{
  "title": "বরিশাল বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব সোহান ময়মনসিংহের একজন ধান ব্যবসায়ী। তিনি গত বছর আমনের মৌসুমে স্থানীয় বাজার থকে ৭৫০ টাকা মণ দরে ১,০০০ মণ ধান কিনে নিজ বাড়িতে সংরক্ষণ করেন। কিছুটা বাড়তি মুনাফার আশায় সেই ধান তিন মাস পর বিক্রি করতে গিয়ে তিনি লক্ষ করলেন যে, স্থানীয় বাজারে ধানের দর ৮৫০ টাকা মণ হলেও ঢাকায় সেই ধান ৯৫০ টাকা মণ দরে বিক্রি হচ্ছে। বিষয়টি নিয়ে তিনি বেশ চিন্তিত",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "কোনো কাজ বা সুবিধার মধ্যে মানুষের যে অভাব পূরণের সামর্থ্য বিদ্যমান থাকে তাকেই সেবাগত উপযোগ বলে ।"
        },
        {
          "label": "খ",
          "question": "",
          "explanation": "উৎপাদনের উপকরণসমূহ ব্যবহার করে বিক্রির উদ্দেশ্যে চূড়ান্ত পণ্য তৈরি করাকে উৎপাদন বলে। ব্যবসায়ের পরোক্ষ উদ্দেশ্য হচ্ছে মানবকল্যাণ সাধন করা। মানব সভ্যতার ক্রমবিকাশের সাথে সাথে মানুষের নতুন পণ্য ভোগের চাহিদা বেড়ে যায়। উৎপাদন ব্যবস্থায় নতুন পদ্ধতি উদ্ভাবন ও প্রয়োগের উদ্ভাবনের মাধ্যমে ব্যবসায়ীগণ জনগণের নিত্যনতুন চাহিদা মিটিয়ে থাকে। নতুন পণ্য ভোগের সুযোগ দেওয়ার মাধ্যমে উৎপাদন ব্যবস্থা জনগণের জীবনযাত্রার মানোন্নয়নে ভূমিকা রাখে।"
        },
        {
          "label": "গ",
          "question": "",
          "explanation": "উদ্দীপকের জনাব সোহান সময়গত উপযোগ সৃষ্টি করেছেন। গুদামজাতকরণের মাধ্যমে সময়গত উপযোগ সৃষ্টি করা হয়। পণ্য উৎপাদনের সময় থেকে ব্যবহার করার আগ পর্যন্ত পণ্যকে গুদামজাতকরণের মাধ্যমে সংরক্ষণ করা হয়। এর ফলে ঘাটতি মৌসুমেও পণ্যের সরবরাহ নিশ্চিত করা যায়। উদ্দীপকে উল্লিখিত জনাব সোহান ময়মনসিংহের একজন ধান ব্যবসায়ী। তিনি গত বছর আমনের মৌসুমে স্থানীয় বাজার থেকে ৭৫০ টাকা মণ দরে ১,০০০ মণ ধান কিনে নিজ বাড়িতে সংরক্ষণ করেন। অর্থাৎ তিনি ঐ ধান গুদামজাত করেন। কিছুটা বাড়তি মুনাফার আশায় তিনি সেই ধান তিন মাস পর বিক্রি করতে গিয়ে দেখেন, স্থানীয় বাজারে এর দাম মণপ্রতি ৮৫০টাকা এবং ঢাকা শহরে তা ৯৫০ টাকা। সোহান ধান কিনে গুদামে রাখার কারণে পরবর্তীতে বেশি দামে ঐ ধান বিক্রি করতে পারবেন। অর্থাৎ এখানে তিনি সময়গত উপযোগ সৃষ্টি করতে পারবেন। গুদামজাতকরণের ফলে মানুষ তিন মাস আগের উৎপাদিত ধান তিন মাস পরে ভোগ করতে পারবেন। সুতরাং, জনাব সোহান ধান কিনে সংরক্ষণ করার মাধ্যমে সময়গত উপযোগের সৃষ্টি করেছেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব সোহানের কাঙ্ক্ষিত মুনাফা লাভের জন্য পরিবহনের মাধ্যমে ঢাকায় ধান সরবরাহ করা উচিত। পরিবহনের মাধ্যমে একস্থানের উৎপাদিত পণ্য বা সেবাসামগ্রী অন্যস্থানে নেওয়া হয়। এর মাধ্যমে সময়গত উপযোগ সৃষ্টি হয়। পরিবহনের মাধ্যমে বিশ্বের ভিন্ন ভিন্ন অঞ্চলের পণ্য ও সেবাসামগ্রী মানুষ ব্যবহার করতে পারে। উদ্দীপকের জনাব সোহান ময়মনসিংহের একজন ধান ব্যবসায়ী। তিনি আমনের মৌসুমে স্থানীয় বাজার থেকে ৭৫০ টাকা দরে ১,০০০ মণ ধান কিনে নিজস্ব গুদামে সংরক্ষণ করেন। পরবর্তীতে তিন মাস পর বাজারে বিক্রি করতে গেলে তিনি দেখতে পান স্থানীয় বাজারে ধানের মণপ্রতি মূল্য ৮৫০ টাকা কিন্তু একই ধান ঢাকা শহরে মণপ্রতি মূল্য ৯৫০ টাকা । জনাব সোহান যদি বেশি মুনাফা লাভ করতে চান তবে তাকে অবশ্যই পণ্য পরিবহনের ব্যবস্থা করতে হবে। পরিবহনের সাহায্যে তিনি তার সংরক্ষণ করা ধানসমূহ ঢাকায় নিয়ে যেতে পারবেন। ঢাকায় নিয়ে তিনি মণপ্রতি ৯৫০ টাকা দরে বিক্রি করতে পারবেন । এভাবে বেশি মূল্যে ধান বিক্রি করে তিনি আর্থিকভাবে বেশ লাভবান হতে পারবেন। তাই আমি মনে করি, পরিবহনের মাধ্যমে ধান ঢাকা শহরে সরবরাহ করে জনাব সোহান লাভবান হতে পারবেন ।"
        }
      ]
    },
    {
      "number": "2",
      "uddipok": "জনাব আবির পৈত্রিক সূত্রে প্রাপ্ত ১০টি পুকুরে বিভিন্ন জাতের মাছ চাষ করেন। উৎপাদিত মাছ পাইকারদের কাছে বিক্রি করে তিনি বেশ লাভবান হন। সম্প্রতি মাছের চাহিদা বেড়ে যাওয়ায় তিনি জমি লিজ নিয়ে আরও ১০টি পুকুর তৈরির সিদ্ধান্ত নেন। সেজন্য একটি বাণিজ্যিক ব্যাংকে ২০ লক্ষ টাকা ঋণের জন্য আবেদন করার সিদ্ধান্ত নেন ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "কোনো কাজ করতে কারো মেধা বা বুদ্ধির যে পরিশ্রম হয় তাকে মানসিক শ্রম বলে ।"
        },
        {
          "label": "খ",
          "question": "",
          "explanation": "শিল্পীর গান উৎপাদনের শ্রম উপকরণের অন্তর্ভুক্ত । মানুষের মানসিক বা শারীরিক যেকোনো প্রচেষ্টা, যা পারিশ্রমিকের বিনিময়ে উৎপাদন কাজে ব্যবহৃত হয় তাই শ্রম। একজন শিল্পীকে গান গাইতে হলে প্রথমে কোনো গানের সুর, লয় নির্দিষ্ট করতে হয়। তারপর ঐ গানের সুরের সাথে কোন কোন বাদ্যযন্ত্রের কতটুকু প্রয়োগ হবে তা নির্দিষ্ট করে অবশেষে গান গাইতে হয়। এক্ষেত্রে গান গাওয়া শারীরিক এবং গানের সুর, লয়, তাল ঠিক করা মানসিক শ্রম। আর এ শ্রমের মাধ্যমেই সে অর্থ উপার্জন করে। এজন্য শিল্পীর গান শ্রমের অন্তর্গত ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব আবির উৎপাদনের 'ভূমি' উপকরণ ব্যবহার করেন অর্থনীতির ভাষায় প্রকৃতির সব দান (যেমন- মাটি, পানি, বাতাস, আলো প্রভৃতি) ভূমির অন্তর্গত। মানুষ কখনোই ভূমি সৃষ্টি করতে পারে না।প্রকৃতির যেসব উপাদান কোনো না কোনোভাবে উৎপাদন কাজে ব্যবহৃত হয় তা ভূমির অন্তর্ভুক্ত। উদ্দীপকের জনাব আবির পৈত্রিক সূত্রে পাওয়া ১০টি পুকুরে বিভিন্ন জাতের মাছ চাষ করেন। পুকুরের মাটি, পানি এবং পানির গুণাগুণ প্রকৃতির উপাদান। এগুলো মানুষ সৃষ্টি করতে পারে না। এছাড়া জনাব আবির মাছ উৎপান করে তা পাইকারদের কাছে বিক্রি করেন। জনাব আবিরের উৎপাদন করা মাছ, পুকুরের উপাদানসমূহ উৎপাদন কাজে ব্যবহৃত হচ্ছে। এসব উপাদান সরাসরি উৎপাদনের উপকরণ ভূমির অন্তর্ভুক্ত। সুতরাং, জনাব আবির উৎপাদনের 'ভূমি' নামক উপকরণ ব্যবহার করেন ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব আবিরের বাণিজ্যিক ব্যাংক থেকে ঋণ নেওয়ার মাধ্যমে মূলধনের ব্যবস্থা করার সিদ্ধান্ত যৌক্তিক হয়েছে। যেসব সম্পদ আয় উপার্জনে ব্যবহার করা হয় তা উৎপাদনের উপকরণ মূলধনের অন্তর্গত। অর্থনীতি অনুসারে, মানুষের শ্রমের মাধ্যমে তৈরি যেসব দ্রব্যসামগ্রী ভবিষ্যত উৎপাদনে সহায়তা করে তা মূলধনের আওতায় পরে । মূলধন উৎপাদন বাড়াতে সহায়তা করে । উদ্দীপকের জনাব আবির পৈত্রিক সূত্রে পাওয়া ১০টি পুকুরে বিভিন্ন জাতের মাছ চাষ করেন। উৎপাদিত মাছ পাইকারদের কাছে বিক্রি করে তিনি লাভবান হন। সম্প্রতি মাছের চাহিদা বেড়ে যাওয়ায় তিনি জমি লিজ নিয়ে আরও ১০টি পুকুর তৈরির সিদ্ধান্ত নেন। সেজন্য একটি বাণিজ্যিক ব্যাংকে ঋণের আবেদন করেন। ব্যবসায় সম্প্রসারণ কাজে জনাব আবিরের ঋণ নেওয়ার মাধ্যমে মূলধন সংগ্রহ করার সিদ্ধান্ত নেন। ঋণ নেওয়ার ফলে তিনি উক্ত ঋণকৃত অর্থ তার ব্যবসায়ের উৎপাদন কাজে ব্যবহার করতে পারবেন। নতুনভাবে ১০টি পুকুর খনন করায় মাছের উৎপাদন বেড়ে যাবে। ফলে জনাব আবির তা বিক্রি করে অনেক মুনাফা অর্জন করতে পারবেন। সুতরাং, উপরের আলোচনার মাধ্যমে এটি স্পষ্ট যে, জনাব আবিরের ঋণ নেওয়ার মাধ্যমে মূলধন জোগাড় করার সিদ্ধান্ত অত্যন্ত যৌক্তিক।"
        }
      ]
    },
    {
      "number": "3",
      "uddipok": "জনাব সাজিদ ৫ লক্ষ টাকা বিনিয়োগ করে একটি আসবাবপত্রের কারখানা স্থাপন করেন। ক্রেতাদের ফরমায়েশ অনুযায়ী আসবাবপত্র তৈরির জন্য কারখানাতে ১০ জন শ্রমিক নিয়োগ দেন। সম্প্রতি কিছু ক্রেতা কারখানাটির তৈরিকৃত আসবাবপত্রের ডিজাইন, ফিনিশিং ও বার্নিশ নিয়ে অভিযোগ করেন । অভিযোগ তদন্তে জনাব সাজিদ দেখেন যে, শ্রমিকদের নির্দিষ্ট কোনো কাজ নেই এবং সবাই সব কাজ করে থাকে। সেজন্য জনাব সাজিদ কারখানার কাজগুলোকে কর্মরত শ্রমিকদের মধ্যে তাদের দক্ষতা ও আগ্রহ অনুযায়ী ভাগ করে দেন ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট পরিমাণ অর্থ ধার নিলে তার জন্য শতকরা হারে যে চার্জ পরিশোধ করতে হয়, তাই হচ্ছে সুদের হার।"
        },
        {
          "label": "খ",
          "question": "",
          "explanation": "মূলধন হচ্ছে মানুষের শ্রমের মাধ্যমে তৈরি সেসব দ্রব্যসামগ্রী, যা বর্তমানে ভোগে ব্যবহৃত না হয়ে ভবিষ্যৎ উৎপাদনে সহায়তা করে।উৎপাদন কাজে যা প্রত্যক্ষভাবে সহায়তা করে তাই উৎপাদনশীল । মূলধনও উৎপাদন কাজে সরাসরি সাহায্য করে। যেমন- যন্ত্রপাতি, কাঁচামাল প্রভৃতি হলো মূলধন। এগুলো উৎপাদন প্রক্রিয়ায় ব্যবহৃত হয় ও পণ্য উৎপাদন করে। এ অর্থে মূলধনকে উৎপাদনশীল বলা যায়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব সাজিদ কর্তৃক সম্পাদিত কার্যাবলি উৎপাদনের সংগঠন উপকরণের অন্তর্ভুক্ত। নির্দিষ্ট উদ্দেশ্য অর্জনের জন্য সংগঠনের মাধ্যমে উৎপাদনের উপকরণগুলোর সমন্বয় করা হয়। কীভাবে, কী পরিমাণে, কখন কাজ করতে হবে তা নির্ধারণ করে সংগঠন । অর্থাৎ, উদ্দেশ্য অর্জন করতে যা দরকার হয় তা নিয়ন্ত্রণ ও তত্ত্বাবধান করা সংগঠনে কাজ । উদ্দীপকের জনাব সাজিদ ৫ লক্ষ টাকা বিনিয়োগ করে একটি আসবাবপত্রের কারখানা স্থাপন করেন। ক্রেতাদের ফরমায়েশ অনুযায়ী আসবাবপত্র তৈরির জন্য কারখানাতে ১০ জন শ্রমিক নিয়োগ করেন। এখানে, জনাব সাজিদ কারখানা স্থাপন করার জন্য ৫ লাখ টাকা বিনিয়োগ করেন যেটা মূলধন । তিনি তার সাংগঠনিক জ্ঞানের দ্বারা উক্ত মূলধনের ব্যবস্থা করেন। আবার, প্রয়োজনীয় শ্রমিক নিয়োগ দেওয়া এবং তাদেরকে তত্ত্বাবধান করাও সংগঠনের মাধ্যমে হয়ে থাকে। অর্থাৎ, সংগঠনের প্রয়োগের মাধ্যমে জনাব সাজিদ তার প্রতিষ্ঠানকে নিয়ন্ত্রণ করেন । তাই বলা যায়, তার সম্পাদিত কার্যাবলি উৎপাদনের সংগঠন উপকরণের অন্তর্ভুক্ত।"
        },
        {
          "label": "ঘ",
          "question": "",
          "explanation": "ক্রেতাদের অভিযোগ নিরসনে উদ্দীপকে উল্লিখিত জনাব সাজিদের শ্রম বিভাগ করার পদক্ষেপ অত্যন্ত যৌক্তিক। শ্রম বিভাগের মাধ্যমে শ্রমিকদের দক্ষতা, যোগ্যতা ও সামর্থ্য অনুযায়ী কাজ ভাগ করা হয়। পরে তাদের ওপর নির্দিষ্ট কাজ বণ্টন করা হয়। যোগ্যতা অনুযায়ী কাজ বণ্টন করায় শ্রমিকরা সুন্দরভাবে কাজটি সম্পন্ন করতে পারে। উদ্দীপকের জনাব সাজিদ ৫ লক্ষ টাকা বিনিয়োগ করে একটি কারখানা স্থাপন করেন। উক্ত কারখানায় প্রয়োজন অনুসারে তিনি ১০ জন শ্রমিক নিয়োগ দেন। সম্প্রতি কিছু ক্রেতা কারখানায় তৈরিকৃত আসবাবপত্রের ডিজাইন, ফিনিশিং ও বার্নিশ নিয়ে অভিযোগ করেন। তাই জনাব সাজিদ তদন্ত করতে গিয়ে দেখেন সবাই সব কাজ করে। কারও কোনো নির্দিষ্ট কাজ ভাগ করা নেই। সেজন্য তিনি কারখানার কাজগুলোকে শ্রমিকদের দক্ষতা ও যোগ্যতা অনুসারে ভাগ করে দেন। জনাব সাজিদ তার কারখানায় শ্রমিকদের নির্দিষ্ট কাজ বণ্টন করে দেওয়ায় তারা সুন্দরভাবে কাজ করতে পারবে। এক্ষেত্রে যে কাজে যার দক্ষতা আছে তাকে সেই কাজ করতে দেওয়া হয়েছে। তাই তারা তাদের কাজগুলো খুব নিপুণভাবে সম্পন্ন করতে পারবে। এতে কারখানায় উৎপাদিত আসবাবপত্রের গুণগত মান ও ডিজাইন আকর্ষণীয় হবে। শ্রমিকরা কাজ করতে বেশি উৎসাহ পাবে। ক্রেতারাও খুশি হয়ে জনাব সাজিদের কারখানা থেকে আসবাবপত্র কিনবেন। তার উক্ত কাজ বণ্টন করা শ্রম বিভাগ নামে পরিচিত। তাই ক্রেতাদের অভিযোগ নিরসনে শ্রম বিভাগ করার কাজটি অত্যন্ত যৌক্তিক।"
        }
      ]
    },
    {
      "number": "4",
      "uddipok": "‘মাহেরা সিরামিকস'-এর ২০১৮ সালে ভূমি ও কারখানা দালান বাদে মোট স্থায়ী সম্পদের মূল্য ছিল ১৪ কোটি টাকা এবং শ্রমিক সংখ্যা ছিল ১১০ জন। অন্যদিকে, একই বছরে ‘সাদ সিরামিকস' এর ভূমি ও কারখানা দালান বাদে মোট স্থায়ী সম্পদের মূল্য ছিল ৩৫ কোটি টাকা এবং শ্রমিক সংখ্যা ছিল ২৩০ জন। উভয় প্রতিষ্ঠানই ক্রেতাদের চাহিদা অনুযায়ী পণ্য উৎপাদন করে থাকে। সম্প্রতি ক্রেতাদের বাড়তি চাহিদা মেটাতে ‘মাহেরা সিরামিকস' ঢাকা ব্যাংক লি. থেকে ৪০ কোটি টাকা ঋণ নেয় এবং আরও ১০০ জন নতুন শ্রমিক নিয়োগ দেয় ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "পরিবারের সদস্যদের নিয়ে গঠিত যে শিল্প প্রতিষ্ঠানের মূলধন ১০ লক্ষ টাকার নিচে এবং জনবল ১৫ জনের বেশি না তাকে কুটির শিল্প বলে ।"
        },
        {
          "label": "খ",
          "question": "",
          "explanation": "উৎপাদন মাত্রা বাড়লে বিক্রি ও মুনাফার পরিমাণ বাড়ে। উৎপাদন মাত্রা বাড়ানোর অর্থ হলো একই পরিমাণ কাঁচামাল ব্যবহার করে আগের থেকে বেশি উৎপাদন করা। এতে অপচয় রোধ হয়ে একক প্রতি উৎপাদন ব্যয় কমে যায়। ফলে আগের তুলনায় মুনাফার পরিমাণ বাড়ে । তাছাড়া কম মূল্যে পণ্য সরবরাহ করতে পারলে পণ্যের চাহিদা ও বিক্রি বাড়ে। এতে স্বাভাবিকভাবেই মুনাফার পরিমাণ বাড়ে ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'মাহেরা সিরামিকস' প্রথমদিকে ক্ষুদ্র এন্টারপ্রাইজের অন্তর্ভুক্ত ছিল। উৎপাদনধর্মী ক্ষুদ্র এন্টারপ্রাইজে জমি ও কারখানা ভবন ছাড়াও অন্যান্য সম্পদের স্থায়ী মূল্য প্রতিস্থাপন ব্যয়সহ ৭৫ লক্ষ থেকে ১৫ কোটি টাকা হয়। এ ধরনের প্রতিষ্ঠানে ৩১-১২০ জন শ্রমিক কাজ করে। উদ্দীপকের ‘মাহেরা সিরামিকস'-এর ২০১৮ সালে ভূমি ও কারখানা ভবন বাদে মোট স্থায়ী সম্পদের মূল্য ছিল ১৪ কোটি টাকা। অর্থাৎ, প্রতিষ্ঠানটির মূলধন ছিল ১৪ কোটি টাকা। তাছাড়া কর্মরত শ্রমিক সংখ্যা ছিল ১১০ জন। বাংলাদেশে বিদ্যমান শিল্পনীতি ২০১৬ অনুযায়ী মূলধন ১৫ কোটি টাকার মধ্যে এবং শ্রমিক সংখ্যা ১২০ জনের কম হলে তা ক্ষুদ্র এন্টারপ্রাইজ। তাই মূলধন ও শ্রমিক সংখ্যা বিবেচনায় ২০১৮ সালে ‘মাহেরা সিরামিকস' ছিল ক্ষুদ্র এন্টারপ্রাইজ।"
        },
        {
          "label": "ঘ",
          "question": "",
          "explanation": "বৃহদায়তন এন্টারপ্রাইজে পরিবর্তিত হয়ে উদ্দীপকে উল্লিখিত ‘মাহেরা সিরামিকস' জাতীয় অর্থনীতিতে মাঝারি এন্টারপ্রাইজ ‘সাদ সিরামিকস' থেকে বেশি অবদান রাখছে । মাঝারি এন্টারপ্রাইজে ১৫ কোটি থেকে ৫০ কোটি টাকা মূলধন হয় এবং ১২১-৩০০ জন শ্রমিক নিয়োজিত থাকে। তবে বৃহদায়তন এন্টারপ্রাইজে মূলধন থাকে ৫০ কোটি টাকার বেশি এবং শ্রমিক সংখ্যা ৩০০ জনের বেশি। উদ্দীপকের ‘মাহেরা সিরামিকস’ ২০১৮ সালে ক্ষুদ্র এন্টারপ্রাইজ ছিল। তবে সম্প্রতি ক্রেতাদের বাড়তি চাহিদা মেটাতে এটি ঢাকা ব্যাংক থেকে ঋণ নিয়ে মূলধন বাড়িয়ে ৫৪ কোটি করে। তাছাড়া বর্তমানে এখানে ২১০ জন শ্রমিক কাজ করে। মূলধন বিবেচনায় এটি বৃহদায়তন এন্টারপ্রাইজ। অন্যদিকে, ‘সাদ সিরামিকস'-এর মূলধন ৩৫ কোটি টাকা এবং শ্রমিক সংখ্যা ২৩০ জন । মূলধন ও শ্রমিক বিবেচনায় এটি মাঝারি এন্টারপ্রাইজ। উদ্দীপকে উল্লিখিত ‘মাহেরা সিরামিকস' এবং 'সাদ সিরামিকস' উভয় প্রতিষ্ঠানই জাতীয় অর্থনীতিতে অবদান রাখে। তবে ‘মাহেরা সিরামিকস' বৃহৎ হওয়ায় এর উৎপাদন প্রক্রিয়া বড় এবং উৎপাদনের পরিমাণ বেশি। তাই এটি দেশের মোট জাতীয় উৎপাদনে তুলনামূলক বেশি অবদান রাখছে। তাছাড়া মূলধন বেশি হওয়ায় ‘মাহেরা সিরামিকস' উন্নত প্রযুক্তি ব্যবহার করে মানসম্মত পণ্য উৎপাদন ও তা বিদেশে রপ্তানি করতে পারে। ফলে এটি বৈদেশিক মুদ্রা অর্জনেও ভূমিকা রাখতে পারে। আর উৎপাদন ও বিক্রির পরিমাণ বেশি হওয়ায় ‘মাহেরা সিরামিকস' সরকারকে করও বেশি প্রদান করে। উপরিউক্ত বিষয়গুলো বিবেচনায় বলা যায়, মাহেরা ও সাদ সিরামিকস প্রতিষ্ঠান দুটির মধ্যে 'মাহেরা সিরামিকস' জাতীয় অর্থনীতিতে বেশি অবদান রাখছে ।"
        }
      ]
    },
    {
      "number": "5",
      "uddipok": "চট্টগ্রামে জনাব নাজিমের লবণ পরিশোধনের একটি কারখানা আছে। ২০২০ সালে তার কারখানায় ১০০ টন পরিশোধিত লবণ উৎপাদিত হয়। এতে প্রতি কেজি লবণ উৎপাদনের গড় ব্যয় সর্বনিম্ন হয়। উন্নতমানের লবণ প্রতিযোগিদের তুলনায় কম দামে বিক্রি করায় জনাব নাজিমের কারখানার লবণের চাহিদা ব্যাপক হারে বাড়ে। সেজন্য তিনি ২০২১ সালে ১১০ টন লবণ উৎপাদনের লক্ষ্যমাত্রা নির্ধারণ করেন। কিন্তু এক্ষেত্রে একক প্রতি উৎপাদন ব্যয় বাড়বে।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "উৎপাদনকারী প্রতিষ্ঠানের উৎপাদন বা বিক্রির পরিমাণ বাড়লে বা কমলেও যে ব্যয়ের কোনো পরিবর্তন হয় না তাকে স্থির ব্যয় বলে।"
        },
        {
          "label": "খ",
          "question": "",
          "explanation": "শ্রমিকের বেতন বা মজুরি হলো পরিবর্তনশীল ব্যয়। উৎপাদনের পরিমাণ কমানো বা বাড়ানোর সাথে যে ব্যয় সমান হারে কমে-বাড়ে তা-ই হলো পরিবর্তনশীল ব্যয়। উৎপাদনের পরিমাণ বাড়াতে হলে শ্রমিকদের আগের থেকেও বেশি সময় কাজ করতে হয়। কর্মঘণ্টা বাড়ায় তাদেরকে ওভারটাইম বাবদ অতিরিক্ত বেতন বা মজুরি দিতে হয়। অর্থাৎ, উৎপাদনের পরিমাণ বাড়লে শ্রমিকের বেতনও বাড়ে। তাই এটি পরিবর্তনশীল ব্যয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব নাজিমের লবণ উৎপাদন কাম্য উৎপাদন মাত্রার সাথে সম্পৃক্ত। কাম্য উৎপাদন মাত্রা বলতে উৎপাদনের ঐ স্তরকে বোঝানো হয় যেখানে সর্বনিম্ন ব্যয়ে সর্বোচ্চ পরিমাণ পণ্য উৎপাদন করা সম্ভব হয়। অর্থাৎ এ স্তরে পণ্যের একক প্রতি উৎপাদন ব্যয় সর্বনিম্ন হয়। উদ্দীপকের জনাব নাজিমের চট্টগ্রামে লবণ পরিশোধনের একটি কারখানা আছে। ২০২০ সালে তার কারখানায় ১০০ টন পরিশোধিত লবণ উৎপাদিত হয়। এতে প্রতি কেজি লবণ উৎপাদনের গড় ব্যয় সর্বনিম্ন হয়। কিন্তু ১১০ কেজি লবণ উৎপাদনের সিদ্ধান্তের কারণে তার একক প্রতি উৎপাদন ব্যয় বাড়বে। অর্থাৎ, ১০০ কেজি লবণ উৎপাদন করলে তার পক্ষে সর্বনিম্ন ব্যয়ে সর্বোচ্চ পরিমাণ পণ্য উৎপাদন করা সম্ভব হয়। যে পরিমাণ পণ্য উৎপাদনে গড় ব্যয় সর্বনিম্ন হয় তা-ই কাম্য উৎপাদন মাত্রা। তাই বলা যায়, জনাব নাজিমের ১০০ টন লবণ উৎপাদন হলো তার প্রতিষ্ঠানের কাম্য উৎপাদন মাত্রা।"
        },
        {
          "label": "ঘ",
          "question": "",
          "explanation": "বর্ধিত চাহিদা পূরণের লক্ষ্যে উদ্দীপকে উল্লিখিত জনাব নাজিমের অমিতব্যয়ী উৎপাদন মাত্রায় পণ্য উৎপাদনের সিদ্ধান্তটি অযৌক্তিক। উৎপাদনের পরিমাণ বাড়লে গড় উৎপাদন ব্যয় একটি নির্দিষ্ট স্তর পর্যন্ত কমবে। কিন্তু এরপর উৎপাদনের সাথে গড় ব্যয়ও বেড়ে যাবে। আর যে পরিমাণ উৎপাদনে গড় ব্যয় বাড়ে তাই হলো অমিতব্যয়ী উৎপাদন মাত্রা । উদ্দীপকের জনাব নাজিমের লবণ পরিশোধনের একটি কারখানা আছে। ২০২০ সালে তার কারখানায় সর্বনিম্ন গড় ব্যয়ে ১০০ টন লবণ উৎপাদিত হয়। এটি ছিল তার কাম্য উৎপাদন মাত্রা। কম দামে বিক্রি করায় তার কারখানায় উৎপাদিত লবণের চাহিদা বাড়ে। অতিরিক্ত চাহিদা পূরণের জন্য তিনি ১১০ টন লবণ উৎপাদনের সিদ্ধান্ত নেন। যদিও এতে তার প্রতিষ্ঠানের একক প্রতি উৎপাদন ব্যয় বাড়বে। উৎপাদনের পরিমাণ বাড়ার কারণে গড় ব্যয়ও বাড়লে তা অমিতব্যয়ী উৎপাদন মাত্রা হিসেবে বিবেচিত হয়। এ মাত্রায় উৎপাদন করা জনাব নাজিমের প্রতিষ্ঠানের জন্য অলাভজনক হবে। কেননা, গড় ব্যয় বাড়ায় তিনি আর তার প্রতিযোগীদের থেকে কম দামে লবণ বিক্রি করতেপারবেন না। তাছাড়া পণ্যের দাম বাড়ালে তা ক্রেতাদের মনে বিরূপ প্রতিক্রিয়ার সৃষ্টি করবে। এতে ক্রেতা অসন্তোষ বাড়বে, যা তাকে বাজারে অন্য প্রতিযোগীদের থেকে পিছিয়ে দিতে পারে। ব্যবসায়ে বড় ধরনের ক্ষতি হতে পারে। তাই বলা যায়, জনাব নাজিমের অমিতব্যয়ী উৎপাদন মাত্রায় পণ্য উৎপাদনের সিদ্ধান্তটি সঠিক নয়।"
        }
      ]
    },
    {
      "number": "6",
      "uddipok": "‘লিজা ফ্যান লি.' পণ্য উৎপাদনের ক্ষেত্রে পরিদর্শন ও পরীক্ষা সংক্রান্ত ব্যয় করে থাকে। বর্তমানে কারখানার আয়তন বাড়ার কারণে প্রতিষ্ঠানটি আরও ১০০ জন শ্রমিককে নিয়োগ দেয়। দ্রুত উৎপাদন শুরুর লক্ষ্যে নবাগত শ্রমিকরা পুরাতন শ্রমিকদের অনুসরণ করার শর্তে সরাসরি কাজে যোগদান করে। কিন্তু এরপর থেকেই ক্রেতাদের কাছ থেকে ঘন ঘন পণ্যের ত্রুটি সংক্রান্ত অভিযোগ আসতে থাকে। প্রতিশ্রুতি অনুযায়ী কর্তৃপক্ষ ক্ষতিগ্রস্ত গ্রাহকদের ফ্যান মেরামত করে দেয় এবং এতে প্রায় ১৫ লক্ষ টাকা খরচ হয়। ফলে প্রতিষ্ঠানটি ক্ষতিগ্রস্ত হয়।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "মান হলো কোনো পণ্যের নির্দিষ্ট গুণগত বৈশিষ্ট্য, যা ক্রেতাদের ঐ পণ্যের দিকে আকৃষ্ট করে।"
        },
        {
          "label": "খ",
          "question": "",
          "explanation": "মান ব্যবস্থাপনা হলো মানসম্মত পণ্য ও সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করা। মান ব্যবস্থাপনার মাধ্যমে মানসম্মত পণ্য তৈরি করায় একই ক্রেতা বারবার পণ্য কিনতে আগ্রহী হয় এবং বর্তমান ক্রেতারাও নতুন ক্রেতা সৃষ্টিতে ভূমিকা রাখে। অর্থাৎ, মান ব্যবস্থাপনার মাধ্যমে প্রতিষ্ঠান ভোক্তা সন্তুষ্টি অর্জন করতে পারে এবং পণ্য বা সেবার ধারাবাহিক উন্নয়ন করতে পারে। তাই বর্তমানে প্রতিষ্ঠানগুলো মান ব্যবস্থাপনার ওপর গুরুত্ব দিয়ে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ‘লিজা ফ্যান লি.' বাহ্যিক ব্যর্থতার ব্যয় করে। ক্রেতা পণ্য কেনার পর ঐ পণ্যের কোনো ত্রুটি সংশোধনের জন্য যে ব্যয় করা হয় তা-ইহলো বাহ্যিক ব্যর্থতার ব্যয়। সাধারণত পণ্য বিক্রির পরে ত্রুটি-বিচ্যুতি মেরামত বাবদ এ ধরনের ব্যয় করা হয়। উদ্দীপকের “লিজা ফ্যান লি.’ ইলেকট্রিক ফ্যান তৈরি করে থাকে। প্রতিষ্ঠানটিতে নতুন শ্রমিক যোগ দিলে পণ্যের ত্রুটি সংক্রান্ত অভিযোগ আসতে থাকে। আর প্রতিষ্ঠানটি প্রতিশ্রুতি অনুযায়ী ত্রুটিগুলো মেরামত করে দেয়। এতে ১৫ লক্ষ টাকা খরচ হয়। আর এ ব্যয়টি ক্রেতাসাধারণ পণ্য হাতে পাওয়ার পর সংঘটিত হয়েছে। এ ব্যয়ের বৈশিষ্ট্যগুলো বাহ্যিক ব্যর্থতার ব্যয়ের সাথে মিলে যায়। সুতরাং, ‘লিজা ফ্যান লি.' নিম্নমানের পণ্য উৎপাদনের মাধ্যমে বাহ্যিক ব্যয় করে।"
        },
        {
          "label": "ঘ",
          "question": "",
          "explanation": "প্রতিরোধমূলক ব্যয়ের অন্তর্ভুক্ত প্রশিক্ষণ ব্যয় না করাই উদ্দীপকে উল্লিখিত ‘লিজা ফ্যান লি.'-এর ব্যর্থতার কারণ। কর্মীদের কাজের দক্ষতা বাড়াতে সহায়তা করে। এতে তারা মানসম্মত পণ্য তৈরিতে সমর্থ হয়। ফলে সময়, শ্রম ও অর্থ সাশ্রয় হয় । প্রশিক্ষণ প্রতিরোধমূলক ব্যয়ের অন্তর্ভুক্ত। উদ্দীপকের ‘লিজা ফ্যান লি.” পণ্য উৎপাদনে নিয়মিত পরিদর্শন ও পরীক্ষণ ব্যয় করে থাকে। কারখানার সম্প্রসারণ করায় প্রতিষ্ঠানটি আরও ১০০ জনশ্রমিক নিয়োগ দেয়। এরপর থেকেই ক্রেতাদের কাছ থেকে ঘন ঘন পণ্যের ত্রুটি সংক্রান্ত অভিযোগ আসতে থাকে। প্রতিশ্রুতি মোতাবেক ত্রুটি মেরামতে প্রায় ১৫ লক্ষ টাকা খরচ হয়, যা অনেক বড় আর্থিক ক্ষতি । উদ্দীপকের “লিজা ফ্যান লি.’-এ যোগ দেওয়া ১০০ জন শ্রমিক নতুন হওয়ায় তারা তাদের কাজ সম্পর্কে ভালোভাবে জানে না। ইলেকট্রিক ফ্যানের মতো পণ্য তৈরিতে শ্রমিকদের কারিগরি জ্ঞান ও দক্ষতা প্রয়োজন হয়, যা তাদের নেই। কারণ তারা কাজে যোগ দেওয়ার পর তাদের জন্য প্রতিষ্ঠান থেকে কোনো প্রশিক্ষণের ব্যবস্থা করা হয়নি। এক্ষেত্রে প্রশিক্ষণ হলো প্রতিরোধমূলক ব্যয়ের আওতাভুক্ত। এটি মানসম্পন্ন পণ্য প্রস্তুতে সহায়ক। সুতরাং, প্রশিক্ষণে ব্যয় না করাই ‘লিজা ফ্যান লি.'-এর ব্যর্থতার কারণ।"
        }
      ]
    },
    {
      "number": "7",
      "uddipok": "‘মোহনা মার্ট' লি.' জায়নামাজ উৎপাদন ও বিপণনের আগে বাংলাদেশের একটি সংস্থা থেকে মান সনদ গ্রহণ করে। সম্প্রতি প্রতিষ্ঠানটি কাতারে জায়নামাজ রপ্তানির পরিকল্পনা করে। কিন্তু কাতারের বিপণনকারীরা আন্তর্জাতিক খ্যাতিসম্পন্ন একটি মান নিয়ন্ত্রণকারী সংস্থার সনদ থাকার শর্ত জুড়ে দেয়। এজন্য প্রতিষ্ঠানটি আন্তর্জাতিক একটি মান নিয়ন্ত্রণকারী সংস্থা থেকে সনদ সংগ্রহ করে রপ্তানি শুরু করে",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "ত্রুটিপূর্ণ পণ্য মেরামত বা পরিবর্তন করে দেওয়ার শর্তে বিক্রেতা/ উৎপাদনকারী ও গ্রাহকের মধ্যে লিখিত অঙ্গীকারকে ওয়ারেন্টি বলে ।"
        },
        {
          "label": "খ",
          "question": "",
          "explanation": "সার্বিক মান ব্যবস্থাপনা হলো মান নিয়ন্ত্রণ ও নিশ্চিতকরণের সমন্বিত রূপ । বর্তমানে মান নিয়ন্ত্রণ ও নিশ্চিতকরণের ক্ষেত্রে সার্বিক মান ব্যবস্থাপনা ব্যবহৃত হচ্ছে। প্রতিষ্ঠানের কাঁচামাল কেনা থেকে শুরু করে চূড়ান্ত পণ্য প্রস্তুত পর্যন্ত সব স্তরে গুণগত মান নিশ্চিত করা হয়, যা সার্বিক মান ব্যবস্থাপনার অন্তর্ভুক্ত। ক্রেতা সন্তুষ্টি, কর্মীদের সম্পৃক্ততা এবং মানের ধারাবাহিক উন্নয়নের লক্ষ্যে সার্বিক মান ব্যবস্থাপনা ব্যবহার করা হয়। ফলে উৎপাদনের গুণগত মান নিশ্চিত হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ‘মোহনা মার্ট লি.' বাংলাদেশের মান নির্ধারণকারী সংস্থা BSTI থেকে মান সনদ নিয়েছিল। BSTI বাংলাদেশের একমাত্র মান নির্ধারণ ও নিয়ন্ত্রণকারী প্রতিষ্ঠান। এটি দেশের উৎপাদিত সব পণ্যের মান যথাযথভাবে নিশ্চিত করে বাজারে ছাড়ার জন্য অনুমতিপত্র হিসেবে মান সনদ দেয় । উদ্দীপকের ‘মোহনা মার্ট লি.’ জায়নামাজ উৎপাদন ও বিপণন করে থাকে। এজন্য প্রতিষ্ঠানটি বাংলাদেশের একটি সংস্থা থেকে মান সনদ নেয়। এ সংস্থাটি দেশের একমাত্র মান নির্ধারণ ও নিয়ন্ত্রণকারী সংস্থা। আর এটি প্রতিটি পণ্য পরীক্ষণের মাধ্যমে মান নিশ্চিত করে বাজারে ছাড়ার অনুমতি হিসেবে মান সনদ দেয়। সংস্থাটির বৈশিষ্ট্যগুলো BSTI-এর সাথে মিলে যায়। সুতরাং, ‘মোহনা মার্ট লি' বাংলাদেশের মান নির্ধারণকারী সংস্থা BSTI থেকে মান সনদ নিয়েছিল।"
        },
        {
          "label": "ঘ",
          "question": "",
          "explanation": "উদ্দীপকের ‘মোহনা মার্ট লি.'-এর পণ্য বিদেশে রপ্তানিতে আন্তর্জাতিক মান সংস্থা ISO থেকে সনদ সংগ্রহ করতে হবে। ISO হলো আন্তর্জাতিক মান সংস্থা নির্ধারণ ও নিয়ন্ত্রণকারী সংস্থা। বিদেশে পণ্য রপ্তানি করতে এ সংস্থাটি থেকে মান সনদ সংগ্রহ করতে হয়। ফলে বিদেশের ক্রেতারা পণ্যমান সম্পর্কে ধারণা পায় ও কিনতে আগ্রহী হয় । উদ্দীপকের ‘মোহনা মার্ট লি.’ জায়নামাজ উৎপাদন ও বিপণন করতে BSTI থেকে মান সনদ সংগ্রহ করে। সম্প্রতি তারা কাতারে জায়নামাজ রপ্তানির পরিকল্পনা করে। কিন্তু কাতারের বিপণনকারী আন্তর্জাতিক মান নিয়ন্ত্রণকারী সংস্থার সনদ থাকার শর্ত দেয়। এজন্য প্রতিষ্ঠানটি সেই সংস্থা থেকে মান সনদ সংগ্রহ করে রপ্তানি শুরু করে । ‘মোহনা মার্ট লি.’ কাতারে পণ্য রপ্তানি করতে চায়। কিন্তু চাইলেই কাজটি সম্ভব না। কারণ প্রত্যেক দেশই পণ্য মানের ব্যাপারে সচেতন থাকে। কেবল পণ্য মানের নিশ্চয়তা পেলেই তারা সে দেশে পণ্য বিপণনের সুযোগ দেয়। আর পণ্যের গুণগত মানের নিশ্চয়তা আন্তর্জাতিক মান সংস্থা ISO সনদ দিয়ে থাকে। ‘মোহনা মার্ট লি.'-এর ISO সনদ থাকলে বিদেশের ক্রেতারা নিশ্চিন্তে পণ্য কিনতে পারবে। পাশাপাশি দেশটির কর্তৃপক্ষও অনুমতি দিবে। সুতরাং, প্রতিষ্ঠানটির পণ্য বিদেশে রপ্তানির ক্ষেত্রে আন্তর্জাতিক মান সংস্থা ISO থেকে মান সনদ সংগ্রহ করতে হবে ।"
        }
      ]
    },
    {
      "number": "8",
      "uddipok": "'জনাব হারুন সাভারের EPZ-এর মধ্যে একটি গার্মেন্টস ফ্যাক্টরি স্থাপন করেন। উক্ত প্রতিষ্ঠানে পণ্য উৎপাদনের ক্ষেত্রে ত্রুটি চিহ্নিতকরণ ও সংশোধনমূলক কার্যক্রম গ্রহণ করা হয়। এছাড়া কর্মীদের প্রশিক্ষণের ব্যবস্থা করা হয়। কিন্তু প্রতিষ্ঠানটির পণ্যের মান ভালো না হওয়ায় ক্রেতা আকর্ষণ করতে ব্যর্থ হয়। ফলে প্রতিষ্ঠানটির উৎপাদিত সব পণ্য বাতিল হয়ে যায়। নিম্নমানের কারণ অনুসন্ধানে কর্তৃপক্ষ জানতে পারে যে, কারখানায় উৎপাদনের সময় কিছু ভুল-ত্রুটি বিদ্যমান ছিল । বিষয়টি নিয়ে প্রতিষ্ঠানের মালিক বেশ চিন্তিত।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "পণ্য বা সেবার মান অর্জনের জন্য মান ব্যবস্থাপনার কার্যাবলির সুনির্দিষ্ট প্রয়োগকে মান নিশ্চিতকরণ বলে ।"
        },
        {
          "label": "খ",
          "question": "",
          "explanation": "মান নিয়ন্ত্রণে একটি আদর্শমান অনুসরণ করাই হলো বেঞ্চমার্কিং। বাজারে নেতৃত্বদানকারী ফার্মের পণ্য, সেবা ও প্রক্রিয়া ধারাবাহিক ও পদ্ধতিগতভাবে পরিমাপ করা হয় বেঞ্চমার্কিং-এর মাধ্যমে । এ ব্যবস্থায় শিল্পের নেতৃত্বদানকারী প্রতিষ্ঠানের পণ্যমানকে আদর্শ হিসেবে ধরা হয়। পরবর্তীতে উক্ত মান অর্জনের চেষ্টা করা হয় ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব হারুনের প্রতিষ্ঠানে এভাবে পণ্য মানে উন্নয়ন ঘটে প্রতিরোধমূলক ব্যয় নির্বাহ করা হয়। কোনো পণ্যের ত্রুটি সংঘটিত হওয়ার আগেই তা রোধে যে ব্যয় করা হয় তা প্রতিরোধমূলক ব্যয়। প্রশিক্ষণ, পুনঃডিজাইন প্রভৃতি এ ব্যয়ের অন্তর্ভুক্ত । এর মাধ্যমে পরবর্তীতে প্রতিষ্ঠানের ব্যয় ও অপচয় কমে। উদ্দীপকের জনাব হারুন একটি গার্মেন্টস কারখানার মালিক। তার প্রতিষ্ঠানে কর্মীদের প্রশিক্ষণের ব্যবস্থা করা হয়। তাছাড়া তিনি ত্রুটি চিহ্নিতকরণ ও সংশোধনেও খরচ করে থাকেন। এ খরচগুলো পণ্যকে নিম্নমানের হওয়ার হাত থেকে রক্ষা করবে। ফলে তার প্রতিষ্ঠানটির অপ্রত্যাশিত ব্যয় ও অপচয় কম হবে। এ বৈশিষ্ট্যগুলো প্রতিরোধমূলক ব্যয়ের অন্তর্ভুক্ত। সুতরাং, জনাব হারুনের প্রতিষ্ঠানে প্রতিরোধমূলক ব্যয় নির্বাহ করা হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব হারুনের সমস্যা সমাধানে মান নিয়ন্ত্রণ কার্যাবলি অনুসরণ করতে হবে বলে আমি মনে করি। মান নিয়ন্ত্রণ প্রক্রিয়ায় পূর্বনির্ধারিত মানের সাথে উৎপাদিত পণ্যের মানের তুলনা করা হয়। এক্ষেত্রে কোনো বিচ্যুতি থাকলে সংশোধন করা হয়। ফলে মানসম্মত পণ্য তৈরি হয় এবং উৎপাদন ব্যয় ও অপচয় কমে যায়। উদ্দীপকের জনাব হারুন সাভার EPZ-এ গার্মেন্টস ফ্যাক্টরি গড়ে তোলেন । তিনি তার কর্মীদের প্রশিক্ষণের ব্যবস্থা করলেও পণ্যের মানে কোনো উন্নতি আসেনি। আর মান ভালো না হওয়ার সব পণ্য বাতিল হয়ে যায়। এতে প্রতিষ্ঠানটি বড় ধরনের আর্থিক লোকসানে পড়ে। বিষয়টি নিয়ে তিনি বেশ চিন্তিত । জনাব হারুনের উচিত মান নিয়ন্ত্রণ কার্যাবলি যথাযথভাবে অনুসরণ করা। এতে তিনি প্রতিষ্ঠিত মান অনুযায়ী পণ্য উৎপাদন হচ্ছে কি না তা যাচাই করতে পারবেন। আর উৎপাদনের কোনো পর্যায়ে যদি ত্রুটি-বিচ্যুতি পরিলক্ষিত হয় তবে তিনি তাৎক্ষণিক সেগুলোর সমাধান করতে পারবেন। ফলে পণ্যের মান উন্নত হবে বলে বাতিল হওয়ার ঝুঁকি ও অপচয় কমবে। এভাবে তার প্রতিষ্ঠানটি লাভজনক। তাই জনাব হারুনের কারখানায় মান নিয়ন্ত্রণ কার্যাবলি অনুসরণ করা উচিত ।"
        }
      ]
    },
    {
      "number": "9",
      "uddipok": "'MN বিল্ডারস’ উপকরণাদির বৈশিষ্ট্য অনুযায়ী যন্ত্রপাতি ও অন্যান্য উপকরণ আলাদা আলাদা জায়গায় মজুদ রাখে। সম্প্রতি প্রতিষ্ঠানটি জেলা শহর থেকে ১০০ কি.মি. দূরে একটি ভবন নির্মাণের ঠিকাদারী লাভ করে। প্রতিষ্ঠানটি নির্মাণ কাজের সার্বিক ব্যবস্থাপনার সুবিধার্থে প্রকল্প এলাকার কাছাকাছি একটি ভবন ভাড়া নেয়। সেই ভবনটিতে পরিচালক, ব্যবস্থাপক ও বিভিন্ন বিভাগের কর্মকর্তারা অবস্থান করেন। কিন্তু কাঁচামাল, যন্ত্রপাতি প্রতিনিয়ত বহন করে নিয়ে আসতে প্রতিষ্ঠানটিকে যথেষ্ট ব্যয় নির্বাহ করতে হয়। ফলে প্রতিষ্ঠানটি কাঙ্ক্ষিত ফলাফল লাভে ব্যর্থ হয় ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "এ-ওয়ান সিস্টেম হলো গুদাম বিন্যাসের এমন একটি পদ্ধতি, যেখানে ডক থেকে পণ্য নিয়ে মজুদ এলাকায় প্রবেশ করায় এবং পরবর্তী সময়ে মজুদ গ্রহণকারী পৃথক অর্ডার পূরণ করে মজুদ উত্তোলন করে।"
        },
        {
          "label": "খ",
          "question": "",
          "explanation": "উৎপাদন কাজে ব্যবহৃত সহায়ক সেবা ও অন্য সুযোগ- সুবিধাসমূহকে সুসজ্জিত করাকে বিন্যাস বলে। পণ্যের প্রকৃতি বিন্যাসকে প্রভাবিত করে। অর্থাৎ কী ধরনের পণ্য উৎপাদন করা হবে তার ওপর প্রতিষ্ঠানের বিন্যাস নির্ভর করে। উদাহরণস্বরূপ বলা যায়, হালকা বা ভারী পণ্য কিংবা কাপড় বা মোটরগাড়ি তৈরির বিন্যাস এক রকম হবে না। তাই বলা যায়, পণ্যের প্রকৃতি বিন্যাসকে প্রভাবিত করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত MN বিল্ডারস স্থির অবস্থান বিন্যাস অনুসরণ করেছে। স্থির অবস্থান বিন্যাসে পণ্য একটি নির্দিষ্ট স্থানে স্থির থাকে। প্রয়োজনীয় কর্মী এবং যন্ত্রপাতিসমূহ পণ্যটির কাছাকাছি নিয়ে যাওয়া হয়। সাধারণত ভারী, বড় ও ঝুঁকিপূর্ণ পণ্যের ক্ষেত্রে স্থির অবস্থান বিন্যাস ব্যবহার করা হয়। উদ্দীপকের ‘MN বিল্ডারস’ উপকরণাদির বৈশিষ্ট্য অনুযায়ী যন্ত্রপাতি ও অন্যান্য উপকরণ আলাদা আলাদা জায়গায় মজুদ রাখে। সম্প্রতি প্রতিষ্ঠানটি জেলা শহর থেকে ১০০ কি.মি. দূরে একটি ভবন নির্মাণের ঠিকাদারী লাভ করে। অর্থাৎ প্রতিষ্ঠানটির নির্মাণাধীন ভবন একটি নির্দিষ্ট স্থানে স্থির থাকে। সেজন্য প্রয়োজনীয় কর্মীবহিনী এবং নির্মাণকাজে ব্যবহৃত উপকরণসমূহ ভবনটির কাছে নিয়ে যাওয়া হয়। ‘MN বিল্ডার্স'-এর সব কাজ বৈশিষ্ট্যের ভিত্তিতে স্থির অবস্থান বিন্যাসে পড়ে। তাই বলা যায়, উদ্দীপকের প্রতিষ্ঠানটি ফিক্সড পজিশন লে-আউট বা স্থির অবস্থান বিন্যাস অনুসরণ করেছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত 'MN বিল্ডারস'-এর সমস্যা সমাধানে কাঁচামাল ও যন্ত্রপাতি নির্মাণাধীন ভবনের কাছাকাছি রাখার ব্যবস্থা করা উচিত বলে আমি মনে করি। স্থির বিন্যাসে নির্দিষ্ট স্থানে পণ্য স্থির রেখে কর্মী ও যন্ত্রপাতি প্রয়োজন অনুযায়ী পণ্যটির কাছে নিয়ে আসা হয়। সাধারণত ঝুঁকিপূর্ণ কাজের ক্ষেত্রে এ বিন্যাস বেশি ব্যবহার করা হয়। তবে যন্ত্রপাতি ও কাঁচামাল নির্মাণাধীন পণ্যের কাছে নিয়ে আসতে হয় বলে অনেক ব্যয় বাড়ে । উদ্দীপকের ‘MN বিল্ডারস’ উপকরণাদির বৈশিষ্ট্য অনুযায়ী যন্ত্রপাতি ও অন্যান্য উপকরণ আলাদা আলাদা জায়গায় রাখে। সম্প্রতি প্রতিষ্ঠানটি জেলা শহর থেকে ১০০ কি.মি. দূরে একটি ভবন নির্মাণের ঠিকাদারী পায়। প্রতিষ্ঠানটি নির্মাণ কাজের সুবিধার্থে প্রকল্প এলাকার কাছাকাছি একটি ভবন ভাড়া নেয়। সেখানে পরিচালক, ব্যবস্থাপক ও বিভিন্ন বিভাগের কর্মচারীরা অবস্থান করে। কিন্তু যন্ত্রপাতি ও কাঁচামাল প্রতিনিয়ত বহন করে নিয়ে আসতে প্রতিষ্ঠানটিকে যথেষ্ট ব্যয় নির্বাহ করতে হয়। ‘MN বিল্ডারস'-এর উচিত তাদের নির্মাণাধীন প্রকল্পের কাছাকাছি কাঁচামাল ও যন্ত্রপাতি রাখার ব্যবস্থা করা। এজন্য তারা তাদের কাঁচামাল ও যন্ত্রপাতি রাখার জন্য অল্প খরচের কোনো গুদাম বা রুম ভাড়া নিতে পারে। ফলে প্রতিদিন যন্ত্রপাতি আর কাঁচামাল বহন করতে হবে না। এতে অনেক খরচ বেঁচে যাবে। ১০০ কি.মি. দূরত্বে যন্ত্রপাতি ও কাঁচামাল আনা-নেওয়ার যে খরচ প্রতিদিন হয় এর চেয়ে গুদাম ভাড়া নিলে কম খরচ পড়বে। এভাবে ‘MN বিল্ডারস' তাদের সমস্যা সমাধান করতে পারবে।"
        }
      ]
    },
    {
      "number": "10",
      "uddipok": "'দৃশ্যকল্প-১: জনাব ইমন ‘চয়েস বস্ত্র বিতান' নামে কুমিল্লা শহরে একটি বিপণি প্রতিষ্ঠা করেন। তিনি পোশাকগুলো লেডিস, জেন্টস ও চিলড্রেন এ তিন বিভাগে সাজিয়ে রাখেন। তিনি বিপণিটির এক কোণে ক্রেতাদের বসা ও বাচ্চাদের খেলার ব্যবস্থাও করেছেন। প্রতিষ্ঠানটি কয়েক বছর ধরে সফলতার সাথে ব্যবসায় পরিচালনা করছে । দৃশ্যকল্প-২: জনাব মামুন একটি উৎপাদন প্রতিষ্ঠানের মালিক। কাজ বা বৈশিষ্ট্য অনুযায়ী প্রতিষ্ঠানের যন্ত্রপাতি ও জনশক্তির বিন্যাস করা হয়। একই প্রকৃতির কাজগুলোকে একক জায়গায় স্থাপন করা হয়।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "উৎপাদন কার্যাবলি সম্পন্নের জন্য যেসব যন্ত্রপাতি এবং সেবার প্রয়োজন, কারখানায় তাদের সুষ্ঠু বিন্যাসকে কারখানা বিন্যাস বলে ।"
        },
        {
          "label": "খ",
          "question": "",
          "explanation": "প্রতিষ্ঠানের অভ্যন্তরে যন্ত্রপাতি, কর্মী, সুযোগ-সুবিধা, কর্মকেন্দ্র ও বিভাগসমূহ সঠিকভাবে সাজানোই হচ্ছে বিন্যাস। বৈজ্ঞানিক ব্যবস্থাপনার অন্যতম দিক হলো কর্মরত কর্মীদের কার্য ক্ষেত্রে গতি নিয়ন্ত্রণ করে তাদের উৎপাদন ক্ষমতা বাড়ানো। কর্মীদের অযথা ঘোরাফেরা কমানোর জন্যই আধুনিক বিন্যাস ব্যবস্থায় পরস্পর সম্পর্কিত কাজগুলো সম্পন্নের জন্য কর্মরত ব্যক্তিবর্গকে কাছাকাছি অবস্থানে রাখা হয়। এতে অফিসের কাজের ন্যূনতম গতি বজায় থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত দৃশ্যকল্প-১ এ বর্ণিত জনাব ইমনের প্রতিষ্ঠানটিতে খুচরা বিক্রয়কেন্দ্র বিন্যাস অনুসরণ করা হয়েছে। খুচরা বিক্রয়কেন্দ্র বিন্যাসে পণ্য ও অন্য জিনিসপত্র একটি নিয়মে সাজিয়ে রাখা হয়। এ বিন্যাসের ক্ষেত্রে পণ্যের প্রকৃতি, আকৃতি, রং, মূল্য, ক্রেতার বয়স প্রভৃতি বিশেষভাবে বিবেচনা করা হয়। বড় বড় খুচরা বিক্রয়কেন্দ্রগুলো এ বিন্যাস অনুসরণ করে । উদ্দীপকে উল্লিখিত জনাব ইমন ‘চয়েস বস্ত্র বিতান' নামে কুমিল্লায় একটি বিপণি প্রতিষ্ঠা করেন । তিনি পোশাকগুলো লেডিস, জেন্টস ও চিলড্রেন এ তিন বিভাগে সাজিয়ে রাখেন। বিপণিটির এক কোণে ক্রেতাদের বসা ও বাচ্চাদের খেলার ব্যবস্থা আছে। মূলত এসব ব্যবস্থা বড় বড় খুচরা বিপণিতে থাকে। এসব বিপণিগুলো বিন্যাসের ক্ষেত্রে খুচরা বিক্রয়কেন্দ্র বিন্যাস অনুসরণ করে থাকে। তাছাড়া জনাব ইমন তার শপের পণ্যগুলো ক্রেতা আকর্ষণের জন্য সাজিয়েছেন যা খুচরা বিপণির কাজের মধ্যে পড়ে। এসব প্রতিষ্ঠানের ক্ষেত্রে সর্বদা খুচরা বিক্রয়কেন্দ্র বিন্যাস অনুসরণ করা হয় যা জনাব ইমনের প্রতিষ্ঠানটিতেও করা হয়েছে। সুতরাং, ইমনের প্রতিষ্ঠানটিতে খুচরা বিক্রয়কেন্দ্র বিন্যাস অনুসৃত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত দৃশ্যকল্প-২ এ বর্ণিত জনাব মামুন-এর প্রতিষ্ঠানটিতে পণ্য বিন্যাস অনুসরণ করা যেতে পারে। পণ্য বিন্যাসে সমজাতীয় পণ্য উৎপাদনের জন্য কাজের ধারা অনুযায়ী বিভিন্ন বিভাগ, যন্ত্রপাতি, উৎপাদন উপকরণ প্রভৃতি সুসজ্জিত করে রাখা হয়। সাধারণত বড় আকারের উৎপাদনকারী প্রতিষ্ঠানে এ বিন্যাস বেশি উপযোগী। উদ্দীপকের জনাব মামুন একটি উৎপাদনকারী প্রতিষ্ঠানের মালিক। তার প্রতিষ্ঠানে কার্য বা বৈশিষ্ট্য অনুসারে যন্ত্রপাতি ও জনশক্তির বিন্যাস করা হয়। এছাড়া একই ধরনের কাজগুলোকে একক জায়গা স্থাপন করা হয়। অর্থাৎ সমজাতীয় কাজ একই স্থানে রাখা হয়। উৎপাদনধর্মী প্রতিষ্ঠানের জন্য পণ্য বিন্যাস বেশি উপযোগী। কেননা পণ্য বিন্যাস ব্যবহার করে উৎপাদনকারী প্রতিষ্ঠান এর যন্ত্রপাতি, উৎপাদন উপকরণসমূহ সুন্দরভাবে সজ্জিত করে রাখতে পারে। জনাব মামুন-এর প্রতিষ্ঠানের জন্যও পণ্য বিন্যাস বেশি উপযোগী হবে। কেননা তার প্রতিষ্ঠানটি একটি উৎপাদনধর্মী প্রতিষ্ঠান। পণ্য বিন্যাস অনুসরণ করলে জনাব মামুনের প্রতিষ্ঠান সহজে নিয়ন্ত্রণ করা যাবে। তার প্রতিষ্ঠানে অপচয় কমবে এবং সমন্বয়ে সুবিধা হবে। সুতরাং, জনাব মামুনের প্রতিষ্ঠানে পণ্য বিন্যাস অনুসরণ করা যেতে পারে।"
        }
      ]
    },
    {
      "number": "11",
      "uddipok": "২০১৮ সালে ‘ঝরা ফ্যাশনস' ১০,০০,০০০ টাকার পণ্য উৎপাদন করে। এজন্য কোম্পানিটির কাঁচামাল বাবদ ৪,০০,০০০ টাকা, যন্ত্রপাতি বাবদ ২,০০,০০০ টাকা, শ্রম বাবদ ১,০০,০০০ টাকা ও অন্যান্য বাবদ ৫০,০০০ টাকা ব্যয় করে। ২০১৯ সালে প্রতিষ্ঠানটি কাঁচামাল বাবদ ৮,০০,০০০ টাকা, যন্ত্রপাতি বাবদ ৪,০০,০০০ টাকা, শ্রম বাবদ ৩,০০,০০০ টাকা এবং অন্যান্য বাবদ ১,০০,০০০ টাকা ব্যয় করে। ২০১৯ সালে প্রতিষ্ঠানটির মোট উৎপাদনের পরিমাণ ছিল ২০,০০,০০০ টাকা ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে ।"
        },
        {
          "label": "খ",
          "question": "",
          "explanation": "পণ্য কেনা-বেচা করে মালিকানা হস্তান্তরের মাধ্যমে সৃষ্ট অভাব পূরণের ক্ষমতাকে স্বত্বগত উপযোগ বলে।  পণ্য কেনার ফলে পণ্যের নতুন মালিকানার আবির্ভাব ঘটে। আবার বিক্রির ফলে পণ্যের স্বত্ব হস্তান্তরিত হয়। এভাবে পণ্য কেনা-বেচার মাধ্যমে মালিকানার পরিবর্তন হয়ে এ উপযোগ সৃষ্টি হয়। এতে ক্রেতা ও বিক্রেতার মাঝে সুসম্পর্ক তৈরি হয় এবং প্রতিষ্ঠানের লক্ষ্যও অর্জিত হয়।"
        },
        {
          "label": "গ",
          "question": "",
          "explanation": "মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাত সার্বিক উৎপাদনশীলতা। এর বৃদ্ধি প্রতিষ্ঠানের উৎপাদন ও মুনাফার পরিমাণ বাড়াকে নির্দেশ করে ।  উদ্দীপকের ‘ঝরা ফ্যাশনস’-এর ২০১৮ সালের, মোট উৎপাদিত পণ্যের মূল্য = ১০,০০,০০০ টাকা কাঁচামাল ব্যয় = ৪,০০,০০০০ টাকা যন্ত্রপাতির ব্যয় = ২,০০,০০০ টাকা শ্রম ব্যয় = ১,০০,০০০ টাকা অন্যান্য ব্যয় = ৫০,০০০ টাকা ∴ ২০১৮ সালে ঝরা ফ্যাশনসের সার্বিক উৎপাদনশীলতা ∴ ‘ঝরা ফ্যাশনস'-এর ২০১৮ সালের সার্বিক উৎপাদনশীলতা হলো ১.৩৩ (প্রায়)।"
        },
        {
          "label": "ঘ",
          "question": "",
          "explanation": "মোট উৎপাদিত পণ্যের মূল্যকে উৎপাদনে ব্যবহৃত উপকরণের মূল্য দিয়ে ভাগ করে সার্বিক উৎপাদনশীলতা নির্ণয় করা হয়। প্রতিষ্ঠানের সার্বিক উৎপাদনশীলতা যত বেশি, মুনাফা তত বেশি হয়। কয়েক বছরের সার্বিক উৎপাদনশীলতা তুলনা করে প্রতিষ্ঠানের বর্তমান অবস্থা মূল্যায়ন করা যায়।    উদ্দীপকের ‘ঝরা ফ্যাশনস'-এর ২০১৯ সালে, মোট উৎপাদিত পণ্যের মূল্য = ২০,০০,০০০ টাকা কাঁচামাল বাবদ ব্যয় = ৮,০০,০০০ টাকা যন্ত্রপাতি ব্যয় = ৪,০০,০০০ টাকা শ্রম ব্যয় = ৩,০০,০০০ টাকা অন্যান্য ব্যয় = = ৩,০০,০০০ টাকা   ∴ ‘ঝরা ফ্যাশনস'-এর ২০১৯ সালের সার্বিক উৎপাদনশীলতা হলো ১.২৫। অন্যদিকে, ২০১৮ সালে এর সার্বিক উৎপাদনশীলতা ছিল ১.৩৩ । (গ থেকে পাওয়া)  অর্থাৎ, প্রতিষ্ঠানটির সার্বিক উৎপাদনশীলতা কমে গেছে। এ থেকে বোঝা যায়, ‘ঝরা ফ্যাশনস'-এর উৎপাদনে ব্যবহৃত উপকরণের সাপেক্ষে মোট উৎপাদনের পরিমাণ সন্তোষজনক অবস্থানে নেই। এমন চলতে থাকলে প্রতিষ্ঠানটি বড় রকমের আর্থিক ক্ষতির সম্মুখীন হতে পারে।"
        }
      ]
    }
  ]
}