{
  "title": "ঢাকা সিটি কলেজ ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'ফ্রেশ কোল্ডস্টোরেজ' এর মালিক মি. সেলিম আলুর মৌসুমে কম দামে আলু কিনে পরবর্তীকালে বিক্রয় করেন। মৌসুম ছাড়া অন্য সময়ে আলুর সরবরাহ কম থাকায় আলু বাড়তি উপযোগ সৃষ্টি করে। ফলে দাম স্বাভাবিকের তুলনায় বৃদ্ধি পায়। মূল্য বৃদ্ধি পেলেও মি: সেলিমের এ ব্যবসায়টি চিপস উৎপাদকারী ব্যবসায়ের ক্ষেত্রে গুরুত্বপূর্ণ ভূমিকা রেখে চলছে।",
      "tag": "DCC 23",
      "sub_questions": [
        {
          "label": "ক",
          "question": "উপযোগ কী?",
          "explanation": "কোনো পণ্য বা সেবার মধ্যে মানুষের অভাব পূরণের যে ক্ষমতা থাকে তাকে ঐ পণ্য বা সেবাসামগ্রীর উপযোগ বলে।"
        },
        {
          "label": "খ",
          "question": "উৎপাদন কীভাবে জীবনযাত্রার মান উন্নয়ন করে? ব্যাখ্যা করো",
          "explanation": "ন্যায্যমূল্যে নতুন পণ্য ভোগের সুযোগ সৃষ্টির মাধ্যমে উৎপাদন জীবনযাত্রার মান উন্নয়ন করে। ব্যবসায়ের অন্যতম উদ্দেশ্য হচ্ছে মানবকল্যাণ সাধন করা। জনগণের চাহিদা পূরণের উদ্দেশ্যে উৎপাদন ব্যবস্থার উন্নয়ন এবং নতুন নতুন পদ্ধতি উদ্ভাবনের মাধ্যমে ব্যবসায়ীরা জনগণের নিত্যনতুন চাহিদা মিটিয়ে থাকে। নতুন নতুন পণ্য ভোগের সুযোগ দেওয়ার মাধ্যমে উৎপাদন ব্যবস্থা জনগণের জীবনযাত্রার মানোন্নয়নে ভূমিকা রাখে।"
        },
        {
          "label": "গ",
          "question": "মি. সেলিমের ব্যবসায়টি কোন ধরনের উপযোগ সৃষ্টি করেছে? ব্যাখ্যা করো।",
          "explanation": "মি. সেলিমের ব্যবসায়টি সময়গত উপযোগ সৃষ্টি করেছে। এক সময়ে উৎপাদিত দ্রব্যসামগ্রী নির্দিষ্ট সময় পর্যন্ত সংরক্ষণ করে অন্য সময়ে বিক্রি বা ভোগ করলে যে বাড়তি উপযোগ পাওয়া যায় তাকে সময়গত উপযোগ বলে। এতে এক সময়ের পণ্য অন্য সময়ে ব্যবহার করা যায়। মি. সেলিম 'ফ্রেশ কোল্ডস্টোরেজ'-এর মালিক। তিনি আলুর মৌসুমে কম দামে আলু কিনে পরবর্তীকালে বিক্রি করেন। মৌসুম ছাড়া অন্য সময়ে আলুর সরবরাহ কম থাকায় আলু বাড়তি উপযোগ সৃষ্টি করে। এভাবে ভোক্তারা সারা বছর আলু পেয়ে থাকে, যা সময়গত উপযোগের সাথে সংশ্লিষ্ট। তাই বলা যায়, মি. সেলিমের ব্যবসায়টি সময়গত উপযোগ সৃষ্টি করেছে।"
        },
        {
          "label": "ঘ",
          "question": "উদ্দীপকে মি. সিলেমের ব্যবসায়টি উৎপাদনের ক্ষেত্রে কী কী ভূমিকা রাখে তা ব্যাখ্যা করো।",
          "explanation": "মি. সেলিমের ব্যবসায় চিপস উৎপাদনকারী প্রতিষ্ঠানের কাঁচামাল সরবরাহ ও উৎপাদন চলমান রাখার ক্ষেত্রে গুরুত্বপূর্ণ ভূমিকা পালন করে। কাঁচামাল ছাড়া উৎপাদন সম্ভব নয়। এ কাঁচামাল প্রাকৃতিক বা অপ্রাকৃতিক উৎস থেকে সংগৃহীত হতে পারে। কাঁচামাল সংগ্রহ এবং তা প্রক্রিয়াজাত করে কাঙ্ক্ষিত পণ্য উৎপাদন করা হয়। মি. সেলিম আলুর ব্যবসায়ী। তিনি উৎপাদন মৌসুমে আলু সংগ্রহ করে পরবর্তীতে বিক্রি করেন। তার সংগৃহীত এ আলু কাঁচামাল হিসেবে চিপস উৎপাদনে ব্যবহৃত হয়। আলুর চিপস উৎপাদনকারী প্রতিষ্ঠান সেলিমের সংরক্ষিত আলু কিনে নেয়। চিপস উৎপাদনে, আলু প্রয়োজন। এ আলু' সরবরাহ করেন মি. সেলিম।, আলু ছাড়া ঐসব প্রতিষ্ঠানের উৎপাদন অব্যাহত রাখা সম্ভব নয়। ঘাটতি মৌসুমে আলুর সংকট দেখা দেয়। মি. সেলিমের আলু সরবরাহের মাধ্যমে চিপস উৎপাদনকারী প্রতিষ্ঠান আলু পাচ্ছে। ফলে চিপস উৎপাদন অব্যাহত রাখা সম্ভব হচ্ছে। সুতরাং, চিপস উৎপাদনকারী প্রতিষ্ঠানের উৎপাদন চলমান রাখার ক্ষেত্রে মি. সেলিমের ব্যবসায়টির ভূমিকা অপরিসীম।"
        }
      ]
    },
    {
      "number": "2",
      "uddipok": "সাদিক সাহেব তার ফলের বাগান থেকে প্রতি বছর ৫ লক্ষ টাকা আয় করেন। ফলন ভালো হওয়ায় তিনি ফল থেকে জুস, আচার, মোরব্বা বানানোর জন্য একটি কারখানা চালু করেছেন। তিনি কয়েকটি দেশে ফল রপ্তানির ব্যবস্থাও করেছেন। তিনি তার কার্যক্রমে সন্তুষ্ট।",
      "tag": "DCC 23",
      "sub_questions": [
        {
          "label": "ক",
          "question": "ভূমি কী?",
          "explanation": "প্রকৃতি থেকে পাওয়া সব সম্পদকেই ভূমি বলে।"
        },
        {
          "label": "খ",
          "question": "\"ভূমিতে ক্রমহ্রাসমান প্রান্তিক উৎপাদনবিধি কার্যকর\"- ব্যাখ্যা করো।",
          "explanation": "অন্যান্য অবস্থা অপরিবর্তিত রেখে একই ভূমিতে উৎপাদনের উপকরণ বাড়ানো সত্ত্বেও একটি নির্দিষ্ট স্তরের পরে প্রান্তিক উৎপাদন ক্রমান্বয়ে কমতে থাকে, যাকে ক্রমহ্রাসমান প্রান্তিক উৎপাদনবিধি বলে। উৎপাদনের যতগুলো উপকরণ আছে তার মধ্যে ভূমির ক্ষেত্রে এ বিধিটি সবচেয়ে বেশি কার্যকর হয়। ভূমিতে কৃষিকাজের জন্য শ্রম ও মূলধনের যোগান বাড়ালে শুরুর দিকে উৎপাদন বাড়ে। কিন্তু পরে তা সমানুপাতিক অপেক্ষা, কমতে থাকে। তাই বলা যায়, ভূমির ক্ষেত্রে ক্রমহ্রাসমান প্রান্তিকরু উৎপাদনবিধিটি কার্যকর।"
        },
        {
          "label": "গ",
          "question": "উদ্দীপকে উৎপাদনের কোন উপকরণের কথা বর্ণনা করা হয়েছে? ব্যাখ্যা করো।",
          "explanation": "উদ্দীপকে উৎপাদনের সংগঠন উপকরণের কথা বর্ণনা করা হয়েছে। নির্দিষ্ট উদ্দেশ্য অর্জনের উদ্দেশ্যে উৎপাদনের উপকরণগুলো সংগঠনের' মাধ্যমে একত্রিত করা হয়। সংগঠন উৎপাদনের মানবীয় ও অমানবীয় উপাদানকেও একত্রিত করে। এর মাধ্যমে অন্যান্য উপাদান যেমন: ভূমি, শ্রম, মূলধনকে পরিচালনা ও নিয়ন্ত্রণ করে লক্ষ্য অর্জনের চেষ্টা চালানো হয়। সাদিক সাহেব তার ফলের বাগান থেকে প্রতি বছর ৫ লক্ষ টাকা আয় করেন। ফলন ভালো হওয়ায় তিনি ফল থেকে জুস, আচার, মোরব্বা বানানোর জন্য একটি কারখানা চালু করেছেন। তিনি কয়েকটি দেশে ফল রপ্তানির ব্যবস্থাও করেছেন। এক্ষেত্রে তিনি আয়কে মূলধনে রূপান্তরের মাধ্যমে ব্যবসায় সম্প্রসারণ করেছেন। তিনি উৎপাদনের ভূমি উপাদানকে কাজে লাগিয়ে কারখানা চালু করেছেন। তিনি কারখানার শ্রমিকদের তত্ত্বাবধান করার মাধ্যমে শ্রম উপাদানটিকে পরিচালনা ও নিয়ন্ত্রণ করেন। তাই বলা যায়, তিনি উৎপাদনের ভূমি, শ্রম ও মূলধন উপাদানগুলোকে সমন্বয়ের মাধ্যমে লক্ষ্য অর্জনের চেষ্টা করেছেন। এক্ষেত্রে তার কাজগুলো সংগঠনের সাথে সামঞ্জস্যপূর্ণ। সুতরাং, উদ্দীপকে উৎপাদনের সংগঠন উপকরণের বর্ণনা রয়েছে।"
        },
        {
          "label": "ঘ",
          "question": "অর্থনৈতিক উন্নয়নের ক্ষেত্রে উদ্দীপকের উপকরণটির প্রয়োজন কতখানি বলে তুমি মনে করো? উত্তরের সপক্ষে যুক্তি দেখাও।",
          "explanation": "অর্থনৈতিক উন্নয়নের ক্ষেত্রে উদ্দীপকের 'সংগঠন' উপকরণটির প্রয়োজনীয়তা অপরিসীম বলে আমি মনে করি।। সংগঠন হলো একই লক্ষ্য অর্জনে সমবেত কতিপয় ব্যক্তির সমষ্টি। এর মাধ্যমে উৎপাদনের অন্য উপাদানগুলোকে একত্রিত করা হয়। এটি উৎপাদনের অন্যান্য উপকরণের (ভূমি, শ্রম ও মূলধন) সর্বোত্তম ব্যবহার নিশ্চিত করে। এটি প্রতিষ্ঠানের উদ্দেশ্য অর্জনে সহায়তা করে। সাদিক সাহেব তার ফলের বাগান থেকে প্রতি বছর ৫ লক্ষ টাকা আয় করেন। ভালো ফলন হওয়ায় তিনি একটি কারখানা চালু করেছেন। তিনি বিভিন্ন দেশে ফল রপ্তানির ব্যবস্থাও করেছেন। তিনি উৎপাদনের উপকরণ, যথা- ভূমি, শ্রম ও মূলধনকে যথাযথভাবে ব্যবহার করেছেন। এক্ষেত্রে তিনি সংগঠন উপকরণটি ব্যবহারের মাধ্যমে উৎপাদনের বাকি তিনটি উপাদানের মধ্যে সমন্বয় করছেন। সাদিক সাহেবের কারখানার মাধ্যমে শ্রমের সদ্ব্যবহার হচ্ছে। তিনি বেকারদের কর্মসংস্থানের সুযোগ করে দিয়েছেন। তার প্রতিষ্ঠান থেকে পাওয়া মজুরি দিয়ে শ্রমিকরা আর্থিকভাবে সচ্ছল হচ্ছে। আবার তিনি বিদেশে ফল রপ্তানি করে বৈদেশিক মুদ্রা আয় করছেন। এর মাধ্যমে তিনি দেশের অর্থনীতিতেও গুরুত্বপূর্ণ ভূমিকা রাখছেন। তার এ কার্যক্রমের ফলে জাতীয় আয় বৃদ্ধি পাচ্ছে। তাই বলা যায়, অর্থনৈতিক উন্নয়নের ক্ষেত্রে সংগঠন উপকরণটির প্রয়োজন অপরিসীম।"
        }
      ]
    },
    {
      "number": "3",
      "uddipok": "যমুনা ইলেকট্রনিক্স লিমিটেড ২০২০ সালে প্রতিটি প্রতিটি ৮০০০ ৮০০০ টাকা মূল্যের ১০০০ পিস ফ্যান উৎপাদন করে। ফ্যান উৎপাদনে ৩০,০০,০০০ টাকার যন্ত্রপাতি এবং মজুরি বাবদ ব্যয় হয় ৩,৫০,০০০ টাকা। উক্ত উৎপাদনে মোট যন্ত্রসময় বাবদ ব্যয় হয় ২৫০ ঘণ্টা। প্রতিষ্ঠানটির ২০১৯ সালে মোট উৎপাদনশীলতা ছিল ৩.৩.।",
      "tag": "VNSC 23,DCC 23",
      "sub_questions": [
        {
          "label": "ক",
          "question": "উৎপাদনশীলতা কী?",
          "explanation": "একই পরিমাণ উপকরণ ব্যবহার করে আগের তুলনায় বেশি উৎপাদন করাকে উৎপাদনশীলতা বলে।।"
        },
        {
          "label": "খ",
          "question": "উৎপাদনশীলতার সাথে ব্যয়ের সম্পর্ক ব্যাখ্যা করো।",
          "explanation": "উৎপাদনশীলতার সাথে ব্যয়ের সম্পর্ক বিপরীতধর্মী। উৎপাদনশীলতা বাড়ানোর জন্য সর্বনিম্ন সম্পদ ব্যবহার করে সর্বাধিক পরিমাণ উৎপাদনের চেষ্টা করা হয়। এতে পণ্যের একক প্রতি ব্যয় কমে। প্রকৃতপক্ষে উৎপাদনশীলতায় অপচয় ও খরচ সর্বনিম্ন করার চেষ্টা করা হয়। অর্থাৎ, উৎপাদনশীলতা বাড়লে ব্যয় কমে।"
        },
        {
          "label": "গ",
          "question": "উদ্দীপকের আলোকে যমুনা ইলেকট্রনিক্স লি. এর ২০২০ সালের যন্ত্রের উৎপাদনশীলতা নির্ণয় করো।",
          "explanation": "মোট উৎপাদনের পরিমাণ ও মোট যন্ত্রসময়ের অনুপাতকে যন্ত্রের উৎপাদনশীলতা বলে। মোট কী পরিমাণ সময় ব্যয় করে যান্ত্রিক উপায়ে কী পরিমাণ উৎপাদন করা হয়েছে, তা যন্ত্রের উৎপাদনশীলতার মাধ্যমে বের করা যায়। যমুনা ইলেকট্রনিক্স লি.-এর ২০২০ সালের, মোট উৎপাদনের পরিমাণ= ১০০০ একক মোট যন্ত্র ঘণ্টা = ২৫০ মোট যন্ত্রের উৎপাদনশীলতা = মোট উৎপাদনের পরিমাণ মোট যন্ত্র ঘণ্টা = 1000 ২৫০ = ৪ \\frac{মোট\\ উৎপাদনের\\ পরিমাণ}{মোট\\ যন্ত্র\\ ঘণ্টা}=\\frac{1000}{২৫০}=৪ মোট   যন্ত্র   ঘণ্টা মোট   উৎপাদনের   পরিমাণ ​ = ২৫০ 1000 ​ = ৪ .. যমুনা ইলেকট্রনিক্স লি.-এর মোট যন্ত্রের উৎপাদনশীলতা প্রতি ঘণ্টায় ৪ একক।"
        },
        {
          "label": "ঘ",
          "question": "উদ্দীপকে প্রতিষ্ঠানটির ২০২০ সালের মোট উৎপাদনশীলতার সার্থে ২০১৯ সালের মোট উৎপাদনশীলতার তুলনামূলক মূল্যায়ন করো।",
          "explanation": "মোট উৎপাদনের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। একই পরিমাণ উপকরণ ব্যবহার করে আগের তুলনায় বেশি পণ্য উৎপাদন করলে উৎপাদনশীলতা বাড়ে। এটি বাড়লে প্রতিষ্ঠানের মুনাফাও বাড়ে। যমুনা ইলেকট্রনিক্স লি. এর ২০২০ সালের মোট উৎপাদিত পণ্যের মূল্য = ৮০০০ × ১০০০ = ৮০,০০,০০০ টাকা যন্ত্রপাতি বাবদ ব্যয় = ৩০,০০,০০০ টাকা মজুরি বাবদ ব্যয় = ৩,৫০,০০০ টাকা ∴ \\therefore ∴ ২০২০ সালে যমুনা ইলেকট্রনিক্স লি.-এর মোট উৎপাদনশীলতা ≡ মোট উৎপাদিত পণ্যের মূল্য মোট উপকরণের মূল্য ≡ ৮০০ , ০০ , ০০০ ৩০ , ০০ , ০০০ + ৩ , ৫০ , ০০০ \\equiv\\frac{মোট\\ উৎপাদিত\\ পণ্যের\\ মূল্য}{মোট\\ উপকরণের\\ মূল্য}\\equiv\\frac{৮০০,০০,০০০}{৩০,০০,০০০+৩,৫০,০০০} ≡ মোট   উপকরণের   মূল্য মোট   উৎপাদিত   পণ্যের   মূল্য ​ ≡ ৩০ , ০০ , ০০০ + ৩ , ৫০ , ০০০ ৮০০ , ০০ , ০০০ ​ = ৮০ , ০০ , ০০০ ৩৩ , ৫০ , ০০ = ৩ . ৩৯ =\\frac{৮০,০০,০০০}{৩৩,৫০,০০}=৩.৩৯ = ৩৩ , ৫০ , ০০ ৮০ , ০০ , ০০০ ​ = ৩ . ৩৯ যমুনা ইলেকট্রনিক্স লিমিটেড-এর ২০১৯ সালে মোট উৎপাদনশীলতা ছিল ৩.৩ এবং ২০২০ সালে তা হয় ২.৩৯। অর্থাৎ, উৎপাদনশীলতা কমে গেছে। তাই আমি মনে করি, প্রতিষ্ঠানের উৎপাদনশীলতা বাড়াতে হবে। উৎপাদনের উপকরণসমূহের সুষ্ঠু ব্যবহারে আরও সচেতন হতে হবে। তা না হলে খুব শীঘ্রই প্রতিষ্ঠানটি ক্ষতির মুখোমুখি হবে।"
        }
      ]
    },
    {
      "number": "4",
      "uddipok": "মিসেস এলিনা নারায়ণগঞ্জে অবস্থিত তার জামদানি শাড়ীর কারখানায় কর্মীদেরকে আলাদা আলাদাভাবে দায়িত্ব দিয়েছেন নিজ নিজ যোগ্যতার ভিত্তিতে। এভাবে কাজ করায় তিনি সফলতা অর্জন করেছেন। বর্তমানে এই ব্যবসায় ভালো না যাওয়ায় তিনি পুরোনো কর্মীদের নিয়ে ঢাকায় একটি হাতের তৈরি গয়নার ব্যবসায় শুরু করেছেন। কিন্তু বর্তমান ব্যবসায়ও সফল না হওয়ায় তিনি চিন্তিত।",
      "tag": "DCC 23",
      "sub_questions": [
        {
          "label": "ক",
          "question": "শ্রম কী?",
          "explanation": "পারিশ্রমিকের বিনিময়ে উৎপাদন কাজে নিয়োজিত মানুষের সব ধরনের শারীরিক ও মানসিক কর্ম প্রচেষ্টাকে শ্রম বলে।"
        },
        {
          "label": "খ",
          "question": "\"শ্রম গতিশীল\" ব্যাখ্যা করো।",
          "explanation": "পারিশ্রমিকের বিনিময়ে উৎপাদন কাজে নিয়োজিত মানুষের সবধরনের শারীরিক ও মানসিক কর্মপ্রচেষ্টাকে শ্রম বলে। শ্রমিক এক স্থান থেকে অন্য স্থানে চলে গেলে শ্রমও চলে যায়। শ্রমের এ স্থানান্তর দেশে ও বিদেশে সমানভাবে হতে পারে। আবার এই গতিশীলতা হতে পারে শিল্প থেকে শিল্পে কিংবা এক পেশা থেকে অন্য পেশায়। আবার একই পেশায় নিচের স্তর থেকে ওপরের স্তরে শ্রমের গতিশীলতা সৃষ্টি হতে পারে। তাই বলা যায়, শ্রম গতিশীল।"
        },
        {
          "label": "গ",
          "question": "উদ্দীপকের মিসেস এলিনার সফলতার কারণ কী বলে তুমি মনে করো? বিশ্লেষণ করো।",
          "explanation": "উদ্দীপকে মিসেস এলিনার সফলতার কারণ হলো শ্রম বিভাগ। শ্রমিকদের যোগ্যতা, দক্ষতা ও সামর্থ্য অনুযায়ী কাজ ভাগ করাই হলো শ্রম বিভাগ। এতে শ্রমিকরা তাদের যোগ্যতা অনুযায়ী কাজের দায়িত্ব পায়। ফলে তারা নির্দিষ্ট কাজে দক্ষ হয়ে ওঠে এবং সুনিপুণভাবে কাজ সম্পাদন করে। মিসেস এলিনার নারায়ণগঞ্জে একটি জামদানি শাড়ির কারখানা আছে। তিনি কর্মীদের যোগ্যতা অনুযায়ী কাজ বণ্টন করে দিয়েছেন। এর ফলে কর্মীদের কাজে গতিশীলতা আসে। এতে প্রতিষ্ঠানটির উৎপাদনের পরিমাণ বেড়েছে। এভাবে কাজ করায় মিসেস এলিনা' দ্রুত সফলতা অর্জন করেছেন। তাই বলা যায়, মিসেস এলিনার সফলতার কারণ শ্রমিকদের যোগ্যতা অনুযায়ী কাজ বণ্টন।"
        },
        {
          "label": "ঘ",
          "question": "মিসেস এলিনার চিন্তার কারণ কী তা শ্রম বিভাগের শ্রেণিবিভাগের প্রেক্ষিতে আলোচনা করো।",
          "explanation": "মিসেস এলিনার চিন্তার কারণ হলো সরল শ্রম বিভাগের পরিবর্তে জটিল শ্রম বিভাগ অনুসরণ করা। কোনো ব্যক্তি যখন একাই বিভিন্ন স্বতন্ত্র পেশায় নিয়োজিত থাকেন তখন তাকে সরল শ্রম বিভাগ বলে। এক্ষেত্রে একজন শ্রমিক উৎপাদন প্রক্রিয়ার প্রথম থেকে শেষ পর্যন্ত একাই বিভিন্ন স্তরের কাজ সম্পন্ন করেন। আর একটি পণ্য তৈরি বা উৎপাদনের ক্ষেত্রে বিভিন্ন কাজ ভিন্ন ভিন্ন লোকের ওপর অর্পণ করা হলে তাকে জটিল শ্রম বিভাগ বলে। মিসেস এলিনা তার জামদানি শাড়ির কারখানায় কর্মীদের যোগ্যতা অনুযায়ী আলাদাভাবে দায়িত্ব বণ্টন করেছেন। এক্ষেত্রে তিনি জটিল শ্রম বিভাগ অনুসরণ করেছেন। পরবর্তীতে তিনি ব্যবসায় পরিবর্তন করে হাতে তৈরি গয়নার ব্যবসায় শুরু করেছেন। কিন্তু গয়নার ব্যবসায়ে জটিল শ্রম বিভাগ অনুসরণ করা ফলপ্রসূ হয়নি। এতে তিনি চিন্তিত হয়ে পড়েন। শাড়ি তৈরির জন্য বিভিন্ন কাজ ভিন্ন ভিন্ন লোকের ওপর অর্পণ করা যৌক্তিক হলেও গয়নার ক্ষেত্রে প্রয়োজন সরল শ্রম বিভাগ। গয়না তৈরির ক্ষেত্রে একক ব্যক্তির হাতে পুরো কাজটি সম্পন্ন হলে সুনিপুণভাবে গয়না তৈরি সম্ভব হয়। এই কাজটিকে আলাদা আলাদা ব্যক্তির হাতে অর্পণ করলে কাজে গতিশীলতা কমে। কিন্তু মিসেস এলিনা গয়না তৈরির ক্ষেত্রেও জটিল শ্রম বিভাগ অনুসরণ করেছেন। এর ফলে তিনি গয়নার ব্যবসায় সফল হতে পারছেন না। সুতরাং বলা যায়, এলিনার চিন্তার কারণ হলো সরল শ্রম বিভাগ অনুসরণ না করে জটিল শ্রম বিভাগ অনুসরণ করা।"
        }
      ]
    },
    {
      "number": "5",
      "uddipok": "নওশিন লেখাপড়া শেষ করে নারায়ণগঞ্জে কয়েকজন তাঁতীকে নিয়ে জামদানি শাড়ির ব্যবসায় শুরু করেন। চাহিদা বৃদ্ধি পাওয়ায় নওশিন আরও ১৫ জন মহিলা নিয়োগ দেন। পরবর্তীতে ব্যবসায় সম্প্রসারণের জন্য তিনি ২০ লক্ষ টাকা ব্যাংক থেকে ঋণ নেন।",
      "tag": "DCC 23",
      "sub_questions": [
        {
          "label": "ক",
          "question": "শ্রম বিভাগ কী?",
          "explanation": "কোনো উৎপাদন প্রক্রিয়াকে বিভিন্ন স্তরে ভাগ করে শ্রমিকের সামর্থ্য ও যোগ্যতা অনুযায়ী প্রতিটি অংশের কাজ আলাদা আলাদা ব্যক্তি বা দলের ওপর ন্যস্ত করাই হলো শ্রম বিভাগ।"
        },
        {
          "label": "খ",
          "question": "\"ভূমি আদি. ও মৌলিক উপাদান\" ব্যাখ্যা করো।",
          "explanation": "প্রকৃতি থেকে পাওয়া সব সম্পদকে ভূমি বলে। আদিকাল থেকেই ভূমির অস্তিত্ব আছে। পৃথিবীর সৃষ্টির সময় থেকেই ভূমির যোগান সীমাবদ্ধ। আবার, ভূমি ছাড়া কোনো কিছুই উৎপাদন করা সম্ভব নয়। যেকোনো কিছু উৎপাদন করতে ভূমির কোনো বিকল্প নেই। যেমন: ধান উৎপাদনে ভূমি প্রয়োজন, বই উৎপাদনে ভূমি তথা কাগজ বা গাছ প্রয়োজন। তাই ভূমিকে আদি ও মৌলিক উপাদান বলা হয়।"
        },
        {
          "label": "গ",
          "question": "উদ্দীপকে নওশিনের কাজটি উৎপাদনের কোন উপকরণটিকে নির্দেশ করে? ব্যাখ্যা করো।",
          "explanation": "উদ্দীপকে নওশিনের কাজটি উৎপাদনের 'সংগঠন' উপকরণটিকে নির্দেশ করে। সংগঠনের মাধ্যমে নির্দিষ্ট উদ্দেশ্য অর্জনের লক্ষ্যে উৎপাদনের উপকরণগুলোকে একত্রিত করা হয়। এর মাধ্যমে অন্যান্য উপাদান, যেমন: ভূমি, শ্রম, মূলধনকে পরিচালনা ও নিয়ন্ত্রণ করা হয়। সংগঠন ছাড়া উৎপাদনের অন্যান্য উপাদান অচল ও গতিহীন। নওশিন কয়েকজন তাঁতীকে নিয়ে জামদানী শাড়ীর ব্যবসায় শুরু করেন। এ ব্যবসায় স্থাপনে তিনি ভূমি সংগ্রহ করেছেন এবং তা কাজে লাগিয়েছেন। মূলধন হিসেবে অর্থ বিনিয়োগ করেছেন। আবার চাহিদা বেড়ে যাওয়ায় ১৫ জন মহিলা কর্মীকে নিয়োগ দিয়েছেন। তিনি তাদের তত্ত্বাবধান করেন এবং ব্যবসায়ের সব কাজ নিয়ন্ত্রণ করেন। অর্থাৎ প্রতিষ্ঠানের লক্ষ্য অর্জনে প্রয়োজনীয় সব কাজই তিনি করেন। এগুলো সংগঠনের বৈশিষ্ট্যের সাথে সামঞ্জস্যপূর্ণ। তাই বলা যায়, নওশিনের কাজটি উৎপাদনের সংগঠন উপকরণের বৈশিষ্ট্য বহন করেন।"
        },
        {
          "label": "ঘ",
          "question": "উদ্দীপকে নওশিনের প্রতিষ্ঠানটির ধরন উল্লেখপূর্বক এর গুরুত্ব করো।",
          "explanation": "উদ্দীপকে নওশিনের প্রতিষ্ঠানটি একমালিকানা সংগঠন এবং এর গুরুত্ব অপরিসীম। একমালিকানা সংগঠনের মালিক একজন এবং তিনিই সব দায় এবং মুনাফা বহন করে থাকেন। বিশ্বে সবচেয়ে বেশি সংখ্যক একমালিকানা সংগঠন দেখা যায়। কর্মসংস্থান তথা একটি দেশের অর্থনীতিতেও এ ধরনের সংগঠন গুরুত্বপূর্ণ ভূমিকা রাখে। নওশিন একটি জামদানি শাড়ির ব্যবসায় শুরু করেন। তার ব্যবসায়ের মালিক তিনি একাই। তাই এটি একমালিকানা সংগঠন। তিনি প্রতিষ্ঠানে ১৫ জন কর্মী নিয়োগ দিয়েছেন। পরবর্তীতে ব্যবসায় সম্প্রসারণের জন্য তিনি ২০ লক্ষ টাকা ব্যাংক থেকে ঋণ নেন। নওশিন জামদানি শাড়ির ব্যবসায়ের মাধ্যমে প্রথমত নিজের কর্মসংস্থানের ব্যবস্থা করেছেন। এর পাশাপাশি তিনি আরও ১৫ জনের কাজের ব্যবস্থা করেছেন। বাংলাদেশের মতো বেকার সমস্যায় জর্জরিত দেশে ১৫ জন মানুষের কাজের ব্যবস্থা করা অত্যন্ত ইতিবাচক। এর মাধ্যমে তিনি দেশের অর্থনৈতিক উন্নয়নে ভূমিকা রাখছেন। তাই বলা যায়, বর্তমান প্রেক্ষাপটে নওশিনের একমালিকানা সংগঠনটির গুরুত্ব অপরিসীম।"
        }
      ]
    },
    {
      "number": "6",
      "uddipok": "রায়হান সাহেব প্রতি মাসে বন্ধুদের কাছ থেকে পাঁচ হাজার টাকা নিয়ে নিজের কাছে জমা রাখেন। তাদের উদ্দেশ্য বন্ধুরা মিলে একটি ব্যবসায় শুরু করবেন। বন্ধুরা সবাই সাগ্রহে অপেক্ষা করছেন।",
      "tag": "DCC 23",
      "sub_questions": [
        {
          "label": "ক",
          "question": "মূলধন কী ?",
          "explanation": "মানুষের পরিশ্রমের মাধ্যমে উৎপাদিত যে সম্পদ সরাসরি ভোগ না করে বেশি পরিমাণ উৎপাদনের জন্য ব্যবহৃত হয় বা উৎপাদন কাজে নিয়োজিত হয় তাকে মূলধন বলা হয়।"
        },
        {
          "label": "খ",
          "question": "\"মূলধন অতীত শ্রমের ফল\"- ব্যাখ্যা করো।",
          "explanation": "শ্রম দ্বারা উৎপাদিত যেসব দ্রব্যসামগ্রী বর্তমানে ভোগের জন্য ব্যবহৃত না হয়ে পুনরায় উৎপাদন কার্যে ব্যবহৃত হয় তাকেই মূলধন বলে।। মূলধন হলো অতীত শ্রমের ফল। এটি অতীতের শ্রম থেকে সৃষ্টি হয়েছে। শ্রমের দ্বারা অর্জিত আয় থেকে সঞ্চিত অর্থই বর্তমানের মূলধন হিসেবে গণ্য হয়। আবার এমের দ্বারা প্রকৃতি থেকে সংগৃহীত সম্পদ থেকেও মূলধনের সৃষ্টি হয়। কল-কারখানা, যন্ত্রপাতি, কাঁচামাল প্রভৃতি দ্রব্য যাদেরকে মূলধন হিসেবে গণ্য করা হয়, তা মানুষের পরিশ্রমেরই ফসল।"
        },
        {
          "label": "গ",
          "question": "রায়হান সাহেবের কাজ মূলধন গঠনের কোন পর্যায়ে আছে। বলে তুমি মনে করো? ব্যাখ্যা দাও।",
          "explanation": "রায়হান সাহেবের কাজ মূলধন গঠনের 'আর্থিক সঞ্চয় সৃষ্টি' 'পর্যায়ে আছে বলে আমি মনে করি। বর্তমান আয়কে ভোগে ব্যয় না করে ভবিষ্যতের জন্য রেখে দেওয়াই হলো সঞ্চয়। আয়ের তুলনায় ব্যয় কম হলে সঞ্চয়ের সৃষ্টি হয়। সঞ্চয় মূলধন গঠনের অন্যতম প্রধান উৎস। উদ্দীপকে রায়হান সাহেব বন্ধুদের কাছ থেকে প্রতি মাসে ৫ হাজার টাকা নিয়ে নিজের কাছে জমা রাখেন। তাদের উদ্দেশ্য হলো একটি ব্যবসায় শুরু করা। এক্ষেত্রে তিনি প্রতি মাসে আয়ের সম্পূর্ণ অংশ ভোগ বা ব্যবহার করেন না। বরং তিনি আয়ের কিছু অংশ জমিয়ে রাখেন,। আর এ জমানো অংশটি হলো সঞ্চয়। প্রতি মাসে নির্দিষ্ট পরিমাণ টাকা জমানোর ফলে সঞ্চিত অর্থের পরিমাণ বাড়তে থাকে। আর এ পর্যায়টিকে আর্থিক সঞ্চয় সৃষ্টির পর্যায় বলা হয়। তাই বলা যায়, রায়হান সাহেবের কাজটি বৈশিষ্ট্য অনুযায়ী মূলধন গঠনের 'আর্থিক সঞ্চয় সৃষ্টি' পর্যায়ে আছে।"
        },
        {
          "label": "ঘ",
          "question": "দেশের উন্নয়নে উদ্দীপকে উল্লিখিত উৎপাদনের উপকরণটির প্রয়োজনীয়তা ব্যাখ্যা করো।",
          "explanation": "দেশের উন্নয়নে উদ্দীপকে উল্লিখিত উৎপাদনের উপকরণ 'মূলধন'- . এর প্রয়োজনীয়তা অপরিসীম। যেসব সম্পদ কোনো আয় সৃষ্টিতে সাহায্য করে তাই মূলধন। ব্যবসায়ে বিনিয়োজিত অর্থ, যন্ত্রপাতি, কাঁচামাল প্রভৃতি ব্যবসায়ের মূলধন হিসেবে বিবেচিত। এর অভাবে উৎপাদন কাজ পরিচালনা করা সম্ভব নয়।উদ্দীপকে রায়হান সাহেব বন্ধুদের সাথে মিলে একটি ব্যবসায় শুরু করতে চান। এজন্য তিনি প্রতি মাসে বন্ধুদের কাছ থেকে নির্দিষ্ট পরিমাণ টাকা নিয়ে জমা করেন। এভাবে তিনি অল্প অল্প পরিমাণ সঞ্চয়ের মাধ্যমে মূলধন গঠনের চেষ্টা করেন। বন্ধুরা সবাই নতুন ব্যবসায় শুরু করার জন্য সাগ্রহে অপেক্ষা করছেন।। উদ্দীপকে উৎপাদনের উপাদান মূলধনের কথা বলা হয়েছে। এটি যেকোনো ব্যবসায় শুরু করার জন্য অপরিহার্য একটি উপাদান। পর্যাপ্ত পরিমাণে মূলধন থাকলে সুষ্ঠুভাবে ব্যবসায় গঠন ও পরিচালনা করা যায়। ফলে ব্যবসায়ে সফলতা লাভ করা যায়। তাছাড়া মূলধনের পর্যাপ্ত যোগান থাকলে ব্যবসায় সম্প্রসারণ, করা যায়। এতে দেশের অবকাঠামোগত উন্নতি হয়। আর বেশি মূলধন বেশি আয়ের সৃষ্টি করে। এতে সরকারের অর্জিত রাজম্বের পরিমাণও বেড়ে যায়। ফলে দেশের আর্থ-সামাজিক অবস্থার উন্নতি হয়। তাই বলা যায়, দেশের উন্নয়নে উৎপাদনের উপকরণ মূলধনের গুরুত্ব অপরিসীম।"
        }
      ]
    },
    {
      "number": "7",
      "uddipok": "মিসেস রেহানা উন্নতমানের টেলিভিশন উৎপাদন করেন। এ কাজ যথাযথভাবে সম্পাদনের লক্ষ্যে তিনি একজন ব্যবস্থাপক নিয়োগ করেছেন। এছাড়াও ফিনি ক্রেতার পছন্দকে গুরুত্ব দিয়ে তা যথাযথ বাস্তবায়নের মাধ্যমে কার্য সম্পাদন করেন। তাই তার ব্যবসায় দিন দিন সম্প্রসারিত হচ্ছে।",
      "tag": "DCC 23",
      "sub_questions": [
        {
          "label": "ক",
          "question": "দ্রব্য কী ?",
          "explanation": "দ্রব্য হলো ঐ সব বস্তু, যা দৃশ্যমান, বিনিময়যোগ্য এবং অর্থের মূল্যে মূল্যায়ন করা যায়।"
        },
        {
          "label": "খ",
          "question": "\"উৎপাদনশীলতা মুনাফা অর্জনে সহায়ক\"- ব্যাখ্যা করো।",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে। উৎপাদনশীলতা বাড়লে একই পরিমাণ উৎপাদনের উপকরণ ব্যবহার করে আগের থেকে বেশি পরিমাণে পণ্য উৎপাদন করা যায়। এতে একক প্রতি উৎপাদন ব্যয় কমে এর বিক্রি ও মুনাফা উভয়ই বেড়ে যায়। এভাবেই উৎপাদনশীলতা মুনাফা অর্জনে সহায়তা করে।"
        },
        {
          "label": "গ",
          "question": "মিসেস রেহানা কোন ধরনের ভোগ্য পণ্যের ব্যবসায় করেন? ব্যাখ্যা করো।",
          "explanation": "মিসেস রেহানা শপিং পণ্যের ব্যবসায় করেন। শপিং পণ্য স. পেত ক্রেতারা ঘন ঘন কেনে না। এ ধরনের পণ্য কিনতে ক্রেতারা অনেক দোকান ঘুরে দেখে। এসব পণ্য কিনতে একটির সাথে অন্যটি তুলনা করে দেখা হয়। তাছাড়া বিশেষ আয়োজন উপলক্ষে এ জাতীয় পণ্য কেনা হয়। মিসেস রেহানা উন্নতমানের টেলিভিশন উৎপাদন করেন। এক্ষেত্রে তিনি ক্রেতাদের পছন্দকে সর্বোচ্চ গুরুত্ব দেন। তার উৎপাদিত এ টেলিভিশন ক্রেতারা ঘন ঘন কেনে না। এ পণ্যটি কেনার আগে ক্রেতারা পূর্ব পরিকল্পনা করে। তাছাড়া বাজারে নানা ধরনের ও ব্র্যান্ডের টেলিভিশন • পাওয়া যায়। ক্রেতারা পণ্যটি কেনার আগে বিভিন্ন ব্র্যান্ডের পণ্য ও তাদের বৈশিষ্ট্য বিবেচনা করে। এ কারণে টেলিভিশন কিনতে ক্রেতারা বেশি সময় নেয়। এক্ষেত্রে ক্রেতাদের পণ্য কেনার ধরন ও আচরণ, পূর্ব পরিকল্পনা প্রভৃতি শপিং পণ্যের বৈশিষ্ট্যের সাথে সামঞ্জস্যপূর্ণ। তাই বলা যায়, মিসেস রেহানার উৎপাদিত টেলিভিশন হলো শপিং পণ্য।"
        },
        {
          "label": "ঘ",
          "question": "ব্যবসায় সম্প্রসারণে মিসেস রেহানা উৎপাদন ব্যবস্থাপনার কোন ধারণাটি অনুসরণ করেন? তোমার উত্তরের সপক্ষে যুক্তি দাও।",
          "explanation": "ব্যবসায় সম্প্রসারণে মিসেস রেহানা উৎপাদন ব্যবস্থাপনার ক্রেতা মুখিতা ধারণাটি অনুসরণ করেন বর্তমান বাজার ব্যবস্থা প্রতিযোগিতাপূর্ণ। এ অবস্থায় ক্রেতাদের রুচি ও চাহিদাকে গুরত্ব দিয়ে পণ্য উৎপাদনের বিকল্প নেই। উৎপাদন ব্যবস্থাপনার সব ক্ষেত্রে ক্রেতার পছন্দকে সর্বোচ্চ গুরুত্ব দেওয়াই হলো ক্রেতামুখিতা। মিসেস রেহানা উন্নত মানের টেলিভিশন উৎপাদন করেন। উৎপাদন কাজে ধারাবাহিকতা রাখার জন্য তিনি একজন ব্যবস্থাপক নিয়োগ দেন। এ ছাড়াও তিনি ক্রেতার পছন্দকে গুরত্ব দিয়ে তা যথাযথ বাস্তবায়নের মাধ্যমে কাজ সম্পাদন করেন। অর্থাৎ, ক্রেতারা যেমন গুণ ও মানের পণ্য চায় তা উৎপাদনের সর্বোচ্চ চেষ্টা করেন। এটিই হলো ক্রেতামুখিতা। ফলে তার ব্যবসায় দিন দিন সম্প্রসারিত হচ্ছে। উৎপাদনের সার্থকতা নির্ভর করে ক্রেতা সন্তুষ্টির ওপর। তাই মিসেস রেহানা ক্রেতা সন্তুষ্টি অর্জনের ওপর সর্বোচ্চ গুরুত্ব দেন। এজন্য বর্তমান বাজার, পরিস্থিতি বিবেচনায় তিনি ক্রেতাদের পরিবর্তনশীল চাহিদা লক্ষ করেন। তারপর তিনি এ চাহিদার সাথে উৎপাদন ব্যবস্তাপনার সমন্বয় ঘটান এভাবে পণ্য উৎপাদনে ক্রেতাকেন্দ্রিক সার্বিক সিদ্ধান্ত নেওয়াই হলো ক্রেতামুখিতা। এতে সর্বোচ্চ ক্রেতাসন্তুষ্টি অর্জনের পাশাপাশি ব্যবসায় সম্প্রসারণ করা সম্ভব হয়। তাই বলা যায়, ক্রেতামুখিতার কারণেই মিসেস রেহানার ব্যবসায় সম্প্রসারিত হচ্ছে।"
        }
      ]
    },
    {
      "number": "8",
      "uddipok": "রহমত এন্টারপ্রাইজ তাইওয়ান থেকে বিভিন্ন ধরনের মোবাইল ফোন আমদানি করে। বাংলাদেশে মোবাইল ফোন ব্যবহারকারীদের মধ্যে ইন্টারনেট ব্যবহারের মাত্রা দিন দিন বেড়ে যাচ্ছে। ফলে প্রতিষ্ঠানটি এমন একটি মোবাইল ফোন আমদানির সিদ্ধান্ত নিয়েছে যাতে দ্রুতগতির ইন্টারনেট (4G) ব্যবহারের সুবিধা সংযুক্ত থাকবে।।",
      "tag": "DCC 23",
      "sub_questions": [
        {
          "label": "ক",
          "question": "নান্দনিক ডিজাইন কী?",
          "explanation": "পণ্যের মানকে গুরুত্ব না দিয়ে পণ্যকে ক্রেতাদের কাছে আকর্ষণীয় করে তোলার চেষ্টা করা হলে তাকে রুচিসম্মত বা নান্দনিক ডিজাইন বলা হয়।"
        },
        {
          "label": "খ",
          "question": "পণ্য ডিজাইন পণ্যের আকর্ষণ বৃদ্ধি করে\" ব্যাখ্যা করো।",
          "explanation": "উৎপাদনের আগে পণ্যের আকার-আকৃতি, ধাঁচ, রং, ওজন, অলংকরণ প্রভৃতি নির্ধারণ করাই হলো পণ্য ডিজাইন। পণ্য ডিজাইন করার আগে ক্রেতার ইচ্ছা ও পছন্দকে বিবেচনা করা হয়। এক্ষেত্রে পণ্যের উপযোগিতা বাড়ানোর পাশাপাশি পণ্যকে ক্রেতাদের কাছে আকর্ষণীয় করে তোলার চেষ্টা করা হয়। এতে পণ্যের বাহ্যিক সৌন্দর্য বাড়ে। এভাবে পণ্য ডিজাইন, পণ্যের আকর্ষণ বাড়ায়।"
        },
        {
          "label": "গ",
          "question": "উদ্দীপকে আমদানিকৃত নতুন মোবাইল ফোন কোন ধরনের পণ্য ডিজাইনের অন্তর্ভুক্ত? ব্যাখ্যা করো।",
          "explanation": "উদ্দীপকে আমদানিকৃত নতুন মোবাইল ফোন ব্যবহারিক বা ক্রিয়াগত পণ্য ডিজাইনের অন্তর্ভুক্ত। এ ডিজাইনের মাধ্যমে পণ্যের বিদ্যমান কার্যকারিতা ও উপযোগিতায় পরিবর্তন আনা হয়। এ ডিজাইনের ফলে পণ্যের কার্যকারিতা এবং মান প্রত্যক্ষভাবে বৃদ্ধি পায়।' রহমত এন্টারপ্রাইজ তাইওয়ান থেকে বিভিন্ন ধরনের মোবাইল ফোন আমদানি করে। সম্প্রতি বাংলাদেশের মোবাইল ফোন ব্যবহারকারীদের মধ্যে ইন্টারনেট ব্যবহারের মাত্রা বেড়ে যাচ্ছে। তাই প্রতিষ্ঠানটি এমন একটি মোবাইল ফোন আমদানির সিদ্ধান্ত নিয়েছে যাতে দ্রুতগতির ইন্টারনেট (৪৫) ব্যবহারের সুবিধা থাকবে। প্রতিষ্ঠানটির নেওয়া সিদ্ধান্তের মাধ্যমে মোবাইল ফোনের বিদ্যমান কার্যকারিতা ও উপযোগিতায় পরিবর্তন আসবে। তাছাড়া এ পরিবর্তনের ফলে প্রতিষ্ঠানটির পণ্যের মানও উন্নত হবে। সুতরাং, রহমত এন্টারপ্রাইজের নতুন মোবাইল ফোন ব্যবহারিক বা ক্রিয়াগত পণ্য ডিজাইনের সাথে পুরোপুরিভাবে সাদৃশ্যপূর্ণ।"
        },
        {
          "label": "ঘ",
          "question": "বাংলাদেশের প্রেক্ষিতে রহমত এন্টারপ্রাইজের নতুন মোবাইল ফোন আমদানির সিদ্ধান্তের যৌক্তিকতা বিশ্লেষণ করো ।",
          "explanation": "বাংলাদেশের প্রেক্ষিতে রহমত এন্টারপ্রাইজের নতুন মোবাইল ফোন আমদানির সিদ্ধান্তটি অত্যন্ত যৌক্তিক। পণ্য ডিজাইনের ক্ষেত্রে ক্রেতার ক্রয়ক্ষমতা, ব্যবহারের হার, প্রযুক্তিগত উন্নয়ন প্রভৃতি বিবেচনা করা হয়। বাংলাদেশ দিন দিন উন্নত হচ্ছে। সে কারণে এদেশের মানুষের পণ্য ভোগ ব্যবহারেও পার্থক্য দেখা দিচ্ছে। রহমত এন্টারপ্রাইজ তাইওয়ান থেকে বিভিন্ন ধরনের মোবাইল ফোন আমদানি করে। সম্প্রতি বাংলাদেশে মোবাইল ফোনে ইন্টারনেট ব্যবহারের মাত্রা বেড়ে যাচ্ছে। তাই প্রতিষ্ঠানটি দ্রুতগতির ইন্টারনেট ব্যবহারের সুবিধাযুক্ত মোবাইল ফোন আমদানির সিদ্ধান্ত নিয়েছে। অর্থাৎ, প্রতিষ্ঠানটি পণ্যের ক্রিয়াগত ডিজাইন অনুসরণ করার সিদ্ধান্ত নিয়েছে। বর্তমানে মানুষের প্রয়োজন ও চাহিদা পরিবর্তনশীল। মানুষ এখন উন্নত প্রযুক্তিসম্পন্ন পণ্য প্রত্যাশা করে। এ বিষয়টিকেই প্রাধান্য দিয়েছে রহমত এন্টারপ্রাইজ। প্রতিষ্ঠানটি ক্রেতাদের মোবাইল ফোন ব্যবহারের পরিমাণ বৃদ্ধিকে বিশেষ নজরে দেখেছে। এ কারণেই প্রতিষ্ঠানটি উন্নত প্রযুক্তির 4G ক্ষমতাসম্পন্ন ফোন আমদানি করে। ফলে উন্নত প্রযুক্তির মোবাইল ফোন ক্রেতাদের চাহিদা পূরণ করতে পারবে। এক্ষেত্রে ক্রিয়াগত •ডিজাইনকে প্রাধান্য দেওয়া হয়েছে। এতে প্রতিষ্ঠানটির বিক্রি বাড়ার পাশাপাশি ব্যবসায়িক সফলতা অর্জন সহজ হবে। তাই বলা যায়, উদ্দীপকের প্রতিষ্ঠানটির নতুন মোবাইল ফোন আমদানির সিদ্ধান্তটি যৌক্তিক ও সময়োপযোগী।"
        }
      ]
    },
    {
      "number": "9",
      "uddipok": "'দি সী বিচ' কক্সবাজারের বিখ্যাত একটি হোটেল, যেখানে ক্রেতারা তাদের চাহিদা ও পছন্দমতো সেবা পেয়ে থাকে। হোটেলটি সার্বক্ষণিক উন্নয়নের প্রচেষ্টা চালিয়ে যাচ্ছে। বর্তমানে হোটেলটি তার ব্যবসায় আরও সম্প্রসারণের চিন্তা করছে।",
      "tag": "DCC 23",
      "sub_questions": [
        {
          "label": "ক",
          "question": "সেবা কী ?",
          "explanation": "অভাব বা প্রয়োজন মেটাতে পারে এমন অস্পর্শ বা শনাক্তযোগ্য কাজ বা উপকার কিংবা সুবিধাকে সেবা বলে।"
        },
        {
          "label": "খ",
          "question": "\"উৎপাদন ব্যবস্থাপনা অপচয় ও ব্যয় হ্রাস করে\"- ব্যাখ্যা করো।",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন এবং নিয়ন্ত্রণ সংক্রান্ত বিভিন্ন কাজের সমষ্টি। দক্ষ উৎপাদন ব্যবস্থাপনার মাধ্যমে উৎপাদনের উপকরণসমূহের সঠিক ব্যবহার নিশ্চিত করা যায়। এতে পূর্বনির্ধারিত পরিকল্পনা অনুযায়ী সব কাজ নিয়ন্ত্রণ এবং সঠিক সময়ে পণ্য উৎপাদন করা সহজ হয়। ফলে প্রতিষ্ঠানে অপচয় ও ব্যয় কমে যায়।"
        },
        {
          "label": "গ",
          "question": "উদ্দীপকে উল্লেখিত ব্যবসায়টি কোন খাতের অন্তর্ভুক্ত? ব্যাখ্যা করো।",
          "explanation": "জাউদ্দীপকের হোটেল 'দি সী বিচ' উৎপাদনের সেবা খাতের অন্তর্ভুক্ত। মানুষের অভাব বা প্রয়োজন মেটাতে পারে এমন অস্পশনীয় কাজ বা সুবিধাই হলো সেবা। এটি দেখা বা স্পর্শ করা যায় না, তবে অনুভব করা যায়। এর মাধ্যমে মানুষ তৃপ্তি পায় এবং প্রয়োজন মেটায়। 'দি সী বিচ' কক্সবাজারের একটি বিখ্যাত হোটেল। এখানে ক্রেতারা তাদের চাহিদা ও পছন্দ মতো সেবা পেয়ে থাকে। সেবা দেখা বা স্পর্শ করা যায় না। তেমনি হোটেলটি থেকে প্রাপ্ত সেবা বা সুযোগ-সুবিধাও দেখা ও স্পর্শ করা যায় না। আবার হোটেলটির প্রদত্ত সুবিধাগুলো গ্রাহকদের প্রয়োজন পূরণ করছে। এতে গ্রাহকদের সন্তুষ্টি অর্জিত হচ্ছে। তবে এ সুবিধা বা সেবা গ্রহণের আগে গ্রাহকরা তা মূল্যায়ন করতে পারে না। এসব বৈশিষ্ট্য উৎপাদনের সেবা খাতের সাথে সামঞ্জস্যপূর্ণ। সুতরাং, 'দি সী বিচ' হোটেলটি সেবা খাতের অন্তর্ভুক্ত।"
        },
        {
          "label": "ঘ",
          "question": "উদ্দীপকের হোটেলটির সফলতার মূল কারণ কি? তোমার উত্তরের সপক্ষে যুক্তি দাও।",
          "explanation": "'দি সী বিচ' হোটেলটির সফলতার মূল কারণ হলো ক্রেতাকেন্দ্রিকতা। ক্রেতাকেন্দ্রিকতার মাধ্যমে ক্রেতার স্বতন্ত্র রুচি, চাহিদা, আয়, পছন্দ প্রভৃতি বিবেচনা করে পণ্য তৈরি বা সেবা সরবরাহ করা হয়। এর মাধ্যমে প্রত্যেক ক্রেতার চাহিদা আলাদাভাবে পূরণ করা হয়। ফলে সর্বোচ্চ ক্রেতাসন্তুষ্টি অর্জিত হয়। 'দি সী বিচ' কক্সবাজারের বিখ্যাত একটি হোটেল। এখানে ক্রেতাদের চাহিদা ও পছন্দ মতো সেবা দেওয়া হয়। তাছাড়া সেবার মান উন্নয়নে সার্বক্ষণির প্রচেষ্টা চালানো হয়। এভাবে ক্রেতা কেন্দ্রিকতায় ক্রেতাদের চাহিদামতো সেব দেওয়া হয়। আর এটি অনুসরণের কারণেই হোটেলটি সফলতা লাভ করে। 'দি সী বিচ' হোটেলটি গ্রাহকদের পছন্দ; বুচি, চাহিদা অনুসারে সেবা দেয়। গ্রাহকরাও তাদের প্রয়োজন মতো সেবা প্রত্যাশা করে। এভাবে প্রত্যেক ক্রেতার চাহিদা আলাদাভাবে পূরণ করার প্রক্রিয়াই ক্রেতাকেন্দ্রিকতা। এভাবে আলাদা আলাদাভাবে সেবা দেওয়ায় হোটেলটির গ্রাহকরা বেশি সন্তুষ্ট হয়। ফলে তারা স্থায়ী ক্রেতায় পরিণত হয় এবং নতুন ক্রেতা সৃষ্টিতে ভূমিকা রাখে। এভাবে গ্রাহক বেড়ে যাওয়ায় হোটেলটির বিক্রি ও মুনাফা বাড়ে। তাই বলা যায়, ক্রেতাকেন্দ্রিকতার কারণেই 'দি সী বিচ' হোটেলটি সফল হয় ।"
        }
      ]
    },
    {
      "number": "10",
      "uddipok": "মি. রহিম তার নারায়ণগঞ্জের কারখানার শ্রমিকদের উন্নত প্রশিক্ষণের ব্যবস্থা করেছেন। এতে তার বড় ধরনের একটা ব্যয় হয়েছে। কারখানায় আগুন লেগে ছগির নামের একজন শ্রমিক মারা যায়। ফলে মি. রহিমকে একটি বড় অংকের ক্ষতিপূরণ দিতে হয়। মি. রহিম বিষয়টি নিয়ে উদ্বিগ্ন।",
      "tag": "DCC 23",
      "sub_questions": [
        {
          "label": "ক",
          "question": "মান ব্যবস্থাপনা কী?",
          "explanation": "মানসম্মত পণ্য এবং সেবা তৈরি, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে।"
        },
        {
          "label": "খ",
          "question": "মান ব্যবস্থাপনা কীভাবে উচ্চ উৎপাদনশীলতা নিশ্চিত করে? ব্যাখ্যা করো।",
          "explanation": "মানসম্মত পণ্য উৎপাদন ও ত্রুটিমুক্ত উৎপাদন ব্যবস্থা নিশ্চিত করে মান ব্যবস্থাপনা উচ্চ উৎপাদনশীলতা নিশ্চিত করে। মান ব্যবস্থাপনার কারণে প্রতিষ্ঠানের পণ্য, কাজ, পদ্ধতিসহ সব ক্ষেত্রে নির্দিষ্ট মান বজায় রাখা হয়। এছাড়াও উৎপাদনজনিত ত্রুটি অনুসন্ধান এবং প্রতিকারের জন্য মান ব্যবস্থাপনা করা হয়। এভাবে মান ব্যবস্থাপনা উচ্চ উৎপাদনশীলতা নিশ্চিত করে।"
        },
        {
          "label": "গ",
          "question": "মি. রহিম তার কারখানাতে সকল শ্রমিকদের জন্য কী ধরনের ব্যয় করেছেন? ব্যাখ্যা করো।",
          "explanation": "মি. রহিম তার কারখানাতে সকল শ্রমিকদের জন্য প্রতিরোধমূলক ব্যয়ের আওতাভুক্ত প্রশিক্ষণ ব্যয় করেছেন। পণ্য উৎপাদনের জন্য কর্মীদের শিখনবাবদ যে ব্যয় করা হয় তা-ই প্রশিক্ষণ ব্যয়। মানসম্মত পণ্য তৈরিতে প্রশিক্ষিত কর্মীদের ভূমিকা অপরিসীম। আর কর্মীদের প্রশিক্ষণ দেওয়ার খরচ প্রতিরোধমূলক ব্যয়ের অন্তর্গত। মি. রহিম তার নারায়ণগঞ্জের কারখানার শ্রমিকদের উন্নত প্রশিক্ষণের ব্যবস্থা করেছেন। এতে তার বড় ধরনের ব্যয় হয়েছে। কিন্তু এ ব্যয়ের কারণে কর্মীরা তাদের কাজে আরও দক্ষ হয়ে ওঠবে। ফলে ত্রুটিযুক্ত পণ্য উৎপাদন কমে যাবে। পাশাপাশি প্রতিষ্ঠানটির মোট উৎপাদনের পরিমাণ বাড়বে। কারণ উৎপাদনশীলতা বাড়বে এবং একক প্রতি উৎপাদন খরচ কমে যাবে। প্রশিক্ষণ ব্যয়বাবদ এককালীন বড় খরচ হলেও, উৎপাদন বাড়ায় প্রতিষ্ঠানটির বিক্রি বাড়বে। এ প্রশিক্ষণ ব্যয়ের কারণে ভুল-ত্রুটি প্রতিরোধ করা সম্ভব বলেই একে প্রতিরোধমূলক ব্যয় বলা হয়। তাই বলা যায়, মি. রহিম তার কারখানাতে প্রশিক্ষণ ব্যয় করেন, যা প্রতিরোধমূলক ব্যয়ের অন্তর্ভুক্ত।"
        },
        {
          "label": "ঘ",
          "question": "মি. রহিম তার কর্মচারী ছগিরের জন্য যে ব্যয় করেছেন তা কীভাবে প্রতিরোধ করতে পারবেন? বিশ্লেষণ করো।",
          "explanation": "মি. রহিম তার কর্মচারী ছগিরের জন্য ক্ষতিপূরণ দেন, যা প্রতিরোধমূলক ব্যয়ের আওতাভুক্ত ত্রুটি চিহ্নিতকরণ ব্যয়ের মাধ্যমে প্রতিরোধ করা সম্ভব। উৎপাদন প্রক্রিয়ার প্রতিটি পর্যায়ে ত্রুটি-বিচ্যুতি হতে পারে। এসব ত্রুটি চিহ্নিত করতে যে ব্যয় হয় তা-ই ত্রুটি চিহ্নিতকরণ ব্যয়। এক্ষেত্রে উৎপাদন প্রক্রিয়ায় ব্যবহৃত যন্ত্রপাতির কার্যক্ষমতা নিশ্চিত করা, কোনো প্রয়োজনীয় উপকরণের সরবরাহ নিশ্চিত করা প্রভৃতি কাজে ব্যয় করা হয়। ত্রুটি চিহ্নিতকরণের এ ব্যয় ধরন অনুযায়ী প্রতিরোধমূলক ব্যয়ের অন্তর্ভুক্ত। মি. রহিম তার কারখানার শ্রমিকদের উন্নত প্রশিক্ষণের ব্যবস্থা করেন। প্রশিক্ষিত শ্রমিক থাকার পরও তার কারখানায় আগুণ লেগে ছগির নামের একজন শ্রমিক মারা যায়। ফলে মি. রহিমকে একটি বড় অঙ্কের ক্ষতিপূরণ দিতে হয়। ভবিষ্যতে এ ধরনের ব্যয় কীভাবে এড়ানো যায় তা নিয়ে তিনি উদ্বিগ্ন। মি. রহিমকে তার উৎপাদন প্রক্রিয়ায় কী কী সমস্যা আছে তা খুঁজে বের করতে হবে। তাছাড়া কারখানায় আগুণ লাগার সুষ্ঠু কারণও অনুসন্ধান করতে হবে। উৎপাদন প্রক্রিয়ায় সমস্যা থাকলে তা ত্রুটি চিহ্নিতকরণ ব্যয়ের মাধ্যমে দূর করতে হবে। তাছাড়া কারখানায় অগ্নিকাণ্ড প্রতিরোধে অগ্নিনির্বাপক্ষ যন্ত্রের ব্যবস্থা করতে হবে। এভাবে পণ্য উৎপাদনের আগেই আদর্শ উৎপাদন ক্ষেত্র তৈরির জন্য প্রতিরোধমূলক ব্যয় করতে হবে। আর এ ব্যয়ের মাধ্যমে ক্ষতিপূরণ সংক্রান্ত ব্যয় প্রতিরোধ করা সম্ভব। তাই বলা যায়, মি. রহিম তার কর্মচারী ছগিরের জন্য যে ব্যয় করেন তা এড়াতে প্রতিরোধমূলক ব্যয়ের অন্তর্গত ত্রুটি চিহ্নিতকরণ ব্যয় নির্বাহ করতে পারেন।"
        }
      ]
    },
    {
      "number": "11",
      "uddipok": "সামীর ট্রেডার্স নুডলস উৎপাদন করে যা' ক্রেতারা খুবই পছন্দ করে। তার পণ্যের জন্য রাষ্ট্রের স্বীকৃত মান নিশ্চিতকরণ প্রতিষ্ঠানের অনুমতিও আছে। বর্তমানে সে তার পণ্য রপ্তানির কথা চিন্তা করছে।",
      "tag": "DCC 23",
      "sub_questions": [
        {
          "label": "ক",
          "question": "মান ব্যবস্থাপনা কী?",
          "explanation": "মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে।"
        },
        {
          "label": "খ",
          "question": "\"মান নিয়ন্ত্রণ পণ্যের আদর্শমান নিশ্চিত করে\"- ব্যাখ্যা করো।",
          "explanation": "নির্ধারিত মান অনুযায়ী পণ্য উৎপাদিত হচ্ছে কি না তা যাচাই করার মাধ্যমে মান নিয়ন্ত্রণ পণ্যের আদর্শমান নিশ্চিত করে। ভোক্তাদের প্রয়োজন, অভাব, চাহিদা পূরণ এবং সন্তুষ্টি অর্জন করার লক্ষ্যে প্রতিষ্ঠান পণ্যের একটি মান নির্ধারণ করে থাকে। মান নিয়ন্ত্রণ কার্যাবলির মাধ্যমে পূর্বনির্ধারিত মান অনুযায়ী পণ্য উৎপাদিত হচ্ছে কি না তা তদারকি এবং প্রয়োজনে সংশোধনমূলক পদক্ষেপ নিয়ে সঠিক মান বজায় রাখার চেষ্টা চালানো হয়। এজন্য বলা যায়, মান নিয়ন্ত্রণ পণ্যের আদর্শমান নিশ্চিত করে।"
        },
        {
          "label": "গ",
          "question": "সামীর ট্রেডার্স যে ধরনের প্রতিষ্ঠান থেকে অনুমতি গ্রহণ করেছে তার কার্যাবলি ব্যাখ্যা করো।",
          "explanation": "সামীর ট্রেডার্স রাষ্ট্রীয় মান নিয়ন্ত্রণকারী সংস্থা BSTI থেকে অনুমতি গ্রহণ করেছে। BSTI হলো বাংলাদেশের একমাত্র জাতীয় মান নির্ধারণ ও নিয়ন্ত্রণকারী সংস্থা। এর প্রধান উদ্দেশ্য হলো ক্রেতাদের মানসম্মত পণ্য প্রাপ্তির নিশ্চয়তা দেওয়া। এছাড়া এটি উৎপাদনধর্মী প্রতিষ্ঠানের পণ্যের মান সনদ দিয়ে থাকে। সামীর ট্রেডার্সের উৎপাদিত নুডলস ক্রেতাদের খুবই পছন্দ। এ প্রতিষ্ঠানটির উৎপাদিত নুডলস-এর জন্য রাষ্ট্রের স্বীকৃত মান নিশ্চিতকরণ প্রতিষ্ঠানের অনুমতি নেওয়া আছে। উল্লেখ্য, রাষ্ট্রীয় মান নিশ্চিতকারী একমাত্র প্রতিষ্ঠান হলো BSTI। প্রতিষ্ঠানটি পণ্যের মান উন্নয়ন ও নিয়ন্ত্রণে কার্যকর ভূমিকা পালন করে। শিল্পে উৎপাদিত ভোগ্য * পণ্য পরীক্ষার মাধ্যটি এটি মান সনদ প্রদান করে থাকে। তাই 'সামীর - ট্রেডার্স'ও মানের সনদ পেয়েছে। পণ্যের মান নির্দেশ করে এমন • মানচিহ্ন দিয়েছে, যা BSTI Certification Mark হিসেবে পরিচিত। এ - প্রতীক বা চিহ্ন ব্যবহার করে প্রতিষ্ঠানটি তাদের পণ্য যে BSTI থেকে - পরীক্ষিত তা ক্রেতাদের বোঝাতে পারবে। তাই বলা যায়, পণ্য বিপণনের - আগে সামীর ট্রেডার্স যে সংস্থাটি থেকে অনুমতি নিয়েছে সেটি BSTI ।"
        },
        {
          "label": "ঘ",
          "question": "উদ্দীপকের প্রতিষ্ঠানটিকে পণ্য রপ্তানির জন্য কী করতে হবে বলে তুমি মনে করো? উত্তরের সপক্ষে যুক্তি দাও।",
          "explanation": "সামীর ট্রেডার্সকে পণ্য রপ্তানির জন্য ISO থেকে মান সনদ সংগ্রহ করতে হবে। ISO-এর পূর্ণরূপ হলো International Organization for Standardization। এটি জেনেভাভিত্তিক পন্যের মান নির্ধারণকারী একটি আন্তর্জাতিক সংস্থা। কোনো আঞ্চলিক প্রতিষ্ঠান বিদেশে পণ্য রপ্তানি করতে চাইলে তাকে ISO থেকে মান সনদ সংগ্রহ করতে হয়। সামীর ট্রেডার্সের উৎপাদিত নুডলস ক্রেতারা খুব পছন্দ করে। প্রতিষ্ঠানটি দেশের অভ্যন্তরে পণ্য বিপণনে BSTI থেকে মান সনদ সংগ্রহ করে। বর্তমানে এটি পণ্য রপ্তানির চিন্তা করছে। তবে রপ্তানির আগে প্রতিষ্ঠানটিকে আন্তর্জাতিক মান নিয়ন্ত্রণকারী সংস্থা ISO থেকে মান 'সনদ নিতে হবে। পণ্য রপ্তানির পূর্বশর্ত হলো এটি আন্তর্জাতিক মানসম্পন্ন হতে হবে। এজন্য BSTI থেকে মান সনদ সংগ্রহ করলেও সামীর ট্রেডার্সকে আবার ISO, থেকে মান সনদ সংগ্রহ করতে হবে। কারণ, পণ্য বিদেশে রপ্তানির ক্ষেত্রে ISO সনদ গ্রহণ করা বাধ্যতামূলক। ISO থেকে সনদ প্রাপ্তির পর পণ্য রপ্তানিতে প্রতিষ্ঠানটি পণ্যমান সম্পর্কিত বাধার সম্মুখীন হবে না। আবার, ISO গাইডলাইন অনুযায়ী প্রতিষ্ঠানটিকে পণ্য উৎপাদন করতে হবে। কারণ ISO সনদ আন্তর্জাতিক বাজারে পণ্যের মানের নিশ্চয়তা দেয়। তাই বলা যায়, পণ্য রপ্তানির জন্য 'সামীর ট্রেডার্স'কে ISO থেকে মান সনদ সংগ্রহ করতে হবে।"
        }
      ]
    }
  ]
}