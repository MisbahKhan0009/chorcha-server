{
  "title": "সিলেট বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব আতাহার একজন পেঁয়াজ ব্যবসায়ী। মাদারীপুরের উন্নতজাতের দেশি পেঁয়াজের চাহিদা ব্যাপক। জনাব আতাহার উৎপাদন মৌসুমে মাদারীপুর থেকে পেঁয়াজ সংগ্রহ করে দেশের বিভিন্ন স্থানের পাইকারদের কাছে সরবরাহ করে থাকেন। এ বছর বাম্পার ফলন হওয়ায় পেঁয়াজের দাম কমে যায়। ফলে তিনি কাঙ্ক্ষিত মুনাফা অর্জনে ব্যর্থ হন। এ পরিস্থিতিতে জনাব আতাহার খুবই চিন্তিত হয়ে পড়েছেন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "মানুষের কারিগরি জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে ।"
        },
        {
          "label": "খ",
          "question": "",
          "explanation": "মানুষের জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে । উৎপাদনের উপকরণসমূহ সংগ্রহ, সংরক্ষণ, ব্যবহার ও চূড়ান্ত পণ্য উৎপাদনের সাথে অনেক মানুষ জড়িত থাকে। উৎপাদনের কর্মকাণ্ডের মাধ্যমে এসব মানুষের কর্মসংস্থানের সুযোগ সৃষ্টি হয়। এছাড়া উৎপাদনের আগে ও পরে বিভিন্ন স্তরে মানুষের কর্মসংস্থানের সুযোগ সৃষ্টি হয়। দেশের নতুন নতুন কলকারখানা প্রতিষ্ঠিত হয়, যেখানে মানুষ তার জীবিকা অর্জনের পথ খুঁজে পায়। সুতরাং, উৎপাদন কর্মসংস্থানের সুযোগ সৃষ্টি করে ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব আতাহারের কার্যক্রমের মাধ্যমে স্থানগত উপযোগ সৃষ্টি হয় । একস্থানে উৎপাদিত পণ্য অন্যস্থানে সরবরাহের মাধ্যমে পণ্যের স্থানগত উপযোগ সৃষ্টি হয়। এক্ষেত্রে স্থান পরিবর্তনের ফলে পণ্যের অভাব পূরণের ক্ষমতা বাড়ে। এছাড়া দূরবর্তী অঞ্চলের ভোক্তারা পণ্য ভোগের সুযোগ পায়। সাধারণত পরিবহনের মাধ্যমে স্থানগত উপযোগ সৃষ্টি করা হয়। উদ্দীপকের জনাব মো. আতাহার একজন পেঁয়াজ ব্যবসায়ী। তিনি উৎপাদন মৌসুমে মাদারীপুর থেকে পেঁয়াজ সংগ্রহ করে দেশের বিভিন্ন স্থানে পাইকারদের কাছে বিক্রি করেন। তার এ কাজের ফলে একস্থান থেকে অন্যস্থানে পেঁয়াজ স্থানান্তরিত হচ্ছে। ফলে দেশব্যাপী ছড়িয়ে- ছিটিয়ে থাকা ক্রেতাদের কাছে পেঁয়াজ পৌঁছে যাচ্ছে। আর এ কাজের ক্ষেত্রে তিনি পরিবহন ব্যবস্থার সাহায্য নিচ্ছেন। উপরিউক্ত বৈশিষ্ট্যের আলোকে বলা যায়, জনাব আতাহারের কার্যক্রমের মাধ্যমে স্থানগত উপযোগ সৃষ্টি হয়।"
        },
        {
          "label": "ঘ",
          "question": "",
          "explanation": "উদ্দীপকের জনাব আতাহারের দুশ্চিন্তা কমাতে গুদামজাতকরণের মাধ্যমে সময়গত উপযোগ সৃষ্টি করা প্রয়োজন। সময়গত উপযোগের মাধ্যমে উৎপাদিত পণ্য একটি নির্দিষ্ট সময় পর্যন্ত সংরক্ষণ করা হয়। এর ফলে এক মৌসুমে উৎপাদিত পণ্য সারা বছর ব্যবহার করা যায়। এছাড়া পণ্য নষ্ট বা অপচয় হওয়ার ঝুঁকিও অনেকাংশে কমে যায়। সাধারণত গুদামজাতকরণের মাধ্যমে সময়গত উপযোগ সৃষ্টি হয়। উদ্দীপকে উল্লেখিত জনাব আতাহার একজন পেঁয়াজ ব্যবসায়ী। তিনি মাদারীপুর থেকে পেঁয়াজ কিনে দেশব্যাপী পাইকারি ব্যবসায়ীদের কাছে বিক্রি করেন। এ বছর পেঁয়াজের বাম্পার ফলন হওয়ায় পেঁয়াজের দাম কমে যায়। ফলে তিনি কাঙ্ক্ষিত মুনাফা অর্জন করতে ব্যর্থ হন। এ পরিস্থিতিতে তিনি খুবই চিন্তিত হয়ে পড়েছেন। এখানে জনাব আতাহারের চিন্তার মূল কারণ পেঁয়াজ সংরক্ষণ করতে না পারা। যা দূরীকরণে গুদামজাতরণ খুবই কার্যকরী উপায়। গুদামজাতকরণের মাধ্যমে তিনি তার কেনা পেঁয়াজগুলো পরবর্তী চাহিদা তৈরি হওয়ার আগ পর্যন্ত সংরক্ষণ করতে পারবেন। এতে তার পণ্য নষ্ট হওয়ার ঝুঁকি থাকবে না। পাশাপাশি তিনি আর্থিক ক্ষতির হাত থেকেও বেঁচে যাবেন। এছাড়া গুদামজাতকরণের মাধ্যমে পণ্যের সময়গত উপযোগ সৃষ্টি হওয়ায় পণ্যের ন্যায্যমূল্য আদায় করাও সম্ভব হবে। তাই আমি মনে করি, জনাব আতাহারের দুশ্চিন্তা কমাতে গুদামজাতকরণের মাধ্যমে সময়গত উপযোগ সৃষ্টি করা প্রয়োজন ।"
        }
      ]
    },
    {
      "number": "2",
      "uddipok": "বৈশাখী মেলাকে সামনে রেখে ‘ঐশী ফ্যাশন হাউজ' বিভিন্ন ডিজাইনের পোশাক তৈরি করে। এ ফ্যাশন হাউজের পোশাকগুলো বিভিন্ন শহরের মহাজনেরা কিনে নিয়ে খুচরা বাজারে বিক্রি করে। এরপর খুচরা ব্যবসায়ীর হাত হয়ে পোশাকগুলো চূড়ান্ত ব্যবহারকারীদের কাছে পৌঁছায়।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "কোনো পণ্য বা সেবা সামগ্রীর মধ্যে মানুষের অভাব পূরণের যে ক্ষমতা ও গুণ বিদ্যমান থাকে তাকে ঐ পণ্য বা সেবা সামগ্রীর উপযোগ বলে।"
        },
        {
          "label": "খ",
          "question": "",
          "explanation": "উৎপাদিত মোট পণ্যদ্রব্যের মূল্য ও ব্যবহৃত মোট উপকরণের মূল্যের অনুপাতকে সার্বিক বা মোট উৎপাদনশীলতা বলে । প্রাকৃতিক সম্পদের রূপগত পরিবর্তনের মাধ্যমে মানুষের ব্যবহার উপযোগী পণ্য উৎপাদন করা হয়। যে পরিমাণ প্রাকৃতিক সম্পদ ব্যবহার করে যতটুকু পণ্যদ্রব্য উৎপাদন করা হয় তার অনুপাতকে মোট উৎপাদনশীলতা বলা হয়। এটি নির্ণয়ের সূত্রটি হলো:"
        },
        {
          "label": "গ",
          "question": "",
          "explanation": "উদ্দীপকে উল্লেখিত ঐশী ফ্যাশন হাউজ রূপগত উপযোগ সৃষ্টি করেছে। প্রকৃতি থেকে পাওয়া সম্পদের রূপ বা আকৃতি পরিবর্তনের মাধ্যমে রূপগত উপযোগ সৃষ্টি করা হয়। এর ফলে ব্যবহার অনুপযোগী অনেক প্রাকৃতিক সম্পদ ব্যবহার উপযোগী পণ্যে রূপ নেয়। মূলত উৎপাদনকারী প্রতিষ্ঠানগুলো এই উপযোগ সৃষ্টির সাথে জড়িত। উদ্দীপকের ‘ঐশী ফ্যাশন হাউজ' একটি পোশাক প্রস্তুতকারী প্রতিষ্ঠান সামনের বৈশাখী মেলাকে সামনে রেখে এটি বিভিন্ন ডিজাইনের পোশাক তৈরি করেছে। এক্ষেত্রে প্রতিষ্ঠানটি তার ব্যবসায়িক কাঁচামাল তথা কাপড়ের আকার-আকৃতির পরিবর্তন করে ভোক্তাদের চাহিদা মাফিক বিভিন্ন ডিজাইনের পোশাক তৈরি করেছে। এক্ষেত্রে গজ কাপড়কে ব্যবহার উপযোগী পোশাকে রূপান্তর করা হয়েছে। উক্ত বিষয়টি রূপগত উপযোগ সৃষ্টির সাথে সামঞ্জস্যপূর্ণ। তাই বলা যায়, উদ্দীপকে উল্লিখিত প্রতিষ্ঠানটি রূপগত উপযোগ সৃষ্টি করেছে।"
        },
        {
          "label": "ঘ",
          "question": "",
          "explanation": "উদ্দীপকের খুচরা ব্যবসায়ীরা স্বত্বগত উপযোগ সৃষ্টি করেছে, পণ্য বণ্টনে যার ভূমিকা খুবই গুরুত্বপূর্ণ। বাণিজ্যের প্রধান শাখা ক্রয়-বিক্রয় স্বত্বগত উপযোগ সৃষ্টি করে। বিপণন ব্যবস্থায় পাইকার, খুচরা ব্যবসায়ী প্রভৃতি মধ্যস্থব্যবসায়ীরা স্বত্বগত উপযোগ সৃষ্টিতে প্রত্যক্ষ ভূমিকা পালন করে। উদ্দীপকে উল্লেখিত ‘ঐশী ফ্যাশন হাউজ' একটি পোশাক প্রস্তুতকারী প্রতিষ্ঠান। এর উৎপাদিত পোশাকগুলো বিভিন্ন শহরের মহাজনরা কিনে নিয়ে খুচরা বাজারে বিক্রি করে। পরবর্তীতে খুচরা ব্যবসায়ীরা পোশাকগুলো চূড়ান্ত ব্যবহারকারীদের কাছে পৌঁছায়। খুচরা ব্যবসায়ীরা মধ্যস্থব্যবসায়ীদের অন্তর্গত। তারা পণ্য কেনা-বেচার মাধ্যমে স্বত্বগত উপযোগ সৃষ্টি করে। পণ্য বণ্টনে উদ্দীপকের খুচরা ব্যবসায়ীদের মতো মধ্যস্থব্যবসায়ীদের ভূমিকা অনেক। তারা সরাসরি চূড়ান্ত ভোক্তাদের কাছে পণ্য পৌঁছে দেয়। এর ফলে দেশব্যাপী ছড়িয়ে-ছিটিয়ে থাকা ভোক্তারা পণ্য ভোগের সুযোগ পায়। তাছাড়া খুচরা ব্যবসায়ীরা বিভিন্ন জাতের পণ্য নিয়ে কাজ করে বলে ক্রেতারা তাদের পছন্দসই পণ্যগুলো একসাথে নিজেদের কাছাকাছি স্থান থেকে কিনে নেওয়ার সুযোগ পায়। তাছাড়া খুচরা ব্যবসায়ীরা উৎপাদনকারী প্রতিষ্ঠানগুলোকে ক্রেতা সম্পর্কিত বিভিন্ন তথ্য সরবরাহের মাধ্যমে চাহিদা মাফিক পণ্য তৈরি ও বণ্টনে সহায়তা করে। বণ্টন ব্যবস্থায় খুচরা ব্যবসায়ীরা আছে বলেই উদ্দীপকের ফ্যাশন হাউজটিও খুব সহজে তাদের ক্রেতাদের চাহিদা পূরণের মাধ্যমে নিজেদের পণ্যের বাজার বিস্তার করতে পারছে। এসব দিক বিবেচনায় বলা যায়, পণ্য বণ্টনে খুচরা ব্যবসায়ীদের ভূমিকা অপরিসীম।"
        }
      ]
    },
    {
      "number": "3",
      "uddipok": "পিরোজপুরের কাউখালী আমড়া উৎপাদনের জন্য প্রসিদ্ধ। তাই জনাব সুজন কাউখালীতে আমড়ার জেলি উৎপাদন কেন্দ্র প্রতিষ্ঠা করেন। তিনি চাষিদের কাছ থেকে আমড়া ফল সংগ্রহ করেন এবং সেগুলো থেকে জেলী তৈরি করে আকর্ষণীয় প্যাকেটে মোড়কজাত করে দেশব্যাপী সরবরাহ করেন। ব্যবসায়টির মাধ্যমে তিনি আর্থিকভাবে লাভবান হওয়ার সাথে সাথে এলাকার মানুষজনও লাভবান হচ্ছে ।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "মানুষের পরিশ্রমের ফলে উৎপাদিত যে সম্পদ সরাসরি ভোগ না করে পুনরায় উৎপাদন কাজে ব্যবহৃত হয় তাকে মূলধন বলে ।"
        },
        {
          "label": "খ",
          "question": "",
          "explanation": "মাটি, মাটির উর্বরাশক্তি, আবহাওয়া, বৃষ্টিপাত, জলবায়ু, তাপ, পানি, বাতাস, সূর্যের আলো, খনিজ সম্পদ, বনজ সম্পদ, মৎস্য ক্ষেত্ৰ, নদ-নদী প্রভৃতি যা প্রকৃতি অকাতরে দান করেছে তাই হলো ভূমি। ভূমি প্রকৃতির দান, আদিম ও অক্ষয়। এটি চিরন্তন অস্তিত্বসম্পন্ন । অবশ্য আবাদি জমির উর্বরতা কমতে পারে। প্রকৃতির অন্যান্য দান যেমন- চন্দ্ৰ সূর্য, বাতাস প্রভৃতির ন্যায় ভূমি অবিনশ্বর। সৃষ্টিকর্তার ইচ্ছায় এগুলো একদিন ধ্বংস হলেও আপাতদৃষ্টিতে আমরা বলতে পারি ভূমি অবিনশ্বর।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব সুজন ভূমি উপকরণের ভিত্তিতে কাউখালীতে ব্যবসায় গড়ে তোলেন। প্রকৃতি থেকে পাওয়া সব সম্পদই হলো ভূমি। এটি প্রকৃতির আদি উপাদান। একে ব্যবহার করে উৎপাদন কাজ করা হয়। আবহাওয়া মাটি, সূর্যের আলো প্রভৃতি ভূমির উপাদান । উদ্দীপকের জনাব সুজন পিরোজপুরের কাউখালীতে আমড়ার জেলি উৎপাদন কেন্দ্ৰ প্রতিষ্ঠা করেন। কারণ, কাউখালী আমড়া উৎপাদনের জন্য প্রসিদ্ধ। উৎপাদনের কাঁচামাল অর্থাৎ আমড়া তিনি সরাসরি চাষিদের কাছ থেকে সংগ্রহ করেন। এক্ষেত্রে ভূমি ভালো না হলে আমড়ার উৎপাদন ভালো হতো না। ভূমি আদর্শ হওয়ায় তিনি উৎকৃষ্ট মানের আমড়া তার কারখানায় ব্যবহার করতে পারবেন। তাই বৈশিষ্ট্য অনুসারে জনাব সুজন ভূমি উপকরণের ভিত্তিতে কাউখালীতে ব্যবসায় গড়ে তোলেন ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব সুজনের ব্যবসায়টি ঐ এলাকায় অর্থনৈতিক উন্নয়নে ভূমিকা রাখবে বলে আমি মনে করি। ব্যবসায় গঠনের প্রাথমিক উদ্দেশ্য হলো মুনাফা অর্জন। কিন্তু কোনো স্থানে ব্যবসায় স্থাপিত হলে মালিক ছাড়াও পারিপার্শ্বিক বিভিন্ন পক্ষ এর সুবিধা পায়। এটি দেশের আর্থ-সামাজিক উন্নয়নকে তরান্বিত করে। পিরোজপুরের কাউখালী আমড়া উৎপাদনের জন্য প্রসিদ্ধ। এ কথা বিবেচনা করে জনাব সুজন উক্ত স্থানে আমড়ার জেলি উৎপাদন কেন্দ্ৰ প্রতিষ্ঠা করেন। এতে তিনি সরাসরি চাষিদের কাছ থেকে আমড়া সংগ্রহ করতে পারেন। সেই আমড়াগুলো থেকে জেলি তৈরি করে তিনি তা আকর্ষণীয় প্যাকেটে মোড়কজাত করেন। এরপর তা সারাদেশে সরবরাহ করেন। এ ব্যবসার মাধ্যমে তিনি আর্থিকভাবে লাভবান হওয়ার পাশাপাশি এলাকার মানুষও লাভবান হচ্ছে। কোনো স্থানে ব্যবসায় প্রতিষ্ঠান স্থাপন ঐ স্থানের মানুষের জীবনযাত্রা ও আর্থ-সামাজিক অবস্থাকে প্রভাবিত করে। জনাব সুজনের জেলি উৎপাদন কেন্দ্রে শ্রমিকের প্রয়োজন হয়েছে। এতে এলাকার বেকার মানুষের কর্মসংস্থানের সৃষ্টি হয়েছে। উক্ত প্রতিষ্ঠানে শ্রমের বিনিময়ে পাওয়া পারিশ্রমিকে শ্রমিকরা আর্থিকভাবে সচ্ছল হবে। আগের তুলনায় তাদের ভোগপ্রবণতা বাড়বে। ঐ স্থানে শিল্প প্রতিষ্ঠার ফলে পরিবহন ব্যবস্থার উন্নতির পাশাপাশি সহায়ক প্রতিষ্ঠান গড়ে ওঠার সম্ভাবনা তৈরি হবে। এতে ঐ এলাকার মানুষের জীবনমান উন্নত হবে। শ্রমিকদের বাড়তি আয় ও উন্নত জীবনমান এলাকার অর্থনীতির পাশাপাশি দেশের অর্থনীতিকে ত্বরান্বিত করবে। তাই উপরের আলোচনার প্রেক্ষিতে বলা যায়, জনাব সুজনের ব্যবসায়টি ঐ এলাকার অর্থনৈতিক উন্নয়নে ভূমিকা রাখবে বলে আমি মনে করি।"
        }
      ]
    },
    {
      "number": "4",
      "uddipok": "জনাব রুবেল নিজ এলাকার রেন্ট-এ-কারের ড্রাইভার। তার অর্জিত আয় দিয়ে পরিবারের ব্যয় বহন করা সম্ভব হচ্ছে না। তাই তিনি ঢাকায় গার্মেন্টস কারখানায় যোগদান করেন। তার সাথে তার পরিবারও ঢাকায় এসেছেন। কিছুদিন পর তার স্ত্রীও গার্মেন্টস কারখানায় যোগদান করেন। এতে তাদের জীবনযাত্রার মান বাড়বে বলে তিনি মনে করেন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "শ্রমিকের সামর্থ্য ও যোগ্যতা অনুযায়ী প্রতিষ্ঠানের প্রতিটি অংশের কাজ আলাদা আলাদা ব্যক্তি বা দলের ওপর ন্যস্ত করাই শ্রম বিভাগ ।"
        },
        {
          "label": "খ",
          "question": "",
          "explanation": "মানুষের শারীরিক ও মানসিক কর্মপ্রচেষ্টা যা পণ্য উৎপাদন কাজে ব্যবহার করে অর্থ উপার্জন করা হয় তাকে শ্রম বলে। অন্যান্য যেকোনো উপাদানের থেকে শ্রমকে ধ্বংসশীল হতে বেশি দেখা যায়। কেননা এটি যদি কোনো দিনের বা সময়ের জন্য একবার নষ্ট হয়, তা আর কখনও পুনরায় ফিরে আসে না। উদাহরণ হিসেবে বলা যায়, কোনো শ্রমিক যদি একদিন পরিশ্রম বা কাজ না করে তাহলে ঐ দিনের কাজ বা শ্রমটি তার জীবদ্দশায় আর কখনও ফিরে আসবে না। এ কারণেই শ্রমকে অধিক ধ্বংসশীল উপাদান বলা হয় ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব রুবেল গার্মেন্টস কারখানায় যোগদানের মাধ্যমে শ্রমের ভৌগোলিক গতিশীলতা সৃষ্টি করেছেন। শ্রমিক তার বিদ্যমান পেশা থেকে অন্যত্র স্থানান্তরিত হলে শ্রমের গতিশীলতা সৃষ্টি হয়। আর শ্রমিক তার কর্মস্থল দেশের অভ্যন্তরে বা বাইরে পরিবর্তন করে তবে তা ভৌগোলিক গতিশীলতার সৃষ্টি করে । এর মাধ্যমে শ্রমিক তার সুবিধামতো একাধিক প্রতিষ্ঠানে কাজের সুযোগ পায়। উদ্দীপকের জনাব রুবেল রেন্ট-এ-কারের একজন ড্রাইভার। তিনি তার নিজ এলাকায় ড্রাইভার হিসেবে কাজ করেন। এ থেকে অর্জিত আয় দিয়ে তার পক্ষে পরিবারের ব্যয় বহন করা সম্ভব হচ্ছে না। এ কারণে তিনি ঢাকায় আসেন এবং একটি গার্মেন্টস কারখানায় যোগদান করেন । এক্ষেত্রে তিনি নিজ এলাকা থেকে ঢাকায় চাকরির সুবাদে স্থানান্তরিত হন। আর নিজ প্রয়োজন বা ইচ্ছায় বিদ্যমান পেশা দর্শ 44/60 পরিবর্তন করে অন্য অঞ্চলে চাকরি নিলে তা ভৌগে৷ শী বলে বিবেচিত হয়। উদ্দীপকের জনাব রুবেলের কাজও শ্রমের ভৌগোলিক গতিশীলতার আওতায় পড়ে। তাই বলা যায়, জনাব রুবেল গার্মেন্টস কারখানায় যোগদানের মাধ্যমে শ্রমের ভৌগোলিক গতিশীলতা সৃষ্টি করেছেন ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব রুবেলের স্ত্রীর গার্মেন্টস-এ যোগদান তাদের জীবনযাত্রার মান বাড়াবে বলে আমি মনে করি । জীবনধারণ করার জন্য আয় উপার্জনের প্রয়োজন। অনেক সময় একজনের পক্ষে পরিবারের ব্যয় বহন করা সম্ভব হয় না। তখন পরিবারের অন্য সদস্যের সহযোগিতা বা চাকরিতে যোগদান জীবনধারণকে সহজ করে তোলে । উদ্দীপকের জনাব রুবেল নিজ এলাকায় একজন রেন্ট-এ-কার ড্রাইভার। এ থেকে প্রাপ্ত পারিশ্রমিকে তার পক্ষে পরিবারের ব্যয় বহন করা সম্ভব হয় না। এ কারণে তিনি ঢাকায় গার্মেন্টসে যোগদান করেন। কিছুদিন পর তার স্ত্রীও তার সাথে গার্মেন্টসে কারখানায় কাজ শুরু করেন। জনাব রুবেল মনে করেন এতে তাদের জীবনযাত্রার মান বাড়বে। উদ্দীপকের জনাব রুবেল তার পরিবারের একমাত্র উপার্জনক্ষম ব্যক্তি ছিলেন। এ কারণে পরিবারের ব্যয় বহনে তাকে হিমশিম খেতে হতো। পরবর্তীতে তারা স্বামী-স্ত্রী দুজন গার্মেন্টস কারখানায় কাজ শুরু করায় তাদের আয়ের পরিমাণ দ্বিগুণ হবে। আর্থিকভাবে তারা স্বচ্ছল হয়ে উঠবেন তাদের ভোগপ্রবণতা বাড়ার পাশাপাশি সঞ্চয় বাড়বে। এতে তাদের জীবনযাত্রা উন্নত হবে। তাই বলা যায়, জনাব রুবেলের স্ত্রীর গার্মেন্টস এ যোগদান তাদের জীবনযাত্রার মান বাড়াবে।"
        }
      ]
    },
    {
      "number": "5",
      "uddipok": "জনাব তামিম ২৫ কোটি ব্যয় করে একটি উৎপাদনমুখী প্রতিষ্ঠান গড়ে তোলেন। তার কারখানায় ২০০ জনের বেশি শ্রমিক কাজ করে। প্রতিষ্ঠান পরিচালনায় জনাব তামিম দক্ষতার পরিচয় দেওয়ায় তার প্রতিষ্ঠানটির সুনাম সারা দেশে ছড়িয়ে পড়ে এবং তার উৎপাদিত পণ্যের চাহিদাও বেড়ে যায়। বর্তমানে তিনি আরও ৩০ কোটি টাকা বিনিয়োগ এবং ১৫০ জন শ্রমিক নিয়োগ দেওয়ার জন্য সিদ্ধান্ত নিয়েছেন ।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "যে ব্যবসায় সংগঠন স্বল্প মূলধন ও জনবল নিয়ে গঠিত ও পরিচালিত হয় তাই হলো ক্ষুদ্র এন্টারপ্রাইজ।"
        },
        {
          "label": "খ",
          "question": "",
          "explanation": "কাম্য উৎপাদন মাত্রা হলো উৎপাদনের এমন একটি স্তর, যেখানে সর্বনিম্ন ব্যয়ে সর্বোচ্চ পরিমাণ পণ্য উৎপাদিত হয়। কাম্য উৎপাদন মাত্রায় সর্বনিম্ন খরচে সর্বোচ্চ উৎপাদন করা হয়। উৎপাদন বাড়লে এককপ্রতি উৎপাদন ব্যয় কমে যায়। তাছাড়া কম খরচে পণ্য উৎপাদন হওয়ায় পণ্যের মূল্যও কম নির্ধারিত হয়। ক্রেতারা কম মূল্যে পণ্য কিনতে পারে । এতে বিক্রিও বেড়ে যায়। ফলে প্রতিষ্ঠানের মুনাফা বেড়ে যায়। সুতরাং, কাম্য উৎপাদন মাত্রায় সর্বোচ্চ মুনাফা অর্জন সম্ভব ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব তামিমের প্রতিষ্ঠানটি হলো উৎপাদনমুখী মাঝারি শিল্পের অন্তর্গত । যেসব প্রতিষ্ঠানের ভূমি ও দালানকোঠা ছাড়াও অন্যান্য স্থায়ী সম্পদের মূল্য ১৫-৫০ কোটি টাকার মধ্যে থাকে, সেসব প্রতিষ্ঠানই মাঝারি শিল্পের অন্তর্ভুক্ত। এমন প্রতিষ্ঠানে ১২১-৩০০ জন শ্রমিক নিয়োজিত থাকে। উদ্দীপকের জনাব তামিম ২৫ কোটি টাকা মূলধন নিয়ে একটি উৎপাদনমুখী প্রতিষ্ঠান গড়ে তোলেন। তার কারখানায় ২০০ জনের বেশি শ্রমিক কাজ করে। তার মূলধনের পরিমাণ ১৫-৫০ কোটি টাকার মধ্যে এবং শ্রমিক সংখ্যা ১২১-৩০০ জনের মধ্যে। শিল্প আইন ২০১৬ এ বর্ণিত উৎপাদনমুখী মাঝারি শিল্পের বৈশিষ্ট্যের সাথে প্রতিষ্ঠানটির মূলধন ও শ্রমিক সংখ্যার মিল আছে। তাই বলা যায়, তামিমের প্রতিষ্ঠানটি হলো মাঝারি শিল্প প্রতিষ্ঠান।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব তামিমের সিদ্ধান্ত বাস্তবায়নের ফলে তার প্রতিষ্ঠানটি মাঝারি থেকে বৃহদায়তন শিল্পে পরিণত হবে। যেসব প্রতিষ্ঠানে জমি ও কারখানা ভবন ছাড়া স্থায়ী সম্পদের মূল্য ৫০ কোটি টাকার বেশি এবং ৩০০ জনের বেশি শ্রমিক কর্মরত থাকে। সেগুলোই বৃহদায়তন শিল্প প্রতিষ্ঠান। উদ্দীপকের জনাব তামিম ২৫ টাকা মূলধন ও ২০০ জন শ্রমিক নিয়ে একটি উৎপাদনধর্মী মাঝারি শিল্প প্রতিষ্ঠান গড়ে তোলেন। প্রতিষ্ঠান পরিচালনায় দক্ষতার পরিচয় দেওয়ায় তার প্রতিষ্ঠানের সুনাম সারাদেশে ছড়িয়েপড়ে। এতে তার উৎপাদিত পণ্যের চাহিদাও বেড়ে যায়। তাই তিনি ব্যবসায় সম্প্রসারণের চিন্তা করছেন। বর্তমানে জনাব তামিম আরও ৩০ কোটি টাকা বিনিয়োগ করতে চান। এতে তার মূলধন দাঁড়াবে ৫৫ কোটি টাকা। তাছাড়া নতুন আরও ১৫০ জন শ্রমিকও তিনি নিয়োগ দিতে চান । এতে শ্রমিক সংখ্যা দাড়াবে ৩৫০ জন। শিল্প নীতি ২০১৬ অনুসারে উৎপাদনধর্মী বৃহদায়তন শিল্পে ন্যূনতম ৫০ কোটি টাকা মূলধন ও ৩০০ জনের বেশি শ্রমিক থাকবে। ফলে তামিমের প্রতিষ্ঠানটি বৃহদায়তন শিল্পে রূপান্তরিত হবে। তাই বলা যায়, তামিমের সিদ্ধান্ত বাস্তবায়িত হলে তার প্রতিষ্ঠানটি বৃহদায়তন শিল্পে পরিণত হবে।"
        }
      ]
    },
    {
      "number": "6",
      "uddipok": "বেশি পরিমাণে পণ্য উৎপাদন করলে একক প্রতি খরচ কমে যায়। এটি চির সত্য কথা। এ কথাকে বিশ্বাস করে বাজার চাহিদাকে গুরুত্ব না দিয়েই মি. অভি মাত্রাতিরিক্ত পণ্য উৎপাদন করেছেন। তিনি মনে করেছিলেন, পণ্যের উৎপাদন ব্যয় কমানো সম্ভব হলে বাজারে ক্রেতার অভাব হবে না কিন্তু তিনি এখন হতাশ। কারণ তার উৎপাদিত পণ্য অবিক্রিত থেকে যাচ্ছে।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ায় কোনো প্রতিষ্ঠান তার উৎপাদন ক্ষমতার সর্বোচ্চ প্রয়োগের মাধ্যমে পণ্যের একক প্রতি ব্যয়ের পাশাপাশি গড় ব্যয় সর্বনিম্ন করতে পারে তাকে উৎপাদনের কাম্য মাত্রা বলে ।"
        },
        {
          "label": "খ",
          "question": "",
          "explanation": "নির্দিষ্ট স্তর পর্যন্ত উৎপাদন ব্যয় বাড়ার পরিমাণ বা মাত্রাকে অমিতব্যয়ী উৎপাদন মাত্রা বলে । সাধারণত প্রতিষ্ঠানের উৎপাদনের পরিমাণ বাড়ার সাথে গড় উৎপাদন ব্যয় কমে যায়। কিন্তু একটি নির্দিষ্ট স্তর পর্যন্ত ব্যয় কমলেও পরবর্তী উৎপাদনে গড় ব্যয় বেড়ে যায়। কারণ পরবর্তী উৎপাদনে স্থায়ী ব্যয় বেড়ে যায়। স্থায়ী ব্যয় বাড়লে গড় ব্যয়ও বেড়ে যায়। আর যেকোনো ধরনের ব্যয় বাড়ার ফলে পণ্যের মূল্যও বেড়ে যায়। তাই অমিতব্যয়ী উৎপাদন মাত্রায় উৎপাদন বাড়লেও দীর্ঘমেয়াদি গড় ব্যয় এবং পণ্যের মূল্য বেড়ে যায়।"
        },
        {
          "label": "গ",
          "question": "",
          "explanation": "বাজারে পণ্যের চাহিদা কেমন তা বিবেচনা না করায় উদ্দীপকের মি. অভির উৎপাদিত পণ্য বিক্রি হচ্ছে না । উৎপাদন পরিমাণ বাড়ার সাথে একক প্রতি ব্যয় কমাকে মিতব্যয়ী উৎপাদন মাত্রা বলে। কিন্তু তাই বলে বেশি পণ্য উৎপাদন করা উচিত না। উৎপাদনের আগে বাজারে পণ্যের চাহিদা কেমন, নির্দিষ্ট পণ্যের মান কেমন হবে প্রভৃতি বিবেচনা করতে হয়। বেশি পরিমাণ পণ্য উৎপাদন করলে একক প্রতি খরচ কমে যায়। এ কথা বিশ্বাস করেই মি. অভি মাত্রাতিরিক্ত পণ্য উৎপাদন করেছেন । তিনি মনে করেছিলেন পণ্যের উৎপাদন ব্যয় কমানো সম্ভব হলে বাজারে ক্রেতার অভাব হবে না । কিন্তু সব পণ্যের চাহিদা বাজারে এক না। কিছু কিছু পণ্য যেমন অযাচিত পণ্যের চাহিদা ভোগ্য পণ্য থেকে কম । তাইপণ্য উৎপাদনের আগে বাজার অবস্থা বিবেচনা, বাজার গবেষণার মাধ্যমে পণ্যের চাহিদা কেমন হতে পারে তা নির্ধারণ করা উচিত। সুতরাং, উদ্দীপকের মি. অভির উৎপাদিত পণ্য বিক্রি না হওয়ার কারণ হলো পণ্য চাহিদা বিবেচনা না করা ।"
        },
        {
          "label": "ঘ",
          "question": "",
          "explanation": "উৎপাদন মাত্রা নির্ধারণে স্বল্প ব্যয়ে বেশি পণ্য উৎপাদনই প্রধান না, এক্ষেত্রে উৎপাদন উপকরণের পর্যাপ্ততা, ব্যবস্থাপনার দক্ষতা, বাজার চাহিদা প্রভৃতি বিবেচনা করতে হয়। উৎপাদন মাত্রা নির্ধারণের মাধ্যমে প্রতিষ্ঠান জানতে পারে কী পরিমাণ পণ্য উৎপাদনে তার মুনাফা হবে। তবে মাত্রা নির্ধারণের আগে ব্যবস্থাপকীয় দক্ষতা, উৎপাদন উপকরণসমূহের পর্যাপ্ততা ও মূল্য, বাজারে পণ্যের চাহিদা, পরিবহন ক্ষেত্রে জটিলতা প্রভৃতি বিবেচনা করতে হয়। উদ্দীপকে উল্লিখিত মি. অভি মনে করেন, বেশি পরিমাণ পণ্য উৎপাদন করলে একক প্ৰতি খরচ কমে। তাই তিনি বাজার চাহিদাকে বিবেচনা না করেই মাত্রাতিরিক্ত পণ্য উৎপাদন করেছেন। তার বিশ্বাস ছিল উৎপাদন ব্যয় কমানো সম্ভব হলে পণ্যের ক্রেতার অভাব হবে না। কিন্তু এখন তার উৎপাদিত পণ্য অবিক্রিত থেকে যাচ্ছে। বেশি পণ্য উৎপাদন করলে গড় ব্যয় কমে। তাই বলে বাজার যাচাই না করে বেশি মাত্রায় পণ্য উৎপাদন করা উচিত না। প্রথমে বাজার বিশ্লেষণের মাধ্যমে পণ্যের চাহিদা নির্ধারণ করা উচিত। তারপর বাজার চাহিদার ওপর ভিত্তি করে পণ্য উৎপাদনে মাত্রা নির্ধারণ করতে হবে। তাছাড়া মাত্রা অনুযায়ী প্রতিষ্ঠানে পণ্য উৎপাদনের ব্যবস্থাপকীয় দক্ষতা অভির আছে কিনা তাও বিবেচনা করতে হবে। উৎপাদনের উপকরণ ভূমি, শ্রম-এর মূল্য ও পর্যাপ্ততা কেমন উৎপাদন মাত্রা নির্ধারণে তা বিবেচনা করতে হয়। তাই বলা যায়, উৎপাদন মাত্রা নির্ধারণে উদ্দীপকের বিষয়টিই একমাত্র বিবেচ্য বিষয় না ।"
        }
      ]
    },
    {
      "number": "7",
      "uddipok": "মি. ফরিদ নারায়ণগঞ্জে একটি ওয়াটার পাম্প উৎপাদন কারখানা স্থাপন করেন। তিনি নিয়মিত উৎপাদন কার্যাবলি তদারকিও করেন। কিন্তু যান্ত্রিক ত্রুটির কারণে একজন শ্রমিক দুর্ঘটনায় পতিত হয়। ফলে তাকে প্রচুর অর্থ ব্যয় করতে হয়। তাই তিনি প্রতিষ্ঠানটির অভ্যন্তরীণ উৎপাদন প্রক্রিয়া সংশোধনের সাথে সাথে গ্রাহকদের বিক্রয়োত্তর সেবা দেওয়ার নিশ্চয়তা দিয়েছেন ।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "পণ্যের পরিকল্পনা তৈরির পর্যায়ে নির্ধারিত মান অনুসারে পণ্য উৎপাদন হচ্ছে কিনা তা তদারকি করার প্রক্রিয়াকে মান নিয়ন্ত্রণ বলে ।"
        },
        {
          "label": "খ",
          "question": "",
          "explanation": "বিশেষ কোনো ক্রেতার ফরমায়েশ অনুযায়ী পণ্য তৈরি এবং সরবরাহ করাই হলো কাস্টমাইজেশন বা ক্রেতাকেন্দ্রিকতা। এক্ষেত্রে পণ্যের উৎপাদক তাদের নিজস্ব মান, আকার, সংখ্যা প্রভৃতিকে প্রাধান্য না দিয়ে ক্রেতার চাহিদাকে প্রাধান্য দেয়। প্রত্যেক ক্রেতার রুচি, পছন্দ, আয় প্রভৃতি আলাদা হয়। এসব দিক বিবেচনা করে প্রত্যেক ক্রেতার জন্য আলাদা পণ্য তৈরি এবং সরবরাহ করাকে ক্রেতাকেন্দ্রিকতা (Customization) বলে ।"
        },
        {
          "label": "গ",
          "question": "",
          "explanation": "শ্রমিকের মৃত্যুর পর মি. ফরিদ কর্তৃক ব্যয়কৃত অর্থ অভ্যন্তরীণ ব্যর্থতার ব্যয়ের অন্তর্ভুক্ত। প্রতিষ্ঠানের পণ্য বা সেবা উৎপাদনের সময় যে ত্রুটি-বিচ্যুতি ধরা পড়ে তা সংশোধনে অভ্যন্তরীণ ব্যর্থতার ব্যয় সংঘটিত হয়। এটি ক্ষতি কমিয়ে মানসম্মত পণ্য উৎপাদনেও সহায়তা করে । উদ্দীপকের মি. ফরিদ ওয়াটার পাম্প উৎপাদনকারী একটি কারখানার মালিক। যান্ত্রিক ত্রুটির কারণে তার কারখানায় একজন শ্রমিকের মৃত্যু হয়। তারপর তিনি অভ্যন্তরীণ উৎপাদন প্রক্রিয়ার বিভিন্ন ত্রুটি-বিচ্যুতি নির্ণয় করে সেগুলো সংশোধন করেছেন। ফলে তিনি মানসম্মত পণ্য উৎপাদনের পাশাপাশি ক্ষতি কমাতে পেরেছেন। আর এ কাজে তার ব্যয় হলো অভ্যন্তরীণ ব্যর্থতার ব্যয়, যা তিনি শ্রমিকের মৃত্যুর পর করেছে ন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত মি. ফরিদের দেওয়া বিক্রয়োত্তর সেবা ও উৎপাদন প্রক্রিয়া সংশোধনের সিদ্ধান্ত অত্যন্ত যৌক্তিক বলে আমি মনে করি। পণ্য বা সেবা বিক্রির পর গ্রাহকদের যে সেবা দেওয়া হয় তাই হলো বিক্রয়োত্তর সেবা। এটি গ্রাহকদের মনে আস্থা ও সন্তুষ্টি সৃষ্টি করে। অন্যদিকে উৎপাদন প্রক্রিয়া সংশোধনের মাধ্যমে ঝুঁকি কমিয়ে মানসম্মত পণ্য তৈরি করা যায়। উদ্দীপকের মি. ফরিদ নারায়ণগঞ্জে একটি ওয়াটার পাম্প উৎপাদন কারখানা স্থাপন করেন। তিনি নিয়মিত উৎপাদন কার্যাবলি তদারকি করলেও যান্ত্রিক ত্রুটির কারণে একজন শ্রমিক মারা যায়। এরপর তিনি প্রতিষ্ঠানটির উৎপাদন প্রক্রিয়া সংশোধনে প্রচুর অর্থ ব্যয় করেন এবং গ্রাহকদের বিক্রয়োত্তর সেবা দেওয়ার নিশ্চয়তা দেন । মি. ফরিদের দেওয়া বিক্রয়োত্তর সেবার মাধ্যমে ক্রেতারা পণ্য কেনার পর কোনো সমস্যার সম্মুখীন হলে তার সমাধান পাবেন। এ ধরনের সেবার নিশ্চয়তা গ্রাহকদের মনে সন্তুষ্টি সৃষ্টি করবে। অন্যদিকে, তিনি উৎপাদন প্রক্রিয়া সংশোধনেও জড়িত হয়েছেন। এর মাধ্যমে তিনি ত্রুটি বিচ্যুতি দূর করে মানসম্মত পণ্য উৎপাদন করতে পারবেন। ফলে ভোক্তারা সন্তুষ্ট হবেন। তাছাড়া এটি ভবিষ্যতে শ্রমিক মৃত্যুর মতো দূর্ঘটনার ঝুঁকিও কমাবে। এসব কারণেই আমি মনে করি, মি. ফরিদের দেওয়া বিক্রয়োত্তর সেবা ও উৎপাদন প্রক্রিয়া সংশোধনের সিদ্ধান্ত অত্যন্ত যৌক্তিক।"
        }
      ]
    },
    {
      "number": "8",
      "uddipok": "মি. মুন্না রাজশাহীতে একটি আমের জুস ফ্যাক্টরি গড়ে তোলে। তাদের উৎপাদিত জুস দেশের বিভিন্ন এলাকায় বিপণন করে । কিন্তু ক্রেতাদের কাছ থেকে তেমন সাড়া না পাওয়ায় মি. মুন্না জুসের মান BSTI-এর ল্যাবরেটরিতে পরীক্ষা করিয়ে তা নিম্নমানের বলে বিবেচিত হয়। জুসের মানের যে ত্রুটি-বিচ্যুতি ছিল তা সংশোধনের ব্যবস্থা করে সে পুনরায় বিপণন কার্যক্রম শুরু করে এবং জুসের জনপ্রিয়তা বেড়েছে।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "BSTI-এর অর্থ হলো Bangladesh Standards and Testing Institution."
        },
        {
          "label": "খ",
          "question": "",
          "explanation": "ISO কোনো পণ্যের মান নিশ্চিতকরণে যে সনদ দেয় তা-ই হলো ISO সনদ। এ সনদ কোনো পণ্যকে আন্তর্জাতিক বাজারে প্রবেশের সুযোগ করে দেয় । আন্তর্জাতিক বাজারের ক্রেতারা এ সনদ দেখে পণ্যের গুণগত মানসম্পর্কে নিশ্চিত হয়। তাছাড়া, ISO সনদ পণ্যের বাজার ও বিক্রি বাড়াতে সহায়তা করে।"
        },
        {
          "label": "গ",
          "question": "",
          "explanation": "উদ্দীপকে মূল্যায়ন ব্যয়ের কথা বলা হয়েছে। কোনো প্রতিষ্ঠানের নিম্নমানের পণ্য উৎপাদনের কারণ নির্ণয় ও তা সমাধানে মূল্যায়ন ব্যয় করা হয়। পরীক্ষণ, পরিদর্শন, মান নিয়ন্ত্রণ প্রভৃতির জন্য এ ব্যয় করা হয়। এটি মানসম্মত পণ্য তৈরিতে ভূমিকা রাখে। উদ্দীপকে উল্লিখিত মি. মুন্না রাজশাহীতে আমের জুস তৈরির একটি ফ্যাক্টরি গড়ে তোলে। উৎপাদিত জুসের মান তিনি BSTI এর ল্যাবরেটরিতে পরীক্ষা করার পর নিম্নমানের বলে বিবেচিত হয়। সাধারণত মানের ত্রুটি-বিচ্যুতি নির্ণয়ে বিভিন্ন পদ্ধতিতে পরীক্ষা-নিরীক্ষা করতে হয়। আর সে অনুযায়ী সংশোধনমূলক ব্যবস্থা করে তিনি পুনরায় বিপণন করেন। এ কাজে তার যে ব্যয় হয়েছে তা বৈশিষ্ট্যগতভাবে মূল্যায়ন ব্যয়ের অন্তর্ভুক্ত। সুতরাং, উদ্দীপকে মূল্যায়ন ব্যয়ের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত “মি. মুন্নার উৎপাদন সংশোধনমূলক কার্যাবলি জনপ্রিয়তা বাড়ার কারণ”— উক্তিটির সাথে আমি একমত । পণ্য উৎপাদনে বিভিন্ন কারণে ত্রুটি-বিচ্যুতি ঘটতে পারে। তাই প্রতিষ্ঠানগুলো সেগুলোর কারণ অনুসন্ধান করে সমাধানের পদক্ষেপ নেয়। এতে ক্রেতাদের কাছে মানসম্মত পণ্য পৌঁছানো সম্ভব হয় বলে জনপ্রিয়তা বাড়ে । উদ্দীপকের মি. মুন্না রাজশাহীতে আমের জুস তৈরির কারখানা স্থাপন করে। উৎপাদিত জুস তিনি দেশের বিভিন্ন স্থানে বিপণন করলেও ক্রেতাদের কাছ থেকে সাড়া পায়নি। পরবর্তীতে মান সংশোধন করে পুনরায় বিপণন কার্যাবলি শুরু করে। বর্তমান তার উৎপাদিত জুস বেশ জনপ্রিয়। মি. মুন্না প্রথমে উৎপাদিত জুসের মানের ত্রুটি-বিচ্যুতিগুলো অনুসন্ধান করে। তারপর সে অনুযায়ী সংশোধনের ব্যবস্থা নেয়। এতে সে উৎপাদন প্রক্রিয়া ত্রুটিমুক্ত করার সুযোগ পেয়েছে। এখন তার কারখানায় মানসম্মত জুস উৎপাদিত হয়। আর ভালো মানের জুস পেয়ে ক্রেতা বা ভোক্তারাও সন্তুষ্ট হয়। ফলস্বরূপ তাদের কাছে জুস বেশ জনপ্রিয় হয়ে ওঠে। অর্থাৎ উৎপাদন ত্রুটি সংশোধনই জুসের জনপ্রিয়তা বাড়ার কারণ । এ কারণগুলো বিবেচনা করেই আমি উক্তিটির সাথে একমত পোষণ করি ।"
        }
      ]
    },
    {
      "number": "9",
      "uddipok": "জনাব সাবিক তার কয়েকজন বন্ধুকে নিয়ে ঢাকার মিরপুর- ১০ এ ‘রংধনু' নামে একটি বিপণি প্রতিষ্ঠা করেন। নতুন এ শপে পণ্যগুলোকে আলাদা বিভাগে সাজিয়ে রাখা হয়। নির্দিষ্ট বিভাগ থেকে ক্রেতারা পণ্য কিনে। সুন্দর ও সজ্জিত এ শপটি ক্রেতাদের আকৃষ্ট করে। কিন্তু ক্রেতার সংখ্যা বাড়তে থাকায় শপটিতে চলাচলের অসুবিধা দেখা দেয়। ফলে মি. সাবিক নতুন একটি স্থানে ক্রেতাদের চলাচলের সুযোগ ও কার্যকরভাবে পণ্য সাজিয়ে রাখার কথা চিন্তা করছেন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "কারখানা বা সেবামূলক সুবিধার ক্ষেত্রে বিভাগসমূহের ভৌত অবস্থান নির্ধারণ এবং যন্ত্রপাতি সুসজ্জিতকরণকে লে আউট বা বিন্যাস বলে।"
        },
        {
          "label": "খ",
          "question": "",
          "explanation": "প্রতিষ্ঠানের অভ্যন্তরে এবং বিভিন্ন অংশে যন্ত্রপাতি, কর্মী, সুযোগ- সুবিধা, কর্মকেন্দ্র ও বিভাগসমূহ সঠিকভাবে সাজানোই হচ্ছে বিন্যাস। অপচয় কমানোর ক্ষেত্রে বিন্যাস গুরুত্বপূর্ণ ভূমিকা রাখে। উত্তম বিন্যাসের মাধ্যমে কাঁচামাল ও স্থানসহ সব ধরনের উপাদানের যথাযথ ব্যবহার নিশ্চিত হয়। আবার প্রতিষ্ঠানে নিয়োজিত কর্মীদের অযথা চলাচলকে নিয়ন্ত্রণ করে তাদের কর্মদক্ষতাকে বাড়ায়। বিন্যাস কর্মীদের প্রেষণা দান, উপযুক্ত কর্ম পরিবেশ সৃষ্টি প্রভৃতি ক্ষেত্রেও ব্যবস্থা নেয়। এতে সামগ্রিকভাবে অপচয় কমে যায়।"
        },
        {
          "label": "গ",
          "question": "",
          "explanation": "রংধনু শপে খুচরা বিক্রয়কেন্দ্র বিন্যাস পরিলক্ষিত হয়। খুচরা বিক্রয়কেন্দ্র বিন্যাসের মাধ্যমে পণ্য ও অন্যান্য জিনিসপত্র একটি নির্দিষ্ট নিয়মে সাজিয়ে রাখা হয়। এতে ক্রেতারা তাদের পছন্দ অনুসারে পণ্য সহজেই বাছাই করে কিনতে পারে। সাধারণত বৃহদায়তন খুচরা বিপণিতে এ বিন্যাস ব্যবহৃত হয় । উদ্দীপকে উল্লিখিত জনাব সাকিব তার কয়েকজন বন্ধুকে নিয়ে ঢাকার মিরপুর-১০ এলাকায় ‘রংধনু' নামে একটা বিপণি প্রতিষ্ঠা করেন। নতুন এ শপে পণ্যগুলিকে আলাদা আলাদা বিভাগে সাজিয়ে রাখা হয়। অর্থাৎ পণ্যের আকার, রং, প্রকৃতি, বৈশিষ্ট্য, ক্রেতার বয়স, লিঙ্গ প্রভৃতি বিষয়গুলোর ভিত্তিতে পণ্যকে ভিন্ন ভিন্ন বিভাগে রাখা হয়। ফলে ক্রেতারা নির্দিষ্ট বিভাগ থেকে বাছাই করে তাদের পছন্দমতো পণ্য কিনতে পারে। এভাবে বিভাগ সৃষ্টির মাধ্যমে পণ্য বিক্রি করা খুচরা বিক্রয়কেন্দ্র বিন্যাসে দেখা যায়। তাই বলা যায়, 'রংধনু' বিপণি প্রতিষ্ঠানটিতে খুচরা বিক্রয়কেন্দ্র বিন্যাস ব্যবহৃত হয় ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত নতুন স্থানের বিন্যাসটি হলো গুদাম বিন্যাস, যা পণ্য সাজিয়ে রাখতে খুবই গুরুত্বপূর্ণ ভূমিকা পালন করে । গুদাম বিন্যাস ব্যবস্থায় প্রতিষ্ঠানের অভ্যন্তরে পণ্যসামগ্রী মানসম্মত ও কার্যকরভাবে সংরক্ষণ করে রাখা হয়। এক্ষেত্রে পণ্য গুদামে সাজিয়ে রাখা এবং গুদাম থেকে পণ্য দোকানে নিয়ে যেতে কর্মী ও যানবাহনের ব্যবস্থা করা থাকে। উদ্দীপকে উল্লিখিত জনাব সাবিক তার কয়েকজন বন্ধুকে নিয়ে ঢাকার মিরপুর-১০ এ ‘রংধনু' নামে একটা বিপণি প্রতিষ্ঠা করেন। নতুন এ শপে পণ্যগুলিকে আলাদা বিভাগে সাজিয়ে রাখা হয়। সজ্জিত বিপণিটি ক্রেতাদের আকৃষ্ট করে কিন্তু ক্রেতার সংখ্যা বাড়তে থাকায় শপটিতে চলাচলের অসুবিধা দেখা দেয়। ফলে মি. সাবিক নতুন একটি স্থানে ক্রেতাদের চলাচলের ও কার্যকরভাবে পণ্য সাজিয়ে রাখার কথা চিন্তা করছেন। পণ্য সংরক্ষণের জন্য প্রথমেই গুদামঘরের ব্যবস্থা করা দরকার। তাই সাবিক ও তার বন্ধুরা তাদের শপের পাশেই একটি স্থান ভাড়া নিয়ে পণ্য মজুদ করা। এক্ষেত্রে গুদামে যাতে পর্যাপ্ত আলো-বাতাস ও চলাচলের ব্যবস্থা থাকে সেদিকে খেয়াল রাখতে হবে। এর ফলে পণ্যমান অটুট থাকবে। প্রতিষ্ঠানটি প্রয়োজনের সময় গুদাম থেকে পণ্য দোকানে নিয়ে বিক্রি করতে পারবে। তাই বলা যায়, উদ্দীপকের 'রংধনু' প্রতিষ্ঠানটির ক্ষেত্রে গুদাম বিন্যাস খুবই গুরুত্বপূর্ণ।"
        }
      ]
    },
    {
      "number": "10",
      "uddipok": "‘আহসান কন্সট্রাকশন' চট্টগ্রাম শহরের বিভিন্ন অভিজাত এলাকায় নিজ তত্ত্বাবধানে আধুনিক, রুচিসম্মত ফ্ল্যাট তৈরি করে থাকে । প্রতিষ্ঠানটির প্রধান কার্যালয়টি দুই ভাগে বিভক্ত। একভাগে অনেক কর্মী কাজ করে এবং অন্যভাগে অফিস প্রধান কাজ করেন। প্রত্যেকে সার্বক্ষণিক কম্পিউটারের সাথে যুক্ত থাকে এবং একে অপরের সাথে শুধু কম্পিউটার ব্যবহার করে ইন্টারনেটের মাধ্যমে তথ্য ও নির্দেশনা দেওয়া-নেওয়া করে থাকেন ।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "কার্যকেন্দ্র বা বিভাগগুলোকে একটি রেখার পথে স্থাপন করাই হলো পণ্য বিন্যাস ।"
        },
        {
          "label": "খ",
          "question": "",
          "explanation": "যখন উৎপাদন ক্ষেত্রে নির্ধারিত স্থানে পণ্য স্থির থাকে এবং শ্রমিক, কাঁচামাল ও যন্ত্রপাতি প্রয়োজন অনুযায়ী উক্ত স্থানে নিয়ে এসে কাজ সম্পন্ন করা হয় তাকে স্থির বিন্যাস বলে । সাধারণত স্থির, ভারী, বড় ধরনের পণ্য, বহনে ঝুঁকিপূর্ণ পণ্যের ক্ষেত্রে এ বিন্যাস কার্যকর। এক্ষেত্রে পণ্য একটি নির্দিষ্ট স্থানে অবস্থান করে। শ্রমিকরা সেখানে যেয়ে কাজ করে থাকে। যেমন- জাহাজ নির্মাণ, সেতু নির্মাণ, খনিজ দ্রব্য উত্তোলন প্রভৃতি ক্ষেত্রে এ বিন্যাস ব্যবহৃত হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ‘আহসান কন্সট্রাকশন'-এর পণ্য নির্মাণে স্থির অবস্থান বিন্যাস প্রযোজ্য। স্থির বিন্যাসে পণ্য একটি নির্দিষ্ট স্থানে স্থির থাকে। কাজ করার জন্য কর্মী, যন্ত্রপাতি ও হাতিয়ার পণ্যটির কাছে নিয়ে যাওয়া হয়। সাধারণত ভারী, বড় ও ঝুঁকিপূর্ণ পণ্য তৈরিতে স্থির অবস্থান বিন্যাস বেশি কার্যকর। উদ্দীপকের ‘আহসান কন্সট্রাকশন' চট্টগ্রামের একটি পরিচিত কন্সট্রাকশন ব্যবসায় প্রতিষ্ঠান। এটি শহরের বিভিন্ন অভিজাত এলাকায় নিজ তত্ত্বাবধানে আধুনিক, রুচিসম্মত ফ্ল্যাট তৈরি করে থাকে। এক্ষেত্রে প্রতিষ্ঠানটির পণ্য হলো আধুনিক ও রুচিসম্মত ফ্ল্যাট। এ ফ্ল্যাটগুলো ভারী আকারের বড় এবং এদের নির্মাণ কাজ যথেষ্ট ঝুঁকিপূর্ণ। এছাড়া ফ্ল্যাটগুলো এক জায়গায় স্থির থাকে। এমতাবস্থায় ফ্ল্যাট নির্মাণে প্রয়োজনীয় যন্ত্রপাতি, শ্রমিক ও হাতিয়ার পণ্যটির স্থানে নিয়ে যাওয়া প্রয়োজন যা একমাত্র স্থির অবস্থান বিন্যাসের মাধ্যমেই করা সম্ভব। এসব বিষয় বিবেচনায় বলা যায়, ‘আহসান কনস্ট্রাকশন'-এর পণ্য নির্মাণে স্থির বিন্যাস প্রযোজ্য।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ‘আহসান কন্সট্রাকশন'-এর প্রধান কার্যালয়ে অফিস বিন্যাসের যান্ত্রিক কটেজের ব্যবহার পরিলক্ষিত হয় । যান্ত্রিক কটেজ অফিস বিন্যাসের জনপ্রিয় একটি মতবাদ। এক্ষেত্রে কর্মীরা একটি নির্দিষ্ট কক্ষে কাজ করে এবং নিকটবর্তী অফিস প্রধান অন্য কক্ষে । তারা একে অপরের সাথে সার্বক্ষণিক কম্পিউটারের মাধ্যমে যুক্ত থাকে । উদ্দীপকের ‘আহসান কন্সট্রাকশন' চট্টগ্রামের বিভিন্ন অভিজাত এলাকায় আধুনিক ও রুচিসম্মত ফ্ল্যাট তৈরির কাজ করে। প্রতিষ্ঠানটির প্রধান কার্যালয়টি দুই ভাগে বিভক্ত । একভাগে কর্মীরা কাজ করে এবং অন্যভাগে অফিস প্রধান কাজ করেন। প্রত্যেকে সার্বক্ষণিক কম্পিউটারের মাধ্যমে যুক্ত থাকে এবং একে অপরকে শুধু কম্পিউটার ব্যবহার করেই তথ্য ও নির্দেশনা দেন। এক্ষেত্রে যান্ত্রিক কটেজের বৈশিষ্ট্যর বহিঃপ্রকাশ ঘটেছে যেখানে কর্মী ও অফিস প্রধান আলাদা কক্ষে কাজ করেও ইন্টারনেট ও কম্পিউটারের মাধ্যমে যুক্ত থাকে । ‘আহসান কন্সট্রাকশন'-এর ক্ষেত্রে যান্ত্রিক কটেজ বিন্যাসের ফলে কর্মীরা অল্প সময়ে ও কম খরচে একে অপরের সাথে যোগাযোগ করতে পারছে। ফলে প্রতিষ্ঠানে কাজের গতিশীলতা বাড়ছে। তাছাড়া এক্ষেত্রে প্রতিষ্ঠানে কাগজের ব্যবহার কমে যাবে, যা প্রশাসনিক ব্যয় কমাতে সাহায্য করে। পাশাপাশি পুরো প্রক্রিয়াটি তথ্য প্রযুক্তি নির্ভর হওয়ায় অফিস প্রধানের পক্ষে কর্মীদের সহজে তত্ত্বাবধান করা সম্ভব হবে । তবে এক্ষেত্রে প্রধান সমস্যা হলো বেশি যন্ত্র নির্ভরতা। এ বিন্যাস কর্মীদের মাঝে প্রত্যক্ষ যোগাযোগ কমিয়ে দেয়। এতে কর্মীদের আন্তঃব্যক্তিক দক্ষতা কমে যায়। তাই সময়ে সময়ে কর্মীদের কম্পিউটার থেকে বের হয়ে এসে একে অন্যের সাথে সামনাসামনি কথা বলা উচিত। এতে তাদের মাঝে আন্তঃব্যক্তিক সম্পর্ক উন্নত হবে আর অনেক বেশি যন্ত্রনির্ভরতা কমে যা বে।"
        }
      ]
    },
    {
      "number": "11",
      "uddipok": "মি. ফয়সাল ঝালকাঠীতে একটি লবণের মিল গড়ে তোলেন। উক্ত মিলে আয়োডিনযুক্ত উন্নতমানের লবণ উৎপাদন করা হয়। কিছুদিনের মধ্যেই তার উৎপাদিত লবণের চাহিদা বেড়ে যায়। এতে উৎপাদনের পরিমাণ আরও বাড়ানোর প্রয়োজন দেখা দেয়। মি. ফয়সালের ব্যবস্থাপকীয় দক্ষতা ও পর্যাপ্ত ভূমি থাকা সত্ত্বেও তিনি লবণ মিলটির আয়তন বাড়াতে পারছেন না।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "শ্রমিক যখন তার নিজস্ব প্রয়োজনে বিদ্যমান পেশা, স্থান এবং এক শিল্প প্রতিষ্ঠান থেকে অন্যত্র স্থানান্তরিত হয় তাকে শ্রমের গতিশীলতা বলে ।"
        },
        {
          "label": "খ",
          "question": "",
          "explanation": "মানুষের শারীরিক ও মানসিক কর্মপ্রচেষ্টা যা পণ্য উৎপাদন কাজে ব্যবহার করে অর্থ উপার্জন করা হয় তাকে শ্রম বলে । উৎপাদনের উপকরণসমূহ সুষ্ঠুভাবে ব্যবহার এবং উৎপাদন কাজ পরিচালনার জন্য শ্রম ব্যবহৃত হয়। এটি ছাড়া উৎপাদনের অন্যান্য উপকরণ অব্যবহৃত অবস্থায় থাকে। শ্রম ব্যবহার করে সেসব উপাদন কাজে লাগানো হয়। অর্থাৎ এটি উৎপাদনের উপকরণগুলোকে জীবন্ত ও সক্রিয় করে তোলে । তাই শ্রম হলো জীবন্ত উপাদান ।"
        },
        {
          "label": "গ",
          "question": "",
          "explanation": "উৎপাদনের মূলধন উপকরণের অভাবে উদ্দীপকে উল্লিখিত মি. ফয়সাল তার লবণের মিলটি সম্প্রসারণ করতে পারছেন না । উৎপাদনের উপকরণগুলোর মধ্যে মূলধন অন্যতম। এটি উৎপাদনের উৎপাদিত উপাদান। যেসব সম্পদ কোনো আয় উপার্জনে সহায়তা করে তা মূলধনের অন্তর্ভুক্ত হবে। মূলধন বর্তমানে ভোগের জন্য ব্যবহার না হয়ে পরবর্তীতে উৎপাদন কাজের জন্য ব্যবহার করা হয় । উদ্দীপকের মি. ফয়সাল ঝালকাঠিতে একটি লবণের মিল গড়ে তোলেন। উক্ত মিলে আয়োডিনযুক্ত উন্নতমানের লবণ উৎপাদন করা হয়। কিছুদিনের মধ্যেলবণের চাহিদা বেড়ে যাওয়ায় মি. ফয়সাল উৎপাদনের পরিমাণ বাড়ানোর সিদ্ধান্ত নেন। কিন্তু ব্যবস্থাপকীয় দক্ষতা ও পর্যাপ্ত ভূমি থাকা সত্ত্বেও তিনি লবণ মিলটির আয়তন বাড়াতে পারছেন না। উৎপাদনের চারটি উপকরণ তথা ভূমি, শ্রম, মূলধন ও সংগঠন আছে । তার মধ্যে মি. ফয়সালের শ্রম ও সংগঠনের মিশ্রণ ব্যবস্থাপকীয় দক্ষতা এবং ভূমি পর্যাপ্ত আছে। অবশিষ্ট গুরুত্বপূর্ণ উপকরণ মূলধন নেই। মূলধন পর্যাপ্ত থাকলে মি. ফয়সাল তা ব্যবহার করে ব্যবসায়ের জন্য নতুন ভবন নির্মাণ এবং যন্ত্রপাতি ক্রয় করতে পারতেন। যার ফলে তিনি তার ব্যবসায়ের সম্প্রসারণ করতে পারতেন। সুতরাং, উৎপাদনের মূলধন উপকরণের অভাবে মি. ফয়সাল তার লবণের মিলটি সম্প্রসারণ করতে পারছেন না।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত “মি. ফয়সালের দক্ষতাই লবণ মিলের সফলতার জন্য যথেষ্ট নয়”— উদ্দীপকের ঘটনার পরিপ্রেক্ষিতে আমি উক্তিটির সাথে একমত। একটি ব্যবসায়ে উৎপাদনের চারটি উপকরণ থাকা আবশ্যক। উপকরণগুলো হলো: ভূমি, শ্রম, মূলধন ও সংগঠন। এ চারটি উপকরণের যেকোনো একটির ঘাটতি থাকলে ব্যবসায়ে সফল হওয়া অসম্ভব হয়ে যায় । মি. ফয়সাল একটি লবণ মিলের মালিক। ঝালকাঠীতে তার একটি লবণ মিল আছে। তার মিলে উৎপাদিত আয়োডিনযুক্ত লবণ খুব উন্নতমানের হওয়ায় চাহিদা বেড়ে যায়। তাই তিনি উৎপাদন বাড়ানোর জন্য মিলের আয়তন সম্প্রসারণ করতে চান। কিন্তু পর্যাপ্ত ব্যবস্থাপকীয় দক্ষতা এবং ভূমি থাকা সত্ত্বেও তিনি মিলটির আয়তন বাড়াতে পারছেন না। উদ্দীপকের মি. ফয়সালের মিলের জন্য নির্দিষ্ট ভূমি আছে। তার ব্যবস্থাপকীয় দক্ষতা খুব ভালো। কিন্তু তা থাকা সত্ত্বেও তিনি তার মিলটির আয়তন বাড়াতে পারছেন না। মিলের আয়তন বাড়ানোর জন্য তার দরকার পর্যাপ্ত মূলধন। মূলধনের পর্যাপ্ত সরবরাহ থাকলে ব্যবসায়ে সফলতা অর্জনের পথ সহজ হয়। উৎপাদনের উপকরণ ভূমি, শ্রম ও সংগঠনের পর্যাপ্ততা থাকা সত্ত্বেও মূলধনের অভাবে তিনি ব্যবসায় সম্প্রসারণ করতে পারছেন না। এতে তিনি সফলতা অর্জনে বাধাপ্রাপ্ত হচ্ছেন। সুতরাং, উপরিউক্ত আলোচনা থেকে এটি স্পষ্ট বলা যায় যে, উদ্দীপকের মি. ফয়সালের দক্ষতা লবণ মিলের জন্য যথেষ্ট নয়; অনন্য উপকরণের পর্যাপ্ত যোগান থাকাও আবশ্যক ।"
        }
      ]
    }
  ]
}