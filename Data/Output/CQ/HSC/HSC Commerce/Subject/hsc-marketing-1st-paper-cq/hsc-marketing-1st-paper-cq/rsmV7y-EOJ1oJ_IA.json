{
  "title": "রাজশাহী বোর্ড ২০১৭",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "\"টাঙ্গাইল শাড়ি বিতান\" প্রতিষ্ঠানটি বিখ্যাত টাঙ্গাইল কাপড় নিজস্ব পরিবহনের মাধ্যমে সারাদেশে সরবরাহ করে থাকে। ফলে অন্য এলাকায় এই কাপড়ের চাহিদা বাড়তে থাকে। এমনকি বিদেশ থেকেও ২ লক্ষ পিস কাপড়ের অর্ডার নেওয়া হয় এবং তা সরবরাহ করা হয়।",
      "tag": "RB 17",
      "sub_questions": [
        {
          "label": "ক",
          "question": "রূপগত উপযোগ কী?",
          "explanation": "প্রকৃতি থেকে পাওয়া সম্পদকে এক রূপ থেকে অন্য রূপে রূপান্তরের মাধ্যমে যে উপযোগ সৃষ্টি করা হয় তাকে রূপগত উপযোগ বলা হয়।"
        },
        {
          "label": "খ",
          "question": "স্থানগত উপযোগ কীভাবে সৃষ্টি হয়? ব্যাখ্যা করো।",
          "explanation": "পরিবহনের মাধ্যমে পণ্যের স্থানগত উপযোগ সৃষ্টি হয়। সাধারণত পণ্য বা সেবা একটি নির্দিষ্ট স্থানে উৎপাদিত হয়। কিন্তু ভোক্তারা ভৌগোলিক সীমানাজুড়ে ছড়িয়ে থাকতে পারে। তাই পরিবহনের মাধ্যমে পণ্য ভোক্তার কাছাকাছি স্থানে পৌঁছে দিতে হয়। এতে ভোক্তারা দূরবর্তী স্থানের পণ্য হাতের কাছে পেয়ে উপকৃত হয়। আর এ কাজটি সম্ভব হয় পরিবহনের মাধ্যমে। তাই বলা যায়, পরিবহনের মাধ্যমে স্থানগত উপযোগ সৃষ্টি হয়।"
        },
        {
          "label": "গ",
          "question": "টাঙ্গাইল শাড়ি বিতান কোন ধরনের সৃষ্টির সাথে জবি জড়িত- ব্যাখ্যা করো।",
          "explanation": "'টাঙ্গাইল শাড়ি বিতান' কাপড়ের স্থানগত উপযোগ সৃষ্টির সাথে জড়িত। এক স্থান থেকে অন্য স্থানে পণ্য বা সেবা স্থানান্তরের মাধ্যমে পণ্যের স্থানগত উপযোগ সৃষ্টি হয়। স্থানগত উপযোগের ফলে দূরবর্তী অঞ্চলের ক্রেতারা পণ্য ভোগের সুযোগ পেয়ে থাকে। এক্ষেত্রে উৎপাদক বা বাজারজাতকারী পরিবহনের মাধ্যমে পণ্যের স্থানগত উপযোগ সৃষ্টি করে। 'টাঙ্গাইল শাড়ি বিতান' হলো টাঙ্গাইলে অবস্থিত একটি বিখ্যাত প্রতিষ্ঠান। প্রতিষ্ঠানটি টাঙ্গাইলের কাপড় নিজস্ব পরিবহনের, মাধ্যমে সারাদেশে সরবরাহ করে থাকে। এ ধরনের কার্যক্রমের ফলে কাপড় একস্থান থেকে অন্য স্থানে স্থানান্তরিত হচ্ছে। এ স্থানান্তরকরণের মাধ্যমে সারাদেশের মানুষ 'টাঙ্গাইল শাড়ি বিতান' এর পণ্য কিনতে পারছে। এটি কাপড়ের স্থানগত উপযোগ সৃষ্টির সাথে সামঞ্জস্যপূর্ণ। সুতরাং টাঙ্গাইল শাড়ি বিতান কাপড়ের স্থানগত উপযোগ সৃষ্টি করেছে ।"
        },
        {
          "label": "ঘ",
          "question": "অভাব মোচনে টাঙ্গাইল শাড়ি বিতান কীভাবে অবদান রাখবে- মূল্যায়ন করো ।",
          "explanation": "'টাঙ্গাইল শাড়ি বিতান' নতুন উপযোগ সৃষ্টি করে ভোক্তার অভাব মোচনে ও দেশের রপ্তানি আয় বাড়াতে অবদান রাখবে। উপযোগ বলতে দ্রব্যের অভাব মোচনের ক্ষমতাকে বোঝায়। কোনো পণ্যের রূপগত, সময়গত, স্থানগত ও স্বত্বগত পরিবর্তনের মাধ্যমে যদি মানুষের অভাব পূরণ করা যায়, তাহলে বুঝতে হবে যে ঐ পণ্যটির উপযোগ আছে। 'টাঙ্গাইল শাড়ি বিতান' প্রতিষ্ঠানটি বিখ্যাত টাঙ্গাইলের কাপড় নিজস্ব পরিবহনের মাধ্যমে সারাদেশে সরবরাহ করে থাকে। ফলে অন্য এলাকায় এই কাপড়ের চাহিদা বাড়তে থাকে। বিদেশ থেকেও দুই লক্ষ পিস কাপড়ের অর্ডার নেওয়া হয় এবং তা সরবরাহ করা হয়। 'টাঙ্গাইল শাড়ি বিতান' দেশের অভ্যন্তরে ও বিদেশে পণ্য সরবরাহ করছে। এতে তারা একই সাথে দেশি ও বিদেশি বিপুল সংখ্যক ক্রেতার চাহিদা পূরণ করতে পারছে। অন্যদিকে বিদেশে পণ্য রপ্তানির মাধ্যমে দেশের বৈদেশিক মুদ্রার আয়ও বাড়ছে। আবার, কেনা-বেচার মাধ্যমে পণ্যের স্বত্বগত উপযোগ সৃষ্টি হয়। আর এভাবেই উপযোগ সৃষ্টির মাধ্যমে পণ্য সরবরাহ করে টাঙ্গাইল শাড়ি বিতান মানষের অভাব মোচনে অবদান রাখছে।"
        }
      ]
    },
    {
      "number": "2",
      "uddipok": "জনাব রাকিব ফরিদপুরে একটি পাটকল গড়ে তোলেন । উক্ত কারখানায় উন্নতমানের পাটজাত পণ্য উৎপাদন করা হয়। অল্পদিনের মধ্যেই তার উৎপাদিত পণ্যের চাহিদা বেড়ে যায়। এতে উৎপাদনের পরিমাণ আরও বাড়ানোর প্রয়োজন দেখা দেয়। জনাব রাকিবের ব্যবস্থাপকীয় দক্ষতা ও ভূমির মূল্য কম থাকা সত্ত্বেও তিনি পাটকলটির আয়তন বাড়াতে পারছেন না।",
      "tag": "RB 17,DIN.B 17",
      "sub_questions": [
        {
          "label": "ক",
          "question": "শ্রমের দক্ষতা কী?",
          "explanation": "কাজের গুণাগুণ বা উৎকর্ষ ঠিক রেখে নির্দিষ্ট সময়ে একজন শ্রমিকের সর্বাধিক উৎপাদন করার ক্ষমতাকে শ্রমের দক্ষতা বলে ।"
        },
        {
          "label": "খ",
          "question": "\"শ্রম বিভাগ যোগ্যতা অনুসারে কাজ বণ্টন করে”- ব্যাখ্যা করো ।",
          "explanation": "সামগ্রিক উৎপাদন প্রক্রিয়ার বিভিন্ন স্তরে শ্রমিকদের যোগ্যতা ও সামর্থ্য অনুযায়ী কাজ বণ্টন করে দেওয়াই হলো শ্রম বিভাগ । একজন শ্রমিক সব কাজে সমানভাবে দক্ষ হতে পারে না। একেক জন শ্রমিক একেকটি কাজে দক্ষ হয়। যে শ্রমিক যে কাজে দক্ষ, তাকে সেই কাজ দিলে গতিশীলতা আসে। এতে তারা মনোযোগ দিয়ে কাজ করতে পারে এবং আউটপুট বাড়ে। শ্রম বিভাগে এ কাজটি সুষ্ঠুভাবে করা হয়। তাই বলা যায়, শ্রম বিভাগ যোগ্যতা অনুসারে কাজ বণ্টন করে ।"
        },
        {
          "label": "গ",
          "question": "উৎপাদনের কোন উপকরণের অভাবে জনাব রাকিব তার পাটকল সম্প্রসারণ করতে পারছেন না? ব্যাখ্যা করো।",
          "explanation": "উদ্দীপকের জনাব রাকিব উৎপাদনের 'মূলধন' উপকরণটির অভাবে তার পাটকল সম্প্রসারণ করতে পারছেন না । যে সম্পদ কোনো আয়ের ওপর তৈরি করে অথবা আয় উপার্জনে সহায়তা করে, তা-ই মূলধন। ব্যবসায়ে বিনিয়োজিত অর্থ, বিভিন্ন যন্ত্রপাতি, কাঁচামাল প্রভৃতি ব্যবসায়ের মূলধন হিসেবে বিবেচিত হয়। একে উৎপাদনের উৎপাদিত উপাদান বলা হয় । জনাব রাকিব খুলনায় একটি পাটকল স্থাপন করেন। এ কারখানায় উন্নতমানের পাটজাত পণ্য উৎপাদিত হয়। অল্প দিনে চাহিদা বেড়ে যাওয়ায় উৎপাদনের পরিমাণ আরও বাড়ানোর প্রয়োজনীয়তা দেখা দেয়। কিন্তু জনাব রাকিবের দক্ষতা, স্বল্পমূল্যের ভূমি ও সস্তা শ্রম থাকা সত্ত্বেও তিনি পাটকলটির পরিধি বাড়াতে পারছেন না। কারণ তার পর্যাপ্ত মূলধন নেই। ব্যবসায় সম্প্রসারণের ক্ষেত্রে নতুন মেশিন ও নতুন অবকাঠামো নির্মাণে মূলধনের প্রয়োজন হয়। এটি হচ্ছে ব্যবসায়ের জীবনী শক্তি। আবার এটি ছাড়া ব্যবসায়ের সম্প্রসারণ অসম্ভব। সুতরাং, জনাব রাকিব তার মূলধনের ঘাটতির কারণে ব্যবসায়টি সম্প্রসারণ করতে পারছেন না।"
        },
        {
          "label": "ঘ",
          "question": "\"ব্যবস্থাপকীয় দক্ষতাই ব্যবসায়ে সফলতা অর্জনের জন্য যথেষ্ট নয়”— তুমি কি একমত? উত্তরের সপক্ষে যুক্তি দাও।",
          "explanation": "'ব্যবস্থাপকীয় দক্ষতাই ব্যবসায়ে সফলতা অর্জনের জন্য যথেষ্ট নয়'-এ উক্তিটির সাথে আমি একমত। কোনো কিছু তৈরি বা উৎপাদন করতে কিছু উপাদানের প্রয়োজন হয় । উৎপাদনের চারটি উপাদান (ভূমি, শ্রম, মূলধন ও সংগঠন) একত্র করেই উৎপাদন প্রক্রিয়া সম্পন্ন করা হয়। এসব উপাদানের মধ্যে যেকোনো একটি অনুপস্থিত থাকলে সুষ্ঠুভাবে উৎপাদন কাজ করা যায় না। উদ্দীপকের জনাব রাকিব ফরিদপুরে একটি পাটকল স্থাপন করেন। এখানে উন্নতমানের পাটজাত পণ্য উৎপাদিত হয়। অল্প দিনেই তার উৎপাদিত পণ্যের চাহিদা বেড়ে যায়। ফলে উৎপাদন বাড়ানোর প্রয়োজন দেখা দেয়। ব্যবস্থাপনা দক্ষতা ও ভূমির দাম কম থাকা সত্ত্বেও মূলধনের অভাবে তিনি ব্যবসায় সম্প্রসারণ করতে পারছেন না। এক্ষেত্রে সফলতা অর্জনের জন্য ব্যবস্থাপকীয় দক্ষতার পাশাপাশি জনাব রাকিবকে উৎপাদনের অন্যান্য উপকরণের মধ্যে সমন্বয় করা প্রয়োজন । উৎপাদনের প্রতিটি উপকরণ গুরুত্বপূর্ণ হওয়ায় সবগুলো উপকরণের উপস্থিতিতে উৎপাদন কাজ সম্পন্ন করতে হয়। শুধু ব্যবস্থাপকীয় দক্ষতা দিয়ে জনাব রাকিব সুষ্ঠুভাবে উৎপাদন কাজ করতে পারবেন না । এক্ষেত্রে তাকে পাশাপাশি অন্যান্য উপকরণের সমন্বয় করতে হবে। যেমন: ভূমি কিংবা শ্রমিক না থাকলে ব্যবস্থাপকীয় দক্ষতা কোনো কাজে আসে না। তাই বলা যায়, ব্যবসায়ে সফলতা অর্জনে ব্যবস্থাপকীয় দক্ষতার পাশাপাশি উৎপাদনের অন্যান্য উপকরণের উপস্থিতি প্রয়োজন।"
        }
      ]
    },
    {
      "number": "3",
      "uddipok": "মহিমা এম এ পাস করে মানসম্মত চাকরি না পেয়ে আত্মকর্মসংস্থানের লক্ষ্যে ৫০ জন শ্রমিক ও ৫ কোটি টাকা স্থায়ী মূলধন নিয়ে নরসিংদীতে একটি হস্তশিল্প প্রতিষ্ঠা করেন। তার তৈরি হস্তশিল্প সামগ্রী জনপ্রিয় হওয়ায় ব্যবসায় কাঙ্ক্ষিত সাফল্য অর্জনে তিনি সক্ষম হন।",
      "tag": "RB 17",
      "sub_questions": [
        {
          "label": "ক",
          "question": "ক্ষুদ্র শিল্প কী?",
          "explanation": "যে ব্যবসায় সংগঠন স্বল্প মূলধন ও জনবল নিয়ে গঠিত ও পরিচালিত হয় তাকে ক্ষুদ্রশিল্প বলে।"
        },
        {
          "label": "খ",
          "question": "\"উৎপাদনমাত্রা বাড়লে মুনাফার পরিমাণ বাড়ে\"- ব্যাখ্যা করো।",
          "explanation": "একটি প্রতিষ্ঠান সব সুযোগ-সুবিধা ব্যবহার করে যে পরিমাণ পণ্য বা সেবা উৎপাদন করে তার পরিমাণকে উৎপাদন মাত্রা বলে। উৎপাদন মাত্রা বাড়ানোর অর্থ হলো একই পরিমাণ কাঁচামাল ব্যবহার করে আগের তুলনায় বেশি পণ্য উৎপাদন করা। এতে অপচয় কমে যায় এবং একক প্রতি উৎপাদন ব্যয় কম হয়। ফলে কম দামে পণ্য সরবরাহ করার মাধ্যমে পণ্যের চাহিদা ও বিক্রি বাড়ানো সম্ভব হয়। আর বিক্রি বাড়লে স্বাভাবিকভাবে মুনাফাও বাড়ে।"
        },
        {
          "label": "গ",
          "question": "মহিমার ব্যবসায়টি কোন ধরনের শিল্প? ব্যাখ্যা করো।",
          "explanation": "মহিমার ব্যবসায়টি একটি ক্ষুদ্র শিল্প। যে উৎপাদনকারী শিল্পে ভূমি, কারখানার দালান এবং অন্যান্য স্থায়ী সম্পত্তির মূল্য ছাড়া মূলধন ৭৫ লক্ষ থেকে ১৫ কোটি টাকা অথবা শ্রমিকসংখ্যা ৩১ থেকে ১২০ জনের মধ্যে থাকে তাকে ক্ষুদ্র শিল্প রলে। এ শিল্পে সাধারণত মালিক সংখ্যা, উৎপাদন ও বিক্রির পরিমাণ কম হয়। মহিমা এম.এ পাস করে মানসম্মত চাকরি না পেয়ে আত্মকর্মসংস্থানের লক্ষ্যে নরসিংদীতে একটি হস্তশিল্প প্রতিষ্ঠা করেন। তিনি ৫ কোটি টাকা মূলধন বিনিয়োগ করেন এবং ৫০ জন শ্রমিক-কর্মী নিয়োগ দেন। মহিমার প্রতিষ্ঠানটি উৎপাদনকারী শিল্প প্রতিষ্ঠান। এক্ষেত্রে তার মূলধনের পরিমাণ ৭৫ লক্ষ থেকে ১৫ কোটি টাকার মধ্যে আছে। তাছাড়া তার প্রতিষ্ঠানে নিয়োজিত শ্রমিকের সংখ্যাও ৩১ থেকে ১২০ জনের মধ্যেই আছে, যা ক্ষুদ্র শিল্পের বৈশিষ্ট্যের অন্তর্গত। সুতরাং, মহিমার প্রতিষ্ঠিত ব্যবসাটি হলো একটি ক্ষুদ্র শিল্প।"
        },
        {
          "label": "ঘ",
          "question": "\"শ্রম ও মূলধনের ওপর ব্যবসায়ের ধরন নির্ভরশীল\"-- উদ্দীপকের আলোকে মূল্যায়ন করো।",
          "explanation": "'শ্রম ও মূলধনের ওপর ব্যবসায়ের ধরন নির্ভরশীল' উদ্দীপকের আলোকে উক্তিটি যথার্থ। ব্যবসায়ের ধরন ক্ষুদ্র, মাঝারি ও বৃহদায়তন তিন প্রকার হতে পারে। মূলধনের পরিমাণ ক্ষুদ্র শিল্পে ৭৫ লক্ষ থেকে ১৫ কোটি, মাঝারি শিল্পে ১৫-৫০ কোটি এবং বৃহদায়তন শিল্পের ক্ষেত্রে ৫০ কোটি টাকার বেশি হয়। আবার শ্রমিকের সংখ্যা ক্ষুদ্র শিল্পে ৩১-১২০ জন, মাঝারি শিল্পে ১২১-৩০০ জন এবং বৃহদায়তন শিল্পে ৩০০ জনের বেশি হয়ে থাকে। মহিমা নরসিংদীতে একটি হস্তশিল্প প্রতিষ্ঠা করেন। তার প্রতিষ্ঠানে মূলধনের পরিমাণ ৫ কোটি টাকা ও শ্রমিকসংখ্যা হলো ৫০ জন। শ্রমিক সংখ্যা ও বিনিয়োগকৃত মূলধনের ওপর ভিত্তি করে মহিমার প্রতিষ্ঠানটি ক্ষুদ্র শিল্পের অন্তর্ভুক্ত। শ্রমিকের সংখ্যা ও মূলধনের পরিমাণ বাড়ার ওপর তার ব্যবসায়ের ধরন নির্ভর করছে। মহিমার প্রতিষ্ঠানে শ্রমিকের সংখ্যা ও মূলধনের পরিমাণ পরিবর্তন হলে ব্যবসায়ের ধরনও পরিবর্তিত হবে। এ প্রতিষ্ঠানে যদি মূলধনের পরিমাণ ১৫ কোটি থেকে ৫০ কোটি টাকা অথবা শ্রমিক সংখ্যা ১২০ থেকে ৩০০ জন হয় তাহলে প্রতিষ্ঠানটি মাঝারি শিল্পে রূপান্তরিত হবে। একইভাবে, মূলধন ৫০ কোটির বেশি হলে এবং শ্রমিক সংখ্যা ৩০০ জনের বেশি হলে প্রতিষ্ঠানটি বৃহদায়তন শিল্পে রূপান্তরিত হবে। সুতরাং এক্ষেত্রে ব্যবসায়ের ধরন পরিবর্তনে শ্রম ও মূলধন প্রভাব বিস্তার করছে। তাই 'শ্রম ও মূলধনের ওপর ব্যবসায়ের ধরন নির্ভরশীল'- উক্তিটি যৌক্তিক বলে আমি মনে করি।"
        }
      ]
    },
    {
      "number": "4",
      "uddipok": "'B' নামক একটি দেশের সরকার উৎপাদন অবস্থা জানার জন্য মোট জাতীয় উৎপাদন হিসাব করে থাকে। এ লক্ষ্যে সরকার জনগণের ভোগ ব্যয়, সব সরকারি ব্যয় ও বিনিয়োগ হিসাব করে। এছাড়া বছরে কী পরিমাণ পণ্য রপ্তানি ও আমদানি করা হয় সে তথ্যও সংগ্রহ করে থাকে।",
      "tag": "RB 17",
      "sub_questions": [
        {
          "label": "ক",
          "question": "নিট দেশজ উৎপাদন কী?",
          "explanation": "মোট দেশজ উৎপাদন থেকে মূলধনী সম্পত্তির অবচয়জনিত ব্যয় বাদ দিলে যা অবশিষ্ট থাকে, তা-ই হলো নিট দেশজ উৎপাদন।"
        },
        {
          "label": "খ",
          "question": "\"জাতীয় আয় হলো একটি দেশের অর্থনৈতিক অবস্থার প্রধান নির্দেশক\"- ব্যাখ্যা করো।",
          "explanation": "একটি দেশের অর্থনীতির কাঠামো জাতীয় আয়ের মাধ্যমে প্রকাশ পায় বলে একে অর্থনীতির পূর্ণাঙ্গ চিত্র বলা হয়। একটি দেশের নির্দিষ্ট সময়ে মোট জাতীয় উৎপাদনের আর্থিক মূল্যই জাতীয় আয়। অর্থাৎ সকল জনগণের আয়ের সমষ্টিই হচ্ছে জাতীয় আয়। আবার কোনো দেশের জনগণের উপার্জন নিয়েই অর্থনীতির কাঠামো গঠিত হয়। এর মাধ্যমে জনগণের আয়-ব্যয়, জীবনযাত্রার মান সম্পর্কে ধারণা পাওয়া যায়। এজন্য জাতীয় আয়কে একটি দেশের অর্থনীতির পূর্ণাঙ্গ চিত্র বলা হয়।"
        },
        {
          "label": "গ",
          "question": "'B' দেশের সরকার কোন পদ্ধতি অবলম্বন করে মোট জাতীয় উৎপাদন পরিমাপ করে? ব্যাখ্যা করো।",
          "explanation": "B' দেশের সরকার ব্যয় পদ্ধতি অবলম্বন করে মোট জাতীয় উৎপাদন পরিমাপ করে। ব্যয় পদ্ধতি অনুসরণ করলে মোট জাতীয় উৎপাদন হবে এক অর্থবছরের সব ব্যয়ের সমষ্টি। ব্যয় পদ্ধতিতে মোট জাতীয় উৎপাদন □ পরিমাপ করার সময় ব্যক্তিগত ভোগ, সরকারি ব্যয়, বিনিয়োগ এবং আমদানি-রপ্তানিকে বিবেচনা করা হয়। 'B' নামক একটি দেশের সরকার উৎপাদন অবস্থা জানার জন্য মোট - জাতীয় উৎপাদন হিসাব করে থাকে। এ লক্ষ্যে সরকার জনগণের ভোগ । ব্যয়, সব সরকারি ব্যয় ও বিনিয়োগ হিসাব করে। এছাড়া বছরে কী ■ পরিমাণ পণ্য রপ্তানি ও আমদানি করা হয় সে তথ্যও সংগ্রহ করে। ব্যয় উ পদ্ধতিতে মোট জাতীয় উৎপাদন পরিমাপ করার ক্ষেত্রেই জনগণের ভোগ ব্যয়, সরকারি ব্যয়, বিনিয়োগ, আমদানি ও রপ্তানি ইত্যাদি তথ্য বিবেচনা করতে হয়। সুতরাং, মোট জাতীয় উৎপাদন পরিমাপের ক্ষেত্রে উদ্দীপকের 'B' দেশটি ব্যয় পদ্ধতি অনুসরণ করে।"
        },
        {
          "label": "ঘ",
          "question": "তুমি কি মনে করো মোট জাতীয় উৎপাদন দ্বারা একটি দেশের উৎপাদন পরিস্থিতি সম্পর্কে অবগত হওয়া যায়?",
          "explanation": "আমি মনে করি, মোট জাতীয় উৎপাদনের সাহায্যে একটি দেশের উৎপাদন পরিস্থিতি সম্পর্কে জানা যায়। মোট জাতীয় উৎপাদন বলতে একটি নির্দিষ্ট সময়ে উৎপাদনের উপাদনসমূহকে কাজে লাগিয়ে যে পরিমাণ বস্তুগত ও. অবস্তুগত দ্রব্যসামগ্রী উৎপাদিত হয় তার সমষ্টিকে বোঝায়। 'B' দেশের সরকার দেশটির মোট জাতীয় উৎপাদন হিসাব করে থাকে। এজন্য সরকার জনগণের ভোগ ব্যয়, সরকারি ব্যয় ও বিনিয়োগ হিসাব করে। তাছাড়া বছরে কী পরিমাণ পণ্য আমদানি ও রপ্তানি করে থাকে সে তথ্যও সংগ্রহ করে। 'B' নামক দেশের সরকার দেশটির উৎপাদন অবস্থা জানার জন্যই মোট জাতীয় উৎপাদন পরিমাপ করে। জাতীয় উৎপাদন পরিমাপে আয় ও ব্যয় দুইটি পদ্ধতি আছে। আয় পদ্ধতির ক্ষেত্রে একটি দেশের এক বছরের খাজনা, মজুরি, মূলধনের সুদ ইত্যাদি আয় বিবেচনা করা হয়। অন্যদিকে ভোগ ব্যয়, সরকারি ব্যয়, বিনিয়োগ ব্যয় প্রভৃতি ব্যয় পদ্ধতিতে হিসাব করা হয়। এর ফলে উৎপাদন সম্পর্কিত সব তথ্য পাওয়া যায়। পাশাপাশি দেশের উৎপাদন পরিস্থিতি সম্পর্কেও জানা যায়। তাই আমি মনে করি, মোট জাতীয় উৎপাদন দ্বারা একটি দেশের উৎপাদন পরিস্থিতি সম্পর্কে অবগত হওয়া যায়।"
        }
      ]
    },
    {
      "number": "5",
      "uddipok": "মি. মামুন কক্সবাজারের একজন শিক্ষিত বাসিন্দা। তিনি চাকরি না পেয়ে ব্যাংক থেকে ঋণ নিয়ে একটি আবাসিক হোটেল স্থাপন করেন। হোটেলে সেবার মান উন্নত হওয়ায় তার গ্রাহক সংখ্যা দিন দিন বাড়ছে। এতে তিনি আরও একটি হোটেল স্থাপনের উদ্যোগ নিলেন।",
      "tag": "RB 17",
      "sub_questions": [
        {
          "label": "ক",
          "question": "দ্রব্য কী?",
          "explanation": "দ্রব্য হলো ঐসব দৃশ্যমান, বিনিময়যোগ্য এবং অর্থের মূল্যে মূল্যায়নযোগ্য বস্তু, যা মানুষের প্রয়োজন ও অভাব পূরণ করে।"
        },
        {
          "label": "খ",
          "question": "উৎপাদন ব্যবস্থাপনা ক্রেতাকেন্দ্রিক কেন? ব্যাখ্যা করো।",
          "explanation": "প্রত্যেক ক্রেতার রুচি, পছন্দ, আয় ইত্যাদি বিবেচনা করে পণ্য তৈরি এবং সরবরাহ করাকে ক্রেতাকেন্দ্রিকতা বলে। বর্তমান উৎপাদন ব্যবস্থার মূল লক্ষ্য ক্রেতাকে সন্তুষ্ট করা। কেননা ক্রেতা বা ভোক্তার জন্যই পণ্য উৎপাদন করা হয়। ক্রেতার সন্তুষ্টির ওপরই ব্যবসায়ের তথা উৎপাদনের সফলতা নির্ভর করে। ক্রেতা বা ভোক্তাদের চাহিদানুযায়ী পণ্য উৎপাদন করে তাদেরকে আকৃষ্ট করতে হয়। এজন্যই দিনে দিনে উৎপাদন ব্যবস্থাপনা ক্রেতাকেন্দ্রিক হচ্ছে।"
        },
        {
          "label": "গ",
          "question": "উদ্দীপকে কোন ধরনের সেবা খাতের কথা উল্লেখ করা হয়েছে? ব্যাখ্যা করো।",
          "explanation": "উদ্দীপকে মুনাফা অর্জনকারী প্রতিষ্ঠানের অন্তর্ভুক্ত 'আবাসন সেবা' খাতের কথা উল্লেখ করা হয়েছে। যা দেখা ও স্পর্শ করা যায় না অথচ মানুষের প্রয়োজন ও অভাব পূরণ • করে, এমন কাজ, উপকার বা সুবিধাকে সেবা বলে। মুনাফা অর্জনকারী প্রতিষ্ঠানগুলো আবাসন, গৃহস্থালির কাজ, বিনোদন ও আপ্যায়ন প্রভৃতি খাতের মাধ্যমে সেবা দিয়ে থাকে। আবাসন খাতের অন্তর্ভুক্ত হচ্ছে হোটেল, মোটেল, অ্যাপার্টমেন্ট প্রভৃতি। 'মি. মামুন কক্সবাজারের একজন শিক্ষিত বাসিন্দা। তিনি চাকরি না পেয়ে ব্যাংক থেকে ঋণ নিয়ে কক্সবাজারে একটি আবাসিক হোটেল স্থাপন করেন। আবাসিক হোটেল সেবা খাতের অন্তর্ভুক্ত। মি. মামুন আবাসন সেবা দেওয়ার মাধ্যমে মুনাফা অর্জনের উদ্দেশ্যেই হোটেল স্থাপন করেছেন'। সুতরাং, উদ্দীপকে আবাসন সেবা খাতের কথাই উল্লেখ করা হয়েছে।"
        },
        {
          "label": "ঘ",
          "question": "তুমি কি মনে করো মি. মামুনের কাজটি বৈদেশিক মুদ্রা অর্জনে সহায়ক হবে? মতামত দাও।",
          "explanation": "আমি মনে করি, মামুনের কক্সবাজারে আবাসিক হোটেল স্থাপন বৈদেশিক মুদ্রা অর্জনে সহায়তা করবে। আবাসিক হোটেল স্থাপন একটি আবাসন সেবা খাত। সাধারণত পর্যটন এলাকাগুলোতে আবাসিক হোটেল স্থাপন করা হয়। কারণ এ এলাকায় দেশি ও বিদেশি পর্যটকরা ভিড় জমায় এবং তারা অবস্থানের জন্য আবাসিক হোটেলগুলোকে বেছে নেয়। মি. মামুন ব্যাংক থেকে ঋণ নিয়ে কক্সবাজারে একটি আবাসিক হোটেল স্থাপন করেন। তার হোটেলটি মানসম্মত হওয়ায় গ্রাহক সংখ্যা দিন দিন বাড়ছে। তাই তিনি আরও একটি হোটেল স্থাপনের উদ্যোগ নিলেন। মামুনের হোটেলটির অবস্থান পর্যটনকেন্দ্রে হওয়ায় তার কাজটি বৈদেশিক মুদ্রা অর্জনে সহায়ক ভূমিকা পালন করবে।. মি. মামুনের আবাসিক হোটেলটি অত্যন্ত জনপ্রিয় পর্যটনকেন্দ্র কক্সবাজারে অবস্থিত হওয়ায় দেশীয় গ্রাহকের পাশাপাশি বিদেশি। গ্রাহকও আসবে। তাছাড়া বিদেশি গ্রাহকরা মানসম্মত হোটেল বেশি পছন্দ করে বলে তাদের কাছে মামুনের হোটেলটি পছন্দনীয় হবে। ফলে তাদেরকে সেবা দিয়ে প্রচুর বৈদেশিক মুদ্রা অর্জন করা সম্ভব হবে। এজন্যই আমি মনে করি, বৈদেশিক মুদ্রা অর্জনে মামুনের কাজটি সহায়ক হবে।"
        }
      ]
    },
    {
      "number": "6",
      "uddipok": "মিসেস রাবেয়া একটি উৎপাদনকারী প্রতিষ্ঠানের পণ্য ডিজাইন করেন। প্রতিযোগিতমূলক বাজারে টিকে থাকার জন্য পণ্য ডিজাইনের ক্ষেত্রে তিনি উন্নত প্রযুক্তি ব্যবহার করেন। এক্ষেত্রে তিনি উৎপাদন ব্যয়কে বিবেচনা করেন। উৎপাদন ব্যয় কমানোর ফলে প্রতিষ্ঠানটি সহজেই সফলতা অর্জন করে।",
      "tag": "RB 17",
      "sub_questions": [
        {
          "label": "ক",
          "question": "পণ্য ডিজাইন কী?",
          "explanation": "পণ্য উৎপাদন করার আগে আকার, রং, ওজন, গুণাগুণ ও বৈশিষ্ট্য নির্ধারণ করাকেই পণ্য ডিজাইন বলা হয়।"
        },
        {
          "label": "খ",
          "question": "\"নান্দনিক ডিজাইন পণ্যের বিক্রি বাড়াতে সহায়ক\"- ব্যাখ্যা করো।",
          "explanation": "যে ডিজাইনের ক্ষেত্রে পণ্যের মানকে গুরুত্ব না দিয়ে ক্রেতাদের কাছে আকর্ষণীয় করে তোলার চেষ্টা করা হয়, তাকে নান্দনিক ডিজাইন বলে। এক্ষেত্রে পণ্যের মান আগের অবস্থায় রেখে পণ্যের রং, স্টাইল ও বাহ্যিক আকৃতির পরিবর্তন করা হয়। বাহ্যিক সৌন্দর্যে পরিবর্তন আনায় ক্রেতারা প্রথম দেখায়ই পণ্যটি পছন্দ করে। তাই ক্রেতারা পণ্য কিনতে আগ্রহবোধ করে। এভাবেই নান্দনিক ডিজাইন পণ্যের বিক্রি বাড়াতে সহায়তা করে।"
        },
        {
          "label": "গ",
          "question": "পণ্য ডিজাইন কীভাবে উৎপাদন ব্যয় কমায়? ব্যাখ্যা করো।",
          "explanation": "পণ্য ডিজাইন কাঁচামালের অপচয় কমিয়ে উৎপাদনশীলতা বাড়ানোর মাধ্যমে উৎপাদন ব্যয় কমায়। পণ্য ডিজাইন হচ্ছে ভোন্ডার বুচি, চাহিদা ও পছন্দ অনুযায়ী উৎপাদনের আগে পণ্যের আকার-আকৃতি, মান, রং, ওজন প্রভৃতি নির্ধারণ করা। পণ্য ডিজাইনের মাধ্যমে উৎপাদন কৌশল ও প্রযুক্তি ব্যবহার করে কম খরচে বেশি পণ্য উৎপাদন করা সম্ভব হয়। মিসেস রাবেয়া একটি উৎপাদনকারী প্রতিষ্ঠানের পণ্য ডিজাইন করেন। তিনি এক্ষেত্রে উন্নত প্রযুক্তি ব্যবহার করেন। এছাড়া তিনি উৎপাদন ব্যয়কে বিবেচনা করেন। এতে প্রতিষ্ঠানের উৎপাদন ব্যয় কম হয়। সঠিক পণ্য ডিজাইন অনুসরণ করায় প্রতিষ্ঠানটির কাঁচামালের অপচয় কম হয় এবং সময় বাচে। এটি প্রতিষ্ঠানের পণ্য উৎপাদনের ক্ষমতা এবং উৎপাদনশীলতা বাড়াতে সহায়তা করে। ফলে প্রতিষ্ঠানটির উৎপাদন ব্যয়ও কমে যাওয়ার সম্ভাবনা বাড়ে। এভাবেই পণ্য ডিজাইন উৎপাদনশীলতা বাড়ানোর মাধ্যমে উৎপাদন ব্যয় কমায়।"
        },
        {
          "label": "ঘ",
          "question": "\"মিসেস রাবেয়ার কাজটি প্রতিষ্ঠানটিকে প্রতিযোগিতায় টিকে থাকতে সহায়তা করবে\"- উদ্দীপকের আলোকে এর যথার্থতা বিচার করো।",
          "explanation": "'মিসেস রাবেয়ার পণ্য ডিজাইন প্রতিষ্ঠানটিকে প্রতিযোগিতায় টিকে থাকতে সহায়তা করবে'- উদ্দীপকের আলোকে উক্তিটি যথার্থ। পণ্য ডিজাইনের ক্ষেত্রে পণ্যের আকার-আকৃতি, মান, রং, ওজন প্রভৃতি ভোস্তার চাহিদা ও রুচি অনুযায়ী উৎপাদনের আগে নির্ধারণ করা হয়। পণ্য ডিজাইন পণ্যের মান উন্নত করে এবং ক্রেতাকে পণ্য কিনতে আকৃষ্ট করে। এটি অনুসরণ করলে প্রতিষ্ঠান প্রতিযোগিতামূলক বাজারে নিজের অবস্থান ধরে রাখতে পারে। মিসেস রাবেয়া একটি উৎপাদনকারী প্রতিষ্ঠানের পণ্য ডিজাইন করেন। পণ্য ডিজাইনের ক্ষেত্রে তিনি উন্নত প্রযুক্তি ব্যবহার করেন এবং উৎপাদন ব্যয়কে বিবেচনা করেন। উৎপাদন ব্যয় কমার ফলে প্রতিষ্ঠানটি সহজেই সফলতা অর্জন করে। উৎপাদন ডিজাইন অনুসরণ করার কারণে প্রতিষ্ঠানটির পক্ষে কম খরচে মানসম্মত পণ্য উৎপাদন করা সম্ভব হয়। এতে ভালো মানের পণ্য স্বল্প মূল্যে কেনার সুযোগ পেয়ে ক্রেতারা এই পণ্য কিনতে আকৃষ্ট হয়, যা বিক্রি বাড়াতে সহায়তা করে। এতে প্রতিষ্ঠানটির সুনাম বাড়বে। তাছাড়া উৎপাদন ডিজাইন অনুসরণ করায় প্রতিষ্ঠানটির উৎপাদন ব্যয় কমে যাওয়া এবং উৎপাদনশীলতা বাড়ার সম্ভাবনা তৈরি হবে। ফলে এটি প্রতিযোগিতায় টিকে থাকতে পারবে। সুতরাং, 'মিসেস রাবেয়ার কাজটি প্রতিষ্ঠানটিকে প্রতিযোগিতায় টিকে থাকতে সহায়তা করবে'- উক্তিটি সঠিক ও যৌক্তিক।"
        }
      ]
    },
    {
      "number": "7",
      "uddipok": "মি. বিধান একটি ওয়াটার পাম্প উৎপাদনকারী প্রতিষ্ঠানের মালিক। জুটিযুক্ত পাম্প উৎপাদনের ফলে একজন ক্রেতা ক্ষতিগ্রস্ত হওয়ায় তিনি মি. বিধানের বিরুদ্ধে মামলা করেছেন। ফলে গত বছর মি. বিধানকে মামলার পেছনে বেশ অর্থ ব্যয় করতে হয়েছে। তার প্রতিষ্ঠানে কোয়ালিটি কন্ট্রোলার না থাকায় দিন দিন তার ব্যয় বেড়ে যাচ্ছে। সম্প্রতি মি. বিধান ব্যয় কমানোর জন্য মান নিয়ন্ত্রণের সিন্ধান্ত নিয়েছেন।",
      "tag": "RB 17",
      "sub_questions": [
        {
          "label": "ক",
          "question": "মান কী?",
          "explanation": "মান হলো কোনো পণ্যের নির্দিষ্ট গুণগত বৈশিষ্ট্য, যা ক্রেতাদের ঐ পণ্যের প্রতি আকৃষ্ট করে।"
        },
        {
          "label": "খ",
          "question": "\"মান ব্যবস্থাপনা উচ্চ উৎপাদনশীলতা নিশ্চিত করে\"- ব্যাখ্যা করো।",
          "explanation": "মানসম্মত পণ্য এবং সেবা তৈরি, মান নিয়ন্ত্রণ এবং পণ্য উৎপাদন ব্যয় কমানোর মাধ্যমে প্রতিষ্ঠানের মুনাফা বাড়ানোর প্রক্রিয়াকে মান ব্যবস্থাপনা বলে। মান ব্যবস্থাপনার মাধ্যমে প্রতিষ্ঠানের পণ্য, কাজ, পদ্ধতিসহ সব ক্ষেত্রে নির্দিষ্ট আদর্শ (Standard) বজায় রাখা যায়। এছাড়াও উৎপাদনজনিত জুটি অনুসন্ধান এবং প্রতিকারের জন্য এ ধরনের ব্যবস্থাপনা করা হয়। এভাবেই মান ব্যবস্থাপনা প্রতিষ্ঠানে উচ্চ উৎপাদনশীলতা নিশ্চিত করে।"
        },
        {
          "label": "গ",
          "question": "পণ্যের নিম্নমান যেকোনো প্রতিষ্ঠানের ক্রেতা কমানোর কারণ\"- ব্যাখ্যা করো।",
          "explanation": "পণ্য নিম্নমানের হলে ক্রেতারা পণ্য কিনতে আকৃষ্ট হয় না বলে প্রতিষ্ঠানের ক্রেতা কমে যায়। নিম্নমানের পণ্য বলতে মানহীন, কার্যকারিতাবিহীন পণ্যকে বোঝায়। ভোক্তার কাছে পণ্যের মান একটি গুরুত্বপূর্ণ বিষয়। ক্রেতারা সাধারণত মানসম্মত পণ্য কিনতে আগ্রহী থাকে। কিন্তু পণ্য নিম্নমানের হলে ক্রেতাদের কাছে পণ্যটির চাহিদা কমে যায় এবং বিক্রি কমে যায়। মি. বিধান একটি ওয়াটার পাম্প উৎপাদনকারী প্রতিষ্ঠানের মালিক। ত্রুটিযুক্ত পাম্প উৎপাদনের কারণে একজন ক্রেতা ক্ষতিগ্রস্ত হয়। ঐ ক্রেতা মি. বিধানের বিরুদ্ধে মামলা করায় তাকে মামলা পরিচালনার জন্য অর্থ খরচ করতে হয়েছে। অন্যদিকে তার প্রতিষ্ঠানে কোনো মান নিয়ন্ত্রণ ব্যবস্থা নেই। মান নিয়ন্ত্রণ ব্যবস্থা থাকলে কাঁচামাল, শ্রম, যন্ত্রপাতি ও অন্যান্য উপকরণের সঠিক ব্যবহার নিশ্চিত করা যায়। এব্যবস্থা অনুপস্থিত থাকায় তিনি উৎপাদনের উপকরণের সঠিক ব্যবহার নিশ্চিত করতে পারেননি এবং এতে প্রতিষ্ঠানের অপচয় ও উৎপাদন খরচ বেড়ে গিয়েছে। ক্রেতারা মানসম্মত পণ্য না পেয়ে পণ্য কিনতেও আগ্রহী হচ্ছে না। ফলশ্রুতিতে নিম্নমানের জন্য প্রতিষ্ঠানটির ক্রেতার সংখ্যাও কমছে।"
        },
        {
          "label": "ঘ",
          "question": "ব্যয় কমানোর জন্য মি. বিধানের মান নিয়ন্ত্রণের সিদ্ধান্তের যৌক্তিকতা বিশ্লেষণ করো।",
          "explanation": "ব্যয় কমানোর জন্য মি. বিধানের মান নিয়ন্ত্রণের সিদ্ধান্তটি যৌক্তিক। মান নিয়ন্ত্রণ এমন একটি প্রক্রিয়া যার আওতায় পূর্বনির্ধারিত মানের সাথে উৎপাদিত পণ্যের মানের তুলনা করা হয় এবং মানের বিচ্যুতি ঘটলে তা সংশোধনের ব্যবস্থা করা হয়। মান নিয়ন্ত্রণ ব্যবস্থা পণ্য উৎপাদন বাড়ায় এবং উৎপাদন ব্যয় ও অপচয় কমাতে সহায়তা করে। মি. বিধান একটি ওয়াটার পাম্প উৎপাদনকারী প্রতিষ্ঠানের মালিক। নিম্নমানের পাম্প বিক্রি করায় একজন ক্রেতা তার বিরুদ্ধে মামলা করেছে। ঐ মামলা পরিচালনার জন্য তাকে বেশ অর্থ খরচ করতে হয়েছে। মান নিয়ন্ত্রণ ব্যবস্থা না থাকায় দিন দিন তার প্রতিষ্ঠানের ব্যয়ও বেড়ে যাচ্ছে। তাই মি. বিধান ব্যয় কমানোর জন্য মান নিয়ন্ত্রণের সিদ্ধান্ত নিয়েছেন। মান নিয়ন্ত্রণ ব্যবস্থা তাকে প্রতিষ্ঠানের উৎপাদন ও বাজারজাতকরণ ব্যয় কমাতে সহায়তা করবে। কাঁচামাল, শ্রম, যন্ত্রপাতি ও অন্যান্য উপকরণের অপচয় রোধের জন্য একটি প্রতিষ্ঠানে মান নিয়ন্ত্রণ ব্যবস্থা তৈরি করা হয়। পণ্য উৎপাদনে কী পরিমাণ কাচামাল প্রয়োজন, কাঁচামালের মান কেমন হবে, কয়জন শ্রমিক দরকার হবে, কী ধরনের যন্ত্রপাতি ব্যবহার করা হবে ইত্যাদি পর্যবেক্ষণ করা হয় মান নিয়ন্ত্রণ ব্যবস্থার মাধ্যমে। মি. বিধানের প্রতিষ্ঠানে এসব উপকরণের সঠিক ব্যবহার নিশ্চিত করা গেলে কম খরচে পণ্য উৎপাদন করা সম্ভব হবে। তাছাড়া এর মাধ্যমে প্রতিষ্ঠানটির সম্পদের অপচয় কমানো সহজ হবে। এব্যবস্থার মাধ্যমে মানসম্মত - পণ্য উৎপাদন করাও সম্ভব হবে। এতে ক্রেতারা কম মূল্যে মানসম্মত পণ্য কেনায় আকৃষ্ট হবে এবং পণ্যে বিক্রি বেড়ে যাওয়ার সম্ভাবনা তৈরি হবে। সুতরাং, মি. বিধান কর্তৃক মান নিয়ন্ত্রণের সিদ্ধান্ত প্রতিষ্ঠানটিকে ব্যয় কমাতে সহায়তা করবে।"
        }
      ]
    },
    {
      "number": "8",
      "uddipok": "\"রুমা ডিজাইন হাউজ\" তাদের প্রতিষ্ঠানে বিনিয়োগকৃত মূলধন বিবেচনা করে উৎপাদন ক্ষমতা কমায়। নিচের সারণিতে প্রতিষ্ঠানটির উৎপাদন সম্পর্কে কিছু তথ্য দেওয়া হলো: সাল ২০১৫ ২০১৬ সর্বোচ্চ উৎপাদন ক্ষমতা ২,০০,০০০ একক ৩,০০,০০০ একক গড় উৎপাদন ক্ষমতা ১,০০,০০০ একক ২,০০,০০০ একক",
      "tag": "RB 17",
      "sub_questions": [
        {
          "label": "ক",
          "question": "উৎপাদন ক্ষমতার পরিমাপ কী?",
          "explanation": "যে পন্থায় একটি প্রতিষ্ঠানের উৎপাদন ক্ষমতা নির্ণয় করা যায় তাকে উৎপাদন ক্ষমতার পরিমাপ বলে।"
        },
        {
          "label": "খ",
          "question": "\"নিম্ন উৎপাদন ক্ষমতা বিক্রি ও মুনাফা কমায়\"- ব্যাখ্যা করো।",
          "explanation": "একটি প্রতিষ্ঠানের সর্বোচ্চ উৎপাদন ক্ষমতা থেকে কম পরিমাণে উৎপাদনকে নিম্ন উৎপাদন ক্ষমতা বলে। প্রতিষ্ঠান তার নিম্ন উৎপাদন ক্ষমতা ব্যবহার করলে উৎপাদনের পরিমাণ কমে। এতে করে উৎপাদন ব্যয় বেড়ে যায় এবং মুনাফার পরিমাণও কমতে থাকে। এতে প্রতিষ্ঠানের প্রতি গ্রাহকদের নেতিবাচক ভাবমূর্তি সৃষ্টি হয়। যার কারণে পণ্যের জনপ্রিয়তা কমে যায়, পাশাপাশি বিক্রিও কমে যায়। ফলে প্রতিষ্ঠানকে বিভিন্ন প্রতিকূল পরিস্থিতির সম্মুখীন হতে হয়।"
        },
        {
          "label": "গ",
          "question": "'রুমা ডিজাইন হাউজ' উৎপাদন ক্ষমতা নির্ধারণের কোন উপাদানকে বিবেচনা করেছে? ব্যাখ্যা করো।",
          "explanation": "'রুমা ডিজাইন হাউজ' উৎপাদন ক্ষমতা নির্ধারণে আর্থিক উপাদানকে বিবেচনা করেছে। প্রতিষ্ঠানের আর্থিক উপাদান হলো পুঁজি বা মূলধন। যে প্রতিষ্ঠানে বিনিয়োগকৃত মূলধনের পরিমাণ এবং মূলধন সংগ্রহের ক্ষমতা বেশি সে প্রতিষ্ঠানের আর্থিক শক্তিও বেশি। প্রতিষ্ঠানের উৎপাদন ক্ষমতা তার আর্থিক শক্তির ওপর অনেকাংশে নির্ভর করে। 'রুমা ডিজাইন হাউজ' প্রতিষ্ঠানটি বিনিয়োগকৃত মূলধন বিবেচনা করে উৎপাদন ক্ষমতা কমায়। মূলধন হচ্ছে প্রতিষ্ঠানের একটি আর্থিক উপাদান। আর্থিক উপাদান হলো উৎপাদনের উপকরণ যা উৎপাদন সক্ষমতাকে নির্দেশ করে। 'রুমা ডিজাইন হাউজ' এক্ষেত্রে কতটুকু মূলধন বিনিয়োগে কতটুকু পণ্য উৎপাদন সম্ভব এটি বিবেচনা করেই উৎপাদন ক্ষমতা নির্ধারণ করে। সুতরাং বলা যায়, প্রতিষ্ঠানটি উৎপাদন ক্ষমতা নির্ধারণে আর্থিক উপাদানকে বিবেচনা করেছে।"
        },
        {
          "label": "ঘ",
          "question": "উল্লিখিত দুই বছর প্রতিষ্ঠানটির উৎপাদন ক্ষমতার সদ্ব্যবহার নির্ণয় করো এবং এর ভিত্তিতে মন্তব্য দাও।",
          "explanation": "প্রতিষ্ঠান যদি এতে বিদ্যমান সুযোগ-সুবিধা এবং উৎপাদনে নিয়োজিত উপকরণগুলোর কাম্য ব্যবহার নিশ্চিত করে পর্যাপ্ত পরিমাণ উৎপাদন করতে পারে তাকে উৎপাদন ক্ষমতার সদ্ব্যবহার বলে।. উৎপাদন ক্ষমতার সদ্ব্যবহার একটি প্রতিষ্ঠানের যন্ত্রপাতি, মূলধন এবং শ্রমিক-কর্মীর ব্যবহারের শতকরা হার বা অনুপাতকে নির্দেশ করে। দেওয়া আছে, 'রুমা ডিজাইন হাউজ'-এর ২০১৫ ও ২০১৬ সালে - সর্বোচ্চ উৎপাদন ক্ষমতা ২,০০,০০০ ও ৩,০০,০০০ একক এবং গড় উৎপাদন ক্ষমতা ১,০০,০০০ ও ২,০০,০০০ একক ∴ \\therefore ∴ ২০১৫ সালে উৎপাদন ক্ষমতার সদ্ব্যবহার =  গড় উৎপাদন ক্ষমতা   সর্বোচ্চ উৎপাদন ক্ষমতা  × ১ 0 ০ % = ১ , 00 , 000 ২ , 00 , 000 × ১ 00 % = ৫০ % \\begin{array}{l} =\\frac{\\text { গড় উৎপাদন ক্ষমতা }}{\\text { সর্বোচ্চ উৎপাদন ক্ষমতা }} \\times ১ 0 ০ \\% \\\\ =\\frac{১, 00,000}{২, 00,000} \\times ১ 00 \\% \\\\ =৫ ০ \\% \\end{array} =   সর্বোচ্চ   উৎপাদন   ক্ষমতা     গড়   উৎপাদন   ক্ষমতা   ​ × ১ 0 ০ % = ২ , 00 , 000 ১ , 00 , 000 ​ × ১ 00% = ৫০ % ​ ∴ \\therefore ∴ ২০১৬ সালে উৎপাদন ক্ষমতার সদ্ব্যবহার =  গড় উৎপাদন ক্ষমতা   সর্বোচ্চ উৎপাদন ক্ষমতা  ×  ১০০%  = 2 , 00 , 000 ৩ , 00 , 000 × 200 %  = ৬৬.৬৭%  \\begin{array}{l} =\\frac{\\text { গড় উৎপাদন ক্ষমতা }}{\\text { সর্বোচ্চ উৎপাদন ক্ষমতা }} \\times \\text { ১০০\\% } \\\\ =\\frac{2,00,000}{৩, 00,000} \\times 200 \\% \\\\ \\text { = ৬৬.৬৭\\% } \\\\ \\end{array} =   সর্বোচ্চ   উৎপাদন   ক্ষমতা     গড়   উৎপাদন   ক্ষমতা   ​ ×   ১০০ %  = ৩ , 00 , 000 2 , 00 , 000 ​ × 200%  =  ৬৬ . ৬৭ %  ​ ২০১৫ সালে প্রতিষ্ঠানটির উৎপাদন ক্ষমতার সদ্ব্যবহার ছিল ৫০% এবং ২০১৬ সালে ৬৬.৬৭%। দেখা যাচ্ছে, ২০১৫ সালের তুলনায় ২০১৬ সালের উৎপাদন ক্ষমতার সদ্ব্যবহারের হার বেশি। অর্থাৎ ২০১৬ সালে 'রুমা ডিজাইন হাউজ' প্রতিষ্ঠানটি ২০১৫ সালের তুলনায় এতে বিদ্যমান - সুযোগ-সুবিধা এবং উৎপাদনে নিয়োজিত উপকরণগুলোর কাম্য ব্যবহার নিশ্চিত করতে পেরেছে।"
        }
      ]
    },
    {
      "number": "9",
      "uddipok": "রাজশাহীর ফাহিম সাহেব চাকরি থেকে অবসরের পর একটি আলু প্রক্রিয়াজাতকরণ কারখানা স্থাপনের সিদ্ধান্ত নিলেন। তিনি এ লক্ষ্যে রাজশাহীর পদ্মার তীরে একখণ্ড জমি কিনে কারখানা স্থাপন করেন। এভাবে ব্যবসায় কার্যক্রম শুরুর মাধ্যমে তিনি তার দীর্ঘদিনের লালিত স্বপ্ন পূরণ করেন।",
      "tag": "RB 17",
      "sub_questions": [
        {
          "label": "ক",
          "question": "বিকেন্দ্রীকরণ কী?",
          "explanation": "সাধারণত কোনো প্রতিষ্ঠান নির্দিষ্ট স্থানে কেন্দ্রীভূত না হয়ে দেশের বিভিন্ন এলাকায় গড়ে ওঠাকে বিকেন্দ্রীকরণ বলে।"
        },
        {
          "label": "খ",
          "question": "পরিবর্তনশীল খরচ বলতে কী বোঝায়? উদাহরণ দাও।",
          "explanation": "প্রতি একক পণ্য উৎপাদনের সাথে সমান হারে যে ব্যয় বাড়ে-কমে তাকে পরিবর্তনশীল খরচ বলে। উদাহরণ: একটি প্রতিষ্ঠান এক একক পণ্য উৎপাদনে ১৫ টাকার কাঁচামাল ও অন্যান্য উপকরণ এবং ৫ টাকা মজুরি বাবদ ব্যয় করে। অর্থাৎ এক একক পণ্য উৎপাদন করতে ব্যয় হয় মোট (১৫ + ৫)=২০ টাকা। যদি ১০০ একক পণ্য উৎপাদন করে তাহলে প্রতিষ্ঠানটির ব্যয় হবে ১০০ × ২০ = ২,০০০ টাকা। আবার ৫০০ একক উৎপাদন করতে প্রতিষ্ঠানটির খরচ হবে (৫০০ x ২০) = ১০,০০০ টাকা। এখানে কাঁচামাল এবং মজুরি বাবদ খরচ হলো পরিবর্তনশীল ব্যয়। কেননা ১০০ একক এবং ৫০০ একক পণ্য উৎপাদনের ক্ষেত্রে এ ব্যয়গুলোও উৎপাদনের সাথে সাথে সমান হারে বেড়েছে।"
        },
        {
          "label": "গ",
          "question": "জনাব ফাহিম কোন বিষয়টি চিন্তা করে উদ্দীপকে উল্লিখিত স্থানে ব্যবসায়ের সিন্ধান্ত নিলেন? ব্যাখ্যা করো।",
          "explanation": "জনাব ফাহিম 'কাঁচামালের সহজলভ্যতার' বিষয়টি চিন্তা করে রাজশাহীর পদ্মা তীরে ব্যবসায়ের সিদ্ধান্ত নিলেন। কাঁচামালের সহজলভ্যতা বলতে পণ্য উৎপাদনের জন্য সহজে পর্যাপ্ত পরিমাণ কাঁচামালের প্রাপ্যতাকে বোঝায়। উৎপাদনকারী প্রতিষ্ঠানের ক্ষেত্রে কাঁচামালের সহজলভ্যতা একটি গুরুত্বপূর্ণ বিষয়। তাই ব্যবসা প্রতিষ্ঠান স্থাপনের জন্য পর্যাপ্ত কাঁচামাল সহজেই পাওয়া যায় এমন স্থানকেই উদ্যোক্তারা বেছে নেন। রাজশাহী আলু উৎপাদনে উপযোগী একটি জেলা। এ বিষয়টি মাথায় রেখে ফাহিম সাহেব রাজশাহীতে একটি আলু প্রক্রিয়াজাতকরণ কারখানা স্থাপনের সিদ্ধান্ত নিলেন। তাই তিনি রাজশাহীর পদ্মা তীরে একখণ্ড জমি কিনে কারখানাটি স্থাপন করেন। ফাহিম সাহেব এক্ষেত্রে কাঁচামালের সহজলভ্যতাকে গুরুত্ব দিয়েছেন। কারণ তিনি রাজশাহী থেকে সহজেই পর্যাপ্ত পরিমাণ আলু সংগ্রহ করতে পারবেন। তাছাড়া তিনি ভালো মানের আলু সংগ্রহ করে মানসম্মত পণ্য উৎপাদন করতে পারবেন। সুতরাং, 'কাঁচামালের সহজলভ্যতার' কথা চিন্তা করেই তিনি রাজশাহীতে ব্যবসায়ের সিদ্ধান্ত নিয়েছেন।"
        },
        {
          "label": "ঘ",
          "question": "\"ব্যবসায়ের সঠিক অবস্থান উৎপাদন ব্যয় কমাতে পারে\"- উক্তিটি মূল্যায়ন করো।",
          "explanation": "'ব্যবসায়ের সঠিক অবস্থান উৎপাদন ব্যয় কমাতে পারে'- উক্তিটি সম্পূর্ণ যৌক্তিক। ব্যবসায়ের প্রকৃতি, পরিবহন ও যোগাযোগ ব্যবস্থা, কাঁচামালের সহজলভ্যতা প্রভৃতি বিবেচনা করেই ব্যবসায়ের অবস্থান নির্বাচন করতে হয়। ব্যবসায়ের সফলতা সঠিক অবস্থানের ওপর অনেকাংশে নির্ভরশীল। ফাহিম সাহেব চাকরি থেকে অবসর নেওয়ার পর রাজশাহীতে একটি আলু প্রক্রিয়াজাতকরণ কারখানা স্থাপন করেন। রাজশাহীতে প্রচুর আলু উৎপাদিত হয় বলে তিনি সহজেই কাঁচামাল সংগ্রহ করতে পারবেন ভেবে সেখানে ব্যবসা স্থাপন করেন। এ ব্যবসায়ের মাধ্যমে তিনি তার দীর্ঘদিনের লালিত স্বপ্ন পূরণ করেছেন। তার ব্যবসায়ের সফলতার ক্ষেত্রে সঠিক অবস্থান গুরুত্বপূর্ণ ভূমিকা পালন করেছে। ফাহিম সাহেবের ব্যবসায়ের অবস্থান সঠিক হওয়ায় তিনি সহজেই পর্যাপ্ত কাঁচামাল সংগ্রহ করতে পারছেন। এছাড়া তিনি সেখানে পর্যাপ্ত শ্রমিক সংগ্রহ করতে পারেন। পাশাপাশি তিনি নদীপথে সহজে পণ্য আনা-নেওয়া করতে পারেন। কাঁচামাল সহজলভ্য হওয়ায় সংগ্রহ খরচ কম হয়; যা পণ্য উৎপাদন ব্যয় কমায়। এতে করে তার ব্যবসায় পরিচালনা ব্যয় কম হয় এবং মুনাফা অর্জন সহজ হয়। তাই বলা যায়, 'ব্যবসায়ের সঠিক অবস্থান উৎপাদন ব্যয় কমায়' উক্তিটি সঠিক ও যৌক্তিক।"
        }
      ]
    },
    {
      "number": "10",
      "uddipok": "জনাব কবির 'বিশ্বাস বিল্ডার্স লিমিটেড-এর স্বত্বাধিকারী। তিনি বরিশালের কাউনিয়ায় একটি বিল্ডিং নির্মাণের ঠিকাদারি লাভ করেন। তিনি শ্রমিক ও প্রয়োজনীয় সব ধরনের সরঞ্জাম প্রকল্প এলাকায় মজুদ করেন। ফলে নির্দিষ্ট সময়ের মধ্যে ও সুষ্ঠুভাবে বিন্ডিংয়ের নির্মাণ কাজ সম্পন্ন করতে সক্ষম হন।",
      "tag": "RB 17",
      "sub_questions": [
        {
          "label": "ক",
          "question": "বিন্যাস বলতে কী বোঝায়?",
          "explanation": "প্রতিষ্ঠানের বিভিন্ন বিভাগ, যন্ত্রপাতি ও কর্মকেন্দ্রসমূহকে সঠিক ও সুশৃঙ্খলভাবে সাজানোকে বিন্যাস (Layout) বলে।"
        },
        {
          "label": "খ",
          "question": "\"লে-আউট উন্নত কাজের পরিবেশ নিশ্চিত করে\"- ব্যাখ্যা করো।",
          "explanation": "ব্যবসায় প্রতিষ্ঠানে যন্ত্রপাতি, কর্মী, সুযোগ-সুবিধা, কর্মকেন্দ্র ও বিভাগসমূহ সঠিকভাবে সাজানোই হচ্ছে বিন্যাস বা লে-আউট। উন্নত কার্যপরিবেশ নিশ্চিত করার জন্য প্রতিষ্ঠানের অভ্যন্তরে উত্তম বিন্যাস প্রয়োজন। কেননা বিন্যাস ব্যবস্থায় কোথায় যন্ত্রপাতি থাকবে, কীভাবে সাজানো হবে, কে কোথায় কাজ করবে তা নির্ধারণ করা হয়। এতে কর্মীরা কাজে স্বাচ্ছন্দ্যবোধ করে ও স্বতঃস্ফূর্ততা পায়। তাছাড়া পর্যাপ্ত আলো-বাতাসের ব্যবস্থা থাকায় কর্মীরা নিজে থেকেই কাজের প্রতি আগ্রহী হয়, যা উন্নত কার্যপরিবেশের বৈশিষ্ট্য। তাই বলা যায়, লে- আউট উন্নত কাজের পরিবেশ নিশ্চিত করে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন ধরনের লে-আউট অনুসরণ করেছে? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটি স্থির বিন্যাস (Layout) অনুসরণ করেছে। স্থির বিন্যাস ব্যবস্থায় পণ্য একটি নির্দিষ্ট স্থানে স্থির থাকে। কর্মীরা তাদের প্রয়োজনীয় যন্ত্রপাতি নিয়ে পণ্যটির কাছে যায় এবং কাজ সম্পন্ন করে। সাধারণত ভারী, বড় ও ঝুঁকিপূর্ণ পণ্যের ক্ষেত্রে স্থির অবস্থান বিন্যাস কার্যকর। জনাব কবির 'বিশ্বাস বিল্ডার্স লিমিটেডের' স্বত্বাধিকারী। তিনি বরিশালের কাউনিয়ায় একটি বিল্ডিং নির্মাণের ঠিকাদারি লাভ করেন। এজন্য তিনি শ্রমিক ও প্রয়োজনীয় সব ধরনের সরঞ্জাম প্রকল্প এলাকায় মজুদ করেন। তার প্রতিষ্ঠানটির জন্য বিল্ডিং হলো একটি বড় এবং ভারী পণ্য। কারণ জনাব কবির নির্মিত বিল্ডিং বিক্রয় করে মুনাফা অর্জন করে। তাছাড়া বিশ্বাস বিল্ডার্স লিমিটেড কর্তৃক নির্মিত বিন্ডিংটি বরিশালের কাউনিয়ায় -একটি নির্দিষ্ট স্থানে স্থির থাকে। পাশাপাশি বিল্ডিং নির্মাণে প্রয়োজনীয় শ্রমিক ও সরঞ্জামাদি বিন্ডিংটির কাছে নিয়ে কাজ সম্পন্ন করতে হয়, যা স্থির অবস্থান বিন্যাসের বৈশিষ্ট্য অনুসরণ করছে। সুতরাং, 'বিশ্বাস বিল্ডার্স লিমিটেড' প্রতিষ্ঠানটি স্থির অবস্থান বিন্যাস অনুসরণ করেছে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠান কর্তৃক অনুসৃত লে-আউট প্রয়োগ করে যে সুবিধা পাওয়া যায় তা উল্লেখপূর্বক তোমার উত্তরের সপক্ষে যুক্তি দাও।",
          "explanation": "'বিশ্বাস বিল্ডার্স লিমিটেড' কর্তৃক অনুসৃত স্থির বিন্যাস প্রয়োগ করে তারা ধারাবাহিক উৎপাদন, পরিচালন ব্যয় কমানো, সহজ তত্ত্বাবধান প্রভৃতি সুবিধা পাবে। স্থির অবস্থান বিন্যাসের ক্ষেত্রে পণ্যটি একটি নির্দিষ্ট স্থানে স্থির থাকে এবং শ্রমিক, কাঁচামাল ও প্রয়োজনীয় সরঞ্জামাদি পণ্যটির কাছে নিয়ে গিয়ে কার্যসম্পাদন করা হয়। এক্ষেত্রে পণ্যটি স্থির থাকে বলে কাজের ধারাবাহিকতা রক্ষা পায় ও সুষ্ঠুভাবে উৎপাদন সম্পন্ন করা যায়। জনাব কবির 'বিশ্বাস বিল্ডার্স লিমিটেডের' মালিক। তিনি বরিশালের কাউনিয়ায় একটি বিল্ডিং নির্মাণের কাজ পান। এজন্য তিনি শ্রমিক ও প্রয়োজনীয় সব সরঞ্জাম প্রকল্প এলাকায় একত্রিত করেন। ফলে তিনি সুষ্ঠুভাবে বিল্ডিং এর নির্মাণকাজ সম্পন্ন করতে সক্ষম হন। প্রতিষ্ঠানটি বিল্ডিং নির্মাণে স্থির অবস্থান বিন্যাস অনুসরণ করায় উৎপাদন কাজের ধারাবাহিকতা বজায় থাকবে। স্থির বিন্যাস অধিক নমনীয় হওয়ায় প্রতিষ্ঠানটি যেকোনো ধরনের পরিবর্তনের সাথে খাপ খাওয়াতে পারবে। তাছাড়া এ বিন্যাসে যেহেতু কাঁচামাল স্থানান্তরের প্রয়োজন হয় না, তাই প্রতিষ্ঠানটির পরিচালন ব্যয়ও কম হবে। যেহেতু এ বিন্যাসে পণ্যটি স্থির এবং দৃশ্যমান থাকে, তাই তত্ত্বাবধান করাও সহজ হবে।"
        }
      ]
    },
    {
      "number": "11",
      "uddipok": "হীরা ও পান্না দুই বন্ধু। বিশ্ববিদ্যালয়ের পড়া শেষ করে হীরা একটি বিদেশি ফার্মে সহকারী ব্যবস্থাপক পদে যোগদান করে এবং পান্না বিসিএস ক্যাডার সার্ভিসের সহকারী ভূমি কমিশনার পদে যোগ দেয়। ৫ বছর পর হীরাকে তার যোগ্যতা ও অভিজ্ঞতার কারণে উক্ত ফার্মের জার্মানি শাখার পূর্ণাঙ্গ ব্যবস্থাপক হিসেবে প্রেরণ করা হয়। সেখানে থেকে তিনি তার আয়ের একটি বড় অংশ দেশে তার মা- বাবাকে পাঠায়। অন্যদিকে পান্না পদোন্নতি পেয়ে উপজেলা নির্বাহী কর্মকর্তা হয়।",
      "tag": "RB 17,BB 17",
      "sub_questions": [
        {
          "label": "ক",
          "question": "",
          "explanation": "কোনো ব্যক্তি শারীরিক শক্তি ব্যয় করে যে শ্রম দেয় তাকে কায়িক শ্রম বলে।"
        },
        {
          "label": "খ",
          "question": "",
          "explanation": "ভূমি বলতে ভূপৃষ্ঠের উপরিভাগকে বোঝায়। কিন্তু অর্থনীতির ভাষায়, প্রকৃতি থেকে পাওয়া সব সম্পদকেই ভূমি বলে। ভূমি প্রকৃতির সৃষ্টি। এটি চিরন্তন অস্তিত্বসম্পন্ন। এর যোগান মানুষ বাড়াতে পারে না। তবে আবাদি জমির উর্বরতা শক্তি কমতে পারে। একে ভূমি ক্ষয় বলা হলেও তা ধ্বংস হয় না। প্রকৃতির অন্যান্য সৃষ্টি (যেমন- চন্দ্র, সূর্য, বাতাস প্রভৃতি) এর মতো ভূমি অবিনশ্বর।"
        },
        {
          "label": "গ",
          "question": "",
          "explanation": "উদ্দীপকের পান্নার পদোন্নতি হলো স্তরগত গতিশীলতা। একই পেশার এক স্তর থেকে অন্য স্তরে উন্নীত হওয়াকে স্তরগত গতিশীলতা বলে। এ গতিশীলতার কারণে একজন শ্রমিক আরও বেশি পরিমাণে দায়িত্বশীল হয় এবং কাজের প্রতি যোগ্যতা ও আগ্রহ বেড়ে যায়। উদ্দীপকের পান্না বিসিএস ক্যাডার সার্ভিসের সহকারী ভূমি কমিশনার হিসেবে যোগদান করেন। পরবর্তীতে তিনি পদোন্নতি পেয়ে উপজেলা নির্বাহী কর্মকর্তা হন। ফলে তিনি একই পেশার একস্তর থেকে অন্য স্তরে উন্নীত হন। তিনি একই পেশায় নিয়োজিত থেকেই পদোন্নতির মাধ্যমে শ্রমের গতিশীলতা সৃষ্টি করেন। এভাবে পদোন্নতির মাধ্যমে শ্রমের পরিবর্তন করাই হচ্ছে শ্রমের স্তরগত গতিশীলতা। সুতরাং, জনাব পান্নার পদোন্নতি শ্রমের স্তরগত গতিশীলতা সৃষ্টি করেছে।"
        },
        {
          "label": "ঘ",
          "question": "",
          "explanation": "উদ্দীপকের হীরা ও পান্নার কাজের পরিধি দেশের আর্থ-সামাজিক অবস্থার ওপর ইতিবাচক প্রভাব ফেলে। শ্রমিক তার নিজস্ব প্রয়োজনে বিদ্যমান পেশা, স্থান এবং কোনো শিল্প প্রতিষ্ঠান থেকে অন্যত্র স্থানান্তরিত হলে, তাকে শ্রমের গতিশীলতা বলে। এটি দেশের আর্থ-সামাজিক অবস্থাকে প্রভাবিত করে। উদ্দীপকের হীরা একটি বিদেশি ফার্মে সহকারী ব্যবস্থাপক হিসেবে যোগদান করেন। পরবর্তীতে তিনি উক্ত ফার্মের জার্মানি শাখার পূর্ণাঙ্গ ব্যবস্থাপক হিসেবে নিয়োগ পান। ফলে শ্রমের ভৌগোলিক গতিশীলতা সৃষ্টি হয়। অন্যদিকে, জনাব পান্না বিসিএস ক্যাডার সার্ভিসের সহকারী ভূমি কমিশনার পদে যোগ দেন। পরবর্তীতে তিনি পদোন্নতির মাধ্যমে উপজেলা নির্বাহী কর্মকর্তা হন। শ্রমের ভৌগোলিক ও স্তরগত গতিশীলতা উভয়ই দেশের আর্থ-সামাজিক অবস্থাকে প্রভাবিত করে। শ্রমের ভৌগোলিক গতিশীলতার ফলে হীরা জার্মানি শাখায় স্থানান্তরিত হয়। সেখান থেকে তার প্রেরিত বৈদেশিক মুদ্রা দেশের অর্থনীতিতে গুরুত্বপূর্ণ ভূমিকা রাখে। অন্যদিকে জনাব পান্না পদোন্নতির মাধ্যমে শ্রমের স্তরগত গতিশীলতা সৃষ্টি করেন। তিনি উপজেলা নির্বাহী কর্মকর্তা হওয়ায় তার কাজের পরিধি বাড়ে। জনসাধারণকে আরও বেশি সেবা দেওয়ার মাধ্যমে তিনি দেশের আর্থ- সামাজিক অবস্থার উন্নয়নে সহায়তা করেন। তাই বলা যায়, হীরা ও পান্নার কাজের পরিধি দেশের আর্থ-সামাজিক অবস্থার উন্নয়নে প্রভাব ফেলে।"
        }
      ]
    }
  ]
}