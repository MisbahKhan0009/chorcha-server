{
  "title": "আদমজী ক্যান্ট. কলেজ ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "সম্প্রতি বাংলাদেশ সরকার রাজশাহীতে একটি আইটি পার্ক স্থাপন করেছে। ইতোমধ্যে স্বল্প পরিসরে পার্কের কাজ শুরু হয়েছে। তারা দেশবিদেশের প্রতিষ্ঠানগুলোর জন্য সফটওয়্যার, অ্যাপসহ তথ্যপ্রযুক্তিগত বিভিন্ন সেবা তৈরি ও রপ্তানি করবে। এতে দেশের বিপুল সংখ্যক শিক্ষিত তরুণ-তরুণীর জন্য কর্মসংস্থানের সুযোগ সৃষ্টি হবে। ফলে একদিকে যেমন দক্ষ মানবসম্পদ তৈরি হবে, তেমনি অন্যদিকে বৈদেশিক মুদ্রা অর্জিত হবে।",
      "tag": "ACC 25,ACC 25",
      "sub_questions": [
        {
          "label": "ক",
          "question": "সেবাগত উপযোগ কাকে বলে?",
          "explanation": "কোনো কাজ বা সুবিধার মধ্যে মানুষের যে অভাব পূরণের সামর্থ্য বিদ্যমান থাকে তাকেই সেবাগত উপযোগ বলে।"
        },
        {
          "label": "খ",
          "question": "\"উৎপাদন নতুন পণ্য উদ্ভাবনে সহায়তা করে\"- ব্যাখ্যা করো।",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে। মানুষ প্রকৃতপক্ষে কোনো কিছুই সৃষ্টি করতে পারে না। তবে প্রকৃতি থেকে সংগৃহীত বিভিন্ন সম্পদের আকৃতি পরিবর্তন করে সেগুলোর নতুন উপযোগ সৃষ্টি করতে পারে। এক্ষেত্রে উৎপাদন প্রক্রিয়ার মাধ্যমে এসব সম্পদকে ব্যবহারযোগ্য পণ্যে রূপান্তর করা হয়। ফলে মানুষের অভাব পূরণ হয় এবং তারা আরও বেশি পণ্য ভোগ করতে উৎসাহিত হয়। এভাবে উৎপাদন নতুন পণ্য উদ্ভাবনে সহায়তা করে।"
        },
        {
          "label": "গ",
          "question": "উদ্দীপকে উল্লিখিত পার্কে কর্মরত প্রতিষ্ঠানগুলো উৎপাদনের কোন খাতের অন্তর্ভুক্ত? ব্যাখ্যা করো।",
          "explanation": "উদ্দীপকে উল্লিখিত পার্কে কর্মরত প্রতিষ্ঠানগুলো উৎপাদনের 'সেবা' খাতের অন্তর্ভুক্ত। সেবা অস্পর্শনীয় বা অদৃশ্যমান সুবিধা, যা শুধু অনুভব করা যায়। কিন্তু এর মাধ্যমে মানুষের প্রয়োজন ও অভাব পূরণ করা যায়। শিক্ষা, চিকিৎসা, টেলিযোগাযোগ, পরিবহন, বিদ্যুৎ প্রভৃতি সেবা খাতের অন্তর্ভুক্ত। উদ্দীপক অনুযায়ী বাংলাদেশ সরকার সম্প্রতি রাজশাহীতে একটি আইটি পার্ক স্থাপন করেছে। এখানে অবস্থিত আইটি ফার্মগুলো সফটওয়্যার, অ্যাপসহ তথ্যপ্রযুক্তির সহায়তায় বিভিন্ন সেবা তৈরি করে। তাদের তৈরি এসব সফটওয়্যার ও অ্যাপগুলো ক্রেতারা স্পর্শ করতে পারে না বা এগুলো চোখে দেখা যায় না। কিন্তু ক্রেতারা এগুলো ব্যবহার করে তাদের প্রয়োজন ও অভাব মেটাতে পারে। এ বৈশিষ্ট্যগুলো বিবেচনায় বলা যায়, রাজশাহীর আইটি পার্কে কর্মরত প্রতিষ্ঠানগুলো উৎপাদনের সেবা খাতের অন্তর্ভুক্ত।"
        },
        {
          "label": "ঘ",
          "question": "আইটি পার্ক বাংলাদেশের কর্মসংস্থান সৃষ্টিতে কতটা সহায়ক হবে বলে তুমি মনে করো? উদ্দীপকের আলোকে বিশ্লেষণ করো।",
          "explanation": "রাজশাহীর আইটি পার্ক রাংলাদেশে কর্মসংস্থান সৃষ্টিতে অত্যন্ত সহায়ক হবে বলে আমি মনে করি। মানুষের জন্য নতুন কাজের ক্ষেত্র তৈরি হওয়ার মাধ্যমে কর্মসংস্থানের সৃষ্টি হয়। এটি বেকার জনগোষ্ঠীকে জীবিকা নির্বাহের সুযোগ করে দেয়। ফলে তাদের মাথাপিছু আয় এবং জীবনযাত্রার মান বেড়ে যায়। সম্প্রতি বাংলাদেশ সরকার রাজশাহীতে একটি আইটি পার্ক স্থাপন করেছে। সেখানে অবস্থিত প্রতিষ্ঠানগুলো সফটওয়্যার, অ্যাপস, তথ্যপ্রযুক্তিগত বিভিন্ন সেবা তৈরি ও রপ্তানি করছে। এখানে দেশের বিপুলসংখ্যক শিক্ষিত তরুণ-তরুণী কাজের সুযোগ পাচ্ছে। রাজশাহীর আইটি পার্কে কাজ সম্পন্নের জন্য উল্লেখযোগ্য সংখ্যক শিক্ষিত তরুণ-তরুণীর দরকার হয়েছে। তাদের নিয়োগ দানের ফলে অনেকের কর্মক্ষেত্র তৈরি হয়েছে। আবার সম্প্রতি আরও প্রতিষ্ঠান সেখানে কাজ শুরু করবে। এতে আরও অনেক মানুষের কর্মসংস্থানের সুযোগ সৃষ্টি হবে। ফলস্বরূপ দেশের বেকারত্বের হার কমবে। এভাবে সেখানের চাকরিজীবীদের মাথাপিছু আয় এবং জীবনযাত্রার মান উন্নত হবে। তাই আমি মনে করি, রাজশাহীর আইটি পার্ক বাংলাদেশে কর্মসংস্থান সৃষ্টিতে অত্যন্ত সহায়ক হবে।"
        }
      ]
    },
    {
      "number": "2",
      "uddipok": "নিহাল লিমিটেড বছরে ১০,০০০ একক পণ্য উৎপাদন করে। প্রতি একক ১০% হারে বিক্রি করায় মোট বিক্রয়মূল্য দাঁড়ায় ১,০০,০০০ টাকা, কাঁচামাল ও অন্যান্য উপকরণ বাবদ ৪০,০০০ টাকা খরচ হয়। পণ্য উৎপাদন করতে সর্বমোট ২,০০০ কার্য ঘণ্টা শ্রম ব্যয় হয় যার আর্থিক মূল্য ১০,০০০ টাকা। মেশিন ব্যবহৃত হয় ৫০০ ঘণ্টা, যার ব্যয় দাঁড়ায় ১০,০০০ টাকা। এছাড়া ২০,০০০ টাকা অন্যান্য খরচ হয়েছে।",
      "tag": "ACC 25",
      "sub_questions": [
        {
          "label": "ক",
          "question": "কৃষি খাত কাকে বলে?",
          "explanation": "ফসল উৎপাদন, পশুপালন ও মৎস্য চাষসহ কৃষিভিত্তিক অর্থনৈতিক কার্যক্রমের সমষ্টিকে কৃষি খাত বলে।"
        },
        {
          "label": "খ",
          "question": "উৎপাদনশীলতা ও ব্যয়ের সম্পর্ক ব্যখ্যা করো।",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে। উৎপাদনশীলতা বাড়ানোর জন্য সর্বনিম্ন সম্পদ ব্যবহার করে সর্বাধিক পরিমাণ উৎপাদনের চেষ্টা করা হয়। এতে পণ্যের এককপ্রতি ব্যয় কমে। তাছাড়া উৎপাদনশীলতায় অপচয় ও খরচ সর্বনিম্ন করার চেষ্টা করা হয়। অর্থাৎ, উৎপাদনশীলতা বাড়লে ব্যয় কমে।"
        },
        {
          "label": "গ",
          "question": "উদ্দীপকের আলোকে নিহাল লিমিটেডের আর্থিক উৎপাদনশীলতা নির্ণয় করো।",
          "explanation": "সংযোজিত মূল্যের পরিমাণকে মোট রূপান্তর মূল্য দ্বারা ভাগ করলে যা পাওয়া যায় তাকে আর্থিক উৎপাদনশীলতা বলে। এর মাধ্যমে প্রতিষ্ঠানের আর্থিক অবস্থার মূল্যায়ন করা যায়। নিহাল লিমিটেড-এর, সংযোজিত মূল্য = বিক্রয়মূল্য – কাঁচামালের মূল্য = ১,০০,০০০ - ৪০,০০০ = ৬০,০০০ টাকা এবং রূপান্তর ব্যয় = শ্রম ব্যয়+ মেশিন ব্যয় অন্যান্য খরচ = ১০,০০০ + ১০,০০০ + ২০,০০০ = ৪০,০০০ টাকা ∴ \\therefore ∴ প্রতিষ্ঠানটির আর্থিক উৎপাদনশীলতা = সংযোজিত মূল্য/রূপান্তর ব্যয় = ৬০,০০০/৪০,০০০ = ১.৫ ∴ \\therefore ∴ নিহাল লিমিটেডের আর্থিক উৎপাদনশীলতা ১.৫।"
        },
        {
          "label": "ঘ",
          "question": "মোট উৎপাদনশীলতা নির্ণয়পূর্বক নিহাল লিমিটেডের আর্থিক অবস্থা মূল্যায়ন করো।",
          "explanation": "মোট উৎপাদিত পণ্যের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। প্রতিষ্ঠানের মোট উৎপাদনশীলতা যত বেশি হয়, মুনাফাও তত বেশি হয়। নিহাল লিমিটেড-এর, মোট উৎপাদনের মূল্য = ১,০০,০০০ টাকা মোট কাঁচামালের ব্যয় = ৪০,০০০ টাকা শ্রম বাবদ ব্যয় = ১০,০০০ টাকা মেশিন বাবদ ব্যয় = ১০,০০০ টাকা অন্যান্য ব্যয় = ২০,০০০ টাকা ∴ \\therefore ∴ মোট উৎপাদনশীলতা = মোট উৎপাদনের মূল্য/মোট উপকরণের মূল্য = ১ , ০০ , ০০০ ৪০ , ০০০ + ১০ , ০০০ + ১০ , ০০০ + ২০ , ০০০ =\\frac{১,০০,০০০}{৪০,০০০+১০,০০০+১০,০০০+২০,০০০} = ৪০ , ০০০ + ১০ , ০০০ + ১০ , ০০০ + ২০ , ০০০ ১ , ০০ , ০০০ ​ = ১ , ০০ , ০০০ ৮০ , ০০০ = ১ . ২৫  ( প্রায় ) =\\frac{১,০০,০০০}{৮০,০০০}=১.২৫\\ (প্রায়) = ৮০ , ০০০ ১ , ০০ , ০০০ ​ = ১ . ২৫   ( প্রায় ) সুতরাং, নিহাল লিমিটেডের মোট উৎপাদনশীলতা ১.২৫। এটি বাড়ানোর জন্য প্রতিষ্ঠানকে কাঁচামাল, শ্রম ও মেশিনের সদ্ব্যবহার করতে হবে। মোট উৎপাদনশীলতা বাড়লে প্রতিষ্ঠানের আর্থিক অগ্রগতি ঘটবে। ফলে প্রতিষ্ঠানটি সাফল্য অর্জন করবে।"
        }
      ]
    },
    {
      "number": "3",
      "uddipok": "বাংলা নববর্ষ উপলক্ষ্যে মেলায় বিক্রির জন্য মাটির তৈরি হাঁড়ি পাতিল ও খেলনার চাহিদা বেশি হওয়ায় মানিক নিজ বাড়িতে মাটি দিয়ে আকর্ষণীয় ডিজাইনের হাঁড়ি-পাতিল ও খেলনা তৈরি করে মেলায় বিক্রি করে। অন্যদিকে, 'সুজন সুজ কোম্পানি' বিভিন্ন উৎস থেকে শুকানো চামড়া সংগ্রহ এবং বিভিন্ন আকর্ষণীয় ডিজাইনের জুতা তৈরি ও বিক্রি করে।",
      "tag": "ACC 25",
      "sub_questions": [
        {
          "label": "ক",
          "question": "ভূমি কাকে বলে?",
          "explanation": "সাধারণভাবে ভূমি হলো ভূপৃষ্ঠের উপরিভাগ। কিন্তু অর্থনীতির ভাষায় প্রকৃতি থেকে পাওয়া সব সম্পদকেই ভূমি বলে।"
        },
        {
          "label": "খ",
          "question": "\"যৌথ মূলধনী কোম্পানি কৃত্রিম ব্যক্তিসত্তার অধিকারী\"-ব্যাখ্যা করো।",
          "explanation": "১৯৯৪ সালের কোম্পানি আইন অনুযায়ী গঠিত ও পরিচালিত, কৃত্রিম ব্যক্তিসত্তার অধিকারী, চিরন্তন অস্তিত্ববিশিষ্ট সংগঠনকে যৌথ মূলধনী কোম্পানি বলা হয়। কৃত্রিম ব্যক্তিসত্তা হচ্ছে ব্যক্তি না হয়েও ব্যক্তির মতো ভূমিকা পালন করা। যৌথ মূলধনী কোম্পানি নিজের নামে পরিচালিত হয়। এ ধরনের সংগঠন নিজস্ব নামে স্বাক্ষর দেওয়ার জন্য সিল ব্যবহার করে। আবার, কেউ মামলা করলে প্রতিষ্ঠানের নামে মামলা করে, এক্ষেত্রে কোনো বাজি দায়ী থাকে না। ব্যক্তি না হয়েও ব্যক্তির মতো এসব কাজ করার জন্য যৌথ মূলধনী কোম্পানিকে কৃত্রিম ব্যক্তিসভার অধিকারী বলা হয়।"
        },
        {
          "label": "গ",
          "question": "",
          "explanation": "মানিকের কাজটি সরল বা পেশাগত শ্রম বিভাগের অন্তর্গত। এ শ্রম বিভাগে একই ব্যক্তি বিভিন্ন স্বতন্ত্র পেশায় নিয়োজিত থাকে। এক্ষেত্রে একজন ব্যক্তি উৎপাদন প্রক্রিয়ার প্রথম থেকে শেষ পর্যন্ত সব কাজ একাই সম্পাদন করেন। যেমন: কৃষকের কৃষি কাজ, তাঁতির কাপড় বুনন ও জেলের মাছ ধরা প্রভৃতি এ শ্রম বিভাগের উদাহরণ। উদ্দীপকের মানিক নববর্ষ উপলক্ষ্যে মাটির তৈরি হাঁড়ি-পাতিল ও খেলনা নিজ বাড়িতে তৈরি করেন। তিনি এসব পণ্য তৈরি করার জন্য কাঁচামাল সংগ্রহ করেন। তারপর তিনি উক্ত পণ্যসামগ্রী তৈরি করেন এবং শেষ পর্যন্ত সব কাজ একাই সম্পাদন করেন। এক্ষেত্রে তার কাজটির সাথে সরল বা পেশাগত শ্রম বিভাগের বৈশিষ্ট্যের সাথে মিল রয়েছে। তাই বলা যায়, মানিকের কাজটি সরল বা পেশাগত শ্রম বিভাগের অন্তর্ভুক্ত।"
        },
        {
          "label": "ঘ",
          "question": "\"উদ্দীপকে দুটি শ্রমবিভাগ থাকলেও একটি অন্যটি থেকে. ভিন্ন\"-'সুজন সুজ কোম্পানির' শ্রমবিভাগের ধরন উল্লেখ করে উক্তিটি ব্যাখ্যা করো।",
          "explanation": "উদ্দীপকে সরল ও জটিল দুটি শ্রম বিভাগের উল্লেখ আছে যা একটি অন্যটি থেকে ভিন্ন- উক্তিটির সাথে আমি একমত। সরল শ্রম বিভাগের ক্ষেত্রে ব্যক্তি একাই বিভিন্ন স্বতন্ত্র পেশায় নিজেকে নিয়োজিত রাখে। এ ধরনের শ্রম বিভাগে ব্যক্তি একাই উৎপাদনের শুরু থেকে শেষ পর্যন্ত সব কাজ সম্পাদন করে। অন্যদিকে, পণ্য উৎপাদনের বিভিন্ন কাজ বিভিন্ন লোকের ওপর অর্পণ করাই হলো জটিল শ্রম বিভাগ। মানিক নববর্ষ মেলা উপলক্ষ্যে হাড়ি-পাতিল ও খেলনা বিক্রি করেন।. তিনি নিজেই এসব পণ্য তৈরির জন্য কাঁচামাল সংগ্রহ করেন। এরপর সেই কাঁচামাল দিয়ে উক্ত পণ্যসামগ্রী তৈরি করেন। অন্যদিকে, 'সুজন সুজ কোম্পানি' জুতা উৎপাদনকারী প্রতিষ্ঠান। প্রতিষ্ঠানটি বিভিন্ন উৎস থেকে চামড়া সংগ্রহ করে। এরপর তা দিয়ে বিভিন্ন ডিজাইনের জুতা তৈরি ও বিক্রি করে। মানিকের কাজটি সরল শ্রমের অন্তর্ভুক্ত। কারণ পণ্য উৎপাদনের সব কাজ তিনি একাই সম্পাদন করেন। কিন্তু সুজন সুজ কোম্পানি-এর কাজ সরল শ্রম বিভাগের থেকে ভিন্ন। কেননা, প্রতিষ্ঠানটি বিভিন্ন ধরনের জুতা তৈরির জন্য বিভিন্ন উৎস থেকে সংগৃহীত শুকানো চামড়া কাঁচামাল হিসেবে ব্যবহার করে। তাছাড়া পণ্য উৎপাদনের জন্য প্রতিষ্ঠানটি উৎপাদন প্রক্রিয়াকে কয়েকটি স্বতন্ত্র ভাগে ভাগ করে। এ কাজটি জটিল শ্রম বিভাগের অন্তর্গত। সুতরাং, উদ্দীপকের দুটি শ্রম বিভাগ একটি অন্যটি থেকে আলাদা।"
        }
      ]
    },
    {
      "number": "4",
      "uddipok": "জনাব আবির 'হামজা গার্মেন্টস' ফ্যাক্টরির উৎপাদন ব্যবস্থাপক। তিনি শ্রমিকদের দিয়ে প্রতিদিন ৮ ঘণ্টা কাজ করান। তিনি সর্বদা শ্রমিকদের যোগ্যতা অনুযায়ী কাজ বণ্টন করেন। এতে প্রতিষ্ঠানের উৎপাদন বৃদ্ধি পায় এবং সহজেই লক্ষ্যমাত্রা অর্জিত হয়।",
      "tag": "ACC 25",
      "sub_questions": [
        {
          "label": "ক",
          "question": "যৌথ উদ্যোগ কী?",
          "explanation": "দুই বা ততোধিক দেশি এবং বিদেশি প্রতিষ্ঠানের সমন্বয়ে কোনো ব্যবসায় গঠিত হলে তাকে যৌথ উদ্যোগ বলে।"
        },
        {
          "label": "খ",
          "question": "\"ভূমি প্রকৃতির দান\"- ব্যাখ্যা করো।",
          "explanation": "মাটি, মাটির উর্বরাশক্তি, আবহাওয়া, বৃষ্টিপাত, জলবায়ু, তাপ, পানি, বাতাস, সূর্যের আলো, খনিজ সম্পদ, বনজ সম্পদ, মৎস্য, ক্ষেত্র, নদ-নদী ইত্যাদি, যা প্রকৃতি অকাতরে দান করেছে তাই হলো ভূমি। এটি সৃষ্টিকর্তা কর্তৃক মানুষের জন্য দেওয়া একটি উপহার। প্রকৃতি ছাড়া এটি পাওয়া যাবে না কিংবা উৎপাদন ও ভোগ করা যাবে না। শুধু প্রকৃতিই ভূমির একমাত্র উৎস। তাই বলা যায়, ভূমি প্রকৃতির দান।"
        },
        {
          "label": "গ",
          "question": "উল্লিখিত উদ্দীপকে জনাব আবিরের শ্রম কোন ধরনের? ব্যাখ্যা করো।",
          "explanation": "উদ্দীপকে জনাব আবিরের শ্রম মানসিক শ্রমের সাথে জড়িত। মানসিক' শ্রম বুদ্ধিদীপ্তমূলক প্রচেষ্টার সাথে সম্পাধিত এ-শ্রমে মেধা বা বুদ্ধিকে কাজে লাগানো হয়। ব্যবসায়ের ঊর্ধ্বর্তন কর্মকর্তার শ্রম মানসিক শ্রম হিসেবে বিবেচিত হয়। এক্ষেত্রে কায়িক শ্রম কম করা হয়। জনাব আবির একটি ফ্যাক্টরির উৎপাদন ব্যবস্থাপক। তিনি শ্রমিকদের দিয়ে প্রতিদিন ৮ ঘণ্টা কাজ করান। অর্থাৎ, তিনি প্রতিষ্ঠানের পরিকল্পনা তৈরি, নির্দেশনা দেওয়া, কর্মীদের প্রেষণা দেওয়া প্রভৃতি কাজ করেন। এগুলো মানসিক শ্রম হিসেবে বিবেচিত হয়। এক্ষেত্রে শারীরিক পরিশ্রম করতে হয়, কিন্তু এর পরিমাণ খুবই কম। তাই বলা যায়, জনাব আবিরের শ্রম মানসিক শ্রমের অন্তর্ভুক্ত।"
        },
        {
          "label": "ঘ",
          "question": "প্রতিষ্ঠানটির লক্ষ্যমাত্রা অর্জনের কারণ কী বলে তুমি, মনে করো? উত্তরের সপক্ষে যুক্তি দাও।",
          "explanation": "শ্রম বিভাগের কারণে প্রতিষ্ঠানটি লক্ষ্যমাত্রা অর্জন করে বলে আমি মনে করি। শ্রমবিভাগে শ্রমিকের মাঝে তাদের দক্ষতা, যোগ্যতা ও সামর্থ্য অনুযায়ী কাজ ভাগ করে, দেওয়া হয়। এতে শ্রমিকরা তাদের যোগ্যতা অনুযায়ী কাজের দায়িত্ব পায়। ফলে তারা নির্দিষ্ট কাজে দক্ষ, হয় ওঠে এবং সুনিপুণভাবে কাজ করে। জনাব আবির। 'হামজা গার্মেন্টসের' একজন উৎপাদন ব্যবস্থাপক। তিনি শ্রমিকদের দিয়ে কাজ করান। তিনি সর্বদা তাদের যোগ্যতা অনুযায়ী কাজ বণ্টন করেন। অর্থাৎ, তিনি শ্রম বণ্টন করেন। ফলে প্রতিষ্ঠানটির লক্ষ্যমাত্রা সহজে অর্জিত হয়। শ্রমবিভাগের ফেলে হামজা গার্মেন্টসের শ্রমিকরা নিজেদের যোগ্যতা ও সামর্থ্য অনুয়ায়ী কাজ পায়। এতে তাদের কাজের প্রতি আগ্রহ বেড়ে যায়। পাশাপাশি একই কাজ ক্রমাগত করতে থাকায় কর্ম সম্পাদনে তারা আরও দক্ষ হয়ে ওঠে। ফলে প্রতিষ্ঠানটির কাজে গতিশীলতা বাড়ছে। তাছাড়া বিশেষায়নের নীতিও প্রয়োগ করা সম্ভব হবে। এতে প্রতিষ্ঠানটির উৎপাদন বেশি হয়। এজন্য সহজেই লক্ষ্যমাত্রা অর্জিত হয়। তাই বলা যায়, শ্রম বিভাগই প্রতিষ্ঠানটির লক্ষ্যমাত্রা অর্জনের কারণ।"
        }
      ]
    },
    {
      "number": "5",
      "uddipok": "জনাব আলিফ তার তিনজন বন্ধুকে সাথে নিয়ে একটি আবাসিক হোটেলের ব্যবসায় শুরু করেন। এই বিষয়ে তারা নিজেদের মধ্যে একটি চুক্তি করেছেন। এর আলোকে প্রতিষ্ঠানটির যাবতীয় কাজ পরিচালিত হবে। কিন্তু সম্প্রতি তাদের আবাসিক হোটেলের ব্যবসায় ভালো করায় তারা এটিকে পাঁচ তারকা হোটেলে রূপান্তর করার সিদ্ধান্ত নেন। সেই লক্ষ্যে তারা প্রতিষ্ঠানটির মূলধন আরও বৃদ্ধি করার জন্য শেয়ার বিক্রির সিদ্ধান্ত নেন।",
      "tag": "ACC 25",
      "sub_questions": [
        {
          "label": "ক",
          "question": "সমবায় সমিতি কাকে বলে?",
          "explanation": "সমতার ভিত্তিতে একই শ্রেণিভুক্ত মানুষ সমবায় আইন অনুযায়ী নিজেদের অর্থনৈতিক উন্নয়নের লক্ষ্যে যে ব্যবসায় সংগঠন গড়ে তোলে তাকে সমবায় সমিতি বলে।"
        },
        {
          "label": "খ",
          "question": "মূলধন গঠনে সঞ্চয়ের ভূমিকা ব্যাখ্যা করো।",
          "explanation": "যে সম্পদ, কোনো আয় সৃষ্টি করে অথবা অর্থ উপার্জনে সহায়তা করে তাই মূলধন। মানুষের সঞ্চয় করার সামর্থ্য তার আয়ের ওপর নির্ভর করে। মানুষের আয় অল্প হলে সে জীবনযাত্রার ব্যয় নির্বাহ করার পর কিছুই সঞ্চয় করতে পারে না। আয় ও সঞ্চয়ের পরিমাণ বেশি হলে বেশি পরিমাণ মূলধন গঠন করা সহজ হয়। তাই বলা যায়, সঞ্চয়ের সামর্থ্যের ওপর মূলধন গঠন নির্ভর করে।"
        },
        {
          "label": "গ",
          "question": "মালিকানার ভিত্তিতে উদ্দীপকের সংগঠনটির ধরন ব্যাখ্যা করো।",
          "explanation": "মালিকানা ভিত্তিতে উদ্দীপকের সংগঠনটি অংশীদারি ব্যবসায় সংগঠন। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে অংশীদারি সংগঠন গড়ে তোলেন। চুক্তিই এ সংগঠনের মূলভিত্তি। চুক্তির ভিত্তিতেই অংশীদারদের মুনাফা এবং দায়-দায়িত্ব বন্টিত হয়। উদ্দীপকে জনাব আলিফ তার তিন বন্ধুকে নিয়ে আবাসিক হোটেলের ব্যবসায় শুরু করেন। এ বিষয়ে তারা নিজেদের মধ্যে চুক্তি করেছেন। ব্যবসায়ের যাবতীয় কাজ চুক্তির আলোকেই করা হয়। এক্ষেত্রে তারা সবাই সমানভাবে মূলধন সরবরাহ করে। আবার চুক্তি অনুযায়ী লাভ-ক্ষতি বহন করে। এসব বৈশিষ্ট্যের সাথে অংশীদারি ব্যবসায়ের বৈশিষ্ট্যের মিল রয়েছে। তাই বলা যায়, উদ্দীপকের সংগঠনটি বেশিষ্ট্যের অংশীদারি ব্যবসায় সংগঠন।"
        },
        {
          "label": "ঘ",
          "question": "উদ্দীপকে জনাব আলিফ ও তার বন্ধুদের নেওয়া মূলধন সংগ্রহের পদক্ষেপ কতটা যথার্থতা সংগঠনের ধরন উল্লেখপূর্বক মূল্যায়ন করো।",
          "explanation": "যৌথ মূলধনী কোম্পানির সৃষ্টি করে জনাব আলিফ ও তার বন্ধুদের মূলধন সংগ্রহের পদক্ষেপটি যথার্থ বলে আমি মনে করি। যৌথ মূলধনী কোম্পানি আইনসৃষ্ট ও কৃত্রিম ব্যক্তিসত্তার অধিকারী হয়ে থাকে। এটি চিরন্তন অস্তিত্বসম্পন্ন হয়। তাছাড়া এটি শেয়ার বিক্রির মাধ্যমে মূলধন সংগ্রহ করতে পারে। আলিফ ও তার বন্ধুরা একটি আবাসিক হোটেল গড়ে তোলেন। প্রথমে এটি অংশীদারি ভিত্তিতে পরিচালিত হতো। তাদের সেবার মান ভালো হওয়াই ক্রেতার সংখ্যা দ্রুত বৃদ্ধি পাচ্ছে। তাই তারা এটিকে পাঁচ তারকা হোটেলে রূপান্তর করার সিদ্ধান্ত নেন। এজন্য তারা শেয়ার বিক্রির মাধ্যমে মূলধন সংগ্রহ করার সিদ্ধান্ত গ্রহণ করেন। এক্ষেত্রে তাদের হোটেলটি যৌথ মূলধনী কোম্পানিতে রূপান্তরিত হবে। উদ্দীপকের আলিফ ও তার বন্ধুদের হোটেলটি যৌথ মূলধনী কোম্পানিতে রূপান্তরিত হওয়ার মাধ্যমে তারা শেয়ার বিক্রির সুযোগ পাবেন। এতে তারা ব্যবসায়িক কার্যক্রম সম্পাদনের জন্য পর্যাপ্ত মূলধনের যোগান দিতে পারবেন। ফলে তাদের ব্যবসায়ের মুনাফা অর্জনের সুযোগ বাড়বে। এতে তারা হোটেলটির আধুনিকায়ন করতে পারবেন। এখানে অত্যাধুনিক সব সুযোগ-সুবিধা সংযোগ করতে পারবেন। ফলে ক্রেতা সন্তুষ্টি বাড়বে। তাই বলা যায়, আলিফ ও তার বন্ধুদের মূলধন সংগ্রহের পদক্ষেপটি যৌক্তিক।"
        }
      ]
    },
    {
      "number": "6",
      "uddipok": "ডা. তুহিন একজন ডেঙ্গু রোগ বিশেষজ্ঞ। ডেঙ্গু রোগ নির্ণয়ের আধুনিক যন্ত্রপাতি না থাকায় তিনি তা ক্রয়ের জন্য জাপানে যান। এদিকে তার এলাকায় ডেঙ্গুর প্রকোপ বৃদ্ধি পাওয়ায় ডেঙ্গু রোগীরা বেশ চিন্তিত। এসময় অনেক রোগী তার চিকিৎসা থেকে বঞ্চিত হয়। তিনি দেশে ফিরে উন্নত প্রযুক্তির যন্ত্রপাতি দিয়ে অল্প সময়ের মধ্যে রোগ নির্ণয় করে চিকিৎসা দেন। এতে করে রোগীরা তৃপ্ত।",
      "tag": "ACC 25",
      "sub_questions": [
        {
          "label": "ক",
          "question": "সেবা খাত কী?",
          "explanation": "মানুষের অভাব বা প্রয়োজন মেটাতে পারে এমন অস্পর্শনীয় কাজগুলোকে সামষ্টিকভাবে সেবা খাত বলে।"
        },
        {
          "label": "খ",
          "question": "\"উৎপাদনশীলতা হ্রাস চ্যালেঞ্জ সৃষ্টি করে\"-ব্যাখ্যা করো।",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে। উৎপাদনশীলতা হ্রাস পাওয়া প্রতিষ্ঠানের উৎপাদন দক্ষতার দুর্বল দিক নির্দেশ করে। এর ফলে অপচয় বাড়ে। সামগ্রিক ব্যয় বৃদ্ধি পায় এবং সম্পদের সদ্ব্যবহার নিশ্চিত করা যায় না। এসব প্রতিবন্ধকতা নিঃসন্দেহে যেকোনো প্রতিষ্ঠানের জন্য চ্যালেঞ্জ সৃষ্টি করে।"
        },
        {
          "label": "গ",
          "question": "উল্লিখিত উদ্দীপকে প্রাথমিক পর্যায়ে সেবার কোন বৈশিষ্ট্যটি ফুটে ওঠেছে? ব্যাখ্যা করো।",
          "explanation": "উদ্দীপকে উল্লিখিত প্রার্থমিক পর্যায়ে সেবার অবিচ্ছিন্নতা বৈশিষ্ট্যটি ফুটে ওঠেছে। সেবাকে সেবাদানকারী থেকে আলাদা করা যায় না। অর্থাৎ, সেবাদানকারী ও সেবা একই সাথে অবস্থান করে। সেবা দিতে হলে সেবাদানকারীকে অবশ্যই সেবা প্রদানের স্থান বা সেবাগ্রহীতার কাছে যেতে হবে। তাই সেবাগ্রহীতা ও সেবাদানকারী একে অপরের সাথে ওতপ্রোতভাবে জড়িত। ডা. দিজেন একজন 'ডেঙ্গু রোগ' বিশেষজ্ঞ। ডেঙ্গু রোগ নির্ণয়ের আধুনিক যন্ত্রপাতি না থাকায় তিনি তা ক্রয়ের জন্য বিদেশে যান। এদিকে তার এলাকায় ডেঙ্গুর প্রকোপ বৃদ্ধি পাওয়ায় রোগীরা বেশ চিন্তিত। এ সময় ডা. দিজেন দেশে না থাকায় রোগীরা তাদের কাঙ্ক্ষিত সেবা নিতে পারেনি। এখানে রোগীরা হলো সেবাগ্রহীতা ও ডা. দিজেন হলো সেবাদাতা। আর সেবাদাতার অনুপস্থিতিতে সেবাগ্রহীতা সেবা থেকে বঞ্চিত হয়। অর্থাৎ, সেবা ও সেবাদাতা অবিচ্ছিন্ন। এক্ষেত্রে সেবার অবিচ্ছিন্নতা বৈশিষ্ট্যটির বহিঃপ্রকাশ ঘটেছে। তাই বলা যায়, বিদেশে অবস্থানরত ডা. দিজেনের কাছ থেকে রোগীদের চিকিৎসা না পাওয়া সেবার অবিচ্ছিন্নতা বৈশিষ্ট্যটি ফুটিয়ে তুলেছে।"
        },
        {
          "label": "ঘ",
          "question": "রোগীর সন্তুষ্টির কারণ উৎপাদন ব্যবস্থাপনার ঐতিহাসিক পটভূমি উল্লেখপূর্বক বিশ্লেষণ করো।",
          "explanation": "উৎপাদন ব্যবস্থাপনার আধুনিক যুগের অটোমেশন প্রযুক্তি ব্যবহারের কারণে ডা. দিজেনের রোগীরা সন্তুষ্ট হয়। দ্বিতীয় বিশ্বযুদ্ধের পর থেকেই উৎপাদন ব্যবস্থাপনার আধুনিক যুগের শুরু হয়। এ পর্যায়ে উৎপাদন ব্যবস্থাপনায় নতুন ধারণা, তত্ত্ব ও কৌশল প্রয়োগ করা হয়। তাছাড়া কম্পিউটার ও অটোমেশন প্রযুক্তির মাধ্যমে পণ্য উৎপাদন বা সেবা দেওয়া হয়। ডা. দিজেন একজন ডেঙ্গু রোগ বিশেষজ্ঞ। তিনি ডেঙ্গু রোগ নির্ণয়ের জন্য আধুনিক যন্ত্রপাতি কিনতে বিদেশে যান। পরবর্তীতে তিনি দেশে ফিরে উন্নত প্রযুক্তির যন্ত্রপাতি ব্যবহার করেন। এর মাধ্যমে তিনি অল্প সময়ের মধ্যে রোগ নির্ণয় করে চিকিৎসা দেন। ফলে রোগীরা সন্তুষ্ট হয়। উৎপাদন ব্যবস্থাপনার আধুনিক যুগে নতুন প্রযুক্তিসম্পন্ন পণ্যের আগমন ঘটেছে। এ প্রযুক্তির ব্যবহারে রোগ নির্ণয়ের কাজটি সহজ হয়ে যায়। তাই ডা. দিজেন আধুনিক যন্ত্রপাতি কেনেন। ফলে উন্নত প্রযুক্তির। সহায়তায় তিনি সহজেই রোগ নির্ণয় করতে পারেন। এতে তার সময়ও। বাঁচে আবার চিকিৎসাও নির্ভুল হয়। এ কারণে আধুনিক সেবা পেয়ে। রোগীরা সন্তুষ্ট হয়। তাই বলা যায়, উদ্দীপকের রোগীরা উৎপাদন ব্যবস্থাপনার আধুনিক যুগের প্রযুক্তির সাহায্যে চিকিৎসা সেবা পাওয়ায় সন্তুষ্ট হয়।"
        }
      ]
    },
    {
      "number": "7",
      "uddipok": "জনাব সাব্বির বিদেশে উচ্চশিক্ষায় আগ্রহী ছাত্র-ছাত্রীদের পরামর্শদানের জন্য ঢাকার মিরপুরে 'অস্ট্রেলিয়া-আমেরিকা এডুকেশন' নামে একটি প্রতিষ্ঠান চালু করেন। মিরপুর অফিস থেকে সেবা গ্রহণ করে শিক্ষার্থী ও অভিভাবকরা সন্তুষ্ট। তিনি এ সাফল্যকে ভিত্তি করে ধানমন্ডি ও উত্তরায় ২টি অফিস চালু করেন। কিন্তু ঐ অফিস দুটি থেকে শিক্ষার্থীরা সেবা গ্রহণ করে সন্তুষ্ট হতে পারছে না। এজন্য তিনি সেখানকার শিক্ষার্থীদের পরামর্শ দানের জন্য একেবারেই তাদের উপযোগী দুইজন দক্ষ ও অভিজ্ঞ কনসালটেন্ট নিয়োগ দেন।",
      "tag": "ACC 25",
      "sub_questions": [
        {
          "label": "ক",
          "question": "EOQ-এর পূর্ণরূপ কী?",
          "explanation": "EOQ এর পূর্ণ রূপ হলো 'Economic Order Quantity'."
        },
        {
          "label": "খ",
          "question": "\"উৎপাদন ব্যবস্থাপনা মান নিয়ন্ত্রণে সহায়তা করে\"- ব্যাখ্যা করো।",
          "explanation": "নির্ধারিত মান অনুযায়ী পণ্য উৎপাদন হচ্ছে কি না তা নিশ্চিত হওয়ার প্রক্রিয়াকে মান নিয়ন্ত্রণ বলে। উৎপাদন ব্যবস্থাপনার মাধ্যমে নির্ধারিত মান অনুযায়ী পণ্য কখন, কোথায় ও কীভাবে তৈরি করা হবে তা নির্ধারণ করা হয়। সেই অনুযায়ী প্রয়োজনীয় উপকরণ একত্রিত করে পণ্য উৎপাদন করা হয়। এভাবে উৎপাদন ব্যবস্থাপনা মান নিয়ন্ত্রণে সহায়তা করে।"
        },
        {
          "label": "গ",
          "question": "সেবার বৈশিষ্ট্য উল্লেখপূর্বক উদ্দীপকের শিক্ষার্থীদের অসন্তুষ্টির কারণ ব্যাখ্যা করো।",
          "explanation": "সেবার 'বৈসাদৃশ্যতা' বৈশিষ্ট্যের কারণে উদ্দীপকের শিক্ষার্থীরা অসন্তুষ্ট। সেবার বৈসাদৃশ্যতা বলতে সেবার মানের ভিন্নতাকে বোঝায়। সেবার মান নির্ভর করে কে, কখন, কোথায় এবং কীভাবে সেবা প্রদান করবে তার ওপর। ব্যক্তি, স্থান এবং সময়ের পার্থক্যের কারণে সেবার মানের মধ্যেও পার্থক্য দেখা যায়। জনাব সাব্বির ঢাকার মিরপুরে 'অস্ট্রেলিয়া-আমেরিকা এডুকেশন' নামে একটি প্রতিষ্ঠান চালু করেন। প্রতিষ্ঠানটি উচ্চ শিক্ষায় আগ্রহী ছাত্র-ছাত্রীদের পরামর্শ দেয়। এর মিরপুর অফিসে থেকে সেবা গ্রহণ করে শিক্ষার্থী ও অভিভাবকরা সন্তুষ্ট। এ সাফল্যের কারণে জনাব সাব্বির ধানমন্ডি ও উত্তরায় আরও ২টি অফিস চালু করেন। কিন্তু ঐ অফিস দুটি থেকে সেবা গ্রহণ করে শিক্ষার্থীরা সন্তুষ্ট হতে পারছে না। অর্থাৎ, পূর্বের শাখার তুলনায় বর্তমান শাখা দু'টিতে সেবার মান সন্তোষজনক নয়। এক্ষেত্রে তারতম্য রয়েছে। সেবার এ তারতম্য বা বৈসাদৃশ্যতার কারণে গ্রাহকরা একই প্রতিষ্ঠানের একটি শাখার সেবা গ্রহণ করে সন্তুষ্ট আবার অন্য শাখা দু'টিতে অসন্তুষ্ট হয়। তাই বলা যায়, সেবার বৈসাদৃশ্যতা বৈশিষ্ট্যের কারণে উদ্দীপকের শিক্ষার্থীরা অসন্তুষ্ট।"
        },
        {
          "label": "ঘ",
          "question": "শিক্ষার্থীদের অসন্তুষ্টি দূরীকরণে জনাব সাব্বির কর্তৃক গৃহীত পদক্ষেপের যৌক্তিকতা বিশ্লেষণ করো।",
          "explanation": "শিক্ষার্থীদের অসন্তুষ্টি দূরীকরণে দুইজন দক্ষ ও অভিজ্ঞ কনসালটেন্ট নিয়োগের বিষয়টি উৎপাদন ব্যবস্থাপনার আধুনিক যুগ অনুসরণকে নির্দেশ করে য়ার যৌক্তিকতা রয়েছে। দ্বিতীয় বিশ্বযুদ্ধের পর থেকেই উৎপাদন ব্যবস্থাপনার আধুনিক যুগের শুরু হয়। এ পর্যায়ে উৎপাদন ব্যবস্থাপনায় নতুন ধারণা, তত্ত্ব ও কৌশল প্রয়োগ করা হয়। তাছাড়া এ যুগে কম্পিউটার ও ইন্টারনেট ব্যবহারের মাধ্যমে পণ্য উৎপাদন বা সেবা দেওয়া হয়। জনাব সাব্বির বিদেশে উচ্চ শিক্ষায় আগ্রহীদের পরামর্শ দেওয়ার জন্য একটি প্রতিষ্ঠান পরিচালনা করেন। সম্প্রতি তার প্রতিষ্ঠানটির নতুন দু'টি অফিস চালু করেছেন। কিন্তু ঐ অফিসগুলোর সেবা গ্রহণ করে শিক্ষার্থীরা অসন্তুষ্ট। এজন্য জনাব সাব্বির সেখানকার শিক্ষার্থীদের জন্য উপযোগী দুইজন দক্ষ ও অভিজ্ঞ কনসালটেন্ট নিয়োগ দেন। উৎপাদন ব্যবস্থাপনার আধুনিক যুগে কম্পিউটার ও ইন্টারনেটের আগমন ঘটে। এর মাধ্যমে সহজেই যেকোনো তথ্য জানা যায়। উদ্দীপকের দুইজন কনসালটেন্ট উন্নত প্রযুক্তির সহায়তায় সহজেই বিভিন্ন বিশ্ববিদ্যালয়ের তথ্য জানতে পারবেন। এতে তারা শিক্ষার্থীদের সঠিক দিকনির্দেশনা দিতে পারবেন। ফলে শিক্ষার্থীরা কাঙ্ক্ষিত সেবা পেয়ে সন্তুষ্ট হবে। তাই আমি মনে করি, উৎপাদন ব্যবস্থাপনার আধুনিক যুগ অনুসরণের মাধ্যমে নিয়োগপ্রাপ্ত দু'জন কনসালটেন্ট শিক্ষার্থীদের অসন্তুষ্টি দূরীকরণে সক্ষম হবেন।"
        }
      ]
    },
    {
      "number": "8",
      "uddipok": "জনাব সাখাওয়াত একটি সুপারশপের ব্যবসায় করেন। ক্রেতাদের পণ্য, বহনের জন্য তিনি পলিথিনের মোড়ক ব্যবহার করেন। ইদানীং ক্রেতারা পরিবেশের বিষয়ে সচেতন হওয়ায় এ মোড়ক ব্যবহারের ব্যাপারে অসন্তুষ্টির কথা প্রকাশ করেন। তাই জনাব সাখাওয়াত অন্য কোনো পচনশীল উপাদান দ্বারা মোড়ক তৈরির পরিকল্পনা করছেন।",
      "tag": "ACC 25",
      "sub_questions": [
        {
          "label": "ক",
          "question": "ধারণা উন্নয়ন কী?",
          "explanation": "ডিজাইনকৃত পণ্যের সম্ভাব্যতা যাচাই করার জন্য তথ্য সংগ্রহকে ধারণা উন্নয়ন বলে।"
        },
        {
          "label": "খ",
          "question": "\"পণ্য ডিজাইন পণ্যের উপযোগিতা বৃদ্ধি করে\"- ব্যাখ্যা করো।",
          "explanation": "উৎপাদনের আগে পণ্যের আকার-আকৃতি, ধাঁচ, রং, ওজন প্রভৃতি নির্ধারণ করাই হলো পণ্য ডিজাইন। অনেক প্রতিষ্ঠান এখন তাদের পুরনো পণ্যের সাথে নতুন নতুন সুবিধা বা জিনিস যুক্ত করে নতুনভাবে বাজারে উপস্থান করে। এগুলো পণ্যের উপযোগিতা বাড়াতে সাহায্য করে। যেমন: মোবাইল ফোনের সাথে ক্যামেরা, ভিডিও, ঘড়ি, রেডিও এবং ইন্টারনেট সুবিধা যুক্ত হয়েছে। তাই বলা হয়, পণ্য ডিজাইন পণ্যের উপযোগিতা বাড়াতে সহায়ক।"
        },
        {
          "label": "গ",
          "question": "জনাব সাখাওয়াত বর্তমানে কোন ধরনের পণ্য ডিজাইন করছেন? ব্যাখ্যা করো।",
          "explanation": "জনাব সাখাওয়াত বর্তমানে প্যাকেজিং পণ্য ডিজাইন করেছেন। এ ডিজাইনে পণ্যের আকার-আকৃতি, রং, গুণাগুন প্রভৃতির কোনো পরিবর্তন না করে শুধু পণ্যের মোড়কে পরিবর্তন করা হয়। প্রতিষ্ঠানগুলো তাদের পণ্যের বাহ্যিক আকর্ষণ বাড়ানোর জন্য প্যাকেজিং ডিজাইন করে থাকে। এটি ক্রেতাদের তাৎক্ষণিকভাবে পণ্য কিনতে প্রভাবিত করে। উদ্দীপকে জনাব সাখাওয়াতের একটি সুপারশপ আছে। ক্রেতাদের পণ্য বহনের জন্য তিনি পলিথিনের মোড়ক ব্যবহার করেন। কিন্তু সম্প্রতি ক্রেতারা এ মোড়ক ব্যবহারে অসন্তুষ্টি জানানোতে তিনি নতুন ধরনের মোড়ক তৈরির পরিকল্পনা করেন। অর্থাৎ, জনাব সাখাওয়াত পণ্যের বাহ্যিক আবরণ পরিবর্তন করেন। পণ্যের গুণগত মানে কোনো পরিবর্তন আনেন না। এসব বৈশিষ্ট্যের সাথে প্যাকেজিং ডিজাইনের মিল আছে। তাই বলা যায়, জনাব সাখাওয়াত প্যাকেজিং পণ্য ডিজাইন করছেন।"
        },
        {
          "label": "ঘ",
          "question": "জনাব সাখাওয়াতের ব্যবসায় কতটা সহায়ক হবে বলে তোমার মনে হয়? পণ্য ডিজাইনের ধরন উল্লেখপূর্বক তোমার মতামত দাও।",
          "explanation": "জনাব সাখাওয়াতের ব্যবসায় প্যাকেজিং পণ্য ডিজাইন প্রতিযোগিতা মোকাবিলায় সহায়তা করবে বলে আমি মনে করি। পণ্যের আবরণ আকর্ষণীয় করে তোলার জন্য প্যাকেজিং ডিজাইন করা হয়। এ ডিজাইনে শুধু মোড়কে পরিবর্তন করা হয়। এর মাধ্যমে পণ্য সুরক্ষিত থাকে এবং দেখতে আকর্ষণীয় হয়। উদ্দীপকে জনাব সাখাওয়াত পণ্য বহনের জন্য পলিথিনের মোড়ক ব্যবহার করেন। কিন্তু ক্রেতারা পরিবেশ বিষয়ে সচেতন হওয়ায় এ মোড়কের ব্যবহারে তারা অসন্তুষ্ট। এজন্য তিনি পচনশীল কোনো উপাদান দিয়ে মোড়ক তৈরির পরিকল্পনা করছেন। এক্ষেত্রে তিনি প্যাকেজিং ডিজাইনের কথা ভাবছেন। ক্রেতা আকর্ষণের মাধ্যমে বিক্রয় বাড়ানোর জন্য প্যাকেজিং ডিজাইন গুরুত্বপূর্ণ। জনাব সাখাওয়াতের এ ডিজাইন পরিবেশসম্মত এবং পণ্যের সুরক্ষা নিশ্চিত করবে। আর পরিবেশসম্মত ডিজাইন হওয়ায় তার পণ্য ক্রেতার কাছে আলাদা পরিচিতি পাবে। এতে সমজাতীয় পণ্যের তুলনায় জনাব সাখাওয়াতের পণ্য ক্রেতার কাছে আকর্ষণীয় হয়ে উঠবে। ফলে তিনি সহজেই প্রতিযোগিতা মোকাবিলা করতে পারবেন। তাই আমি মনে করি, উদ্দীপকের ব্যবসায়টিতে প্যাকেজিং ডিজাইনের অনুসরণ প্রতিযোগিতা মোকাবিলায় সহায়তা করবে।"
        }
      ]
    },
    {
      "number": "9",
      "uddipok": "মিসেস লিমা ক্রেতাদের চাহিদা ও সময়ের সাথে তাল মিলিয়ে আকর্ষণীয় ডিজাইনের পোশাক তৈরি ও বিক্রি করে থাকেন। এতে করে তার ক্রেতার সংখ্যা উত্তরোত্তর বৃদ্ধি পাচ্ছে। তাই ক্রেতার বাড়তি চাহিদা পূরণের জন্য তিনি অত্যাধুনিক স্বয়ংক্রিয় মেশিন কেনার সিদ্ধান্ত নিয়েছেন।",
      "tag": "ACC 25",
      "sub_questions": [
        {
          "label": "ক",
          "question": "সামর্থ্য বিশ্লেষণ কী?",
          "explanation": "সামর্থ্য বিশ্লেষণ বলতে বাজারের চাহিদার পূরণ করার জন্য প্রতিষ্ঠানের ক্ষমতা বা কারিগরি দক্ষতা বিশ্লেষণকে বোঝায়।"
        },
        {
          "label": "খ",
          "question": "\"সংস্কৃতি দ্বারা পণ্য ডিজাইন প্রভাবিত হয়\"-ব্যাখ্যা করো।",
          "explanation": "সংস্কৃতি হলো সমাজের মানুষের রীতিসিদ্ধ আচরণ, যা তার বিশ্বাস, মূল্যবোধ, আচার-আচরণ ও রুচি দ্বারা প্রভাবিত হয়। উন্নত এবং উন্নয়নশীল প্রতিটি দেশে তাদের নিজ নিজ সংস্কৃতিকে ধারণ করে পণ্য ডিজাইন করা হয়। কেননা মানুষ দীর্ঘদিন ধরে যে বিশ্বাস, রুচি ও মূল্যবোধ ধারণ করে জীবনযাপন করে তা সহজে পরিবর্তন করতে পারে না। এজন্য প্রতিষ্ঠানগুলো ক্রেতাদের কথা চিন্তা করে প্রতিযোগিতায় টিকে থাকার জন্য পণ্য ডিজাইনকে দেশের সমাজ ও সংস্কৃতির সাথে মিল রেখে করে। তাই বলা যায়, সংস্কৃতি দ্বারা পণ্য ডিজাইন প্রভাবিত হয়।"
        },
        {
          "label": "গ",
          "question": "মিসেস লিমা প্রথমে কোন ধরনের ডিজাইনের ওপর গুরুত দিয়েছেন? ব্যাখ্যা করো।",
          "explanation": "নিম্নের অনুরূপঃ মিসেস পারভীন প্রথমে নান্দনিক বা রুচিসম্মত ডিজাইনের ওপর গুরুত্ব দিয়েছেন। নান্দনিক বা রুচিসম্মত ডিজাইনে পণ্যের মানকে গুরুত্ব দেওয়া হয় না। এ ধরনের ডিজাইনে পণ্যের বাহ্যিক সৌন্দর্যের ওপর গুরুত্ব দেওয়া হয়। নান্দনিক ডিজাইনের মূল উদ্দেশ্য হলো পণ্যকে ক্রেতার কাছে আকর্ষণীয় করে তোলা। উদ্দীপকের মিসেস পারভীন একটি গার্মেন্টস দোকানের মালিক। তিনি ক্রেতাদের চাহিদা ও সময়ের সাথে তাল মিলিয়ে আকর্ষণীয় ডিজাইনের পোশাক তৈরি ও বিক্রি করেন। এক্ষেত্রে তিনি পণ্যের বাহ্যিক সৌন্দর্যের দিকে বেশি গুরুত্ব দেন। তাই ক্রেতাদের কাছে পণ্য আকর্ষণীয় হয়ে ওঠে। ফলে বিক্রির পরিমাণ বেড়ে যায়। এভাবেই মিসেস পারভীনের পোশাক ডিজাইনের কাজটি নান্দনিক ডিজাইনের বৈশিষ্ট্য বহন করে। সুতরাং, উদ্দীপকের মিসেস পারভীন নান্দনিক ডিজাইনের ওপর গুরুত্ব দিয়েছেন।"
        },
        {
          "label": "ঘ",
          "question": "পণ্য ডিজাইনের ধরন উল্লেখপূর্বক মিসেস লিমার সিদ্ধান্তটি কতটুকু সার্থক বলে তুমি মনে করো? মূল্যায়ন করো।",
          "explanation": "নিম্নের অনুরূপঃ 'মিসেস পারভীন উৎপাদন ডিজাইনের সিদ্ধান্ত নিয়েছেন', যা সার্থক বলে আমি মনে করি। নতুন প্রযুক্তি ও উন্নত কৌশল ব্যবহার করে উন্নতমানের পণ্য উৎপাদন করাই উৎপাদন ডিজাইন। এক্ষেত্রে মেশিনের সাহায্যে স্বয়ংক্রিয়ভাবে পণ্য উৎপাদিত হয়। উৎপাদন ডিজাইনের ফলে উৎপাদনশীলতা বাড়ে এবং ব্যয় কমে যায়। উদ্দীপকের মিসেস পারভীন একটি গার্মেন্টস দোকানের মালিক। তিনি আকর্ষণীয় ডিজাইনের পোশাক তৈরি ও বিক্রি করেন। তাই ক্রেতার সংখ্যা, উত্তরোত্তর বাড়ছে। এই বাড়তি চাহিদা পূরণের জন্য তিনি অত্যাধুনিক স্বয়ংক্রিয় মেশিন কেনার সিদ্ধান্ত নিয়েছেন। মিসেস পারভীনের তৈরি পোশাকের চাহিদা বেশি। এ অবস্থায় উৎপাদন ডিজাইনের মাধ্যমে প্রতিষ্ঠানটি বেশি পরিমাণে পণ্য উৎপাদন করতে পারবে। ফলে প্রতিষ্ঠানটি বাড়তি চাহিদা মেটাতে সক্ষম হবে। এতে ক্রেতারা সন্তুষ্ট হবে এবং বিক্রি বেড়ে যাবে। ফলে প্রতিষ্ঠানটি আর্থিকভাবে সাফল্য লাভ করবে। তাই আমি মনে করি, মিসেস পারভীনের অত্যাধুনিক স্বয়ংক্রিয় মেশিন বসানোর সিদ্ধান্তটি যৌক্তিক।"
        }
      ]
    },
    {
      "number": "10",
      "uddipok": "'লুকাস ব্যাটারি লি.' উন্নতমানের ব্যাটারি উৎপাদনের লক্ষ্যে ১০০ জন কর্মীকে জাপান থেকে প্রশিক্ষণ দিয়ে আনেন। এতে ব্যাটারির মান উন্নত হওয়ায় গ্রাহকদের আস্থাও ধীরে ধীরে বৃদ্ধি পায়। কিন্তু সম্প্রতি বেশকিছু প্রশিক্ষিত কর্মী অন্যত্র চলে যাওয়ায় ব্যাটারির গুণগত মানে সমস্যা দেখা দেয়। এর ফলে বেশকিছু গাড়ির ইঞ্জিনও ক্ষতিগ্রস্ত হয়। ফলে গাড়ির মালিকরা উক্ত কোম্পানির নামে মামলা করে। কোম্পানিকে এ মামলা মোকাবিলা করতে প্রচুর অর্থ ব্যয় করতে হয়। ফলে কর্তৃপক্ষ ব্যাটারির মান আরও উন্নত করার সিদ্ধান্ত নেন।",
      "tag": "ACC 25",
      "sub_questions": [
        {
          "label": "ক",
          "question": "BSTI এর পূর্ণরূপ কী?",
          "explanation": "BSTI-এর পূর্ণরূপ হলো- Bangladesh Standards & Testing Institution।"
        },
        {
          "label": "খ",
          "question": "সার্বিক মান ব্যবস্থাপনা বলতে কী বোঝ? ব্যাখ্যা করো।",
          "explanation": "ক্রেতা সন্তুষ্টি অর্জন এবং কর্মীদের পণ্য মান নিয়ন্ত্রণের সব স্তরে প্রত্যক্ষভাবে সম্পৃক্ত করার মাধ্যমে ধারাবাহিকভাবে পণ্যের মান উন্নয়নের চেষ্টাকে সার্বিক মান ব্যবস্থাপনা বলে। এটি হলো মান নিয়ন্ত্রণ ও মান নিশ্চিতকরণের সমন্বিত রূপ। সার্বিক মান ব্যবস্থাপনায় ক্রেতাদের প্রত্যাশা অনুযায়ী পণ্য বা সেবার নকশা তৈরি ও ধারাবাহিক ভাবে আরও উন্নত করার চেষ্টা করা হয়। বর্তমানে মান নিয়ন্ত্রণ ও মান নিশ্চিতকরণের ক্ষেত্রে সার্বিক মান ব্যবস্থাপনা সর্বাধিক ব্যবহৃত হচ্ছে।"
        },
        {
          "label": "গ",
          "question": "উল্লিখিত উদ্দীপকে প্রাথমিক পর্যায়ে কোন ধরনের ব্যয়ের কথা বলা হয়েছে? ব্যাখ্যা করো।",
          "explanation": "উদ্দীপকে প্রাথমিক পর্যায়ে প্রতিরোধমূলক ব্যয়ের কথা বলা হয়েছে। পণ্যকে নিম্নমান হওয়ার হাত থেকে রক্ষা করা প্রতিরোধমূলক ব্যয়ের উদ্দেশ্য। প্রশিক্ষণ, পুনঃডিজাইন, ত্রুটি চিহ্নিতকরণ ব্যয় প্রভৃতি এ ব্যয়ের অন্তর্ভুক্ত। 'লুকাস ব্যাটারি লি.' উন্নতমানের ব্যাটারি উৎপাদন করতে চায়। এ লক্ষ্যে তারা ১০০ জন কর্মীকে জাপান থেকে প্রশিক্ষণ দিয়ে আনে। এতে পণ্যের মান উন্নত হয়। অর্থাৎ, পণ্যের মান যেন খারাপ না হয় বা কোনো ত্রুটি যেন না হয় সেজন্যই প্রশিক্ষণের ব্যবস্থা করা হয়। এর মাধ্যমে নিম্নমান প্রতিরোধ করে মানসম্মত পণ্য উৎপাদন সম্ভব হচ্ছে। এসব বৈশিষ্ট্যের সাথে প্রতিরোধমূলক ব্যয়ের মিল রয়েছে। তাই বলা যায়, 'লুকাস ব্যাটারি লি.'-এর প্রাথমিক পর্যায়ে প্রতিরোধমূলক ব্যয় হয়েছে।"
        },
        {
          "label": "ঘ",
          "question": "সম্প্রতি পণ্যের মান উন্নত করার জন্য উদ্দীপকে উল্লিখিত প্রতিষ্ঠানটির নির্বাহকৃত ব্যয়ের যৌক্তিকতা তুলে ধরো।",
          "explanation": "সম্প্রতি পণ্যের মান উন্নত করার জন্য 'লুকাস ব্যাটারি লি.'-এর করা প্রতিরোধমূলক ব্যয় অত্যন্ত যৌক্তিক বলে আমি মনে করি। প্রতিরোধমূলক ব্যয়ের ফলে পণ্য নিম্নমানের হওয়ার হাত থেকে রক্ষা করা যায়। এতে ক্রেতারা মানসম্মত পণ্য পায়। তাছাড়া এটি ব্যবসায়িক সুনাম সৃষ্টিতেও ভূমিকা রাখে। 'লুকাস ব্যাটারি লি.' উন্নতমানের ব্যাটারি উৎপাদনের লক্ষ্যে ১০০ জন কর্মীকে জাপান থেকে প্রশিক্ষণ দিয়ে আনে। কিন্তু সম্প্রতি বেশকিছু কর্মী অন্যত্র চলে যায়। এতে ব্যাটারির গুণগত মানের সমস্যা দেখা দেয়। এ ব্যাটারি ব্যবহার করে বেশকিছু গাড়ির ইঞ্জিনে সমস্যা দেখা যায়। গাড়ির মালিকেরা মামলা করলে প্রতিষ্ঠানটির প্রচুর অর্থ ব্যয় হয়। ফলে কর্তৃপক্ষ ব্যাটারির মান উন্নত করার সিদ্ধান্ত নেয়। 'লুকাস ব্যাটারি লি.'-কে আবার নতুন কর্মী সংগ্রহ ও তাদের প্রশিক্ষণের ব্যবস্থা করতে হবে। এতে প্রতিষ্ঠানটির পক্ষে আবার মানসম্মত ব্যাটারি উৎপাদন সম্ভব হবে। এতে কিছু ব্যয় হবে। কিন্তু কর্মীদের দক্ষতা বাড়বে। আর ক্রেতারা আবার ভালোমানের পণ্য পেয়ে সন্তুষ্ট হবে। ফলে প্রতিষ্ঠানটির বিক্রি ও মুনাফা বেড়ে যাবে। এর মাধ্যমে তারা তাদের মামলাজনিত ক্ষতি পুষিয়ে নিতে পারবে। আর এজন্য যে ব্যয় হবে তা প্রতিরোধমূলক ব্যয়। সুতরাং, পণ্যের মান উন্নত করতে 'লুকাস ব্যাটারি লি.'-এ আবার প্রতিরোধমূলক ব্যয় করা অত্যন্ত যৌক্তিক বলে আমি মনে করি।"
        }
      ]
    },
    {
      "number": "11",
      "uddipok": "'শান্তা গার্মেন্টস' একটি রপ্তানিমুখী তৈরি পোশাক কারখানা। বিদেশি ক্রেতার অর্ডার অনুযায়ী পণ্য তৈরি করার পর ত্রুটি চিহ্নিত হয়। ফলে অনেক পণ্য বাতিল করে নতুন পণ্য উৎপাদন করতে হয়। এতে প্রতিষ্ঠানটিকে বড় অঙ্কের লোকসান বহন করতে হয়।",
      "tag": "ACC 25,ACC 25",
      "sub_questions": [
        {
          "label": "ক",
          "question": "মান ব্যবস্থাপনা কী?",
          "explanation": "মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে।"
        },
        {
          "label": "খ",
          "question": "\"মান নিয়ন্ত্রণের মাধ্যমে অপচয় হ্রাস পায়\"- ব্যাখ্যা করো।",
          "explanation": "পূর্ব নির্ধারিত মান অনুযায়ী পণ্য উৎপাদিত হচ্ছে কি না তা তদারকি করাই হলো মান নিয়ন্ত্রণ। এর মাধ্যমে পণ্য যথাযথ প্রক্রিয়ায় উৎপাদন করা সহজ হয়। এক্ষেত্রে কোনো ত্রুটি-বিচ্যুতি থাকলে সেগুলো সংশোধনের ব্যবস্থা করা হয়। এতে পণ্য বাতিল বা নষ্ট হওয়ার হার কমে। ফলে অপচয় বা ব্যয় কমে যায়।"
        },
        {
          "label": "গ",
          "question": "উদ্দীপকে ত্রুটিযুক্ত পণ্যের অর্ডার বাতিল কোন ধরনের ব্যয়ের অন্তর্ভুক্ত? ব্যাখ্যা করো।",
          "explanation": "ত্রুটিযুক্ত পণ্যের অর্ডার বাতিল অভ্যন্তরীণ ব্যর্থতার ব্যয়ের অন্তর্ভুক্ত। অনেক ক্ষেত্রে ক্ষতিগ্রস্ত বা বাতিল পণ্যকে পুনরায় মানসম্মত পণ্যে রূপান্তর করতে হয়। প্রতিষ্ঠানের অভ্যন্তরীণ ব্যর্থতার জন্য এ জাতীয় ব্যয় হয়ে থাকে। প্রতিষ্ঠানের উচিত যতটা সম্ভব এ ব্যয় কমিয়ে আনা। 'শান্তা গার্মেন্টস' একটি রপ্তানিমুখী তৈরি পোশাক কারখানা। প্রতিষ্ঠানটি বিদেশি ক্রেতার কাছ থেকে বড় ধরনের একটি অর্ডার পায়। তবে অর্ডার অনুযায়ী 'পোশাক তৈরি না করায় ত্রুটি চিহ্নিত হয়। ফলে অনেক পণ্য বাতিল হয়ে ফেরত আসে। পরবর্তীতে প্রতিষ্ঠানটিকে নতুন করে পণ্য উৎপাদন করে সরবরাহ করতে হয়। এতে 'শান্তা গার্মেন্টস'-এর কিছু অতিরিক্ত ব্যয় হয়। এ ব্যয় প্রতিষ্ঠানটির অভ্যন্তরীণ ব্যর্থতার কারণে হয়েছে। অর্ডার বা ফরমায়েশ অনুযায়ী শুরুতে পণ্য উৎপাদন করলে এ ব্যয় হতো না। তাই বলা যায়, ত্রুটিযুক্ত পণ্যের অর্ডার বাতিল অভ্যন্তরীণ ব্যর্থতার ব্যয়ের অন্তর্গত।"
        },
        {
          "label": "ঘ",
          "question": "'মানসম্মত পণ্য উৎপাদন করতে না পারাই প্রতিষ্ঠানটির আর্থিক ক্ষতির কারণ'-তুমি কি এ বক্তব্যের সাথে একমত? উত্তরের সপক্ষে যুক্তি দাও।",
          "explanation": "\"মানসম্মত পণ্য উৎপাদন না করাই 'শান্তা গার্মেন্টস'-এর আর্থিক ক্ষতির কারণ\" এ বক্তব্যের সাথে আমি একমত। মান হলো পণ্যের গুণগত বৈশিষ্ট্য, যা ক্রেতাদের ঐ পণ্যের প্রতি আকৃষ্ট করে। উন্নতমানের পণ্য প্রতিষ্ঠানের সামগ্রিক ব্যয় ও অপচয় কমাতে সাহায্য করে। তাছাড়া মানসম্মত পণ্য ক্রেতা সন্তুষ্টি অর্জনে সহায়ক। 'শান্তা গার্মেন্টস' সাভারের একটি রপ্তানিমুখী তৈরি পোশাক কারখানা। কিছু দিন আগে প্রতিষ্ঠানটি বিদেশি ক্রেতার কাছ থেকে বড় একটি অর্ডার পায়। প্রতিষ্ঠানটি অর্ডার অনুযায়ী পণ্য তৈরিও করে। কিন্তু পরবর্তীতে ত্রুটি চিহ্নিত হওয়ায় তা বাতিল করে নতুন পণ্য উৎপাদন করতে হয়। এতে প্রতিষ্ঠানটি বড় অঙ্কের লোকসানের সম্মুখীন হয়। 'শান্তা গার্মেন্টস'-এর উৎপাদিত পণ্য ক্রেতার প্রত্যাশা পূরণ করেনি। আর ক্রেতার প্রত্যাশা পূরণে ব্যর্থ পণ্যই হলো মানহীন পণ্য। মানহীন পণ্য উৎপাদনের কারণে প্রতিষ্ঠানটির খরচ হয়। আবার ঐ পণ্য বাতিল করে নতুন পণ্য উৎপাদনে প্রতিষ্ঠানটির ব্যয় আরও বেড়ে যায়। এভাবে প্রতিষ্ঠানটির অপচয় ও ব্যয় বেড়ে যায়। ফলে প্রতিষ্ঠানটি আর্থিক ক্ষতির সম্মুখীন হয়। তাই বলা যায়, মানসম্মত পণ্য উৎপাদন না করা প্রতিষ্ঠানের জন্য আর্থিক ক্ষতির কারণ।"
        }
      ]
    }
  ]
}