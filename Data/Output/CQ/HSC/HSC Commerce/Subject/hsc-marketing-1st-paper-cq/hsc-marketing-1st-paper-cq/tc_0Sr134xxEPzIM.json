{
  "title": "ঢাকা বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "রাজশাহীর বিশিষ্ট শিল্পপতি মি. ইমাম চৌধুরী চর-খিদিরপুরে একশত একর পতিত জমিতে একটি বিনোদন পার্ক গড়ে তোলেন। এতে ঐ এলাকার মানুষের কাজের সুযোগ সৃষ্টি হয়। তাছাড়া বিনোদন পিপাসু জনসাধারণের পার্কে যাতায়াতের জন্য রাস্তাঘাট নির্মাণসহ বিদ্যুতের ব্যবস্থাও করা হয়। ফলে ঐ এলাকার সার্বিক অবস্থার ব্যাপক উন্নয়ন হয়।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "মানুষের বুদ্ধিমত্তা ও কারিগরি জ্ঞান দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে।"
        },
        {
          "label": "খ",
          "question": "",
          "explanation": "উৎপাদন প্রক্রিয়ার মাধ্যমে প্রাকৃতিক সম্পদকে সুষ্ঠুভাবে ব্যবহার করা হয়। এর মাধ্যমে সম্পদের সঠিক ব্যবহার নিশ্চিত করা হয়।  উৎপাদন সম্পন্ন করতে মূলধন, কাঁচামাল, শ্রমিক প্রভৃতি এর প্রয়োজন হয়। আর এগুলো হলো সম্পদ। পণ্য উৎপাদনের মাধ্যমে এসব উপাদানের ব্যবহার নিশ্চিত করা হয়। ফলে সম্পদের অপচয় রোধ হয় । সবশেষে এগুলো আমদের ভোগ বা ব্যবহার এর ফলে উপযোগ নিঃশেষ হয়। এভাবে উৎপাদনের মাধ্যমে সম্পদের সঠিক ব্যবহার নিশ্চিত হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মি. ইমাম চৌধুরীর কার্যক্রম উৎপাদনের সেবাখাতের অন্তর্ভুক্ত।  কোনো কাজ বা সুবিধার মাধ্যমে মানুষের অভাব পূরণের সাথে সম্পর্কিত কাজ সেবাখাতের অন্তর্ভুক্ত। মানুষ একটু আরামদায়ক স্বাচ্ছন্দ্যময় জীবন প্রত্যাশা করে । মৌলিক চাহিদার পাশাপাশি মানুষ প্রশান্তি পেতে চায় যা সেবাখাতের মাধ্যমে পেয়ে থাকে ।  মি. ইমাম চৌধুরী চর-খিদিরপুরে একশত একর জমিতে একটি বিনোদন পার্ক গড়ে তোলেন। সেবাখাতের মাধ্যমে মানুষের মৌলিক চাহিদা পূরণের পাশাপাশি বিনোদনের সুযোগ সৃষ্টি হয়, বিনোদন পার্ক তৈরি করায় উক্ত এলাকার মানুষের কাজের সুযোগ তৈরি হয়েছে। পাশাপাশি বিভিন্ন এলাকার মানুষ পার্কে গিয়ে স্বাচ্ছন্দ্যময় সময় উপভোগ করতে পারছে। এছাড়া বিনোদন পার্ক ছাড়াও ঐ এলাকায় রাস্তাঘাট নির্মাণ ও বিদ্যুতের ব্যবস্থা করা হয়েছে। ফলে মানুষ ঠিকমতো চলাচল করতে পারছে এবং বিদ্যুতের নানান সুবিধা ভোগ করতে পারছে, যা তার কাজের মাধ্যমে হয়েছে। তার কাজের ফলে উক্ত এলাকার মানুষ উপকৃত হচ্ছে। তাই বলা যায়, মি. ইমাম চৌধুরীর কাজ উৎপাদনের সেবাখাতের অন্তর্ভুক্ত ।"
        },
        {
          "label": "ঘ",
          "question": "",
          "explanation": "“উৎপাদন প্রাকৃতিক সম্পদের সর্বোত্তম ব্যবহারের মাধ্যমে কর্মসংস্থান সৃষ্টি ও আর্থ-সামাজিক উন্নয়নে সহায়তা করে”- উদ্দীপকের আলোকে উক্তিটিকে যথার্থ বলা যায়।  প্রকৃতি থেকে বিভিন্ন ধরণের সম্পদ সংগ্রহ করে তা কাঁচামালে রূপান্তর করা হয়। উক্ত কাঁচামাল থেকে মানুষের ব্যবহার উপযোগী পণ্য তৈরি করে রূপগত উপযোগ সৃষ্টি করা হলো উৎপাদন। উৎপাদনের মাধ্যমে প্রাকৃতিক সম্পদের সঠিক ব্যবহার করা হয়।  উদ্দীপকে উল্লিখিত মি. ইমাম একজন শিল্পপতি। তিনি রাজশাহী অঞ্চলের চর-খিদিরপুর এলাকায় একশ একর জমিতে একটি বিনোদন পার্ক তৈরি করেন। বিনোদন পিপাসু জনসাধারণের কথা চিন্তা করে তিনি পার্কে যাতায়াতের সুবিধার জন্য রাস্তাঘাট নির্মাণ করেন। এছাড়াও তিনি সেখানে বিদ্যুতের ব্যবস্থা করেন। এতে ঐ অঞ্চলের মানুষ উপকৃত হয় ।  মি. ইমামের ঐ বিনোদন পার্ক নির্মাণের জন্য অনেক রকম উপকরণের প্রয়োজন হয়। এগুলো প্রকৃতি থেকে সরাসরি বা পরোক্ষভাবে সংগ্রহ করা হয়। প্রকৃতির নানা উপাদানের সংমিশ্রণে বিনোদন পার্ক, রাস্তাঘাট নির্মাণ এবং বিদ্যুৎ ব্যবস্থা তৈরীর আনুষঙ্গিক উপকরণ তৈরি করা হয়। এসব উপকরণ তৈরিতে অনেক মানুষ যুক্ত থাকে, ফলে তাদের কর্মসংস্থানের সুযোগ সৃষ্টি হয়। কর্মসংস্থানের কারণে তারা অর্থনৈতিকভাবে সাবলম্বী হতে পারে। এতে তাদের জীবনযাত্রার মান বাড়ে এবং সামগ্রিকভাবে তা দেশের অর্থনীতির উন্নয়নে সহায়তা করে। তাছাড়া রাস্তাঘাট নির্মাণের মাধ্যমে মি. ইমাম সামাজিক উন্নয়নেও অবদান রেখেছেন। এভাবে মি. ইমাম উৎপাদন প্রক্রিয়ায় অংশগ্রহণ করে কর্মসংস্থান সৃষ্টি ও আর্থ-সামাজিক উন্নয়নে সহায়তা করেন।"
        }
      ]
    },
    {
      "number": "2",
      "uddipok": "অনুকূল আবহাওয়ার কারণে গত মৌসুমে রংপুরের পীরগঞ্জে ভুট্টার প্রচুর ফলন হয়। কিন্তু স্থানীয় ফড়িয়া ও আড়তদারদের অশুভ প্রভাবে চাষিরা ভুট্টার উপযুক্ত মূল্য পাওয়া থেকে বঞ্চিত হয়। এমতাবস্থায় সেখানকার ৫০ জন চাষি জোটবদ্ধ হয়ে সরকারি আইন-কানুন মেনে একটি সংগঠন গড়ে তোলেন । পরবর্তীতে উক্ত সংগঠনের মাধ্যমে তারা কৃষিপণ্য উৎপাদন ও বিপণনের ক্ষেত্রে বিভিন্ন সুযোগ-সুবিধা ভোগ করেন এবং আর্থিকভাবে লাভবান হন ।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "যেসব উপাদান দ্বারা যৌথ ও সমন্বিত প্রক্রিয়ায় উৎপাদনের কাজ সম্পন্ন করা হয় সেগুলোকে উৎপাদনের উপকরণ বলে ।"
        },
        {
          "label": "খ",
          "question": "",
          "explanation": "মানুষের শারীরিক এবং, মানসিক বা বুদ্ধিবৃত্তিক কর্মপ্রচেষ্টা যা পণ্য উৎপাদনের কাজে ব্যবহার করে অর্থ উপার্জন করা হয় তাই হলো শ্ৰম ।  উৎপাদনের অন্যান্য উপাদান, যেমনঃ: ভূমি ও মূলধন ভবিষ্যতের জন্য সংরক্ষণ করা গেলেও শ্রমিকের শ্রম কখনও সংরক্ষণ করা যায় না। শ্রমিক যখন শ্রম দেয় তখনই তার উপযোগিতা পাওয়া যায়। শ্রমিকের দক্ষতা, অভিজ্ঞতা ও আন্তরিকতা যতই অপরিহার্য হোক না কেন, তার অনুপস্থিতিতে শ্রমের ব্যবহার হয় না। তাই শ্রমকে সংরক্ষণ করা যায় না ।"
        },
        {
          "label": "গ",
          "question": "",
          "explanation": "উদ্দীপকে ভুট্টার প্রচুর ফলন হওয়ার জন্য উদ্দীপকে উৎপাদনের ‘ভূমি’ উপকরণের প্রত্যক্ষ প্রভাব আছে।  সাধারণ কথায়, ভূমি হলো ভূ-পৃষ্ঠের উপরের অংশ। কিন্তু অর্থনীতিতে ভূমি হলো প্রকৃতি প্রদত্ সম্পদ যা উৎপাদন কাজে ব্যবহার করা হয়। উৎপাদনে ব্যবহৃত মাটি, পানি, বাতাস, আলো প্রভৃতি ভূমির অন্তর্গত। এটি পৃথিবীর সবচেয়ে প্রাচীন এবং প্রয়োজনীয় উপাদান।  অনুকূল আবহাওয়ার কারণে গত মৌসুমে উদ্দীপকে উল্লেখিত রংপুরের পীরগঞ্জে ভুট্টার প্রচুর ফলন হয়। এখানে অনুকূল আবহাওয়া বলতে বোঝানো হয়েছে সঠিক আলো-বাতাস, পর্যাপ্ত বৃষ্টিপাত, বাতাসে সঠিক আদ্রতার পরিমাণ এবং মাটির গুণাগুণকে । উক্ত বিষয়গুলো অনুকূলে থাকার কারণে ভুট্টার প্রচুর ফলন হয়। উপরের অনুকূল আবহাওয়ার সকল বিষয়গুলো উৎপাদনের প্রাচীনতম উপকরণ 'ভূমি' এর অন্তর্ভুক্ত। ভূমি উৎপাদনের প্রাকৃতিক এবং অন্যতম প্রধান উপাদান। তাই বলা যায়, উদ্দীপকে ভুট্টার প্রচুর ফলন হওয়ার জন্য উৎপাদনের ‘ভূমি’ উপকরণের প্রত্যক্ষ প্রভাব আছে ।"
        },
        {
          "label": "ঘ",
          "question": "",
          "explanation": "আমি মনে করি, কৃষিপণ্যের ন্যায্যমূল্য প্রাপ্তি ও সমাজের আর্থিক বৈষম্য দূরীকরণে উদ্দীপকের সমবায় সংগঠনটির ভূমিকা অপরিসীম।  সমাজের সমশ্রেণী বা পেশাভুক্ত কতিপয় ব্যক্তি সমঝোতা, সহযোগিতা ও সমঅধিকারের ভিত্তিতে স্বেচ্ছায় ঐক্যবদ্ধ হয়ে যখন একটি নির্দিষ্ট লক্ষ্য অর্জনের জন্য যে সংগঠন গড়ে তোলে তাকে সমবায় সমিতি বলে। মূলত একই পেশাভুক্ত জনগণ তাদের বিভিন্ন সমস্যা সমাধানের জন্য সমবায় সংগঠন গড়ে তোলে ।  অনুকূল আবহাওয়ার কারণে উদ্দীপকে উল্লেখিত রংপুরের পীরগঞ্জে গত মৌসুমে ভুট্টার প্রচুর ফলন হয়। কিন্তু স্থানীয় ফড়িয়া ও আড়তদারদের অশুভ প্রভাবে চাষিরা ভুট্টার উপযুক্ত মূল্য প্রাপ্তি থেকে বঞ্চিত হয়। তাই সেখানকার ৫০ জন চাষি জোটবদ্ধ হয়ে সরকারি আইন-কানুন মেনে একটি সংগঠন গড়ে তোলেন যা একটি সমবায় সংগঠন ।  সমবায় সংগঠন গড়ে তোলার কারণে উদ্দীপকের চাষিরা তাদের উৎপাদিত ভুট্টা সঠিকভাবে বাজারজাত করতে পারে। অর্থাৎ, তারা সকলের সম্মিলিত প্রয়াসে সঠিক পদ্ধতিতে ফসল সংগ্রহ করে। পরে তা বিজ্ঞানসম্মত উপায়ে সংরক্ষণ এবং সঠিক সময়ে পরিবহন করে বাজারে নিয়ে যায়। এতে স্থানীয় ফড়িয়া ও আড়তদারদের অশুভ প্রভাব থেকে তারা মুক্তি পায়। ফলাফলস্বরূপ তারা কৃষিপণ্য উৎপাদন ও বিপণনের ক্ষেত্রে সুযোগ-সুবিধা পায় এবং আর্থিকভাবে লাভবান হয়। তাই উদ্দীপকের আলোকে এটা স্পষ্টভাবে বলা যায় যে, কৃষিপণ্যের ন্যায্যমূল্য প্রাপ্তি ও সমাজের আর্থিক বৈষম্য দূরীকরণে সমবায় সংগঠনের ভূমিকা অপরিসীম ।"
        }
      ]
    },
    {
      "number": "3",
      "uddipok": "মি. বাবুল তার ডাল মিলে প্রতিদিন গড়ে ৫০ টন ডাল উৎপাদন করেন। চাহিদা বেড়ে যাওয়ায় বর্তমানে তিনি গড়ে প্রতিদিন ৬০ টন ডাল উৎপাদন করছেন। এতে তার প্রতিষ্ঠানে উৎপাদন ব্যয় কমে সর্বনিম্ন পর্যায়ে এসেছে। সম্প্রতি বাজার চাহিদা ব্যাপক বেড়ে যাওয়ায় তিনি দৈনিক গড়ে ৮০ টন ডাল উৎপাদনের সিদ্ধান্ত নিয়েছেন ।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "একটি প্রতিষ্ঠানে সব সুযোগ-সুবিধা ব্যবহার করে যে পরিমাণ পণ্য বা সেবা উৎপাদন করা যায় তার পরিমাপ হচ্ছে উৎপাদনের মাত্রা ।"
        },
        {
          "label": "খ",
          "question": "",
          "explanation": "উৎপাদনের পরিমাণ বাড়ার সাথে একক প্রতি গড় উৎপাদন ব্যয় নির্দিষ্ট স্তর পর্যন্ত কমে যাওয়ার প্রক্রিয়াকে মিতব্যয়ী উৎপাদন মাত্রা বলা হয় ।  উৎপাদনের শুরুতে স্থায়ী ব্যয় বেশি থাকায় একক প্রতি ব্যয় বেশি হয়। কিন্তু উৎপাদনের পরিমাণ বাড়লে উক্ত স্থায়ী ব্যয় প্রতি একক পণ্যের মধ্যে ভাগ হয়ে যাওয়ায় কারণে একক প্রতি উৎপাদন ব্যয় কমে যায়। এভাবে উৎপাদনের পরিমাণ বেড়ে যাওয়ার সাথে একক প্রতি উৎপাদন ব্যয় একটি নির্দিষ্ট স্তর পর্যন্ত কমতে থাকে এবং এই প্রক্রিয়াকে মিতব্যয়ী উৎপাদন মাত্রা বলা হয় ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত মি. বাবুলের মিলে প্রতিদিন গড়ে ৬০ টন ডাল উৎপাদন করা হয় এবং এই পরিমাণকে কাম্য উৎপাদন মাত্রাকে নির্দেশ করে।  যে মাত্রায় বা পরিমাণে পণ্য উৎপাদন করলে একক প্রতি উৎপাদন ব্যয় সর্বনিম্ন হয় তা-ই কাম্য উৎপাদন মাত্রা। এ মাত্রায় পণ্য উৎপাদন করা লাভজনক। কেননা এক্ষেত্রে সর্বনিম্ন ব্যয়ে সর্বোচ্চ পণ্য উৎপাদন করা সম্ভব হয়।  উদ্দীপকে উল্লেখিত মি. বাবুল তার মিলে প্রতিদিন গড়ে ৫০ টন ডাল উৎপাদন করেন। চাহিদা বেড়ে যাওয়ায় বর্তমানে তিনি গড়ে প্রতিদিন ৬০ টন ডাল উৎপাদন করছেন। তিনি দেখলেন, এতে তার প্রতিষ্ঠানের গড় উৎপাদন ব্যয় সর্বনিম্ন পর্যায়ে এসেছে। যে পরিমাণ পণ্য উৎপাদনে গড় ব্যয় সবচেয়ে কম হয় তা-ই কাম্য উৎপাদন মাত্রা। ৬০ টন পণ্য উৎপাদনের কারণে মি. বাবুল সর্বনিম্ন ব্যয়ে সর্বোচ্চ উৎপাদন করতে পারছেন। তাই বলা যায়, মি. বাবুলের কাম্য উৎপাদন মাত্রা হলো ৬০ টন ডাল ।"
        },
        {
          "label": "ঘ",
          "question": "",
          "explanation": "সাম্প্রতিক চাহিদা পূরণের লক্ষ্যে উদ্দীপকে উল্লেখিত মি. বাবুলের অমিতব্যয়ী উৎপাদন মাত্রায় পণ্য উৎপাদনের সিদ্ধান্তটি যুক্তিসঙ্গত না ।  উৎপাদনের পরিমাণ বাড়ানো হলে গড় ব্যয় কমতে থাকে। তবে একটি নির্দিষ্ট মাত্রার পর উৎপাদনের পরিমাণ বাড়ালে গড় ব্যয়ও বাড়তে থাকে। যে মাত্রায় পণ্য উৎপাদনে গড় ব্যয় বাড়ে তা-ই অমিতব্যয়ী উৎপাদন মাত্রা।  উদ্দীপকে উল্লেখিত মি. বাবুল প্রতিদিন গড়ে ৫০ টন ডাল উৎপাদন করেন। চাহিদা বাড়ায় তিনি ৬০ টন ডাল উৎপাদন শুরু করেন। এতে গড় উৎপাদন ব্যয় সর্বনিম্ন পর্যায়ে এসেছে। অর্থাৎ, এটি তার কাম্য উৎপাদন মাত্রা। কিন্তু বাজার চাহিদা আরও বাড়ায় তিনি দৈনিক গড়ে ৮০ টন ডাল উৎপাদনের সিদ্ধান্ত নিয়েছেন। কাম্য উৎপাদন মাত্রার পরের স্তর হলো অমিতব্যয়ী উৎপাদন মাত্রা। তাই ৬০ টনের বেশি অর্থাৎ ৮০ টন ডাল উৎপাদন হবে অমিতব্যয়ী উৎপাদন মাত্রা। এতে মি. বাবুলের গড় উৎপাদন ব্যয় বাড়বে। ফলে স্বল্প মূল্যে পণ্য বিক্রি করা তার পক্ষে সম্ভব হবে না। পণ্য মূল্য বাড়লে ক্রেতারা বেশি দামে বাবুলের উৎপাদিত ডাল নাও কিনতে পারে। ফলে বিক্রি কমে যাবে। এতে ডাল অবিক্রিত থেকে গেলে তিনি ক্ষতির সম্মুখীনও হতে পারেন।  তাই আমি মনে করি, সাম্প্রতিক চাহিদা পূরণের লক্ষ্যে মি. বাবুলের গৃহীত সিদ্ধান্তটি যুক্তিসঙ্গত না ।"
        }
      ]
    },
    {
      "number": "4",
      "uddipok": "নাটোরের বেকারি পণ্য উৎপাদনকারী প্রতিষ্ঠান ‘শাহী ফুড'-এর মালিক পণ্য উৎপাদনের ক্ষেত্রে সর্বদাই ক্রেতাদের সন্তুষ্টি, কর্মীদের সম্পৃক্ততা এবং পণ্য মানের ধারাবাহিকতার প্রতি গুরুত্ব দেন। ফলে মান ভালো হওয়ায় স্থানীয় বাজারে পণ্যের চাহিদা ব্যাপক হারে বাড়ে। সম্প্রতি প্রতিষ্ঠানটি ব্যবসায় সম্প্রসারণের জন্য বিভাগীয় শহরগুলোতে বিক্রয় শাখা খুলেছে কিন্তু শহরের শিক্ষিত ও সচেতন ক্রেতারা পণ্যের প্যাকেটে কিছু তথ্য ও মান প্রকাশ করে এমন একটি চিহ্ন না দেখে প্রতিষ্ঠানটির পণ্য কিনতে অনীহা প্রকাশ করেছে।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে ।"
        },
        {
          "label": "খ",
          "question": "",
          "explanation": "পূর্ব নির্ধারিত মান অনুযায়ী পণ্য উৎপাদিত হচ্ছে কিনা তা নিশ্চিতকরণ এবং মানের বিচ্যুতি হলে সংশোধন ব্যবস্থা নেওয়াকে মান নিয়ন্ত্রণ বলে।  বাজার বিশ্লেষণের মাধ্যমে পণ্য মান নির্ধারিত হয়। মান নিয়ন্ত্রণ এ মান নিশ্চিত করে। ফলে বাজারে পণ্য আসলে ক্রেতারা মানসম্পন্ন পণ্য পেয়ে সন্তুষ্ট হয়। আর সন্তুষ্ট ক্রেতারাই নতুন ক্রেতা সৃষ্টি করে। ফলে প্রতিষ্ঠানের সাফল্য অর্জিত হয়। তাই বলা যায়, মান নিয়ন্ত্রণ ক্রেতা সৃষ্টি করে ও ক্রেতার সন্তুষ্টি বাড়ায়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ‘শাহী ফুড’-এর পণ্যের চাহিদা স্থানীয় বাজারে বাড়ার কারণ হলো সার্বিক মান ব্যবস্থাপনার প্রয়োগ।  সার্বিক মান ব্যবস্থাপনা হচ্ছে মান নিয়ন্ত্রণ ও নিশ্চিতকরণের মাধ্যমে পণ্য বা সেবাসামগ্রীর ক্রমাগত উন্নয়ন সাধন প্রক্রিয়া। পণ্যমানের ধারাবাহিক উন্নয়নের লক্ষ্যে সার্বিক মান ব্যবস্থাপনা প্রয়োগ করা হয়।  উদ্দীপকে উল্লেখিত “শাহী ফুড’ নাটোরে অবস্থিত বেকারি পণ্য উৎপাদনকারী প্রতিষ্ঠান। এর মালিক পণ্য উৎপাদনের ক্ষেত্রে ক্রেতাদের সন্তুষ্টির কথা বিবেচনা করেন। এজন্য তিনি মান নিয়ন্ত্রণ কার্যাবলি পরিচালনার মাধ্যমে মানের ধারাবাহিকতা নিশ্চিত করেন। এ কাজে তিনি কর্মীদের যথাযথ সম্পৃক্ততাও নিশ্চিত করেন। তার কার্যক্রম সার্বিক মান ব্যবস্থাপনার আওতাভুক্ত। আর এটি অনুসরণেই তিনি মানসম্মত পণ্য বিপণন করেন বলে তার পণ্যের বাজার চাহিদা বেড়ে যায়।"
        },
        {
          "label": "ঘ",
          "question": "",
          "explanation": "শিক্ষিত ও সচেতন ক্রেতাদের পণ্য কিনতে অনীহা দূর করতে ‘শাহী ফুড'-এর মালিককে বিএসটিআই (BSTI) থেকে মান সনদ সংগ্রহ করতে হবে।  বিএসটিআই হলো বাংলাদেশের মান নির্ধারণ ও নিয়ন্ত্রণকারী প্রতিষ্ঠান। এটি থেকে সনদ পেলে পণ্যের গায়ে বিএসটিআই চিহ্ন বা লোগো ব্যবহার করা যায়। ফলে ভোক্তারা নিশ্চিন্তে পণ্য কিনতে পারে বা ভোগ করার সুযোগ পায় ।  উদ্দীপকে উল্লেখিত “শাহী ফুড' হলো বেকারি পণ্য উৎপাদনকারী একটি প্রতিষ্ঠান। এর মালিক পণ্য মান বজায় রাখতে সার্বিক মান ব্যবস্থাপনা অনুসরণ করেন। ফলে মান ভালো হওয়ায় স্থানীয় বাজারে পণ্যের চাহিদা বাড়ে । সম্প্রতি বিভাগীয় শহরগুলোতে শাখা স্থাপন করলেও শিক্ষিত ও সচেতন ক্রেতারা প্রতিষ্ঠানটির পণ্য কিনতে অনীহা দেখায়। কারণ পণ্যের গায়ে মান সম্পর্কিত কোনো চিহ্ন নেই ।  ‘শাহী ফুড’-এর মালিকের উচিত বাংলাদেশের মান নিয়ন্ত্রণকারী সংস্থা বিএসটিআই থেকে তার উৎপাদিত পণ্যের মান সনদ সংগ্রহ করা। এতে তিনি পণ্যের গায়ে সংস্থাটির বিশেষ চিহ্ন জুড়ে দিতে পারবেন। তাছাড়া, পণ্য মান সম্পর্কিত বিভিন্ন তথ্যও মোড়কে উল্লেখ করতে পারবেন। আর, শিক্ষিত ও সচেতন ক্রেতারা পণ্যের গায়ে উল্লিখিত তথ্যও চিহ্ন দেখে সেগুলো নিশ্চিন্তে কেনার সিদ্ধান্ত নিতে পারবে। এসব কারণেই আমি মনে করি, শিক্ষিত ও সচেতন ক্রেতাদের পণ্য কিনতে অনীহা দূর করতে ‘শাহী ফুড'-এর মালিককে বিএসটিআই থেকে সনদ সংগ্রহ করতে হবে।"
        }
      ]
    },
    {
      "number": "5",
      "uddipok": "মি. রিয়াজ তার বহুতল গার্মেন্টস ফ্যাক্টরিতে কর্মীদের উঠা- নামার জন্য আলাদা প্রশস্ত সিঁড়ি রেখেছেন। এতে দুর্ঘটনার সময় কর্মীরা সহজেই ফ্যাক্টরি থেকে বের হতে পারে। আবার বিশেষজ্ঞের পরামর্শে ভবনের নির্দিষ্ট জায়গাগুলোতে পর্যাপ্ত পরিমাণ অগ্নি-নির্বাপক যন্ত্র স্থাপন করেছেন । তাছাড়া আনন্দদায়ক পরিবেশ ও পর্যাপ্ত আলো- বাতাসের ব্যবস্থা থাকায় প্রতিষ্ঠানে কর্মরত কর্মীরা নির্ভয়ে ও স্বতঃস্ফূর্তভাবে কাজ করছে এবং দক্ষতার সাথে মানসম্পন্ন পণ্য উৎপাদন করছে। ফলে প্রতিষ্ঠানটি ব্যবসায়িক সাফল্যের শীর্ষে অবস্থান করছে।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে ।"
        },
        {
          "label": "খ",
          "question": "",
          "explanation": "ব্যবসায় প্রতিষ্ঠানের অভ্যন্তরে এবং বিভিন্ন অংশে যন্ত্রপাতি, কৰ্মী, সুযোগ-সুবিধা, কর্মকেন্দ্র ও বিভাগসমূহ সঠিকভাবে সাজানোই হচ্ছে বিন্যাস বা লে-আউট ।  উন্নত কাজের পরিবেশ নিশ্চিত করার জন্য প্রতিষ্ঠানের অভ্যন্তরে উত্তম বিন্যাস প্রয়োজন। কেননা বিন্যাস ব্যবস্থার কোথায় যন্ত্রপাতি থাকবে, কীভাবে সাজানো হবে, কর্মীদের কাজের ধারা কেমন হবে এসব নির্ধারণ করা হয়। এতে কর্মীরা কাজে স্বতঃস্ফূর্ততা পায়। তাছাড়া পর্যাপ্ত আলো- বাতাসের ব্যবস্থা থাকায় কর্মীরা নিজে থেকেই কাজের প্রতি প্রেষিত হয়, যা উন্নত কাজের পরিবেশের বৈশিষ্ট্য। তাই বলা যায়, বিন্যাস উন্নত কাজের পরিবেশ নিশ্চিত করে ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত মি. রিয়াজ গার্মেন্টস ফ্যাক্টরির বিন্যাসে কর্মী নিরাপত্তার বিষয়টিকে বেশি গুরুত্ব দিয়েছেন ।  প্রতিটি আদর্শ বিন্যাসে উত্তম কর্মী নিরাপত্তা ব্যবস্থা থাকে। এর ফলে দূর্ঘটনা রোধ এবং দুর্ঘটনাকালীন সময়ে কম ক্ষয়ক্ষতি হয়ে থাকে। প্রতিষ্ঠানে কর্মীদের উঠানামা করার সিঁড়ি প্রশস্ত রাখা, নির্দিষ্ট স্থানে অগ্নি নির্বাপক যন্ত্র স্থাপন করা, প্রাথমিক চিকিৎসার ব্যবস্থা থাকা প্রভৃতি কর্মী নিরাপত্তার অংশ ।  উদ্দীপকে উল্লেখিত মি. রিয়াজ তার বহুতল গার্মেন্টস ফ্যাক্টরিতে কর্মীদের চলাচল করার জন্য আলাদা প্রশস্ত সিঁড়ি রেখেছেন। এতে দুর্ঘটনার সময় কর্মীরা সহজেই ফ্যাক্টরি থেকে বের হতে পারে। এছাড়া তিনি বিশেষজ্ঞদের পরামর্শে ভবনের নির্দিষ্ট জায়গাগুলোতে পর্যাপ্ত পরিমাণ অগ্নি-নির্বাপক যন্ত্র স্থাপন করেছেন। এতে হঠাৎ আগুন লাগলে তা নিভানোর জন্য প্রয়োজনীয় ব্যবস্থা নেওয়া সম্ভব হবে। এ ব্যবস্থাগুলো প্রতিষ্ঠানের নিরাপত্তা ব্যবস্থাকে জোড়ালো করেছে। তাই বলা যায়, মি. রিয়াজ তার গার্মেন্টস ফ্যাক্টরির বিন্যাসে কর্মী নিরাপত্তার বিষয়টিকে গুরুত্ব দিয়েছেন।"
        },
        {
          "label": "ঘ",
          "question": "",
          "explanation": "“একটি প্রতিষ্ঠানের সার্বিক সাফল্যে উত্তম বিন্যাসের ভূমিকা অপরিসীম”— উদ্দীপকের আলোকে বক্তব্যটি যথার্থ বলা যায়।  প্রতিটি প্রতিষ্ঠানের অনুসরণ করা বিন্যাস অবশ্যই উত্তম বিন্যাস হওয়া উচিত। উত্তম বিন্যাসে সর্বোচ্চ নমনীয়তা, নিরাপত্তা, উৎপাদন দক্ষতা, উন্নত কাজের পরিবেশ প্রভৃতি বৈশিষ্ট্য থাকে। প্রতিষ্ঠানের বিন্যাস উত্তম হলে সহজেই সফলতা লাভ করা যায়।  উদ্দীপকে উল্লেখিত মি. রিয়াজ তার বহুতল গার্মেন্টস ফ্যাক্টরিতে কর্মীদের উঠা নামার জন্য আলাদা প্রশস্ত সিঁড়ি রেখেছেন। এতে দুর্ঘটনার সময় কর্মীরা সহজেই ফ্যাক্টরি থেকে বের হতে পারে। আবার ফ্যাক্টরির কয়েকটি স্থানে অগ্নি নির্বাপক যন্ত্র স্থাপন করা হয়েছে। তাছাড়া ফ্যাক্টরির অভ্যন্তরের পর্যাপ্ত আলো-বাতাস ও আনন্দপূর্ণ পরিবেশ আছে। ফলে কর্মীরা সুন্দরভাবে কাজ করতে পারছে। তাই প্রতিষ্ঠানটি ব্যবসায়িক সাফল্যের শীর্ষে অবস্থান করছে।  উদ্দীপকে উল্লেখিত মি. রিয়াজের প্রতিষ্ঠানটির সাফল্য লাভের মূল কারণ হলো উত্তম বিন্যাসের ব্যবস্থা থাকা। উক্ত প্রতিষ্ঠানটিতে কর্মীদের নিরাপত্তার বিষয়টিকে অগ্রাধিকার দেওয়া হয়েছে যা উত্তম বিন্যাসের অংশ। এছাড়া কর্মীদের কাজের পরিবেশ আনন্দপূর্ণ। পর্যাপ্ত আলো-বাতাসের ব্যবস্থা রাখায় কর্মীরা এখানে ভালোভাবে কাজ করতে পারছে। উত্তম বিন্যাসে এ বিষয়গুলো অবশ্যই থাকবে। এতে তার প্রতিষ্ঠানে মানসম্মত পণ্য তৈরি করা সম্ভব হয়েছে । তাই তার প্রতিষ্ঠানটি সাফল্যের শীর্ষে অবস্থান করছে। সুতরাং, একটি প্রতিষ্ঠানের সাফল্যে উত্তম বিন্যাস অবশ্যই গুরুত্বপূর্ণ ভূমিকা পালন করে ।"
        }
      ]
    },
    {
      "number": "6",
      "uddipok": "পদ্মা লি.’-এর ২০১৯ ও ২০২০ সালের উৎপাদন চিত্র নিম্নরূপ— উল্লেখ্য ২০১৮ সালে প্রতিষ্ঠানটির মোট উৎপাদনশীলতা ছিল ১.২৫।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে ।"
        },
        {
          "label": "খ",
          "question": "",
          "explanation": "উৎপাদনের উপকরণসমূহ ব্যবহার করে বিক্রির উদ্দেশ্যে চূড়ান্ত পণ্য তৈরি করাকে উৎপাদন বলে । ব্যবসায়ের পরোক্ষ উদ্দেশ্য হচ্ছে মানবকল্যাণ সাধন করা । মানব সভ্যতার ক্রমবিকাশের সাথে সাথে মানুষের নতুন পণ্য ভোগের চাহিদা বেড়ে যায়। উৎপাদন ব্যবস্থায় নতুন পদ্ধতি উদ্ভাবন ও প্রয়োগের উদ্ভাবনের মাধ্যমে ব্যবসায়ীগণ জনগণের নিত্যনতুন চাহিদা মিটিয়ে থাকে। নতুন পণ্য ভোগের সুযোগ দেওয়ার মাধ্যমে উৎপাদন ব্যবস্থা জনগণের জীবনযাত্রার মানোন্নয়নে ভূমিকা রাখে।"
        },
        {
          "label": "গ",
          "question": "",
          "explanation": "উৎপাদিত মোট পণ্যদ্রব্যের মূল্য ও ব্যবহৃত মোট উপকরণের মূল্যের অনুপাতই মোট উৎপাদনশীলতা ।মোট উৎপাদনশীলতা বাড়লে একই পরিমাণ উপকরণ ব্যবহার করে আগের তুলনায় বেশি উৎপাদন করা যায়।  উদ্দীপকে উল্লেখিত ‘পদ্মা লি.'-এর ২০২০ সালের, উৎপাদিত পণ্যের মূল্য = ২৮,০০,০০,০০০ টাকা ব্যবহৃত কাঁচামালের মূল্য = ১০,০০,০০,০০০ টাকা বেতন ও মজুরি বাবদ ব্যয় = ৩,০০,০০,০০০ টাকা যন্ত্রপাতি বাবদ ব্যয় = ২,০০,০০,০০০ টাকা অন্যান্য ব্যয় = ১,০০,০০,০০০ টাকা ∴২০২০ সালে 'পদ্মা লি.'-এর ∴উদ্দীপকে উল্লেখিত ‘পদ্মা লি.'-এর ২০২০ সালের মোট উৎপাদনশীলতা হলো ১.৭৫"
        },
        {
          "label": "ঘ",
          "question": "",
          "explanation": "মোট উৎপাদনশীলতা নির্ণয়ে উৎপাদিত মোট পণ্যের মূল্য ও ব্যবহৃত মোট উপকরণের মূল্যের অনুপাত বের করা হয়। সাধারণত উৎপাদনশীলতার বৃদ্ধি প্রতিষ্ঠানের জন্য লাভজনক হিসেবে ধরা হয়। উৎপাদনশীলতার ইতিবাচক ফলাফলের মাধ্যমেই বোঝা যায় প্রকৃত অর্থেই প্রতিষ্ঠানটি সাফল্যের দিকে এগিয়ে যাচ্ছে কিনা।    উদ্দীপকে উল্লেখিত ‘পদ্মা লি.'-এর ২০১৯ সালের, উৎপাদিত পণ্যের মূল্য = ২৭,০০,০০,০০০ টাকা ব্যবহৃত কাঁচামালের মূল্য = ১২,০০,০০,০০০ টাকা বেতন ও মজুরি বাবদ ব্যয় = ৩,০০,০০,০০০ টাকা যন্ত্রপাতি বাবদ ব্যয় = ২,০০,০০,০০০ টাকা অন্যান্য ব্যয় = ১,০০,০০,০০০ টাকা   ∴২০১৯ সালে 'পদ্মা লি.'-এর উদ্দীপকে উল্লেখিত 'পদ্মা লি.'-এর ২০১৮, ২০১৯ এবং ২০২০ সালের মোট উৎপাদনশীলতা যথাক্রমে ১.২৫, ১.৫ এবং ১.৭৫। মোট উৎপাদনশীলতার এ ধারাবাহিকতা থেকে বলা যায়, প্রতিষ্ঠানটি ক্রমেই তার আগের বছরের তুলনায় বেশি উৎপাদনশীল হয়ে উঠছে। আর এটি অবশ্যই প্রতিষ্ঠানটির অগ্রগতির লক্ষণ।"
        }
      ]
    },
    {
      "number": "7",
      "uddipok": "জেড গ্রুপ অব কোম্পানি'-এর স্বত্বাধিকারী মি. জিসান মেডিসিন কারখানায় কর্মরত কিছু শ্রমিককে কসমেটিকস কারখানায় নিয়োগ দেন। কারণ ঐ শ্রমিকরা মেডিসিন কারখানায় প্রত্যাশিত কাজ করতে পারছিল না। কিন্তু কসমেটিকস কারখানায় গিয়েও তারা ব্যর্থ হয়। এমতাবস্থায় মি. জিসান বিশেষজ্ঞদের পরামর্শ মতে উক্ত শ্রমিকদের ১৫ দিনের প্রশিক্ষণ কর্মশালায় পাঠান। পরবর্তীতে প্রশিক্ষণপ্রাপ্ত শ্রমিকরাই উৎপাদন বাড়িয়ে প্রতিষ্ঠানের প্রত্যাশিত সাফল্য অর্জনে সহায়তা করে ।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "কাজের গুণাগুণ বা মান অক্ষুণ্ণ রেখে নির্দিষ্ট সময়ে একজন শ্রমিকের উৎপাদন করার সর্বোচ্চ ক্ষমতাকে শ্রমের দক্ষতা বলে।"
        },
        {
          "label": "খ",
          "question": "",
          "explanation": "উৎপাদনের উৎপাদিত উপাদান হওয়ায় মূলধন প্রতিষ্ঠানের জন্য অত্যন্ত গুরুত্বপূর্ণ।  মূলধন এমন একটি সম্পদ, যা আয় সৃষ্টি করে অথবা উপার্জনে সহায়তা করে। উৎপাদন কাজের শুরু থেকে শেষ পর্যন্ত মূলধন প্রয়োজন। উৎপাদনের অন্যান্য উপকরণ ভূমি, শ্রমের যোগান নিশ্চিত ও সংগঠন পরিচালনা করতে মূলধন প্রয়োজন হয়। অর্থাৎ এটি সার্বিকভাবে ব্যবসায় প্রতিষ্ঠানের উৎপাদনের চাকা সচল রাখে। আবার, উৎপাদিত পণ্য বিক্রির মাধ্যমে প্রতিষ্ঠানের মুনাফা তথা অতিরিক্ত মূলধনের সৃষ্টি হয়। এসব কারণে মূলধন প্রতিষ্ঠানের জন্য খুবই গুরুত্বপূর্ণ ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত আস৭১ চমি. জিসানের কোম্পানিতে শিল্পগত গতিশীলতা সৃষ্টি হয়েছে। শ্রমিকের এক শিল্প ত্যাগ করে অন্য শিল্পে নিয়োজিত হওয়াই শ্রমের শিল্পগত গতিশীলতা। এ ধরনের গতিশীলতার কারণে শ্রমিক নতুন শিল্প সম্পর্কে জানতে পারে।  উদ্দীপকে উল্লেখিত মি. জিসান ‘জেড গ্রুপ অব কোম্পানি'-এর মালিক। মেডিসিন কারখানায় কর্মরত কিছু শ্রমিককে তিনি কসমেটিকস কারখানায় নিয়োগ দেন। কারণ ঐ শ্রমিকরা মেডিসিন কারখানায় প্রত্যাশিত কাজ করতে পারছিল না। কিন্তু কসমেটিকস কারখানায় গিয়েও তারা ব্যর্থ হয়। কারণ তাদের কসমেটিকস কারখানার কাজ সম্পর্কে ধারণা ছিল না। মেডিসিন ও কসমেটিকস দুটি আলাদা ধরনের শিল্পের অন্তর্ভুক্ত। তাই শ্রমিকদের মেডিসিন কারখানা থেকে কসমেটিকস কারখানায় স্থানান্তর প্রক্রিয়ায় শ্রমের শিল্পগত গতিশীলতা সৃষ্টি হচ্ছে। কারণ এতে শ্রমিকরা এক শিল্প থেকে অন্য শিল্পে নিয়োজিত হয়।          সুতরাং, উদ্দীপকে মি. জিসানের কোম্পানিতে শিল্পগত গতিশীলতা সৃষ্টি হয়েছে।"
        },
        {
          "label": "ঘ",
          "question": "",
          "explanation": "“উৎপাদনশীলতা বাড়াতে শ্রম দক্ষতা অর্জনের প্রয়োজন” — উদ্দীপকের আলোকে উক্তিটি যৌক্তিক বলে আমি মনে করি।  উৎপাদনশীলতা হলো উৎপাদন ও উপকরণের অনুপাত। এটি নির্ভর করে প্রতিষ্ঠানের শ্রমিকদের দক্ষতার ওপর। দক্ষ শ্রমিক থাকলে প্রতিষ্ঠান স্বল্প সম্পদ ব্যবহার করে উৎপাদন বাড়াতে পারে।  উদ্দীপকে উল্লেখিত মি. জিসান ‘জেড গ্রুপ অব কোম্পানি'-এর সত্ত্বাধিকারি। প্রত্যাশিত কাজ করতে না পারায় তিনি মেডিসিন কারখানায় কর্মরত কিছু শ্রমিককে কসমেটিকস কারখানায় নিয়োগ দেন। কিন্তু কসমেটিকস কারখানায় গিয়েও তারা ব্যর্থ হয়। এমতাবস্থায় বিশেষজ্ঞদের পরামর্শ মতে মি. জিসান শ্রমিকদের ১৫ দিনের প্রশিক্ষণের ব্যবস্থা করেন। বর্তমানে প্রশিক্ষণপ্রাপ্ত এ শ্রমিকরাই প্রতিষ্ঠানের উৎপাদন বাড়িয়ে প্রত্যাশিত সাফল্য অর্জনে সহায়তা করছে।  প্রতিষ্ঠানের সফলতা লাভে উৎপাদনশীলতা বাড়ানো আবশ্যক। আর উৎপাদনশীলতা বাড়াতে প্রতিষ্ঠানের শ্রম দক্ষতা বাড়ানো প্রয়োজন । দক্ষ শ্রমিক স্বল্প সম্পদ ব্যবহার করে উৎপাদনশীলতা বাড়াতে পারে। অন্যথায় অপচয় বাড়ে এবং প্রতিষ্ঠানের উৎপাদনশীলতা কমে যায়। শ্রম দক্ষতার প্রয়োজনীয়তা বুঝতে পেরে মি. জিসান তার শ্রমিকদেরপ্রশিক্ষণের ব্যবস্থা করেন। পরবর্তীতে প্রশিক্ষণপ্রাপ্ত শ্রমিকরা তার প্রতিষ্ঠানের উৎপাদন বাড়িয়ে প্রত্যাশিত সাফল্য অর্জনে সহায়তা করে। উপরিউক্ত আলোচনার প্রেক্ষিতে বলা যায়, “উৎপাদনশীলতা বাড়াতে শ্রম দক্ষতা অর্জনের প্রয়োজন” – উক্তিটি যৌক্তিক।"
        }
      ]
    },
    {
      "number": "8",
      "uddipok": "মি. আজিজ ২০১০ সালে ২৫ কোটি টাকা ও ১৫০ জন শ্রমিক নিয়ে খুলনায় একটি সিমেন্ট কারখানা স্থাপন করেন। সম্প্রসারণের সুযোগ থাকায় ২০১৫ সালে তিনি আরও ২০ কোটি টাকা বিনিয়োগ করে নতুন ১০০ জন শ্রমিক নিয়োগ দেন। এদিকে দেশের ব্যাপক উন্নয়নে সিমেন্টের চাহিদা অব্যাহতভাবে বেড়ে যায়। বিষয়টি বিবেচনায় এনে তিনি কারখানা সম্প্রসারণের লক্ষ্যে শিল্পোদ্যোক্তা হিসেবে ৫০ কোটি টাকা ব্যাংক লোনের আবেদন করেছেন।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "উৎপাদনকারী প্রতিষ্ঠানের উৎপাদন বা বিক্রির পরিমাণ কম-বেশি হওয়ার সাথে যে ব্যয়ের পরিবর্তন হয়, তাকে পরিবর্তনশীল ব্যয় বলে ।"
        },
        {
          "label": "খ",
          "question": "",
          "explanation": "উৎপাদনের ক্ষেত্রে যেসব প্রতিষ্ঠানের জমি ও বিল্ডিং ছাড়াও অন্যান্য স্থায়ী সম্পদের মূল্য ৫০ কোটি টাকার বেশি বা শ্রমিক সংখ্যা ৩০০-এর বেশি, সেসব প্রতিষ্ঠানকে বৃহদায়তন ব্যবসায় প্রতিষ্ঠান হিসেবে গণ্য করা হয়।  যেকোনো ধরনের প্রতিষ্ঠানেই কমবেশি ঝুঁকি থাকে। বৃহদায়তন ব্যবসায় আকারে বড় হওয়ার কারণে এর ঝুঁকির পরিমাণও বেশি থাকে। ব্যবসায় পরিচালনায় ন্যূনতম ভুল-ত্রুটি, চাহিদার নিম্নমুখিতা, প্রযুক্তির পরিবর্তনশীলতা প্রভৃতি কারণে এ ব্যবসায় আর্থিক অনিশ্চয়তা ও ঝুঁকির সম্মুখীন হয়ে থাকে।"
        },
        {
          "label": "গ",
          "question": "",
          "explanation": "জাতীয় শিল্পনীতি-২০১৬ অনুযায়ী উদ্দীপকে উল্লেখিত মি. আজিজের প্রতিষ্ঠানটি ২০১৫ সালে মাঝারি এন্টারপ্রাইজের অন্তর্ভুক্ত ছিল ।  উৎপাদনমুখী মাঝারি শিল্প রূপগত উপযোগ সৃষ্টির সাথে জড়িত। জাতীয় শিল্পনীতি ২০১৬ অনুসারে এ শিল্পের ভূমি ও দালান ছাড়া স্থায়ী সম্পদের মূল্য প্রতিস্থাপন ব্যয় সহ ১৫ কোটি টাকা থেকে ৫০ কোটি টাকা হয়। এক্ষেত্রে শ্রমিক সংখ্যা ১২১ থেকে ৩০০ জন পর্যন্ত হয়ে থাকে ।  উদ্দীপকে উল্লেখিত মি. আজিজ ২০১০ সালে ২৫ কোটি টাকা নিয়ে খুলনায় একটি সিমেন্ট কারখানা স্থাপন করেন। তখন কারখানায় ১৫০ জন শ্রমিক নিয়োজিত ছিল। পরবর্তীতে তিনি ২০১৫ সালে আরও ২০ কোটি টাকা এবং নতুন ১০০ জন শ্রমিক নিয়োগ দেন। সেক্ষেত্রে মোট বিনিয়োগ হয় ৪৫ কোটি টাকা এবং মোট শ্রমিক সংখ্যা হয় (১৫০ + ১০০) = ২৫০ জন। উক্ত বিনিয়োগকৃত টাকা এবং শ্রমিক সংখ্যা উৎপাদনমুখী মাঝারি এন্টারপ্রাইজের সাথে সামঞ্জস্যপূর্ণ। তাই বলা যায়, জাতীয় শিল্পনীতি ২০১৬ এর তথ্য মতে, মি. আজিজের প্রতিষ্ঠানটি ২০১৫ সালে মাঝারি এন্টারপ্রাইজের অন্তর্ভুক্ত।"
        },
        {
          "label": "ঘ",
          "question": "",
          "explanation": "গৃহীত পদক্ষেপ বাস্তবায়িত হলে উদ্দীপকের বৃহৎ এন্টারপ্রাইজটি আর্থ-সামাজিক উন্নয়নের পাশাপাশি ব্যাপক কর্মসংস্থানের সুযোগ সৃষ্টি করবে বলে আমি মনে করিশিল্পনীতি ২০১৬ অনুযায়ী, উৎপাদনধর্মী বৃহৎ এন্টারপ্রাইজের মূলধন ৫০ কোটি টাকার বেশি এবং শ্রমিক সংখ্যা ৩০০ জনের বেশি। বৃহৎ এন্টারপ্রাইজের মাধ্যমে ব্যাপক কর্মসংস্থান সৃষ্টি হয়। এরা ন্যায্যমূল্যে উন্নতমানের পণ্য সরবরাহ করে। বৃহৎ এন্টারপ্রাইজ বিভিন্ন উন্নয়নমূলক কাজে অনেক বেশি অর্থ দান করে থাকে।  উদ্দীপকে উল্লেখিত মি. আজিজ ২০১০ সালে ২৫ কোটি টাকা ও ১৫০ জন শ্রমিক নিয়ে খুলনায় একটি সিমেন্ট কারখানা স্থাপন করেন। ২০১৫ সালে তিনি আরও ১০০ জন নতুন শ্রমিক নিয়োগ দেন এবং ২০ কোটি টাকা বিনিয়োগ করেন। সিমেন্টের চাহিদা বাড়ায় বর্তমানে তিনি কারখানা আরও সম্প্রসারণ করতে চান। তাই ৫০ কোটি টাকা ব্যাংক লোনের আবেদন করেন।  উদ্দীপকে উল্লেখিত মি. আজিজ ৫০ কোটি টাকা ব্যাংক লোন পেলে তার ব্যবসায়টি উৎপাদনমুখী বৃহৎ এন্টারপ্রাইজে পরিণত হবে। সেখানে বেশিসংখ্যক শ্রমিকের কর্মসংস্থানের সুযোগ তৈরি হবে। ফলে বেশিসংখ্যক বেকার সমস্যা দূর করে সামাজিক উন্নয়ন করতে পারবে। তাছাড়া প্রতিষ্ঠানটি বৃহদায়তন হওয়ায় দেশের অবকাঠামোগত উন্নয়নে অবদান রাখতে পারবে। সমাজের মানুষ তা থেকে উপকৃত হবে। কাজের পরিধি বড় হওয়ায় এর উৎপাদনের পরিমাণ বেশি হবে। ফলে জাতীয় আয় বাড়াতে বেশি ভূমিকা রাখবে। সর্বোপরি উক্ত বৃহৎ ব্যবসায়ের ফলে সমাজের অর্থনৈতিক চাকা শক্তিশালী হবে।  সুতরাং, উদ্দীপকের উক্তিটি যথার্থ বলে আমি মনে করি।"
        }
      ]
    },
    {
      "number": "9",
      "uddipok": "মি. মফিজ তার প্রতিষ্ঠানে পণ্যের মান নির্ধারণে ভোক্তাদের প্রত্যাশার বিষয়টি বিবেচনা করেন এবং উৎপাদন কাজে মানের ধারাবাহিক উন্নয়ন ও কর্মীদের সংশ্লিষ্টতাকে গুরুত্ব দেন। এজন্য তিনি উৎপাদন ক্ষেত্রে প্রথমেই পণ্যের মান স্থির করেন এবং পূর্বনির্ধারিত মান অনুযায়ী পণ্য উৎপাদিত হচ্ছে কিনা তা নিশ্চিত করেন আবার প্রয়োজনে সংশোধনমূলক ব্যবস্থাও নেন। ফলে উৎপাদিত পণ্য সবসময় মানসম্মত হয় এবং প্রতিষ্ঠানটি ক্রেতাদের আস্থা অর্জনে সক্ষম হয়।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "কোনো প্রতিষ্ঠান যদি নিম্নমানের পণ্য উৎপাদন করে তবে এর কারণ নির্ণয় ও ত্রুটি ঠিক করার জন্য প্রতিষ্ঠানের যে ব্যয় হয় তাকে মূল্যায়ন ব্যয় বলে ।"
        },
        {
          "label": "খ",
          "question": "",
          "explanation": "জাতীয় বা আন্তর্জাতিক প্রতিষ্ঠান কর্তৃক কোনো নির্দিষ্ট বিষয়ে মানের নিশ্চয়তার যে সনদ দেওয়া হয় তাকে মান সনদ বলে।  কোনো প্রতিষ্ঠানে বিভিন্ন কারণে মান সনদের প্রয়োজন হয়। ক্রেতা সন্তুষ্টি অর্জনের ক্ষেত্রে মানসম্মত পণ্যের বিকল্প নেই। মান সনদ অর্জনের মাধ্যমে ক্রেতা বা গ্রাহকের আস্থা অর্জন করা যায় । এছাড়াও সরকার কর্তৃক নির্ধারিত মান অনুসরণ করা এবং প্রতিষ্ঠানের বিভিন্ন ধরনের ব্যয় কমানোর জন্যও মান সনদের প্রয়োজন হয় ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত মি. মফিজ পণ্যের মান নির্ধারণে সার্বিক মান ব্যবস্থাপনার নীতি অনুসরণ করেছেন ।  সার্বিক মান ব্যবস্থাপনা অনুযায়ী উৎপাদন কাজে কর্মীদের সংশ্লিষ্টতা থাকে। এতে পণ্য মানের ধারাবাহিক উন্নয়ন সম্ভব হয়। ফলে ভোক্তাদের কাছে মানসম্মত পণ্য সরবরাহ করা যায়।  উদ্দীপকে উল্লেখিত মি. মফিজ তার প্রতিষ্ঠানের উৎপাদন কাজে কর্মীদের সংশ্লিষ্টতার বিষয়টিকে গুরুত্ব দেন। এতে কর্মীরা কাজে আগ্রহ পায় এবং উৎপাদনে গতিশীলতা আসে। আবার, তিনি পণ্যের মানের ধারাবাহিকতা বজায় রাখেন। এজন্য তাকে ক্রমাগত নির্ধারিত মানে পণ্য উৎপাদন হওয়ার বিষয়টি নজরে রাখতে হয়। ফলে পণ্য মানের উন্নয়ন সম্ভব হয়। এ বিষয়গুলো সার্বিক মান ব্যবস্থাপনার সাথে সামঞ্জস্যপূর্ণ। সুতরাং, মি. মফিজ পণ্য মান নির্ধারণে সার্বিক মান ব্যবস্থাপনার নীতি অনুসরণ করেছেন।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত মি. মফিজের মান নিয়ন্ত্রণের পদক্ষেপটি ক্রেতা সন্তুষ্টি ও প্রাতিষ্ঠানিক লক্ষ্য অর্জনে অত্যন্ত কার্যকর বলে আমি একমত।  নির্ধারিত মান অনুযায়ী পণ্য উৎপাদিত হচ্ছে কিনা তা তদারকি করাই হলো মান নিয়ন্ত্রণ। এতে মানসম্মত পণ্য পেয়ে ক্রেতারা সন্তুষ্ট হয় বলে চাহিদা বেড়ে যায় । ফলে বিক্রি ও মুনাফা বাড়ারও সম্ভাবনা সৃষ্টি হয়।  উদ্দীপকে উল্লেখিত মি মফিজ তার প্রতিষ্ঠানের পণ্যের মান নির্ধারণে ভোক্তাদের প্রত্যাশার দিকটি বিবেচনা করেন। এজন্য তিনি পূর্বনির্ধারিত মান অনুযায়ী পণ্য উৎপাদন করেন । এক্ষেত্রে তিনি প্রয়োজন অনুযায়ী ব্যবস্থাও নেন। তার উৎপাদিত পণ্য মানসম্মত হয় বলে ক্রেতারাও সন্তুষ্ট থাকে।  উদ্দীপকে উল্লেখিত মি. মফিজ পণ্য উৎপাদনের ক্ষেত্রে প্রথমে মান নির্ধারণ করেন। তারপর সেই অনুযায়ী পণ্য উৎপাদন করেন। এক্ষেত্রে কোনো ভুল-ত্রুটি হলে সেগুলো সংশোধনও করেন। তার এ কাজটি হলো মান নিয়ন্ত্রণ। এর মাধ্যমে তিনি সর্বোচ্চ গুণগত মানের পণ্য ক্রেতাদের হাতে তুলে দিতে পারেন বলে ক্রেতারা সন্তুষ্ট হয়। আর এভাবে সুনাম বাড়ে বলে তার পণ্যের চাহিদা ও বিক্রি বাড়ে। ফলস্বরূপ মুনাফা বাড়ার মাধ্যমে তার প্রাতিষ্ঠানিক লক্ষ্য অর্জিত হয়। এসব কারণেই আমি উক্তিটির সাথে একমত ।"
        }
      ]
    },
    {
      "number": "10",
      "uddipok": "মি. হাবিব রাজশাহীর সাহেব বাজারে একটি ডিপার্টমেন্ট স্টোর স্থাপন করেন। এখানে মানুষের দৈনন্দিন জীবনে প্রয়োজনীয় সকল দ্রব্যাদি পৃথক স্থানে বিভাগ অনুসারে সাজানো হয়েছে। আবার ক্রেতা আকর্ষণের জন্য পণ্যগুলোকে চমৎকারভাবে ডিসপ্লে করা হয়েছে। প্রতিষ্ঠানটিতে নিরাপত্তার বিষয়কে অগ্রাধিকার দিয়ে সহজ চলাচল, আরামদায়ক পরিবেশ ও স্থানের সর্বোচ্চ ব্যবহার নিশ্চিত করা হয়েছে। ফলে স্বল্প সময়ের মধ্যেই প্রতিষ্ঠানটি ক্রেতাদের কাছে অত্যন্ত জনপ্রিয় হয়ে ওঠেছে।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "যে বিন্যাস ব্যবস্থায় একটি নির্দিষ্ট উদ্দেশ্য অর্জনের জন্য সমজাতীয় কর্মসমূহকে সমকর্ম কেন্দ্রে বা সমবিভাগে ভাগ করা হয় তাকে প্রক্রিয়া বিন্যাস বলা হয় ।"
        },
        {
          "label": "খ",
          "question": "",
          "explanation": "প্রতিষ্ঠানের অভ্যন্তরে এবং বিভিন্ন অংশে যন্ত্রপাতি, কর্মী, সুযোগ-সুবিধা, কর্মকেন্দ্র ও বিভাগসমূহ সঠিকভাবে সাজানোই হচ্ছে বিন্যাস । উত্তম বিন্যাসের ফলে প্রতিষ্ঠানের অপচয় কমে। তাছাড়া উত্তম কাজের পরিবেশ পেয়ে কর্মীরা প্রেষিত হয়। এতে কর্মীদের কর্ম দক্ষতা বেড়ে যায়, পারস্পরিক সম্পর্কের উন্নয়ন ঘটে এবং শ্রমিকদের নিরাপত্তা নিশ্চিত হয়। এজন্য কর্মীদের মনোবল বেড়ে যায়। তাই বলা যায়, প্রতিষ্ঠানে নিয়োজিত কর্মকর্তা-কর্মচারীদের মনোবল বাড়াতে উত্তম বিন্যাস গুরুত্বপূর্ণ অবদান রাখে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত মি. হাবিবের ডিপার্টমেন্ট স্টোরটি খুচরা বিক্রয়কেন্দ্র বিন্যাসের আওতায় সুসজ্জিত হয়েছে।  খুচরা বিক্রয়কেন্দ্র বিন্যাসে পণ্য এবং অন্যান্য জিনিসগুলো একটি নির্দিষ্ট নিয়মে সাজিয়ে রাখা হয়। এ বিন্যাসের মাধ্যমে সহজেই ক্রেতা আকর্ষণ করা যায়। সাধারণত বড় বড় ডিপার্টমেন্ট স্টোরে খুচরা বিক্রয়কেন্দ্র বিন্যাস অনুসরণ করা হয়।  উদ্দীপকে উল্লেখিত মি. হাবিব রাজশাহীর সাহেব বাজারে একটি ডিপার্টমেন্ট স্টোর স্থাপন করেন । এখানে মানুষের দৈনন্দিন জীবনে প্রয়োজনীয় সব দ্রব্যাদি পৃথক স্থানে বিভাগ অনুসারে সাজানো হয়েছে। আবার ক্রেতা আকর্ষণের জন্য পণ্যগুলোকে চমৎকারভাবে ডিসপ্লে করা হয়েছে। এতে ক্রেতারা পণ্য কিনতে আগ্রহী হয়। ডিপার্টমেন্ট স্টোর হলো বৃহদায়তন খুচরা ব্যবসায় প্রতিষ্ঠান। এ ধরনের প্রতিষ্ঠান দৈনন্দিন জীবনের সকল দ্রব্য খুচরা বিক্রি করে। এগুলোতে খুচরা বিক্রয়কেন্দ্র বিন্যাস অনুসরণ করা হয়, যাতে ক্রেতারা স্বাচ্ছন্দে পণ্য কিনতে পারে। তাই বলা যায়, মি. হাবিবের ডিপার্টমেন্ট স্টোরটি খুচরা বিক্রয়কেন্দ্র বিন্যাসের আওতায় সুসজ্জিত ।"
        },
        {
          "label": "ঘ",
          "question": "",
          "explanation": "বৈশিষ্ট্যের ভিত্তিতে মি. হাবিবের প্রতিষ্ঠানের বিন্যাসকে উত্তম বিন্যাস বলা যায়।  সব প্রতিষ্ঠানের জন্য একই ধরনের বিন্যাস উপযুক্ত নয়। কিন্তু প্রত্যেক প্রতিষ্ঠানের বিন্যাস উত্তম হওয়া আবশ্যক। তা না হলে সফলতা অর্জন সম্ভব হয় না। উত্তম বিন্যাসে যে বিষয়গুলো থাকবে তা হলো— নিরাপত্তা, কাজের নমনীয়তা, উন্নত পরিবেশ, ন্যূনতম চলাচল ব্যবস্থা প্রভৃতি। মি. হাবিব রাজশাহীর সাহেব বাজারে একটি ডিপার্টমেন্ট স্টোর স্থাপন করেন। সেখানে মানুষের দৈনন্দিন সকল দ্রব্যাদি সুন্দরভাবে সাজানো থাকে। প্রতিষ্ঠানটিতে নিরাপত্তার বিষয়কে অগ্রাধিকার দিয়ে সহজ চলাচল, আরামদায়ক পরিবেশ ও স্থানের সর্বোচ্চ ব্যবহার নিশ্চিত করা হয়েছে। ফলে স্বল্প সময়ের মধ্যেই প্রতিষ্ঠানটি জনপ্রিয় হয়ে ওঠে।  উদ্দীপকে উল্লেখিত মি. হাবিবের ডিপার্টমেন্ট স্টোরে প্রয়োজনীয় সকল দ্রব্যাদি বিভাগ অনুসারে সাজানো হয়েছে। খুচরা বিক্রয়কেন্দ্র বিন্যাসে সাধারণত পণ্যের আকার-আকৃতি, রং, মূল্য বিবেচনায় পণ্য সাজানো হয়। এটি উক্ত বিন্যাসের প্রধান বৈশিষ্ট্য। তাছাড়া ক্রেতাদের সহজ চলাচল, আরামদায়ক ব্যবস্থা, স্থানের সর্বোচ্চ ব্যবহার, সর্বোপরি নিরাপত্তা ব্যবস্থা নেওয়া হয়েছে। এ বিষয়গুলো একটি উত্তম বিন্যাসে অবশ্যই থাকতে হবে।  সুতরাং, উপরের বৈশিষ্ট্যগুলো বিবেচনায় মি. হাবিবের প্রতিষ্ঠানের বিন্যাসকে উত্তম বিন্যাস বলা যায়।"
        }
      ]
    },
    {
      "number": "11",
      "uddipok": "মি. জামিল বগুড়ায় ২,০০০ টন ধারণ ক্ষমতাসম্পন্ন একটি কোল্ডস্টোরেজ স্থাপন করেন। মার্চ মাসে তিনি সংরক্ষণের উদ্দেশ্যে ১,৫০০ টন আলু সংগ্রহ করেন। চলতি মৌসুমে ব্যাপক ফলন হওয়ায় বাজারে আলুর দাম অনেক কম। এতে বেশি মুনাফার আশায় তিনি আরও ৮০০ টন আলু কিনে সংরক্ষণ করেন। কিন্তু দুই মাস পর কিছু আলু নষ্ট হয়। মি. জামিল অনেক চেষ্টা করেও প্রতিষ্ঠানটিকে ক্ষতি থেকে রক্ষা করতে ব্যর্থ হন",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "কোনো পণ্য বা সেবা সামগ্রীর মধ্যে মানুষের অভাব পূরণের যে ক্ষমতা ও গুণ বিদ্যমান থাকে তাকে ঐ পণ্য বা সেবা সামগ্রীর উপযোগ বলে ।"
        },
        {
          "label": "খ",
          "question": "",
          "explanation": "উৎপাদনের ভূমি উপকরণটি স্থানান্তরযোগ্য নয় ।  উৎপাদনের চারটি উপাদানের মধ্যে ভূমিই প্রকৃতির দান। মাটি, মাটির উর্বরাশক্তি, বৃষ্টিপাত, বাতাস, সূর্যের আলো, নদ-নদী প্রভৃতি হলো ভূমির অন্তর্ভুক্ত। এগুলো চাইলেই এক স্থান থেকে অন্য স্থানে স্থানান্তরিত করা সম্ভব নয়। উৎপাদনের উপাদানগুলো ভূমিতে এনে উৎপাদন কাজ সম্পন্ন করা যায়। তবে ভূমির মালিকানা হস্তান্তর করা সম্ভব। তাই বলা যায়, ভূমির মালিকানা হস্তান্তর করা যায় কিন্তু ভূমি স্থানান্তরযোগ্য নয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত মি. জামিলের প্রতিষ্ঠানটির মাধ্যমে সময়গত উপযোগ সৃষ্টি হয়।  গুদামজাতকরণের মাধ্যমে পণ্যকে একটি নির্দিষ্ট সময় পর্যন্ত সংরক্ষণ করা হয়। এতে ঘাটতি মৌসুমে ঐ পণ্য সরবরাহের মাধ্যমে চাহিদা পূরণ করা যায়। এভাবে সময়গত উপযোগ সৃষ্টি হয়। ফলে সারা বছরই ক্রেতারা পণ্য ভোগ করতে পারে।  উদ্দীপকে উল্লেখিত মি. জামিল বগুড়ায় ২,০০০ টন ধারণ ক্ষমতাসম্পন্ন একটি কোল্ডস্টোরেজ স্থাপন করেন। মার্চ মাসে তিনি সংরক্ষণের জন্য ১,৫০০ টন আলু সংগ্রহ করেন। মি. জামিল ঐ আলু অনেকদিন সংরক্ষণ করতেপারবেন। আলুগুলো সঠিকভাবে সংরক্ষণ করলে তার গুণগতমানে দীর্ঘদিন কোনো সমস্যা হবে না। ফলে মি. জামিল ঘাটতি মৌসুমে ঐ আলু বাজারে সরবরাহ করতে পারবেন। এভাবে তার আলু সংরক্ষণের কাজটি গুদামজাতকরণের অন্তর্ভুক্ত। আর গুদামজাতকরণ সময়গত উপযোগ সৃষ্টি করে। সুতরাং, মি. জামিলের প্রতিষ্ঠানটির মাধ্যমে সময়গত উপযোগ সৃষ্টি হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত মি. জামিলের প্রতিষ্ঠানটির ক্ষতির জন্য উৎপাদনের ‘সংগঠন’ উপকরণটি দায়ী বলে আমি মনে করি ।  সংগঠন হলো একই লক্ষ্য অর্জনে সমবেত কয়েকজন ব্যক্তির সমষ্টি। এর মাধ্যমে উৎপাদনের অন্য উপাদানগুলোকে একত্র করে একই চা উদ্দেশ্য অর্জনে ব্যবহার করা হয়। আর সংগঠনের এ কাজটি যিনি করেন তাকে বলে সংগঠক।  উদ্দীপকে উল্লেখিত মি. জামিল বগুড়ায় ২,০০০ টন ধারণক্ষমতার একটি কোল্ডস্টোরেজ এর স্থাপন করেন। প্রাথমিক পর্যায়ে তিনি এতে ১,৫০০ টন আলু সংরক্ষণ করেন। চলতি মৌসুমে আলুর ফলন ভালো হওয়ায় অতিরিক্ত মুনাফার আশায় তিনি আরও ৮০০ টন আলু সংরক্ষণ করেন। কিন্তু কিছুদিন পর জ আলু নষ্ট হয়ে তার ব্যবসায়ে ক্ষতি হয়।  মি. জামিলের কোল্ড স্টোরেজ-এর ধারণ ক্ষমতা ২,০০০ টন হলেও তিনি মজুদ করেন ২,৩০০ বা (১,৫০০ + ৮০০) টন আলু। এ অতিরিক্ত ৩০০ টন আলু সংরক্ষণের জন্য তার কোল্ড স্টোরেজে পর্যাপ্ত ব্যবস্থা ছিল না। কিন্তু তিনি সাংগঠনিক দক্ষতার অভাবে অতিরিক্ত আলু সংরক্ষণের অযৌক্তিক সিদ্ধান্ত নিয়েছেন। সংগঠনের মাধ্যমে উৎপাদনের উপকরণের সর্বোচ্চ ব্যবহার নিশ্চিত করা হয়। কিন্তু সম্পদের অতিরিক্ত ব্যবহার করতে চাওয়াটা অযৌক্তিক। এজন্যই তার কোল্ড স্টোরেজ ব্যবসায় ক্ষতির সম্মুখীন হয়। তাই বলা যায়, সংগঠনের কারণেই মি. জামিল ক্ষতির সম্মুখীন হয়।"
        }
      ]
    }
  ]
}