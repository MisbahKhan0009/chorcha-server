{
  "title": "যশোর বোর্ড ২০১৭",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "রাজশাহীর সাহেব বাজারে মি. আনছারের একটি খাবার হোটেল আছে। দোকানটিতে খাবার তৈরি ও পরিবেশনার জন্য ৮ জন কর্মচারী আছে। হোটেলের খাবারের মান ভাল এবং শহরের কেন্দ্রবিন্দুতে অবস্থিত হওয়ায় গ্রাহকের সংখ্যা প্রতিদিন বেড়েই চলেছে। ‘খাবার হোটেল মানে আনছারের হোটেল'— এ কথা এখন সবার মুখে মুখে ।",
      "tag": "JB 17",
      "sub_questions": [
        {
          "label": "ক",
          "question": "স্থানগত উপযোগ কী?",
          "explanation": "কোনো পণ্যসামগ্রী এক স্থান থেকে অন্য স্থানে স্থানান্তর করার ফলে যে উপযোগ সৃষ্টি হয় তাকে স্থানগত উপযোগ বলে ।"
        },
        {
          "label": "খ",
          "question": "“গুদামজাতকরণ সময়গত উপযোগ সৃষ্টি”- ব্যাখ্যা করো ।",
          "explanation": "গুদামজাতকরণ পণ্য সংরক্ষণের মাধ্যমে সময়গত উপযোগ সৃষ্টি করে । উৎপাদনের পর থেকে ভোগের আগ পর্যন্ত মান সংরক্ষণের জন্য পণ্য গুদামজাত করা হয়। এর মাধ্যমে নির্দিষ্ট সময় অর্থাৎ চাহিদা সৃষ্টির আগ পর্যন্ত পণ্যকে সংরক্ষণ করে রাখা যায়। এতে ঘাটতি মৌসুমে ঐ পণ্য সরবরাহের মাধ্যমে \"চাহিদা পূরণ করা যায়। এভাবে নির্দিষ্ট সময় পর্যন্ত গুদামে পণ্য সংরক্ষণ করে সময়গত উপযোগ সৃষ্টি করা হয় ।"
        },
        {
          "label": "গ",
          "question": "উদ্দীপকে মি. আনছারের ব্যবসায়টি উৎপাদনের কোন খাতের অন্তর্ভুক্ত? ব্যাখ্যা করো ।",
          "explanation": "মি আনছারের ব্যবসায়টি সেবা খাতের অন্তর্ভুক্ত। সেবা অদৃশ্যমান, যা দেখা যায় না, এমনকি ছোঁয়াও করা যায় না । এটি শুধু অনুভব করা যায়। কিন্তু এর মাধ্যমে মানুষের প্রয়োজন ও অভাব পূরণ করা যায় । সেবার মালিকানাও হস্তান্তর করা যায় না । রাজশাহীর সাহেব বাজারে মি. আনছারের একটি খাবার হোটেল আছে। দোকানটিতে খাবার তৈরি ও পরিবেশনের জন্য ৮ জন কর্মচারী রয়েছে। হোটেলের খাবারের মান ভালো হওয়ায় তার গ্রাহক সংখ্যা দিন দিন বেড়েই চলেছে। এখানে মি. আনসারের খাবার হোটেলটি ভোক্তাদের সেবা দিচ্ছে। কেননা, 'এখানে খাদ্যদ্রব্য কিনে খেলেও নির্দিষ্ট সময়ের জন্য গ্রাহকদের তার দোকানে বসে খেতে হচ্ছে। তাছাড়া অন্যান্য সুবিধা যেমন প্রয়োজনীয় পানি ও অন্যান্য স্বাস্থ্যসম্মত ব্যবস্থা গ্রাহকরা খাওয়ার সময়ে পাচ্ছে। এর মাধ্যমে তাদের প্রয়োজন ও অভাব (যেমন: ক্ষুধা) দূর হচ্ছে। এ হোটেলে খাবার খাওয়া ও অন্যান্য সেবা পেয়ে ক্রেতারা তৃপ্তি বা সন্তুষ্টি লাভ করে। তাই বলা যায়, মি. আনসারের ব্যবসায়টি উৎপাদনের সেবা খাতের সাথে জড়িত ।"
        },
        {
          "label": "ঘ",
          "question": "মি. আনছারের ব্যবসায়ের কলেবর বৃদ্ধির পেছনে কী কারণ থাকতে পারে বলে তুমি মনে করো? মতামত দাও ।",
          "explanation": "মি. আনছারের ব্যবসায়ের পরিধি বাড়ার পেছনে খাবারের মান ব্যবস্থাপনা এবং ব্যবসায়ের শহুরে অবস্থানকে আমি যথোপযুক্ত বলে মনে করি ৷ মান ব্যবস্থাপনা বলতে পণ্যের মান নিয়ন্ত্রণের পদ্ধতি বা কৌশলকে বোঝায়। আর ব্যবসায়ের শহুরে অবস্থান বলতে শহরে বা বাণিজ্যিক এলাকায় ব্যবসায় প্রতিষ্ঠান স্থাপন করাকে বোঝায় । মি. আনছারের খাবার হোটেলটি রাজশাহী শহরের কেন্দ্রবিন্দুতে অবস্থিত। এখানে প্রায় ৮ জন কর্মী কাজ করে। হোটেলের খাবারের মান ভালো হওয়ায় এবং অবস্থানগত কারণে গ্রাহক সংখ্যা প্রতিদিন বেড়েই চলেছে। এক্ষেত্রে তার ব্যবসায়ের এ পরিধি বাড়ার প্রধান কারণ হচ্ছে পণ্যমান ভালো হওয়া এবং অবস্থানগত সুবিধা । উৎকৃষ্ট মানের পণ্য সবসময়ই ক্রেতাদের আকৃষ্ট করে। এ কারণেই মি. আনছার তার হোটেলের খাবারের মানের ব্যাপারে আপোষ করেননি। তাই তার হোটেলের গ্রাহক সংখ্যা দিন দিন বাড়ছে।"
        }
      ]
    },
    {
      "number": "2",
      "uddipok": "আতিক তৃষা প্রকাশনীতে কাজ করে। সে মাসে বেতন পায় ৩০,০০০ টাকা । সে সংসার খরচ বাদ দিয়ে মাসে ৫০০ টাকা ব্যাংকে জমা রাখে। ব্যাংকে জমানো অর্থ দিয়ে ভবিষ্যতে তিনি একটি লাইব্রেরি প্রতিষ্ঠা করার চিন্তা-ভাবনা করছে।",
      "tag": "JB 17",
      "sub_questions": [
        {
          "label": "ক",
          "question": "শ্ৰম কী ?",
          "explanation": "পারিশ্রমিকের বিনিময়ে উৎপাদন কাজে নিয়োজিত মানুষের সব ধরনের শারীরিক ও মানসিক কর্ম প্রচেষ্টাকে শ্ৰম বলে ।"
        },
        {
          "label": "খ",
          "question": "“ভূমি প্রকৃতির দান”— ব্যাখ্যা করো ।",
          "explanation": "ভূমি বলতে ভূ-পৃষ্ঠের উপরিভাগকে বোঝায়। কিন্তু অর্থনীতির ভাষায়, প্রকৃতি থেকে পাওয়া সব সম্পদকেই ভূমি বলে । ভূমি এমন একটি উপাদান, যা মানুষ কখনও সৃষ্টি করতে পারে না। এটি সৃষ্টিকর্তার মানুষের জন্য দেওয়া উপহার। প্রকৃতি ছাড়া এটি পাওয়া যাবে না কিংবা উৎপাদন ও ভোগ করা যাবে না। শুধু প্রকৃতিই ভূমির একমাত্র উৎস । তাই ভূমিকে প্রকৃতির দান বলা হয় ।"
        },
        {
          "label": "গ",
          "question": "মূলধন গঠনের কোন পর্যায়ের আওতায় আতিক অর্থ জমা করছে? ব্যাখ্যা করো।",
          "explanation": "মূলধন গঠনের প্রথম পর্যায় 'আর্থিক সঞ্চয় সৃষ্টি'- এর আওতায় আতিক অর্থ জমা করছে। বর্তমান আয়কে ভোগে ব্যয় না করে ভবিষ্যতের জন্য রেখে দেওয়াই হলো সঞ্চয়। আয়ের তুলনায় ব্যয় কম হলে সঞ্চয়ের সৃষ্টি হয়। সঞ্চয় মূলধন গঠনের অন্যতম প্ৰধান উৎস। আতিক তৃষা প্রকাশনীতে কাজ করে। এখানে সে প্রতি মাসে ৩০,০০০ টাকা বেতন পায়। সব খরচ বাদ দিয়ে সে মাসে ৫০০ টাকা ব্যাংকে জমা রাখে। তার এ জমানো অর্থটি সঞ্চয়ের অংশ। প্রতিমাসে নির্দিষ্ট পরিমাণ টাকা জমানোর ফলে ব্যাংকে তার সঞ্চিত অর্থের পরিমাণ বাড়তে থাকে । আর এ পর্যায়টিকে আর্থিক সঞ্জয় সৃষ্টির পর্যায় বলা হয় । এটি মূলধন গঠনের প্রথম ধাপ। সুতরাং, জনাব আতিক মূলধন গঠনের প্রথম পর্যায়ের আওতায় অর্থ জমা করছে।"
        },
        {
          "label": "ঘ",
          "question": "উদ্দীপকের আলোকে সংগঠন বিবেচনায় আতিকের ব্যবসায়টি ধরন বিশ্লেষণ করো।",
          "explanation": "উদ্দীপকের আতিকের ব্যবসায়টি সংগঠন বিবেচনায় ভবিষ্যতে একটি একমালিকানা সংগঠন হবে । একক ব্যক্তির মালিকানায় ও ব্যবস্থাপনায় পরিচালিত ব্যবসায়ই হলো একমালিকানা ব্যবসায়। এ ব্যবসায়ে মালিক একাই সব মুনাফা ভোগ করে এবং সব ক্ষতি বহন করে । উদ্দীপকের আতিক তৃষা প্রকাশনীতে কাজ করে। সে প্রতি মাসে ৩০,০০০ টাকা বেতন পায়। এ বেতনের সবটুকুই সে খরচ করে না । প্রতিমাসে ৫০০ টাকা করে ব্যাংকে জমা রাখে। তার ভবিষ্যৎ ভাবনা হলো, সে একটি লাইব্রেরি প্রতিষ্ঠা করবে। আতিক লাইব্রেরি প্রতিষ্ঠা করলে এ কাজটি তাকে একাই করতে হবে। অর্থাৎ, মালিক হবে সে একাই। ফলে লাইব্রেরি ব্যবসায়ের সব মুনাফা সে একাই ভোগ করবে। আবার, কোনো ক্ষতি হলেও তাকেই তা বহন করতে হবে। তবে এক্ষেত্রে সে দ্রুত সিদ্ধান্ত নিতে পারবে। ফলে ব্যবসায়ের পরিচালনা সহজ হবে এবং গোপনীয়তা রক্ষা করা সম্ভব হবে। এছাড়া এ রকম ছোট ব্যবসায় থেকে বড় ব্যবসায় স্থাপনের সুযোগ সৃষ্টি হয়। শুধু আতিকের ব্যক্তিগত উদ্যম ও উৎসাহই তার ব্যবসায়িক সাফল্য অর্জনের চাবিকাঠি। এসব বৈশিষ্ট্যের আলোকে বলা যায়, আতিকের ব্যবসায়টির ধরন হলো একমালিকানা সংগঠন ।"
        }
      ]
    },
    {
      "number": "3",
      "uddipok": "বাংলাদেশে 4G মোবাইলের ব্যাপক চাহিদা থাকায় মিলন রাজশাহীর নিউমার্কেটে ৩৮ কোটি টাকা বিনিয়োগ করে 'রংধনু টেলিকম' নামে একটি প্রতিষ্ঠান স্থাপন করেন। প্রাথমিক পর্যায়ে ১২০ জন মোবাইল বিশেষজ্ঞ ও বিক্রয়কর্মী নিয়োগ দিয়ে তিনি এ কার্যক্রম শুরু করেন। পরবর্তীতে আরও ১৫০ জন বিশেষজ্ঞ কর্মী নিয়োগ দেন। এর ফলে প্রতিষ্ঠানের সফলতা দিন দিন বাড়ছে ।",
      "tag": "JB 17",
      "sub_questions": [
        {
          "label": "ক",
          "question": "মিতব্যয়ী উৎপাদন মাত্ৰা কী?",
          "explanation": "মিতব্যয়ী উৎপাদান মাত্রা বলতে উৎপাদনের ঐ স্তরকে বোঝায় যেখানে পণ্যের একক প্রতি গড় উৎপাদন ব্যয় কম হয়।"
        },
        {
          "label": "খ",
          "question": "কেন মাঝারি শিল্প প্রতিষ্ঠান থেকে ক্ষুদ্র শিল্প প্রতিষ্ঠান ভিন্ন? ব্যাখ্যা করো।",
          "explanation": "মূলধন, শ্রমিক, আইন ও অন্যান্য বৈশিষ্ট্যের ভিন্নতার কারণে মাঝারি শিল্প প্রতিষ্ঠান থেকে ক্ষুদ্র শিল্প প্রতিষ্ঠান ভিন্ন হয় ৷ উৎপাদনকারী শিল্পের ক্ষেত্রে ক্ষুদ্র প্রতিষ্ঠানের ভূমি, কারখানার দালান এবং অন্যান্য স্থায়ী সম্পত্তির মূল্য ছাড়া মূলধন ৭৫ লক্ষ থেকে ১৫ কোটি টাকার মধ্যে হয় । অন্যদিকে, মাঝারি শিল্পে মূলধনের পরিমাণ হয় ১৫ কোটি থেকে ৫০ কোটি টাকা। ক্ষুদ্র শিল্প প্রতিষ্ঠানের শ্রমিক সংখ্যা ২৫ থেকে ১২০ জন হলেও মাঝারি শিল্প প্রতিষ্ঠানের শ্রমিক সংখ্যা ১২০ থেকে ৩০০ জন হয়। ক্ষুদ্র শিল্প প্রতিষ্ঠানের মূলধন ও শ্রমিক কম হওয়ায় পণ্য উৎপাদনের পরিমাণও কম হয়। অন্যদিকে মাঝারি শিল্প প্রতিষ্ঠানে মূলধন ও শ্রমিক বেশি থাকায় পণ্য উৎপাদনের পরিমাণ বেশি হয়। এসব কারণে মাঝারি শিল্প প্রতিষ্ঠান থেকে ক্ষুদ্র শিল্প প্রতিষ্ঠান আলাদা হয় ।"
        },
        {
          "label": "গ",
          "question": "উদ্দীপকে 'রংধনু টেলিকম' প্রতিষ্ঠানটি কোন ধরনের শিল্প প্রতিষ্ঠান? ব্যাখ্যা করো ।",
          "explanation": "রংধনু টেলিকম উৎপাদনমুখী মাঝারি শিল্প প্রতিষ্ঠানের অন্তর্ভুক্ত। বাংলাদেশে প্রচলিত শিল্পনীতি ২০১৬ অনুযায়ী উৎপাদনমুখী মাঝারি শিল্পের মূলধন হয় ১৫ কোটি থেকে ৫০ কোটি টাকা। আবার, শ্রমিক সংখ্যা ১২১ থেকে ৩০০ জনের মধ্যে থাকে । মিলন 'রংধনু টেলিকম' স্থাপন করেন। তিনি প্রতিষ্ঠানটিতে ৩৮ কোটি টাকা মূলধন হিসেবে বিনিয়োগ করেন। সেই সাথে ১২০ জন মোবাইল বিশেষজ্ঞ ও বিক্রয়কর্মী নিয়োগ দেন। আবার, পরবর্তীতে আরও ১৫০ জন বিশেষজ্ঞ কর্মী নিয়োগ দেন। অর্থাৎ সেখানে মোট (১২০ + ১৫০) ২৭০ জন শ্রমিক কাজ করে। মূলধন ও শ্রমিক বিবেচনা করলে দেখা যায়, এটি একটি মাঝারি শিল্প। আবার প্রতিষ্ঠানটি মোবাইল উৎপাদন করে। অর্থাৎ এটি একটি উৎপাদনমুখী প্রতিষ্ঠান। তাই বলা যায়, রংধনু শিল্প প্রতিষ্ঠান একটি উৎপাদনমুখী মাঝারি শিল্প প্রতিষ্ঠান ।"
        },
        {
          "label": "ঘ",
          "question": "দেশের অর্থনৈতিক উন্নয়নে 'রংধনু টেলিকম' কতটুকু ভূমিকা রাখতে পারে বলে তুমি মনে করো? মতামত দাও ।",
          "explanation": "দেশের অর্থনৈতিক উন্নয়নে 'রংধনু টেলিকম' অত্যন্ত গুরুত্বপূর্ণ ভূমিকা রাখতে পারে বলে আমি মনে করি। বাংলাদেশ প্রযুক্তিখাতে বেশ দুর্বল। তাই উদ্যোক্তাদের প্রযুক্তি খাতকে বিশেষ গুরুত্ব দেওয়া উচিত। আমাদের দেশে প্রযুক্তিখাতে অনেক দক্ষ কর্মীবাহিনী আছে, যারা সুযোগ-সুবিধা ও পরিবেশের অভাবে দেশের উন্নয়নে এগিয়ে আসতে পারছে না। বৃহদায়তন প্রতিষ্ঠানগুলো এক্ষেত্রে গুরুত্বপূর্ণ ভূমিকা রাখতে পারে । জনাব মিলনের 'রংধনু টেলিকম' একটি মাঝারি শিল্প প্রতিষ্ঠান। এখানে প্রায় ২৭০ জন কর্মী কাজ করে। প্রতিষ্ঠানটির মূলধনের পরিমাণ ৩৮ কোটি টাকা । প্রতিষ্ঠানটি মোবাইল উৎপাদন ও বিপণনের সাথে জড়িত। কর্মীদের কঠোর প্রচেষ্টা আর সঠিকভাবে পরিচালনার কারণে প্রতিষ্ঠানটির সফলতা দিন দিন বাড়ছে। রংধনু টেলিকমের মতো মাঝারি প্রতিষ্ঠানগুলো ব্যাপক কর্মসংস্থানের সুযোগ সৃষ্টি করে। ফলে দেশে বেকারত্ব কমে যায়। প্রতিষ্ঠানটি দেশের মোট উৎপাদন বাড়াতেও ভূমিকা রাখে। ফলে জাতীয় আয়ও বেড়ে যায় । তাছাড়া আধুনিক প্রযুক্তি ব্যবহারের মাধ্যমে প্রতিষ্ঠানটি গবেষণা ও উন্নয়নে ভূমিকা রাখে। সুতরাং, রংধনু টেলিকম দেশের অর্থনৈতিক উন্নয়নে এভাবেই ভূমিকা রাখতে পারে বলে আমি মনে করি ।"
        }
      ]
    },
    {
      "number": "4",
      "uddipok": "মি. মুক্ত ঢাকার একটি বায়িং হাউজে কর্মরত আছেন। তার ওপর অর্পিত দায়িত্ব তিনি সতর্কতার সাথে পালন করেন। তিনি প্রতি মাসে ৭০,০০০ টাকা বেতন পান। অন্যদিকে তার ছোট ভাই মি. রাজা আমেরিকার একটি বিপণিতে কাজ করেন। তিনি বাংলাদেশি টাকায় ১,২০,০০০ টাকা বেতন পান ।",
      "tag": "JB 17",
      "sub_questions": [
        {
          "label": "ক",
          "question": "মোট জাতীয় উৎপাদন কী?",
          "explanation": "একটি নির্দিষ্ট সময়ে একটি দেশের জনগণ যে পরিমাণ দ্রব্য ও সেবাকর্ম উৎপাদন করে তার সমষ্টিকে মোট জাতীয় উৎপাদন বলা হয় ।"
        },
        {
          "label": "খ",
          "question": "মোট দেশজ উৎপাদন কীভাবে নির্ণয় করা হয়? ব্যাখ্যা করো।",
          "explanation": "একটি নির্দিষ্ট সময়ে নির্দিষ্ট ভৌগোলিক সীমারেখার মধ্যে যে পরিমাণ পণ্য বা সেবাসামগ্রী উৎপাদিত হয় তার বাজারমূল্যকে মোট দেশজ উৎপাদন বলে । মোট দেশজ উৎপাদন (GDP) নির্ণয়ের ক্ষেত্রে দেশের অভ্যন্তরে মোট উৎপাদনকে হিসাব করা হয়। দেশের অভ্যন্তরে কর্মরত দেশি-বিদেশি সকল নাগরিকের উৎপাদন বা আয় GDP তে অন্তর্ভুক্ত থাকে। এক্ষেত্রে প্রবাসে অবস্থানরত নাগরিকদের আয় অন্তর্ভুক্ত করা হয় না। মোট দেশজ উৎপাদন নির্ণয়ের সূত্রটি হলো- GDP = C+I+G"
        },
        {
          "label": "গ",
          "question": "মি. রাজার আয় বাংলাদেশে কোন আয়ের অন্তর্ভুক্ত? ব্যাখ্যা করো।",
          "explanation": "মি. রাজার আয় বাংলাদেশের জাতীয় আয়ের অন্তর্ভুক্ত। জাতীয় আয়ে দেশে ও দেশের বাইরে অবস্থানরত নাগরিকদের আয় অন্তর্ভুক্ত হলেও মোট দেশজ উৎপাদনে শুধু দেশের মধ্যে অবস্থানরত ব্যক্তিদের আয় অন্তর্ভুক্ত হয় । মি. রাজা আমেরিকার বিপণিতে চাকরি করে আয় করলেও বাংলাদেশের নাগরিক হওয়াতে এদেশের জাতীয় আয়ে অন্তর্ভুক্ত হবে। কারণ জাতীয় আয়ে শুধু দেশীয় নাগরিকদের অর্জিত আয় অন্তর্ভুক্ত হওয়ার পাশাপাশি বিদেশে অবস্থানরত বাংলাদেশি নাগরিকদের অর্জিত আয়ও অন্তর্ভুক্ত হয়। এ কারণে মি. রাজার আয় বাংলাদেশের জাতীয় আয়ে অন্তর্ভুক্ত হবে।"
        },
        {
          "label": "ঘ",
          "question": "মি. মুক্ত এবং মি. রাজার আয় বাংলাদেশের জাতীয় আয়কে কীভাবে প্রভাবিত করবে বলে তুমি মনে করো? মতামতসহ বিশ্লেষণ করো।",
          "explanation": "বাংলাদেশের জাতীয় আয়ে মি. মুক্ত ও মি. রাজার আয়ের ভিন্ন ভিন্ন প্রভাব আছে। জাতীয় আয়ে দেশে ও দেশের বাইরে অবস্থানরত নাগরিকদের আয় অন্তর্ভুক্ত হলেও মোট দেশজ উৎপাদনে শুধু দেশের মধ্যে অবস্থানরত ব্যক্তিদের আয় অন্তর্ভুক্ত হয়। অভ্যন্তরীণ নাগরিকের অর্জিত আয় হলো দেশীয় আয় কিন্তু বিদেশে অবস্থানরত দেশীয় নাগরিকের আয় হলো প্রবাসী আয় । মি. মুক্ত এবং মি. রাজা দুই ভাই হলেও মি. মুক্ত ঢাকার একটি বায়িং হাউজে কাজ করে ৭০,০০০ টাকা আয় করেন। অন্যদিকে মি. রাজা আমেরিকার বিপণিতে চাকরি করে বাংলাদেশি ১,২০,০০০ টাকা সমমূল্যের বেতন পান । মি. মুক্ত-এর আয় মোট দেশজ উৎপাদন এবং জাতীয় উৎপাদনে অন্তর্ভুক্ত হবে। কিন্তু মি. রাজার আয় শুধু জাতীয় আয়ে অন্তর্ভুক্ত হবে। তিনি বিদেশে অবস্থান করার কারণে তার আয় বাংলাদেশের মোট দেশজ উৎপাদনের অন্তর্ভুক্ত হবে না। মি. মুক্ত-এর আয় থেকে সরকার কর পাবে। অন্যদিকে, মি. রাজার আয় থেকে সরকার বৈদেশিক মুদ্রা পাবে । তাই বলা যায়, দুজনের আয়ই জাতীয় আয়কে প্রভাবিত করবে কিন্তু ধরন ভিন্ন হবে ।"
        }
      ]
    },
    {
      "number": "5",
      "uddipok": "মি. জুয়েল ‘মোল্লা বেকারী” এর একজন উৎপাদন ব্যবস্থাপক। তিনি প্রতিষ্ঠানের উৎপাদন বৃদ্ধির লক্ষ্যে ঘোষণা দেন যে, যে সকল কর্মী সর্বোচ্চ পরিমাণ কেক ও বিস্কুট উৎপাদন করতে পারবে, তাদেরকে প্রতিমাসে অতিরিক্ত ৩,০০০ টাকা বোনাস দেওয়া হবে। ফলে প্রথম মাসে টার্গেট পরিমাণ পণ্য উৎপাদন করতে অনেকেই সমর্থ হলো ।",
      "tag": "JB 22,JB 17",
      "sub_questions": [
        {
          "label": "ক",
          "question": "",
          "explanation": "ক্রেতার ফরমায়েশ অনুযায়ী পণ্য উৎপাদন ও বন্টন করাই হলো ক্রেতাকেন্দ্রিকতা।"
        },
        {
          "label": "খ",
          "question": "",
          "explanation": "যে সকল পণ্য চূড়ান্ত ভোগ বা ব্যবহারের উদ্দেশ্যে ক্রয় করা হয় তাকে ভোগ্যপণ্য বলে। ভোগ্যপণ্য ভোগ বা ব্যবহারের মাধ্যমে উপযোগ নিঃশেষ করা হয়। ভোগ্যপণ্য বলতে ঐসব পণ্যকে বোঝায় যেগুলো ক্রেতারা নিজেদের ব্যক্তিগত বা পারিবারিক ভোগের জন্য কিনে থাকে। ভোগ্যপণ্য পুনরায় বিক্রির জন্য কেনা হয় না; বরং এটি চূড়ান্ত ভোগের জন্য কেনা হয়। তাই বলা হয়, ভোগ্যপণ্য কেনার উদ্দেশ্য অব্যবসায়িক ।"
        },
        {
          "label": "গ",
          "question": "",
          "explanation": "উদ্দীপকে মি. জুয়েলের ঘোষণাটি উৎপাদনশীলতার কার্যসন্তুষ্টি সৃষ্টি গুরুত্বকে নির্দেশ করেছে। কর্মক্ষেত্র থেকে পাওয়া একজন কর্মীর আনন্দ এবং অনুভূতিকে কার্যসন্তুষ্টি বলে। কার্যসন্তুষ্টির ফলে একজন শ্রমিক বা কর্মী স্বতঃস্ফূর্তভাবে কাজ সম্পাদন করে। এর ফলে উৎপাদনের সাথে সাথে উৎপাদনশীলতা বৃদ্ধি পায়। উদ্দীপকের মি. জুয়েল 'মোল্লা বেকারি'র একজন উৎপাদন ব্যবস্থাপক। তিনি প্রতিষ্ঠানের উৎপাদন বৃদ্ধির লক্ষ্যে ঘোষণা দেন যে, যে সকল কর্মী সর্বোচ্চ পরিমাণ কেক ও বিস্কুট উৎপাদন করতে পারবে, তাদেরকে প্রতিমাসে অতিরিক্ত ৩,০০০ টাকা বোনাস দেওয়া হবে। এখানে দেখা যাচ্ছে, তার ঘোষণাটি শ্রমিক বা কর্মীদের কাজে প্রেষণা জোগাতে সহায়তা করেছে। শ্রমিকরা প্রেষিত হয়ে উৎপাদনশীলতা তথা উৎপাদন বৃদ্ধি করে। উৎপাদনশীলতা বৃদ্ধির ফলে শ্রমিক-কর্মচারীদের কমিশনসহ বিভিন্ন সুযোগ-সুবিধা দেওয়া হয়। এতে তারা কাজের প্রতি দায়িত্বশীল থাকে এবং কাজ করতে উৎসাহিত হয়। উদ্দীপকেও মি. জুয়েলের ঘোষণাটি শ্রমিকদের কার্যসন্তুষ্টি সৃষ্টি করে যা উৎপাদন বৃদ্ধিতে সহায়ক ভূমিকা রেখেছে। একটি প্রতিষ্ঠানে শ্রমিকরা যদি স্বতঃস্ফূর্তভাবে কাজ করে তাহলে তাদের কাজে দক্ষতা ও গতিশীলতা বৃদ্ধি পায়। যার দরুন উৎপাদন ব্যবস্থা ত্বরান্বিত হয় এবং উৎপাদন বৃদ্ধির সাথে সাথে উৎপাদনশীলতাও বৃদ্ধি পায়। তাই বলা যায়, উদ্দীপকে মি. জুয়েলের ঘোষণা উৎপাদন বৃদ্ধির গুরুত্ব নির্দেশ করে।"
        },
        {
          "label": "ঘ",
          "question": "",
          "explanation": "\"বোনাস প্রদান ঘোষণা পণ্য উৎপাদন বৃদ্ধিতে সহায়ক”- উক্তিটি যথার্থ। কর্মীদের কাজে উৎসাহী করার জন্য নগদ অর্থ, কমিশন, বিভিন্ন সুযোগ-সুবিধা ইত্যাদি প্রদান করাকে বোনাস বলে। বোনাস কর্মীদের কাজে উদ্দীপনা সৃষ্টি করে; যা উৎপাদন বৃদ্ধিতে সহায়তা করে। শ্রম উৎপাদনের একটি অন্যতম উপাদান। শ্রম একটি জীবন উপাদান হওয়ায় এর মানসিক দিক বিদ্যমান। তাই কর্মীরা উদ্দীপনা না পেলে কাজ করতে আগ্রহী হয় না। ফলস্বরূপ উৎপাদনে বাধার সৃষ্টি হয়। আবার একইভাবে যদি শ্রমিকদের বিভিন্ন সুযোগ-সুবিধা দিয়ে কাজে আগ্রহী করে তোলা হয় তাহলে তারা আনন্দের সাথে কাজ করে উৎপাদন বৃদ্ধিতে সহায়তা করে। উদ্দীপকেও উৎপাদন বৃদ্ধির লক্ষ্যে শ্রমিকদের কাজের উপর ভিত্তি করে বোনাস প্রদানের মাধ্যমে শ্রমিকদের উৎসাহী করে তোলা হয়েছে। যা প্রতিষ্ঠানে শ্রমিকদের স্বতঃস্ফূর্তভাবে কাজ সম্পাদন করে কাজে দক্ষতা ও গতিশীলতা বৃদ্ধি করা যায়। এতে উৎপাদন ব্যবস্থা ত্বরান্বিত হয় এবং উৎপাদন বৃদ্ধির সাথে সাথে উৎপাদনশীলতাও বৃদ্ধি পায়। শ্রমিক-কর্মচারীদের কাজে উৎসাহ দেওয়ার ব্যবস্থা করার মাধ্যমে উৎপাদনশীলতা বাড়ানো যায়। ব্যবস্থাপনা ভালো কাজের স্বীকৃতিস্বরূপ বোনাস ও পদোন্নতির ব্যবস্থার মাধ্যমে শ্রমিক- কর্মচারীদের কাজের প্রতি উৎসাহ দেয়। আবার শ্রমিক-মালিক সুসম্পর্কও উৎপাদন বৃদ্ধিতে সহায়তা করে। তাই বলা যায়, “বোনাস প্রদান ঘোষণা পণ্য উৎপাদন বৃদ্ধিতে সহায়ক।"
        }
      ]
    },
    {
      "number": "6",
      "uddipok": "মি. নওসাদ রাজশাহীর সাহেব বাজারে একটি টেইলারিং শপের মালিক। তিনি ক্রেতাদের চাহিদা এবং সময়ের সাথে তাল মিলিয়ে মনলোভা ডিজাইনের পোশাক তৈরি ও সরবরাহ করে থাকেন। এতে করে তার প্রতিষ্ঠান ক্রেতার সংখ্যা উত্তরোত্তর বাড়ছে। তাই ক্রেতাদের বাড়তি চাহিদা পূরণের জন্য তিনি অত্যাধুনিক স্বয়ংক্রিয় মেশিন কেনার সিদ্ধান্ত নিয়েছেন ।",
      "tag": "JB 17",
      "sub_questions": [
        {
          "label": "ক",
          "question": "ইমেজ সৃষ্টি কী?",
          "explanation": "ভোক্তাদের মাঝে পণ্য ও প্রতিষ্ঠান সম্পর্কে অনুকূল ধারণা তৈরি করাই হলো ইমেজ সৃষ্টি ।"
        },
        {
          "label": "খ",
          "question": "“সংস্কৃতি দ্বারা পণ্য ডিজাইন প্রভাবিত হয়”- ব্যাখ্যা করো ।",
          "explanation": "সংস্কৃতি হলো সমাজের মানুষের রীতিসিদ্ধ আচরণ, যা তাদের বিশ্বাস, মূল্যবোধ, আচার-আচরণ, রুচি দ্বারা প্রভাবিত হয়। উন্নত এবং উন্নয়নশীল প্রতিটি দেশ তাদের নিজ নিজ সংস্কৃতিকে ধারণ করে পণ্য ডিজাইন করে। কেননা মানুষ দীর্ঘদিন ধরে যে বিশ্বাস, রুচি ও মূল্যবোধ ধারণ করে জীবনযাপন করে, তা সহজে পরিবর্তন করতে পারে না। তাই কোম্পানিগুলো ক্রেতাদের কথা চিন্তা করে প্রতিযোগিতায় টিকে থাকার জন্য দেশের সমাজ ও সংস্কৃতির সাথে মিল রেখে পণ্য ডিজাইন করে । তাই বলা যায়, সংস্কৃতি পণ্য ডিজাইনকে খুব বেশি প্রভাবিত করে থাকে ৷"
        },
        {
          "label": "গ",
          "question": "মি. নওসাদ প্রথমে কোন ধরনের ডিজাইনের ওপর গুরুত্ব দিয়েছেন? ব্যাখ্যা করো ।",
          "explanation": "মি. নওসাদ প্রথমে নান্দনিক বা রুচিসম্মত ডিজাইনের ওপর গুরুত্ব দিয়েছেন । নান্দনিক বা রুচিসম্মত ডিজাইনের ক্ষেত্রে পণ্যের মানকে গুরুত্ব না দিয়ে শুধু ডিজাইনের নতুনত্বকে ক্রেতাসাধারণের নিকট আকর্ষণীয় করে তোলা হয়। এক্ষেত্রে পণ্যের মানের চেয়ে আকার-আকৃতি, বাহ্যিক সৌন্দর্যের ওপর বেশি গুরুত্ব দেয়া হয় । মি. নওসাদ রাজশাহীর সাহেব বাজারে একটি টেইলারিং শপের মালিক। তিনি ক্রেতাদের চাহিদা এবং সময়ের সাথে তাল মিলিয়ে মনলোভা ডিজাইনের পোশাক তৈরি ও সরবরাহ করে থাকেন । এতে করে প্রতিষ্ঠানের ক্রেতার সংখ্যা উত্তরোত্তর বৃদ্ধি পাচ্ছে। মি. নওসাদ মূলত ক্রেতাদের পছন্দ-অপছন্দ ও হালফ্যাশনকে গুরুত্ব দিয়ে পোশাক তৈরি করেন। এক্ষেত্রে তিনি কাপড়ের মানকে গুরুত্ব না দিয়ে নতুন ডিজাইনকে ক্রেতাদের নিকট আকর্ষণীয় করে তোলার চেষ্টা করেন। তাছাড়া তিনি পোশাকের বাহ্যিক সৌন্দর্যের ওপর বেশি গুরুত্ব দেন । এ ধরনের পণ্য ডিজাইনের পদ্ধতিকে নান্দনিক ডিজাইন বলা হয়। সুতরাং, মি. নওসাদ পোশাক তৈরিতে নান্দনিক ডিজাইন অনুসরণ করেছেন।"
        },
        {
          "label": "ঘ",
          "question": "পণ্য ডিজাইনের ধরন উল্লেখপূর্বক মি. নওসাদের সিদ্ধান্তটি কতটুকু সঠিক বলে তুমি মনে করো? মূল্যায়ন করো।",
          "explanation": "পণ্য ডিজাইনের ক্ষেত্রে মি. নওসাদের উৎপাদন ডিজাইন অনুসরণের সিদ্ধান্তটি সঠিক বলেই আমি মনে করি । নতুন প্রযুক্তি এবং উন্নত কলা-কৌশল ব্যবহার করে পণ্য উৎপাদন করাকে উৎপাদন ডিজাইন বলে। উৎপাদন ডিজাইনের মূল লক্ষ্য হলোআধুনিক প্রযুক্তি ব্যবহারের মাধ্যমে প্রতিষ্ঠানের উৎপাদনশীলতা বৃদ্ধি ও উৎপাদন ব্যয় হ্রাস করা । মি. নওসাদ রাজশাহীর সাহেব বাজারে একটি টেইলারিং শপ স্থাপন করেন। তিনি প্রথম দিকে ক্রেতাদের চাহিদা ও সময়োপযোগী পোশাক উৎপাদন করেন। অর্থাৎ তিনি পণ্যের নান্দনিক ডিজাইন অনুসরণ করেন। এতে করে তার প্রতিষ্ঠানের পণ্যের ক্রেতাসংখ্যা বৃদ্ধি পাচ্ছে । তাই ক্রেতাদের বর্ধিত চাহিদা পূরণে নওসাদ অত্যাধুনিক স্বয়ংক্রিয় মেশিন ক্রয় করার সিদ্ধান্ত গ্রহণ করেন । পণ্য উৎপাদনে স্বয়ংক্রিয় মেশিন ব্যবহারের মাধ্যমে কম সময়ে অধিক পরিমাণ পণ্য উৎপাদন করা যায়। তাছাড়া এতে পণ্যের মানও উন্নত হয়। কেননা কোনো পোশাক হাতে তৈরি করা হলে সঠিকভাবে কাপড় কাটা-কাটিতে অসামঞ্জস্যতা দেখা দিতে পারে এবং এতে সময়ও বেশি লাগে। কিন্তু স্বয়ংক্রিয় মেশিন ব্যবহারে কাপড়গুলো সঠিক আকৃতি পায় । ফলে পোশাক টেকসই হয় এবং অপচয় কমে উৎপাদনশীলতা বৃদ্ধি পায়। এতে ক্রেতা সন্তুষ্টি বৃদ্ধি পায়। এ ধরনের পণ্য ডিজাইনকে উৎপাদন ডিজাইন বলা হয়। সুতরাং, মি. নওসাদের স্বয়ংক্রিয় মেশিন ব্যবহারের সিদ্ধান্তটি এ কারণেই যৌক্তিক I"
        }
      ]
    },
    {
      "number": "7",
      "uddipok": "'হাসান গ্রুপ' ফোম উৎপাদন ও বাজারজাতকরণের জন্য মান নিয়ন্ত্রণে দেশীয় সংস্থা থেকে নিবন্ধিত একটি প্রতিষ্ঠান। সম্প্রতি প্রতিষ্ঠানটি চীনে ফোম রপ্তানির পরিকল্পনা করে । কিন্তু চীন ফোমের একটি আন্তর্জাতিক সংস্থার মান সনদ দেখতে চায়। এজন্য প্রতিষ্ঠানটি আন্তর্জাতিক সংস্থা থেকে মান সনদ সংগ্রহ করে চীনে ফোম রপ্তানি শুরু করে। এতে প্রতিষ্ঠানটির রপ্তানি কার্যক্রম সম্প্রসারিত হয় এবং বৈদেশিক মুদ্রা অর্জনে সক্ষম হয় ।",
      "tag": "JB 17",
      "sub_questions": [
        {
          "label": "ক",
          "question": "প্রশিক্ষণ ব্যয় কী?",
          "explanation": "মানসম্মত পণ্য উৎপাদনে কর্মীদের প্রশিক্ষণ দেওয়ার জন্য যে ব্যয় হয় তাকে প্রশিক্ষণ ব্যয় বলে ।"
        },
        {
          "label": "খ",
          "question": "“সার্বিক মান ব্যবস্থাপনা উৎপাদনের গুণগত মান নিশ্চিত করে”- ব্যাখ্যা করো।",
          "explanation": "গ্রাহকের সন্তুষ্টি অর্জনের লক্ষ্যে ধারাবাহিকভাবে পণ্যের মান উন্নয়নের প্রচেষ্টাকে সার্বিক মান ব্যবস্থাপনা বলে । বর্তমানে মান নিয়ন্ত্রণ ও মান নিশ্চিতকরণের ক্ষেত্রে সার্বিক মান ব্যবস্থাপনার প্রয়োগ হচ্ছে। ক্রেতা সন্তুষ্টি ও কর্মী সম্পৃক্ততা বাড়ানো এবং মানের ধারাবাহিক উন্নয়নের লক্ষ্যে সার্বিক মান ব্যবস্থাপনা ব্যবহার করা হয়। ফলে প্রতিষ্ঠানের কাঁচামাল কেনা থেকে শুরু করে চূড়ান্ত পণ্য উৎপাদন পর্যন্ত সব পর্যায়ে গুণগত মান নিশ্চিত হয় ।"
        },
        {
          "label": "গ",
          "question": "'হাসান গ্রুপ' দেশীয় কোন সংস্থা থেকে মান সনদ সংগ্রহ করেছে? ব্যাখ্যা করো।",
          "explanation": "হাসান গ্রুপ দেশীয় মান নিয়ন্ত্রণকারী সংস্থা বিএসটিআই (BSTI) থেকে মান সনদ সংগ্রহ করেছে। বিএসটিআই বা বাংলাদেশ স্ট্যান্ডার্ডস এন্ড টেস্টিং ইনস্টিটিউশন (Bangladesh Standards & Testing Institution) হলো বাংলাদেশের একমাত্র জাতীয় মান নির্ধারণকারী প্রতিষ্ঠান। উৎপাদিত পণ্য এবং সেবা পরীক্ষা-নিরীক্ষা করে যদি মানসম্মত অবস্থায় পাওয়া যায় তাহলে প্রতিষ্ঠানটি মান সনদ সরবরাহ করে। উৎপাদিত পণ্যের মান নিশ্চিতকরণ, জনস্বাস্থ্য রক্ষা, দেশীয় সঠিক মান বজায় রাখতে বিএসটিআই গুরুত্বপূর্ণ ভূমিকা পালন করে। হাসান গ্রুপ ফোম উৎপাদন ও বিপণনকারী একটি প্রতিষ্ঠান। প্রতিষ্ঠানটি দেশীয় সংস্থা বিএসটিআই থেকে মান সনদ প্রাপ্ত ও নিবন্ধিত। বাংলাদেশে পণ্য বিপণনের ক্ষেত্রে পণ্যের মোড়কে বিএসটিআই-এর লোগো থাকাটা বাধ্যতামূলক। এ লক্ষ্যেই হাসান গ্রুপ তাদের ফোমে বিএসটিআই এর লোগো লাগিয়েছে এবং বিএসটিআই থেকে পণ্য বাজারজাতকরণের অনুমোদন নিয়েছে। তাই বলা যায়, প্রতিষ্ঠানটি বিএসটিআই থেকে মান সনদ সংগ্রহ করেছে।"
        },
        {
          "label": "ঘ",
          "question": "উদ্দীপকের হাসান গ্রুপ-এর রপ্তানি সম্প্রসারণে আন্তর্জাতিক সংস্থাটির ভূমিকা মূল্যায়ন করো।",
          "explanation": "'হাসান গ্রুপ'-এর রপ্তানি সম্প্রসারণে আন্তর্জাতিক মান নিয়ন্ত্রণকারী সংস্থা ISO-এর ভূমিকা উল্লেখযোগ্য। ISO বা International Organization for Standardization হচ্ছে আন্তর্জাতিক মান নিয়ন্ত্রণকারী সংস্থা। এ সংস্থাটি পণ্যের আন্তর্জাতিক মান নির্ধারণ, সংরক্ষণ ও সরবরাহ সম্পর্কে বিভিন্ন বিষয় মীমাংসা করে। 'হাসান গ্রুপ' ফোম উৎপাদন ও বিপণনকারী একটি প্রতিষ্ঠান। বিএসটিআই কর্তৃক নিবন্ধিত প্রতিষ্ঠানটি সম্প্রতি চীনে ফোম রপ্তানির পরিকল্পনা করে। কিন্তু চীন ফোমের একটি আন্তর্জাতিক মান সংস্থার সনদ দেখতে চায়। এজন্য প্রতিষ্ঠানটি ISO থেকে মান সনদ সংগ্ৰহ করে চীনে ফোম রপ্তানি শুরু করে। এতে প্রতিষ্ঠানটির রপ্তানি কার্যক্রম সম্প্রসারিত হয়। পণ্যের দেশীয় মান ও আন্তর্জাতিক মান সব সময় এক হয় না। বিদেশে পণ্য রপ্তানি করতে হলে পণ্য আন্তর্জাতিক মানের হওয়া আবশ্যক । এক্ষেত্রে ISO পণ্যের আন্তর্জাতিক মান নির্ধারণ ও এ বিষয়ে সার্টিফিকেট দেয়। এজন্যই ‘হাসান গ্রুপ' চীনে রপ্তানি করতে চাইলে, চীন ISO থেকে দেওয়া মান সনদ দেখতে চায়। এজন্য প্রতিষ্ঠানটি আইএসও এর মান সনদ সংগ্রহ করে চীনে ফোম রপ্তানি শুরু করে। এখন 'হাসান গ্রুপ'-এর ফোম আন্তর্জাতিক মানের। ফলে প্রতিষ্ঠানটি চীন ছাড়াও অন্যান্য দেশে ফোম রপ্তানি করতে পারবে। এতে প্রতিষ্ঠানটির পণ্য রপ্তানি আরও সম্প্রসারিত হবে। সুতরাং, প্রতিষ্ঠানটির পণ্য রপ্তানি প্রসারে ISO-এর ভূমিকা তাৎপর্যপূর্ণ ।"
        }
      ]
    },
    {
      "number": "8",
      "uddipok": "সাহিদা পারভীন নাটোরের বিসিক এলাকায় একটি বুটিক এন্ড টেইলার্স স্থাপন করেছেন। প্রতিষ্ঠানটিতে তিনি বছরে ২০,০০০ একক পণ্য উৎপাদন করেন। এজন্য তিনি কারখানার ভাড়া ২৫,০০০ টাকা, স্থায়ী ব্যয় ৭৫,০০০ টাকা, কাঁচামাল ৭,৪০,০০০ টাকা এবং মজুরি বাবদ ২,৩০,০০০ টাকা ব্যয় নির্বাহ করেন। ফলে প্রতিষ্ঠানটি কাঙ্ক্ষিত উৎপাদনের কাছাকাছি অবস্থান করছে।",
      "tag": "JB 17",
      "sub_questions": [
        {
          "label": "ক",
          "question": "সর্বোচ্চ উৎপাদন ক্ষমতা কী?",
          "explanation": "স্বাভাবিক অবস্থায় সব সুযোগ-সুবিধা ব্যবহার করে কোনো উৎপাদন প্রক্রিয়ায় সর্বোচ্চ যে পরিমাণ পণ্য বা সেবা উৎপাদন করা যায় তাই হলো সর্বোচ্চ উৎপাদন ক্ষমতা ।"
        },
        {
          "label": "খ",
          "question": "“একটি নির্দিষ্ট সময়ের পরে যন্ত্রের উৎপাদন ক্ষমতা কমে যায়”- ব্যাখ্যা করো।",
          "explanation": "স্বাভাবিকভাবে একটি উৎপাদন ব্যবস্থা থেকে একটি নির্দিষ্ট সময়ে যে পরিমাণ পণ্য বা সেবা পাওয়া যায় তাকে প্রকৃত উৎপাদন ক্ষমতা বলা হয়। বিভিন্ন প্রতিকূলতা এবং যন্ত্রপাতির বয়স বাড়ার ফলে এর উৎপাদন ক্ষমতা কমতে থাকে। প্রতিটি যন্ত্রের নির্দিষ্ট আয়ুষ্কাল থাকে। আয়ুষ্কাল অনুসারে যন্ত্রের প্রকৃত উৎপাদন ক্ষমতা কমতে থাকে। অর্থাৎ একটি নির্দিষ্ট সময় পরে যন্ত্রের উৎপাদন ক্ষমতা কমে যায় ।"
        },
        {
          "label": "গ",
          "question": "উদ্দীপকে সাহিদা পারভীনের 'বুটিক এন্ড টেইলার্স'-এ কোন ধরনের উৎপাদন ক্ষমতা ব্যবহৃত হয়েছে? ব্যাখ্যা করো।",
          "explanation": "সাহিদা পারভীনের 'বুটিক এন্ড টেইলার্স'-এ প্রকৃত উৎপাদন ক্ষমতা ব্যবহার করা হয়েছে । স্বাভাবিকভাবে একটি উৎপাদন ব্যবস্থা থেকে একটি নির্দিষ্ট সময়ে যে পরিমাণ পণ্য বা সেবা উৎপাদন করা যায় সেটিই প্রকৃত উৎপাদন ক্ষমতা। যন্ত্রপাতির গায়ে এর উৎপাদন ক্ষমতা লেখা থাকলেও সবসময় বিভিন্ন কারণে সেই পরিমাণ উৎপাদন করা যায় না, যে পরিমাণ উৎপাদন করা যায় তাকেই প্রকৃত উৎপাদন ক্ষমতা বলে । সাহিদা পারভীন নাটোরের বিসিক এলাকায় 'বুটিক এন্ড টেইলাস’ প্রতিষ্ঠানটি স্থাপন করেছেন। তিনি বছরে ২০,০০০ একক পণ্য উৎপাদন করেন । তিনি কারখানা ভাড়া, কাঁচামাল কেনা, মজুরি ও স্থায়ী ব্যয় বাবদ কিছু টাকা বিনিয়োগ করেন। তার প্রতিষ্ঠানটি বর্তমানে কাঙ্ক্ষিত উৎপাদনমাত্রার কাছাকাছি উৎপাদন করছে। অর্থাৎ, তারা যন্ত্রপাতি ও অন্যান্য উপকরণ ব্যবহার করে শতভাগ উৎপাদন না করতে পারলেও কাঙ্ক্ষিত উৎপাদনের কাছাকাছি অবস্থান করছে। প্রকৃত উৎপাদন ক্ষমতায়ও বিভিন্ন প্রতিকূলতার কারণে কাঙ্ক্ষিত উৎপাদন অর্জন করা সম্ভব হয় না। তাই বৈশিষ্ট্য বিবেচনায় বলা যায়, 'বুটিক এন্ড টেইলাস'-এ প্রকৃত উৎপাদন ক্ষমতা ব্যবহৃত হয়েছে ।"
        },
        {
          "label": "ঘ",
          "question": "উদ্দীপকে সাহিদা পারভীনের 'বুটিক এন্ড টেইলার্স এর এককপ্রতি উৎপাদন ব্যয় কত? মূল্য নির্ধারণে এককপ্রতি ব্যয় নির্ধারণ কতটুকু যৌক্তিক বলে তুমি মনে করো?",
          "explanation": "১. এককপ্রতি উৎপাদন ব্যয় নির্ণয়: প্রথমে মোট ব্যয় যোগ করি — কারখানার ভাড়া = ২৫,০০০ টাকা স্থায়ী ব্যয় = ৭৫,০০০ টাকা কাঁচামাল = ৭,৪০,০০০ টাকা মজুরি = ২,৩০,০০০ টাকা মোট ব্যয় = ২৫,০০০ + ৭৫,০০০ + ৭,৪০,০০০ + ২,৩০,০০০ = ১১,৭০,০০০ টাকা একক উৎপাদন সংখ্যা = ২০,০০০ একক এককপ্রতি উৎপাদন ব্যয় = মোট ব্যয় ÷ উৎপাদিত একক সংখ্যা = ১১,৭০,০০০ ÷ ২০,০০০ = ৫৮.৫ টাকা ২. মূল্য নির্ধারণে এককপ্রতি ব্যয়ের যৌক্তিকতা: এককপ্রতি উৎপাদন ব্যয় হিসাব করে বিক্রয় মূল্য নির্ধারণ করা প্রাথমিক ও যৌক্তিক পদক্ষেপ। কারণ এটি ব্যবসার লাভ-ক্ষতি নির্ধারণে সাহায্য করে। তবে, মূল্য নির্ধারণে শুধুমাত্র ব্যয়ের ওপর নির্ভর করা ঠিক নয়, বাজারের চাহিদা, প্রতিযোগিতা, গ্রাহকের ক্রয়ক্ষমতা ও ব্র্যান্ড মূল্যবোধকেও বিবেচনায় নিতে হয়। তাই, ব্যয় জানা জরুরি, কিন্তু মূল্য স্থির করার সময় অন্যান্য বাজার উপাদানও গুরুত্ব পায়। সংক্ষেপে: > সাহিদা পারভীনের এককপ্রতি উৎপাদন ব্যয় = ৫৮.৫ টাকা, যা মূল্য নির্ধারণের জন্য একটি ভালো ভিত্তি, তবে বাজার পরিস্থিতিও অবশ্যই বিবেচনায় নিতে হবে।"
        }
      ]
    },
    {
      "number": "9",
      "uddipok": "মি. হাসান একজন বিশিষ্ট ব্যবসায়ী । তিনি ইক্ষু থেকে গুড় এবং চিনি তৈরির প্রকল্প হাতে নিলেন। ইক্ষু (আখ) উৎপাদনকারী এলাকা নাটোরের বাগাতিপাড়ায় তিনি গুড় এবং চিনি তৈরির কারখানা স্থাপন করেন। গুড় এবং চিনি তৈরির প্রধান কাঁচামাল ইক্ষু তিনি সরাসরি কৃষকদের কাছ থেকে সংগ্রহ করেন। কারখানায় উৎপাদিত গুড় ও চিনি তিনি পৃথকভাবে বাজারজাত করে বেশ সফলতা অর্জন করেন ।",
      "tag": "JB 17",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "যে পারিপার্শ্বিক অবস্থার মধ্যে ব্যবসায় প্রতিষ্ঠান গড়ে ওঠে এবং যাবতীয় কার্যাবলি পরিচালনা করে তাকে ব্যবসায় পরিবেশ বলে ।"
        },
        {
          "label": "খ",
          "question": "ব্যবসায়ের অবস্থান কীভাবে ব্যয়কে প্রভাবিত করে? ব্যাখ্যা করো ।",
          "explanation": "যে স্থানে ব্যবসায় প্রতিষ্ঠান স্থাপন ও পরিচালনা করা হয় তাকে ব্যবসায়ের অবস্থান বলে । ব্যবসায় প্রতিষ্ঠানের অবস্থান বাজারের কাছে হলে এবং আশপাশে কাঁচামাল সহজপ্রাপ্য হলে পণ্য উৎপাদন ও বিপণন ব্যয় কম হয়। তাছাড়া ব্যবসায়ের সঠিক অবস্থান নির্ধারণে উন্নত পরিবহন ও যোগাযোগ ব্যবস্থা এবং অবকাঠামোগত সুবিধা বিবেচনা করা হয়। অবস্থানের কারণে প্রতিষ্ঠান কর ও ঋণ সুবিধা পায়, যা মোট ব্যয়কে প্রভাবিত করে। তাই বলা যায়, ব্যবসায়ের অবস্থান ব্যয়কে প্রভাবিত করে।"
        },
        {
          "label": "গ",
          "question": "উদ্দীপকে মি. হাসান বাগাতিপাড়ায় কারখানা স্থাপন করেন কেন? ব্যাখ্যা করো ।",
          "explanation": "কাঁচামালের সহজলভ্যতার কারণে মি. হাসান বাগাতিপাড়ায় গুড় ও চিনি তৈরির কারখানা স্থাপন করেন । কাঁচামালের সহজলভ্যতা বলতে পণ্য উৎপাদনের জন্য সহজে পর্যাপ্ত পরিমাণ কাঁচামালের প্রাপ্যতাকে বোঝায়। কাঁচামাল সহজলভ্য হলে তা সংগ্রহের জন্য এককপ্রতি খরচ কম হয়। ফলে প্রতিষ্ঠানে পণ্য উৎপাদন খরচও কম হয়। তাই ব্যবসা প্রতিষ্ঠান স্থাপনের ক্ষেত্রে পর্যাপ্ত কাঁচামাল সহজেই পাওয়া যায় এমন স্থানকেই উদ্যোক্তারা বেছে নেন। বিশিষ্ট ব্যবসায়ী মি. হাসান ইক্ষু থেকে গুড় ও চিনি তৈরির প্রকল্প হাতে নিলেন। কারখানা স্থাপনের জন্য তিনি নাটোরের বাগাতিপাড়া স্থানটি নির্বাচন করেন। নাটোরে প্রচুর ইক্ষু বা আখের চাষ হয়। তাই তিনি প্রয়োজনীয় আখ এখানকার কৃষকদের কাছ থেকেই সংগ্রহ করেন। ফলে তিনি ব্যবসায়ে সফলতাও অর্জন করেন। এ সফলতার প্রধান কারণ হচ্ছে কারখানার সঠিক স্থান নির্বাচন। স্থান নির্বাচনের ক্ষেত্রে মি. হাসান আখের বেশি পরিমাণে উৎপাদন অর্থাৎ কাঁচামালের সহজলভ্যতাকে বিবেচনা করেছেন। ফলে মি. হাসান কমমূল্যে বেশি কাঁচামাল কিনতে সমর্থ হন। সুতরাং, এটি জনাব হাসানকে নাটোরের বাগাতিপাড়ায় ব্যবসায় স্থাপনে উৎসাহিত করেছে।"
        },
        {
          "label": "ঘ",
          "question": "মি. হাসানের সফলতায় কারখানার অবস্থান কতটা ভূমিকা রেখেছে? মূল্যায়ন করো।",
          "explanation": "মি. হাসানের সফলতায় কারখানার অবস্থান অত্যন্ত গুরুত্বপূর্ণ ভূমিকা রেখেছে । ব্যবসায় কর্মকাণ্ড পরিচালনার জন্য যে স্থানে ব্যবসায় প্রতিষ্ঠান স্থাপন করা হয় তাকে ব্যবসায় অবস্থান বলে। সঠিক ব্যবসায় অবস্থান নির্বাচনের ওপর প্রতিষ্ঠানের সাফল্য অনেকাংশে নির্ভর করে। মি. হাসান নাটোরে একটি গুড় ও চিনি উৎপাদনের কারখানা স্থাপন করেন। নাটোরে প্রচুর পরিমাণে আখ বা ইক্ষু উৎপাদিত হয়। এ আখ থেকেই চিনি ও গুড় উৎপাদিত হয়। কাঁচামালের সহজলভ্যতাকে বিবেচনা করেই মি. হাসান নাটোরে কারখানা স্থাপন করেন। তিনি স্থানীয় কৃষকদের কাছ থেকে সহজেই ইক্ষু সংগ্রহ করতে পারেন। সংগৃহীত ইক্ষু থেকে গুড় ও চিনি উৎপাদন ও বিপণন করে তিনি বেশ সফলতা অর্জন করেন।"
        }
      ]
    },
    {
      "number": "10",
      "uddipok": "মি. আতিক রাজশাহী বিশ্ববিদ্যালয় থেকে মার্কেটিং বিষয়ে এমবিএ ডিগ্রি লাভ করেন। তিনি একটি পোল্ট্রি হ্যাচারি স্থাপনের জন্য বেশ কিছুদিন ধরে স্থান খুঁজছিলেন । অবশেষে ঢাকার সাভারে তার ফার্মের কার্যক্রম শুরু করেন। প্রতিষ্ঠানের আশপাশে ব্যাংক, বিমা, বড় বড় ব্যবসায় প্রতিষ্ঠান ও অন্যান্য সেবামূলক প্রতিষ্ঠান থাকায় তিনি অল্প সময়ে ব্যবসায়ে সফলতা লাভে সক্ষম হন ।",
      "tag": "JB 17",
      "sub_questions": [
        {
          "label": "ক",
          "question": "কেন্দ্রীকরণ কী?",
          "explanation": "অর্থনৈতিক ও অবকাঠামোগত সুবিধা পাওয়ার জন্য অনেক শিল্প প্রতিষ্ঠান একই স্থানে গড়ে উঠলে তাকে শিল্প কেন্দ্রীকরণ বলে।"
        },
        {
          "label": "খ",
          "question": "“ব্যবসায়ের গ্রাম্য অবস্থানে কর অবকাশের সুযোগ বেশি” — ব্যাখ্যা করো।",
          "explanation": "শহরকে ভিত্তি না ধরে শহর থেকে একটু দূরে সুবিধাজনক স্থানে শিল্প বা বাণিজ্যিক প্রতিষ্ঠান স্থাপনকে ব্যবসায়ের গ্রাম্য অবস্থান বলে । শহরাঞ্চলে প্রতিষ্ঠিত ব্যবসায় প্রতিষ্ঠানকে বিভিন্ন ধরনের পৌর কর, ভূমি কর, উন্নয়ন কর প্রভৃতি দিতে হয়। এছাড়াও বিদ্যুৎ, গ্যাস, পানি প্রভৃতি ক্ষেত্রে বাণিজ্যিক হারে বিল পরিশোধ করতে হয়। কিন্তু গ্রাম্য অবস্থানের ব্যবসায়কে এসব কর দিতে হয় না। তাছাড়া অনুন্নত বেশ 'কিছু স্থান রয়েছে, যেখানে ব্যবসায় স্থাপন করলে ৫-১০ বছরের কর রেয়াত পাওয়া যায়। তাই বলা যায়, ব্যবসায়ের গ্রাম্য অবস্থানে কর অবকাশের সুযোগ বেশি থাকে ।"
        },
        {
          "label": "গ",
          "question": "মি. আতিকের ব্যবসায়ের অবস্থানটি কোন শ্রেণির? ব্যাখ্যা করো ।",
          "explanation": "মি. আতিকের ব্যবসায়ের অবস্থানটি হলো শহুরে অবস্থান। সাধারণত শহর বা এর আশপাশে ব্যবসায় প্রতিষ্ঠান, শিল্প কারখানা স্থাপন করা হলে সেটিকে শহুরে অবস্থান বলা হয়। শহরে অবস্থান করা ব্যবসায় প্রতিষ্ঠানগুলো হলো বিভিন্ন প্রকার সেবা ও সহায়ক প্রতিষ্ঠান, বিদ্যুৎ সরবরাহকারী, ব্যাংক ও বিমা প্রতিষ্ঠান প্রভৃতির সহায়তা পেয়ে থাকে । মি. আতিক ঢাকার সাভারে একটি পোল্ট্রি হ্যাচারি স্থাপন করেন। • প্রতিষ্ঠানটির আশপাশে ব্যাংক, বিমা, বড় বড় ব্যবসায় প্রতিষ্ঠান এবং অন্যান্য সেবামূলক প্রতিষ্ঠান রয়েছে। ব্যাংক, বিমা, প্রতিষ্ঠানগুলো সাধারণত শহর কেন্দ্রিক হয় । তাছাড়া অধিকাংশ বড় বড় প্রতিষ্ঠান শহর কেন্দ্রিক হয় থাকে। সেবামূলক প্রতিষ্ঠান হতে ব্যবসায় প্রতিষ্ঠানের জন্য প্রয়োজনীয় সেবা পাওয়া যায়, যেগুলো শহরে বিদ্যমান। মি. আতিকের পোল্ট্রি হ্যাচারিটি এ সব প্রতিষ্ঠানের আশপাশে অবস্থিত। তাই বলা যায়, মি. আতিকের ব্যবসায়টি শহরে অবস্থিত।"
        },
        {
          "label": "ঘ",
          "question": "তুমি কি মনে করো সেবা খাতের সুবিধার জন্য মি. আতিকের ব্যবসায়ে সফলতা আসে? উদ্দীপকের আলোকে তোমার মতামত দাও।",
          "explanation": "সেবা খাতের সুবিধার জন্য মি. আতিকের ব্যবসায়ে সফলতা আসে বলে আমি মনে করি । ব্যবসায় প্রতিষ্ঠান স্থাপন, পরিচালনা এমনকি বিলুপ্তির জন্যও বিভিন্ন সেবামূলক প্রতিষ্ঠানের প্রয়োজন। ব্যাংক, বিমা, সরকারি তথ্য কেন্দ্র প্রভৃতি সেবা খাতের অন্তর্ভুক্ত। তাই সেবামূলক প্রতিষ্ঠানের আধিক্য রয়েছে এমন স্থানে ব্যবসায় প্রতিষ্ঠান স্থাপন করা উচিত। এমবিএ ডিগ্রিধারী মি. আতিক একটি পোল্ট্রি হ্যাচারি স্থাপন করেন। তিনি ঢাকার সাভারে তার ফার্মটি স্থাপন করেন। ফার্মটির আশপাশে ব্যাংক, বিমা, বড় বড় ব্যবসায় এবং অন্যান্য সেবামূলক প্রতিষ্ঠান রয়েছে। তাই অল্প সময়ে তিনি ব্যবসায়ে সফলতা লাভ করেন । মি. আতিকের ফার্মের আশপাশে ব্যাংক থাকায় তার পক্ষে ব্যাংকের সাথে দৈনন্দিন লেনদেন ও যোগাযোগ করা সহজ হয়। আবার, বিমা প্রতিষ্ঠানে তার ফার্মের বিমা করতে পারেন। তাছাড়া বিভিন্ন সেবামূলক খাত যেমন: সরকারি কৃষি তথ্য কেন্দ্র থেকে তিনি তথ্য নিয়ে ভালোভাবে পোনা উৎপাদন করতে পারেন। সাধারণত এসব কৃষি তথ্য কেন্দ্র শহরে অবস্থান করে। আমি তাই মনে করি, সেবা খাতের সুবিধার জন্য মি. আতিকের ব্যবসায়ে সফলতা ত্বরান্বিত হয়েছে ।"
        }
      ]
    },
    {
      "number": "11",
      "uddipok": "'রয়্যাল গার্মেন্টস' একটি স্বনামধন্য পোশাক প্রস্তুতকারী প্রতিষ্ঠান। তিনি নিচের বিন্যাস প্রক্রিয়ার মাধ্যমে তার প্রতিষ্ঠানে পোশাক প্রস্তুত করেন।",
      "tag": "JB 17",
      "sub_questions": [
        {
          "label": "ক",
          "question": "পণ্য বিন্যাস কী?",
          "explanation": "যে বিন্যাস ব্যবস্থায় কাজের ধারাবাহিকতা অনুসারে বিভাগ, যন্ত্রপাতি, উপকরণ প্রভৃতি একটি রেখাপথে স্থাপন করা হয় তাকে পণ্য বিন্যাস বলে ।"
        },
        {
          "label": "খ",
          "question": "“যথাযথ বিন্যাস প্রতিষ্ঠানের অপচয় কমায়”— ব্যাখ্যা করো।",
          "explanation": "প্রতিষ্ঠানের বিভিন্ন বিভাগ যন্ত্রপাতি ও কর্মকেন্দ্রসমূহকে সঠিক ও সুশৃঙ্খলভাবে সাজানোকে বিন্যাস (Layout) বলে । উত্তম বিন্যাসের মাধ্যমে কাঁচামাল ও স্থানসহ সব ধরনের উপাদানের যথাযথ ব্যবহার নিশ্চিত হয়। আবার নিয়োজিত কর্মীদের অযথা চলাচলকে নিয়ন্ত্রণ করে তাদের কর্মক্ষমতাকে বাড়ায়। এতে সামগ্রিকভাবে অপচয় কমে ।"
        },
        {
          "label": "গ",
          "question": "উদ্দীপকের চিত্রে কোন ধরনের বিন্যাসের কথা বলা হয়েছে? ব্যাখ্যা করো।",
          "explanation": "উদ্দীপকের চিত্রে প্রক্রিয়া বিন্যাসের কথা বলা হয়েছে। প্রক্রিয়া বিন্যাস ব্যবস্থায় একটি নির্দিষ্ট উদ্দেশ্য অর্জনের জন্য সমজাতীয় কাজসমূহকে সমবিভাগে ভাগ করা হয়। সাধারণত শিক্ষা প্রতিষ্ঠান, হাসপাতাল, গাড়ি তৈরি শিল্প, পোশাক শিল্প ইত্যাদি প্রতিষ্ঠানে প্রক্রিয়া বিন্যাস অনুসরণ করা হয়। ‘রয়্যাল গার্মেন্টস' একটি স্বনামধন্য পোশাক প্রস্তুতকারী প্রতিষ্ঠান। প্রতিষ্ঠানটিতে উপকরণ, সংগ্রহ বিভাগে কাপড় সংগ্রহ করা হয়। সেখান থেকে কাপড় কাটার জন্য পাঠানো হচ্ছে কাটিং বিভাগে। কাপড় কাটার পর তা চলে যাচ্ছে সেলাই বিভাগে। সেলাই শেষে তা পাঠানো হচ্ছে ফিনিশিং বিভাগে, ফিনিশিং বিভাগ থেকে ইস্ত্রি বিভাগে। এখানে কাজ শেষ হলে তা পাঠানো হচ্ছে প্যাকিং বিভাগে। এসব বৈশিষ্ট্য প্রক্রিয়া বিন্যাসের সাথে সামঞ্জস্যপূর্ণ। তাই বলা যায়, উদ্দীপকের চিত্রে প্রক্রিয়া বিন্যাসর কথা বলা হয়েছে।"
        },
        {
          "label": "ঘ",
          "question": "উদ্দীপকে উল্লিখিত উৎপাদন প্রক্রিয়াটি কি অন্য উপায়ে বিন্যাস করা যায়? তোমার উত্তরের সপক্ষে যুক্তি দাও ।",
          "explanation": "‘রয়্যাল গার্মেন্টস'-এর উৎপাদন প্রক্রিয়াটি প্রক্রিয়া বিন্যাস ছাড়া অন্য উপায়ে বিন্যাস করা যুক্তিযুক্ত হবে না বলে আমি মনে করি । একই উদ্দেশ্য অর্জনের জন্য প্রয়োজনীয় কাজসমূহকে প্রক্রিয়া বিন্যাসের মাধ্যমে সমবিভাগে ভাগ করা হয়। স্বল্প পরিমাণে কিন্তু বিভিন্ন পণ্য উৎপাদনের ক্ষেত্রে প্রক্রিয়া বিন্যাস উত্তম বলে বিবেচিত। ‘রয়্যাল গার্মেন্টস' স্বনামধন্য পোশাক প্রস্তুতকারী প্রতিষ্ঠান। প্রতিষ্ঠানটি ধারাবাহিকভাবে কাজ সম্পন্ন করে। প্রতিষ্ঠানটি প্রথমে কাঁচামাল (কাপড়) সংগ্রহ করে তা মাপ মতো কাটে। কাটিং থেকে সেলাই এবং সেলাই শেষে ফিনিশিং করে। তারপর কাপড় ইস্ত্রি করে এবং সবশেষে প্যাকিং করে । পোশাক শিল্পের উৎপাদন কাজ কতগুলো বিভাগ বা স্তরে বিভক্ত । প্রতিটি বিভাগের সাথে আগের ও পরের বিভাগের আন্তঃসংযোগ থাকে। একটি বিভাগের কাজ ত্রুটিপূর্ণ হলে অন্যান্য বিভাগও সমস্যায় পড়ে। এক্ষেত্রে, প্রতিটি বিভাগকে সমন্বয় সাধনের জন্য পাশাপাশি অবস্থান করতে হয়, যা শুধু প্রক্রিয়া বিন্যাসের মাধ্যমেই সম্ভব। তাই অন্য কোনো বিন্যাস ব্যবহার করলে তা পোশাক শিল্পের জন্য উপযুক্ত হবে না ।"
        }
      ]
    }
  ]
}