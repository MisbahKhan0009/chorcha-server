{
  "title": "ময়মনসিংহ বোর্ড ২০২২",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব সামাদ একজন মরিচ ব্যবসায়ী। বগুড়া থেকে উন্নতজাতের কাঁচা মরিচ ক্রয় করে চট্টগ্রামের রিয়াজুদ্দিন বাজারে বিক্রয় করে লাভবান হন। কিন্তু জুন মাসে অতিবৃষ্টির কারণে একটি বড় চালান চট্টগ্রামের রিয়াজুদ্দিন বাজারে আসতে বিলম্ব হয়। ফলে স্থানীয় পাইকাররা কাঁচা মরিচ সংগ্রহ করতে পারেনি। কিন্তু বাজারে এলাকায় কাঁচা মরিচ সংরক্ষণের কোনো ব্যবস্থা ছিল না। এ পরিস্থিতিতে জনাব সামাদ খুবই চিন্তিত হয়ে পড়েছেন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "শ্রমিক তার নিজস্ব প্রয়োজনে বিদ্যমান পেশা, স্থান এবং এক শিল্প প্রতিষ্ঠান থেকে অন্যত্র স্থানান্তর হলে তাকে শ্রমের গতিশীলতা বলে।"
        },
        {
          "label": "খ",
          "question": "",
          "explanation": "মূলধন হচ্ছে মানুষের শ্রমের মাধ্যমে তৈরি সেসব দ্রব্যসামগ্রী, যা বর্তমানে ভোগে ব্যবহৃত না হয়ে ভবিষ্যৎ উৎপাদনে সহায়তা করে। উৎপাদন কাজে যা প্রত্যক্ষভাবে সহায়তা করে তাই উৎপাদনশীল । মূলধনও উৎপাদন কাজে সরাসরি সাহায্য করে। যেমন- যন্ত্রপাতি, কাঁচামাল, অর্থ প্রভৃতি হলো মূলধন। এগুলো উৎপাদন প্রক্রিয়ায় ব্যবহৃত হয় ও পণ্য উৎপাদন করে। এজন্য মূলধনকে উৎপাদনশীল বলা যায়।"
        },
        {
          "label": "গ",
          "question": "",
          "explanation": "রিয়াজুদ্দিন বাজারে কাঁচা মরিচ সরবরাহের মাধ্যমে স্থানগত উপযোগ সৃষ্টি হয়েছে। এক জায়গায় উৎপাদিত পণ্য অন্য জায়গায় সরবরাহের মাধ্যমে স্থানগত উপযোগ সৃষ্টি হয়। সাধারণত পরিবহনের মাধ্যমে এটি সৃষ্টি হয়। এতে বিভিন্ন জায়গার ক্রেতারা পণ্য ভোগের সুযোগ পায়। উদ্দীপকের জনাব সামাদ বগুড়া থেকে উন্নতজাতের কাঁচা মরিচ কেনেন। তিনি চট্টগ্রামের রিয়াজুদ্দিন বাজারে সেগুলো বিক্রি করেন। এক্ষেত্রে বগুড়ায় উৎপাদিত কাঁচা মরিচ রিয়াজুদ্দিন বাজারে সরবরাহ করা হচ্ছে। ফলে চট্টগ্রামের ভোক্তারা বগুড়ার কাঁচা মরিচ ভোগ করতে পারছে। আর এটি সম্ভব হয়েছে পরিবহন ব্যবস্থার সাহায্যে। এর মাধ্যমে স্থানগত উপযোগ সৃষ্টি হয়। তাই বলা যায়, রিয়াজুদ্দিন বাজারে কাঁচা মরিচ সরবরাহের মাধ্যমে স্থানগত উপযোগ সৃষ্টি হয়েছে ।"
        },
        {
          "label": "ঘ",
          "question": "",
          "explanation": "“কৃষিপণ্য সহনীয় মূল্যে সারা বছর ভোগ করার জন্য সংরক্ষণ ব্যবস্থা পর্যাপ্ত থাকা প্রয়োজন\"- উক্তিটির সাথে আমি একমত। পণ্য উৎপাদন থেকে ভোগের সময় পর্যন্ত সংরক্ষণের মাধ্যমে সময়গত উপযোগ সৃষ্টি হয়। গুদামজাতকরণের মাধ্যমে পণ্যের এ ধরনের উপযোগ সৃষ্টি হয়। এতে পণ্য অপচয় বা নষ্ট হয় না। জনাব সামাদ বগুড়ায় উৎপাদিত কাঁচা মরিচ চট্টগ্রামে সরবরাহ করেন। কিন্তু জুন মাসে অতিবৃষ্টির কারণে একটি বড় চালান চট্টগ্রামে আসতে দেরি হয়। ফলে স্থানীয় পাইকাররা কাঁচা মরিচ সংগ্রহ করতে পারে না। আবার, বাজার এলাকায় কাঁচা মরিচ সংরক্ষণের কোনো ব্যবস্থা ছিল না। রিয়াজুদ্দিন বাজারে কৃষিপণ্য সংরক্ষণ করার পর্যাপ্ত ব্যবস্থা থাকলে কাঁচা মরিচগুলো সংরক্ষণ করা সহজ হতো। এতে মরিচগুলো নষ্ট হওয়ার - আশঙ্কা কমে যেত। কিন্তু পর্যাপ্ত কাঁচা মরিচ সংরক্ষণের ব্যবস্থা না থাকায়, সেগুলো নষ্ট হয়ে যেতে পারে। এতে জনাব সামাদ আর্থিকভাবে ক্ষতিগ্রস্ত হতে পারেন। কাঁচা মরিচ সংরক্ষণের ব্যবস্থা থাকলে, সেগুলো সংরক্ষণের মাধ্যমে সময়গত উপযোগ সৃষ্টি করতে পারতেন। ভোক্তারা পরবর্তী সময়ে ভোগ করতে পারতো। ফলে ভোক্তারা সারা বছর সহনীয় মূল্যে কৃষিপণ্য ভোগ করতে পারতো। তাই আমি মনে করি, কৃষিপণ্য সহনীয় মূল্যে সারা বছর ভোগ করার জন্য সংরক্ষণ ব্যবস্থা থাকা প্রয়োজন।"
        }
      ]
    },
    {
      "number": "2",
      "uddipok": "২০২১ সালে রহমান গার্মেন্টসের উৎপাদিত পণ্যের মূল্য ছিল ১৫,০০,০০০ টাকা। এ সময় প্রতিষ্ঠানটির যন্ত্রপাতির বাবদ ৩,০০,০০০ টাকা। বেতন ও মজুরি বাবদ ১,৫০,০০০ টাকা, সংযোজিত ব্যয় বাবদ ১০,০০,০০০ টাকা এবং অন্যান্য বাবদ ১,০০,০০০ টাকা ব্যয় করেন। ২০২০ সালে উৎপাদনের পরিমাণ একই থাকলেও যন্ত্রপাতি বাবদ ৪,০০,০০০ টাকা, বেতন ও মজুরি বাবদ ২,০০,০০০ টাকা, সংযোজিত ব্যয় বাবদ ৯,৯০,০০০ টাকা এবং অন্যান্য বাবদ ১,০৫,০০০ টাকা ব্যয় হয়েছিল।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "পৃথক কয়েকটি ব্যবসায় প্রতিষ্ঠান অতিরিক্ত সুবিধা পাওয়ার আশায়। একত্র হয়ে একই ব্যবস্থাপনার অধীনে ব্যবসায়িক কার্যাবলি পরিচালনা করলে তাকে ব্যবসায় জোট বলে ।"
        },
        {
          "label": "খ",
          "question": "",
          "explanation": "সামগ্রিক উৎপাদন প্রক্রিয়ার বিভিন্ন স্তরে শ্রমিকদের যোগ্যতা ও সামর্থ্য অনুসারে তাদের কাজ বণ্টন করে দেওয়াই শ্রম বিভাগ। যে শ্রমিক যে কাজে দক্ষ, শ্রম বিভাগের মাধ্যমে তাকে সেই কাজ দেওয়া হয়। এতে শ্রমিকদের কাছ থেকে কাজের সর্বোচ্চ ফল পাওয়া যায়।আবার এর মাধ্যমে শ্রমিকদের কর্মদক্ষতাও বাড়ে। এভাবে শ্রমদক্ষতা বাড়াতে শ্রম বিভাগ সহায়তা করে।"
        },
        {
          "label": "গ",
          "question": "",
          "explanation": "মোট উৎপাদনের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। মোট উৎপাদনশীলতা নির্ণয়ের সূত্রটি হচ্ছে— মোট উৎপাদনশীলতা = মোট উৎপাদনের মূল্য / মোট উপকরণের মূল্য উদ্দীপকের রহমান গার্মেন্টস-এর ২০২১ সালের মোট উৎপাদিত পণ্যের মূল্য ছিল ১৫,০০,০০০ টাকা। কাঁচামাল বাবদ ব্যয় = (মোট উৎপাদনের মূল্য - সংযোজিত ব্যয় ) = (১৫,০০,০০০ - ১০,০০,০০০) টাকা = ৫,০০,০০০ টাকা সুতরাং, মোট উপকরণ ব্যয় = (কাঁচামাল বাবদ ব্যয় + যন্ত্রপাতি বাবদ ব্যয় + বেতন ও মজুরি ব্যয় + অন্যান্য ব্যয় = ( ৫,০০,০০০ + ৩,০০,০০০ + ১,৫০,০০০ + ১,০০,০০০) টাকা = ১০,৫০,০০০ টাকা । রহমান গার্মেন্টস-এর মোট উৎপাদনশীলতা : = ১৫,০০,০০০ / ১০,৫০,০০০ = ১.৪৩ (প্রায়) সুতরাং, ২০২১ সালে রহমান গার্মেন্টস-এর মোট উৎপাদনশীলতা ১.৪৩ (প্রায়)।"
        },
        {
          "label": "ঘ",
          "question": "",
          "explanation": "মোট উৎপাদনের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। মোট উৎপাদনশীলতা নির্ণয়ের সূত্রটি হচ্ছে— মোট উৎপাদনশীলতা = মোট উৎপাদনের মূল্য / মোট উপকরণের মূল্য উদ্দীপকে ২০২০ সালের রহমান গার্মেন্টস-এর মোট উৎপাদনের মূল্য ১৫,০০,০০০ টাকা। কাঁচামাল বাবদ ব্যয় = (মোট উৎপাদনের মূল্য – সংযোজিত ব্যয়) = (১৫,০০,০০০ – ৯,৯০,০০০) টাকা = ৫,১০,০০০ টাকা তাই, মোট উপকরণের ব্যয় = কাঁচামাল বাবদ ব্যয় + যন্ত্রপাতি বাবদ ব্যয় + বেতন ও মজুরি ব্যয় + অন্যান্য ব্যয় = (৫,১০,০০০ + ৪,০০,০০০ + ২,০০,০০০ + ১,০৫,০০০) টাকা = ১২,১৫,০০০ টাকা ২০২০ সালে রহমান গার্মেন্টস-এর মোট উৎপাদন শীলতা =১৫,০০,০০০ / ১২,১৫,০০০ = ১.২৩ (প্রায়) (খ) নং থেকে পাই, প্রতিষ্ঠানটির ২০২১ সালের উৎপাদনশীলতা ১.৪৩ (প্রায়) যা ২০২০ এর থেকে বেশি। এক্ষেত্রে বোঝা যায় যে, ২০২১ সালে প্রতিষ্ঠানটির উৎপাদনশীলতা বেড়েছে। প্রতিষ্ঠানটি ২০২০ সালের চেয়ে ২০২১ সালে সম্পদের সদ্ব্যবহার ও উৎপাদন বাড়াতে সক্ষম হয়েছে। সুতরাং, উদ্দীপকের রহমান গার্মেন্টস ২০২১ সালে উৎপাদনশীলতায় বেশি দক্ষতার পরিচয় দিয়েছে।"
        }
      ]
    },
    {
      "number": "3",
      "uddipok": "বাংলাদেশ লোক ও কারুশিল্প ফাউন্ডেশন কর্তৃপক্ষ সোনারগাঁয়ে প্রতিবছর জানুয়ারিতে লোক-কারুশিল্প মেলার আয়োজন করে। এ মেলা উপলক্ষ্যে বাঁশ ও বেতের তৈরি আসবাবপত্র, হাতপাখা, শো-পিস ও খেলনার চাহিদা বাড়ায় নারায়ণ বসাক নিজ বাড়িতে উক্ত দ্রবাদি তৈরি ও বিক্রয় করেন। অন্যদিকে আবেদ টেক্সটাইল মিলস্ লি. বিভিনড়ব উৎস থেকে তুলা সংগ্রহ করে বিভিনড়ব ধরনের কাপড় তৈরি ও বিক্রয় করেন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "দ্রব্যকে এক রূপ থেকে অন্য রূপে রূপান্তরের মাধ্যমে অভাব পূরণে যে ক্ষমতা সৃষ্টি করা হয় তাকে বলা হয় রূপগত উপযোগ ।"
        },
        {
          "label": "খ",
          "question": "",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে । উৎপাদন দক্ষতা বাড়লে উৎপাদনশীলতাও বাড়ে। দক্ষ ব্যবস্থাপ নিয়োগ, আধুনিক প্রযুক্তি ও উন্নত কাঁচামালের ব্যবহার, দক্ষ মানবসম্প নিয়োগ উৎপাদন দক্ষতা বাড়াতে সহায়তা করে। তাছাড়া শ্রমি কর্মীদের সাথে সুসম্পর্ক, উন্নত কাজের পরিবেশ ও মানসম্মত উৎপাদন প্রক্রিয়া প্রভৃতি কারণে উৎপাদনশীলতা বাড়ানো যায়।"
        },
        {
          "label": "গ",
          "question": "",
          "explanation": "নারায়ণ বসাকের কাজটি সরল শ্রম বিভাগের অন্তর্গত। কোনো ব্যক্তি যখন একটি স্বতন্ত্র পেশায় নিয়োজিত থাকেন তখন তা সরল শ্রম বিভাগ বলে। এক্ষেত্রে শ্রমিক উৎপাদন প্রক্রিয়ার প্রথম থেকে শেষ পর্যন্ত সব কাজ একাই সম্পাদন করেন। যেমন: তাঁতির কাপড় বুনন ও জেলের মাছ ধরা প্রভৃতি সরল বিভাগের উদাহরণ। 'উদ্দীপকের নারায়ণ বসাক মেলা উপলক্ষে বাঁশ ও বেতের তৈরি আসবাবপত্র হাতপাখা ও খেলনা নিজ বাড়িতে তৈরি করেন। তিনি এসব পণ্য তৈরি করার জন্য কাঁচামাল সংগ্রহ করেন। তারপর তিনি উক্ত পণ্যসামগ্রী তৈরি করেন এবং শেষ পর্যন্ত সব কাজ একাই সম্পাদন করেন। এক্ষেত্রে তার কাজটি সরল বিভাগের বৈশিষ্ট্যকে নির্দেশ করে। তাই বলা যায়, নারায়ণ বসাকের কাজ সরল শ্রম বিভাগের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে সরল ও জটিল দুটি শ্রম বিভাগের উল্লেখ আছে যা এক অন্যটি থেকে ভিন্ন বলে আমি মনে করি। সরল শ্রম বিভাগের ক্ষেত্রে ব্যক্তি একাই বিভিন্ন স্বতন্ত্র পেশায় নিজে নিয়োজিত থাকে। এ ধরনের শ্রম বিভাগে ব্যক্তি একাই উৎপাদনের শুরু থেকে শেষ পর্যন্ত সব কাজ সম্পাদন করে। অন্যদিকে পণ্য উৎপাদনে বিভিন্ন কাজ বিভিন্ন লোকের ওপর অর্পণ করাই হলো জটিল শ্রম বিভাগ। নারায়ণ বসাক মেলায় বাঁশ ও বেতের তৈরি আসবাবপত্র, হাতপাখা খেলনা বিক্রি করেন। তিনি নিজেই এসব পণ্য তৈরির জন্য কাঁচামা সংগ্রহ করেন। এরপর সেই কাঁচামাল থেকে তিনি উক্ত পণ্যসামগ্রী তৈরি করেন। অন্যদিকে আবেদ টেক্সটাইল মিলস লি. একটি পোশাক প্রস্তুতকারী প্রতিষ্ঠান। প্রতিষ্ঠানটি বিভিন্ন উৎস থেকে তুলা সংগ্রহ করে। এরপর সংগৃহীত তুলা থেকে কাপড় তৈরি ও বিক্রি করে। নারায়ণ বসাকের কাজটি সরল শ্রমের অন্তর্ভুক্ত। কারণ পণ্য উৎপাদনে সব কাজ তিনি একাই সম্পাদন করেন। কিন্তু আবেদ টেক্সটাইল মিল লি. এর কাজ জটিল শ্রম বিভাগের অন্তর্ভুক্ত। কেননা, প্রতিষ্ঠানটি বিভিন্ন ধরনের কাপড় তৈরির জন্য কৃষকের উৎপাদিত তুলা কাঁচামাল হিসেবে ব্যবহার করে। তাছাড়া পণ্য উৎপাদনের জন্য প্রতিষ্ঠানটি উৎপাদন প্রক্রিয়াকে কয়েকটি স্বতন্ত্র ভাগে ভাগ করে। এ কাজটি সরল শ্রম বিভাগ থেকে ভিন্ন। সুতরাং, উক্ত দুটি শ্রম বিভাগ একটি অন্যটি থেকে আলাদা।"
        }
      ]
    },
    {
      "number": "4",
      "uddipok": "“কাসেম লি.” খেলনা উৎপাদনকারী একটি প্রতিষ্ঠান। প্রতিষ্ঠানটি বর্তমানে রোবটিক্স প্রযুক্তি ব্যবহার করে দামি খেলনা তৈরি করার চিন্তা-ভাবনা করছে। তাই প্রতিষ্ঠানটি অত্যন্ত গুরুত্বের সাথে এই ধরনের খেলনার সম্ভাব্য চাহিদা নির্ধারণ ও বর্তমান সক্ষমতার সাথে সম্ভাব্য চাহিদার তুলনা করছে। বর্তমানে তারা স্বল্প পরিসরে রোবটিক্স প্রযুক্তির খেলনা উৎপাদন করছে এবং বিক্রয় বৃদ্ধি পাচ্ছে। তাই ভবিষ্যতে প্রতিষ্ঠানটি বাণিজ্যিক ভিত্তিতে উৎপাদনের চিন্তাভাবনাকরছে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "PERT - এর পূর্ণ হচ্ছে 'Program Evaluation and Review Technique'"
        },
        {
          "label": "খ",
          "question": "",
          "explanation": "বিশেষ কোনো ক্রেতার ফরমায়েশ অনুযায়ী পণ্য তৈরি এবং সরবরাহ করাই হলো কাস্টমাইজেশন। কাস্টমাইজেশনে উৎপাদক তার নিজস্ব মান, আকার, সংখ্যা ইত্যাদিকে প্রাধান্য না দিয়ে ক্রেতার চাহিদাকে প্রাধান্য দেয়। প্রত্যেক ক্রেতার রুচি, পছন্দ, আয় ইত্যাদি বিবেচনা করে পণ্য তৈরি এবং সরবরাহ করে। ফলে ক্রেতাসদৃষ্টি বাড়ে। এতে প্রতিষ্ঠানের বিক্রি ও সুনাম দুটোই বাড়ে। এভাবে ক্রেতার চাহিদাকে গুরুত্ব দিয়ে পণ্য উৎপাদন করাই হলো কাস্টমাইজেশন।"
        },
        {
          "label": "গ",
          "question": "",
          "explanation": "পণ্য ডিজাইনে কাসেম লি.' উৎপাদন ডিজাইন পদ্ধতিকে গুরুত্ব দিয়েছে। আধুনিক প্রযুক্তি এবং উন্নত কৌশল ব্যবহার করে পণ্য উৎপাদন করাকে পণ্যের উৎপাদন ডিজাইন বলে। এ ডিজাইনের মূল লক্ষ্য হলো, পণ্যের উৎপাদনশীলতা বাড়িয়ে উৎপাদন ব্যয় ও অপচয় কমানো। এই ডিজাইনে কম্পিউটারাইজড পদ্ধতি ব্যবহার করা হয়ে থাকে। এতে উৎপাদন ব্যয় ও অপচয় উভয়ই কমে যায়। উদ্দীপকে কাসেম লি. খেলনা উৎপাদনকারী একটি প্রতিষ্ঠান। প্রতিষ্ঠানটি বর্তমানে রোবটিক্স প্রযুক্তি ব্যবহার করে দামি খেলনা তৈরি করার চিন্তা-ভাবনা করছে। তাই প্রতিষ্ঠানটি অত্যন্ত গুরুত্বের সাথে এ ধরনের খেলনার সম্ভাব্য চাহিদা নির্ধারণ ও বর্তমান সক্ষমতার সাথে সম্ভাব্য চাহিদার তুলনা করছে। বর্তমানে তারা স্বল্প পরিসরে রোবটিক্স প্রযুক্তির খেলনা উৎপাদন করছে এবং এতে বিক্রি বেড়ে যাচ্ছে। 'কাসেম লি.'-এর ব্যবহৃত রোবটিক্স প্রযুক্তি উৎপাদন ডিজাইন পদ্ধতির সাথে সামঞ্জস্যপূর্ণ। তাই বলা যায়, পণ্য ডিজাইনে কাসেম লি.' উৎপাদন ডিজাইন পদ্ধতিকে গুরুত্ব দিয়েছে।"
        },
        {
          "label": "ঘ",
          "question": "",
          "explanation": "উদ্দীপকে 'কাসেম লি.'-এর বাণিজ্যিক ভিত্তিতে চূড়ান্ত উৎপাদনের সিদ্ধান্তটি সম্পূর্ণ যৌক্তিক বলে আমি মনে করি। ডিজাইনকৃত পশ্নটি পরীক্ষামূলকভাবে উৎপাদন করার পর তা ক্রেতাসাধারণের কাছে গ্রহণযোগ্যতা পেলে চূড়ান্তভাবে উৎপাদনের সিদ্ধান্ত নেওয়া হয়। এ পর্যায়ে প্রতিষ্ঠানের অন্য বিভাগগুলোকে ডিজাইন ও পণ্য উৎপাদনের সাথে সম্পৃক্ত করা হয়। এ ডিজাইনের মূল লক্ষ্য হলো। নতুন ও উন্নত কলাকৌশল ব্যবহার করে পণ্য বা সেবা উৎপাদন করা। উদ্দীপকে 'কাসেন লি. দেলনা উৎপাদনকারী একটি প্রতিষ্ঠান প্রতিষ্ঠানটি বর্তমানে রোবটিক্স প্রযুক্তি ব্যবহার করে দামি খেলনা তৈরি করার চিন্তা-ভাবনা করছে। তারা ফন্ন পরিসরে রোবটিক্স প্রযুক্তির খেলনা উৎপাদন করছে এবং এতে বিক্রি বেড়ে যাচ্ছে। তাই ভবিষ্যতে প্রতিষ্ঠানটি বাণিজ্যিক ভিত্তিতে উৎপাদনের চিন্তা-ভাবনা করছে। এক্ষেত্রে পণ্যটি ডিজাইনের চূড়ান্ত উৎপাদন স্তরে অবস্থান করছে। চিদ্দীপকে ’কাসেম লি.' শুরুতে পরীক্ষামূলক উৎপাদন করে এবং কাঙ্ক্ষিত সাড়া পায়। তাই প্রতিষ্ঠানটি এখন চূড়ান্ত উৎপাদনে যাওয়ার সিদ্ধান্ত নিয়েছে। একটি পণ্য শুরুতে জিডাইন করা হলে তা নিত্য নতুন চাহিদার কারণে দীর্ঘদিন ধরে বাজারে টিকিয়ে রাখা যায় না। বাজারে পণ্যের স্থায়ীত্ব নিশ্চিত করতে চাইলে চাহিদা অনুযায়ী নতুন করে পণ্য ডিজাইন করতে হয়। আর নতুন পণ্য ডিজাইনে কয়েকটি স্তর অতিক্রম করতে হয়। উৎপাদন হলো পণ্য ডিজাইনের সর্বশেষ স্তর। এ পর্যায়ে এসে প্রতিষ্ঠান বাণিজ্যিক ভিত্তিতে পণ্য উৎপাদন করে। সুতরাং বলা যায়, ডাঃখিত কালের লি.-এর বাণিজ্যিক ভিত্তিতে চূড়ান্ত উৎপাদনের সিদ্ধান্তটি সম্পূর্ণ যৌক্তিক।"
        }
      ]
    },
    {
      "number": "5",
      "uddipok": "জনাব রহিম একটি বেসরকারি প্রতিষ্ঠানে চাকরি করেন। সে মাসে বেতন পায় ৩০,০০০ টাকা। চাকরির শুরু থেকেই সে প্রতিমাসে একটি সরকারি আর্থিক প্রতিষ্ঠানে ২,০০০ টাকা করে ১০ বছর মেয়াদি ডি, পি, এস হিসাব খুলেন। ১০ বছর পর প্রাপ্ত টাকা দিয়ে জনাব রহিম একটি পোলট্রি ফার্ম গড়ে তোলেন। ব্যবসায়টি লাভজনক হওয়ায় তিনি সম্প্রসারণের কথা ভাবছেন। এতে প্রচুর অর্থের প্রয়োজন। তাই সে সমঝোতার ভিত্তিতে তার বন্ধু করিমকে ব্যবসায়ে অন্তর্ভুক্ত করেন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "পণ্য বা সেবাসামগ্রীর মধ্যে মানুষের অভাব পূরণের যে ক্ষমতা থাকে তাকে ঐ পণ্য বা সেবাসামগ্রীর উপযোগ বলে।"
        },
        {
          "label": "খ",
          "question": "",
          "explanation": "উৎপাদন ও উৎপাদনশীলতা একে অন্যের পরিপূরক হলেও এক নয়। প্রকৃতি থেকে পাওয়া সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে। অন্যদিকে, পণ্যের গুণাগুণ ঠিক রেখে একই পরিমাণ উপকরণ ব্যবহার করে আগের চেয়ে বেশি পরিমাণে পণ্য উৎপাদন করাই হলো উৎপাদনশীলতা। উৎপাদন বাড়লে উৎপাদনশীলতাও বাড়ে। আবার, উৎপাদন কমলে উৎপাদনশীলতাও কমে। তাই বলা যায়, উৎপাদন ও উৎপাদনশীলতা এক নয় ।"
        },
        {
          "label": "গ",
          "question": "",
          "explanation": "জনাব রহিমের বর্তমান ব্যবসায়টি অংশীদারি সংগঠন। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে ব্যবসায় স্থাপন করলে তাকে অংশীদারি সংগঠন বলে। এক্ষেত্রে চুক্তি অনুযায়ী অংশীদারি সদস্যরা মুনাফা ভোগ করে। এ সংগঠনে সদস্য সংখ্যা ২ থেকে ২০ জন । জনাব রহিম একটি বেসরকারি প্রতিষ্ঠানে চাকরি করেন। চাকরি থেকে প্রাপ্ত অর্থ সঞ্চয় করে তিনি একটি পোলট্রি ফার্ম গড়ে তোলেন। ব্যবসায়টি লাভজনক হওয়ায় তিনি এটি সম্প্রসারণের কথা ভাবছেন। এতে প্রচুর অর্থের প্রয়োজন। তাই তিনি সমঝোতার ভিত্তিতে তার বন্ধু করিমকে ব্যবসায়ে অন্তর্ভুক্ত করেন। এতে ব্যবসায়ের মালিকানায় তার বন্ধু অন্তর্ভুক্ত হয়, যা অংশীদারি ব্যবসায়ের বৈশিষ্ট্য। তাই বলা যায়, জনাব রহিমের ব্যবসায়টি ধরন অনুযায়ী অংশীদারি সংগঠন।"
        },
        {
          "label": "ঘ",
          "question": "",
          "explanation": "জনাব রহিমের মূলধন সংগ্রহের কাজটি মূলধন গঠনের ‘আর্থিক সঞ্চয়কে মূলধনে রূপান্তর' পর্যায়ের অন্তর্ভুক্ত। মূলধন গঠনের শেষ এবং সবচেয়ে গুরুত্বপূর্ণ পর্যায় হলো সঞ্চয়কে মূলধনী দ্রব্যে রূপান্তর করা। দেশে সঞ্চয় বাড়লেই মূলধন বাড়ার নিশ্চয়তা পাওয়া যায় না। উৎপাদনের ক্ষেত্রে বিনিয়োগ সক্ষম হলে তবেই মূলধন উৎপাদিত হবে। জনাব রহিম একটি বেসরকারি প্রতিষ্ঠানে চাকরি করেন। তিনি মাসে ৩০,০০০ টাকা বেতন পান। একটি সরকারি আর্থিক প্রতিষ্ঠানে তিনি প্রতি মাসে দুই হাজার টাকা করে ১০ বছর মেয়াদি ডিপিএস হিসাব খোলেন। ১০ বছর পর প্রাপ্ত টাকা দিয়ে জনাব রহিম একটি পোলটি ফার্ম গড়ে তোলেন। অর্থাৎ তিনি তার সঞ্চিত অর্থকে মূলধন হিসেবে পোলট্রি ফার্মে বিনিয়োগ করেছেন। ব্যক্তিগত সঞ্চয়কে বিনিয়োগ করে মূলধনী দ্রব্য উৎপাদন করা গেলে তবেই মূলধন গঠন প্রক্রিয়াটি সম্পন্ন হয়। আয় বা সঞ্চয়কে বিনিয়োগ না করলে এটিকে মূলধন গঠন বলা যায় না। উদ্দীপকে জনাব রহিম তার ডিপিএস এ সঞ্চিত অর্থকে বিনিয়োগ করেন। এতে তার পোলট্রি ফার্মের মূলধন গঠিত হয়েছে। তাই বলা যায়, তিনি মূলধন গঠনের 'আর্থিক সঞ্চয়কে মূলধনে রূপান্তর' পর্যায়ের অন্তর্ভুক্ত।"
        }
      ]
    },
    {
      "number": "6",
      "uddipok": "জনাব সেলিম একটি উৎপাদনকারী প্রতিষ্ঠানের মালিক। তিনি তার প্রতিষ্ঠানে বিষ্কুট উৎপাদন ও বিক্রয় করেন। এছাড়াও তিনি তার প্রতিষ্ঠানের সার্বিক মান ব্যবস্থাপনায় সবসময় ভোক্তা সন্তুষ্টির জন্য পণ্য পরিদর্শন ও পণ্য পরীক্ষণ ইত্যাদি সংক্রান্ত খরচের ওপর বেশি গুরুত্ব দেন। তিনি মান নিয়ন্ত্রণের প্রতিটি ক্ষেত্র গুরুত্বসহকারে পর্যবেক্ষণ করেন। ফলে তার বিষ্কুটের চাহিদা বাড়তে থাকে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "পণ্যের আকার, রং, ওজন, প্যাকেজসহ বিভিন্ন গুণ ও বৈশিষ্ট্য নির্ধারণ করাকেই পণ্যের ডিজাইন বলা হয়।"
        },
        {
          "label": "খ",
          "question": "",
          "explanation": "দ্রব্য বলতে ঐ সমস্ত জিনিসকে বোঝায়, যা দৃশ্যমান, বিনিময়যোগ্য এবং স্পর্শযোগ্য। দ্রব্য স্পর্শ করা যায়, মালিকানা পরিবর্তন করা যায় এবং প্রয়োজন অনুযায়ী সংরক্ষণ করা যায়। সেবা হলো কোনো কাজ বা সুবিধা যা স্পর্শ করা যায় না কিন্তু মানুষের প্রয়োজন এবং অভাব মেটায়। সেবার মালিকানা পরিবর্তন করা যায় না। সেবা সংরক্ষণ বা গুদামজাত করা যায় না। তাই বলা যায়, দ্রব্য সেবা থেকে আলাদা ।"
        },
        {
          "label": "গ",
          "question": "",
          "explanation": "জনাব সেলিম মূল্যায়ন ব্যয়ের প্রতি বেশি জোর দেন। নিম্ন মানের পণ্য উৎপাদনের কারণ অনুসন্ধানে প্রতিষ্ঠানকে কিছু ব্যয় করতে হয়। এ ব্যয়ের মাধ্যমে প্রতিষ্ঠান নিম্নমানের কারণ নির্ণয় ও ত্রুটি ঠিক করতে পারে। এ ধরনের ব্যয়ই হলো মূল্যায়ন ব্যয়। পরিদর্শন ও পরীক্ষা ব্যয় মূল্যায়ন ব্যয়ের অন্তর্গত। জনাব সেলিম একটি বিস্কুট উৎপাদনকারী প্রতিষ্ঠানের মালিক। তিনি তার প্রতিষ্ঠানে সার্বিক মান ব্যবস্থাপনা অনুসরণ করেন। তিনি পণ্য পরিদর্শন ও পরীক্ষণে ব্যয় করেন। পণ্যের মান নিম্ন হলে তা কতটুকু খারাপ সেটি জানার খরচ পরিদর্শন ব্যয়ের অন্তর্ভুক্ত। তাছাড়া পণ্য মান খারাপ হলে সেগুলো পরীক্ষা বাবদ খরচ হলো পরীক্ষণ ব্যয়। এ খরচগুলো করার মাধ্যমে জনাব সেলিম প্রকৃতপক্ষে মূল্যায়ন ব্যয় করছেন। এ ব্যয়ের কারণেই সর্বোচ্চ ভোক্তা সন্তুষ্টি অর্জন করা সম্ভব হচ্ছে। তাই বলা যায়, জনাব সেলিম মূল্যায়ন ব্যয়ের প্রতি জোর দেন।"
        },
        {
          "label": "ঘ",
          "question": "",
          "explanation": "আমি মনে করি, মান নিয়ন্ত্রণ জনাব সেলিমের উৎপাদনকারী প্রতিষ্ঠানের সফলতার মূল কারণ । মান নিয়ন্ত্রণে পূর্ব নির্ধারিত মান অনুযায়ী পণ্য উৎপাদিত হচ্ছে কি না তা নিশ্চিত করা হয়। তাছাড়া মানের বিচ্যুতি ঘটলে সংশোধনমূলক ব্যবস্থাও গ্রহণ করা হয়। প্রতিষ্ঠান মান নিয়ন্ত্রণের মাধ্যমে সর্বোচ্চ ক্রেতা সন্তুষ্টি নিশ্চিত করতে পারে। জনাব সেলিম বিস্কুট উৎপাদনকারী প্রতিষ্ঠানের মালিক। তিনি পণ্য উৎপাদনে সার্বিক মান ব্যবস্থাপনার পাশাপাশি মূল্যায়ন ব্যয় করেন। তাছাড়া তিনি মান নিয়ন্ত্রণের প্রতিটি ক্ষেত্র গুরুত্বসহকারে পর্যবেক্ষণ করেন। এতে ক্রেতা সন্তুষ্টি অর্জিত হয়। ফলে তার প্রতিষ্ঠানের উৎপাদিত বিস্কুটের চাহিদা বাড়তে থাকে । জনাব সেলিম পূর্ব নির্ধারিত মান অনুযায়ী বিস্কুট উৎপাদিত হচ্ছে কি না। তা পর্যবেক্ষণ করেন। তাছাড়া কোনো কারণে নির্ধারিত মানের বিচ্যুতি ঘটলে তার কারণ খুঁজে বের করেন। সংশোধনমূলক ব্যবস্থা গ্রহণ করে বিচ্যুতি দূর করেন। এর ফলে মানসম্মত বিস্কুট উৎপাদন করা সম্ভব হয়। এতে ক্রেতারা গুণগত মানসম্পন্ন পণ্য ভোগের সুযোগ পায়। ফলে ক্রেতারা সন্তুষ্ট থাকে এবং তার প্রতিষ্ঠানের বিক্রি বাড়ে। তাই বলা যায়, মান নিয়ন্ত্রণ উৎপাদনকারী প্রতিষ্ঠানের সফলতার মূল কারণ।"
        }
      ]
    },
    {
      "number": "7",
      "uddipok": "কাদের গাজীপুর ‘ভেলভেট ফ্যাশন’ কারখানায় কর্মরত একজন শ্রমিক। মালিক তার কাজে সন্তুষ্ট হয়ে সুপারভাইজার পদে পদোনড়বতি দেন। প্রতিষ্ঠানটিতে উনড়বত মানের পণ্যসামগ্রী উৎপাদিত হওয়ায় বিদেশে পণ্যের চাহিদা ব্যাপকভাবে বৃদ্ধি পায়। এই কারণে তিনি ব্যবসায় সম্প্রসারণে আগ্রহী। কিন্তু বর্তমানে প্রতিষ্ঠানটিতে মজুরি বৃদ্ধির দাবিতে শ্রমিক অসন্তোষ দেখা দিয়েছে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "উৎপাদন ব্যবস্থায় আমূল পরিবর্তন হওয়ায় ১৭৫০ থেকে ১৮৫০ সাল পর্যন্ত সময়কে শিল্প বিপ্লবের যুগ বলা হয়।"
        },
        {
          "label": "খ",
          "question": "",
          "explanation": "ক্রেতাকেন্দ্রিক বলতে প্রত্যেক ক্রেতার স্বতন্ত্র চাহিদা ও প্রয়োজন অনুযায়ী পণ্য ও সেবা উৎপাদন এবং বিপণন কর্মকাণ্ডকে বোঝায়। বর্তমান প্রতিযোগিতামূলক বাজারে টিকে থাকতে হলে ক্রেতাদের চাহিদাকে সর্বোচ্চ গুরুত্ব দিতে হয়। ক্রেতা সন্তুষ্টি অর্জনের মাধ্যমে ব্যবসায়ে সাফল্য অর্জন করা সম্ভব। কিন্তু প্রত্যেক ক্রেতার চাহিদা ও প্রয়োজনে ভিন্নতা দেখা যায়। ক্রেতাদের চাহিদা ও প্রয়োজনের ভিন্নতাকে বিবেচনা করে উৎপাদন ও বিপণন কর্মকান্ড পরিচালনা করা হলে ক্রেতা সন্তুষ্টি অর্জন সম্ভব। তাই বলা যায়, বর্তমান উৎপাদন ব্যবস্থাপনা ক্রেতাকেন্দ্রিক।"
        },
        {
          "label": "গ",
          "question": "",
          "explanation": "কাদের শ্রমের স্তরগত গতিশীলতা সৃষ্টি করেছেন। শ্রম উৎপাদনের সব থেকে গতিশীল উপাদান। একই প্রতিষ্ঠানে বা পেশায় এক স্তর থেকে অন্য স্তরে উন্নীত হওয়াকে স্তরগত গতিশীলতা বলে। এতে শ্রমিকের দায়িত্ব ও কর্তব্য বেড়ে যায়। কাদের 'ভেলভেট ফ্যাশন' কারখানায় একজন শ্রমিক হিসেবে কাজ করেন। কর্মস্থলে দক্ষতা ও নৈপুণ্যের কারণে মালিকপক্ষ খুশি হয়ে কাদেরকে সুপারভাইজার পদে উন্নীত করেন। তার এ পদোন্নতির মাধ্যমে বেতন বেড়েছে। পাশাপাশি দায়িত্ব ও কর্তব্যও বেড়েছে। তিনি একই প্রতিষ্ঠানে থেকে শুধু পদের স্তর পরিবর্তন করে পণ্য উৎপাদন করছেন। এটি স্তরগত গতিশীলতার বৈশিষ্ট্যের সাথে সামঞ্জস্যপূর্ণ। তাই বলা যায়, উদ্দীপকে কাদের শ্রমের স্তরগত গতিশীলতা সৃষ্টি করেছেন।"
        },
        {
          "label": "ঘ",
          "question": "",
          "explanation": "শ্রমিকের মজুরি বাড়ানোর দাবিজনিত সমস্যা সমাধানে করণীয় হলো 'মালিক ও শ্রমিক পক্ষের সমঝোতা'। কোনো বিষয়ে একমত হতে হলে আলোচনার মাধ্যমে সমঝোতা করা যায়। এতে সমস্যাটির উপযুক্ত সমাধান পাওয়া যায়। দুই পক্ষই যেন লাভবান হয়, সেদিকে দৃষ্টি রেখেই সমঝোতা করতে হয়। কাদের 'ভেলভেট ফ্যাশন' কারখানায় শ্রমিক হিসেবে কাজ করেন। পরবর্তীতে, কাজের দক্ষতা ও নৈপুণ্য দেখিয়ে তিনি সুপারভাইজার পদে উন্নীত হন। বাজারে চাহিদামতো পণ্য সরবরাহ করায় প্রতিষ্ঠানটির পণ্যের জনপ্রিয়তা বেশি। তাই তিনি ব্যবসায় সম্প্রসারণে আগ্রহী। কিন্তু সম্প্রতি প্রতিষ্ঠানটিতে মজুরি বাড়ানোর দাবিতে শ্রমিক অসন্তোষ দেখা দিয়েছে। প্রতিষ্ঠানটির মালিকপক্ষ ও শ্রমিকপক্ষের উচিত আলোচনায় বসা। মালিকপক্ষের উচিত মজুরি বাড়ানোর দ্রাবির যৌক্তিকতা যাচাই করা। আবার, শ্রমিকরা প্রতিষ্ঠানের উন্নয়নে কেমন অবদান রাখছে সেটিও বিবেচনা করা উচিত। যথাযথ যুক্তি ও বাস্তবতা বিবেচনা করে এমন একটি মজুরি কাঠামো তৈরি করতে হবে, যেন দুই পক্ষই লাভবান হয়। বাস্তবধর্মী দাবি মেনে নেওয়া এবং অনৈতিক দাবি পরিহার করে মজুরি নির্ধারণ করতে হবে। আর, সমঝোতা ছাড়া এগুলো সম্ভব নয়। এসব কারণে আমি মনে করি, দুই পক্ষের সমঝোতার মাধ্যমে সমস্যার সমাধান করা সম্ভব।"
        }
      ]
    },
    {
      "number": "8",
      "uddipok": "আলফা কসমেটিক লি. একটি প্রসাধনী উৎপাদনকারী প্রতিষ্ঠান। প্রতিষ্ঠানটি ক্রেতাদের চাহিদা, রুচি ও সামর্থ্যরে প্রতি গুরুত্ব দিয়ে পণ্য উৎপাদন ও বিপণন করে। এছাড়াও প্রতিষ্ঠানটি উৎপাদন ব্যবস্থায় উনড়বত প্রযুক্তি ব্যবহার করে স্বাস্থ্যসম্মত পণ্য উৎপাদন ও বিপণন করে ব্যাপক সুনাম অর্জন করেছে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "পূর্ব-নির্ধারিত মান অনুসারে পণ্য উৎপাদন হচ্ছে কি না, তা তদারকি করার প্রক্রিয়াকে মান নিয়ন্ত্রণ বলে।"
        },
        {
          "label": "খ",
          "question": "",
          "explanation": "পণ্য বা সেবার মান অর্জনের লক্ষ্যে মান ব্যবস্থাপনা কার্যাবলির সুনির্দিষ্ট প্রয়োগ করাকে মান নিশ্চিতকরণ বলে । মান নিয়ন্ত্রণের মাধ্যমে পণ্যের মান নিশ্চিতকরণ করা হয়। মান নিশ্চিতকরণে অনেক বিষয় জড়িত থাকে। এগুলো হলো— মানসম্মত কাঁচামাল, দক্ষ কর্মীবাহিনী, উন্নতমানের ও আধুনিক যন্ত্রপাতি, উন্নত কার্য প্রক্রিয়া প্রভৃতি। এছাড়াও পণ্যের মান নিশ্চিতকরণে উৎপাদন কাজকে বাস্তবসম্মতভাবে তত্ত্বাবধান করা উচিত। এক্ষেত্রে পরিসংখ্যানিক নমুনায়ন পদ্ধতি, কম্পিউটার সফটওয়্যার, PERT, CPM প্রভৃতি পদ্ধতিকে ব্যবহার করা যেতে পারে।"
        },
        {
          "label": "গ",
          "question": "",
          "explanation": "আলফা কসমেটিকস লি.' উৎপাদন ব্যবস্থাপনার ক্রমবিকাশ পর্যায়ের আধুনিক যুগের প্রতি ইঙ্গিত করছে। যুগে সমস্যা নির্ণয়, সমাধান ও সিদ্ধান্ত নিতে আধুনিক কৌশল অটোমেশন বা স্বয়ংক্রিয়তা চালু হয়। এক্ষেত্রে কম্পিউটারের ব্যবহার উৎপাদন ব্যবস্থাপনাকে আরও গতিশীল করে। আলফা কসমেটিকস লি.' প্রসাধনী উৎপাদনকারী একটি প্রতিষ্ঠান তারা উন্নত প্রযুক্তি ও ইন্টারনেট ব্যবহার করে যাবতীয় কাজ পরিচালনা করে। আবার, তাদের কাজে উদ্ভূত সমস্যা সমাধানে এবং সিদ্ধান্ত নিতে অটোমেশন বা স্বয়ংক্রিয় পদ্ধতির সহায়তা নিতে হয়। অর্থাৎ, প্রতিষ্ঠানটি সবক্ষেত্রেই কম্পিউটার ও প্রযুক্তির ব্যবহার করে। তাই প্রতিষ্ঠানটির উৎপাদনশীলতা আরও গতিশীল হয়। এ বৈশিষ্ট্যগুলো থেকে বলা যায়, প্রতিষ্ঠানটি উৎপাদন ব্যবস্থাপনার ক্রমবিবর্তনের আধুনিক যুগের প্রতি ইঙ্গিত করছে। ঘ. 'আলফা কসমেটিকস লি.-এর সফলতার মূল কারণ ‘কাস্টমাইজেশন' বলে আমি মনে করি।"
        },
        {
          "label": "ঘ",
          "question": "",
          "explanation": "কাস্টমাইজেশন বা ক্রেতাকেন্দ্রিকতা হলো ক্রেতার প্রয়োজন অনুযায়ী পণ্য ও সেবাসামগ্রী তৈরি ও সরবরাহ করা। এতে ক্রেতার রুচি, আয়, পছন্দ প্রভৃতি বিবেচনায় পণ্য বা সেবা সরবরাহ করা হয়। অর্থাৎ ক্রেতার চাহিদা অনুযায়ী পণ্য তৈরি করা হয়। 'আলফা কসমেটিকস লি.' প্রসাধনী উৎপাদনকারী একটি প্রতিষ্ঠান। প্রতিষ্ঠানটি ক্রেতাদের চাহিদা, রুচি ও সামর্থ্যের প্রতি গুরুত্ব দিয়ে পণ্য উৎপাদন ও বিপণন করে। ফলে পণ্যের চাহিদা ব্যাপক হারে বাড়ছে। আলফা কসমেটিকস লি.' ক্রেতাদের চাহিদা, প্রয়োজন ও রুচিকে বিবেচনা করে পণ্য তৈরি করে। তারা প্রত্যেক ক্রেতার আলাদা পছন্দ অনুযায়ী পণ্য তৈরি করে। এতে ক্রেতারা তাদের স্বতন্ত্র অভাব পূরণ হওয়ায় খুশি হয়। ফলে প্রতিষ্ঠানের প্রতি তারা আরও বেশি অনুগত হয়। আবার এ কাজের মাধ্যমে প্রতিষ্ঠানটির সুনামও বাড়ে। এ কারণে প্রতিষ্ঠানটির পণ্যের বিক্রি ও মুনাফা বাড়ে, যা তাদের সফলতা এনে দেয়। এগুলো সবই কাস্টমাইজেশনের সুবিধা ও বৈশিষ্ট্য। তাই আমি মনে করি, প্রতিষ্ঠানটির সফলতার মূল কারণ হলো কাস্টমাইজেশন ।"
        }
      ]
    },
    {
      "number": "9",
      "uddipok": "জনাব শামসুলের একটি পরিবার তৈল মিল আছে। তিনি দেশের বিভিনড়ব অঞ্চল থেকে সরিষা সংগ্রহ করে উন্নতমানের তৈরি উৎপাদন ও বিক্রয় করেন। কয়েক বছরের মধ্যে প্রতিষ্ঠানটির বিক্রয় বৃদ্ধি পায়। ফলে তিনি উৎপাদন বাড়ানোর সিদ্ধান্ত নেন। তিনি ব্যাংক ঋণ নিয়ে উচ্চ ক্ষমতাসম্পনড়ব মেশিন ক্রয় করেন এবং আরও কয়েকজন শ্রমিক নিয়োগ দেন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "উৎপাদন ব্যবস্থাপনা হলো চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টি।"
        },
        {
          "label": "খ",
          "question": "",
          "explanation": "সেবা হলো কোনো কাজ বা সুবিধা, যা স্পর্শ করা যায় না, কিন্তু মানুষের প্রয়োজন এবং অভাব মেটায়। সেবা এমন একটি বিষয়, না সংরক্ষণ করা যায় না। যেমন কেউ যদি ভ্রমণে বাংলাদেশ বিমানের টিকেট কিনে এবং সময়মত বিমানে উঠা না পারে, তাহলে সে টিকেট আর কার্যকর হয় না। এছাড়াও হোটেলের কক্ষ খালি থাকা, সিনেমা হলের খালি আসন প্রভৃতি সেবার পচনশীলতা প্রকাশ করে। তাই বলা যায়, সেবা পচনশী।"
        },
        {
          "label": "গ",
          "question": "",
          "explanation": "জনাব শামসুলের কাজটি উৎপাদনের উপাদান সংগঠন' এর অন্তর্ভুক্ত। কোনো উদ্দেশ্য অর্জনের জন্য উৎপাদনের উপাদানসমূহের মধ্যে সমন্বয়সাধন করাই সংগঠন। এটি উৎপাদনের উপাদানসমূহকে একত্র করে উৎপাদন কাজ পরিচালনা করে। সংগঠন ছাড়া উৎপাদনের অন্যান্য উপাদান অচল ও গতিহীন। উদ্দীপকের জনাব শামসুলের একটি সরিষার তেলের মিল আছে। তিনি দেশের বিভিন্ন অঞ্চল থেকে সরিষা সংগ্রহ করে উন্নতমানের তেল উৎপাদন ও বিক্রি করেন। এক্ষেত্রে তিনি প্রতিষ্ঠানের বিভিন্ন উপাদানকে একত্র করেন এবং উৎপাদন কাজ পরিচালনা করেন । তিনি প্রতিষ্ঠানের সব উপাদানের তত্ত্বাবধান করেন এবং সব কাজ নিয়ন্ত্রণ করেন। এক্ষেত্রে জনাব শামসুলের কাজগুলো সংগঠন উপাদানটির বৈশিষ্ট্য বহন করে। তাই বলা যায়, জনাব শামসুলের কাজটি সংগঠন উপাদানের অন্তর্ভুক্ত।"
        },
        {
          "label": "ঘ",
          "question": "",
          "explanation": "জনাব শামসুল ব্যাংক থেকে ঋণ নিয়ে প্রতিষ্ঠানের মূলধন ও শ্রম বাড়ান, যা সম্পূর্ণ যৌক্তিক। মূলধন ও শ্রম উপাদানের গুরুত্বপূর্ণ দুটি উপাদান। এ উপাদানগুলোর পর্যাপ্ত যোগান থাকলে প্রতিষ্ঠানের উৎপাদনশীলতা বাড়ে। ফলে প্রতিষ্ঠান বেশি পরিমাণে মুনাফা অর্জনের মাধ্যমে সাফল্য অর্জন করতে পারে। জনাব শামসুল উন্নতমানের তেল উৎপাদন ও বিক্রি করেন। কয়েক বছরের মধ্যে প্রতিষ্ঠানটির বিক্রি বেড়ে যায়। তাই তিনি উৎপাদন বাড়ানোর সিদ্ধান্ত নেন। এজন্য তিনি ব্যাংক থেকে ঋণ নিয়ে উচ্চ ক্ষমতাসম্পন্ন মেশিন কেনেন। তাছাড়াও তিনি প্রতিষ্ঠানে কয়েকজন শ্রমিক নিয়োগ দেন। জনাব শামসুল ব্যাংক থেকে ঋণ নিয়ে প্রতিষ্ঠানের মূলধন ও শ্রম বাড়ান। এতে প্রতিষ্ঠানের কর্মদক্ষতা বেড়ে যাবে। ফলে প্রতিষ্ঠানের উৎপাদনশীলতাও বাড়বে। তাই প্রতিষ্ঠানটি বেশি পরিমাণে পণ্য বিক্রি ও মুনাফা অর্জন করতে পারবে। এভাবে প্রতিষ্ঠানটি এর কার্যক্রম আরও সম্প্রসারিত করতে পারবে। তাই বলা যায়, জনাব শামসুলের ব্যাংক থেকে ঋণ নেওয়ার সিদ্ধান্তটি যথার্থ।"
        }
      ]
    },
    {
      "number": "10",
      "uddipok": "‘ডন ফুডস লি.’ একটি খাদ্যদ্রব্য উৎপাদনকারী প্রতিষ্ঠান। প্রতিষ্ঠানটি উৎপাদন ও বিপণনের আগে বাংলাদেশের একটি সংস্থা থেকে মান সনদ গ্রহণ করেন। সম্প্রতি প্রতিষ্ঠানটি কানাডায় খেজুর গুড় রপ্তানির পরিকল্পনা করেন। কিন্তু কানাডার বিপণনকারীরা আন্তর্জাতিক খ্যাতিসম্পনড়ব একটি মান নিয়ন্ত্রণকারী সংস্থা সনদ থাকার শর্ত জুড়ে দেয়। এ জন্য প্রতিষ্ঠানটি আন্তর্জাতিক মান নিয়ন্ত্রণকারী সংস্থা থেকে সনদ সংগ্রহ করে রপ্তানি শুরু করেন। ফলে প্রতিষ্ঠানটির কার্যক্রম সম্প্রসারিত হয় এবং বৈদেশিক মুদ্রা অর্জনে সক্ষম হন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের পণ্য খারাপ হওয়ার কারণ নির্ণয়ে পরীক্ষা বাবদ যে খর হয় তাকে পরীক্ষণ ব্যয় বলে।"
        },
        {
          "label": "খ",
          "question": "",
          "explanation": "উৎপাদন কাজের ত্রুটি নির্ণয় ও তা ঠিক করার জন্য প্রতিষ্ঠান যা ব্যয় করে তাই মূল্যায়ন ব্যয়। পণ্যের মান ঠিক রাখার জন্য উৎপাদন কাজের ত্রুটি নির্ণয় ও তা সংশোধন করতে হয়। এক্ষেত্রে প্রশিক্ষণ, পরিদর্শন ও সংশোধন প্রভৃতি খাতে ব্যয় করতে হয়। আর এ ধরনের খরচগুলো মূল্যায়ন ব্যয়ের অন্তর্ভুক্ত। তাই বলা যায়, ত্রুটি থেকেই মূল্যায়ন ব্যয়ের উৎপত্তি ।"
        },
        {
          "label": "গ",
          "question": "",
          "explanation": "উদ্দীপকে 'ডন ফুডস লি.' বাংলাদেশের পণ্যমান নির্ধারণকারী সংস্থা BSTI থেকে মান সনদ গ্রহণ করেছে। BSTI হলো বাংলাদেশের একমাত্র জাতীয় মান নির্ধারণ ও নিয়ন্ত্রণকারী সংস্থা। এর প্রধান উদ্দেশ্য হচ্ছে ক্রেতাদের মানসম্মত পণ্য প্রাপ্তির নিশ্চয়তা দেওয়া। এছাড়া এটি মান সনদও দিয়ে থাকে। উদ্দীপকের 'ডন ফুডস লি.' খাদ্যদ্রব্য উৎপাদনকারী একটি প্রতিষ্ঠান। প্রতিষ্ঠানটি উৎপাদন ও বিপণনের আগে বাংলাদেশের একটি সংস্থা থেকে মান সনদ গ্রহণ করে। এ ধরনের একটি সংস্থাই বাংলাদেশে পরিচালিত হয়, তা হলো BSTI । এ সংস্থাটি পণ্যের মান নিশ্চয়তা দিয়ে মান সনদ প্রদান করে। তাছাড়া এ সংস্থার মান সনদ ছাড়া কোনো প্রতিষ্ঠান পণ্য উৎপাদন ও বিপণন করতে পারে না। 'ডন ফুডস লি.' এর মান সনদও BSTI কর্তৃক প্রদান করা হয়েছে। তাই বলা যায়, উদ্দীপকের প্রতিষ্ঠানটি BSTI থেকে মান সনদ গ্রহণ করেছে।"
        },
        {
          "label": "ঘ",
          "question": "",
          "explanation": "দেশের অর্থনৈতিক উন্নয়নে 'ডন ফুডস লি.-এর ভূমিকা অপরিসীম। দেশীয় পণ্য বিদেশে রপ্তানির মাধ্যমে দেশের অর্থনৈতিক উন্নয়ন ঘটে। বিদেশে পণ্য রপ্তানি করার জন্য আন্তর্জাতিক মান সংস্থা ISO থেকে মান সনদ গ্রহণ করতে হয়। এ সনদ বিদেশে পণ্য মান নিশ্চিত করে ও পণ্যের চাহিদা বাড়াতে সাহায্য করে। ফলে প্রচুর বৈদেশিক মুদ্রা অর্জন করা সম্ভব হয়। উদ্দীপকে 'ডন ফুডস লি.' খাদ্যদ্রব্য উৎপাদনকারী একটি প্রতিষ্ঠান। প্রতিষ্ঠানটি কানাডায় খেজুর গুড় রপ্তানির পরিকল্পনা করে। এজন্য প্রতিষ্ঠানটি আন্তর্জাতিক মান নিয়ন্ত্রণকারী সংস্থা থেকে মান সনদ গ্রহণ করে। তাই প্রতিষ্ঠানটি বিদেশে পণ্য রপ্তানি করতে পারে। ফলে, প্রতিষ্ঠানটি সম্প্রসারিত হয় ও বৈদেশিক মুদ্রা অর্জনে সক্ষম হয়। উদ্দীপকের প্রতিষ্ঠানটি আন্তর্জাতিক মান নিয়ন্ত্রণকারী সংস্থা ISO থেকে মান সনদ গ্রহণ করে। এ সনদ বিদেশে পণ্য মান ও ক্রেতাদের গ্রহণযোগ্যতা নিশ্চিত করে। ফলে বিদেশি ক্রেতারা প্রতিষ্ঠানটির উৎপাদিত পণ্য ক্রয় ও ভোগ করতে পারে। এতে বিদেশে পণ্যের চাহিদা ও বিক্রি বেড়ে যায়। এভাবে প্রতিষ্ঠানটি বিপুল পরিমাণে বৈদেশিক মুদ্রা অর্জনে সক্ষম হয়। ফলে দেশের অর্থনীতির উন্নয়ন ঘটে। তাই বলা যায়, দেশের অর্থনৈতিক উন্নয়নে উদ্দীপকের প্রতিষ্ঠানটির ভূমিকা অপরিসীম।"
        }
      ]
    },
    {
      "number": "11",
      "uddipok": "জনাব কামাল একজন গাড়ি প্রস্তুতকারক ও বিক্রেতা। তিনি নূতন ব্র্যান্ডের গাড়ি উৎপাদন করতে চান। এই জন্য বাজার জরিপ করে পণ্যের ডিজাইন ওপরিকল্পনা স্থির করেন। কম্পিউটার নিয়ন্ত্রিত এই গাড়ি দুর্ঘটনা এড়িয়ে চলতে পারে। যখন গাড়িটি উৎপাদিত হলো তখন ক্রেতাদের নিকট খুবই জনপ্রিয়তা অর্জন করল।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "নিম্নমান প্রতিরোধ বা প্রতিহত করার জন্য যে ব্যয় হয় তাকে নিবারণ ব্যয় বলে।"
        },
        {
          "label": "খ",
          "question": "",
          "explanation": "পূর্ব নির্ধারিত মান অনুযায়ী পণ্য উৎপাদিত হচ্ছে কি না তা পর্যবেক্ষণ করা এবং কোনো বিচ্যুতি দেখা দিলে তার সংশোধনমূলক ব্যবস্থা গ্রহণ করাই মান নিয়ন্ত্রণ । কোনো পণ্য উৎপাদনের আগে প্রতিষ্ঠান সেই পণ্যের মান নির্ধারণ করে। উৎপাদন প্রক্রিয়ায় এ মান অনুসরণ করা হচ্ছে কি না তা মান নিয়ন্ত্রণের মাধ্যমে পর্যবেক্ষণ করা হয়। কোনো বিচ্যুতি দেখা দিলে তা সমাধানে সংশোধনমূলক ব্যবস্থা নেওয়া হয়। তাই বলা যায়, মান | নিয়ন্ত্রণের মাধ্যমে সংশোধনমূলক ব্যবস্থা গ্রহণ করা যায় ।"
        },
        {
          "label": "গ",
          "question": "",
          "explanation": "উদ্দীপকে উৎপাদিত গাড়ি পণ্য ডিজাইনের চূড়ান্ত উৎপাদন' স্তরে আছে। ডিজাইনকৃত পণ্যটি পরীক্ষামূলকভাবে উৎপাদনের পর তা গ্রহণযোগ্যতা পেলে চূড়ান্তভাবে উৎপাদন করা হয়। চূড়ান্তভাবে উৎপাদন পণ্য ডিজাইনের সর্বশেষ স্তর। এ স্তরে প্রতিষ্ঠানের অন্যান্য বিভাগগুলোকে পণ্য উৎপাদনের সাথে সম্পৃক্ত করা হয়। উদ্দীপকের জনাব কামাল নতুন ব্র্যান্ডের গাড়ি উৎপাদন করতে চান। এজন্য তিনি বাজার জরিপ করে পণ্যের ডিজাইন ও পরিকল্পনা করেন। গাড়িটি উৎপাদিত হওয়ার পর ক্রেতাদের কাছে বেশ জনপ্রিয়তা অর্জন করলো। পণ্য ডিজাইনের ক্ষেত্রে পরীক্ষামূলক উৎপাদনে ক্রেতাদের গ্রহণযোগ্যতা পাওয়া গেলে চূড়ান্তভাবে পণ্যটি উৎপাদন করা হয়। উল্লিখিত গাড়িটি পরীক্ষামূলক উৎপাদনে ক্রেতাদের কাছে জনপ্রিয়তা অর্জন করে। তাই নতুন গাড়িটি চূড়ান্তভাবে উৎপাদনের জন্য প্রতিষ্ঠানের অন্য বিভাগগুলোকে সম্পৃক্ত করা হবে। সুতরাং বলা যায়, গাড়িটি পণ্য ডিজাইনের 'চূড়ান্ত উৎপাদন' স্তরে আছে।"
        },
        {
          "label": "ঘ",
          "question": "",
          "explanation": "'ডিজাইন ক্রেতা সন্তুষ্টির সহায়ক – এ বক্তব্যের সাথে আমি একমত। পণ্যের আকার-আকৃতি, রং, ওজন, মান প্রভৃতি নির্ধারণ করাই হলো পণ্য ডিজাইন। ডিজাইনের মাধ্যমে পণ্যকে ক্রেতাদের কাছে আরও আকর্ষণীয় করে তোলা যায়। এছাড়া এর মাধ্যমে পণ্যের গুণগত মান নির্ধারণ করা যায়। ফলে ক্রেতাদের আস্থা অর্জন করা সহজ হয়। উদ্দীপকে জনাৰ কামাল একজন গাড়ি প্রস্তুতকারক ও বিক্রেতা। তিনি নতুন ব্র্যান্ডের গাড়ি উৎপাদন করতে চান। কম্পিউটার নিয়ন্ত্রিত এই গাড়িটি দুর্ঘটনা এড়াতে পারে। উৎপাদিত গাড়িটি ক্রেতাদের কাছে খুবই জনপ্রিয় হয়ে ওঠে।জনাব কামাল নতুন গাড়ি ডিজাইন করেন এবং উৎপাদন করেন।। কম্পিউটার নিয়ন্ত্রণ সংযোগের মাধ্যমে তিনি গাড়ির উন্নতমান নিশ্চিত করেন। ফলে গাড়ির কার্যকারিতা বেড়ে যায়। এক্ষেত্রে দেখা যাচ্ছে, ডিজাইনের মাধ্যমে পণ্যের আকর্ষণীয়তা ও মান বেড়ে যায়। এটি পণ্যের নতুন নতুন উপযোগ সৃষ্টি করে। ফলে ক্রেতারা সন্তুষ্ট হয়। এভাবেই ডিজাইনের মাধ্যমে ক্রেতাদের আস্থা অর্জন করা যায়। সুতরাং, ডিজাইন ক্রেতা সন্তুষ্টির সহায়ক'— উক্তিটি যথার্থ"
        }
      ]
    }
  ]
}