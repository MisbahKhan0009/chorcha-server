{
  "title": "বরিশাল বোর্ড ২০১৭",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "অলি একটি তৈরি পোশাক কারখানার মালিক। দক্ষভাবে পোশাক তৈরি করা ও সময়মত পণ্য সরবরাহ করার কারণে তিনি ব্যবসায় সুনাম অর্জন করেন। বর্তমানে তিনি লক্ষ করেন যে, তার প্রতিষ্ঠানের উৎপাদিত পোশাকের মান সঠিক হচ্ছে না। তাই তিনি ব্যবস্থাপকীয় ও কারিগরি উপাদানসমূহের আধুনিকায়নসহ সর্বস্তরের কর্মীদের উন্নত প্রশিক্ষণের ব্যবস্থা করেন। সেজন্য আগের তুলনায় তার উৎপাদিত পোশাকের মান বেড়ে যায়।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "প্রকৃতি প্রদত্ত সম্পদকে এক রূপ থেকে অন্য রূপে রূপান্তরের মাধ্যমে গ্রাহকের চাহিদা মোতাবেক যে উপযোগ সৃষ্টি করা হয় তাকে বলা হয় রূপগত উপযোগ।"
        },
        {
          "label": "খ",
          "question": "",
          "explanation": "সরকারি নীতি উৎপাদনশীলতার ওপর ধনাত্মক ও ঋণাত্মক উভয় ধরনের প্রভাব রাখতে পারে। সরকারের বিভিন্ন ধরনের নীতি আছে। সরকারের আর্থিক নীতি, প্রশাসনিক নীতি, কর নীতি, ট্রেড ও ট্যারিফ নীতি প্রভৃতি প্রতিষ্ঠানের উৎপাদনশীলতাকে প্রভাবিত করে। উদাহরণ হিসেবে বলা যায়, সরকার যদি উৎপাদন ও বিক্রির ওপর বেশি কর ধার্য করে তবে উৎপাদনশীলতার ওপর ঋণাত্মক প্রভাব পড়বে। আবার শিল্প প্রতিষ্ঠান স্থাপনে প্রশাসনিক নীতি সহজ করলে উৎপাদনশীলতা বাড়বে। এভাবে সরকারি নীতি উৎপাদনশীলতার ওপর প্রভাব বিস্তার করে।"
        },
        {
          "label": "গ",
          "question": "",
          "explanation": "অলির প্রতিষ্ঠানের সুনাম সুরক্ষায় উৎপাদনের ব্যবস্থাপনা উপাদানটি মূখ্য ভূমিকা রাখে। কর্মীদের আনুষ্ঠানিকভাবে দলবদ্ধ করে দক্ষতার সাথে কোনো কাজ করিয়ে নেওয়ার কৌশলই হলো ব্যবস্থাপনা। ব্যবস্থাপনা হলো কতকগুলো ধারাবাহিক কাজের (যেমন- 'পরিকল্পনা, সংগঠিতকরণ, নির্দেশনা দান এবং নিয়ন্ত্রণ) সমষ্টি। দক্ষ ব্যবস্থাপনা প্রতিষ্ঠানের সুনাম বাড়াতে সহায়তা করে। জনাব অলি একটি পোশাক কারখানার মালিক। তিনি দক্ষতার সাথে পোশাক তৈরি করেন এবং তা সময়মতো সরবরাহ করেন। সময়মতো পণ্য সরবরাহের ফলে ক্রেতারা তার ওপর সন্তুষ্ট। ফলে তার ব্যবসায়ের সুনাম বাড়ছে। এক্ষেত্রে অলি ব্যবস্থাপনার কাজটি সুষ্ঠুভাবে সম্পন্ন করায় ব্যবসায় সুনাম অর্জন করতে পেরেছেন। তাই বলা যায়, উৎপাদনের দক্ষ ব্যবস্থাপনাই জনাব অলির প্রতিষ্ঠানের সুনাম সুরক্ষায় মূখ্য ভূমিকা রাখে।"
        },
        {
          "label": "ঘ",
          "question": "",
          "explanation": "প্রতিষ্ঠানের উৎপাদনশীলতা বাড়ানোর জন্য অলির নেওয়া পদক্ষেপগুলো যথার্থ হয়েছে। উৎপাদনশীলতা বলতে উৎপাদনের দক্ষতাকে বুঝায়। উৎপাদনের দক্ষতা বাড়লে উৎপাদনশীলতাও বেড়ে যায়। আর উৎপাদনশীলতা বাড়লে মোট উৎপাদন বাড়ে এবং পণ্যের এককপ্রতি উৎপাদন ব্যয় কমে। পোশাক প্রস্তুতকারক অলি দক্ষতার সাথে পোশাক তৈরি এবং সময়মতো তা সরবরাহ করেন। কিন্তু বর্তমানে উৎপাদিত পোশাকের মান সঠিক না হওয়ায় তিনি ব্যবস্থাপকীয় এবং কারিগরি উপাদানসমূহের আধুনিকায়নে মনযোগী হন। এছাড়া সর্বস্তরে কর্মীদের উন্নত প্রশিক্ষণের ব্যবস্থা করেন। ফলে তার উৎপাদিত পোশাকের মান বেড়ে যায়। উৎপাদনশীলতা হচ্ছে উৎপাদিত পণ্য ও উৎপাদনে ব্যবহৃত উপকরণের অনুপাত। সর্বনিম্ন সম্পদ ব্যবহার করে সর্বাধিক পরিমাণ উৎপাদন করলে উৎপাদনশীলতা বাড়ে। অলি ব্যবস্থাপনায় আধুনিকায়ন ও কর্মীদের উন্নত প্রশিক্ষণের ব্যবস্থা করেন। উন্নত প্রশিক্ষণের ফলে কর্মীদের দক্ষতা বাড়াবে। ফলে কর্মীরা উপকরণসমূহের যথাযথ ব্যবহারের মাধ্যমে অধিক উৎপাদনে সক্ষম হবে। সুতরাং, অলির প্রতিষ্ঠানে উৎপাদনশীলতা বাড়ানোর পদক্ষেপগুলো যথার্থ হয়েছে বলে আমি মনে করি।"
        }
      ]
    },
    {
      "number": "2",
      "uddipok": "জনাব শাওনের 'টিম্বার মার্ট' নামে একটি আসবাবপত্র উৎপাদনকারী প্রতিষ্ঠান আছে। তিনি নিজে কাঁচামাল সংগ্রহ, পরিকল্পনা, কাজ পরিচালনা, রূপান্তরকরণসহ প্রতিটি কাজের সাথে জড়িত। ফলে উন্নত মানের আসবাবপত্র তৈরি হওয়ায় তার প্রতিষ্ঠানের সুনাম ছড়িয়ে পড়ে। বর্তমানে তিনি তার উৎপাদিত পণ্য বিক্রির জন্য বিভিন্ন শহরে নিজস্ব শো-রুম স্থাপন করে কিছু সংখ্যক বিক্রয়কর্মী নিয়োগ দেন। কিন্তু তিনি দেখলেন যে, শো-রুমের মাধ্যমে আশানুরূপ বিক্রি হচ্ছে না। তাই তিনি চিন্তিত হয়ে পড়েন।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "6M-এর পূর্ণরূপ হলো- মানুষ (Man), অর্থ (Money), যন্ত্রপাতি (Machine), মালামাল (Material), পদ্ধতি (Method) ও বাজার (Market)।"
        },
        {
          "label": "খ",
          "question": "",
          "explanation": "সেবা ও সেবাদানকারী অবিচ্ছিন্ন অর্থাৎ সেবাকে সেবাদানকারী থেকে বিচ্ছিন্ন করা যায় না। সেবা উৎপাদন ও ভোগ একই সাথে সম্পাদিত হয়। যে ব্যক্তি বা কর্মী সেবা দিয়ে থাকেন তিনিও সেবার অংশ হিসেবে বিবেচিত হন। যেমন: ডাক্তার চিকিৎসা করেন, এখানে ডাক্তারকে তার দেওয়া সেবা থেকে আলাদা করা যায় না। তাই বলা যায়, সেবা ও সেবাদানকারী অবিচ্ছিন্ন, যা সেবার অন্যতম একটি বৈশিষ্ট্য।"
        },
        {
          "label": "গ",
          "question": "",
          "explanation": "জনাব শাওনের সম্পাদিত কাজগুলো হলো উৎপাদন ব্যবস্থাপনা। চূড়ান্ত পণ্য তৈরির উদ্দেশ্যে পণ্যের পরিকল্পনা, ডিজাইন, মান উন্নয়ন এবং নিয়ন্ত্রণ সংক্রান্ত কার্যাবলির সমষ্টি হলো উৎপাদন ব্যবস্থাপনা। এটি শুধু পণ্য উৎপাদনই করে না বরং পণ্যের গুণগত মানও নিশ্চিত করে। জনাব শাওন 'টিম্বার মার্ট' নামক একটি আসবাবপত্র প্রস্তুতকারী প্রতিষ্ঠানের মালিক। তিনি নিজেই আসবাবপত্রের জন্য কাঁচামাল সংগ্রহ, পরিকল্পনা, কার্য পরিচালনা, রূপান্তরকরণ, নিয়ন্ত্রণসহ প্রতিটি কাজ সম্পাদন করেন। তিনি নিজে যাবতীয় কার্য সম্পাদনের মাধ্যমে আসবাবপত্র প্রস্তুত করেন। ফলে গুণগত মান বজায় রেখে আসবাবপত্র উৎপাদন করা সম্ভব হয়। এভাবে আসবাবপত্র উৎপাদনের জন্য প্রয়োজনীয় কার্যাবলি সম্পাদনের মাধ্যমে তিনি উৎপাদন ব্যবস্থাপক হিসেবে দায়িত্ব পালন করেন। সুতরাং, তার সম্পাদিত কাজগুলোই হলো উৎপাদন ব্যবস্থাপনা।"
        },
        {
          "label": "ঘ",
          "question": "",
          "explanation": "দক্ষ ব্যবস্থাপক হিসেবে জনাব শাওনের উচিত বিক্রি বাড়াতে আসবাবপত্রের বিজ্ঞাপন দেওয়া ও প্রচারের পদক্ষেপ নেওয়া। বিজ্ঞাপন হচ্ছে পণ্য বা সেবা বিক্রির জন্য বর্তমান ও সম্ভাব্য ক্রেতাদের উদ্দেশ্যে অর্থ প্রদত্ত উপায়ে নৈর্ব্যক্তিক উপস্থাপনা। আর প্রচার হচ্ছে অর্থ ব্যয় না করে পণ্য বা সেবার নৈর্ব্যক্তিক উপস্থাপনা। জনাব শাওন উন্নত আসবাবপত্র প্রস্তুতকারক। প্রতিষ্ঠানের সুনাম বেড়ে যাওয়ায় বর্তমানে তিনি বিভিন্ন শহরে নিজস্ব শো-রুম স্থাপন করেছেন। কিন্তু শো-রুমে বিক্রয়কর্মী নিয়োগ দিয়েও তিনি আশানুরূপ আসবাবপত্র বিক্রি করতে পারছেন না। ফলে তিনি চিন্তিত হয়ে পড়েছেন। বিজ্ঞাপন ও প্রচার উভয়ই পণ্য বিক্রির পরিমাণ বাড়ানোর গুরুত্বপূর্ণ হাতিয়ার। জনাব শাওন বিভিন্ন শহরে নতুন শো-রুম স্থাপন করেছেন। কিন্তু শো-রুমগুলো নতুন চালু হওয়ায় ক্রেতাদের কাছে এগুলোর পরিচিতি নেই। প্রতিষ্ঠানের পরিচিতি না থাকলে স্বভাবতই বিক্রির পরিমাণ কম হয়। যেহেতু উন্নতমানের আসবাবপত্র বিক্রয়কারী হিসেবে তার প্রতিষ্ঠানের সুনাম আছে, তাই শুধু শো-রুমগুলোর পরিচিতি বাড়ালেই বিক্রি বেড়ে যাওয়ার সম্ভাবনা তৈরি হবে। বিজ্ঞাপন ও প্রচারের মাধ্যমেই পণ্য পরিচিতকরণ সম্ভব। তাই জনাব শাওনের শো-রুমগুলোর পরিচিতি তথা বিক্রি বাড়ানোর জন্য বিভিন্ন বিজ্ঞাপন ও প্রচারমূলক কার্যক্রম নেওয়া উচিত।"
        }
      ]
    },
    {
      "number": "3",
      "uddipok": "'সুমি টেক্সটাইল মিল' স্বাভাবিক পরিবেশে দৈনিক ১০,০০০ মিটার কাপড় উৎপাদন করতে সক্ষম। টেক্সটাইল মিলটি ২০১৫ সালে দৈনিক গড়ে ৬,০০০ মিটার কাপড় উৎপাদন করে, যা ৮,০০০ মিটারে উন্নীত করতে পারলে দীর্ঘদিন প্রতিযোগিতায় টিকে থাকা সম্ভব। বর্তমানে সরকার 'দেশি পণ্য, কিনে হও ধন্য' নীতি নেওয়ায় কাপড়ের দৈনিক গড় চাহিদা বেড়েছে। এ অবস্থায় টেক্সটাইল মিলের দৈনিক ১৫,০০০ মিটার কাপড় উৎপাদনের প্রয়োজন হয়। এমতাবস্থায় মিল কর্তৃপক্ষ উৎপাদন বাড়ানোর জন্য বিকল্প ব্যবস্থা নেওয়ার কথা ভাবছে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "ইজারা হলো একটি চুক্তি, যার মাধ্যমে সম্পত্তির মালিক নির্দিষ্ট সময়ের জন্য অন্য পক্ষকে তার সম্পত্তি ব্যবহার করার অধিকার দেয়।"
        },
        {
          "label": "খ",
          "question": "",
          "explanation": "উৎপাদনের বাহ্যিক উপাদানগুলো হলো পণ্যের চাহিদা, শ্রমিক ইউনিয়ন, পরিবেশ দূষণ, কাঁচামালের অভাব, সরকারের আইন-কানুন ইত্যাদি। প্রতিষ্ঠানের বাহ্যিক বিষয়গুলো উৎপাদন ক্ষমতার কমা-বাড়াতে প্রভাব বিস্তার করে। এ উপাদানগুলো অনুকূল থাকলে উৎপাদন বাড়ে। অন্যথায় উৎপাদন ক্ষমতা কমে। যেমন: ২০০৩ সালে সরকারের পলিথিন বর্জন আইনের কারণে পলিথিন উৎপাদনকারী প্রতিষ্ঠানের এটি উৎপাদন কমে যায়।"
        },
        {
          "label": "গ",
          "question": "",
          "explanation": "'সুমি টেক্সটাইল মিল' কার্যকর উৎপাদন ক্ষমতা ব্যবহার করলে ব্যয় সর্বনিম্ন হবে। কার্যকর উৎপাদন ক্ষমতায় সর্বনিম্ন ব্যয়ে সর্বোচ্চ পরিমাণ পণ্য উৎপাদনের চেষ্টা করা হয়। অতিরিক্ত উৎপাদন করার ফলে একক প্রতি উৎপাদন ব্যয় যাতে না বাড়ে সেদিকে খেয়াল রাখা হয়। কারণ কার্যকর উৎপাদনের ক্ষেত্রে মিতব্যয়িতার বিষয়টিকে সর্বোচ্চ গুরুত্ব দেওয়া হয়। দেওয়া আছে, গড় আউটপুট হার = ৬,০০০ মিটার কাপড় কার্যকর ক্ষমতা = ৮,০০০ মিটার কাপড় কার্যকর ক্ষমতা = গড় আউটপুট কার্যকর ক্ষমতা × ১০০ % \\frac{গড়\\ আউটপুট}{কার্যকর\\ ক্ষমতা}\\times১০০\\% কার্যকর   ক্ষমতা গড়   আউটপুট ​ × ১০০ % = ৬ , ০০০ ৮ , ০০০ × ১০০ % \\frac{৬,০০০}{৮,০০০}\\times১০০\\% ৮ , ০০০ ৬ , ০০০ ​ × ১০০ % = ৭৫% সুতরাং, সুমি টেক্সটাইল মিলের উৎপাদন ব্যয় সর্বনিম্ন হবে (১০,০০০০×৭৫%) = ৭,৫০০ মিটার কাপড় উৎপাদন করলে।"
        },
        {
          "label": "ঘ",
          "question": "",
          "explanation": "'সুমি টেক্সটাইল মিল'-এর বর্ধিত চাহিদা পূরণে সাইমুলেশনের মাধ্যমে বিকল্প ব্যবস্থা নেওয়ার সিদ্ধান্তটি যুক্তিযুক্ত হবে। সাইমুলেশন হচ্ছে একাধিক বিকল্পকে চিহ্নিত করে যাচাই-বাছাইয়ের মাধ্যমে প্রকৃত সিদ্ধান্ত নেওয়ার একটি প্রক্রিয়া। এখানে কাজ শুরু করার পূর্বে বিকল্পগুলোকে কাজে লাগানো হয়। একটি মডেল ভিন্ন ভিন্ন পরিস্থিতিতে কী ধরনের আচরণ করে, তা বর্ণনামূলকভাবে এতে উপস্থাপন করা হয়। 'সুমি টেক্সটাইল মিল' দৈনিক সর্বোচ্চ ১০,০০০ মিটার কাপড় উৎপাদন করতে সক্ষম। এটির কাপড়ের চাহিদা বাড়ায় প্রতিষ্ঠানটির দৈনিক ১৫,০০০ মিটার কাপড় উৎপাদনের প্রয়োজন পড়ে। বর্ধিত চাহিদা পূরণের লক্ষ্যে এটি বিকল্প ব্যবস্থা নেওয়ার সিদ্ধান্ত নেয়। বিকল্প নেওয়ার সিদ্ধান্তকে সাইমুলেশনের মাধ্যমে সবচেয়ে ভালোভাবে উপস্থাপন করা যায়। সাইমুলেশন উৎপাদন ক্ষমতা পরিকল্পনার একটি অন্যতম হাতিয়ার। সুমি টেক্সটাইল মিলের সমস্যা সমাধানে বিকল্পগুলোকে সাইমুলেশন মডেলের মাধ্যমে উপস্থাপন করা যায়। প্রতিষ্ঠানটির বর্ধিত চাহিদা পূরণের ক্ষেত্রে সাইমুলেশনের মডেলটি নিম্নরূপ- 'সুমি টেক্সটাইল মিল' বর্ধিত চাহিদা পূরণে প্রথমে সমস্যা চিহ্নিত করবে। সমস্যা সমাধানের উপকরণগুলো পর্যাপ্ত থাকলে তার যথাযথ ব্যবহার করতে হবে। উপকরণগুলো না থাকলে তার সংস্থান করবে। উপকরণ সংস্থানে পর্যাপ্ত মূলধন না থাকলে আর্থিক প্রতিষ্ঠান থেকে ঋণ গ্রহণ করবে। ঋণ গ্রহণের পর যদি মডেলটি আর্থিকভাবে লাভজনক হয় তবে প্রতিষ্ঠানটি তা ব্যবহার করবে। সুতরাং, 'সুমি টেক্সটাইল মিল' সাইমুলেশনের মডেলটি ব্যবহারের মাধ্যমে বর্ধিত চাহিদা পূরণের সিদ্ধান্ত গ্রহণ করতে পারবে।"
        }
      ]
    },
    {
      "number": "4",
      "uddipok": "ইভা 'ডাইনামিক সাইকেল' কারখানায় কোয়ালিটি কনট্রোলার হিসেবে কর্মরত আছেন। সাইকেল কারখানাটি কয়েকটি ভবন নিয়ে গঠিত। এর প্রতিটি বিভাগ আলাদা আলাদা ভবনে অবস্থিত। ফলে কাজ পর্যবেক্ষণে ইভার খুব কষ্ট হয় এবং পণ্যের সঠিক মান নিয়ন্ত্রণে প্রশ্নের সম্মুখীন হন। এই সমস্যা থেকে রেহাই পাওয়ার জন্য ইভা অন্য একটি প্রতিষ্ঠান থেকে পাওয়া অভিজ্ঞতাকে কাজে লাগান। ঐ প্রতিষ্ঠানটি একটি বড় দ্বিতল ভবনে অবস্থিত। সেখানে প্রতিটি বিভাগ 'U' ডিজাইনে সজ্জিত আছে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "সেবাধর্মী ব্যবসায় প্রতিষ্ঠানে পণ্য উৎপাদন ও বণ্টন সহায়ক কাজের সাথে সম্পর্কযুক্ত সেবাসমূহকে কেন্দ্র করে যে লে-আউট করা হয় তাই সেবা বিন্যাস।"
        },
        {
          "label": "খ",
          "question": "",
          "explanation": "কারখানা বা সেবামূলক সুবিধার ক্ষেত্রে বিভাগসমূহের ভৌত অবস্থান নির্ধারণ এবং যন্ত্রপাতির সুসজ্জিতকরণকে বিন্যাস বলে। প্রতিটি কর্মকেন্দ্রের মধ্যে দূরত্বের সর্বনিম্নতা হলো উত্তম বিন্যাসের একটি অন্যতম নির্ণায়ক। যেকোনো উৎপাদন ব্যবস্থা বা সেবা দেওয়ার ব্যবস্থা একটি স্থানে বা একটি কেন্দ্রের মাধ্যমে সম্পন্ন করা সম্ভব নয়। অর্থাৎ, একাধিক কার্যকেন্দ্রের মাধ্যমে উৎপাদন বা সেবাকর্ম সম্পাদন করা হয়। তাই পরস্পর সম্পর্কিত কার্যকেন্দ্রগুলো কম দূরত্বে রেখে বিন্যাস করা উচিত। এতে সহজেই লক্ষ্য অর্জন সম্ভব।"
        },
        {
          "label": "গ",
          "question": "",
          "explanation": "প্রক্রিয়া বিন্যাসের কারণে ইভার কাজ নিয়ন্ত্রণ করতে কষ্ট হচ্ছিল। যে বিন্যাস ব্যবস্থায় একটি নির্দিষ্ট উদ্দেশ্য অর্জনের জন্য সমজাতীয় কাজগুলোকে সমকার্যকেন্দ্রে বা সমবিভাগে ভাগ করা হয় তাকে প্রক্রিয়া বিন্যাস বলা হয়। প্রক্রিয়া বিন্যাসে বিশেষজ্ঞতার নীতি অনুসরণ করা হয়। অর্থাৎ কোনো কর্মী যে কাজে পারদর্শী তাকে ঐ কাজেই নিযুক্ত করা হয়। ইভা 'ডাইনামিক সাইকেল' কারখানার একজন কোয়ালিটি কনট্রোলার। সাইকেল কারখানাটি কয়েকটি ভবন নিয়ে গঠিত। এর প্রতিটি বিভাগ আলাদা ভবনে অবস্থিত হওয়ায় ইভার কাজ সম্পন্ন ও সমন্বয় করতে সমস্যা হয়। প্রক্রিয়া বিন্যাসের কারণে এ সমস্যাগুলো সৃষ্টি হয়। কারণ প্রক্রিয়া বিন্যাসে বিভাগগুলো আলাদা আলাদা ভবনে থাকে। এতে তত্ত্বাবধায়ক কাজ পর্যবেক্ষণে সমস্যার সম্মুখীন হন। তাই বলা যায়, কারখানায় প্রক্রিয়া বিন্যাস অনুসরণ করায় কাজ নিয়ন্ত্রণে ইভার কষ্ট হচ্ছিল।"
        },
        {
          "label": "ঘ",
          "question": "",
          "explanation": "ইভা তার প্রতিষ্ঠানে পণ্য বিন্যাসের অভিজ্ঞতা ব্যবহারের মাধ্যমে সমস্যা নিরসন করতে পারেন। যে বিন্যাস ব্যবস্থায় কাজের ক্রমধারা অনুসারে যন্ত্রপাতি, উপকরণ, সুযোগ-সুবিধা, কর্মকেন্দ্র ও বিভাগসমূহকে পর্যায়ক্রমিকভাবে একটি রেখাপথে সাজানো হয় তা-ই হলো পণ্য বিন্যাস। এ বিন্যাসে অপারেশনগুলোর মধ্যে দূরত্ব কম হয়। ফলে কাজ পর্যবেক্ষণ সহজ হয়। ইভা 'ডাইনামিক সাইকেল' কারখানার 'কোয়ালিটি কনট্রোলার হিসেবে কর্মরত আছেন। কারখানার বিভাগগুলো আলাদা আলাদা ভবনে হওয়ায় তার কাজ পর্যবেক্ষণে খুব সমস্যা হয়। ফলে পণ্যের সঠিক মান নিয়ন্ত্রণেও সমস্যা সৃষ্টি হয়। এছাড়া প্রক্রিয়া বিন্যাসে অপচয় ও শ্রমিক ব্যয় বেড়ে যায়। তাছাড়া পরিচালন ব্যয় নির্ধারণ করা কঠিন হয়ে পড়ে। ইভা পণ্য বিন্যাস পদ্ধতি অনুসরণ করলে তার আগের অভিজ্ঞতা কাজে লাগাতে পারবেন। তিনি আগে থেকেই কারখানার অপচয় ও শ্রমিক ব্যয়, মান ব্যবস্থাপনার অসুবিধা, সমন্বয়ের অসুবিধা প্রভৃতি সম্পর্কে দক্ষ। তাই তিনি সেই অসুবিধাগুলো দূরীকরণে চেষ্টা করতে পারবেন। পণ্য বিন্যাসে প্রতিটি বিভাগের মধ্যে দূরত্ব কম থাকায় ইভা সহজে কাজ নিয়ন্ত্রণ করতে পারবে। তাই বলা যায়, ইভা পণ্য বিন্যাসের অভিজ্ঞতাগুলো কাজে লাগিয়ে উদ্ভূত সমস্যা নিরসন করতে পারবেন।"
        }
      ]
    },
    {
      "number": "5",
      "uddipok": "জনাব লিটন সিরাজগঞ্জের কাশিপুর চর অঞ্চলে একটি দুগ্ধখামার স্থাপন করেন। সেখানে গরুর খাবার সহজে পাওয়ায় অনেকগুলো দুগ্ধখামার আছে। তার খামারের ১ম, ২য়, ৩য় ও ৪র্থ বছরে দুধ উৎপাদন ১,০০০, ১,৫০০, ১,৮০০ ও ২,০০০ লিটার এবং খরচ যথাক্রমে ৫০,০০০; ১,০০,০০০; ১,৫০,০০০ ও ২,০০,০০০ টাকা। জনাব লিটন তার খামারের উৎপাদিত দুধ বিক্রি করতে গেলে বাজারের কিছু অসাধু ব্যবসায়ীর কারণে ন্যায্যমূল্য পান না। এই প্রতিকূল পরিস্থিতি থেকে রক্ষা পাওয়ার জন্য তিনি প্রচলিত আইন অনুযায়ী কাশিপুর চর অঞ্চলের দুগ্ধখামারিদের একটি প্রতিষ্ঠান গড়ে তোলার প্রস্তাব দেন, যা তাদের অর্থনৈতিক ও সামাজিক কল্যাণে গুরুত্বপূর্ণ ভূমিকা রাখবে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "একই শিল্প বা অন্য শিল্পের নিম্নস্তর থেকে উচ্চ স্তরে নিয়োগ লাভ করাকে উলম্ব গতিশীলতা বলে।"
        },
        {
          "label": "খ",
          "question": "",
          "explanation": "সাশ্রমের দক্ষতা বাড়াতে মূলধন খুবই গুরুত্বপূর্ণ। কারণ পর্যাপ্ত পরিমাণ মূলধন না থাকলে শ্রমিকদের প্রশিক্ষণ দেওয়া সম্ভব হয় না। শ্রমিকদের দক্ষতা বাড়াতে তাদেরকে প্রশিক্ষণ দিতে হয়। এতে অর্থের প্রয়োজন হয়। আবার, শ্রমিকদের প্রেষণা দিলেও দক্ষতা বাড়ে। আর্থিক প্রেষণা দিতে অর্থের প্রয়োজন হয়। মূলধন প্রতিষ্ঠানের প্রয়োজনীয় এ অর্থের যোগান দেয়। তাই বলা যায়, শ্রমের দক্ষতা বাড়াতে মূলধন খুবই গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের জনাব লিটনের দুগ্ধখামারে উৎপাদনের ক্রমহ্রাসমান প্রান্তিক উৎপাদন বিধিটি দেখা যায়। অন্যান্য অবস্থা অপরিবর্তিত রেখে উৎপাদনে মূলধন বাড়ানো হলেও একটি নির্দিষ্ট স্তর পরে প্রান্তিক উৎপাদন ক্রমান্বয়ে কমে যাওয়াকে ক্রমহ্রাসমান প্রান্তিক উৎপাদন বিধি বলে। এ সময়ে উৎপাদন খরচ বেড়ে যায় এবং লাভের পরিমাণ ক্রমহ্রাসমান হারে কমে। উদ্দীপকের জনাব লিটনের একটি দুগ্ধখামার আছে। এখানে সে প্রথম বছরে ৫০,০০০ টাকা বিনিয়োগ করেন। এ বছরে দুধ উৎপাদন ছিল ১,০০০ লিটার। ২য় বছরে খরচ ১,০০,০০০ টাকা হলেও দুগ্ধ উৎপাদন হয় ১,৫০০ লিটার। পরবর্তীতে ৩য় ও ৪র্থ বছরে ১,৫০,০০০ ও ২,০০,০০০ টাকা খরচ করলে উৎপাদন হয় ১,৮০০ ও ২,০০০ লিটার। অর্থাৎ, প্রতিবছর ৫০,০০০ টাকা করে খরচ বাড়লেও উৎপাদন সে হারে বাড়ছে না। দ্বিতীয় বছর দুধ উৎপাদন ৫০০ (১,৫০০ - ১,০০০) লিটার বাড়লেও পরবর্তীতে ৩০০ (১,৮০০-১,৫০০) ও ২০০ (২,০০০- ১,৮০০) লিটার করে বাড়ে। এভাবে ক্রমহ্রাসমান হারে বাড়াকে ক্রমহ্রাসমান প্রান্তিক উৎপাদন বিধি বলা হয়, যা জনাব লিটনের দুগ্ধখামারে দেখা যায়। সুতরাং, জনাব লিটন ক্রমহ্রাসমান প্রান্তিক বিধির সম্মুখীন হয়েছেন।"
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "6",
      "uddipok": "'নব জুয়েলার্স' একটি স্বনামধন্য অলংকারের দোকান। তারা ক্রেতা আকর্ষণের কৌশল হিসেবে প্রায়শ অলংকারে নিত্য-নতুন ডিজাইন নিয়ে আসে। বর্তমানে তারা হীরক খচিত বিশেষ ডিজাইনের অলংকার তৈরির সিদ্ধান্ত নিয়েছে। সে অনুযায়ী তারা একটি মডেল তৈরি করে। কিন্তু দেখা গেল যে, তা ক্রেতাদের আকৃষ্ট করলেও বেশি দামের কারণে তারা আশানুরূপ অর্ডার পেল না। তাই ক্রেতাসাধারণের সামর্থ্যের কথা বিবেচনা করে নতুন জড়োয়া সেটটির আকার ও আকৃতিতে পরিবর্তন আনার সিদ্ধান্ত নেওয়া হলো।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "পণ্যের কোনো আকার-আকৃতি, রং, গুণাগুণ পরিবর্তন না করে শুধু পণ্যের মোড়ক পরিবর্তন করাকে প্যাকিং ডিজাইন বলে।"
        },
        {
          "label": "খ",
          "question": "",
          "explanation": "ভোক্তার ক্রয়ক্ষমতা অনুযায়ী পণ্য ডিজাইন করতে হয়। ভোক্তার আয় কম হলে তারা দামি বা পরিমাণে বেশি পণ্য কিনতে চায় না। তারা সামর্থ্য অনুযায়ী অল্প পরিমাণে দৈনিক কিনতে আগ্রহী। আবার, তাদের আয় বা ক্রয়ক্ষমতা বেশি হলে তারা এক সাথে বড় প্যাকেট বা বেশি পরিমাণে পণ্য কিনতে আগ্রহী হয়। তাই পণ্য ডিজাইনের ক্ষেত্রে ক্রেতার ক্রয়ক্ষমতা বিবেচনা করতে হয়। যেমন: একজন দিনমজুর এক কেজি পরিমাণে আটার প্যাকেট কিনে থাকে। কিন্তু একজন ধনী ব্যক্তি বেশি পরিমাণে আটার প্যাকেট কিনতে পারে, কেননা তার ক্রয় ক্ষমতা বেশি।"
        },
        {
          "label": "গ",
          "question": "",
          "explanation": "'নব জুয়েলার্স'-এর জড়োয়া সেটটি পণ্য ডিজাইনের পরীক্ষামূলক উৎপাদন পর্যায়ে পড়ে। পরীক্ষামূলক উৎপাদন পর্যায়ে ধারণা ও নতুন ডিজাইন অনুসারে পণ্য প্রস্তুত করা হয়। এটি করা হয় বাজারে ঐ পণ্যের চাহিদা যাচাইয়ের জন্য। এ পর্যায়ে ক্রেতাদের ইতিবাচক সাড়া পাওয়া গেলে পণ্যটি বেশি পরিমাণে উৎপাদন ও বিপণন করা হয়। আর নেতিবাচক সাড়া পাওয়া গেলে ডিজাইনকৃত পণ্যটি বাতিল করা হয়। 'নব জুয়েলার্স' একটি অলংকারের দোকান। তারা প্রায়ই নিত্য-নতুন ডিজাইনের অলংকার বাজারে নিয়ে আসে। এর ধারাবাহিকতায় তারা একটি হীরকখচিত জড়োয়া সেট তৈরি করে। এ জন্য তারা প্রথমে উদ্যোগ নেয়। তারপর গহনাটির মডেল তৈরি ও অল্প পরিমাণে উৎপাদন করে। তাই এটিকে পরীক্ষামূলক উৎপাদন বলা যায়। এ স্তরে গহনাটির প্রতি ক্রেতাদের মনোভাব বিশ্লেষণ করা হয়। বাজারে ছাড়লে পণ্যটি চলবে কি না, তা বিচার করা হয়। সুতরাং, জড়োয়া সেটটি তৈরি করার বিষয়টি পরীক্ষামূলক উৎপাদন পর্যায়ে পড়ে।"
        },
        {
          "label": "ঘ",
          "question": "",
          "explanation": "'নব জুয়েলার্স'-এর নেওয়া পদক্ষেপটি কাস্টমাইজেশনের আলোকে সম্পূর্ণ সঠিক। কাস্টমাইজেশন হলো ক্রেতার প্রয়োজন অনুযায়ী পণ্য বা সেবাসামগ্রী তৈরি ও সরবরাহ করা। এতে ক্রেতাদের চাহিদার প্রতি গুরুত্ব দেওয়া হয়। ক্রেতারা কী মূল্যে কতটুকু পণ্য আশা করে, তা বিবেচনা করা হয়। কাস্টমাইজেশনের উদ্দেশ্য ক্রেতা সন্তুষ্টি অর্জন করা। 'নব জুয়েলার্স' একটি স্বনামধন্য অলংকারের দোকান। তারা সবসময় অলংকারের নান্দনিক ডিজাইন করে। সম্প্রতি এটি হীরকখচিত একটি অলংকার তৈরি করে। কিন্তু ক্রেতাদের আকৃষ্ট করলেও বেশি দামের কারণে তারা আশানুরূপ অর্ডার পায় না। তাই ক্রেতাদের সামর্থ্যের কথা বিবেচনা করে জড়োয়া সেটটির আকার ও আকৃতিতে পরিবর্তন আনার সিদ্ধান্ত নেয়। এক্ষেত্রে 'নব জুয়েলার্স' কাস্টমাইজেশন অনুসরণ করে ক্রেতাদের সামর্থ্যের কথা বিবেচনা করেছে। এতে আগের তুলনায় অর্ডার বেশি আসার সম্ভাবনা থাকবে। কারণ আগে জড়োয়া সেটটির দাম বেশি ছিল। এখন আকার-আকৃতি ছোট করলে মূল্য ক্রেতাদের হাতের নাগালে আসবে। ক্রয়ক্ষমতার মধ্যে থাকায় ক্রেতারা পণ্যটি কিনতে পারবে এবং প্রতিষ্ঠানের মুনাফা বাড়ার সম্ভাবনা তৈরি হবে। কাস্টমাইজেশনে ক্রেতার সুবিধার কথা বিবেচনা করা হয়। নব জুয়েলার্স সেই কাজটিই করেছে। তাই বলা যায় কাস্টমাইজেশনের আলোকে নব জুয়েলার্স-এর পদক্ষেপটি সঠিক।"
        }
      ]
    },
    {
      "number": "7",
      "uddipok": "রাধা নিজস্ব কারখানায় চামড়াজাত পণ্য উৎপাদন করে। তার প্রতিষ্ঠান সরকারের পৃষ্ঠপোষকতা পায়। এছাড়া উপকরণের সহজলভ্যতা ও যোগাযোগ ব্যবস্থাও তার প্রতিষ্ঠানের অনুকূলে আছে। তার উৎপাদিত পণ্যের গুণগত মান ভালো হওয়ায় ভোক্তাদের চাহিদা দিন দিন বাড়ছে। ভোক্তাদের বাড়তি চাহিদা বিবেচনা করে এবং ভবিষ্যতে উৎপাদিত পণ্য বিদেশে রপ্তানি করার আশায় রাধা ব্যবসায় সম্প্রসারণ করতে আগ্রহী। এখন সে তার করণীয় সম্পর্কে ভাবছে।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "ব্যবসায় প্রতিষ্ঠান নির্দিষ্ট স্থানে কেন্দ্রীভূত না হয়ে দেশের বিভিন্ন এলাকায় গড়ে ওঠাকে বিকেন্দ্রীকরণ বলে।"
        },
        {
          "label": "খ",
          "question": "",
          "explanation": "ব্যবসায় কর্মকাণ্ড পরিচালনার জন্য যে স্থানে ব্যবসায় প্রতিষ্ঠান স্থাপন করা হয় তাকে ব্যবসায় অবস্থান বলে। ব্যবসায় অবস্থান নির্বাচনে সামাজিক পরিবেশের প্রভাব খুবই গুরুত্বপূর্ণ। সামাজিক পরিবেশ বলতে সমাজের জনগণ, তাদের সংস্কৃতি, নীতি ও আচার-ব্যবহারকে নির্দেশ করে। ব্যবসায় অবস্থান নির্বাচনে এগুলো বিবেচনা করা প্রয়োজন। এছাড়া ব্যবসায়ের ভবিষ্যৎ সম্ভাবনা, বিক্রির পরিমাণ প্রভৃতি পরিবেশকেন্দ্রিক হয়ে থাকে। তাই বলা যায়, ব্যবসায় অবস্থানের ক্ষেত্রে সামাজিক পরিবেশ বিবেচনা করা আবশ্যকীয়।"
        },
        {
          "label": "গ",
          "question": "",
          "explanation": "রাধার কারখানাটি শিল্প এলাকায় অবস্থিত। নির্দিষ্ট পরিকল্পনা অনুসারে বিভিন্ন ধরনের শিল্প কারখানা এক সাথে এক স্থানে গড়ে তোলার উদ্দেশ্যে যে এলাকা তৈরি করা হয় সেটাই শিল্প এলাকা। শিল্প এলাকা সাধারণত শহর এলাকাকে কেন্দ্র করে গড়ে ওঠে। রাধা একজন চামড়াজাত পণ্য প্রস্তুতকারক। তার প্রতিষ্ঠানটি সরকারের পৃষ্ঠপোষকতা পায়। এটি শহরতলিতে হওয়ায় উপকরণের সহজলভ্যতা ও যোগাযোগের যথেষ্ট সুবিধা রয়েছে। এছাড়া সেখানে সরকার কর্তৃক বিভিন্ন ধরনের অবকাঠামোগত সুবিধাও আছে। সরকার শিল্প এলাকার জন্য এ ধরনের অবকাঠামোগত সুবিধা দিয়ে থাকে। শিল্প এলাকা উপকরণের সহজলভ্যতা ও উত্তম যোগাযোগ ব্যবস্থার ওপর ভিত্তি করে গড়ে ওঠে। তাই বলা যায়, তার ব্যবসায়ের অবস্থানটি শিল্প এলাকার প্রতিনিধিত্ব করে।"
        },
        {
          "label": "ঘ",
          "question": "",
          "explanation": "সঠিক অবস্থান নির্বাচনের ওপর ব্যবসায়ের ভবিষ্যৎ সফলতা অনেকাংশে নির্ভরশীল। ব্যবসায়ের অবস্থান বলতে এমন একটি উপযুক্ত স্থান নির্বাচন করাকে বোঝায় যেখান থেকে ব্যবসায় প্রতিষ্ঠান এর ব্যবসায়িক কার্যক্রম পরিচালনা করে। রাধা শিল্প এলাকায় কারখানা স্থাপন করে চামড়াজাত দ্রব্য উৎপাদন করে। শিল্প এলাকায় কারখানা স্থাপনের ফলে প্রতিষ্ঠানটি সরকারি পৃষ্ঠপোষকতা পায়। এছাড়াও রয়েছে উপকরণের সহজলভ্যতা ও যোগাযোগের সুবিধা। পাশাপাশি তার উৎপাদিত পণ্যের গুণগত মান ভালো হওয়ায় ভোক্তাদের চাহিদা ক্রমান্বয়ে বৃদ্ধি পায়। ফলে সে ব্যবসায় সম্প্রসারণে আগ্রহী হয়। ভবিষ্যৎ ব্যবসায় সাফল্যের ক্ষেত্রে ব্যবসায় অবস্থান নির্বাচন গুরুত্বপূর্ণ ভূমিকা পালন করে। ব্যবসায়ের অবস্থান নির্বাচনের ক্ষেত্রে কাঁচামালের সহজলভ্যতা, বিপণন সুবিধা, পরিবহন ও যোগাযোগ ব্যবস্থা, অবকাঠামোগত সুবিধা ইত্যাদি বিষয় বিবেচনা করা হয়। কাঁচামালের সহজলভ্যতা পণ্যের উৎপাদন ব্যয় কমিয়ে দেয়। আবার অবকাঠামোগত সুবিধা ব্যবসায়িক কার্যক্রম সম্পাদনকে সহজতর করে। তাই উপযুক্ত অবস্থান নির্বাচনের ফলে ব্যবসায়ের সাফল্য অর্জন করা সহজ হয়। ব্যবসায়ের উপর্যুক্ত অবস্থান নির্বাচনে ব্যর্থ হলে প্রতিযোগিতামূলক বাজারে একটি ব্যবসায় দীর্ঘদিন টিকে থাকতে পারে না। তাই ভবিষ্যৎ সাফল্যের জন্য ব্যবসায়ের সঠিক অবস্থান নির্বাচনের প্রতি গুরুত্ব দেয়া হয়।"
        }
      ]
    },
    {
      "number": "8",
      "uddipok": "'রাজা সু' নিজস্ব কারখানায় জুতা উৎপাদন করে দেশব্যাপী বিক্রি করে। প্রথম পর্যায়ে তাদের উৎপাদিত জুতা নিম্নমানের হওয়ায় তারা পরিসংখ্যানিক মান নিয়ন্ত্রণ পদ্ধতি অনুসরণ করে। এরপর থেকে উন্নতমানের জুতা উৎপাদনের জন্য প্রতিষ্ঠানটি প্রথমেই মান স্থির করে এবং পূর্বনির্ধারিত মান অনুযায়ী পণ্য উৎপাদন হচ্ছে কিনা তা নিশ্চিত করে ও প্রয়োজনে সংশোধনমূলক ব্যবস্থা করে। ফলে তারা ক্রেতাদের আস্থা অর্জনে সক্ষম হয়।",
      "tag": "BB 22,BB 17",
      "sub_questions": [
        {
          "label": "ক",
          "question": "",
          "explanation": "বাজারে নেতৃত্বদানকারী ফার্মের পণ্য, সেবা ও কার্যপ্রক্রিয়া পরিমাপের ধারাবাহিক পদ্ধতিই হলো বেঞ্চমার্কিং।"
        },
        {
          "label": "খ",
          "question": "",
          "explanation": "কমান নির্ধারণে দায়িত্বপ্রাপ্ত আন্তর্জাতিক সংস্থা ISO এক সেট মানদণ্ড উদ্ভাবন করেছে, যার নাম ISO-9000 1 ISO-এর মানদণ্ডের ভিত্তিতে প্রতিষ্ঠান পণ্য বা সেবার আন্তর্জাতিক মান নিশ্চিত করে এবং মান সনদ দেয়। এ সনদ নির্দিষ্ট বিশেষজ্ঞরা একটি প্রতিষ্ঠানের উৎপাদন কার্যক্রম পরীক্ষার পর দিয়ে থাকে। সনদ প্রাপ্তির পর ISO-9000 হিসেবে পরিক্ষীত প্রতিষ্ঠানটির নাম তালিকাভুক্ত হয়। কোনো প্রতিষ্ঠান ISO-9000 হিসেবে তালিকাভুক্ত হলে ক্রেতারা ঐ প্রতিষ্ঠানের পণ্যের মান সম্পর্কে সহজেই ধারণা পেতে পারে।"
        },
        {
          "label": "গ",
          "question": "",
          "explanation": "'রাজা সু' প্রাথমিক অবস্থায় মূল্যায়ন ব্যয় করে। কোনো প্রতিষ্ঠান যদি নিম্নমানের পণ্য উৎপাদন করে তবে পণ্যের নিম্নমানের কারণ নির্ণয় ও ত্রুটি সংশোধনের জন্য যে ব্যয় হয় তাকে মূল্যায়ন ব্যয় বলে। পরীক্ষণ ব্যয়, পরিসংখ্যানিক মান নিয়ন্ত্রণ ব্যয় প্রভৃতি হলো মূল্যায়ন ব্যয়। 'রাজা সু' একটি জুতা উৎপাদনকারী প্রতিষ্ঠান। প্রাথমিক পর্যায়ে প্রতিষ্ঠানটির উৎপাদিত জুতা নিম্নমানের হয়। নিম্নমানের পণ্য উৎপাদনের ফলে প্রতিষ্ঠানের পণ্যের চাহিদা কমে যায়। তাই প্রতিষ্ঠানকে পরিসংখ্যানিক মান নিয়ন্ত্রণ পদ্ধতি অনুসরণ করতে হয়। নিম্নমানের পণ্যের কারণ নির্ণয়ের জন্য এ ধরনের মান নিয়ন্ত্রণ ব্যয় করতে হয় বলে এটি মূল্যায়ন ব্যয়ের অন্তর্ভুক্ত। তাই বলা যায়, প্রতিষ্ঠানটির প্রাথমিক অবস্থায় সংঘটিত ব্যয়টি হলো মূল্যায়ন ব্যয়।"
        },
        {
          "label": "ঘ",
          "question": "",
          "explanation": "'রাজা সু কর্তৃক নেওয়া মান ব্যবস্থাপনার পদক্ষেপগুলো পুরোপুরি কার্যকর হয়েছে বলে আমি মনে করি। মানসম্মত পণ্য এবং সেবা তৈরি করা, মান ধরে রাখা, অপচয় কমানোর মাধ্যমে প্রতিষ্ঠানের মুনাফা বাড়ানোর ব্যবস্থা বা প্রক্রিয়া হলো মান ব্যবস্থাপনা। জুতা প্রস্তুতকারী প্রতিষ্ঠান 'রাজা সু'-এর প্রাথমিক পর্যায়ে উৎপাদিত জুতা ছিল নিম্নমানের। তাই প্রতিষ্ঠানটি পরিসংখ্যানিক মান নিয়ন্ত্রণ পদ্ধতি অনুসরণ করে। পরবর্তীতে প্রতিষ্ঠানটি উন্নতমানের জুতা উৎপাদনের জন্য প্রথমেই মান স্থির করে এবং পূর্বনির্ধারিত মান অনুযায়ী পণ্য উৎপাদন নিশ্চিত করে। এছাড়াও প্রতিষ্ঠানটি পণ্যে কোনো ত্রুটি বিচ্যুতি থাকলে প্রয়োজনীয় সংশোধনমূলক ব্যবস্থা করে। ফলে তারা ক্রেতাদের আস্থা অর্জনে সক্ষম হয় এবং মুনাফা বাড়ানো সহজতর হয়। মান ব্যবস্থাপনার মাধ্যমে মান স্থির করার পর সেই অনুযায়ী পণ্য উৎপাদন হচ্ছে কিনা, তা তুলনা করে দেখা হয়। কোনো বিচ্যুতি পাওয়া গেলে সংশোধনের জন্য প্রয়োজনীয় ব্যবস্থা করা হয়। এর ফলে পণ্যের মান উন্নত হয়। 'রাজা সু' এসব কাজ করায় পণ্যের মান উন্নত হয়। প্রতিষ্ঠানটিকে পণ্যের নিম্নমানের জন্য অতিরিক্ত ব্যয় করতে হয় না। এতে পণ্য উৎপাদন ব্যয় কম হয়। ফলে কম দামে ভালো মানের জুতা সরবরাহ করে ক্রেতার সন্তুষ্টি অর্জন করা সহজ হয়। তাই বলা যায 'রাজা সু' কর্তৃক মান ব্যবস্থাপনার পদক্ষেপটি যথাযথ হয়েছে।"
        }
      ]
    },
    {
      "number": "9",
      "uddipok": "P' ও 'Q' দেশ দুইটির তথ্য নিম্নরূপ: বিবরণ 'P' দেশ (কোটি টাকা) 'Q' দেশ (কোটি টাকা) ভূমি কর নিয়োগপ্রাপ্ত ব্যক্তিদের পারিশ্রমিক সুদ ও মুনাফা লভ্যাংশ মালিকানা আয় অবসর ভাতা নিট পাওনা নিট দেনা মোট জনসংখ্যা ৩০ ৫০০ ৩০০ ২০০ ৮০ ৪০ ৫০ ২০ ১০ কোটি ২০ ৬০০ ২০০ ৩০০ ৯০ ৬০ ৩০ ৪০ ৫ কোটি",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "যে লেনদেনের সাথে উৎপাদনের কোনো সম্পর্ক নেই তা-ই হলো হস্তান্তর পাওনা। যেমন: বয়স্ক, বিধবা ও বেকার ভাতা প্রভৃতি হলো হস্তান্তর পাওন।"
        },
        {
          "label": "খ",
          "question": "",
          "explanation": "মোট জাতীয় উৎপাদন বলতে একটি দেশের জনগণের মোট। উৎপাদনের পরিমাণকে বোঝায়। অন্যদিকে মোট দেশজ উৎপাদন বলতে একটি দেশের সীমারেখার মধ্যে যে পরিমাণ দ্রব্য উৎপাদিত হয়। তাকে বোঝায়। মোট জাতীয় উৎপাদনে বিদেশে অবস্থানরত দেশীয় নাগরিকদের আয় অন্তর্ভুক্ত হলেও দেশে অবস্থানরত বিদেশিদের উপার্জিত অর্থ অন্তর্ভুক্ত হয় না। অন্যদিকে, মোট দেশজ উৎপাদনের ক্ষেত্রে বিষয়টি সম্পূর্ণ বিপরীত। এখানে বিদেশিদের অর্জিত অর্থ অন্তর্ভুক্ত হয় কিন্তু বিদেশে অবস্থানরত দেশীয়দের আয় অন্তর্ভুক্ত হয় না। তাছাড়া মোট জাতীয় উৎপাদন তিনভাবে গণনা করা গেলেও মোট দেশজ উৎপাদন একভাবে গণনা করা হয়।"
        },
        {
          "label": "গ",
          "question": "",
          "explanation": "একটি নির্দিষ্ট সময়ে একটি দেশে উৎপাদনের সব উপকরণ ব্যবহার করে যে পরিমাণ বস্তুগত ও অবস্তুগত দ্রব্যসামগ্রী ও সেবা উৎপাদিত হয় তার আর্থিক মূল্যকে জাতীয় আয় বলে। দেওয়া আছে, 'P' দেশের ভূমিকর = = = ৩o পারিশ্রমিক = = = ৫০০ সুদ ও মুনাফা = ৩০০ লভ্যাংশ = = = ২०० মালিকানা আয় = ৮০ কোটি টাকা। তথ্যগুলো বিশ্লেষণ করলে দেখা যায়, প্রথমে দেশটির মোট জাতীয় উৎপাদন (GNP) নির্ণয় করে তারপর জাতীয় আয় বের করতে হবে। ∴ \\therefore ∴ আয় পদ্ধতিতে দেশাটর GNP = Σ r + Σ w + Σ i + Σ π =\\Sigma \\mathrm{r}+\\Sigma \\mathrm{w}+\\Sigma \\mathrm{i}+\\Sigma \\pi = Σ r + Σ w + Σ i + Σ π = (৩০ + ৫০০ + ৩০০ + ২০০ + ৮০) কোটি টাকা = ১,১১০ কোটি টাকা। r = খাজনা w = মজুরি i = সুদ π \\pi π = মুনাফা আমরা জানি, জাতীয় আয় ( N I ) = G N P − D c − T i − T p − S g + S b (\\mathrm{NI})=\\mathrm{GNP}-\\mathrm{Dc}-\\mathrm{Ti}-\\mathrm{Tp}-\\mathrm{Sg}+\\mathrm{Sb} ( NI ) = GNP − Dc − Ti − Tp − Sg + Sb দেওয়া আছে, অবসর ভাতা বা হস্তান্তর পাওনা (Tp) =৪০ কোটি টাকা সুতরাং, 'P' দেশের জাতীয় আয় = (১,১১০-৪০) কোটি টাকা = = = ১,০৭০ কোটি টাকা। আমরা জানি, 'Q' দেশের ভৃমিকর = = = ২० পারিশ্রমিক = = = ৬০০ সুদ ও মুনাফা = = = ২०० লভ্যাংশ = = = ৩०० মালিকানা আয় = = = ৯০ কোটি টাকা। ∴ G N P = Σ r + Σ w + Σ i + Σ π = ( ২০ +  ৬০০+ ২০০+ ৩০০+ ৯০) কোটি টাকা  =  ১,২১০ কোটি টাকা।  \\begin{array}{l} \\therefore \\mathrm{GNP}=\\Sigma \\mathrm{r}+\\Sigma \\mathrm{w}+\\Sigma \\mathrm{i}+\\Sigma \\pi \\\\ =(২ ০+\\text { ৬০০+ ২০০+ ৩০০+ ৯০) কোটি টাকা } \\\\ =\\text { ১,২১০ কোটি টাকা। } \\end{array} ∴ GNP = Σ r + Σ w + Σ i + Σ π = ( ২০ +   ৬০০ +  ২০০ +  ৩০০ +  ৯০ )  কোটি   টাকা   =   ১ , ২১০   কোটি   টাকা।   ​ দেওয়া আছে , অবসরভাতা বা হস্তান্তর পাওনা , T p = \\mathrm{Tp}= Tp = ৬० কোটি টাকা। ∴ N I = G N P − D c − T i − T p − S g + S b \\therefore \\mathrm{NI}=\\mathrm{GNP}-\\mathrm{Dc}-\\mathrm{Ti}-\\mathrm{Tp}-\\mathrm{Sg}+\\mathrm{Sb} ∴ NI = GNP − Dc − Ti − Tp − Sg + Sb = ( ১ , ২১০ −  ৬০) কোটি টাকা  =(১, ২ ১ ০-\\text { ৬০) কোটি টাকা } = ( ১ , ২১০ −   ৬০ )  কোটি   টাকা   = = = ১,১৫০ কোটি টাকা। সুতরাং, 'P' দেশের জাতীয় আয় ১,০৭০ কোটি টাকা এবং 'Q' দেশের জাতীয় আয় ১,১৫০ কোটি টাকা।"
        },
        {
          "label": "ঘ",
          "question": "",
          "explanation": "একটি নির্দিষ্ট সময়ে (সাধারণত এক বছরে) কোনো একটি দেশের মোট জাতীয় আয়কে সেই দেশের মোট জনসংখ্যা দিয়ে ভাগ করলে মাথাপিছু আয় পাওয়া যায়। আমরা জানি, মাথাপিছু আয় = মোট জাতীয় আয় মোট জনসংখ্যা \\frac{মোট\\ জাতীয়\\ আয়}{মোট\\ জনসংখ্যা} মোট   জনসংখ্যা মোট   জাতীয়   আয় ​ দেওয়া আছে, 'P' দেশের জাতীয় আয় = ১,০৭০ কোটি টাকা এবং দেশটির জনসংখ্যা = ১০ কোটি। 'P' দেশের মাথাপিছু আয় = ১ , ০৭০ কোটি ১০ কোটি টাকা = ১০৭টাকা \\frac{১,০৭০\\ কোটি}{১০\\ কোটি}টাকা=১০৭টাকা ১০   কোটি ১ , ০৭০   কোটি ​ টাকা = ১০৭টাকা আবার, Q' দেশের জাতীয় আয় = ১,১৫০ কোটি টাকা। এবং দেশটির জনসংখ্যা = ৫ কোটি। 'Q' দেশের মাথাপিছু আয় = ১ , ১৫০ কোটি  [ গ থেকে প্রাপ্ত ) ৫ কোটি টাকা \\frac{১,১৫০\\ কোটি\\ [গ\\ থেকে\\ প্রাপ্ত)}{৫\\ কোটি}টাকা ৫   কোটি ১ , ১৫০   কোটি   [ গ   থেকে   প্রাপ্ত ) ​ টাকা = ২৩০ টাকা 'P' দেশের জনগণের মাথাপিছু আয় ১০৭ টাকা। অপরদিকে 'Q' দেশের জনগণের মাথাপিছু আয় ২৩০ টাকা। 'P' দেশের থেকে 'Q' দেশের জনগণের মাথাপিছু আয় বেশি। যে দেশের জনগণের মাথাপিছু আয় যত বেশি, সে দেশের অর্থনৈতিক অবস্থা তত ভালো। সুতরাং, 'Q' দেশের অর্থনৈতিক অবস্থা 'P' দেশের থেকে ভালো।"
        }
      ]
    },
    {
      "number": "10",
      "uddipok": "হীরা ও পান্না দুই বন্ধু। বিশ্ববিদ্যালয়ের পড়া শেষ করে হীরা একটি বিদেশি ফার্মে সহকারী ব্যবস্থাপক পদে যোগদান করে এবং পান্না বিসিএস ক্যাডার সার্ভিসের সহকারী ভূমি কমিশনার পদে যোগ দেয়। ৫ বছর পর হীরাকে তার যোগ্যতা ও অভিজ্ঞতার কারণে উক্ত ফার্মের জার্মানি শাখার পূর্ণাঙ্গ ব্যবস্থাপক হিসেবে প্রেরণ করা হয়। সেখানে থেকে তিনি তার আয়ের একটি বড় অংশ দেশে তার মা- বাবাকে পাঠায়। অন্যদিকে পান্না পদোন্নতি পেয়ে উপজেলা নির্বাহী কর্মকর্তা হয়।",
      "tag": "RB 17,BB 17",
      "sub_questions": [
        {
          "label": "ক",
          "question": "",
          "explanation": "কোনো ব্যক্তি শারীরিক শক্তি ব্যয় করে যে শ্রম দেয় তাকে কায়িক শ্রম বলে।"
        },
        {
          "label": "খ",
          "question": "",
          "explanation": "ভূমি বলতে ভূপৃষ্ঠের উপরিভাগকে বোঝায়। কিন্তু অর্থনীতির ভাষায়, প্রকৃতি থেকে পাওয়া সব সম্পদকেই ভূমি বলে। ভূমি প্রকৃতির সৃষ্টি। এটি চিরন্তন অস্তিত্বসম্পন্ন। এর যোগান মানুষ বাড়াতে পারে না। তবে আবাদি জমির উর্বরতা শক্তি কমতে পারে। একে ভূমি ক্ষয় বলা হলেও তা ধ্বংস হয় না। প্রকৃতির অন্যান্য সৃষ্টি (যেমন- চন্দ্র, সূর্য, বাতাস প্রভৃতি) এর মতো ভূমি অবিনশ্বর।"
        },
        {
          "label": "গ",
          "question": "",
          "explanation": "উদ্দীপকের পান্নার পদোন্নতি হলো স্তরগত গতিশীলতা। একই পেশার এক স্তর থেকে অন্য স্তরে উন্নীত হওয়াকে স্তরগত গতিশীলতা বলে। এ গতিশীলতার কারণে একজন শ্রমিক আরও বেশি পরিমাণে দায়িত্বশীল হয় এবং কাজের প্রতি যোগ্যতা ও আগ্রহ বেড়ে যায়। উদ্দীপকের পান্না বিসিএস ক্যাডার সার্ভিসের সহকারী ভূমি কমিশনার হিসেবে যোগদান করেন। পরবর্তীতে তিনি পদোন্নতি পেয়ে উপজেলা নির্বাহী কর্মকর্তা হন। ফলে তিনি একই পেশার একস্তর থেকে অন্য স্তরে উন্নীত হন। তিনি একই পেশায় নিয়োজিত থেকেই পদোন্নতির মাধ্যমে শ্রমের গতিশীলতা সৃষ্টি করেন। এভাবে পদোন্নতির মাধ্যমে শ্রমের পরিবর্তন করাই হচ্ছে শ্রমের স্তরগত গতিশীলতা। সুতরাং, জনাব পান্নার পদোন্নতি শ্রমের স্তরগত গতিশীলতা সৃষ্টি করেছে।"
        },
        {
          "label": "ঘ",
          "question": "",
          "explanation": "উদ্দীপকের হীরা ও পান্নার কাজের পরিধি দেশের আর্থ-সামাজিক অবস্থার ওপর ইতিবাচক প্রভাব ফেলে। শ্রমিক তার নিজস্ব প্রয়োজনে বিদ্যমান পেশা, স্থান এবং কোনো শিল্প প্রতিষ্ঠান থেকে অন্যত্র স্থানান্তরিত হলে, তাকে শ্রমের গতিশীলতা বলে। এটি দেশের আর্থ-সামাজিক অবস্থাকে প্রভাবিত করে। উদ্দীপকের হীরা একটি বিদেশি ফার্মে সহকারী ব্যবস্থাপক হিসেবে যোগদান করেন। পরবর্তীতে তিনি উক্ত ফার্মের জার্মানি শাখার পূর্ণাঙ্গ ব্যবস্থাপক হিসেবে নিয়োগ পান। ফলে শ্রমের ভৌগোলিক গতিশীলতা সৃষ্টি হয়। অন্যদিকে, জনাব পান্না বিসিএস ক্যাডার সার্ভিসের সহকারী ভূমি কমিশনার পদে যোগ দেন। পরবর্তীতে তিনি পদোন্নতির মাধ্যমে উপজেলা নির্বাহী কর্মকর্তা হন। শ্রমের ভৌগোলিক ও স্তরগত গতিশীলতা উভয়ই দেশের আর্থ-সামাজিক অবস্থাকে প্রভাবিত করে। শ্রমের ভৌগোলিক গতিশীলতার ফলে হীরা জার্মানি শাখায় স্থানান্তরিত হয়। সেখান থেকে তার প্রেরিত বৈদেশিক মুদ্রা দেশের অর্থনীতিতে গুরুত্বপূর্ণ ভূমিকা রাখে। অন্যদিকে জনাব পান্না পদোন্নতির মাধ্যমে শ্রমের স্তরগত গতিশীলতা সৃষ্টি করেন। তিনি উপজেলা নির্বাহী কর্মকর্তা হওয়ায় তার কাজের পরিধি বাড়ে। জনসাধারণকে আরও বেশি সেবা দেওয়ার মাধ্যমে তিনি দেশের আর্থ- সামাজিক অবস্থার উন্নয়নে সহায়তা করেন। তাই বলা যায়, হীরা ও পান্নার কাজের পরিধি দেশের আর্থ-সামাজিক অবস্থার উন্নয়নে প্রভাব ফেলে।"
        }
      ]
    },
    {
      "number": "11",
      "uddipok": "মি. নজরুল ২ কোটি টাকা ও ৫০ জন শ্রমিক নিয়ে একটি সাবান কারখানা স্থাপন করেন। বিদ্যমান জনবল ও যন্ত্রপাতির সর্বোচ্চ ব্যবহার করে তিনি প্রতিদিন সর্বাধিক সাবান উৎপাদন করতে পারেন। ফলে ক্রেতারা উন্নতমানের সাবান সর্বনিম্ন মূল্যে কিনতে পারায় খুব খুশি হয়। বর্তমানে এই ব্যাপক চাহিদা পূরণ করার জন্য মি. নজরুল উৎপাদন বাড়ানোর চিন্তা করছেন। কিন্তু এতে বিভিন্ন প্রকার সমস্যা হতে পারে বলে তিনি চিন্তিত হয়ে পড়েছেন।",
      "tag": "BB 17",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের উৎপাদন বা বিক্রির পরিমাণ কমা বা বাড়ার কারণে যে ব্যয়ের পরিবর্তন হয়, তাকে পরিবর্তনশীল ব্যয় বলে।"
        },
        {
          "label": "খ",
          "question": "",
          "explanation": "বৃহদায়তন ব্যবসায় প্রতিষ্ঠানে সিদ্ধান্ত নিতে বিলম্ব হয়। উৎপাদনের ক্ষেত্রে যেসব প্রতিষ্ঠানের জমি ও বিল্ডিং বাদে স্থায়ী সম্পদের দাম ৫০ কোটি টাকার বেশি বা শ্রমিক সংখ্যা ৩০০ জনের বেশি, সেসব প্রতিষ্ঠানকে বৃহদায়তন ব্যবসায় প্রতিষ্ঠান বলা হয়। এ প্রতিষ্ঠান আকারে অন্যান্য প্রতিষ্ঠানের চেয়ে বড় হয় ও কর্মী অনেক থাকে। এরূপ ব্যবসায়ে সিদ্ধান্ত নেওয়ার জন্য পরিচালকমণ্ডলী এবং ব্যবসায় সংশ্লিষ্ট সকলের সাথে যোগাযোগ করে সিদ্ধান্ত নিতে হয়। এজন্য সিদ্ধান্ত নেওয়ায় বিলম্ব হয়ে থাকে।"
        },
        {
          "label": "গ",
          "question": "",
          "explanation": "মি. নজরুলের প্রতিষ্ঠানটি ক্ষুদ্র এন্টারপ্রাইজ, যা কাম্য উৎপাদন মাত্রা অনুসরণ করে। ক্ষুদ্র এন্টারপ্রাইজে শ্রমিক, মূলধন এবং উৎপাদনের পরিমাণ কম হয়। কাম্য মাত্রায় উৎপাদন যন্ত্রপাতি, অবচয়, সুদ, পরিচালন দক্ষতা এবং সম্পদের সদ্ব্যবহার নিশ্চিত করে। এতে পণ্যের একক প্রতি উৎপাদন ব্যয় কম হয়। মি. নজরুল ২ কোটি টাকা এবং ৫০ জন শ্রমিক নিয়ে একটি সাবান কারখানা স্থাপন করেন। তিনি কারখানায় বিদ্যমান জনবল এবং সম্পদের সর্বোচ্চ ব্যবহার করেন এবং সর্বাধিক সাবান উৎপাদন করেন। এতে ক্রেতারা সর্বনিম্ন মূল্যে উন্নতমানের সাবান কিনতে পারে। শুধু কাম্য উৎপাদন মাত্রায়ই উৎপাদন বাড়িয়ে পণ্যের গড় ব্যয় কমিয়ে আনা সম্ভব হয়। উদ্দীপকে শ্রমিক ও সম্পদের সদ্ব্যবহারের মাধ্যমে মি. নজরুলের প্রতিষ্ঠানটি সর্বোচ্চ সাবান উৎপাদন করেছে যা কাম্য উৎপাদন মাত্রার সাথে সামঞ্জস্যপূর্ণ। তাই বলা যায়, মি. নজরুলের প্রতিষ্ঠানটি কাম্য উৎপাদন মাত্রা অনুসরণ করে।"
        },
        {
          "label": "ঘ",
          "question": "",
          "explanation": "বর্ধিত চাহিদা পূরণ করতে মি. নজরুলের উচিত প্রতিষ্ঠানকে ক্ষুদ্র এন্টারপ্রাইজ থেকে মাঝারি এন্টারপ্রাইজে রূপান্তরিত করা। বাংলাদেশে ক্ষুদ্র ও মাঝারি এন্টারপ্রাইজ শিল্প আইন ২০১৬ দ্বারা নিয়ন্ত্রিত। ক্ষুদ্র এন্টারপ্রাইজে মূলধনের পরিমাণ হচ্ছে ৭৫ লক্ষ থেকে সর্বোচ্চ ১৫ কোটি টাকা। অন্যদিকে, মাঝারি এন্টারপ্রাইজে মূলধনের পরিমাণ হচ্ছে ১৫ কোটি থেকে সর্বোচ্চ ৫০ কোটি টাকা। আর ক্ষুদ্র এন্টারপ্রাইজে শ্রমিক সংখ্যা ৩১ থেকে ১২০ জন এবং মাঝারি এন্টারপ্রাইজে ১২১ থেকে ৩০০ জন হয়ে থাকে। মি. নজরুল ২ কোটি টাকা এবং ৫০ জন শ্রমিক নিয়ে একটি সাবান কারখানা স্থাপন করেন। শিল্প আইন অনুযায়ী এটি একটি ক্ষুদ্র এন্টারপ্রাইজ। এ প্রতিষ্ঠানে মি. নজরুল সর্বনিম্ন ব্যয়ে উন্নতমানের সাবান তৈরি এবং বিক্রি করেন। তাই বাজারে তার সাবানের চাহিদা অনেক বেশি। চাহিদা পূরণের লক্ষ্যে তিনি উৎপাদন বাড়ানোর চিন্তা করছেন। মি. নজরুলের সাবান কারখানাটি ক্ষুদ্র এন্টারপ্রাইজ বলে এর উৎপাদনের পরিমাণ কম। বর্ধিত চাহিদা মোকাবেলায় তাকে উৎপাদন বাড়াতে হবে। তাই আরও মূলধন বিনিয়োগ ও শ্রমিক নিয়োগ করতে হবে। এক্ষেত্রে তিনি ক্ষুদ্র এন্টারপ্রাইজ থেকে প্রতিষ্ঠানটিকে মাঝারি এন্টারপ্রাইজে রূপান্তর করতে পারেন। এতে উৎপাদন বাড়িয়ে বাজারের বাড়তি চাহিদা পূরণ করা সম্ভব হবে। তাই আমার মতে, মি. নজরুলের প্রতিষ্ঠানটিকে মাঝারি এন্টারপ্রাইজে রূপান্তর করার পদক্ষেপ নেওয়া উচিত।"
        }
      ]
    }
  ]
}