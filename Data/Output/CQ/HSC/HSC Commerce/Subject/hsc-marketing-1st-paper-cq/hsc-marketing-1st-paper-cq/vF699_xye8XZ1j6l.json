{
  "title": "ময়মনসিংহ বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব আরব আলী মৌসুমে বৃহত্তর ফরিদপুর ও পাবনা অঞ্চল হতে পেঁয়াজ ও রসুন সংগ্রহ করে দেশের পূর্ব ও দক্ষিণ অঞ্চলে সরবরাহ করেন। এ সময় বিদেশ হতে প্রচুর পেঁয়াজ ও রসুন আমদানি হওয়ায় পেঁয়াজ ও রসুনের দাম কমে যায়। তাই আর্থিক ক্ষতির হাত থেকে রক্ষা পেতে তিনি দ্রুত সেগুলো বিক্রি করে দেন। ভবিষ্যতে এরূপ পরিস্থিতি মোকাবিলায় তিনি ভিন্ন ব্যবস্থা গ্রহণের কথা ভাবছেন।",
      "tag": "MB 25",
      "sub_questions": [
        {
          "label": "ক",
          "question": "শ্রমের উৎপাদনশীলতা কী?",
          "explanation": "মোট উৎপাদনের একক ও মোট শ্রমঘণ্টার অনুপাতকে শ্রমের। উৎপাদনশীলতা বলে"
        },
        {
          "label": "খ",
          "question": "",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে। এ প্রক্রিয়ার মাধ্যমে কাঁচামাল প্রক্রিয়াজাত করে ভোগ বা ব্যবহার উপযোগী পণ্যে রূপান্তর করা হয়। উৎপাদিত এসব পণ্য ভোগ বা ব্যবহারের মাধ্যমে ভোক্তা নিজের প্রয়োজন মেটায়। মানুষের অভাব মেটাতে কাঁচামাল সংগ্রহ থেকে চূড়ান্ত পণ্য উৎপাদন ও সরবরাহের কাজ। প্রতিনিয়ত চলতে থাকে। তাই উৎপাদনকে চলমান প্রক্রিয়া বলা হয়।"
        },
        {
          "label": "গ",
          "question": "",
          "explanation": "জনাব আরব আলী পেঁয়াজ ও রসুন সংগ্রহের, মাধ্যমে স্বত্বগত ও স্থানগত উপযোগ সৃষ্টি করেছেন। পণ্যের মালিকানা পরিবর্তনের মাধ্যমে স্বত্বগত উপযোগ সৃষ্টি হয়। পণ্য কেনাবেচার মাধ্যমে এটি হয়ে থাকে। আর একস্থানের পণ্য অন্য স্থানে নিয়ে যাওয়ার মাধ্যমে স্থানগত উপযোগ সৃষ্টি হয়। পরিবহনের মাধ্যমে এই উপযোগ সৃষ্টি হয়। জনাব আরব আলী বৃহত্তর ফরিদপুর ও পাবনা অঞ্চল হতে পেঁয়াজ ও রসুন সংগ্রহ করেন। পরবর্তীতে সেই পেঁয়াজ ও রসুন তিনি দেশের পূর্ব ও দক্ষিণ অঞ্চলের ভোক্তাদের সরবরাহ করেন। এক্ষেত্রে ফরিদপুর ও পাবনা অঞ্চলের উৎপাদনকারীদের থেকে পেঁয়াজ ও রসুন কেনার মাধ্যমে তিনি পণ্যের মালিকানা অর্জন করেন। এতে স্বত্বগত উপযোগ সৃষ্টি হয়। আবার পরিবহনের মাধ্যমে সেগুলো দেশের বিভিন্ন অঞ্চলে পৌঁছে দেন। এর মাধ্যমে স্থানগত উপযোগ সৃষ্টি হয়েছে। এভাবে জনাব আরব আলী পেঁয়াজ ও রসুন সংগ্রহ ও বিভিন্ন স্থানে পৌঁছানোর মাধ্যমে স্বত্বগত ও স্থানগত উপযোগ সৃষ্টি করেছেন।"
        },
        {
          "label": "ঘ",
          "question": "",
          "explanation": "জনাব আরব আলী পণ্য গুদামজাতকরণ করে ঝুঁকি কমানোর কথা ভাবছেন বলে আমি মনে করি। উৎপাদনের সময় থেকে বিক্রি বা ভোগের সময় পর্যন্ত গুদামজাতকরণের মাধ্যমে পণ্য সংরক্ষণ করা যায়। এতে এক মৌসুমের উৎপাদিত পণ্য অন্য মৌসুমেও ভোগ করা যায়। গুদামজাতকরণ পণ্যের সময়গত উপযোগ সৃষ্টি করে। জনাব আরব আলী বৃহত্তর ফরিদপুর ও পাবনা অঞ্চল থেকে পেঁয়াজ ও রসুন সংগ্রহ করেন। সংগ্রহ করা পেঁয়াজ ও রসুনগুলো তিনি দেশের পূর্ব ও দক্ষিণ অঞ্চলে সরবরাহ করেন। কিন্তু এ সময় বিদেশ থেকে প্রচুর পেঁয়াজ ও রসুন আমদানি হওয়ায় এসবের পণ্যের দাম কমে যায়। তাই আর্থিক ক্ষতির হাত থেকে রক্ষা পেতে পেঁয়াজ ও রসুনগুলো তিনি দ্রুত বিক্রি করে দেন। বিদেশ থেকে পেঁয়াজ ও রসুন আমদানি করায় পণ্যের যোগান বেড়ে যায়। এতে স্বাভাবিকভাবেই পণ্যের দাম কমে যায়। এ পরিস্থিতিতে জনাব আরব আলী পেঁয়াজ ও রসুনগুলো গুদামজাত করে যথাযথভাবে সংরক্ষণ করতে পারেন। এতে পণ্যের গুণাগুণ অক্ষুণ্ণ থাকবে। পরবর্তী সময়ে চাহিদা বাড়লে পেঁয়াজ ও রসুনগুলো বিক্রি করে তিনি আশানুরূপ মুনাফা অর্জন করতে পারবেন। পাশাপাশি বর্তমানে কম দামে বিক্রি করায় যে আর্থিক ক্ষতির সম্মুখীন হয়েছেন তা থেকেও রেহাই পাবেন। অতএব, ব্যবসায়ের ঝুঁকি কমাতে জনাব আরব আলীর পণ্য গুদামজাতকরণের ব্যবস্থা করা উচিত বলে আমি মনে করি"
        }
      ]
    },
    {
      "number": "2",
      "uddipok": "নাহিয়ান ইলেকট্রনিক্স কোম্পানি ২০২৪ সালে ২০০ টাকা মূল্যের ১,০০,০০০ এলইডি বাল্ব উৎপাদন করে, যার মূল্য ২,০০,০০,০০০ টাকা। বাল্ব উৎপাদনে ৫০,০০,০০০ টাকার যন্ত্রপাতি এবং এবং মজুরি বাবদ ৫,৫০,০০০ টাকা ব্যয় হয়। উক্ত বাল্ব উৎপাদনে মোট যন্ত্র সময় বাবদ ব্যয় হয় ২,৫০০ ঘন্টা। প্রতিষ্ঠানটির ২০২২ ও. ২০২৩ সালের মোট উৎপাদনশীলতা ছিল যথাক্রমে ৩.১৫ ও ৩.৩০।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "কোনো কাজ বা সুবিধার মধ্যে মানুষের যে অভাব পূরণের সামর্থ্য বিদ্যমান থাকে তাকেই সেবাগত উপযোগ বলে।"
        },
        {
          "label": "খ",
          "question": "",
          "explanation": "প্রতিষ্ঠানে উৎপাদিত পণ্য এবং উৎপাদনে ব্যবহৃত উপাদানের অনুপাতকে উৎপাদনশীলতা বলে। উৎপাদন সম্পন্ন করতে কাঁচামাল, শ্রমিক, যন্ত্রপাতি ও মূলধন প্রভৃতি প্রয়োজন হয়। উৎপাদনশীলতার মাধ্যমে এসব সম্পদ বা উপাদানের যথাযথ ব্যবহারের ব্যবস্থা করা হয়। এর মাধ্যমে সর্বনিম্ন সম্পদ ব্যবহার করে সর্বোচ্চ পরিমাণ উৎপাদন করা হয়। ফলে সম্পদের অপচয় হয় না। এভাবে উৎপাদনশীলতা সম্পদের সদ্ব্যবহার নিশ্চিত করে।"
        },
        {
          "label": "গ",
          "question": "উদ্দীপকের আলোকে প্রতিষ্ঠানটির ২০২৪ সালের যন্ত্রের উৎপাদনশীলতা নির্ণয় করো।",
          "explanation": "মোট উৎপাদনের পরিমাণ ও মোট যন্ত্র সময়ের অনুপাতই হলো যন্ত্রের উৎপাদনশীলতা। দেওয়া আছে নাহিয়ান ইলেকট্রনিক্স কোম্পানি-এর ২০২৪ সালের, মোট উৎপাদনের পরিমাণ = ১,০০,০০০ একক মোট যন্ত্র সময় = ২,৫০০ ঘণ্টা ∴ \\therefore ∴ যন্ত্রের উৎপাদনশীলতা = = = মোট উৎপাদনের পরিমাণ মোট যন্ত্র সময় \\frac{\\text{মোট উৎপাদনের পরিমাণ}}{\\text{মোট যন্ত্র সময়}} মোট   যন্ত্র   সময় মোট   উৎপাদনের   পরিমাণ ​ = = = ১ , ০০ , ০০০ ২ , ৫০০ \\frac{১,০০,০০০}{২,৫০০} ২ , ৫০০ ১ , ০০ , ০০০ ​ = = = ৪০ সুতরাং, নাহিয়ান ইলেকট্রনিক্স-এর ২০২৪ সালের যন্ত্রপাতির উৎপাদনশীলতা ৪০। নোট: এ প্রশ্নটির সমাধান যন্ত্রের উৎপাদনশীলতা = মোট উৎপাদনের মূল্য মোট যন্ত্রপাতি বাবদ ব্যয় = \\frac{\\text{মোট উৎপাদনের মূল্য}}{\\text{মোট যন্ত্রপাতি বাবদ ব্যয়}} = মোট   যন্ত্রপাতি   বাবদ   ব্যয় মোট   উৎপাদনের   মূল্য ​ এই সূত্র দিয়েও করা যাবে। দুটোই সঠিক।"
        },
        {
          "label": "ঘ",
          "question": "",
          "explanation": "মোট উৎপাদিত পণ্যের মূল্যকে মোট উপকরণের মূল্য দ্বারা ভাগ করলে মোট উৎপাদনশীলতা পাওয়া যায়। কোনো প্রতিষ্ঠানের মোট উৎপাদনশীলতা যত বেশি হয় প্রতিষ্ঠানের আর্থিক অবস্থা তত ভালো। নাহিয়ান ইলেকট্রনিক্স কোম্পানি-এর ২০২৪ সালের মোট উৎপাদিত পণ্যের মূল্য = ২,০০,০০,০০০ টাকা যন্ত্রপাতি বাবদ ব্যয় ৫০,০০,০০০ টাকা মজুরি বাবদ ব্যয় = ৫,৫০,০০০ টাকা ∴ \\therefore ∴ মোট উৎপাদনশীলতা = = = মোট উৎপাদনের মূল্য মোট উপকরণের মূল্য \\frac{\\text{মোট উৎপাদনের মূল্য}}{\\text{মোট উপকরণের মূল্য}} মোট   উপকরণের   মূল্য মোট   উৎপাদনের   মূল্য ​ = = = ২,০০,০০,০০০ ৫০,০০,০০০ + ৫,৫০,০০০ \\frac{\\text{২,০০,০০,০০০}}{\\text{৫০,০০,০০০} + \\text{৫,৫০,০০০}} ৫০ , ০০ , ০০০ + ৫ , ৫০ , ০০০ ২ , ০০ , ০০ , ০০০ ​ = = = ২,০০,০০,০০০ ৫৫,৫০,০০০ = ৩.৬০ \\frac{\\text{২,০০,০০,০০০}}{\\text{৫৫,৫০,০০০}} = \\text{৩.৬০} ৫৫ , ৫০ , ০০০ ২ , ০০ , ০০ , ০০০ ​ = ৩ . ৬০ নাহিয়ান ইলেকট্রনিক্স কোম্পানি-এর ২০২৪ সালে মোট উৎপাদনশীলতা ৩.৬০ যেটি ২০২৩ ও ২০২২ সালে ছিল যথাক্রমে ৩.৩০ ও ৩.১৫। অর্থাৎ, ২০২২ ও ২০২৩ সালের তুলনায় ২০২৪ সালে প্রতিষ্ঠানটি সম্পদের সদ্ব্যবহার ও উৎপাদন বাড়াতে সক্ষম হয়েছে। তাই ২০২২ ও ২০২৩ সালের তুলনায় ২০২৪ সাল ছিল নাহিয়ান ইলেকট্রনিক্স-এর অধিক লাভজনক -মন্তব্যটির সাথে আমি একমত"
        }
      ]
    },
    {
      "number": "3",
      "uddipok": "হামিদ মিয়া একজন গরিব চাষি। তিনি স্ত্রী ও ৫ সন্তান নিয়ে কোনো রকমে দিনাতিপাত করতেন। পরবর্তীতে তিন ছেলেকে কারিগরি শিক্ষায় শিক্ষিত করে মধ্যপ্রাচ্যের তিনটি দেশে প্রেরণ করেন। দক্ষ হওয়ায় তারা ভালো বেতনের কাজ পায়। ফলে তারা প্রচুর অর্থ দেশে প্রেরণ করে। বর্তমানে হামিদ মিয়ার সংসারে বেশ সচ্ছলতা ফিরে এসেছে। তিনি এখন পাকা বাড়ি ও একটি গাড়ি ক্রয়ের কথা ভাবছেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "যেসব উপাদান যৌথ ও সমন্বিত ভূমিকায় উৎপাদনের কাজ সম্পন্ন করে সেগুলোকে উৎপাদনের উপকরণ বলে।"
        },
        {
          "label": "খ",
          "question": "",
          "explanation": "যে সম্পদ কোনো আয় সৃষ্টি করে অথবা আয় উপার্জনে সহায়তা করে তাই মূলধন। উ ৎপাদনের উপকরণগুলোর মধ্যে মূলধন অন্যতম। মূলধনকে উৎপাদনের উৎপাদিত উপাদান বলার কারণ মূলধন মানুষের শ্রম থেকে উৎপাদিত হয়। এটি বর্তমান ভোগের জন্য ব্যবহৃত না হয়ে অধিকতর উৎপাদনের জন্য পুনরায় উৎপাদন কাজে ব্যবহৃত হয়।"
        },
        {
          "label": "গ",
          "question": "",
          "explanation": "উদ্দীপকের হামিদ মিয়া শারীরিক শ্রমের সাথে যুক্ত ছিলেন। কোনো ব্যক্তি শারীরিক শক্তি ব্যয় করে কোনো কাজ করলে তাকে শারীরিক শ্রম বলা হয়। এ শ্রমের পারিশ্রমিক বা মূল্য সাধারণত কম হয়। শারীরিক শ্রমের ক্ষেত্রে ব্যক্তিকে কাজে সরাসরি অংশগ্রহণ করতে হয়। কৃষক, জেলে, দিন-মজুর প্রভৃতি পেশার মানুষ এ ধরনের শ্রমের সাথে বেশি যুক্ত থাকেন। উদ্দীপকের হামিদ মিয়া একজন গরিব চাষি। তিনি স্ত্রী ও সন্তান নিয়ে কোনো রকম দিনাতিপাত করতেন। এক্ষেত্রে হামিদ মিয়া শারীরিক শক্তিকে কাজে লাগিয়ে চাষাবাদ করতেন। তিনি ফসল উৎপাদনে সরাসরি জড়িত থাকতেন। আর এ ধরনের কাজ তিনি সরাসরি অংশগ্রহণ না করলে করতে পারতেন না। এছাড়া তার এ ধরনের শ্রমের পারিশ্রমিক সাধারণত কম হয়ে থাকে। এসব বৈশিষ্ট্যের সাথে শারীরিক শ্রমের মিল আছে। সুতরাং, উদ্দীপকের হামিদ মিয়া শারীরিক শ্রমের সাথে যুক্ত ছিলেন।"
        },
        {
          "label": "ঘ",
          "question": "",
          "explanation": "ভৌগোলিক শ্রম গতিশীলতার অন্তর্গত আন্তর্জাতিক শ্রম গতিশীলতাই হামিদ মিয়ার সচ্ছলতার মূল কারণ বলে আমি মনে করি। শ্রমিক তার কর্মস্থল পরিবর্তন করে অন্য কোনো অঞ্চলে চাকরি নিলে তাকে ভৌগোলিক শ্রম গতিশীলতা বলা হয়। আর কর্মস্থল একাদেশ থেকে অন্য দেশে পরিবর্তন হলে তা আন্তর্জাতিক শ্রম গতিশীলতার অন্তর্ভুক্ত হয়। এ ধরনের শ্রম গতিশীলতার মাধ্যমে শ্রমের যথাযথ বিনিময়-মূল্য পাওয়ার মাধ্যমে আর্থিক সচ্ছলতা অর্জন করা যায়। উদ্দীপকের হামিদ মিয়া একজন গরিব চাষি ছিলেন। পরবর্তীতে তিনি তার তিন ছেলেকে কারিগরি শিক্ষায় শিক্ষিত করে মধ্যপ্রাচ্যের তিনটি দেশে প্রেরণ করেন। দক্ষ হওয়ায় তারা ভালো বেতনের কাজ পায়। এতে তারা প্রচুর অর্থ দেশে প্রেরণ করতে সক্ষম হয়। এজন্য হামিদ মিয়ার সংসারে বেশ সচ্ছলতা ফিরে এসেছে। তাই তিনি এখন পাকা বাড়ি ও গাড়ি ক্রয়ের কথা ভাবছেন। হামিদ মিয়া তার ছেলেদের কাজের জন্য এক দেশ থেকে অন্য দেশে প্রেরণ করেন। এক্ষেত্রে আন্তর্জাতিক শ্রম গতিশীলতা সৃষ্টি হয়েছে। শ্রমের এ গতিশীলতার কারণে তার ছেলেরা শ্রমের যথাযথ বিনিময় মূল্য পাচ্ছে। এতে তাদের আয়ের পমিাণ বৃদ্ধি পায়। এক্ষেত্রে তারা কাজের জন্য দেশ ছেড়ে অন্য দেশে না গেল তা সম্ভব হতো না। তারা আর্থিকভাবে অসচ্ছল থেকে যেত। তাই বলা যায়, আন্তর্জাতিক শ্রম গতিশীলতাই হামিদ মিয়ার সচ্ছলতার মূল কারণ"
        }
      ]
    },
    {
      "number": "4",
      "uddipok": "কৌশিক মেঘনা নদীতে জাল ফেলে মাছ ধরেন এবং তা বাজারে বিক্রি করেন। প্রতিদিনের আয় হতে তিনি কিছু টাকা জমা করে রাখেন। পুরো এক বছরের সঞ্চিত অর্থ দিয়ে মাছ ধরার জন্য একটি আধুনিক জাল কেনেন।\"",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "পণ্য ডিজাইনের শেষ ধাপ চূড়ান্ত উৎপাদন।"
        },
        {
          "label": "খ",
          "question": "",
          "explanation": "মাটি, মাটির উর্বরাশক্তি, আবহাওয়া, বৃষ্টিপাত, জলবায়ু, তাপ, পানি, বাতাস, সূর্যের আলো, খনিজ সম্পদ, বনজ সম্পদ, মৎস্য ক্ষেত্র, নদ-নদী ইত্যাদি, যা প্রকৃতি দান করেছে তাই হলো ভূমি। এটি সৃষ্টিকর্তা কর্তৃক মানুষের জন্য দেওয়া একটি উপহার। প্রকৃতি ছাড়া এটি পাওয়া যাবে না কিংবা উৎপাদন ও ভোগ করা যাবে না। শুধু প্রকৃতিই ভূমির একমাত্র উৎস। তাই বলা যায়, ভূমি প্রকৃতির দান।"
        },
        {
          "label": "গ",
          "question": "",
          "explanation": "কৌশিকের কাজটি উৎপাদনের ভূমি উপকরণের অন্তর্ভুক্ত। প্রকৃতি থেকে পাওয়া সব সম্পদই ভূমি। মাটি, মাটির উর্বরতা, বৃষ্টিপাত, আবহাওয়া, জলবায়ু, নদ-নদী প্রভৃতি ভূমির অন্তর্ভুক্ত। এটি প্রকৃতির সব থেকে আদি উপাদান এবং অবিনশ্বর। ভূমির ওপর ভিত্তি করে একেক অঞ্চলে একেক ধরনের পণ্য উৎপাদনকারী প্রতিষ্ঠান গড়ে ওঠে। উদ্দীপকে কৌশিক মেঘনা তীরবর্তী এলাকার একজন জেলে। তিনি মেঘনা নদীতে জাল ফেলে মাছ ধরে তা বিক্রি করেন। এক্ষেত্রে তার ব্যবসায়ের পণ্য মাছ, যা প্রাকৃতিক উৎস নদী থেকে তিনি সংগ্রহ করেন। এ নদী প্রকৃতির দান। মূলত প্রাকৃতিক উৎসের সহজপ্রাপ্যতার মাধ্যমে তিনি তার ব্যবসায়িক কাজ চালাচ্ছেন। নদী, মাছ এসব প্রকৃতি সৃষ্ট উপাদান, যা উৎপাদনের ভূমি উপকরণের সাথে মিলে যায়। সুতরাং, কৌশিকের কাজটি উৎপাদনের ভূমি উপকরণের অন্তর্ভুক্ত।"
        },
        {
          "label": "ঘ",
          "question": "",
          "explanation": "আমি মনে করি, কৌশিকের আধুনিক জাল ক্রয় উৎপাদনের উৎপাদিত উপাদান। উৎপাদনের উপকরণগুলোর মধ্যে মূলধন অন্যতম। মূলধনকে উৎপাদনের উৎপাদিত উপাদান বলার কারণ মূলধন মানুষের শ্রম থেকে উৎপাদিত হয়। এটি বর্তমান ভোগের জন্য ব্যবহৃত না হয়ে অধিকতর উৎপাদনের জন্য পুনরায় উৎপাদন কাজে ব্যবহৃত হয় উদ্দীপকে কৌশিক মেঘনা নদীতে জাল ফেলে মাছ ধরে তা বিক্রি করেন। এক্ষেত্রে তিনি উৎপাদনের ভূমি উপাদানটির ব্যবহার করছেন। তিনি প্রতিদিনের মাছ বিক্রি থেকে আয়ের কিছু টাকা জমা করে রাখেন। পুরো এক বছরের সঞ্চিত অর্থ দিয়ে তিনি মাছ ধরার জন্য একটি আধুনিক জাল ফেলেন। উৎপাদনের দৃষ্টিকোণ থেকে কৌশিকের কেনা আধুনিক জাল একটি মূলধন। এ জাল কেনার টাকা তিনি শ্রমের মাধ্যমে উপার্জন করেছিলেন। আর এ আধুনিক জাল দিয়ে তিনি আগের চেয়ে বেশি পরিমাণে মাছ ধরতে পারবেন। এতে তার আয় আগের চেয়ে বাড়বে। এভাবে তার জমানো টাকা দিয়ে কেনা জাল অধিকতর উৎপাদনশীলতা নিশ্চিতে সাহায্যে করবে। আর মূলধনকে উৎপাদনের উৎপাদিত উপাদান বলা হয়। তাই বলা যায়, আশিকের আধুনিক জাল ক্রয় উৎপাদনের উৎপাদিত উপাদান।"
        }
      ]
    },
    {
      "number": "5",
      "uddipok": "আশরাফ বেকারি উন্নতমানের পণ্য তৈরি করার লক্ষ্যে পরিকল্পনা প্রণয়ন করে। সে অনুযায়ী উপকরণাদি এবং কার্যাবলির সমন্বয়সাধন করে। এতে প্রতিষ্ঠানটি ন্যায্যমূল্যে মান ও রুচিসম্মত পণ্য সরবরাহ করতে পারে। প্রতিষ্ঠানটি দীর্ঘমেয়াদে বাজারে টিকে থাকা এবং বিদেশে পণ্য রপ্তানির জন্য একটি সনদ গ্রহণের কথা ভাবছেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "বাংলাদেশ স্ট্যান্ডার্ডস অ্যান্ড টেস্টিং ইনস্টিটিউশন (Bangladesh Standards & Testing Institution) ।"
        },
        {
          "label": "খ",
          "question": "",
          "explanation": "বসেবা হলো কোনো কাজ বা সুবিধা, যা স্পর্শ করা যায় না, কিন্তু মানুষের প্রয়োজন এবং অভাব মেটায়। সেবা এমন একটি বিষয়, যা. অল্প সময়ের জন্যও সংরক্ষণ করা যায় না। ঐ সেবার উপযোগিতা নষ্ট হয়ে যায়। যেমন কেউ যদি ভ্রমণে বাংলাদেশ বিমানের টিকিট কেনে এবং সময়মতো বিমানে উঠতে না পারে, তাহলে সে টিকিট আর কার্যকর হয় না। এছাড়াও হোটেলের কক্ষ খালি থাকা, সিনেমা হলের খালি আসন প্রভৃতি সেবার পচনশীলতা প্রকাশ করে।"
        },
        {
          "label": "গ",
          "question": "",
          "explanation": "আশরাফ বেকারির পণ্য তৈরির কাজটি উৎপাদন ব্যবস্থাপনার সাথে সম্পৃক্ত। উৎপাদন ব্যবস্থাপনা সামগ্রিক ব্যবস্থাপনার একটি অংশ। এর মাধ্যমে কাঁচামালকে চূড়ান্ত পণ্যে রূপান্তর করা হয়। এক্ষেত্রে পরিকল্পনা, সংগঠন, নির্দেশনা, সমন্বয় ও নিয়ন্ত্রণ সংক্রান্ত কাজ এ ব্যবস্থাপনার মাধ্যমে করা হয়। উদ্দীপকে আশরাফ বেকারিটি পণ্য উৎপাদনের লক্ষ্যে পরিকল্পনা প্রণয়ন করে। আবার এ পরিকল্পনা বাস্তবায়নে এটি উপায়-উপকরণাদি সংগ্রহ করে। এছাড়া উৎপাদন মাত্রা নিশ্চিতে যথাযথ কর্মীবাহিনী নিয়োগ ও তাদেরকে নির্দেশনা দেয়। প্রতিষ্ঠানটি বিদ্যমান কাজ ও কর্মীর কাজের মধ্যেও সুষ্ঠু সমন্বয় স্থাপন করে। আর উৎপাদনের অগ্রগতি, ভুল-ত্রুটি, সংশোধনমূলক ব্যবস্থা এসব কাজ প্রতিষ্ঠানটি নিয়ন্ত্রণের মাধ্যমে করে থাকে। আশরাফ বেকারির এসব কাজের সাথে উৎপাদন ব্যবস্থাপনার বৈশিষ্ট্যের মিল রয়েছে। সুতরাং, আশরাফ বেকারির পণ্য তৈরির কাজটি উৎপাদন ব্যবস্থপনার সাথে সম্পৃক্ত।"
        },
        {
          "label": "ঘ",
          "question": "",
          "explanation": "আশরাফ বেকারির আন্তর্জাতিক বাজারে প্রবেশের ক্ষেত্রে ISO সনদ সহায়তা করতে পারে বলে আমি মনে করি। নিজ দেশের ভূখণ্ডের বাইরে পণ্য বিক্রি করতে হলে ISO সনদ নিতে হয়। ISO হলো আন্তর্জাতিক মান নিয়ন্ত্রণকারী সংস্থা। পৃথিবীর কোনো দেশের সরকার ISO সনদ ছাড়া তাদের দেশে পণ্য রপ্তানির সুযোগ দেয় না। উদ্দীপকে আশরাফ বেকারি উৎপাদন ব্যবস্থাপনার কাজসমূহ যথাযথভাবে সম্পন্ন করে। এজন্য এটি ন্যায্যমূল্যে মান ও রুচিসম্মত পণ্য সরবরাহ করতে পারছে। প্রতিষ্ঠানটি বর্তমানে দীর্ঘমেয়াদে বাজারে টিকে থাকতে চায়। এছাড়া এটি বিদেশে পণ্য রপ্তানি করতে চাইছে। এ কারণে প্রতিষ্ঠানটি একটি সনদ নেওয়ার কথা ভাবছে। আশরাফ বেকারি এক্ষেত্রে ISO সনদ নেওয়ার কথা ভাবছে। এ সনদ আন্তর্জাতিক বাজারে তাদের পণ্যের গুণগত মানের নিশ্চয়তা দিবে। এতে আন্তর্জাতিক প্রাঙ্গণে প্রতিষ্ঠানটির পণ্যের পরিচিতি বাড়বে। এছাড়া এ সনদের কারণে প্রতিষ্ঠানটি বিদেশের বাজারে প্রবেশের অনুমতি পাবে। এতে দেশের পাশাপাশি বিদেশের বাজারেও পণ্যের বিস্তৃতি বাড়বে। এর মাধ্যমে প্রতিষ্ঠানটি দীর্ঘমেয়াদে ব্যবসায়টি এগিয়ে নিতে সহায় হবে। তাই আশরাফ বেকারির আন্তর্জাতিক বাজারে প্রবেশের ক্ষেত্রে ISO সনদ সহায়তা করতে পারে বলে আমি মনে করি।"
        }
      ]
    },
    {
      "number": "6",
      "uddipok": "জনাব আবির পরিবারের সদস্যদের নিয়ে কুয়াকাটা বেড়াতে যাবেন। তিনি 'ড্রিম পার্ক ও রিসোর্ট' এর সাথে যোগাযোগ করেন। জনাব আবির, যে ধরনের সুবিধা চান তা জেনে ব্যবস্থাপক প্রয়োজনীয় ব্যবস্থা গ্রহণ করেন। কর্তৃপক্ষ তাদের কার্যক্রম এমনভাবে পরিচালনা করেন যাতে সকল ধরনের গ্রাহকদের পছন্দ ও চাহিদা অনুযায়ী সুবিধা প্রদান করতে পারেন। এ প্রতিষ্ঠানটি সুনামের সাথে গ্রাহকদের সন্তুষ্ট করতে পারছেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "দ্রব্য হলো ঐসব বস্তু, যা দৃশ্যমান, বিনিময়যোগ্য এবং অর্থের মূল্যে মূল্যায়ন করা যায়।"
        },
        {
          "label": "খ",
          "question": "",
          "explanation": "পণ্য বিক্রির পর ক্রেতা বা ভোক্তাদের যে সেবা দেওয়া হয় তাকে বিক্রয়োত্তর সেবা বলে। ক্রেতাদের হাতে পণ্য পৌছার পর এ সেবা দেওয়া হয়। এর মাধ্যমে সাধারণত পণ্যের ভুল-ত্রুটি সারানো বা মেরামত করে দেওয়া হয়। এটি ক্রেতা বা ভোক্তার সন্তুষ্টি অর্জনে সহায়তা করে। ওয়ারেন্টি, হোম ডেলিভারি, ফ্রি সার্ভিসিং প্রভৃতি হলো বিক্রয়োত্তর সেবার উদাহরণ।"
        },
        {
          "label": "গ",
          "question": "",
          "explanation": "জাউদ্দীপকে সেবা খাতের অন্তর্গত পর্যটন খাতের কথা উল্লেখ করা হয়েছে। পর্যটন খাত বিনোদন ও অন্যান্য সেবা প্রদানের মাধ্যমে মানুষের অভাব পূরণ করে। বিভিন্ন দর্শনীয় স্থান যেমন: সমুদ্র সৈকত, পার্ক, হোটেল, মোটেল রিসোর্ট প্রভৃতি পর্যটন খাতের অন্তর্ভুক্ত। বর্তমানে বাংলাদেশের অর্থনীতিতে যে খাতগুলো অবদান রাখছে তার মধ্যে পর্যটন সেবা খাত অন্যতম। জনাব আবির পরিবারের সদস্যদের নিয়ে কুয়াকাটা বেড়াতে যাবেন। এ উদ্দেশ্যে তিনি 'ড্রিম পার্ক ও রিসোর্ট'- এর সাথে যোগাযোগ করেন। কুয়াকাটায় ঘুরতে আসা দেশি-বিদেশি পর্যটকরা এ রিসোর্টে রাত্রিযাপনসহ নিজেদের প্রয়োজন অনুযায়ী অন্যান্য সেবা ও সুবিধা, পেয়ে থাকেন। এভাবে বিভিন্ন সুযোগ-সুবিধা নিশ্চিত করার মাধ্যমে রিসোর্টটি গ্রাহকদের বিনোদনের ব্যবস্থা করে। এসব রিসোর্ট পর্যটন খাতের অন্তর্গত। তাই বলা যায়, উদ্দীপকের পর্যটন খাতের কথা উল্লেখ করা হয়েছে।"
        },
        {
          "label": "ঘ",
          "question": "",
          "explanation": "\"ক্রেতাকেন্দ্রিকতার যথাযথ অনুসরণই ব্যবসায় সফলতার মূল কারণ\"- উক্তিটির সাথে আমি একমত। ক্রেতাকেন্দ্রিকতায় ক্রেতার স্বতন্ত্র রুচি, চাহিদা, আয়, পছন্দ প্রভৃতি বিবেচনা করে পণ্য তৈরি ও সেবা সরবরাহ করা হয়। এর মাধ্যমে প্রত্যেক ক্রেতার চাহিদা আলাদাভাবে পূরণ করা হয়। ফলে ক্রেতারা সন্তুষ্ট হয়। কুয়াকাটার 'ড্রিমপার্ক ও রিসোর্ট'-এর সেবার মান বেশ উন্নত। তাই এ হোটেলে দেশি ও বিদেশি ভ্রমণপিপাসুদের সংখ্যা দিন দিন বাড়ছে। - সম্প্রতি জনাব আবির পরিবারের সদস্যদের নিয়ে রিসোর্টটিতে ওঠতে চায়। আর হোটেল কর্তৃপক্ষ তাদের চাহিদা মোতাবেক সেবা দেয়। একেক ধরনের গ্রাহকদের চাহিদা ও পছন্দ একেক রকম। রিসোর্ট কর্তৃপক্ষ এই দিকটি বিবেচনায় নিয়েই বিভিন্ন সেবার ব্যবস্থা রাখেন। এ থেকে বোঝা যায়, প্রতিষ্ঠানটিতে কাস্টমাইজেশনের ব্যবস্থা করা হয়েছে। কারণ এখানে প্রত্যেক ক্রেতার চাহিদা আলাদাভাবে পূরণ করা হচ্ছে। এতে রিসোর্টটির গ্রাহকরা উপকৃত হচ্ছে এবং তাদের সন্তুষ্ট করা সম্ভব হচ্ছে। এভাবে ক্রেতা সন্তুষ্টি অর্জন করার মাধ্যমে রিসোর্টটির সুনাম বাড়ছে। ফলে রিসোর্টে আসা পর্যটকদের সংখ্যাও বাড়ছে। এসব কারণে আমি মনে করি, ক্রেতাকেন্দ্রিকতার কারণেই 'ড্রিমপার্ক ও রিসোর্ট' সফলতা অর্জন করেছে।"
        }
      ]
    },
    {
      "number": "7",
      "uddipok": "\"থ্রি স্টার টেকনোলজি\" পাঁচ বছর যাবৎ রাইস কুকার তৈরি ও বিপণন করছে। প্রতিষ্ঠানটি উৎপাদিত পণ্যের জন্য ২ বছরের ওয়ারেন্টি দেয়। অতি সম্প্রতি একজন ক্রেতা পণ্যটি ব্যবহার করতে গিয়ে দুর্ঘটনার শিকার হয়ে মামলা করলে আদালতের নির্দেশে প্রতিষ্ঠানটি ক্ষতিপূরণ দিতে বাধ্য হয়। ভবিষ্যতে এ ধরনের ঘটনা এড়ানো ও প্রতিষ্ঠানের সুনাম অক্ষুণ্ণ রাখার জন্য কর্তৃপক্ষ পণ্যের পুনঃনকশায়ন ও কর্মীদের প্রশিক্ষণ প্রদানের সিদ্ধান্ত নেয়।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "পণ্যের কোনো আকার-আকৃতি, রং, গুণাগুণ পরিবর্তন না করে শুধু পণ্যের মোড়ক পরিবর্তন করাকে প্যাকিং ডিজাইন বলে।"
        },
        {
          "label": "খ",
          "question": "",
          "explanation": "ক্রেতা সন্তুষ্টি অর্জন এবং কর্মীদের পণ্যমান নিয়ন্ত্রণের সব স্তরে প্রত্যক্ষভাবে সম্পৃক্ত করার মাধ্যমে ধারাবাহিকভাবে পণ্যের মান উন্নয়নের চেষ্টাকে সার্বিক মান ব্যবস্থাপনা বলে। এটি হলো মান নিয়ন্ত্রণ ও মান নিশ্চিতকরণের সমন্বিত রূপ। সার্বিক মান ব্যবস্থাপনায় ক্রেতাদের প্রত্যাশা অনুযায়ী পণ্য বা সেবার নকশা তৈরি ও ধারাবাহিক ভাবে আরও উন্নত করার চেষ্টা করা হয়। বর্তমানে মান নিয়ন্ত্রণ ও মান নিশ্চিতকরণের ক্ষেত্রে সার্বিক মান ব্যবস্থাপনা সর্বাধিক ব্যবহৃত হচ্ছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত থ্রি স্টার টেকনোলজি কর্তৃক ক্ষতিপূরণ দেওয়া বাহ্যিক ব্যর্থতার ব্যয়ের অন্তর্ভুক্ত। পণ্য বা সেবা বিক্রির পর বাহ্যিক ব্যর্থতার ব্যয় হয়ে থাকে। এক্ষেত্রে পণ্য বা সেবা ভোগের সময় কোনো ত্রুটি বা ক্ষতি হলে এ ব্যয় করতৈ হয়। যেমন: ওয়ারেন্টি, ব্যয়, মামলা পরিচালনা ব্যয়। এটি প্রতিষ্ঠানের খরচ বাড়ানোর পাশাপাশি সুনামও নষ্ট করে। উদ্দীপকে থ্রি-স্টার টেকনোলজি পাঁচ বছর ধরে রাইস কুকার তৈরি ও বিপণন করছে। প্রতিষ্ঠানটি উৎপাদিত পণ্যের জন্য ২. বছরের ওয়ারেন্টি দেয়। সম্প্রতি একজন ক্রেতা পণ্যটি ব্যবহারের সময় দুর্ঘটনার শিকার হওয়ায় প্রতিষ্ঠানটির নামে মামলা করেন। ফলে আদালতের নির্দেশে প্রতিষ্ঠানটিকে ক্ষতিপূরণ দিতে হয়। এক্ষেত্রে পণ্য বিক্রি করার পর তাদের এই অর্থ ব্যয় হয়েছে। অর্থাৎ, পণ্য ভোগকালীন সময়ে ক্রেতা ক্ষতিগ্রস্ত হওয়ায় এ অর্থ দিতে হয়েছে। এর পাশাপাশি মামলা হওয়ায় প্রতিষ্ঠানটির সুনাম নষ্ট হয়েছে। এগুলো বাহ্যিক ব্যর্থতার কারণে হয়েছে। তাই বলা যায়, উদ্দীপকে উল্লিখিত ক্ষতিপূরণ দেওয়া বাহ্যিক ব্যর্থতার ব্যয়ের অন্তর্ভুক্ত।"
        },
        {
          "label": "ঘ",
          "question": "প্রতিষ্ঠানের সুনাম অক্ষুন্ন রাখা এবং ভবিষ্যৎ ঝুঁকি হ্রাসকল্পে থ্রি স্টার টেকনোলজির গৃহীত সিদ্ধান্তের যৌক্তিকতা মূল্যায়ন করো।",
          "explanation": "প্রতিষ্ঠানের সুনাম অক্ষুণ্ণ রাখা এবং ভবিষ্যৎ ঝুঁকি কমাতে থ্রি-স্টার টেকনোলজির নিবারণ ব্যয়ের সিদ্ধান্তটি যৌক্তিক বলে আমি মনে করি। পণ্যের নিম্নমান হওয়া প্রতিরোধে নিবারণ ব্যয় নির্বাহ করা হয়। এজন্য কর্মীদের প্রশিক্ষণ দিতে হয়। আবার ত্রুটি চিহ্নিত করে পুনঃডিজাইন করতে হয়। এ ব্যয় প্রতিষ্ঠানের জন্য মঙ্গলজনক। কারণ এটি ভবিষ্যতে ক্ষতির হাত থেকে প্রতিষ্ঠানকে রক্ষা করে। উদ্দীপকে 'থ্রি স্টার টেকনোলজি' এর পণ্য ব্যবহার করে সম্প্রতি একজন ক্রেতা দুর্ঘটনার শিকার হন। এজন্য প্রতিষ্ঠানটিকে বাহ্যিক ব্যর্থতার ব্যয়স্বরূপ আদালতের নিদের্শে উক্ত ক্রেতাকে ক্ষতিপূরণ দিতে হয়। ভবিষ্যতে এ ধরনের ঘটনা এড়াতে প্রতিষ্ঠানটি পণ্যটির পুনঃডিজাইনের সিদ্ধান্ত নেয়। এছাড়াও এটি কর্মীদের প্রশিক্ষণ দেওয়ার জন্যও সিদ্ধান্ত নেয়। ভবিষ্যৎ দুর্ঘটনা এড়াতে ও সুনাম অক্ষুণ্ণ রাখতে প্রতিষ্ঠানটির পণ্য পুনঃডিজাইনে ও কর্মীদের প্রশিক্ষণে ব্যয় সংঘটিত হবে। এটি নিবারণ ব্যয়ের অন্তর্ভুক্ত। এ ব্যয়ের মাধ্যমে প্রতিষ্ঠানটি নতুন করে পণ্য ডিজাইন করবে। এতে আগের ডিজাইনে কোনো সমস্যা থাকলে তা সংশোধন হয়ে যাবে। আবার, কর্মীদের প্রশিক্ষণ দিলে তারা দক্ষতার সাথে ত্রুটিবিহীন পণ্য উৎপাদনে সক্ষম হবে। এতে আগের মতো দুর্ঘটনা ঘটার আশঙ্কা থাকবে না। ফলে প্রতিষ্ঠানটির সুনামও বাড়বে। সুতরাং, বিদ্যমান সমস্যা সমাধানে নিবারণ ব্যয়ের সিদ্ধান্ত নেওয়াটি যৌক্তিক বলে আমি মনে করি।"
        }
      ]
    },
    {
      "number": "8",
      "uddipok": "দুলু মিয়া স্থানীয় শহরে 'পিউর ওয়াটার' নামে বোতলজাত পানি বিক্রি করে আসছে। এছাড়া বড় জারে স্থানীয় হোটেল ও বাসাবাড়িতেও পানি সরবরাহ করছে। সম্প্রতি সুনির্দিষ্ট অভিযোগের ভিত্তিতে ভোক্তা অধিকার কর্তৃপক্ষ কারখানাটি পরিদর্শন করে। তারা সেখানে নোংরা পরিবেশ ও ত্রুটিযুক্ত যন্ত্রপাতি দেখতে পান। এছাড়া দুলু মিয়া পণ্যের গুণগত মানের সরকারি অনুমোদন দেখাতে পারেননি। কর্তৃপক্ষ তাকে জরিমানা করে কারখানাটি সীল করে দেয়।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "কোনো পণ্যের নির্দিষ্ট গুণগত বৈশিষ্ট্য, যা ক্রেতাদের ঐ পণ্যের দিকে আকৃষ্ট করে তাই মান।"
        },
        {
          "label": "খ",
          "question": "",
          "explanation": "মান ব্যবস্থাপনা হলো মানসম্মত পণ্য ও সেবা তৈরি, মান ধরে রাখা ও সরবরাহের মাধ্যমে ক্রেতাসন্তুষ্টি অর্জন করা এবং অপচয় কমানোর মাধ্যমে মুনাফা বাড়ানো। মান ব্যবস্থাপনায় সর্বোত্তম বৈশিষ্ট্যের পণ্য উৎপাদনের চেষ্টা করা হয়। সর্বোত্তম বৈশিষ্ট্যের পণ্য নতুন ক্রেতা তৈরি করে। এতে প্রতিষ্ঠানের বিক্রি বাড়ার সম্ভাবনা তৈরি হয়। তাছাড়া মান ব্যবস্থাপনায় উৎপাদনশীলতা বাড়ানোর চেষ্টা করা হয়। এতে অপচয় কমে এবং প্রতিষ্ঠানের মুনাফা বেড়ে যায়। তাই বলা যায়, মান ব্যবস্থাপনা মুনাফা বাড়ায়।"
        },
        {
          "label": "গ",
          "question": "",
          "explanation": "দুলু মিয়া সরকারি প্রতিষ্ঠান BSTI-এর অনুমোদন নেননি। বাংলাদেশের একমাত্র মান নিয়ন্ত্রণকারী সংস্থা হলো BSTI। পণ্যের গুণগত মান যাচাই-বাছাই শেষে এটি মান, সনদ দিয়ে থাকে। দেশীয় বাজারে পণ্য উৎপাদন ও বিক্রি করতে হলে BSTI এর সনদ থাকা বাধ্যতামূলক। উদ্দীপকে দুলু মিয়া স্থানীয় শহরে 'পিউর ওয়াটার' নামে বোতলজাত পানি বিক্রি করে। এছাড়া তিনি বড় জারে করে পানি স্থানীয় হোটেল ও বাসাবাড়িতে সরবরাহ করে। সম্প্রতি ভোক্তা অধিকার কর্তৃপক্ষ তার কারখানা পরিদর্শনে নোংরা পরিবেশ ও ত্রুটিযুক্ত যন্ত্র খুঁজে পায়। এক্ষেত্রে তার পণ্যের গুণগত মানেরও কোনো সরকারি অনুমোদন ছিল না। এজন্য তার পণ্যে মান নিয়ন্ত্রণকারী সংস্থার কোনো সিল নেই। এ সিল ও মান সনদ একটি সরকারি প্রতিষ্ঠান সরবরাহ করে থাকে। প্রতিষ্ঠানটির অনুমোদনহীন পণ্য ভেজাল বা নিম্নমানের হয়ে থাকে। আর বৈশিষ্ট্য অনুযায়ী এ মান নিয়ন্ত্রণকারী সংস্থাটি হলো BSTI। যার সনদ দুলু মিয়া নেননি। তাই বলা যায়, দুলু মিয়া সরকারি প্রতিষ্ঠান BSTI-এর অনুমোদন নেননি।"
        },
        {
          "label": "ঘ",
          "question": "",
          "explanation": "অদুলু মিয়া নিবারণ ব্যয়ের মাধ্যমে সমস্যার সমাধান করতে পারে বলে আমি মনে করি। পণ্য উৎপাদনের আগে বা উৎপাদনকালীন সময়ে পণ্যের নিম্নমান প্রতিরোধ করতে নিবারণ ব্যয় করা হয়। এতে মানহীন পণ্য উৎপাদন হওয়ার আশঙ্কা কমে যায়। কর্মীদের প্রশিক্ষণ ব্যয়, পুনঃডিজাইন ব্যয়, ত্রুটি চিহ্নিতকরণ ব্যয় প্রভৃতি নিবারণ ব্যয়ের অন্তর্ভুক্ত। উদ্দীপকে দুলু মিয়া বোতলজাত পানি স্থানীয় হোটেল ও বাসাবাড়িতে সরবরাহ করে। সম্প্রতি তার কারখানার বিরুদ্ধে আসা অভিযোগে ভোক্তা অধিকার কর্তৃপক্ষ কারখানাটিতে নোংরা পরিবেশ ও ত্রুটিপূর্ণ যন্ত্রপাতি দেখতে পায়। এছাড়া তার কারখানাটির BSTI কর্তৃক অনুমোদিত কোনো সনদও ছিল না। এজন্য কর্তৃপক্ষ তাকে জরিমানা করে কারখানাটি সিল করে দেয়। দুলু মিয়া নিবারণ ব্যয়ের মাধ্যমে উক্ত সমস্যার সমাধান করতে পারে। এক্ষেত্রে সে কারখানাটিতে মানসম্মত যন্ত্রপাতি প্রতিস্থাপন করতে পারে। আবার সে কারখানার পরিবেশ উন্নত করার ব্যবস্থা নিতে পারে। এছাড়া কারখানায় নতুন যন্ত্রপাতির যথাযথ ব্যবহার নিশ্চিতে কর্মীদের প্রশিক্ষণ দিতে পারে। এসব নিশ্চিত করলে সে BSTI থেকে মানের সনদ পাবে। এভাবে নিবারণ ব্যয়ের মাধ্যমে দুলু মিয়া বিদ্যমান সমস্যার সমাধান করতে পারবে।"
        }
      ]
    },
    {
      "number": "9",
      "uddipok": "চৌধুরী আনাস একটি প্রতিষ্ঠানের উৎপাদন ব্যবস্থাপক। প্রতিযোগিতামূলক বাজারে টিকে থাকার জন্য তিনি পণ্য 'ডিজাইনের ক্ষেত্রে উন্নত প্রযুক্তির ব্যবহার করে থাকেন। এছাড়া উৎপাদন ব্যয়কেও বিবেচনা করেন। উন্নত ও রুচিশীল ডিজাইন এবং উৎপাদন ব্যয় কমানোর ফলে প্রতিষ্ঠানটি সহজেই গ্রাহকের আস্থা অর্জন করতে সক্ষম হয়।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "পণ্য ডিজাইন হলো পণ্যের আকার, রং, ওজন, প্যাকেজসহ বিভিন্ন গুণ ও বৈশিষ্ট্য নির্ধারণ করা।"
        },
        {
          "label": "খ",
          "question": "",
          "explanation": "যেযে ডিজাইনের ক্ষেত্রে পণ্যের মানকে গুরুত্ব না দিয়ে ক্রেতাদের কাছে পণ্যটিকে আকর্ষণীয় করে তোলার চেষ্টা করা হয়, তাকে রুচিসম্মত বা নান্দনিক ডিজাইন বলে। এক্ষেত্রে পণ্যের মান আগের মতো রেখে পণ্যের রং, স্টাইল ও বাহ্যিক ডিজাইনের পরিবর্তন করা হয়। এ ধরনের ডিজাইনের ক্ষেত্রে পণ্যটি আগে থেকেই বাজারে থাকে এবং দীর্ঘদিন ধরে ক্রেতারা তা কিনে থাকে। পণ্যের আকার-আকৃতি, রং, গন্ধ প্রভৃতির সাথে পরিচিত হতে এক সময় তাদের মধ্যে একঘেয়েমি চলে আসে। নান্দনিক ডিজাইন করার ফলে পণ্যটি নতুনভাবে ক্রেতাদের আকৃষ্ট করতে পারে। এভাবে নান্দনিক ডিজাইন পণ্যের বিক্রি বাড়াতে সহায়তা করে।"
        },
        {
          "label": "গ",
          "question": "",
          "explanation": "উদ্দীপকে উৎপাদন ব্যবস্থাপক চৌধুরী আনাস উৎপাদন ডিজাইন করেন। আধুনিক প্রযুক্তি এবং উন্নত কৌশল ব্যবহার করে পণ্য উৎপাদন করাকে উৎপাদন ডিজাইন বলে। এ ডিজাইন পণ্যের উৎপাদনশীলতার বাড়ায়। পাশাপাশি পণ্যের ব্যয় ও অপচয় কমে। চৌধুরী আনাস একটি প্রতিষ্ঠানের উৎপাদক ব্যবস্থাপক। প্রতিযোগিতামূলক বাজারে টিকে থাকার জন্য তিনি পণ্য উৎপাদনের ক্ষেত্রে উন্নত প্রযুক্তির ব্যবহার করে থাকেন। এছাড়া এতে তার ব্যয় সাশ্রয় হয়। পণ্য ডিজাইনে উন্নত প্রযুক্তির কম্পিউটারাইজড পদ্ধতি ব্যবহারের ফলে পণ্যের উপযোগিতা বাড়ে। এতে একদিকে পণ্যের উৎপাদনশীলতা বৃদ্ধি পায়। আবার উৎপাদন ব্যয়ও হ্রাস পায়। চৌধুরী আনাসও তার উৎপাদন বাড়িয়ে ব্যয় হ্রাস করেছেন। এসব বৈশিষ্ট্যই পণ্য ডিজাইনের উৎপাদন ডিজাইনের সাথে সাদৃশ্যপূর্ণ। তাই বলা যায় যে, উদ্দীপকে উৎপাদন ডিজাইনে পণ্য উৎপাদিত হয়েছে।"
        },
        {
          "label": "ঘ",
          "question": "",
          "explanation": "উৎপাদন ব্যবস্থাপকের উৎপাদন ডিজাইনের সিদ্ধান্ত প্রতিষ্ঠানটিকে প্রতিযোগিতায় সহায়তা করবে। উৎপাদন ডিজাইন হলো উন্নত প্রযুক্তি ও আধুনিক কৌশল ব্যবহার করে পণ্য উৎপাদন করা। এর মাধ্যমে একদিকে পণ্যের গুণগত মান নিশ্চিত হয় এবং উৎপাদনশীলতা বাড়ে। অপরদিকে, পণ্যের উৎপাদন ব্যয় হ্রাস পায়। উদ্দীপকে চৌধুরী আনাস একটি প্রতিষ্ঠানের উৎপাদন ব্যবস্থাপক। তিনি প্রতিযোগিতামূলক বাজারে টিকে থাকার জন্য পণ্য ডিজাইনে আধুনিক প্রযুক্তির ব্যবহার করে থাকেন। এতে তার পণ্যের মান ভালো হয়। আবার উন্নত ও রুচিশীল ডিজাইন গ্রাহকের আস্থা অর্জনে সক্ষম হয়। পণ্য ডিজাইনের ক্ষেত্রে চৌধুরী আনাসের আধুনিক প্রযুক্তি ব্যবহারের ফলে তার পণ্যের গুণগত মান বৃদ্ধি পায়। এতে তার প্রতিষ্ঠান বাজারের অন্যান্য প্রতিযোগী প্রতিষ্ঠানের চেয়ে প্রতিযোগিতায় এগিয়ে থাকে। অপরদিকে, উন্নত প্রযুক্তি ও আধুনিক কৌশল ব্যবহার করায় তার পণ্যের উৎপাদন ব্যয় কম হয়। এ কারণে তিনি তুলনামূলক কম মূল্যে ক্রেতাদের পণ্য সরবরাহ করতে পারবেন। এটি তাকে প্রতিযোগিতামূলক সুবিধা প্রদান করবে। এছাড়াও উৎপাদন ডিজাইনের মাধ্যমে তিনি বেশি পরিমাণ পণ্য উৎপাদন করতে পারবেন। এতে তিনি ক্রেতাদের বাড়তি চাহিদা মেটাতে সক্ষম হবেন। ফলে ক্রেতারা সন্তুষ্ট হবে এবং প্রতিষ্ঠানটি প্রতিযোগীদের থেকে বেশি পণ্য বিক্রি করতে সক্ষম হবে।"
        }
      ]
    },
    {
      "number": "10",
      "uddipok": "রয়েল টেক কোম্পানি মানসম্মত ইলেকট্রিক বাইক তৈরি করে থাকে। বাইকটিকে ক্ষুদ্র ক্ষুদ্র অংশে ভাগ করে ডিজাইন করে। সবগুলো অংশ এমনভাবে সংযোজন করা হয় যাতে কোনো অংশ নষ্ট হলে তা মেরামত করে ব্যবহার উপযোগী করা যায়। এছাড়া বাইকটি দেখতে আকর্ষণীয় ও ব্যবহারবান্ধব হওয়ায় ব্যাপক চাহিদা পরিলক্ষিত হচ্ছে।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের উৎপাদন সামর্থ্য বলতে বাজারের চাহিদা মোকাবিলা করার আর্থিক ও কারিগরি সামর্থ্যকে বোঝায়।"
        },
        {
          "label": "খ",
          "question": "",
          "explanation": "ব্যবহারিক ডিজাইনে পণ্যের মান উন্নত হয়। যে ডিজাইনের মাধ্যমে পণ্যের কার্যকারিতা ও উপযোগিতায় পরিবর্তন আনা হয় তাকে ব্যবহারিক ডিজাইন বলে। অর্থাৎ, এ ডিজাইনের মাধ্যমে অতিরিক্ত উপযোগ সৃষ্টি করা হয়। পণ্যের মান ও গুণ আগের তুলনায় বাড়ানোই হলো এর মুখ্য উদ্দেশ্য। এজন্য উন্নত মেশিন, দক্ষ ও প্রশিক্ষিত শ্রমিক ব্যবহার করা হয়। এভাবে ব্যবহারিক ডিজাইনে পণ্যের মান উন্নত হয়।"
        },
        {
          "label": "গ",
          "question": "উদ্দীপকে পণ্যটির কোন ধরনের ডিজাইন করা হয়েছে? ব্যাখ্যা করো।",
          "explanation": "উদ্দীপকে পণ্যটির মডিউলার ডিজাইন করা হয়েছে। সম্পূর্ণ পণ্যটিকে ক্ষুদ্র ক্ষুদ্র অংশে ভাগ করে ডিজাইন করাকে মডিউলার ডিজাইন বলে। মানসম্মত পণ্য ডিজাইনের মধ্যে মডিউলার ডিজাইন অন্যতম। এর মাধ্যমে পণ্যের কোনো অংশ নষ্ট হলে তা সহজেই মেরামত করে আবার ব্যবহার উপযোগী করে তোলা যায়। রয়েল টেক কোম্পানি মানসম্মত ইলেকট্রনিক বাইক তৈরি করে থাকে। তারা বাইকটিকে ক্ষুদ্র ক্ষুদ্র অংশে ভাগ করে ডিজাইন করে। এতে কোনো অংশ নষ্ট হলে তা মেরামত করে আবার ব্যবহার করা যায়। কারণ বাইকের অংশগুলো ক্ষুদ্র হওয়ায় তা মেরামত করা সহজ হয়। পণ্য ডিজাইনের ক্ষেত্রে এসব বৈশিষ্ট্য মডিউলার ডিজাইনের বৈশিষ্ট্যের সাথে মিলে যায়। তাই বলা যায়, উদ্দীপকে পণ্যটির মডিউলার ডিজাইন করা হয়েছে।"
        },
        {
          "label": "ঘ",
          "question": "",
          "explanation": "পণ্যের ডিজাইন অবশ্যই ক্রেতাকে পণ্য ক্রয়ে আকৃষ্ট করে বলে আমি মনে করি। উৎপাদনের আগে পণ্যের আকার, আকৃতি, ধাঁচ, রং, ওজন, অলংকরণ প্রভৃতি নির্ধারণ করাই হলো পণ্য ডিজাইন। পণ্য ডিজাইন পণ্যের আকষণীয়তা বাড়ায়। এছাড়াও এটি ক্রেতাদের নিকট পণ্যকে আকর্ষণীয় করে তোলে। এতে পণ্যের চাহিদা ও বিক্রয় বৃদ্ধি পায়। উদ্দীপকে রয়েল টেক কোম্পানি গুণগত মানের ইলেকট্রিক বাইক তৈরি করে। তারা তাদের রাইকে মডিউলার ডিজাইন ব্যবহার করে। ফলে বাইকের কোনো অংশ নষ্ট হলে সহজেই মেরামত করা যায়। এছাড়াও তারা বাইকটিকে দেখতে আকর্ষণীয় ও ব্যবহারবান্ধব করে। এতে তাদের বাইকটি বাজারে ব্যাপক চাহিদা সৃষ্টি করতে সক্ষম হয়। পণ্য ডিজাইনের উদ্দেশ্য পণ্যের উপযোগিতা বাড়িয়ে পণ্যটি ক্রেতাদের নিকট আকর্ষণীয় করে তোলা। পণ্যের নান্দনিক, উৎপাদন, মডিউলার, কার্যগত প্রভৃতি ডিজাইনের মাধ্যমে পণ্যকে ক্রেতার নিকট আকর্ষণীয় করে তোলা হয়। উদ্দীপকে রয়েল টেক কোম্পানি উৎপাদনের পূর্বে ক্রেতার ইচ্ছা ও পছন্দকে বিবেচনা করে। তাই তারা মডিলার ডিজাইনের মাধ্যমে পণ্যের ব্যবহারযোগ্যতা বাড়ায়। এতে করে ক্রেতারা সহজেই তাদের পণ্য মেরামত করে ব্যবহার করতে পারবে। অপরদিকে, পণ্যের বাহ্যিক আকর্ষণীয়তা বাড়ানোর জন্য তারা রুচিসম্মতভাবে পণ্য ডিজাইন করে। যার ফলে ক্রেতাদের নিকট তাদের পণ্য দেখতে আকর্ষণীয় হয়। এতে বাজারে তাদের পণ্যের চাহিদা ও গ্রহণযোগ্যতা বেড়ে যায়। তাই বলা যায় যে, পণ্যের ডিজাইন ক্রেতাকে পণ্য ক্রয়ে আকৃষ্ট করে।"
        }
      ]
    },
    {
      "number": "11",
      "uddipok": "মারুফ তার বন্ধুর সহযোগিতায় কৃষকদের কাছ থেকে ৪ একর জমি লিজ নিয়ে টেকনাফের শাহপরীর দ্বীপে লোনা পানিতে চিংড়ি চাষ শুরু করেন। অনুকূল পরিবেশ থাকায় চিংড়ি উৎপাদন ও রপ্তানি করে তিনি বেশ লাভবান হন। তাই তিনি ব্যবসায়টি সম্প্রসারণ ও কর্মী সংখ্যা বৃদ্ধির সিদ্ধান্ত নেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "পণ্যদ্রব্যের ভবিষ্যৎ চাহিদা নিরূপণ করে সে অনুযায়ী উৎপাদন কর্মসূচি নেওয়াই হলো উৎপাদন পরিকল্পনা।"
        },
        {
          "label": "খ",
          "question": "",
          "explanation": "কোনো দ্রব্যের মালিকানা পরিবর্তনের ফলে যে উপযোগ সৃষ্টি হয় তাকে স্বত্বগত উপযোগ বলে। পণ্য কেনার ফলে পণ্যের নতুন মালিকানার আবির্ভাব ঘটে। আবার বিক্রির ফলে পণ্যের মালিকানা হস্তান্তরিত হয়। এতে ক্রেতা ও বিক্রেতার মাঝে সুসম্পর্ক তৈরি হয় এবং প্রতিষ্ঠানের লক্ষ্যও অর্জিত হয়। আর, এভাবে মালিকানা পরিবর্তনের মাধ্যমে স্বত্বগত উপযোগ সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকের মারুফের প্রতিষ্ঠানটি একটি একমালিকানা ব্যবসায় সংগঠন। একমালিকানা ব্যবসায় একজন ব্যক্তির দ্বারা গঠিত, পরিচালিত ও নিয়ন্ত্রিত হয়। এ ধরনের ব্যবসায়ে মালিক একাই মূলধন বিনিয়োগ করেন। এছাড়া ব্যবসায়ে মুনাফা হলে মালিক' একাই ভোগ করেন। আবার ব্যবসায়ে কোনো ক্ষতি হলে মালিককে একাই বহন করতে হয়। উদ্দীপকের মারুফ টেকনাফের শাহপরীর দ্বীপে চিংড়ি চাষ শুরু করেন। 'এজন্য তিনি তার বন্ধুর সহযোগিতায় কৃষকদের কাছ থেকে ৪ একর জমি লিজ নেন। এক্ষেত্রে মারুফ একাই ব্যবসায়টি গঠন করেন। ব্যবসায়ের জন্য প্রয়োজনীয় মূলধনের যোগান তিনি একাই দেন। এছাড়া মুনাফা হলে একাই ভোগ করেন। আবার ব্যবসায়ে ক্ষতি হলে তাকেই বহন করতে হয়। এসব বিষয় একমালিকানা ব্যবসায়ের সাথে সম্পর্কযুক্ত। সুতরাং, উদ্দীপকের মারুফের ব্যবসায় প্রতিষ্ঠানটি একটি একমালিকানা সংগঠন।"
        },
        {
          "label": "ঘ",
          "question": "",
          "explanation": "উদ্দীপকে ব্যবসায় সফলতা লাভের ক্ষেত্রে উৎপাদনের ভূমি উপকরণটি বিশেষভাবে ভূমিকা রেখেছে বলে আমি মনে করি। প্রকৃতি থেকে পাওয়া সব সম্পদই ভূমি, মাটি, আবহাওয়া, জলবায়ু, বৃষ্টিপাত, নদ-নদী প্রভৃতি ভূমির অন্তর্গত। ভূমির ওপর ভিত্তি করে একেক অঞ্চলে একেক ধরনের পণ্য উৎপাদনকারী প্রতিষ্ঠান গড়ে ওঠে। উদ্দীপকের মারুফ টেকনাফের শাহপরীর দ্বীপে লোনা পানিতে চিংড়ি চাষ শুরু করেন। তার ব্যবসায়টি একটি একমালিকানা ব্যবসায় সংগঠন। অনুকূল পরিবেশ থাকায় তার চিংড়ি উৎপাদন ভালো হয়। তিনি উৎপাদিত চিংড়ি রপ্তানি করে বেশ লাভবান হন। এজন্য তিনি ব্যবসায়টি সম্প্রসারণ ও কর্মীর সংখ্যা বৃদ্ধির সিদ্ধান্ত নেন। উদ্দীপকের মারুফের ব্যবসায়টি টেকনাফের শাহপরীর দ্বীপে অবস্থিত। চিংড়ি চাষের অনুকূল পরিবেশের কথা চিন্তা করে তিনি ব্যবসায়টি সেখানে স্থাপন করেন। লোনা পানিতে চিংড়ি উৎপাদন ভালো হয়। ফলে তিনি সহজেই অধিক পরিমাণ চিংড়ি উৎপাদন করতে পারেন। আর এ উৎপাদিত চিংড়ি তিনি বিদেশে রপ্তানি করে প্রচুর অর্থ উপার্জন করেন। এক্ষেত্রে চিংড়ি চাষের জন্য লোনা পানি ও অনুকূল পরিবেশ ভূমির অন্তর্গত। তাই বলা যায়, উদ্দীপকের মারুফের ব্যবসায়ের সফলতা লাভের ক্ষেত্রে উৎপাদনের ভূমি উপকরণটি বিশেষ ভূমিকা রেখেছে।"
        }
      ]
    }
  ]
}