{
  "title": "চট্টগ্রাম বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "আলিম ও জামিল দুই ভাই মিলে 'ভাই ভাই' নামে একটি বেকারি স্থাপন করে ব্যবসায় শুরু করেন। প্রথমে ৫ জন শ্রমিক নিয়োগ করে বেকারি পরিচালিত হলেও ব্যবসায়ের পরিধি বেড়ে যাওয়ায় আরও ১০ জন দক্ষ ও অভিজ্ঞতাসম্পন্ন শ্রমিক নিয়োগ দেন। ফলে আগের তুলনায় উৎপাদন বাড়ে এবং মানসম্পন্ন পণ্য তৈরি হয়। একই উপকরণ ব্যবহার করে আগের তুলনায় সম্পদের সদ্ব্যবহার, উৎপাদন ও মুনাফা বাড়াতে কার্যকর ভূমিকা রাখে। ‘ভাই ভাই’ বেকারিটি অল্পদিনেই ব্যবসায়ী সুনাম অর্জন করে ও পাশাপাশি মুনাফা বাড়ে।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "মানুষের কারিগরি জ্ঞান ও বুদ্ধিমত্তা দিয়ে প্রাকৃতিক সম্পদের সাহায্যে উপযোগ সৃষ্টি ও পণ্য তৈরি করাকে উৎপাদন বলে ।"
        },
        {
          "label": "খ",
          "question": "",
          "explanation": "কোনো কাজ করতে একজন ব্যক্তির মেধা বা বুদ্ধির যে পরিশ্রম হয় তাই মানসিক শ্রম । কিছু কাজ আছে, যা শারীরিক বা কায়িক না। এগুলোর জন্য ব্যক্তির মানসিক চিন্তা-চেতনা, বুদ্ধি ব্যবহারের প্রয়োজন পড়ে। যেমন- একজন ডাক্তার রোগীকে যে পরামর্শ দেন তা মানসিক শ্রম। সাধারণত উচ্চ স্তরের ব্যবস্থাপকের কার্যাবলি মানসিক শ্রমের অন্তর্গত।"
        },
        {
          "label": "গ",
          "question": "",
          "explanation": "মানসম্মত পণ্য তৈরিতে উদ্দীপকে উল্লেখিত ‘ভাই ভাই' বেকারি শ্রমিকদের দক্ষতা ও অভিজ্ঞতা ধারণাটির ওপর গুরুত্ব দিয়ে কর্মী নিয়োগ দিয়েছে। পারদর্শিতার সাথে শ্রমিকের কাজ করার ক্ষমতা হলো শ্রমের দক্ষতা। প্রশিক্ষণ দিলে শ্রমিক দক্ষ ও অভিজ্ঞ হয়ে ওঠে। এতে কম ব্যয়ে বেশি পরিমাণে উৎপাদন করা সম্ভব হয়। দক্ষ ও অভিজ্ঞতাসম্পন্ন শ্রমিক খুব স্বল্প সময় ও ব্যয়ে বেশি কাজ করতে পারে । উদ্দীপকে উল্লেখিত আলিম ও জামিল দুই ভাই মিলে 'ভাই ভাই' নামে একটি বেকারি স্থাপন করে ব্যবসায় শুরু করেন। প্রথমে ৫ জন শ্রমিক থাকলেও ব্যবসায়ের পরিধি বাড়ায় ১০ জন অভিজ্ঞতাসম্পন্ন শ্রমিক নিয়োগ দেন। মানসম্মত পণ্য তৈরিতে অবশ্যই দক্ষ ও অভিজ্ঞতাসম্পন্ন শ্রমিক দরকার। সব শ্রমিকই কাজ করতে পারে। কিন্তু দক্ষ ও অভিজ্ঞতাসম্পন্ন শ্রমিকের কাজের মাধ্যমে পণ্যের গুণগতমান সঠিকভাবে বজায় থাকে। আর ক্রেতারা সবসময় মানসম্মত পণ্য প্রত্যাশা করে। ক্রেতাদের কথা চিন্তা করেই ‘ভাই ভাই' বেকারি দক্ষ ও অভিজ্ঞতাসম্পন্ন শ্রমিক নিয়োগ দেন। সুতরাং, উদ্দীপকে উল্লেখিত ‘ভাই ভাই' বেকারি শ্রমিকের দক্ষতা ও অভিজ্ঞতা ধারণাটির গুরুত্ব দিয়ে কর্মী নিয়োগ দিয়েছে।"
        },
        {
          "label": "ঘ",
          "question": "",
          "explanation": "অল্প দিনেই উদ্দীপকে উল্লেখিত 'ভাই ভাই' বেকারির সুনাম অর্জন ও মুনাফা বাড়াতে গুরুত্বপূর্ণ ভূমিকা রেখেছে। উৎপাদিত পণ্য এবং উৎপাদনে ব্যবহৃত উপাদানের অনুপাত হলো উৎপাদনশীলতা। এক্ষেত্রে সমপরিমাণ উপকরণ ব্যবহার করে আগের তুলনায় উৎপাদন বাড়ানো হয়। এটি উৎপাদন দক্ষতার ওপর নির্ভরশীল। উৎপাদনশীলতা বাড়লে উৎপাদনের পরিমাণ বাড়ে। উদ্দীপকের আলিম ও জামিল দুই ভাই। তারা ‘ভাই ভাই' নামে একটি বেকারির ব্যবসায় শুরু করেন। প্রথমে ৫ জন শ্রমিক দিয়ে ব্যবসায়িক কার্যক্রম চালান । পরবর্তীতে অভিজ্ঞতাসম্পন্ন শ্রমিক নিয়োগ দেন । ফলে আগের তুলনায় উৎপাদন বাড়ে এবং পণ্য মানসম্পন্ন হয়। তাই অল্প দিনেই তাদের সুনাম অর্জন হয় ও মুনাফা বাড়ে । 'ভাই ভাই' বেকারি দক্ষ ও অভিজ্ঞতাসম্পন্ন শ্রমিক নিয়োগ দেওয়ার পর উৎপাদন বাড়ে। তারা সঠিকভাবে কাজ করার কারণেই মূলত উৎপাদন বাড়ে। ‘ভাই ভাই' বেকারির শ্রমিকরা দক্ষতাসম্পন্ন হওয়ায় একই পরিমাণ উপকরণ দিয়ে আগের চেয়ে বেশি উৎপাদন করে। উৎপাদনের এই বেড়ে যাওয়া উৎপাদনশীলতা ও মুনাফা বাড়ার ইঙ্গিত বহন করে। প্রতিষ্ঠানটি উৎপাদনশীলতা বাড়িয়ে পণ্যের গুণগত মানও বজায় রাখে। এভাবে অল্প সময়েই তাদের সুনাম অর্জিত হয়। তাই বলা যায়, উৎপাদনশীলতার প্রতি গুরুত্বারোপ করায় ‘ভাই ভাই' বেকারি অল্প দিনেই সুনাম ও মুনাফা অর্জন করতে পেরেছে।"
        }
      ]
    },
    {
      "number": "2",
      "uddipok": "জনাব আরিফ মৌসুমে চাঁপাইনবাবগঞ্জ এবং রাজশাহী থেকে আম সংগ্রহ করে দেশের বিভিন্ন অঞ্চলে সরবরাহ করেন । ভারত থেকে প্রচুর ‘মালদার ফজলি আম' আমদানি হওয়ায় আমের মূল্য কমে যায়। তাই তিনি আর্থিক ক্ষতির হাত থেকে রক্ষা পেতে কম লাভে দ্রুত আম বিক্রি করে দেন। ভবিষ্যতে লাভের আশায় এ রকম পরিস্থিতি ও ক্ষতি মোকাবেলা করার জন্য সংরক্ষণের ওপর গুরুত্ব দেন।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে ।"
        },
        {
          "label": "খ",
          "question": "",
          "explanation": "উৎপাদনের মাধ্যমে রূপগত উপযোগ সৃষ্টি হয়। প্রকৃতি থেকে পাওয়া সম্পদের রূপ বা আকৃতি পরিবর্তন করে পণ্যকে ব্যবহার উপযোগী করার মাধ্যমে রূপগত উপযোগ সৃষ্টি করা হয়। অনেক পণ্য সরাসরি ভোগ করা যায় না। উৎপাদনের মাধ্যমে সেগুলোর রূপ বা আকৃতি পরিবর্তন করে ব্যবহার বা ভোগের উপযোগী করে তোলা হয়। যেমন : কাঁচামাল হিসেবে 'সুতা' ব্যবহার করে তা থেকে কাপড় উৎপাদন করে রূপগত উপযোগ সৃষ্টি করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব আরিফ চাঁপাইনবাবগঞ্জ ও রাজশাহী থেকে আম সংগ্রহের মাধ্যমে স্থানগত উপযোগ সৃষ্টি করেছেন । পণ্যসামগ্রী একস্থান থেকে অন্যস্থানে আনা-নেওয়ার কাজটি প্রান্তের পণ্য বা সেবা ভোগ করার সুযোগ পান। পরিবহনের কারণে পরিবহনের মাধ্যমে করা হয়। এর কারণে মানুষ বিশ্বের যেকোনো পণ্যের স্থানগত উপযোগ সৃষ্টি হয়। উদ্দীপকে উল্লেখিত জনাব আরিফ মৌসুমে চাঁপাইনবাবগঞ্জ এবং রাজশাহী অঞ্চল থেকে আম সংগ্রহ করেন। তিনি সংগ্রহকৃত আম দেশের বিভিন্ন অঞ্চলে সরবরাহ করেন। ফলে চাঁপাইনবাবগঞ্জ এবং রাজশাহী অঞ্চলের মানুষ ছাড়াও দেশের অন্যান্য অঞ্চলের মানুষ ঐ আম ভোগ করতে পারেন। রাজশাহী ও চাঁপাইনবাবগঞ্জের আম দেশের বিভিন্ন অঞ্চলে সরবরাহ করার কারণেস্থানের দূরত্বের যে সমস্যা বা বাধা তা আর থাকে না। অর্থাৎ পরিবহনের মাধ্যমে স্থানের দূরত্বের বাধা দূর হয়। তাই বলা যায়, চাঁপাইনবাবগঞ্জ-রাজশাহী থেকে আম সংগ্রহের মাধ্যমে জনাব আরিফ স্থানগত উপযোগ সৃষ্টি করেছেন।"
        },
        {
          "label": "ঘ",
          "question": "",
          "explanation": "ব্যবসায়িক ক্ষতি থেকে উত্তরণের জন্য উদ্দীপকে উল্লেখিত জনাব আরিফের আমগুলোকে গুদামজাতকরণ করা উচিত। উৎপাদনের সময় থেকে বিক্রি বা ভোগের সময় পর্যন্ত গুদামজাতকরণের মাধ্যমে পণ্য বা সেবাসামগ্রী সংরক্ষণ করা যায়। এর মাধ্যমে এক মৌসুমের উৎপাদিত পণ্য অন্য মৌসুমেও ভোগ করা যায়। গুদামজাতকরণ পণ্যের সময়গত উপযোগ সৃষ্টি করে। উদ্দীপকে উল্লেখিত জনাব আরিফ মৌসুমে চাঁপাইনবাবগঞ্জ ও রাজশাহী থেকে আম সংগ্রহ করেন। সংগ্রহ করা আমগুলো সে দেশের অন্যান্য অঞ্চলে সরবরাহ করেন। তবে ভারত থেকে প্রচুর ‘মালদার ফজলি আম' আমদানি হওয়ায় আমের মূল্য কমে যায়। তাই জনাব আরিফ আর্থিক ক্ষতির হাত থেকে রক্ষা পেতে আমগুলো বিক্রি করে দেন। উদ্দীপকের জনাব আরিফের আমগুলো দ্রুত এবং কম দামে বিক্রি না করে তা বিজ্ঞানসম্মতভাবে সংরক্ষণের ব্যবস্থা করা উচিত। ভারত থেকে প্রচুর ‘মালদার ফজলি আম' আমদানি হওয়ায় দেশের বাজারে স্বাভাবিকভাবেই সব আমের দাম কমে যায়। এমন পরিস্থিতিতে তাকে আমগুলো গুদামজাত করে সংরক্ষণ করতে হবে। গুদামজাত করার কারণে জনাব আরিফের আমগুলোর গুণাগুণ ঠিক থাকবে। পরবর্তী সময়ে যখন চাহিদা বাড়বে তখন তিনি আমগুলো বিক্রি করে আশানুরূপ মুনাফা অর্জন করতে পারবেন। সুতরাং, কাঙ্ক্ষিত মুনাফা লাভের জন্য জনাব আরিফের গুদামজাতকরণের ব্যবস্থা করা উচিত ।"
        }
      ]
    },
    {
      "number": "3",
      "uddipok": "আবির, আলিফ ও আসিফ তিন বন্ধু মিলে চুক্তিবদ্ধ হয়ে একটি ডেইরি ফার্ম স্থাপন করল। তারা প্রয়োজনীয় উপায়-উপকরণ সংগ্রহ করে সকলের আন্তরিকতা, পরিশ্রম, বুদ্ধিমত্তা এবং সর্বোপরি সততা দিয়ে খামারটি পরিচালনা করতে লাগলো। ফলে সব খরচ বাদ দিয়ে প্রতিবছর কাঙ্ক্ষিত যে মুনাফা হয় তা ভবিষ্যতে পারিবারিক প্রয়োজন, সামাজিক নিরাপত্তা ও ছেলেমেয়েদের লেখাপড়ার খরচ বাবদ এ লাভের অংশ ব্যাংকে সঞ্চয় করেন এবং লাভের বাকি অংশ নিজেরা চুক্তি অনুযায়ী ভাগ করে নেন।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "সাধারণভাবে ভূমি বলতে ভূপৃষ্ঠের উপরিভাগকে বোঝায়। কিন্তু অর্থনীতির ভাষায় প্রকৃতি থেকে পাওয়া সব সম্পদকেই ভূমি বলে।"
        },
        {
          "label": "খ",
          "question": "",
          "explanation": "মানুষের শারীরিক, মানসিক এবং বুদ্ধিবৃত্তিক কর্মপ্রচেষ্টা যা পণ্য উৎপাদন কাজে ব্যবহার করে অর্থ উপার্জন করা হয় তাই হলো শ্ৰম । উৎপাদনের অন্যান্য উপাদান যেমন: ভূমি ও মূলধন ভবিষ্যতের জন্য সংরক্ষণ করা গেলেও শ্রমিকের শ্রম কখনও সংরক্ষণ করা যায় না। শ্রমিক যখন শ্রম দেয় তখনই তার উপযোগিতা পাওয়া যায়। শ্রমিকের দক্ষতা, অভিজ্ঞতা ও আন্তরিকতা যতই অপরিহার্য হোক না কেন, তার অনুপস্থিতিতে এটি নিঃশেষ হয়ে যায়। তাই শ্রমকে সংরক্ষণ করা যায় না ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত আবির, আলিফ এবং আসিফের ডেইরি ফার্মটি উৎপাদনের সংগঠন উপকরণের অন্তর্ভুক্ত। নির্দিষ্ট উদ্দেশ্য অর্জনের জন্য উৎপাদনের উপকরণ ভূমি, শ্রম, মূলধন কাজে লাগিয়ে তা তত্ত্বাবধান ও নিয়ন্ত্রণ করা সংগঠনের কাজ। সংগঠন ছাড়া উৎপাদনের অন্যান্য উপাদান অচল এবং গতিহীন । উদ্দীপকের আবির, আলিফ এবং আসিফ তিনজন মিলে চুক্তিবদ্ধ হয়ে একটি ডেইরি ফার্ম স্থাপন করেন। তারা ভূমি সংগ্রহ করেন এবং তা কাজে লাগিয়েছেন। মূলধন হিসেবে অর্থ বিনিয়োগ করেন। তাছাড়া অন্যান্য প্রয়োজনীয় উপকরণসমূহ সংগ্রহ করে আন্তরিকতা, সততা, বুদ্ধিমত্তা ও পরিশ্রম দিয়ে খামারটি পরিচালনা করেন। এক্ষেত্রে ফার্মটি হচ্ছে তাদের তিনজনের মিলিত উপাদান যা চুক্তির মাধ্যমে গঠিত অংশীদারি সংগঠন এবং ফার্মটি সংগঠন হিসেবেই উপরে বর্ণিত কাজগুলো করে। সুতরাং, তিন বন্ধুর ডেইরি ফার্মটি হলো সংগঠন।"
        },
        {
          "label": "ঘ",
          "question": "",
          "explanation": "লাভের অংশ ব্যাংকে সঞ্চয় করার মাধ্যমে উদ্দীপকের তিন বন্ধু মূলধন গঠনের প্রথম ধাপ ‘আর্থিক সঞ্চয় সৃষ্টি' অতিক্রম করেছেন। একটি অর্থনৈতিক ব্যবস্থায় ব্যক্তিগত সঞ্চয়, বাণিজ্যিক প্রতিষ্ঠানের সঞ্চয় ও সরকারি সঞ্চয় থেকে সঞ্চয় সংগ্রহ করা হয়। এ তিনটি উৎস থেকে সংগৃহীত মোট সঞ্চয় মূলধন গঠনের প্রথম পর্যায়। উদ্দীপকে উল্লেখিত আবির, আলিফ এবং আসিফ তিনজন মিলে একটি ডেইরি ফার্ম স্থাপন করেন। তারা সাফল্যের সাথে ব্যবসায় পরিচালনা করেন। তাদের ব্যবসায়ে যে মুনাফা হয় তা থেকে একটি নির্দিষ্ট অংশ পারিবারিক প্রয়োজন, সামাজিক নিরাপত্তা ও ছেলেমেয়েদের লেখাপড়া বাবদ ব্যাংকে সঞ্চয় করেন। লাভের বাকি টাকা তারা চুক্তি অনুযায়ী নিজেদের মধ্যে ভাগ করে নেন । মানুষের সঞ্চয়ের সৃষ্টি হয় সঞ্চয়ের ইচ্ছা থেকে। তিন বন্ধুর ক্ষেত্রেও এর ব্যতিক্রম ঘটেনি। সঞ্চয়ের ইচ্ছা যেকোনো কারণেই উদ্ভব হতে পারে। এটি হতে পারে দূরদৃষ্টি, পারিবারিক প্রয়োজন, সামাজিক নিরাপত্তা, ক্ষমতা ও প্রতিপত্তি বা ছেলেমেয়েদের ভবিষ্যৎ পড়াশোনার খরচ প্রভৃতি কারণে। ব্যাংকে তারা ভবিষ্যতের কথা ভেবেই অর্থ জমা করছেন। এটি মূলত মূলধন গঠনের ‘আর্থিক সঞ্চয় সৃষ্টি' ধাপটি বাস্তবায়ন করেছেন। সুতরাং, লাভের অংশ ব্যাংকে সঞ্চয় করার মাধ্যমে মূলধন গঠনের একটি ধাপ অতিক্রম হয়েছে।"
        }
      ]
    },
    {
      "number": "4",
      "uddipok": "মিস মিলি নিজ গ্রামের দরিদ্র, নিরক্ষর, স্বল্প শিক্ষিত বেকার নারীদের নিয়ে একটি কুটির শিল্প গড়ে তোলেন। সেখানে নারীরা কঠোর পরিশ্রম করে হাতের তৈরি নকশী কাঁথা ও থ্রি-পিস তৈরি করে বাজারে বিক্রি করে। ফলে গ্রামের পিছিয়ে পড়া নারীদের কর্মসংস্থানের সুযোগ সৃষ্টি করে তাদের জীবিকা নির্বাহে ও জীবনযাত্রার মান উন্নয়নে মিস মিলির প্রতিষ্ঠিত কুটির শিল্প গুরুত্বপূর্ণ ভূমিকা পালন করছে।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "মানুষের পরিশ্রমের ফলে উৎপাদিত যে সম্পদ সরাসরি ভোগ না করে পুনরায় উৎপাদন কাজে ব্যবহৃত হয় তাকে মূলধন বলে।"
        },
        {
          "label": "খ",
          "question": "",
          "explanation": "উৎপাদনে ব্যবহৃত সব ধরনের প্রকৃতি থেকে পাওয়া সম্পদকে ভূমি বলে । ভূমি উৎপাদনের আবশ্যকীয় উপাদান। ভূমি অর্থনৈতিক কর্মকাণ্ডকে ত্বরান্বিত করে। পানি, আলো, বাতাস, পাহাড় প্রভৃতি হলো ভূমির অন্তর্ভুক্ত। এটি ছাড়া জাগতিক কোনো কিছু উৎপাদন করা সম্ভব না। মানুষের জন্ম-মৃত্যু সব ক্ষেত্রে ভূমির প্রয়োজন। তাছাড়া ভূমিকে ধ্বংস বা নিঃশেষ করা সম্ভব নয়। তাই এটিকে চিরস্থায়ী উপাদান বলা হয় ।"
        },
        {
          "label": "গ",
          "question": "",
          "explanation": "উদ্দীপকের মিস মিলির প্রতিষ্ঠানটি উৎপাদনের শিল্প খাতের অন্তর্ভুক্ত। প্রাকৃতিক সম্পদ ব্যবহার করে রূপগত উপযোগ সৃষ্টি সংশ্লিষ্ট খাতই হলো শিল্প খাত। এ খাত উৎপাদনের একমাত্র বাহন হিসেবে পরিচিত। উদ্দীপকে উল্লেখিত মিস মিলি তার গ্রামের দরিদ্র, নিরক্ষর, স্বল্প শিক্ষিত বেকার নারীদের নিয়ে একটি কুটির শিল্প গড়ে তোলেন। গ্রামের নারীরা সেখানে শ্রম দেয়। তারা হাতের তৈরি নকশী কাঁথা ও থ্রি পিস তৈরি করে বাজারে বিক্রি করেন। মিস মিলি তার কুটির শিল্পে প্রয়োজনীয় কাঁচামাল ব্যবহার করে গ্রামের নারীদের শ্রমশক্তির বিনিময়ে হাতের তৈরি দ্রব্যসামগ্রী তৈরি করছেন। কোনো দ্রব্যসামগ্রীর রূপের পরিবর্তনই হচ্ছে শিল্প। এতে পণ্যের রূপগত উপযোগ সৃষ্টি হচ্ছে। তাই বলা যায়, মিস মিলির প্রতিষ্ঠানটি উৎপাদনের শিল্প খাতের অন্তর্ভুক্ত।"
        },
        {
          "label": "ঘ",
          "question": "",
          "explanation": "উৎপাদনের উপকরণ সংগঠনের আলোকে বলা যায়, দারিদ্র্য বিমোচনে মিলির প্রতিষ্ঠিত কুটির শিল্পের ভূমিকা অপরিসীম। নির্দিষ্ট লক্ষ্য অর্জনে কয়েকজন ব্যক্তির সমাবেশই সংগঠন। উৎপাদনের উপাদানগুলোকে একত্র করে সেগুলোর মধ্যে সমন্বয় করেন একজন সংগঠক। উদ্দীপকে উল্লেখিত মিস মিলি নিজ গ্রামের পিছিয়ে পড়া নারীদের নিয়ে একটি কুটির শিল্প গড়ে তোলেন। সেখানে নারীরা কঠোর পরিশ্রম করে হাতের তৈরি নকশী কাঁথা ও থ্রিপিস তৈরি করেন। এরপর তা বাজারে বিক্রি করেন। এর মাধ্যমে গ্রামের ঐসব নারীদের কর্মসংস্থানের সুযোগ সৃষ্টি হয়েছে । অর্থাৎ মিস মিলির এ কাজটি সংগঠনের সাথে সংশ্লিষ্ট। উদ্দীপকের মিস মিলি তার প্রতিষ্ঠানটি গড়ে তুলতে ভূমি ব্যবহার করেছেন। তাছাড়া তিনি গ্রামের নিরক্ষর ও বেকার নারীদের শ্রমিক হিসেবে নিয়োজিত করেছেন। এ থেকে পাওয়া পারিশ্রমিকে তাদের জীবিকা নির্বাহ হচ্ছে। অর্থাৎ এ কুটির শিল্পে কাজ করার মাধ্যমে গ্রাম্য নারীদের দারিদ্রতা দূর হয়েছে। প্রতিষ্ঠানটি পরিচালনার জন্য মিস মিলি প্রয়োজনীয় মূলধন সরবরাহ করেছেন । আর তার সাংগঠনিক গুণের মাধ্যমে এসব উপকরণ একত্র করেছেন। এতে দেশের আর্থ-সামাজিক কল্যাণ সাধন হচ্ছে। সুতরাং, উৎপাদনের উপকরণ সংগঠনের আলোকে বলা যায়, দারিদ্র বিমোচনে উদ্দীপকে উল্লেখিত মিস মিলির প্রতিষ্ঠিত কুটির শিল্পের ভূমিকা অপরিসীম।"
        }
      ]
    },
    {
      "number": "5",
      "uddipok": "জনাব কামাল বি.এ পাস করার পর চাকরি না পেয়ে নিজস্ব জমিতে ২০টি গরু নিয়ে একটি গবাদিপশুর খামার গড়ে তোলেন। প্রাথমিকভাবে গরুর খামার থেকে মুনাফা অর্জন করায় তিনি আরও ১০টি গরু কিনে গরুর খামার সম্প্রসারণ করেন। এ উদ্দেশ্যে ৫ জন শ্রমিক নিয়োগ দেন। তাদের প্রত্যেককে আলাদা আলাদা কাজ ভাগ করে দেন। কাজগুলো ভাগ করে দেওয়ায় উৎপাদিত দুধ সংগ্রহ ও বিক্রি করা সহজ হচ্ছে। এজন্য জনাব কামাল সর্বাধিক পরিমাণ মুনাফা অর্জনে সক্ষম হন ।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "পারিশ্রমিকের বিনিময়ে উৎপাদন কাজে নিয়োজিত মানুষের সব ধরনের শারীরিক ও মানসিক কর্মপ্রচেষ্টাকে শ্রম বলে ।"
        },
        {
          "label": "খ",
          "question": "",
          "explanation": "উৎপাদনের উদ্দেশ্যে ভূমি, শ্রম ও মূলধনের আনুপাতিক সংগ্রহ, সংযোজন এবং উৎপাদনে নিয়োগ করার উদ্যোগ বা প্রচেষ্টাকে সংগঠন বলা হয়। উৎপাদনের চারটি কাজের মধ্যে সংগঠন সর্বশেষ ধাপ। এটি উৎপাদনের অন্যান্য উপকরণ একত্র করে প্রতিষ্ঠানের লক্ষ্যস্থিত পণ্য উৎপাদন করে। সংগঠন পণ্য উৎপাদন সঠিক ও নিয়ন্ত্রিত উপায়ে চলছে কিনা তা পর্যবেক্ষণ করে। ফলে উৎপাদনে গতিশীলতা আসে । তাই বলা যায়, সংগঠন উৎপাদনের গতিশীলতা বাড়ায়।"
        },
        {
          "label": "গ",
          "question": "",
          "explanation": "প্রাথমিক পর্যায়ে উদ্দীপকের জনাব কামাল ভূমির ব্যবহার করেছেন । প্রকৃতি থেকে পাওয়া সব সম্পদই হলো ভূমি। এটি মানুষ সৃষ্টি বা ধ্বংস করতে পারে না। ভূমি সৃষ্টির সময় যে পরিমাণ ছিল এখনও সেই পরিমাণই আছে । এটি উৎপাদন কাজে ব্যবহার করা হয়। উদ্দীপকে উল্লেখিত জনাব কামাল বিএ পাস করার পর চাকরি না করে নিজস্ব জমিতে একটি গবাদি পশুর খামার গড়ে তোলেন। এক্ষেত্রে খামার প্রতিষ্ঠার কাজে ব্যবহৃত জমিটি প্রকৃতির দান। আর তা খামারের উৎপাদন কাজে ব্যবহৃত হচ্ছে। তাছাড়া, জমির যোগানের সীমাবদ্ধতার ওপর তার খামারের আকার নির্ভর করছে। এসব বৈশিষ্ট্যের ভিত্তিতে বলা যায়, প্রাথমিক পর্যায়ে জনাব কামাল উৎপাদনের যে উপকরণটি ব্যবহার করেছেন তা ভূমি।"
        },
        {
          "label": "ঘ",
          "question": "",
          "explanation": "জনাব কামালের সর্বাধিক মুনাফা অর্জনের কারণ হলো শ্রম বিভাগ । একটি উৎপাদন প্রক্রিয়াকে বিভিন্ন ভাগে ভাগ করে শ্রমিকের দক্ষতা অনুযায়ী কাজ বণ্টন করে দেওয়াই হলো শ্রম বিভাগ। এক্ষেত্রে শ্রমিকের দক্ষতা, যোগ্যতা ও সামর্থ্য অনুযায়ী কাজ ভাগ করা হয়। শ্রম বিভাগের ফলে শ্রমিকের দক্ষতা ও নৈপুণ্য বেড়ে যায়। উদ্দীপকে উল্লেখিত জনাব কামাল নিজস্ব জমিতে ২০টি গরু নিয়ে একটি গবাদি পশুর খামার গড়ে তোলেন। প্রাথমিকভাবে খামার থেকে মুনাফা অর্জন করায় তিনি আরও ১০টি গরু কিনে খামার সম্প্রসারণ করেন। এ উদ্দেশ্যে আরও ৫ জন শ্রমিকও নিয়োগ দেন। তাদের প্রত্যেককে শ্রম বিভাগের মাধ্যমে আলাদা আলাদা কাজ ভাগ করে দেন। এতে উৎপাদিত দুধ সংগ্রহ ও বিক্রি করা তার জন্য অনেক সহজ হয়ে যায়। ফলে তিনি সর্বাধিক মুনাফা অর্জনে সক্ষম হন । শ্রম বিভাগের ফলে জনাব কামালের কর্মীরা নিজের যোগ্যতা ও সামর্থ্য অনুযায়ী কাজ পায়। এতে তাদের কাজের প্রতি আগ্রহ বেড়ে যায়। পাশাপাশি একই কাজ ক্রমাগত করতে থাকায় কার্য সম্পাদনে তারা আরও দক্ষ হয়ে ওঠে। ফলে জনাব কামালের খামারের কাজে গতিশীলতা বাড়ে এবং তিনি কর্মীদের থেকে বেশি আউটপুট পান। এসব বিষয়ই তার প্রতিষ্ঠানের মুনাফা বাড়াতে সাহায্য করেছে। তাই বলা যায়, শ্রম বিভাগই জনাব কামালের সর্বাধিক মুনাফা অর্জনের কারণ।"
        }
      ]
    },
    {
      "number": "6",
      "uddipok": "সাতক্ষীরার মি. আলম ১০ কোটি টাকা নিয়ে বাঁশ ও কাঠের শৌখিন পণ্যের ব্যবসায় শুরু করলেন যেখানে ৯০ জন শ্রমিক কর্মরত। ব্যবসায়ের সাফল্য দেখে জার্মান প্রবাসী বড় ভাই তার ব্যবসায়ে ৮ কোটি টাকা বিনিয়োগ করেন এবং আরও ৪০ জন শ্রমিক নিয়োগ দিয়ে ব্যবসায়টি সম্প্রসারণ করেন। ফলে বার্ষিক ৯,০০০ পিস পণ্য উৎপাদন করতে সক্ষম হন। গুণগতমানের কারণে দেশে-বিদেশে তার পণ্যের চাহিদা বাড়ে ।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ায় কোনো প্রতিষ্ঠান তার উৎপাদন ক্ষমতার সর্বোচ্চ প্রয়োগের মাধ্যমে পণ্যের একক প্রতি ব্যয়ের পাশাপাশি গড় ব্যয় সর্বনিম্ন করতে পারে তাকে উৎপাদনের কাম্য মাত্রা বলে।"
        },
        {
          "label": "খ",
          "question": "",
          "explanation": "উৎপাদনের উপাদান ব্যবহার করে একজন উৎপাদক যে পরিমাণ উৎপাদন করে তা-ই উৎপাদন মাত্রা । কোনো প্রতিষ্ঠান তার উৎপাদন মাত্রা নির্ণয়ের মাধ্যমে তার মোট উৎপাদনের পরিমাণ সম্পর্কে জানতে পারে। তাছাড়া কোন কোন সীমাবদ্ধতার জন্য বেশি পরিমাণ পণ্য উৎপাদন করা সম্ভব হচ্ছে না, কোন সুযোগ ব্যবহার করে উৎপাদন বাড়ানো যাবে তাও জানতে পারে। ফলে ব্যবসায়ে বেশি মুনাফা অর্জনের সুযোগ সৃষ্টি হয়। এতে ব্যবসায় সম্প্রসারিত হতে পারে। তাই বলা যায়, উৎপাদন মাত্রা ব্যবসায় সম্প্রসারণে সহায়তা করে।"
        },
        {
          "label": "গ",
          "question": "",
          "explanation": "উৎপাদন মাত্রার ভিত্তিতে মি. আলমের ব্যবসায়টি হলো উৎপাদনধর্মী ক্ষুদ্র শিল্প প্রতিষ্ঠান। উৎপাদনের সাথে জড়িত কোনো ব্যবসায়ের মূলধনের পরিমাণ ৭৫ লক্ষ টাকা থেকে ১৫ কোটি টাকা হলে তা উৎপাদনধর্মী ক্ষুদ্র শিল্প প্রতিষ্ঠান। তবে এ ধরনের প্রতিষ্ঠানে ৩১-১২০ জন কর্মরত শ্রমিক থাকতে হয়। উদ্দীপকে উল্লেখিত সাতক্ষীরার মি. আলম ১০ কোটি টাকা নিয়ে বাঁশ ও কাঠের তৈরি শৌখিন পণ্যের ব্যবসায় শুরু করলেন। এখানে বাঁশ ও কাঠের রূপগত উপযোগ সৃষ্টির মাধ্যমে নতুন নতুন পণ্য তৈরি করা হয়। অর্থাৎ, এটি একটি উৎপাদনধর্মী প্রতিষ্ঠান। এখানে ৯০ জন শ্রমিক কর্মরত আছে। শিল্পনীতি ২০১৬-এ উল্লিখিত ক্ষুদ্র শিল্পের মূলধনের পরিমাণের সাথে মি আলমের ব্যবসায়ের মূলধনের মিল আছে। তাছাড়া মি. আলমের ব্যবসায়ের শ্রমিক সংখ্যাও ক্ষুদ্র শিল্পের জন্য নির্ধারিত শ্রমিক সংখ্যার সাথে সামঞ্জস্যপূর্ণ। তাই বলা যায়, মূলধন ও শ্রমিক সংখ্যার বিচারে মি. আলমের ব্যবসায়টি হলো ক্ষুদ্র এন্টারপ্রাইজ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিতমি. আলমের ব্যবসায় কাঠামো ফলে এটি উৎপাদনধর্মী মাঝারি শিল্পে পরিণত হয়। শিল্পনীতি ২০১৬ অনুসারে, উৎপাদনধর্মী মাঝারি শিল্পে স্থায়ী সম্পদের মূল্য প্রতিস্থাপন ব্যয়সহ ১৫ কোটি থেকে ৫০ কোটি টাকা হয়। এসব শিল্প প্রতিষ্ঠানে ১২১-৩০০ জন শ্রমিক নিয়োজিত থাকে । উদ্দীপকের মি. আলম ১০ কোটি টাকা ও ৯০ জন শ্রমিক নিয়ে বাঁশ ও কাঠের তৈরি শৌখিন পণ্যের ব্যবসায় শুরু করলেন। প্রাথমিক পর্যায়ে এটি ছিল ক্ষুদ্র শিল্প প্রতিষ্ঠান। ব্যবসায়ের সাফল্য দেখে জার্মান প্রবাসী তার বড় ভাই ব্যবসায়ে ৮ কোটি টাকা বিনিয়োগ করেন। তাছাড়া আরও ৪০ জন শ্রমিক নিয়োগ দিয়ে ব্যবসায় সম্প্রসারণের উদ্যোগ নেন। এতে প্রতিষ্ঠানটির উৎপাদন ক্ষমতা বাড়ে। পণ্যের মান ভালো হওয়ায় দেশে- বিদেশে প্রতিষ্ঠানটির পণ্যের চাহিদাও বাড়ে। বর্তমানে মি. আলম ও তার ভাইয়ের ব্যবসায়ের মূলধন হলো ১৮ কোটি (১০ + ৮) টাকা। ১৫-৫০ কোটি টাকা মূলধন হলেই তা মাঝারি শিল্প প্রতিষ্ঠান হিসেবে বিবেচিত হয়। তাছাড়া নতুন ৪০ জন শ্রমিক নিয়োগ দেওয়ায় বর্তমানে এ প্রতিষ্ঠানে ১৩০ জন শ্রমিক কর্মরত আছে। মাঝারি শিল্পে সাধারণত ১২১ জনের বেশি শ্রমিক থাকে। তাই বলা যায়, মূলধন ও শ্রমিক সংখ্যা বিবেচনায় মি. আলম ও তার ভাইয়ের ব্যবসায়টি বর্তমানে মাঝারি শিল্প প্রতিষ্ঠান । ৮ কোটি টাকা বিনিয়োগ করেন। তাছাড়া আরও ৪০ জন শ্রমিক নিয়োগ দিয়ে ব্যবসায় সম্প্রসারণের উদ্যোগ নেন। এতে প্রতিষ্ঠানটির উৎপাদন ক্ষমতা বাড়ে। পণ্যের মান ভালো হওয়ায় দেশে- বিদেশে প্রতিষ্ঠানটির পণ্যের চাহিদাও বাড়ে। বর্তমানে মি. আলম ও তার ভাইয়ের ব্যবসায়ের মূলধন হলো ১৮ কোটি (১০ + ৮) টাকা। ১৫-৫০ কোটি টাকা মূলধন হলেই তা মাঝারি শিল্প প্রতিষ্ঠান হিসেবে বিবেচিত হয়। তাছাড়া নতুন ৪০ জন শ্রমিক নিয়োগ দেওয়ায় বর্তমানে এ প্রতিষ্ঠানে ১৩০ জন শ্রমিক কর্মরত আছে। মাঝারি শিল্পে সাধারণত ১২১ জনের বেশি শ্রমিক থাকে। তাই বলা যায়, মূলধন ও শ্রমিক সংখ্যা বিবেচনায় মি. আলম ও তার ভাইয়ের ব্যবসায়টি বর্তমানে মাঝারি শিল্প প্রতিষ্ঠান ।"
        }
      ]
    },
    {
      "number": "7",
      "uddipok": "কারুকা ১০ লক্ষ টাকা ও ২০ জন শ্রমিক নিয়োগ দিয়ে গঠিত একটি হস্তশিল্প প্রতিষ্ঠান। প্রতিযোগিদের তুলনায় হস্তজাত পণ্যসামগ্রীর চাহিদা বাড়ায় কারুকা কর্তৃপক্ষ প্রতিষ্ঠানে নিয়োজিত সকল শ্রমিক কর্মচারী ও যন্ত্রপাতির সর্বোচ্চ ব্যবহার করে। এতে সর্বনিম্ন ব্যয়ে সর্বোচ্চ উৎপাদন সম্ভব হয়। হস্তজাত পণ্যের বাজারে ব্যাপক চাহিদা থাকলেও মূলধনের অপ্রতুলতা, প্রশিক্ষণের অভাব ও আধুনিক প্রযুক্তির অভাবে ব্যবসায়টি কাম্যমাত্রা অর্জন করলেও ব্যবসায়ের আকার সম্প্রসারণ করা সম্ভব হচ্ছে না।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "উৎপাদনকারী প্রতিষ্ঠানের উৎপাদন বা বিক্রির পরিমাণ কম-বেশি হওয়ার সাথে যে ব্যয়ের পরিবর্তন হয়, তাকে পরিবর্তনশীল ব্যয় বলে।"
        },
        {
          "label": "খ",
          "question": "",
          "explanation": "উৎপাদন মাত্রা বাড়লে বিক্রি ও মুনাফার পরিমাণ বাড়ে । উৎপাদন মাত্রা বাড়ানোর অর্থ হলো একই পরিমাণ কাঁচামাল ব্যবহার করে আগের থেকে বেশি উৎপাদন করা। এতে অপচয় রোধ হয়ে একক প্রতি উৎপাদন ব্যয় কমে যায়। ফলে আগের তুলনায় মুনাফার পরিমাণ বাড়ে । তাছাড়া কম মূল্যে পণ্য সরবরাহ করতে পারলে পণ্যের চাহিদা ও বিক্রি বাড়ে । এতে স্বাভাবিকভাবেই মুনাফার পরিমাণ বাড়ে ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত কারুকা প্রতিষ্ঠানটি উৎপাদনের কাম্য মাত্রা অর্জনে সক্ষম হয়েছে। যে নির্দিষ্ট পরিমাণ পণ্য উৎপাদনে প্রতিষ্ঠানটির একক প্রতি উৎপাদন ব্যয় সর্বনিম্ন হয় তা-ই কাম্য উৎপাদন মাত্রা। এ মাত্রায় উৎপাদন করা প্রতিষ্ঠানের জন্য লাভজনক। কেননা, এ মাত্রায় সর্বনিম্ন ব্যয়ে সর্বোচ্চ পরিমাণ পণ্য উৎপাদন করা সম্ভব হয়। উদ্দীপকে উল্লেখিত কারুকা ১০ লক্ষ টাকা ও ২০ জন শ্রমিক নিয়ে গঠিত হস্তশিল্প প্রতিষ্ঠান । হস্তশিল্পজাত পণ্যসামগ্রীর চাহিদা বাড়ায় কারুকা কর্তৃপক্ষ প্রতিষ্ঠানে নিয়োজিত সব শ্রমিক-কর্মচারী ও যন্ত্রপাতির সর্বোচ্চ ব্যবহার করে সর্বনিম্ন ব্যয়ে পণ্য উৎপাদনে সক্ষম হয়। এভাবে গড় উৎপাদন ব্যয় সর্বনিম্ন পর্যায়ে এনে সর্বোচ্চ পণ্য উৎপাদন করাই হলো কাম্য উৎপাদন মাত্রা। এ মাত্রায় পণ্য উৎপাদনে প্রতিষ্ঠানের পক্ষে সর্বোচ্চ মুনাফা অর্জনের সুযোগ সৃষ্টি হয়। তাই বলা যায়, কারুকা কাম্য উৎপাদন মাত্রা অর্জন করেছে।"
        },
        {
          "label": "ঘ",
          "question": "",
          "explanation": "অতি ক্ষুদ্র প্রতিষ্ঠান কারুকা সম্প্রসারণের ক্ষেত্রে মূলধন, প্রশিক্ষিত কর্মচারী ও আধুনিক প্রযুক্তির অভাব প্রভৃতি সমস্যার সম্মুখীন হয়। মূলধন ১০ লক্ষ থেকে ৭৫ লক্ষ টাকা এবং শ্রমিক সংখ্যা ১৬-৩০ জন যে প্রতিষ্ঠানে থাকে তাই অতি ক্ষুদ্র প্রতিষ্ঠান। এ ধরনের প্রতিষ্ঠানগুলোর সম্ভাবনা পর্যাপ্ত থাকলেও প্রশিক্ষণের সুযোগ, মূলধন ও প্রযুক্তির স্বল্পতা থাকায় বিকাশ লাভ করতে পারে না। উদ্দীপকে উল্লেখিত কারুকার মূলধন ১০ লক্ষ টাকা এবং কর্মরত শ্রমিক সংখ্যা ২০ জন। মূলধন ও শ্রমিক সংখ্যা বিচারে এটি অতি ক্ষুদ্র প্রতিষ্ঠান। হস্তশিল্পজাত পণ্যের উৎপাদক ‘কারুকা' পণ্যের চাহিদা পূরণে কাম্য মাত্রা অর্জন করে। তবে মূলধনের স্বল্পতা, প্রশিক্ষণের আধুনিক প্রযুক্তির অভাব প্রভৃতি অসুবিধার কারণে ব্যবসায় সম্প্রসারণ করতে পারছে না। হস্তশিল্পজাত পণ্যের চাহিদা সবসময়ই বেশি থাকে। এ চাহিদা পূরণে ‘কারুকা’-এর দরকার ব্যবসায় সম্প্রসারণ করা। কিন্তু সহজ শর্তে ব্যাংক ঋণ না পাওয়ায় প্রতিষ্ঠানটির থাকছে মূলধনের ঘাটতি। তাছাড়া এ শিল্পে দক্ষ কর্মীরও অভাব আছে। অভাব আছে প্রশিক্ষণদানকারী প্রতিষ্ঠানের। আর সবচেয়ে বড় অভাব হচ্ছে উন্নত প্রযুক্তির। আধুনিক প্রযুক্তির স্বল্পতার কারণে প্রতিষ্ঠানটি উৎপাদনে বিশেষায়নের সুযোগ থেকে বঞ্চিত হচ্ছে। তাই বলা যায়, এ সমস্যাগুলোর কারণেই উদ্দীপকে উল্লেখিত প্রতিষ্ঠান কারুকা সম্প্রসারিত হতে পারছে না।"
        }
      ]
    },
    {
      "number": "8",
      "uddipok": "জি. কিউ একটি এলইডি বাল্ব প্রস্তুতকারক বৃহৎ কোম্পানি। গত চার মাসে কোম্পানি কর্তৃক বিক্রীত এলইডি বাল্ব-এর ৫০% নষ্ট হওয়ায় কোম্পানিতে ফেরত আসে। ফলে কোম্পানি বড় লোকসানের সম্মুখীন হয়। তাই প্রতিষ্ঠানটির মালিক ভবিষ্যতে উন্নত কাঁচামাল ব্যবহার ও প্রযুক্তিগত উন্নয়নের সিদ্ধান্ত নিয়েছেন। এর মাধ্যমে তিনি এ অবস্থা থেকে পরিত্রাণের আশা করছেন।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "মানসম্মত পণ্য ও সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে ।"
        },
        {
          "label": "খ",
          "question": "",
          "explanation": "কোনো প্রতিষ্ঠান যদি নিম্নমানের পণ্য উৎপাদন করে, তবে নিম্নমানের কারণ নির্ণয় ও এটি ঠিক করার জন্য প্রতিষ্ঠানের যে ব্যয় হয় তাকে মূল্যায়ন ব্যয় বলে । উচ্চ ক্রেতা সন্তুষ্টির জন্য প্রতিষ্ঠান তার পণ্যের ত্রুটি এবং নিম্নমান বের করতে মূল্যায়ন ব্যয় করে থাকে। যেমন— নিম্নমানের পণ্য পরীক্ষা করার জন্য উৎপাদনকারী প্রতিষ্ঠানকে ব্যয় বহন করতে হয়। পণ্যের মান নিম্ন থেকে উন্নত করতে হলে প্রতিষ্ঠানকে পরিসংখ্যানিক তথ্য সংগ্রহ ও তার বিশ্লেষণের জন্যও মূল্যায়ন ব্যয় করতে হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জি. কিউ-এর বাল্ব নষ্ট হওয়ার ফলে বাহ্যিক ব্যর্থতার ব্যয় বাড়ছে। ক্রেতার কাছে পণ্য বিক্রির পর কোনো ত্রুটি ধরা পড়লে ঐ পণ্য ফেরত বা মেরামত বাবদ যে খরচ তাই বাহ্যিক ব্যর্থতার ব্যয়। পণ্যমান নিম্ন হলে এ ব্যয় বেড়ে যায়। উদ্দীপকের জি. কিউ কোম্পানি এলইডি বাল্ব প্রস্তুত করে। প্রতিষ্ঠানটির উৎপাদিত পণ্যের ৫০% নষ্ট হয়ে যায়। এলইডি বাল্বের মতো পণ্য সাধারণত ওয়ারেন্টির আওতায় থাকে । তাই প্রতিষ্ঠানটি সেগুলো ফেরত নেয় এবং ঠিক করে ক্রেতাদের ফেরত দেয়। আর এ কাজে তাদের অনেক অর্থ খরচ হয়। এ ধরনের খরচ বাহ্যিক ব্যর্থতার ব্যয়ের আওতাভুক্ত হয়ে থাকে। সুতরাং, বাল্ব নষ্ট হওয়ার ফলে জি. কিউ কোম্পানির বাহ্যিক ব্যর্থতার ব্যয় বেড়েছে।"
        },
        {
          "label": "ঘ",
          "question": "",
          "explanation": "উদ্দীপকের জি. কিউ কোম্পানির মালিকের প্রতিরোধমূলক ব্যয়ের সিদ্ধান্ত অত্যন্ত যৌক্তিক বলে আমি মনে করি। কেনো পণ্যের ত্রুটি সংঘটিত হওয়ার আগেই তা রোধের জন্য প্রতিরোধমূলক ব্যয় করা হয়। প্রশিক্ষণ, পুনঃডিজাইন, ত্রুটি চিহ্নিত প্রভৃতি কাজে এ ধরনের ব্যয় করা হয় । উদ্দীপকে উল্লেখিত জি. কিউ হলো এলইডি বাল্ব উৎপাদনকারী একটি প্রতিষ্ঠান । গত চার মাসে প্রতিষ্ঠানটির উৎপাদিত ৫০% বাল্ব নষ্ট হয়ে যায়। তাই তারা সেগুলো ক্রেতাদের কাছ থেকে ফেরত নেয়। ফলে প্রতিষ্ঠানটি বড় ধরনের লোকসানের সম্মুখীন হয়। তাই প্রতিষ্ঠানটির মালিক ভবিষ্যতে এমন ঘটনার পুনরাবৃত্তি রোধের ব্যবস্থা করেন। উদ্দীপকের জি. কিউ কোম্পানিরমালিক এলইডি বাল্ব উৎপাদনে উন্নত কাঁচামালের ব্যবহারের সিদ্ধান্ত নিয়েছেন। অন্যদিকে, তিনি উৎপাদনে উন্নত প্রযুক্তি ব্যবহার করছেন। এ কাজগুলোর মাধ্যমে তিনি উৎপাদিত পণ্য নিম্নমানের হওয়ার হাত থেকে রক্ষা করতে পারবেন। আর এজন্য করা তার খরচ হলো প্রতিরোধমূলক ব্যয় ।এতে বাল্ব নষ্টের হার কমবে বলে ফেরত আসার আশঙ্কা কমবে। ফলে প্রতিষ্ঠানটি লোকসান কাটিয়ে মুনাফার মুখ দেখবে। তাছাড়া মানসম্মত পণ্য সরবরাহ করে ক্রেতা সন্তুষ্টির অর্জন করা যাবে। তাই আমি মনে করি, জি. কিউ কোম্পানির প্রতিরোধমূলক ব্যয়ের সিদ্ধান্ত অত্যন্ত যৌক্তিক।"
        }
      ]
    },
    {
      "number": "9",
      "uddipok": "জনাব জুবায়ের সাহেব তার বাসার জন্য কয়েক বছর আগে | একটি ফ্রিজ কিনেছিলেন। কেনার সময় বিক্রেতা প্রতিষ্ঠানের সাথে জুবায়ের সাহেবের এ মর্মে চুক্তি ছিল যে, পাঁচ বছরের মধ্যে বিক্রয়কৃত পণ্যের কোনো সমস্যা দেখা দিলে বিক্রেতা প্রতিষ্ঠান নিজ দায়িত্বে তা মেরামত করে দিবে। দুই বছর যেতেই ফ্রিজটির ত্রুটি পরিলক্ষিত হলো এবং চুক্তি অনুযায়ী তারা তা সময়মতো মেরামত করে দিল। এতে তাদের কিছু খরচ হয়। ফলে জনাব জুবায়ের সাহেব তার ফ্রিজের পূর্বনির্ধারিত মান নিশ্চিতের মাধ্যমে যেমন সন্তুষ্টি অর্জন করেন, তেমনি উক্ত ফ্রিজ কোম্পানির সুনামও বাড়ে ক. বেঞ্চমার্কিং কী ?",
      "tag": "CTG.B 21,VNSC 23",
      "sub_questions": [
        {
          "label": "ক",
          "question": "",
          "explanation": "বাজারে নেতৃত্বদানকারী ফার্মের পণ্য, সেবা ও কার্য প্রক্রিয়া পরিমাপের ধারাবাহিক পদ্ধতিকেই বেঞ্চমার্কিং বলে।"
        },
        {
          "label": "খ",
          "question": "",
          "explanation": "মান ব্যবস্থাপনা হলো মানসম্মত পণ্য বা সেবা তৈরি ও সরবরাহের মাধ্যমে ক্রেতাসন্তুষ্টি অর্জন করা, অপচয় কমিয়ে মুনাফা বাড়ানো এবং নতুন ক্রেতা তৈরি করা। মান ব্যবস্থাপনায় সর্বোত্তম বৈশিষ্ট্যের পণ্য উৎপাদনের চেষ্টা করা হয়। মানসম্পন্ন পণ্য নতুন ক্রেতা তৈরি করে। এতে প্রতিষ্ঠানের বিক্রি বাড়ে । তাছাড়া মান ব্যবস্থাপনায় উৎপাদনশীলতা বাড়ানোর চেষ্টা করা হয়। এতে অপচয় কমে এবং প্রতিষ্ঠানের মুনাফা বেড়ে যায়। তাই বলা যায়, মান ব্যবস্থাপনা মুনাফা বাড়ায়।"
        },
        {
          "label": "গ",
          "question": "",
          "explanation": "পণ্যটি মেরামত করতে প্রতিষ্ঠানটি যে ব্যয় করেছে তা বাহ্যিক ব্যর্থতার ব্যয়ের অন্তর্ভুক্ত। ক্রেতার কাছে পণ্য বিক্রির পর কোনো ত্রুটি ধরা পড়লে ওয়ারেন্টির আওতায় ঐ পণ্য মেরামত সংক্রান্ত যে খরচ হয় সেটিই বাহ্যিক ব্যর্থতার ব্যয়। পণ্যমান খারাপ বা নিম্ন হলে এ ব্যয় বেড়ে যায়। উদ্দীপকে উল্লেখিত জনাব জুবায়ের কয়েক বছর আগে একটি ফ্রিজ কেনেন। কেনার সময় বিক্রেতা প্রতিষ্ঠানের সাথে পাঁচ বছরের চুক্তি করেন যে, পণ্যের কোনো সমস্যা দেখা দিলে প্রতিষ্ঠানটি তা মেরামত করে দিবে। এ ধরনের চুক্তিকে ওয়ারেন্টি বলা হয়ে থাকে। আর জনাব জুবায়েরের কেনা ফ্রিজটি নষ্ট হওয়ায় সেই ওয়ারেন্টির আওতায় প্রতিষ্ঠানটি নিজ খরচে মেরামত করে দেয়। সুতরাং, প্রতিষ্ঠানটির এ ধরনের খরচ বাহ্যিক ব্যর্থতার ব্যয়ের অন্তর্ভুক্ত।"
        },
        {
          "label": "ঘ",
          "question": "",
          "explanation": "ফ্রিজ কোম্পানির সুনাম বাড়াতে মান নিয়ন্ত্রণ গুরুত্বপূর্ণ ভূমিকা রেখেছে বলে আমি মনে করি। মান নিয়ন্ত্রণের আওতায় পূর্বনির্ধারিত মানের সাথে উৎপাদিত পণ্যের মানের তুলনা করা হয়। এক্ষেত্রে কোনো বিচ্যুতি ঘটলে তা সংশোধন করা হয়। এটি উৎপাদন ক্ষতিও অপচয় কমাতেও সহায়ক। উদ্দীপকের ফ্রিজ বিক্রয়কারী প্রতিষ্ঠানটি পণ্যের ওয়ারেন্টি দিয়ে থাকে। এতে তাদের কিছু অতিরিক্ত খরচ হয়। তবে প্রতিষ্ঠানটির ক্রেতা জুবায়ের | সাহেব তার ত্রুটিপূর্ণ ফ্রিজের মেরামত সুবিধা পেয়ে সন্তুষ্ট হয়। এভাবে ক্রেতা সন্তুষ্টি অর্জনের মাধ্যমে প্রতিষ্ঠানটির সুনাম বেড়ে যায়। ফ্রিজ বিক্রেতা প্রতিষ্ঠানটি পূর্বনির্ধারিত মান অনুযায়ী পণ্য তৈরি ও বিপণন করে থাকে। বিক্রির পর যদি কোনো ত্রুটি বিচ্যুতি পরিলক্ষিত হয় প্রতিষ্ঠানটি তা মেরামতের মাধ্যমে সমাধান করে দেয়। এক্ষেত্রে ক্রেতারা যে ধরনের সমস্যা সম্মুখীন হচ্ছে তা প্রতিষ্ঠানটি জানতে পারছে। এতে তারা পরবর্তী উৎপাদনে এটি মুক্ত ফ্রিজ তৈরির চেষ্টা করতে পারবে। এভাবে প্রতিষ্ঠিত মান বজায় রাখা সম্ভব হয়। আর এ কাজটি হলো মান নিয়ন্ত্রণ। এর মাধ্যমে ভোক্তাদের আস্থা ও বিশ্বাস অর্জন করা সম্ভব হয়েছে। ফলে প্রতিষ্ঠানটির সুনাম ও বিক্রি বেড়ে মুনাফাও বেড়ে যায়। তাই আমি মনে করি, উদ্দীপকে উল্লেখিত ফ্রিজ কোম্পানির সুনাম বাড়াতে মান নিয়ন্ত্রণ গুরুত্বপূর্ণ ভূমিকা রেখেছে ।"
        }
      ]
    },
    {
      "number": "10",
      "uddipok": "জনাব রায়হান সাহেব ঢাকার কোয়ালিটি গার্মেন্টস-এর একটি শাখা যশোরের ঝিকরগাছায় স্থাপন করেন। উক্ত ফ্যাক্টরিতে পঞ্চম তলায় কাপড় কাটা হয়। চতুর্থ ও তৃতীয় তলায় কাপড় সেলাই করা হয়, দ্বিতীয় তলায় অফিস এবং নিচ তলায় কাপড় ওয়াশিং ও প্যাকেট করা হয়। একদিন হঠাৎ অগ্নিকাণ্ড সংঘটিত হয়। ফ্যাক্টরিতে প্রবেশ ও বাইরের সিঁড়ি প্রশস্ত হওয়ার কারণে শ্রমিকরা ভালোভাবে এ দুর্ঘটনা থেকে রক্ষা পায়। ফলে সহজ চলাচলের জন্য গার্মেন্টস শিল্পটি ঝুঁকির হাত থেকে রক্ষা পায় ।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "কারখানা বা সেবামূলক সুবিধার ক্ষেত্রে বিভাগসমূহের ভৌত অবস্থান নির্ধারণ এবং যন্ত্রপাতির সুসজ্জিতকরণকে লে আউট বা বিন্যাস বলে ।"
        },
        {
          "label": "খ",
          "question": "",
          "explanation": "প্রতিষ্ঠানের অভ্যন্তরে এবং বিভিন্ন অংশে যন্ত্রপাতি, কর্মী, সুযোগ- সুবিধা, কর্মকেন্দ্র ও বিভাগসমূহ সঠিকভাবে সাজানোই হচ্ছে বিন্যাস । উত্তম বিন্যাসের ফলে প্রতিষ্ঠানের অপচয় কমে। তাছাড়া উত্তম কাজের পরিবেশ পেয়ে কর্মীরা প্রেষিত হয়। এতে কর্মীদের কর্ম দক্ষতা বেড়ে যায়, পারস্পরিক সম্পর্কের উন্নয়ন ঘটে এবং শ্রমিকদের নিরাপত্তা নিশ্চিত হয়। এজন্য কর্মীদের মনোবল বেড়ে যায়। তাই বলা যায়, প্রতিষ্ঠানে নিয়োজিত কর্মকর্তা-কর্মচারীদের মনোবল বাড়াতে উত্তম বিন্যাস গুরুত্বপূর্ণ অবদান রাখে ।"
        },
        {
          "label": "গ",
          "question": "",
          "explanation": "জনাব রায়হান-এর গার্মেন্টস-এ ব্যবহৃত লে-আউট হলো প্রসেস লে-আউট বা প্রক্রিয়া বিন্যাস । প্রক্রিয়া বিন্যাসে একটি নির্দিষ্ট উদ্দেশ্য অর্জনের জন্য একই ধরনের কাজগুলোকে সমবিভাগে ভাগ করা হয়। এতে যে কর্মী যে কাজে পারদর্শী তাকে সেই কাজ নিয়োজিত করা হয়। পোশাক, গাড়ি শিল্প প্রভৃতিতে প্রক্রিয়া বিন্যাস ব্যবহৃত হয় উদ্দীপকে উল্লেখিত জনাব রায়হান সাহেব ঢাকার কোয়ালিটি গার্মেন্টস-এর একটি শাখা যশোরের ঝিকরগাছায় স্থাপন করেন। উক্ত ফ্যাক্টরিতে পঞ্চম তলায় কাপড় কাটা হয়, চতুর্থ ও তৃতীয় তলায় সে কাপড় সেলাই করা হয়। দ্বিতীয় তলায় অফিস এবং নিচ তলায় কাপড় ওয়াশিং ও প্যাকেট করা হয়। অর্থাৎ কাজের সুবিধার জন্য একই ধরনের কাজ আলাদা আলাদা ফ্লোরে করা হয়েছে যা প্রক্রিয়া বিন্যাসের অন্তর্গত। কারখানার একেক তলায় সমজাতীয় কাজ ভাগ করার ফলে সহজেই কাজগুলো সম্পন্ন করা যায়। তাছাড়া গার্মেন্টস শিল্পে সব সময় প্রক্রিয়া বিন্যাস ব্যবহার করা হয়। উপরের বৈশিষ্ট্যগুলোর আলোকে বলা যায়, জনাব রায়হান-এর গার্মেন্টস-এ প্রসেস লে-আউট অনুসরণ করা হয়েছে ।"
        },
        {
          "label": "ঘ",
          "question": "",
          "explanation": "কর্মী নিরাপত্তার বিবেচনায় উদ্দীপকে উল্লেখিত জনাব রায়হানের প্রতিষ্ঠানে বিন্যাস করার কারণে অগ্নিকাণ্ডের ঝুঁকি কমেছে। কারখানা বা প্রতিষ্ঠানের বিন্যাস করার প্রধান শর্ত হলো কর্মীদের নিরাপত্তা ব্যবস্থা নিশ্চিত করা যাতে কোনো কর্মী যেন কোনো বিপদে না পড়ে। উত্তম বিন্যাস ব্যবস্থায় জরুরি পরিস্থিতি মোকাবিলা ও প্রাথমিক চিকিৎসার ব্যবস্থাও থাকে । উদ্দীপকের জনাব রায়হান সাহেব ঢাকায় কোয়ালিটি গার্মেন্টস-এর একটি শাখা যশোরের ঝিকরগাছায় স্থাপন করেন। তিনি তার কারখানায় প্রক্রিয়া বিন্যাস অনুসরণ করেন। একদিন হঠাৎ অগ্নিকাণ্ড সংঘটিত হয়। ফ্যাক্টরিতে প্রবেশ ও বাহিরের সিঁড়ি প্রশস্ত হওয়ার কারণে শ্রমিকরা দুর্ঘটনা থেকে রক্ষা পায়। ফলে সহজ চলাচলের জন্য গার্মেন্টস শিল্পটি ঝুঁকির হাত থেকে রক্ষা পায় । উদ্দীপকে উল্লেখিত জনাব রায়হান সাহেব তার গার্মেন্টস এর বিন্যাস করার সময় কর্মী নিরাপত্তার বিষয়টি বিবেচনায় নেয়। প্রতিষ্ঠানের নিরাপত্তার জন্য সিঁড়ি পর্যাপ্ত চওড়া রাখতে হয়। ফলে যেকোনো দুর্ঘটনায় কর্মীরা দ্রুত সিঁড়ি দিয়ে স্থান ত্যাগ করতে পারে যা রায়হান সাহেব রেখেছিলেন । তিনি ফ্যাক্টরির প্রবেশ পথ প্রশস্ত রেখেছিলেন তাই কর্মীরা দুর্ঘটনার কবল থেকে রক্ষা পেয়েছে । তাই বলা যায়, অগ্নিকাণ্ডের ঝুঁকি কমানোর ক্ষেত্রে রায়হান সাহেবের প্রতিষ্ঠানের কার্যক্রম তাৎপর্যপূর্ণ।"
        }
      ]
    },
    {
      "number": "11",
      "uddipok": "মিসেস নাসরিন রংপুরের নতুন বাজারে 'রংধনু কালেকশন' নামে একটি বৃহদায়তন বিপণি প্রতিষ্ঠা করেন। উক্ত বিপণিতে বিভিন্ন ধরনের ভোগ্য পণ্য আলাদা আলাদা বিভাগে সাজানো হয়েছে। মনোরম পরিবেশ, সুন্দর বিন্যাস, মানসম্মত পণ্য, আকর্ষণীয় ডিজাইনের পণ্য, পছন্দসই পণ্যটি দ্রুত নির্বাচনের সুযোগ প্রভৃতি থাকায় ‘রংধনু কালেকশন' ব্যাপক সুনাম অর্জন করেছে। সম্প্রতি মিসেস নাসরিন ব্যবসায় সম্প্রসারণের জন্য বাজারের দ্বিতীয় তলায় একটি রুম ভাড়া নেন এবং পণ্য মজুদ রাখেন। মজুদ স্থানটিতে পণ্য সামগ্রী যথাযথভাবে সাজানো থাকায় তার পক্ষে সুন্দর ও সাবলীলভাবে প্রতিষ্ঠানটি পরিচালনা করা সম্ভব হচ্ছে।",
      "tag": "MB 21,CTG.B 21",
      "sub_questions": [
        {
          "label": "ক",
          "question": "",
          "explanation": "কার্যকেন্দ্র বা বিভাগগুলোকে একটি রেখার পথে স্থাপন করাই হলো পণ্য বিন্যাস।"
        },
        {
          "label": "খ",
          "question": "",
          "explanation": "উৎপাদনের নির্দিষ্ট স্থানে পণ্য স্থির রেখে অন্যান্য কাঁচামাল, যন্ত্রপাতি ও শ্রমিক প্রয়োজন অনুযায়ী সেই স্থানে নিয়ে এসে কাজ করলে তাকে স্থির বিন্যাস বা ফিক্সড লে আউট বলে । সাধারণত যেসব ক্ষেত্রে পণ্যের ওজন ভারী, ঝুঁকিপূর্ণ, ব্যয়বহুল বা স্থির থাকে সেক্ষেত্রে স্থির বিন্যাস ব্যবহার করা হয়। এ বিন্যাসের প্রয়োগ ক্ষেত্র খুবই সীমিত। কেবল বড় স্থাপনা, গ্যাস, কয়লা, তেল উত্তোলন এবং জাহাজ নির্মাণের মতো সীমিত সংখ্যক শিল্পে এ ধরনের বিন্যাস ব্যবহার করা হয় বলে এর প্রয়োগ ক্ষেত্র সীমিত।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মিসেস নাসরিনের বিপণিতে খুচরা বিক্রয়কেন্দ্র বিন্যাস অনুসরণ করা হয়েছে। খুচরা বিক্রয়কেন্দ্র বিন্যাসে পণ্য ও অন্যান্য জিনিসপত্র একটি নির্দিষ্ট নিয়মে সাজিয়ে রাখা হয়। এক্ষেত্রে পণ্যের আকৃতি, রং, মূল্য, ক্রেতার ধরন, বয়স, লিঙ্গ প্রভৃতি বিশেষভাবে বিবেচনা করা হয়। এতে ক্রেতারা তাদের পছন্দসই পণ্যটি খুব দ্রুত খুঁজে পায় । উদ্দীপকের মিসেস নাসরিন রংপুরের নতুন বাজারে ‘রংধনু কালেকশন' নামে একটি বৃহদায়তন বিপনির মালিক। উক্ত বিপণিতে বিভিন্ন ভোগ্যপণ্য আলাদা আলাদা বিভাগে সাজানো হয়েছে। মনোরম পরিবেশ, সুন্দর বিন্যাস, মানসম্মত ও পছন্দসই পণ্যটি দ্রুত নির্বাচনের সুযোগ প্রভৃতি থাকায় বিপণিটি ব্যাপক সুনাম অর্জন করেছে। এক্ষেত্রে মিসেস নাসরিনের বৃহদায়তন বিপণিতে ক্রেতাদের চাহিদা অনুযায়ী ভোগ্যপণ্যগুলোকে একটি নির্দিষ্ট নিয়মে বিভাগীয়করণ করা হয়েছে, যা খুচরা বিক্রয়কেন্দ্রবিন্যাসের সাথে সামঞ্জস্যপূর্ণ। অতএব বলা যায়, নাসরিনের বিপণিতে খুচরা বিক্রয়কেন্দ্র বিন্যাস অনুসরণ করা হয়েছে ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ব্যবসায়টির সম্প্রসারিত অংশে গুদাম বিন্যাসের অনুসরণ করার বিষয়টি যৌক্তিক। গুদাম বিন্যাসের ক্ষেত্রে পণ্যসামগ্রীকে মানসম্মত ও কার্যকর উপায়ে গুদামের অভ্যন্তরে সাজিয়ে রাখা হয়। সাধারণত উৎপাদনে ব্যবহৃত কাঁচামাল এবং বিক্রয়যোগ্য পণ্যসামগ্রী গুদাম বিন্যাসের মাধ্যমে সংরক্ষণ করা হয়। উদ্দীপকের ‘রংধনু কালেকশন' রংপুরের একটি বৃহদায়তন বিপণি। পছন্দসই পণ্যটি সহজেই খুঁজে পাওয়ায় ক্রেতাদের মাঝে এ বিপণিটি ব্যাপক জনপ্রিয় হয়ে উঠেছে। সম্প্রতি বিপণিটির মালিক মিসেস নাসরিন ব্যবসায় সম্প্রসারণের জন্য মার্কেটের দ্বিতীয় তলায় একটি রুম ভাড়া নেন এবং পণ্য মজুদ করেন। এতে পণ্য সামগ্রী যথাযথভাবে সাজানো থাকায় তার পক্ষে সুন্দর ও সাবলীলভাবে প্রতিষ্ঠানটি পরিচালনা করা সম্ভব হচ্ছে। এক্ষেত্রে মিসেস নাসরিন মূলত গুদাম বিন্যাসের সাহায্যে তার উদ্বৃত্ত পণ্যগুলোকে দু'তলায় সাজিয়েছেন । গুদাম বিন্যাস অনুসরণ করায় মিসেস নাসরিন তার প্রয়োজনীয় পণ্যগুলো খুব সহজেই খুঁজে পাবেন। একসাথে অনেক পণ্য সংরক্ষণ করতে পারেন এবং প্রয়োজনে গুদাম থেকে শপে নিয়ে বিক্রি করতে পারেন । ক্রেতাদের চাহিদার সাথে তাল মিলিয়ে যেকোনো পণ্য যথাসময় সরবরাহ করতে পারেন। পাশাপাশি পণ্য নষ্ট হওয়ার ঝুঁকিও অনেকাংশে কমে যাবে। এসব দিক বিবেচনায় বলা যায়, মিসেস নাসরিন-এর ব্যবসায়টির সম্প্রসারিত অংশে গুদাম বিন্যাসের অনুসরণ করা যুক্তিযুক্ত হয়েছে।"
        }
      ]
    }
  ]
}