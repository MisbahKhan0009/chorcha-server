{
  "title": "রাজশাহী বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "মুহিত অর্গানিক প্রোডাক্টস লিমিটেড একটি নতুন ধরনের অরেঞ্জ জুস উৎপাদন করেছে, যা সম্পূর্ণ প্রাকৃতিক উপাদানে তৈরি। জুসটির গুণগত মান এবং আকর্ষণীয় প্যাকেজিং-এর কারণে এটি অল্প সময়ের মধ্যে ব্যাপক জনপ্রিয়তা অর্জন করে। মুহিত তার নিজস্ব শোরুমের মাধ্যমে ঢাকাসহ সারা দেশে ক্রেতাদের কাছে পণ্য সরবরাহ করেন। সময়মতো মানসম্পন্ন পণ্য সরবরাহের ফলে তিনি ব্যবসায়িক জগতে সফলতা অর্জন করেন।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "উপযোগ বলতে কোনো দ্রব্যের অভাব পূরণের সামর্থ্য বা ক্ষমতাকে বোঝায়।"
        },
        {
          "label": "খ",
          "question": "",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে। এটি সম্পন্ন করতে কাঁচামাল, শ্রমিক, কৃষি, মূলধন প্রয়োজন হয়। আর এগুলো হলো সম্পদ। পণ্য উৎপাদনের মাধ্যমে এসব উপাদানের সঠিক ব্যবহার নিশ্চিত হয়। ফলে সম্পদের অপচয় হয় না। সবশেষে এগুলো আমরা ভোগ বা ব্যবহার করে উপযোগ নিঃশেষ করি। এভাবে উৎপাদন, সম্পদের সঠিক ব্যবহার নিশ্চিত করে।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি প্রাথমিক পর্যায়ে রূপগত উপযোগ সৃষ্টি করেছে। প্রকৃতি প্রদত্ত সম্পদের রূপ বা আকৃতি পরিবর্তন করে নতুন পণ্য তৈরি করার মাধ্যমে রূপগত উপযোগ সৃষ্টি হয়। এর মাধ্যমে ভোগ বা ব্যবহার উপযোগী পণ্য প্রস্তুত করা হয়। উৎপাদনের মাধ্যমে এ উপযোগ সৃষ্টি করা হয়। মুহিত অর্গানিক প্রোডাক্টস লিমিটেড জুস উৎপাদনকারী একটি প্রতিষ্ঠান। প্রতিষ্ঠানটি সম্পূর্ণ প্রাকৃতিক উপাদান দিয়ে নতুন ধরনের জুস তৈরি করেছে। এক্ষেত্রে তারা জুস উৎপাদনে কমলা ক্রয় করে থাকে। তারপর এ কমলাগুলো প্রক্রিয়াজাত করে জুস তৈরি করে। আর এ কাজটি উৎপাদনের মাধ্যমে করা হয়েছে। এ বৈশিষ্ট্যগুলো রূপগত উপযোগ সৃষ্টির সাথে সাদৃশ্যপূর্ণ। তাই বলা যায়, উদ্দীপকের প্রতিষ্ঠানটিতে রূপগত উপযোগ সৃষ্টি করা হয়েছে।'"
        },
        {
          "label": "ঘ",
          "question": "",
          "explanation": "স্থানগত উপযোগ সৃষ্টিই মুহিত অর্গানিক প্রোডাক্টস লিমিটেডের ব্যবসায়িক সাফল্যের কারণ। এক জায়গা থেকে অন্য জায়গায় পণ্য স্থানান্তরের মাধ্যমে স্থানগত উপযোগ সৃষ্টি হয়। সাধারণত পরিবহনের মাধ্যমে পণ্যের এ ধরনের উপযোগ সৃষ্টি হয়। এতে উৎপাদন স্থান থেকে দূরবর্তী অঞ্চলের মানুষ পণ্য ভোগ বা ব্যবহার করতে পারে। মুহিত অর্গানিক প্রোডাক্টস লিমিটেড জুস উৎপাদনকারী একটি প্রতিষ্ঠান। প্রতিষ্ঠানটি নতুন এ ধরনের জুস উৎপাদন করে। জুসটির গুণগত মান ভালো এবং আকর্ষণীয় ডিজাইন হওয়ায় অল্প সময়ের মধ্যে ব্যাপক জনপ্রিয়তা অর্জন করে। বর্তমানে উৎপাদিত জুস দেশের বিভিন্ন স্থানে পরিবহনের মাধ্যমে ভোক্তাদের সরবরাহ করে। এতে প্রতিষ্ঠানটি লাভবান হচ্ছে। উদ্দীপকের প্রতিষ্ঠানটি পণ্যের স্থানগত উপযোগ সৃষ্টি করে। প্রতিষ্ঠানটি সারা দেশে নিজস্ব শোরুমের মাধ্যমে পণ্য সরবরাহ করে। এতে স্থানীয় বাজারের বাইরে ক্রেতা তৈরি হয় এবং বিক্রি বাড়ে। ফলে ব্যবসায়ের পরিধি ও মুনাফা বাড়ে। প্রতিষ্ঠানটি পরিবহনের মাধ্যমে বিভিন্ন স্থানে পণ্য সরবরাহ না করলে সাফল্য লাভ করতে পারতো না। ব্যবসায়ের পরিধিও সীমিত থাকত। সুতরাং, স্থানগত উপযোগ সৃষ্টিই প্রতিষ্ঠানটির সফলতার কারণ।"
        }
      ]
    },
    {
      "number": "2",
      "uddipok": "সুরমা লিমিটেড ২০২৫ সালের মার্চ মাসে ৪০ হাজার একক পণ্য উৎপাদন করেছে। প্রতিটি পণ্যের বিক্রয়মূল্য নির্ধারণ করা হয়েছে ১৫ টাকা। উৎপাদনের একক প্রতি শ্রম ব্যয় ৫ টাকা এবং কাঁচামালের ব্যয় ৪ টাকা। এছাড়া অন্যান্য ব্যয় বাবদ খরচ হয়েছে ১৬ হাজার টাকা। প্রতিষ্ঠানটির ২০২৪ সালে মোট উৎপাদনশীলতা ছিল ২.৩।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "মোট উৎপাদনের মূল্য বা মোট আয়কে মোট মূলধনের পরিমাণ দিয়ে ভাগ করে যে ফল পাওয়া যায় তাই হলো মূলধনের উৎপাদনশীলতা।"
        },
        {
          "label": "খ",
          "question": "",
          "explanation": "প্রতিষ্ঠানের মোট উৎপাদিত পণ্যের মূল্য ও উৎপাদনে ব্যবহৃত মোট উপকরণের মূল্যের অনুপাতকে উৎপাদনশীলতা বলে। উৎপাদনশীলতা বাড়লে, একই পরিমাণ উৎপাদনের উপকরণ ব্যবহার করে আগের থেকে বেশি পরিমাণে পণ্য উৎপাদন করা যায়। এতে এককপ্রতি উৎপাদন ব্যয় কম হয়। উৎপাদন বেড়ে যাওয়া ও পণ্যমূল্য কম হওয়ার কারণে বিক্রি ও আয় উভয়ই বেড়ে যায়। আর বিক্রি বাড়লে আয়ও বাড়ে। এভাবে উৎপাদনশীলতা আয় বৃদ্ধি করে।"
        },
        {
          "label": "গ",
          "question": "",
          "explanation": "মোট উৎপাদনের মূল্য ও মোট উপকরণের মূল্যের অনুপাতকে মোট উৎপাদনশীলতা বলে। ২০২৫ সালে সুরমা লিমিটেড-এর, মোট উৎপাদিত পণ্যের মূল্য = (৪০,০০০ একক × \\times × ১৫ টাকা) = ৬,০০,০০০ টাকা। মোট শ্রম ব্যয় = (৪০,০০০ একক × \\times × ৫ টাকা) = ২,০০,০০০ টাকা মোট কাঁচামালের ব্যয় = (৪০,০০০ একক × \\times × ৪ টাকা) = ১,৬০,০০০ টাকা অন্যান্য ব্যয় = ১৬,০০০ টাকা ∴ \\therefore ∴ মোট উৎপাদনশীলতা = মোট উৎপাদনের মূল্য মোট উপকরণের মূল্য \\frac{\\text{মোট উৎপাদনের মূল্য}}{\\text{মোট উপকরণের মূল্য}} মোট   উপকরণের   মূল্য মোট   উৎপাদনের   মূল্য ​ ৬ , ০০ , ০০০ ২ , ০০ , ০০০ + ১ , ৬০ , ০০০ + ১ , ৬০ , ০০০ \\frac{৬,০০,০০০}{২,০০,০০০ + ১,৬০,০০০ + ১,৬০,০০০} ২ , ০০ , ০০০ + ১ , ৬০ , ০০০ + ১ , ৬০ , ০০০ ৬ , ০০ , ০০০ ​ = ৬ , ০০ , ০০০ ৫ , ২০ , ০০০ = ১ . ৩০ ( প্রায় ) = \\frac{৬,০০,০০০}{৫,২০,০০০} = ১.৩০ (\\text{প্রায়}) = ৫ , ২০ , ০০০ ৬ , ০০ , ০০০ ​ = ১ . ৩০ ( প্রায় ) ∴ \\therefore ∴ ২০১৬ সালে সুরমা লিমিটেডের মোট উৎপাদনশীলতা ১.৩০ (প্রায়)।"
        },
        {
          "label": "ঘ",
          "question": "",
          "explanation": "সুরমা লি. এর ২০২৪ সালের উৎপাদনশীলতার থেকে ২০২৫ সালের উৎপাদনশীলতা কম। উৎপাদনশীলতা হলো উৎপাদন ও উৎপাদনে ব্যবহৃত উপকরণের অনুপাত। এর মাধ্যমে প্রতিষ্ঠানের উৎপাদন দক্ষতা যাচাই করা যায়। উৎপাদনশীলতা বাড়াতে সর্বনিম্ন পরিমাণ সম্পদ ব্যবহার করে সর্বোচ্চ পরিমাণ উৎপাদনের চেষ্টা করা হয়। উদ্দীপকে সুরমা লি.-এর ২০২৫ সালে মোট উৎপাদনশীলতা হলো ১.৬০ (প্রায়) (গ নং প্রশ্নোত্তর হতে প্রাপ্ত)। প্রতিষ্ঠানটি ২০২৫ সালে ৪০ হাজার একক পণ্য উৎপাদন করে। যেটির উৎপাদিত মূল্য ৬ লক্ষ টাকা। এ পণ্য উৎপাদনে ১ লক্ষ ৬০ হাজার টাকার কাঁচামাল ব্যয়, ২ লক্ষ টাকার শ্রম ও অন্যান্য বাবদ ১৬ হাজার টাকা ব্যয় হয়। অর্থাৎ, ২০২৫ সালে প্রতিষ্ঠানটির মোট উৎপাদিত পণ্যের উপকরণের মূল্য ৩ লক্ষ ৭৬ হাজার টাকা। উৎপাদনশীলতা একটি প্রতিষ্ঠানের আর্থিক অবস্থাকে নির্দেশ করে। উৎপাদনশীলতা যত বেশি হয়, প্রতিষ্ঠানের আর্থিক অবস্থা তত ভালো হয়। সুরমা লিমিটেড-এর ২০২৫ সালের মোট উৎপাদনশীলতা ১.৬০ (প্রায়)। ২০২৪ সালে এটি ছিল ২.৩। অর্থাৎ, প্রতিষ্ঠানটি ২০২৪ সালের তুলনায় ২০২৫ সালে উৎপাদনের উপকরণের যথাযথ ব্যবহারে ব্যর্থ হয়েছে। এ কারণে, প্রতিষ্ঠানটির উৎপাদন দক্ষতা ২০২৪ সালে কমে গিয়েছে। তাই প্রতিষ্ঠানটির উৎপাদন দক্ষতা বাড়ানোর মাধ্যমে উৎপাদনশীলতা বাড়াতে সচেষ্ট থাকা উচিত।"
        }
      ]
    },
    {
      "number": "3",
      "uddipok": "জনাব নাসিম তার ফার্মে উন্নত জাতের গবাদিপশু পালন করেন। ফার্মে উৎপাদিত দুধ ও দুগ্ধজাত পণ্যের মান উন্নত হওয়ায় তা স্থানীয় বাজারে জনপ্রিয়তা পায়। পরবর্তীতে তিনি প্যাকেটজাত দুধ ও দুগ্ধজাত পণ্য ঢাকাসহ দেশের বিভিন্ন শহরে সরবরাহ শুরু করেন। এতে প্রতিষ্ঠানটি তার কাঙ্ক্ষিত লক্ষ্যমাত্রা অর্জন করে।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "মোট উৎপাদনের পরিমাণ ও মোট যন্ত্র সময়ের অনুপাতকে যন্ত্রের উৎপাদনশীলতা বলে।"
        },
        {
          "label": "খ",
          "question": "",
          "explanation": "প্রকৃতি প্রদত্ত সম্পদ ব্যবহার করে পণ্য তৈরির মাধ্যমে নতুন উপযোগ সৃষ্টি করাকে উৎপাদন বলে। উৎপাদনের উপকরণসমূহ সংগ্রহ, সংরক্ষণ, ব্যবহার ও চূড়ান্ত পণ্য উৎপাদনের সাথে বিভিন্ন দক্ষতার মানুষ জড়িত থাকে। এছাড়া উৎপাদনের আগে ও পরে একাধিক স্তরে মানুষের কর্মসংস্থানের সুযোগ সৃষ্টি হয়। দেশের নতুন নতুন কলকারখানা প্রতিষ্ঠিত হয়, যেখানে মানুষ তার জীবিকা অর্জনের পথ খুঁজে পায়। সুতরাং, উৎপাদন কর্মসংস্থান সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকে জনাব নাসিমের ব্যবসায়িক কর্মকাণ্ড উৎপাদনের কৃষি খাতের অন্তর্ভুক্ত। উৎপাদনের সবচেয়ে পুরাতন খাত হলো কৃষি। মানুষের খাবার তৈরি এবং শিল্প ব্যবহারের জন্য কাঁচামাল এ খাত থেকে আসে। ধান চাষ, ফলমূল চাষ, পশুপালন, মৎস্য চাষ প্রভৃতি কৃষি খাতের অন্তর্ভুক্ত। জনাব নাসিম একজন কৃষক। তিনি তার ফার্মে উন্নতজাতের গবাদিপশু পালন করেন। ফার্মে উৎপাদিত দুধ ও দুগ্ধজাত পণ্য বাজারে বিক্রি করেন। এক্ষেত্রে তার ফার্মে দুধ উৎপাদন একটি উৎপাদনমুখী কার্যক্রম। এ উৎপাদিত দুধ ভোক্তারা সরাসরি ভোগ করতে পারে। আবার এটি মিষ্টি তৈরিতে কাঁচামাল হিসেবে ব্যবহৃত হয়। এসব কাজের সাথে কৃষি খাতের মিল রয়েছে। সুতরাং, উদ্দীপকের জনাব নাসিমের ব্যবসায়িক কার্যক্রমটি কৃষি খাতের অন্তর্ভুক্ত।"
        },
        {
          "label": "ঘ",
          "question": "",
          "explanation": "জনাব নাসিমের ব্যবসায়িক কর্মকাণ্ডের সফলতার কারণ মানসম্মত পণ্য সরবরাহের মাধ্যমে স্থানগত উপযোগ সৃষ্টি করা। এক জায়গা থেকে অন্য জায়গায় পণ্য স্থানান্তরের মাধ্যমে স্থানগত উপযোগ সৃষ্টি হয়। সাধারণত পরিবহনের মাধ্যমে পণ্যের এ উপযোগ সৃষ্টি করা হয়। এতে দূরবর্তী অঞ্চলের মানুষ পণ্য ভোগ বা ব্যবহার করতে পারে। জনাম নাসিম তার ফার্মে উৎপাদিত দুধ ও দুগ্ধজাত পণ্য বিক্রি করেন। পণ্যের মান উন্নত হওয়ায় স্থানীয় বাজারে জনপ্রিয়তা পায়। পরবর্তীতে তিনি ঢাকাসহ দেশের বিভিন্ন শহরে প্যাকেটজাত দুধ ও দুগ্ধজাত পণ্য সরবরাহ করেন। এর ফলে অল্প সময়ে প্রতিষ্ঠানটি কাঙ্ক্ষিত লক্ষ্যমাত্রা অর্জন করে। উদ্দীপকের প্রতিষ্ঠানটি দেশের বিভিন্ন শহরে পণ্য সরবরাহ করে। এক্ষেত্রে প্রতিষ্ঠানটি পণ্যের স্থানগত উপযোগ সৃষ্টি করে। এতে স্থানীয় বাজারের বাইরে ক্রেতা তৈরি হয় এবং বিক্রি বাড়ে। তাই এটির ব্যবসায়ের পরিধি ও মুনাফা বাড়ে। প্রতিষ্ঠানটি পরিবহনের মাধ্যমে বিভিন্ন স্থানে প্যাকেটজাত দুধ ও দুগ্ধজাত পণ্য সরবরাহ না করলে সাফল্য লাভ করতে পারতো না। ব্যবসায়ের পরিধিও সীমিত থাকতো। সুতরাং, স্থানগত উপযোগ সৃষ্টিই জনাব নাসিমের সফলতার কারণ।"
        }
      ]
    },
    {
      "number": "4",
      "uddipok": "জনাব রাশেদ কৃষি বিষয়ক প্রশিক্ষণ শেষে থাইল্যান্ড থেকে ফেরার পথে কয়েকটি ড্রাগন ফলের চারা এনে গাজীপুরের বাগান বাড়িতে রোপণ করেন। এখানকার মাটি ড্রাগন চাষের জন্য উপযোগী হওয়ায় তিনি ড্রাগন চাষে আগ্রহী হন। এ লক্ষ্যে ব্যাংক থেকে ৫ কোটি টাকা ঋণ নিয়ে তিনি বাণিজ্যিক ভিত্তিতে ড্রাগন চাষ শুরু করেন এবং অল্পদিনেই লাভবান হন।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট ভূমিতে শ্রম এবং মূলধনের পরিমাণ বাড়ানো হলেও সমানুপাতিক হারে উৎপাদন বাড়ানো সম্ভব হয় না। আর এ বিধিকে বলা হয় ক্রমহ্রাসমান প্রান্তিক উৎপাদন বিধি।"
        },
        {
          "label": "খ",
          "question": "",
          "explanation": "মানুষের শারীরিক, মানসিক এবং বুদ্ধিবৃত্তিক কর্মপ্রচেষ্টা, যা উৎপাদন কাজে ব্যবহার করে অর্থ বা আয় উপার্জন করা হয় তাকে শ্রম বলে। শ্রম অবশ্যই অর্থ উপার্জন কিংবা মুনাফার উদ্দেশ্যে হতে হবে। এটি সবচেয়ে বেশি ধ্বংসশীল উপাদান এবং এর দরকষাকষির ক্ষমতা খুব কম। অন্যদিকে এটির যোগান পরিবর্তনশীল। তাছাড়া, শ্রম দেওয়ার জন্য শ্রমিককে নির্দিষ্ট জায়গায় যেতে হয়। তাই একে একটি জীৱন্ত উপাদানও বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রাথমিক পর্যায়ে উৎপাদনের ভূমি উপাদানের প্রত্যক্ষ প্রভাব রয়েছে। প্রকৃতি থেকে পাওয়া সব সম্পদই ভূমি। মাটি, মাটির উর্বরতা, বৃষ্টিপাত, আবহাওা, নদ-নদী প্রভৃতি ভূমির অন্তর্ভুক্ত। ভূমির ওপর ভিত্তি করে একেক অঞ্চলে একেক ধরনের পণ্য উৎপাদনকারী প্রতিষ্ঠান গড়ে ওঠে। উদ্দীপকের জনাব রাশেদ থাইল্যান্ড থেকে কৃষি বিষয়ক প্রশিক্ষণ গ্রহণ করেন। ফেরার সময় তিনি কয়েকটি ড্রাগন ফলের চারা এনে গাজীপুরের বাগান বাড়িতে রোপণ করেন। গাজীপুরের মাটি ড্রাগন ফল চাষের জন্য উপযোগী হওয়ায় তিনি ড্রাগন ফল চাষে আগ্রহী হন। এখানে তিনি প্রকৃতির ওপর নির্ভর করে ড্রাগন ফল চাষ করেন। এক্ষেত্রে প্রকৃতি বলতে ড্রাগন ফল চাষের মাটি ও জলবায়ুকে বোঝানো হয়েছে। প্রকৃতির এ উপাদানগুলো তিনি চাইলেও অন্য জায়গায় স্থানান্তর করতে পারবেন না। মূলত ভৌগোলিক অবস্থান, মাটি ও জলবায়ুর প্রভাবে গাজীপুরে ড্রাগন ফল উৎপাদন ভালো হয়। এসবের সাথে উৎপাদনের ভূমি উপকরণের মিল আছে। সুতরাং, উদ্দীপকে প্রাথমিক পর্যায়ে ড্রাগন ফল চাষে ভূমির প্রত্যক্ষ প্রভাব রয়েছে।"
        },
        {
          "label": "ঘ",
          "question": "",
          "explanation": "জনাব রাশেদের ড্রাগন ফল চাষের উদ্যোগটি কৃষি খাতের প্রবৃদ্ধি ঘটিয়ে কৃষিভিত্তিক অর্থনীতিতে ভূমিকা রাখতে পারে বলে আমি মনে করি। কৃষিভিত্তিক অর্থনীতি এমন একটি অর্থনৈতিক ব্যবস্থা, যেখানে কৃষি খাতই প্রধান আয় ও কর্মসংস্থানের উৎস। কৃষি পণ্যের রপ্তানি থেকে বৈদেশিক মুদ্রা অর্জন করা যায়। বাংলাদেশের মতো দেশে কৃষি জাতীয় প্রবৃদ্ধিতে গুরুত্বপূর্ণ ভূমিকা রাখে। উদ্দীপকের জনাব রাশেদ প্রশিক্ষণ গ্রহণ করে গাজীপুরে ড্রাগন ফলের চারা রোপণ করেন। গাজীপুরের মাটি ও জলবায়ু ড্রাগন ফল চাষের জন্য অনুকূল। এজন্য তিনি ড্রাগন ফল চাষে আগ্রহী হন। এ লক্ষ্যে ব্যাংক থেকে তিনি ৫ কোটি টাকা ঋণ নেন। পরবর্তীতে ঋণকৃত অর্থ দিয়ে তিনি বাণিজ্যিকভাবে ড্রাগন ফল চাষ শুরু করেন। এতে অল্পদিনেই তিনি লাভবান হন। জনাব রাশেদের ড্রাগন ফল চাষের মাধ্যমে বাংলাদেশের কৃষি খাতে উৎপাদনের পরিমাণ বৃদ্ধি পাবে। বিদেশে প্রচুর চাহিদা থাকায় তার উৎপাদিত ড্রাগন ফল বিদেশে রপ্তানি করার সুযোগ তৈরি হবে। ফলে প্রচুর বৈদেশিক মুদ্রা অর্জন করা সম্ভব হবে। এছাড়া ড্রাগন ফল চাষে তার প্রচুর লোকবল প্রয়োজন হবে। ফলে তার এ কৃষি খাতের মাধ্যমে অনেক লোকের কর্মসংস্থানের সুযোগ হবে, যা মূলত কৃষিভিত্তিক অর্থনীতির অংশ। এভাবে রাশেদের ড্রাগন ফল চাষ বাংলাদেশের কৃষি খাতে প্রবৃদ্ধি ঘটিয়ে ভূমিকা রাখতে পারে।"
        }
      ]
    },
    {
      "number": "5",
      "uddipok": "আরাফাত, রুহি এবং নিশাত তিন বন্ধু মিলে সমানভাবে পুঁজি বিনিয়োগ করে একটি ব্যবসায় প্রতিষ্ঠান গড়ে তোলেন। প্রতিষ্ঠানটি চুক্তির ভিত্তিতে লাভ-লোকসান সমানভাবে বণ্টন করার শর্তে ভোগ্য পণ্য উৎপাদন ও বিপণন করছে। অপরদিকে, জনাব হাসান তার গ্রামের ২৫ জন প্রতিবেশীকে নিয়ে একটি 'সংগঠন করেন। যার লক্ষ্য ও উদ্দেশ্য হলো উৎপাদিত কৃষি পণ্যের ন্যায্যমূল্য নিশ্চিত করা। যা সদস্যদের জীবনযাত্রার মান উন্নয়নে সহায়ক ভূমিকা পালন করে।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "যে ব্যবসায় সংগঠনের মালিক মাত্র একজন এবং সে একাই সব লাভ-ক্ষতি বহন করে তাকে একমালিকানা সংগঠন বলে।"
        },
        {
          "label": "খ",
          "question": "",
          "explanation": "১৯৯৪ সালের কোম্পানি আইন অনুযায়ী গঠিত ও পরিচালিত, কৃত্রিম ব্যক্তিসত্তার অধিকারী, চিরন্তন অস্তিত্ববিশিষ্ট সংগঠনকে যৌথ মূলধনী কোম্পানি বলা হয়। কৃত্রিম ব্যক্তিসত্তা হচ্ছে ব্যক্তি না হয়েও ব্যক্তির মতো ভূমিকা পালন করা। যৌথ মূলধনী কোম্পানি নিজের নামে পরিচালিত হয়। এ ধরনের সংগঠন নিজস্ব নামে স্বাক্ষর দেওয়ার জন্য সিল ব্যবহার করে। আবার, কেউ মামলা করলে প্রতিষ্ঠানের নামে মামলা করে, এক্ষেত্রে কোনো ব্যক্তি দায়ী থাকে না। ব্যক্তি না হয়েও ব্যক্তির মতো এসব কাজ করার জন্য যৌথ মূলধনী কোম্পানিকে কৃত্রিম ব্যক্তিসত্তার অধিকারী বলা হয়।'"
        },
        {
          "label": "গ",
          "question": "",
          "explanation": "উদ্দীপকে আরাফাত ও তার বন্ধুদের প্রতিষ্ঠিত ব্যবসায়টি একটি অংশীদারি ব্যবসায় সংগঠন। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে গঠিত ব্যবসায় হলো অংশীদারি ব্যবসায় সংগঠন। চুক্তি এ ব্যবসায়ের মূল ভিত্তি। এর ভিত্তিতেই ব্যবসায়ের লাভ-ক্ষতি ও দায়িত্ব বণ্টিত হয়। উদ্দীপকের আরাফাত, রুহি এবং নিশাত তিন বন্ধু মিলে একটি ব্যবসায় প্রতিষ্ঠান গড়ে তোলেন। ব্যবসায়টিতে তারা সমানভাবে মূলধন বিনিয়োগ করেন। তারা ব্যবসায়ের লাভ-ক্ষতি সমানভাবে বণ্টনের সিদ্ধান্ত নেন। এক্ষেত্রে তাদের ব্যবসায়ের মূল ভিত্তি হলো চুক্তি। এর ভিত্তিতে তারা - ব্যবসায়ে ভোগ্য পণ্য উৎপাদন ও বিপণন করেন। এসবের সাথে অংশীদারি ব্যবসায়ের বৈশিষ্ট্যের মিল রয়েছে। সুতরাং, উদ্দীপকের আরাফাত ও তার বন্ধুদের প্রতিষ্ঠিত ব্যবসায়টি অংশীদারি ব্যবসায় সংগঠনের অন্তর্ভুক্ত।"
        },
        {
          "label": "ঘ",
          "question": "",
          "explanation": "জনাব হাসানের প্রতিষ্ঠিত সমবায় সংগঠনটি সদস্যদের জীবনযাত্রার মান উন্নয়নে গুরুত্বপূর্ণ ভূমিকা রাখে বলে আমি মনে করি। সমতার ভিত্তিতে একই শ্রেণিভুক্ত মানুষ আইন অনুযায়ী যে ব্যবসায় সংগঠন গড়ে তোলে তাই সমবায় সংগঠন। একই এলাকার সমশ্রেণির ব্যক্তিদের সমন্বয়ে এ সংগঠন গড়ে ওঠে। নিজেদের আর্থ-সামাজিক ও জীবনযাত্রার মান উন্নয়নই এ সংগঠনের মূল উদ্দেশ্য। উদ্দীপকের হাসান তার গ্রামের প্রতিবেশীদের নিয়ে একটি সংগঠন গঠন করেন। সংগঠনটিতে ২৫ জন সদস্য রয়েছে। সংগঠনটির সদস্যদের ন্যায্যমূল্যে পণ্য সরবরাহ নিশ্চিত করাই এটির মূল উদ্দেশ্য ও লক্ষ্য। এভাবে সংগঠনটি সদস্যদের জীবনযাত্রার মান উন্নয়নে সহায়ক ভূমিকা রাখে। অর্থাৎ, এটি সমবায় সংগঠনকে নির্দেশ করে। জনাব হাসান ও তার প্রতিবেশীদের সমবায় সংগঠনটির সবাই কৃষি পণ্য উৎপাদন করে। সদস্যরা সমিতির মাধ্যমে মধ্যস্থব্যবসায়ীদের সাহায্য ছাড়াই সরাসরি ভোক্তাদের কাছে তাদের উৎপাদিত পণ্য বিক্রি করতে পারে। এ কারণে তারা পণ্য বিক্রয়ে ন্যায্যমূল্য পায়। ফলে তারা বেশি মুনাফা অর্জন করতে সক্ষম হয়। এতে সংগঠনের সদস্যদের আর্থিক সক্ষমতা বাড়ে। এছাড়া সদস্যরা অর্জিত মুনাফা থেকে অধিক পরিমাণ পণ্য কিনতে ও সেবা ভোগ করতে পারে। এভাবে তাদের জীবনযাত্রার মান উন্নয়ন হয়। তাই বলা যায়, জনাব হাসানের গঠিত প্রতিষ্ঠানটি সদস্যদের জীবনযাত্রার মান উন্নয়নে ভূমিকা রাখে।"
        }
      ]
    },
    {
      "number": "6",
      "uddipok": "দৃশ্যকল্প-১: মানিক মিয়া একজন কৃষক। তিনি খুলনায় কৃষি কাজ করে জীবিকা নির্বাহ করতেন। সম্প্রতি তিনি ঢাকায় এসে রাইড শেয়ারিং কোম্পানির একজন ড্রাইভার হিসেবে কাজ শুরু করেন। এই পরিবর্তনের ফলে তিনি তার পরিবারের জন্য আরও ভালো সুযোগ-সুবিধা নিশ্চিত করতে সক্ষম হচ্ছেন। দৃশ্যকল্প-২: জয়নাল আবেদিন নারায়ণগঞ্জে একটি তৈরি পোশাক কারখানা স্থাপন করেন। সস্তা ও দক্ষ শ্রমিক পাওয়ার কারণে তার ব্যবসায় প্রসার লাভ করে। পাশাপাশি বিদেশে পোশাক রপ্তানির অংশ হিসেবে তিনি আরও দুটি কারখানা স্থাপনের সিদ্ধান্ত নেন।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "কোনো কাজ করতে কারো মেধা বা বুদ্ধির যে পরিশ্রম হয় তাকে মানসিক শ্রম বলে।"
        },
        {
          "label": "খ",
          "question": "",
          "explanation": "সামগ্রিক উৎপাদন প্রক্রিয়ার বিভিন্ন স্তরে শ্রমিকদের যোগ্যতা ও সামর্থ্য অনুসারে কাজ বণ্টন করে দেওয়ার নামই হলো শ্রম বিভাগ। একেক জন শ্রমিক একেক কাজে দক্ষ হয়ে থাকে। যে শ্রমিক যে কাজে দক্ষ, তাকে সেই কাজ দিলে কাজে গতিশীলতা আসে ও উৎপাদনশীলতা বাড়ে। শ্রম বিভাগে এ কাজটি সুষ্ঠুভাবে সম্পন্ন করা হয়। তাই বলা যায়, শ্রম বিভাগ যোগ্যতা অনুসারে কাজ বণ্টন করে।"
        },
        {
          "label": "গ",
          "question": "",
          "explanation": "দৃশ্যকল্প-১ অনুযায়ী মানিক মিয়ার কর্মকান্ডের মাধ্যমে শ্রমের শিল্পগত গতিশীলতা সৃষ্টি হয়েছে। শ্রমিক এক শিল্প ত্যাগ করে অন্য শিল্পে নিয়োজিত হলে তাকে শ্রমের শিল্পগত গতিশীলতা বলে। এ ধরনের গতিশীলতার কারণে শ্রমিক নতুন শিল্প সম্পর্কে জানতে পারে। এক্ষেত্রে শ্রমিক নতুন ধরনের কাজে নিয়োজিত হয়। উদ্দীপকে মানিক মিয়া একজন কৃষক। তিনি খুলনায় কৃষিকাজ করে জীবিকা নির্বাহ করতেন। সম্প্রতি তিনি ঢাকায় এসে রাইড শেয়ারিং কোম্পানির একজন ড্রাইভার হিসেবে কাজ শুরু করেন। এক্ষেত্রে মানিক মিয়া প্রথমে কৃষি শিল্পে জড়িত ছিলেন। পরবর্তীতে তিনি কোম্পানিতে একজন ড্রাইভার হিসেবে নিয়োগ পান। এটি সেবা শিল্পের অন্তর্গত। এর মাধ্যমে তিনি সেবা নিয়োজিত হয়ে জীবিকা অর্জন করছেন। এভাবে এক শিল্প থেকে অন্য শিল্পে নিয়োজিত হওয়ার মাধ্যমে শ্রমের শিল্পগত গতিশীলতা সৃষ্টি হয়েছে। সুতরাং, মানিক মিয়ার কর্মকান্ডের মাধ্যমে শ্রমের শিল্পগত গতিশীলতা তৈরি হয়েছে।"
        },
        {
          "label": "ঘ",
          "question": "",
          "explanation": "উদ্দীপকে জয়নাল আবেদিনের সার্বিক কার্যক্রম দেশের অর্থনেতিক উন্নয়নে গুরুত্বপূর্ণ ভূমিকা পালন করবে বলে আমি মনে করি। শিল্পকারখানা প্রতিষ্ঠার মাধ্যমে প্রচুর লোকের কর্মসংস্থানের সুযোগ সৃষ্টি হয়। এছাড়া শিল্প কারখানায় উৎপাদিত পণ্য বিদেশে রপ্তানির মাধ্যমে প্রচুর বৈদেশিক মুদ্রা অর্জন করা যায়। ফলে দেশের অর্থনীতির সার্বিক উন্নয়ন হয়। উদ্দীপকের জয়নাল আবেদিন নারায়ণগঞ্জে একটি পোশাক কারখানা স্থাপন করেন। নারায়ণগঞ্জে অনেক সস্তা ও দক্ষ শ্রমিক পাওয়া যায়। এ কারণে তার ব্যবসায়টি সহজেই প্রসার লাভ করে। এছাড়া তিনি বিদেশেও পোশাক রপ্তানি করতে চান। এজন্য তিনি আরও দুটি পোশাক কারখানা স্থাপনের সিদ্ধান্ত নেন জয়নাল আবেদিনের পোশাক কারখানা স্থাপনের মাধ্যমে দেশের মূলধনের পরিমাণ বেড়েছে। তার প্রতিষ্ঠানে অনেক লোকের কর্মসংস্থানেরও সুযোগ তৈরি হয়েছে, যা দেশের বেকারত্ব কমাতে অবদান রাখছে। এছাড়া তিনি আরও দুটি পোশাক কারখানা স্থাপনের চিন্তা করছেন। সেখানে আরও অধিক পরিমাণে উৎপাদন সম্ভব হবে। তার প্রতিষ্ঠানে উৎপাদিত এ পোশাক বিদেশে রপ্তানি করে প্রচুর বৈদেশিক মুদ্রা অর্জন করা যাবে। ফলে দেশের অর্থনীতির সার্বিক উন্নয়ন সাধিত হবে। তাই বলা যায়, জয়নাল আবেদিনের কার্যক্রম দেশের অর্থনৈতিক উন্নয়নে গুরুত্বপূর্ণ ভূমিকা পালন করবে।"
        }
      ]
    },
    {
      "number": "7",
      "uddipok": "\"সেবা লাইন\" পরিবহন নিয়মিতভাবে ঢাকা টু কক্সবাজার রুটে চলাচল করে। সম্প্রতি ঢাকা থেকে কক্সবাজার রুটে বিলাসবহুল ট্রেন চালু হওয়ায় বাসের যাত্রী সংখ্যা কমে যায় এবং প্রায় অর্ধেক সিট খালি থাকে। এই অবস্থায় পরিবহনটিতে লোকসানের আশঙ্কা দেখা দেয়। তবে পরিস্থিতি সামাল দিতে বাস কর্তৃপক্ষ গাড়িতে বায়ো টয়লেট, নাস্তার ব্যবস্থা এবং স্লিপার কোচ যুক্ত করেন। এর ফলে যাত্রীদের বাস ভ্রমণে আগ্রহ বাড়ে এবং যাত্রীর সংখ্যা বৃদ্ধি পায়।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "অভাব এবং প্রয়োজন মেটাতে পারে এমন কিছু যা ক্রেতার মনোযোগ আকর্ষণ এবং ব্যবহার বা ভোগের জন্য বাজারে উপস্থাপন করা হয়, তা-ই পণ্য।"
        },
        {
          "label": "খ",
          "question": "",
          "explanation": "চূড়ান্ত পণ্য তৈরির উদ্দেশ্যে পণ্যের পরিকল্পনা, পণ্যের ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টিকে উৎপাদন ব্যবস্থাপনা বলে। উৎপাদন ব্যবস্থাপনার মাধ্যমে কোন পণ্য, কখন, কোথায় ও কীভাবে তৈরি করা হবে তা নির্ধারণ করা হয়। সেই অনুযায়ী পরবর্তীতে প্রয়োজনীয় উপকরণ একত্রিত করে পণ্য উৎপাদন করা হয়। এভাবে উৎপাদন ব্যবস্থাপনা উৎপাদন নিয়ন্ত্রণে সাহায্য করে।"
        },
        {
          "label": "গ",
          "question": "",
          "explanation": "জাউদ্দীপকের উল্লিখিত পরিবহনটিতে প্রাথমিক পর্যায়ে সেবার পচনশীলতা বা নশ্বরতার বৈশিষ্ট্য ফুটে ওঠেছে। সেবার পচনশীলতা বলতে সেবার ক্ষণস্থায়িত্বকে বোঝায়। এর মানে হলো, সেবা ভবিষ্যতে ব্যবহারের জন্য সংরক্ষণ করা যায় না। যেমন: বাসের টিকিট অবিক্রীত অবস্থায় থাকলে সেবার উপযোগিতা নষ্ট হয়ে যায়। উদ্দীপকে 'সেবা লাইন' নিয়মিতভাবে ঢাকা-কক্সবাজার রুটে বাস সার্ভিস পরিচালনা করে। সম্প্রতি এ বুটে বিলাসবহুল ট্রেন চালু হওয়ায় পরিবহনটির যাত্রী সংখ্যা কমে যায়। ফলে বাসের অর্ধেক সিট খালি থাকে। এ সিটগুলো খালি না থাকলে যাত্রীরা পরিবহন সেবা উপভোগ করতে পারতো। কিন্তু এ সিটগুলো খালি থাকায় ঐ দিনের জন্য নির্ধারিত সেবার উপযোগিতা হারিয়ে যায়। এতে প্রতিষ্ঠানটি আর্থিক ক্ষতির সম্মুখীন হয়। এ বিষয়টি সেবার নশ্বরতা বা পচনশীলতার বৈশিষ্ট্যকে ইঙ্গিত করছে। তাই বলা যায়, উদ্দীপকে উল্লিখিত প্রতিষ্ঠানটিতে সেবার নশ্বরতার বৈশিষ্ট্য ফুটে ওঠেছে।"
        },
        {
          "label": "ঘ",
          "question": "",
          "explanation": "'কাস্টমাইজেশনের প্রয়োগের মাধ্যমে বাস কর্তৃপক্ষ লোকসান এড়াতে সক্ষম হয়েছে\"- উক্তিটির সাথে আমি একমত। কাস্টমাইজেশন বা ক্রেতাকেন্দ্রিকতা হলো ক্রেতার প্রয়োজন অনুযায়ী পণ্য বা সেবাসামগ্রী তৈরি ও সরবরাহ করা। এতে ক্রেতাদের চাহিদা, সামর্থ্য, আয়, পছন্দ প্রভৃতি বিবেচনায় পণ্য বা সেবা সরবরাহ করা হয়। ফলে ক্রেতারা সন্তুষ্ট হয়। উদ্দীপকে 'সেবা লাইন' নিয়মিতভাবে ঢাকা-চট্টগ্রাম রুটে বাস পরিচালনা করে। সম্প্রতি ঢাকা-কক্সবাজার রুটে বিলাসবহুল ট্রেন চালু হওয়ায় বাসের যাত্রীসংখ্যা কমে যায়। এতে অর্ধেক সিট খালি থাকে। ফলে প্রতিষ্ঠানটিতে লোকসানের আশঙ্কা দেখা দেয়। তাই প্রতিষ্ঠানটি যাত্রীদের জন্য গাড়িতে বায়ো টয়লেট, নাস্তার ব্যবস্থা ও স্লিপার কোচ যুক্ত করে। এতে সব যাত্রীদের মাঝে বাস ভ্রমণের প্রতি আগ্রহ বৃদ্ধি পায়। 'সেবা লাইন' যাত্রীদের কথা বিবেচনায় নিয়ে বাসে বিভিন্ন সুযোগ-সুবিধা যুক্ত করেছেন। এতে যাত্রীরা তাদের সামর্থ্য অনুযায়ী বাসে যাতায়াতের সুযোগ পাবে। চাহিদামাফিক বিভিন্ন সুযোগ-সুবিধা পাওয়ায় 'সেবা লাইন' বাসের প্রতি তাদের আগ্রহ বাড়বে। তারা বহুমুখী সেবা পেয়ে সন্তুষ্ট হবে। ফলে প্রতিষ্ঠানটির প্রতি তারা আরও বেশি অনুগত হবে। আবার এ কাজের মাধ্যমে প্রতিষ্ঠানটির সুনামও বাড়বে। ফলে প্রতিষ্ঠানটির যাত্রীর পরিমাণ বাড়বে। এতে তাদের লোকসান কমবে। এগুলো সবই কাস্টমাইজেশনের সুবিধা ও বৈশিষ্ট্য। তাই আমি মনে করি, প্রতিষ্ঠানটির লোকসান এড়াতে গৃহীত কাস্টমাইজেশন ব্যবস্থা যথার্থ।"
        }
      ]
    },
    {
      "number": "8",
      "uddipok": "নিউ ভিশন লিমিটেড তাদের জনপ্রিয় চকলেট বিক্রয় বৃদ্ধির লক্ষ্যে চকলেটের আকৃতি, রং, গুণগতমান অপরিবর্তিত রেখে শুধু পণ্যের প্যাকেট আকর্ষণীয় করার সিদ্ধান্ত নেন। নতুন প্যাকেটটি কেমন হবে তা নির্ধারণের জন্য প্রতিষ্ঠানটির একদল কর্মী ভোক্তা জরিপ ও আয়ের স্তর লক্ষ করেন এবং প্রতিযোগী কোম্পানির প্যাকেট বিশ্লেষষ্ণসহ বিপণন কৌশল ঠিক করেন।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "একটি পণ্যের ডিজাইন ও মান অন্য সব পণ্য থেকে আলাদা করাই হলো পণ্য বৈচিত্র্যকরণ।"
        },
        {
          "label": "খ",
          "question": "",
          "explanation": "পণ্য ডিজাইন নমনীয় হওয়া আবশ্যক। সময়ের পরিবর্তনের সাথে কোনো বস্তুর খাপ খাওয়ানোর গুণকে নমনীয়তা বলে। অনেক কারণে পণ্য ডিজাইন পরিবর্তনের প্রয়োজন হতে পারে। যেমন: ক্রেতাদের রুচির পরিবর্তন, প্রযুক্তি পরিবর্তন, পণ্যের সমস্যা বা ত্রুটি প্রভৃতি কারণে পণ্যের ডিজাইন পরিবর্তন করতে হতে পারে। পণ্য এমনভাবে ডিজাইন করতে হবে, যেন প্রয়োজনে তা পুনঃডিজাইন করা যায়। অর্থাৎ, ডিজাইনটি নমনীয় হতে হবে।"
        },
        {
          "label": "গ",
          "question": "",
          "explanation": "উদ্দীপকে প্যাকেজিং ডিজাইনের কথা বলা হয়েছে। পণ্যের আকার, আকৃতি, রং, গুণাগুণ প্রভৃতি পরিবর্তন না করে শুধু পণ্যের মোড়ক পরিবর্তন হলো প্যাকেজিং ডিজাইন। এ ডিজাইনের প্রধান লক্ষ্য থাকে ক্রেতাদের তাৎক্ষণিক পণ্য কিনতে প্রভাবিত করা। নিউ ভিশন লিমিটেড একটি চকলেট উৎপাদনকারী প্রতিষ্ঠান। তারা তাদের চকলেটের বিক্রয় বাড়াতে চায়। এজন্য তারা চকলেটের আকৃতি, রং, গুণগত মান অপরিবর্তিত রেখে শুধু পণ্যের প্যাকেট আকর্ষণীয় করার সিদ্ধান্ত নিয়েছে। প্যাকেজিং ডিজাইনেও পণ্যের আকার ও গুণাগুণে কোনো পরিবর্তন আনা হয় না। শুধু পণ্যের বাহ্যিক মোড়ক আকর্ষণীয় করা হয়। এতে তাৎক্ষণিকভাবে ক্রেতাদের আকর্ষণ করা যায়। অর্থাৎ উক্ত প্রতিষ্ঠানটির পণ্য ডিজাইনের বৈশিষ্ট্য প্যাকেজিং ডিজাইনের সাথে সাদৃশ্যপূর্ণ। তাই বলা যায় যে, উদ্দীপকে প্যাকেজিং ডিজাইনের কথা বলা হয়েছে।"
        },
        {
          "label": "ঘ",
          "question": "",
          "explanation": "নতুন প্যাকেট ডিজাইনের জন্য নিউ ভিশন লিমিটেডের সিদ্ধান্ত যৌক্তিক বলে আমি মনে করি। পণ্য উৎপাদনের লক্ষ্যে ভোক্তা জরিপ, ক্রেতার রুচি ও পছন্দ পর্যালোচনা, গবেষণা ও উন্নয়ন, বাজার গবেষণা প্রভৃতি কাজ করতে হয়। এটি হলো পণ্য ডিজাইনের ধারণা উন্নয়ন পর্যায়। এ পর্যায়ে উক্ত বিষয়সমূহ বিশ্লেষণ করে নতুন পণ্য ডিজাইনের ধারণা উন্নয়ন করা হয়। নিউ ভিশন লিমিটেড একটি চকলেট উৎপাদনকারী প্রতিষ্ঠান। তারা পণ্যের প্যাকেট আকর্ষণীয় করার সিদ্ধান্ত নিয়েছে। এজন্য প্রতিষ্ঠানটির একদল কর্মী ভোক্তা জরিপ ও ভোক্তাদের আয়ের স্তর লক্ষ করেন। এছাড়া প্রতিযোগী কোম্পানির প্যাকেট বিশ্লেষণ করেন। এভাবে তারা প্যাকেজিং ডিজাইনের ধারণা উন্নয়ন করেন। ধারণা উন্নয়ন পর্যায়ে উদ্দীপকের প্রতিষ্ঠানটি পণ্যের বাজার, ক্রেতাদের চাহিদা, প্রতিযোগী প্রতিষ্ঠানের পণ্য সম্পর্কে জানতে পারে। এতে পণ্যের বাস্তবসম্মত ডিজাইন করা সম্ভব হয়। অপরদিকে পণ্যের বাজার ঝুঁকি ও ক্রেতাদের কাছে কীরূপ পণ্য বেশি গ্রহণযোগ্য ও আকর্ষণীয় তা নির্ণয় করা যায়। এ কারণে পণ্য ডিজাইনের জন্য পণ্য সম্পর্কে ধারণা উন্নয়ন খুবই যৌক্তিক। তাই বলা যায়, উদ্দীপকে নিউ ভিশন লিমিটেডের নেওয়া সিদ্ধান্তটি যৌক্তিক।"
        }
      ]
    },
    {
      "number": "9",
      "uddipok": "এক্সপার্ট ফার্মাসিউটিক্যাল লিমিটেড একটি স্বনামধন্য ওষুধ উৎপাদনকারী প্রতিষ্ঠান। পণ্যের নিরাপত্তা ও কার্যকারিতা বৃদ্ধির জন্য প্রতিষ্ঠানটি স্বয়ংক্রিয় উৎপাদন পদ্ধতি ব্যবহার করে। গুণগত মানসম্পন্ন ওষুধ উৎপাদনের মাধ্যমে তারা রোগী, ডাক্তার ও ফার্মাসিস্টদের আস্থা অর্জন করেছে। এতে প্রতিষ্ঠানটি অল্প সময়ের মধ্যে সফলতা অর্জন করতে সক্ষম হয়।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "অভাব বা প্রয়োজন মেটাতে পারে এমন অস্পর্শ বা শনাক্তযোগ্য কাজ বা উপকার কিংবা সুবিধাকে সেবা বলে।"
        },
        {
          "label": "খ",
          "question": "",
          "explanation": "চূড়ান্ত পণ্য তৈরির উদ্দেশ্যে পণ্যের পরিকল্পনা, পণ্যের ডিজাইন, মান উন্নয়ন এবং নিয়ন্ত্রণসহ অন্যান্য কাজের সমষ্টিকে উৎপাদন ব্যবস্থাপনা বলে। বর্তমান প্রতিযোগিতামূলক বাজারে টিকে থাকতে হলে ক্রেতাদের চাহিদাকে সর্বোচ্চ গুরুত্ব দিতে হয়। কিন্তু প্রত্যেক ক্রেতার চাহিদা ও প্রয়োজনে ভিন্নতা লক্ষ করা যায়। ক্রেতাদের চাহিদা ও প্রয়োজনের ভিন্নতাকে বিবেচনা করে উৎপাদন ও বিপণন কর্মকান্ড পরিচালনা করা হলে ক্রেতা সন্তুষ্টি অর্জন সম্ভব হয়। তাই বর্তমান উৎপাদন ব্যবস্থাপনা ক্রেতাকেন্দ্রিক হচ্ছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রতিষ্ঠানটি দ্রব্য উৎপাদন করছে। দ্রব্য হলো দৃশ্যমান কোনো বস্তু। এটি স্পর্শ করা যায়। এর আকার-আকৃতি, স্বাদ, গন্ধ এবং ওজন আছে। তাছাড়া এর মাধ্যমে মানুষের প্রয়োজন ও অভাব পূরণ করা যায়। দ্রব্য কেনার আগে তা মূল্যায়ন করা যায়। উদ্দীপকের 'এক্সপার্ট ফার্মাসিউটিক্যালস লিমিটেড' একটি স্বনামধন্য ওষুধ উৎপাদনকারী প্রতিষ্ঠান। এ প্রতিষ্ঠানটি দীর্ঘদিন ধরে বিভিন্ন রোগের ওষুধ উৎপাদন করে আসছে। প্রতিষ্ঠানের উৎপাদিত ওষুধগুলো ধরা বা স্পর্শ করা যায়। তাছাড়া এগুলো দৃশ্যমান। এগুলোর নির্দিষ্ট আকার-আকৃতি আছে। এর পাশাপাশি এগুলো কেনার আগে ক্রেতারা মূল্যায়ন করতে পারে। ক্রেতাদের নির্দিষ্ট প্রয়োজন ও অভাব পূরণের জন্যই তারা এগুলো কেনে। এ বৈশিষ্ট্যগুলোর সাথে দ্রব্যের মিল রয়েছে। তাই বলা যায়, 'এক্সপার্ট ফার্মাসিউটিক্যালস লিমিটেড' এর উৎপাদিত ওষুধ হলো দ্রব্য।"
        },
        {
          "label": "ঘ",
          "question": "",
          "explanation": "উৎপাদন ব্যবস্থাপনার ক্রমবিবর্তনের আধুনিক যুগের অনুসরণই 'এক্সপার্ট ফার্মাসিউটিক্যালস লিমিটেড'-এর সাফল্যের কারণ। আধুনিক যুগে সমস্যা নির্ণয়, বিশ্লেষণ, সমাধান ও সিদ্ধান্ত নিতে স্বয়ংক্রিয় আধুনিক কৌশল বা অটোমেশন পদ্ধতি চালু হয়। এক্ষেত্রে কম্পিউটারের ব্যবহার উৎপাদন ব্যবস্থাপনায় আরও গতিশীলতা আনে। এছাড়া উৎপাদন ব্যবস্থাপনায় ইন্টারনেট, E-Commerce, E-governance প্রভৃতির ব্যবহার উৎপাদন ব্যবস্থাপনাকে উন্নত করে। 'এক্সপার্ট ফার্মাসিউটিক্যালস লিমিটেড' একটি ওষুধ উৎপাদনকারী প্রতিষ্ঠান। প্রতিষ্ঠানটি উৎপাদনের ক্ষেত্রে স্বয়ংক্রিয় পদ্ধতি ব্যবহার করে থাকে। এতে গুণগত মানসম্পন্ন কার্যকর ওষুধ তৈরি হয়। এ কারণে প্রতিষ্ঠানটি ডাক্তার ও ফার্মাসিস্টদের আস্থা অর্জন করেছে। এতে প্রতিষ্ঠানটি অল্প সময়ের মধ্যে সাফল্য অর্জন করতে সক্ষম হয়। ১৯৫০ সালের পরবর্তী সময় থেকে আধুনিক যুগের সূত্রপাত। উদ্দীপকে উল্লিখিত প্রতিষ্ঠানটির ব্যবহৃত স্বয়ংক্রিয় পদ্ধতির ব্যবহার শুরু হয় এই আধুনিক যুগেই। এতে উৎপাদন ব্যবস্থাপনায় নতুন মাত্রা যোগ হয়। স্বয়ংক্রিয় পদ্ধতিতে উৎপাদিত পণ্যের মান এবং গুণাগুণ উন্নত ও কার্যকর হয়ে থাকে। এর ফলে প্রতিষ্ঠান অল্প সময়েই গ্রাহকদের আস্থা অর্জন করতে সক্ষম হয়। ফলে প্রতিষ্ঠানটির ওষুধের বিক্রি ও মুনাফা বেড়ে যায়। এটি প্রতিষ্ঠানটির সাফল্য অর্জনের পথ সুগম করে। তাই বলা যায়, আধুনিক যুগের এসব স্বয়ংক্রিয় পদ্ধতি ব্যবহারের কারণে 'এক্সপার্ট ফার্মাসিউটিক্যালস লিমিটেড' সাফল্য অর্জন করতে সক্ষম হয়েছে।"
        }
      ]
    },
    {
      "number": "10",
      "uddipok": "ডেলটা কোম্পানি দীর্ঘদিন ধরে ইলেকট্রিক সামগ্রী সুনামের সাথে বিক্রয় করে আসছে। প্রতিষ্ঠানটি ফ্রিজের ক্ষেত্রে ৫ বছর ও AC এর ক্ষেত্রে ১০ বছরের ওয়ারেন্টি প্রদান করেন। তবে গত বছর তাদের পণ্যগুলোতে ত্রুটি ধরা পড়ে। এতে ক্রেতারা - ক্ষতিগ্রস্ত হয়। এর ফলে কিছু ক্রেতা ক্ষতিপূরণ দাবি করে। এতে কোম্পানির ব্যয় বেড়ে যায় এবং ব্যাপক আর্থিক ক্ষতির সম্মুখীন হয়।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "মানসম্মত পণ্য এবং সেবা তৈরি করা, মান ধরে রাখা, অপচয় কমিয়ে প্রতিষ্ঠানের মুনাফা বাড়ানো এবং ক্রেতা সন্তুষ্টি অর্জনের মাধ্যমে নতুন ক্রেতা তৈরি করাকে মান ব্যবস্থাপনা বলে।"
        },
        {
          "label": "খ",
          "question": "",
          "explanation": "নির্ধারিত মান অনুযায়ী পণ্য উৎপাদিত হচ্ছে কি না তা পর্যবেক্ষণ করা এবং কোনো ত্রুটি-বিচ্যুতি থাকলে তা সংশোধনের ব্যবস্থা করাই হলো মান নিয়ন্ত্রণ। কোনো পণ্য উৎপাদনের আগে প্রতিষ্ঠান এর মান নির্ধারণ করে। উৎপাদন প্রক্রিয়ায় সে মান অনুসরণ করা হচ্ছে কি না তা মান নিয়ন্ত্রনের মাধ্যমে পর্যবেক্ষণ করা হয়। এক্ষেত্রে কোনো প্রকার ত্রুটি-বিচ্যুতি দেখা দিলে তা সমাধানে কার্যকর ব্যবস্থা নেওয়া হয়। এভাবেই মান নিয়ন্ত্রণের মাধ্যমে সংশোধনমূলক ব্যবস্থা নেওয়া যায়।"
        },
        {
          "label": "গ",
          "question": "",
          "explanation": "উদ্দীপকের কোম্পানিটি বাহ্যিক ব্যর্থতার ব্যয়ের সম্মুখীন হয়। ক্রেতারা পণ্য ভোগকালীন সময়ে কোনো ক্ষতি বা সমস্যার সম্মুখীন হলে প্রতিষ্ঠানকে বাহ্যিক ব্যর্থতার ব্যয় নির্বাহ করতে হয়। এ ধরনের ব্যয় প্রতিষ্ঠানের আর্থিক ক্ষতির পাশাপাশি সুনাম ক্ষুণ্ণ করে। ওয়ারেন্টি, মামলা পরিচালনা ব্যয় ইত্যাদি বাহ্যিক ব্যর্থতার ব্যয়ের অন্তর্গত। উদ্দীপকের ডেলটা কোম্পানি দীর্ঘদিন ধরে ইলেকট্রনিক সামগ্রী বিক্রি করে আসছে। প্রতিষ্ঠানটি এর বিক্রীত পণ্য ওয়োরেন্টি সেবা দিয়ে থাকে। গত বছর তাদের বিক্রীত পণ্যে ত্রুটি ধরা পড়ে। এতে এসব মেরামত করে দিতে প্রতিষ্ঠানটির অনেক ব্যয় হয়। আবার অনেক পণ্যের সঠিক মেরামত না হওয়ায় ক্রেতারা ক্ষতিপূরণ দাবি করে। ফলে বাধ্য হয়ে প্রতিষ্ঠানটিকে এ অর্থও দিতে হয়। এসব ব্যয় প্রতিষ্ঠানটির পণ্য বিক্রির পরই হয়েছে, যা বাহ্যিক ব্যর্থতার ব্যয়ের সাথে মিলে যায়। সুতরাং, উক্ত প্রতিষ্ঠানটি বাহ্যিক ব্যর্থতার ব্যয়ের সম্মুখীন হয়েছে।"
        },
        {
          "label": "ঘ",
          "question": "",
          "explanation": "\"সার্বিক মান ব্যবস্থাপনা যথাযথভাবে অনুসরণ না করার কারণে উদ্দীপকের প্রতিষ্ঠানটি আর্থিক ক্ষতির সম্মুখীন হয়\"- উক্তিটির সাথে আমি একমত। সার্বিক মান ব্যবস্থাপনায় কাঁচামাল কেনা থেকে শুরু করে সব স্তরে পণ্যের গুণগত মান নিশ্চিত করা হয়। এভাবে ধারাবাহিকভাবে মান উন্নয়নের চেষ্টা করা হয়। এছাড়া ক্রেতা সন্তুষ্টির বিষয়টি মাথায় রেখে উৎপাদন কাজে কর্মীদের সম্পৃক্ত করে পণ্যের মান বাড়ানো হয়। উদ্দীপকে ডেলটা কোম্পানির পণ্যগুলোতে গতবছর ত্রুটি ধরা পড়ে। এতে অনেক বিক্রীত পণ্য ওয়ারেন্টির জন্য ফেরত আসে। এছাড়া কিছু ক্রেতা ক্ষতিপূরণ দাবি করে। ফলে প্রতিষ্ঠানের ব্যয় বেড়ে যায়। এক্ষেত্রে প্রতিষ্ঠানটিকে অতি মাত্রায় বাহ্যিক ব্যর্থতার ব্যয় বহন করতে হয়। এতে এটি ব্যাপক আর্থিক ক্ষতির সম্মুখীন হয়। ডেলটা কোম্পানি সার্বিক মান ব্যবস্থাপনার বিষয়গুলো সঠিকভাবে অনুসরণ করতে পারেনি। এটি করা হলে প্রতিষ্ঠানটি সঠিক কাঁচামাল, উৎপাদন প্রক্রিয়া, ডিজাইন ব্যবহার করতে পারতো। এছাড়া প্রতিষ্ঠানটি কর্মীদের ভোক্তাদের অবস্থা বিবেচনা করে উৎপাদন প্রক্রিয়া চালাতে পারতো। ফলে প্রতিষ্ঠনটির বিক্রীত পণ্যের বাহ্যিক ব্যর্থতার ব্যয় কমে যেত। কিন্তু প্রতিষ্ঠানটি সার্বিক মান ব্যবস্থাপনা অনুসরণে ব্যর্থ। তাই বলা যায়, সার্বিক মান ব্যবস্থাপনা যথাযথভাবে অনুসরণের অভাবেই প্রতিষ্ঠানটি আর্থিক ক্ষতির সম্মুখীন হয়েছে।"
        }
      ]
    },
    {
      "number": "11",
      "uddipok": "গ্রিন ড্রিংকস লিমিটেড একটি স্বনামধন্য পানীয় প্রস্তুতকারী প্রতিষ্ঠান। তারা দেশীয় তাজা আম থেকে ম্যাংগো জুস উৎপাদন করে। গুণগত মান বজায় রাখতে প্রতিষ্ঠানটি দেশীয় মান সংস্থা থেকে মানসনদ অর্জন করায় জুসের চাহিদা বেড়েই চলেছে। বর্তমানে প্রতিষ্ঠানটি মধ্যপ্রাচ্যের দেশগুলোতে তাদের পণ্য রপ্তানির পরিকল্পনা করছে।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "পণ্যের পরিকল্পনা তৈরির পর্যায়ে নির্ধারিত মান অনুসারে পণ্য উৎপাদন হচ্ছে কি না তা তদারকি করার প্রক্রিয়াকে মান নিয়ন্ত্রণ বলে।"
        },
        {
          "label": "খ",
          "question": "",
          "explanation": "মান হলো কোনো পণ্যের গুণগত বৈশিষ্ট্য। পণ্য উৎপাদনের অন্যতম উপাদান হলো কাঁচামাল। কাঁচামালের মান ভালো হলে চূড়ান্ত পণ্য গুণগত মানসম্পন্ন হয়। আর কাঁচামাল খারাপ হলে নিম্নমানের পণ্য উৎপাদিত হয়। তাই পণ্যের মান কাঁচামালের ওপর অনেকাংশে নির্ভরশীল।"
        },
        {
          "label": "গ",
          "question": "",
          "explanation": "গ্রিন ড্রিংকস লিমিটেড দেশীয় মান নিয়ন্ত্রণকারী প্রতিষ্ঠান BSTI থেকে মানসনদ সংগ্রহ করেছে। বাংলাদেশের একমাত্র মান নিয়ন্ত্রণকারী সংস্থা হলো BSTI। পণ্যের গুণগত মান যাচাই-বাছাই শেষে এটি মান সনদ দিয়ে থাকে। দেশীয় বাজারে পণ্য উৎপাদন ও বিক্রি করতে হলে BSTI এর সনদ থাকা বাধ্যতামূলক। উদ্দীপকে গ্রিন ড্রিংকস লিমিটেড একটি স্বনামধন্য পানীয় প্রস্তুতকারী প্রতিষ্ঠান। এটি এর উৎপাদিত পানীয়ের মানের সঠিকতা যাচাইয়ে একটি মান নিয়ন্ত্রণকারী প্রতিষ্ঠানে প্রয়োজনীয় তথ্যাদিসহ আবেদন করে। মান ভালো হওয়ায় মান নিয়ন্ত্রণকারী প্রতিষ্ঠানটি এর সিলমোহর পানীয় এর প্যাকেটে ব্যবহারের অনুমতি দেয়। আবার তার পণ্যের গুণগত মানের জন্য প্রতিষ্ঠানটি গ্রিন ড্রিংকস লিমিটেডকে একটি মান সনদও দেয়। এতে দেশীয় বাজারে এর পণ্যের পরিচিতি ও স্বকীয়তা তৈরি হয়। এ প্রতিষ্ঠানটির এসব কাজের সাথে BSTI-এর কাজের মিল পাওয়া যায়। সুতরাং, উদ্দীপকে গ্রিন ড্রিংকস লিমিটেড দেশীয় মান নিয়ন্ত্রণকারী প্রতিষ্ঠান BSTI থেকে মান সনদ সংগ্রহ করেছে।"
        },
        {
          "label": "ঘ",
          "question": "",
          "explanation": "মধ্যপ্রাচ্যে পণ্য রপ্তানিতে প্রতিষ্ঠানটিকে ISO-এর মান সনদ নিতে হবে বলে আমি মনে করি। নিজ দেশের ভূখণ্ডের বাইরে পণ্য বিক্রি করতে হলে ISO সনদ নিতে হয়। ISO হলো আন্তর্জাতিক মান নিয়ন্ত্রণকারী সংস্থা। পৃথিবীর কোনো দেশের সরকার ISO সনদ ছাড়া তাদের দেশে পণ্য রপ্তানির সুযোগ দেয় না। উদ্দীপকে গ্রিন ড্রিংকস লিমিটেড একটি স্বনামধন্য পানীয় প্রস্তুতকারী প্রতিষ্ঠান। পণ্যের গুণগত মানের নিশ্চয়তাস্বরূপ প্রতিষ্ঠানটির BSTI প্রদত্ত সনদ ও প্যাকেটে BSTI-এর সীল ব্যবহারের অনুমতি রয়েছে। স্বল্প সময়ের মধ্যে এটির উৎপাদিত পানীয় ভোক্তাদের কাছে জনপ্রিয় হয়ে ওঠে। বর্তমানে মধ্যপ্রাচ্যের বিভিন্ন দেশে পানীয়ের চাহিদা উপলব্ধি করে প্রতিষ্ঠানটি সেখানে পণ্য রপ্তানির পরিকল্পনা নিয়েছে। গ্রিন ড্রিংকস লিমিটেড গৃহীত পরিকল্পনা বাস্তবায়নে ISO সনদ নিতে হবে। এ আন্তর্জাতিক সংস্থা পণ্যের মান ঠিক আছে কি না এ নিশ্চয়তা বিধানে এটিকে সনদ দিবে। এ সনদ বিদেশি বাজারে এটির পণ্যের পরিচিতি বাড়াবে। আবার এ সনদ বিবেচনায় নিয়েই মধ্যপ্রাচ্যের দেশগুলোর সরকার প্রতিষ্ঠানটিকে এসব দেশে পণ্য বিক্রির অনুমতি দিবে। এর মাধ্যমে প্রতিষ্ঠানটি দেশের পাশাপাশি বিদেশের বাজারে পণ্য বিক্রিতে সক্ষম হবে। এভাবে ISO সনদ নেওয়ার মাধ্যমে গ্রিন ড্রিংকস লিমিটেড মধ্যপ্রাচ্যে পণ্য রপ্তানির সিদ্ধান্ত বাস্তবায়ন করতে পারবে।"
        }
      ]
    }
  ]
}