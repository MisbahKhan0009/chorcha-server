{
  "title": "কুমিল্লা বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "মি. জহুরুল নওগায় তার নিজস্ব পঞ্চাশ একর জমিতে লেবু চাষ করেন। উক্ত লেবু সারা দেশে সরবরাহ করে ভোক্তাদের চাহিদা মেটান। উদ্বৃত্ত লেবু পচনশীলতার হাত থেকে রক্ষা করার জন্য তিনি নওগা শহরে একটি লেমন জুস' কারখানা স্থাপন করেন। উক্ত কারখানায় উৎপাদিত জুস মানসম্মত হওয়ায় অল্প দিনের মধ্যে এর চাহিদা ব্যাপক হারে বৃদ্ধি পায়। তিনি উক্ত জুস দেশের চাহিদা মিটিয়ে বৈদেশিক বাজারে বাজারজাত শুরু করেন। ফলে অতি দ্রুত সময়ে তিনি কাঙ্ক্ষিত লক্ষ্যে পৌঁছাতে সক্ষম হন।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "মানুষের অভাব মোচনের ক্ষমতাকে উপযোগ বলে।"
        },
        {
          "label": "খ",
          "question": "",
          "explanation": "পণ্যের আকার আকৃতির পরিবর্তন ঘটিয়ে রূপগত উপযোগ সৃষ্টি করা হয়। রূপগত সৃষ্টির মাধ্যমে আমরা যেকোনো পণ্যের ব্যাবহার উপযোগিতা বহুগুণে বাড়াতে পারি। আমাদের দৈনন্দিন জীবন পরিচালনা করার জন্য আমরা বহু ধরনের পণ্য ব্যাবহার করে থাকি। এ সকল পণ্য এক রূপ থেকে অন্য রূপে রূপান্তর করা হয়। যেমনঃ আম থেকে জুস,আচার এবং কাঠ থেকে আসবাবপত্র উৎপাদন। এমন উৎপাদনের মাধ্যমে আমরা পণ্যের বহুমুখী ব্যবহার বাড়াতে পারি। তাই বলা যায় উৎপাদন জীবনযাত্রার মান উন্নত করে।"
        },
        {
          "label": "গ",
          "question": "",
          "explanation": "মি. জহুরুল সারাদেশে লেবু সরবরাহের মাধ্যমে স্থানগত উপযোগ সৃষ্টি করেছেন। কোন দ্রব্য এক জায়গা হতে অন্য জায়গায় স্থানান্তরের ফলে যে অতিরিক্ত উপযোগ সৃষ্টি হয় তাকে স্থানগত উপযোগ বলে। পন্য পরিবহনের মাধ্যমে মূলত স্থানগত উপযোগ সৃষ্টি হয়ে থাকে। স্থানগত উপযোগ সৃষ্টি ছাড়া উৎপাদিত পন্য চুড়ান্ত ভোক্তা বা ব্যবহারকারীদের কাছে পৌছানো সম্ভব হয় না। যেমনঃ প্রাণ কোম্পানির ম্যাংগো জুস নাটোর উৎপাদিত হলেও সারাদেশের লোক ব্যাবহার করতে পারছে।তদ্রুপ দিনাজপুরের লিচু দিনাজপুরে উৎপাদিত হওয়া সত্বেও সারাদেশের লোক ব্যবহার করতে পারছে। স্বভাবত কারণেই দেশের প্রতিটি জায়গায় ম্যাংগো জুস উৎপাদন সম্ভব না আবার ভৌগোলিক অবস্থানের কারণে দিনাজপুরের মতো গুণগত মানের অধিক লিচু অন্য জায়গায় উৎপাদন হয় না। তাই স্থানগত উপযোগ সৃষ্টির মাধ্যমে ভোক্তাদের পণ্য ব্যাবহারের সুযোগ করে দেওয়া হয়। উৎপাদন স্থান হতে ভোক্তার স্থানে পণ্য পৌঁছানোর মাধ্যমে স্থানগত উপযোগ সৃষ্টি করা যায়। মি. জহুরুল যেহেতু তার বাগানের উৎপাদিত লেবু নওগাঁ থেকে সারাদেশে সরবরাহ করে থাকে সুতরাং সে তার এই কাজের মাধ্যমে স্থানগত উপযোগ সৃষ্টি করেছেন।"
        },
        {
          "label": "ঘ",
          "question": "",
          "explanation": "হ্যাঁ আমি মনে করি \"রূপগত উপযোগ\" সৃষ্টির মাধ্যমে মি. জহুরুল তার কাঙ্ক্ষিত লক্ষ্যে পৌঁছাতে সক্ষম হয়েছেন। বিষয়টি নিচে তুলে ধরা হলো। প্রকৃতি প্রদত্ত পণ্য এক রূপ হতে অন্য রূপে রূপান্তর করাকে রূপগত উপযোগ বলে। রূপগত উপযোগ সৃষ্টির মাধ্যমে পণ্যের বহুমাত্রিক ব্যাবহার বাড়ানো সম্ভব হয়। মি.জহুরুল একজন লেবু উৎপাদনকারী। তার নওগাঁতে উৎপাদিত লেবু তিনি দেশের বিভিন্ন স্থানে সরবরাহ করে থাকেন।এর মাধ্যমে লোকজন লেবু বিভিন্ন এলাকার লোকজন তার লেবু ব্যাবহার করেন। উদ্বৃত্ত লেবু পঁচনের হাত থেকে রক্ষার জন্য তিনি জুস কারাখানা স্থাপন করেন। জুস উৎপাদনের মাধ্যমে তিনি নতুন বাজার সৃষ্টি করেছেন।আগে শুধু তার লেবুর ক্রেতা ছিল যারা শুধু লেবু কিনে ব্যাবহার করতো। এখন তিনি জুসেরও ক্রেতা তৈরি করতে পেরেছেন। যারা কিনা লেবুর পাশাপাশি লেবুর জসুও কিনবে।অথবা,যারা লেবু সেভাবে ব্যাবহার করে না তারা জুস ব্যাবহার করবে।আর তার উৎপাদিত লেবু বিদেশে বাজারজাতকরণের ক্ষেত্রে পঁচে যাওয়ার সমূহ সম্ভাবনা রয়েছে । পক্ষান্তরে, জুস দীর্ঘদিন যাবৎ ব্যবহার করা যায়। তাই খুব সহজেই তিনি দেশের চাহিদা মিটিয়ে বৈদেশিক বাজারে বাজারজাত শুরু করেন এবং বৈদেশিক মুদ্রা অর্জন করেন। মি. জহুরুল জুস উৎপাদনের মাধ্যমে নতুন বাজার সৃষ্টি এবং তার পণ্যের বহুমাত্রিক ব্যবহার বাড়িয়ে অধিক মুনাফা অর্জন করতে সক্ষম হয়েছেন। তাই আমি মনে করি যে,মি. জহুরুল \"রূপগত উপযোগ \" সৃষ্টির মাধ্যমে তার কাঙ্ক্ষিত লক্ষ্যে পৌঁছাতে সক্ষম হয়েছেন।"
        }
      ]
    },
    {
      "number": "2",
      "uddipok": "মি. আলীম বাগমারায় একটি তেল মিল স্থাপন করেন। উক্ত মিলে ১০ জন শ্রমিক নিয়োগ দেন। বিভিন্ন বাজার থেকে সরিষা সংগ্রহ করে সরিষার তেল তৈরি করে বিক্রয় শুরু করেন। খাঁটি তেল হওয়ায় দিনে দিনে এর চাহিদা বৃদ্ধি পায়। বর্ধিত চাহিদা পূরণের জন্য তিনি বিভিন্ন উৎস থেকে ঋণ গ্রহণ করেন। এছাাও শ্রমিকদের কাজ যথাযথ তদারকির মাধ্যমে উৎপাদন সক্ষমতা বৃদ্ধিতে সক্ষম হন। ফলে ক্রেতাদের চাহিদা পূরণে সচেষ্ট হন।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "উৎপাদনশীলতা হল উৎপাদনের দক্ষতার গড় পরিমাপ। সাধারণভাবে কিছু নির্দিষ্ট মানদণ্ডের ভিত্তিতে পণ্য বা সেবা উৎপাদনে প্রতিষ্ঠান বা ব্যক্তির দক্ষতার পরিমাপ হিসাবে ‘উৎপাদনশীলতা’ শব্দটি ব্যবহার করা হয়।"
        },
        {
          "label": "খ",
          "question": "",
          "explanation": "পণ্যের আকার আকৃতির পরিবর্তন ঘটিয়ে রূপগত উপযোগ সৃষ্টি করা হয়। রূপগত সৃষ্টির মাধ্যমে আমরা যেকোনো পণ্যের ব্যাবহার উপযোগিতা বহুগুণে বাড়াতে পারি। আমাদের দৈনন্দিন জীবন পরিচালনা করার জন্য আমরা বহু ধরনের পণ্য ব্যাবহার করে থাকি। এ সকল পণ্য এক রূপ থেকে অন্য রূপে রূপান্তর করা হয়। যেমনঃ ধান থেকে চাল,কুড়া,খুদ,ব্রান্ড উৎপাদন করার ফলে ভোক্তারা উৎপাদিত পণ্যগুলো বিভিন্নভাবে ব্যবহার করতে পারবেন। কারণ এতে পণ্যের উপযোগ ক্ষমতা বৃদ্ধি পেয়েছে। তাই বলা যায় উৎপাদন পণ্যের উপযোগ সৃষ্টি করে।"
        },
        {
          "label": "গ",
          "question": "",
          "explanation": "মি. আলিমের কাজের মাধ্যমে রূপগত উপযোগ সৃষ্টি হয়েছে। প্রকৃতি প্রদত্ত দ্রব্যের আকার আকৃতি বা রূপ পরিবর্তন করে যে উপযোগ সৃষ্টি করা হয় তাকে রূপগত উপযোগ বলে। রূপগত উপযোগ সৃষ্টির মাধ্যমে পণ্যের বহুমাত্রিক ব্যবহার বাড়ানো যায়। যেমনটি মি. আলিমের কর্মকান্ডে প্রকাশ পেয়েছে।বিভিন্ন বাজার থেকে সরিষা সংগ্রহ করে তিনি সরিষার তৈল উৎপাদন শুরু করেন। সরিষার দানা থেকে তরল সরিষার তৈল উৎপাদনের মাধ্যমে সরিষাতে নতুন উপযোগ সৃষ্টি হয়েছে। ভোক্তারা তাদের প্রয়োজনে সরিষার তৈল ব্যাবহার করতে পারবে। সুতরাং, মি. আলিম তার প্রারম্ভিক কাজের রূপগত উপযোগ সৃষ্টি করেছেন।"
        },
        {
          "label": "ঘ",
          "question": "",
          "explanation": "হ্যাঁ, মি. আলিমের যথাযথ তদারকি উৎপাদনশীলতার একমাত্র কারণ কথাটির সাথে আমি একমত। বিষয়টি নিচে আলোচনা করা হলোঃ মি. আলিম তার সরিষার তৈল উৎপাদনকারী প্রতিষ্ঠানে ১০ জন শ্রমিক নিয়োগ দেন।বিভিন্ন বাজার থেকে সরিষা সংগ্রহ করে সরিষার তৈল উৎপাদন করে বিক্রয় শুরু করেন।সরিষার তৈল খাঁটি হওয়ায় দিনে দিনে এর চাহিদা বৃদ্ধি পায়।এছাড়াও শ্রমিকদের কাজ যথাযথ তদারকির মাধ্যমে উৎপাদন সক্ষমতা বৃদ্ধিতে সক্ষম হন। শ্রমিকদের কাজের ক্ষেত্রে যথাযথ তদারকি অধিক গুরুত্বপূর্ণ। যথাযথ তদারকি না হলে শ্রমিকরা কাজে ফাঁকি দেয়,গাফিলতি করে। শ্রমিকদের কাজ তদারকি করে তাদের কাজের ভুল ভ্রান্তি সংশোধন করে দিলে এবং তাদেরকে কাজের প্রতি উদ্বুদ্ধ করলে তারা কাজের প্রতি ভালোভাবে আগ্রহী হয় এবং ভালোভাবে কাজ করে। ধরা যাক,১০ জন শ্রমিকের কর্ম সম্পাদনের স্বাভাবিক ক্ষমতা ৭০০ একক। তাদের যথাযথ তদারকি করা না হলে তারা উৎপাদন করবে ৬০০ একক।পক্ষান্তরে তাদের যথাযথ তদারকি করা হলে, তারা ৮০০ একক তৈল উৎপাদন করতে সক্ষম হবে।তাই কাজের ক্ষেত্রে যথাযথ তদারকি অধিক গুরুত্বপূর্ণ। তাই আমি মনে করি যে, মি. আলিমের যথাযথ তদারকি উৎপাদনশীলতা বৃদ্ধির একমাত্র কারণ।"
        }
      ]
    },
    {
      "number": "3",
      "uddipok": "জয়পুরহাট জেলার আক্কেলপুরের মি. মান্নু পৈত্রিক সূত্রে ৩০ বিঘা জমির মালিক হন। উক্ত জমিতে তিনি আলু চাষ করেন। তার উৎপাদিত আলু দেশের উত্তরাঞ্চলের জেলাসমূহে সরবরাহ করেন। ব্যাপক উৎপাদন হওয়ায় তিনি সমগ্র বাংলাদেশে তার উৎপাদিত আলু সরবরাহের চিন্তা-ভাবনা করছেন। কিন্তু প্রয়োজনীয় অর্থাভাবে তার এই কার্যক্রম বাধাগ্রস্ত হচ্ছে। এনিয়ে তিনি বেশ চিন্তিত।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "ভূমি, শ্রম, মূলধন ও সংগঠন—এ চারটিই উৎপাদনের উপকরণ।"
        },
        {
          "label": "খ",
          "question": "",
          "explanation": "উৎপাদনের উপকরণ চারটি। ভূমি,শ্রম,মূলধন ও সংগঠন। তন্মধ্যে ভূমি হলো সৃষ্টিকর্তার আশীর্বাদ। পৃথিবীর উপরিভাগকে ভূমি বলা হলেও অর্থনীতিতে ভূমি বলতে শুধু ভূ-পৃষ্ঠকেই বুঝায় না।বরং প্রাকৃতিক সকল সম্পদকে বুঝায়।অর্থাৎ মাটির উর্বরাশক্তি,আবহাওয়া, বৃষ্টিপাত,পানি,তাপ,বাতাস,সূর্যের আলো,নদী- নালা সহ সকল প্রাকৃতিক সম্পদ ভূমির অন্তর্ভুক্ত। চাইলে কেউ এসকল উপকরণ কাউকে হস্তান্তর করতে পারেনা।চাইলেই কেউ জামালপুরের মাটি,পানি,বাতাস দিনাজপুরের কাউকে দিতে পারবে না। তাই বলা যায় ভূমি স্থানান্তর যোগ্য না।"
        },
        {
          "label": "গ",
          "question": "",
          "explanation": "পৈতৃক সূত্রে মি.মান্নু উৎপাদনের ভূমি উপকরণটি পেয়েছেন। উৎপাদনের উপকরণ চারটি। ভূমি,শ্রম,মূলধন ও সংগঠন। তন্মধ্যে ভূমি হলো সৃষ্টিকর্তার আশীর্বাদ। পৃথিবীর উপরিভাগকে ভূমি বলা হলেও অর্থনীতিতে ভূমি বলতে শুধু ভূ-পৃষ্ঠকেই বুঝায় না।বরং প্রাকৃতিক সকল সম্পদকে বুঝায়।অর্থাৎ মাটির উর্বরাশক্তি,আবহাওয়া, বৃষ্টিপাত,পানি,তাপ,বাতাস,সূর্যের আলো,নদী- নালা সহ সকল প্রাকৃতিক সম্পদ ভূমির অন্তর্ভুক্ত। মি. মান্নু পৈতৃক সূত্রে ৩০ বিঘার জমির মালিক হন।যাতে তিনি আলু চাষ করে থাকেন। ভূমি ছাড়া উৎপাদন কোনোভাবেই কল্পনা করা যায় না।আর উৎপাদনের সেই উপকরণটি তিনি পৈতৃক সূত্রেই পেয়েছেন।"
        },
        {
          "label": "ঘ",
          "question": "",
          "explanation": "উৎপাদনের মূলধন উপকরণের প্রত্যক্ষ প্রভাবে মি. মান্নুর সরবরাহ কার্যক্রম বাধাগ্রস্থ হচ্ছে। উৎপাদনের উপকরণ চারটি ভূমি,শ্রম,মূলধন, সংগঠন। ভবিষ্যতে আর্থিক সুবিধা পেতে বিনিয়োজিত সম্পদকে মূলধন বলে।যেমনঃ মেধা,মনন,টাকা-পয়সা, আসবাবপত্র, মেশিনারীজ। উদ্দীপকের জয়পুরহাট জেলার আক্কেলপুরের মি. মান্নু পৈত্রিক সূত্রে ৩০ বিঘার জমির মালিক হন এবং তাতে তিনি আলু চাষ করেন।তার উৎপাদিত আলু তিনি উত্তরাঞ্চলের জেলাগুলোতে সরবরাহ করেন।ব্যাপক উৎপাদন হওয়ায় তিনি সমগ্র বাংলাদেশ তার উৎপাদিত আলু সরবরাহের চিন্তা-ভাবনা করছেন।কিন্তু প্রয়োজনীয় অর্থাভাবে তার এই কার্যক্রম বাধাগ্রস্ত হচ্ছে। যার কারণে তিনি চিন্তিত। মি. মান্নু যদি অর্থনৈতিক প্রতিবন্ধকতা দূর করতে পারে তাহলে সে খুব সহজেই সমগ্র বাংলাদেশ তার উৎপাদিত আলু সরবরাহের কার্যক্রম সম্পন্ন করতে পারবেন। অন্যাথায় সম্ভব না। তাই বলা যায়, উৎপাদনের মূলধন উপকরণের প্রত্যক্ষ প্রভাবে মি. মান্নুর সরবরাহ কার্যক্রম বাধাগ্রস্ত হচ্ছে।"
        }
      ]
    },
    {
      "number": "4",
      "uddipok": "মি. শহীদুল 'ABC' নামে একটি মিনারেল ওয়াটার কারখানা স্থাপন করেন। পানির মান ভালো হওয়ায় এর চাহিদা সারা দেশে ব্যাপক বৃদ্ধি পায়। বর্ধিত চাহিদা মেটানোর মতো অর্থ ও জনবল না থাকায় তিনি বেশ চিন্তিত। ক্রেতাদের চাহিদা মেটানোর জন্য তিনি তার বন্ধু রাশেদকে নিয়ে ব্যবসায় সম্প্রসারণের চিন্তা-ভাবনা করছেন। তারা ব্যবসায়ের মুনাফা সমানভাবে গ্রহণের চুক্তি করেন। .",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "কোন নির্দিষ্ট উদ্দেশ্য বা উদ্দেশ্যাবলি অর্জনের জন্য প্রতিষ্ঠানের বিশেষ বিশেষ অংশ বা উপাদানসমূহকে সুষ্ঠুভাবে সমন্বয় সাধনের প্রক্রিয়াকে সংগঠন বলে।"
        },
        {
          "label": "খ",
          "question": "",
          "explanation": "উৎপাদনের উপকরণ চারটি। ভূমি,শ্রম,মূলধন ও সংগঠন। তন্মধ্যে ভূমি হলো সৃষ্টিকর্তার আশীর্বাদ। পৃথিবীর উপরিভাগকে ভূমি বলা হলেও অর্থনীতিতে ভূমি বলতে শুধু ভূ-পৃষ্ঠকেই বুঝায় না।বরং প্রাকৃতিক সকল সম্পদকে বুঝায়।অর্থাৎ মাটির উর্বরাশক্তি,আবহাওয়া, বৃষ্টিপাত,পানি,তাপ,বাতাস,সূর্যের আলো,নদী- নালা সহ সকল প্রাকৃতিক সম্পদ ভূমির অন্তর্ভুক্ত। যেকোনো প্রাকৃতিক এবং কৃত্রিম পণ্য উৎপাদনের জন্য কাঁচামাল দরকার। আর এ সকল কাঁচামাল ভূমিতেই উৎপন্ন হয়। তাই কোনোভাবেই ভূমির বিকল্প ব্যবহার সম্ভব না।"
        },
        {
          "label": "গ",
          "question": "",
          "explanation": "উদ্দীপকে মি. শহীদুলের সংগঠনটি এক মালিকানা ব্যবসায় সংগঠন। একজন মাত্র ব্যক্তি দ্বারা গঠিত, পরিচালিত ও নিয়ন্ত্রিত সংগঠনকে একমালিকানা সংগঠন বলে। একমালিকানা সংগঠন ব্যবসায়ে মালিক সর্বেসর্বা,সংগঠনটি তিনি একাই দাড় করান এবং সংগঠনের পক্ষে একাই সিদ্ধান্ত গ্রহণ করেন। একমালিকানা সংগঠনে মুলধন এবং লোকবলও কম হয়ে থাকে।উৎপাদনের পরিমাণও কম হয়। লাভ মালিক একাই ভোগ করেন ক্ষতিও একাই বহন করেন। মি. শহীদুল ABC নামে একটি মিনারেল ওয়াটার কারখানা স্থাপন করেন। পানির মান ভালো হওয়ায় সারাদেশে এর চাহিদা ব্যাপক বৃদ্ধি পায়।বর্ধিত চাহিদা মেটানোর মতো অর্থ ও জনবল না থাকায় তিনি বেশ চিন্তিত। উদ্দীপকের আলোচনা থেকে খুব সহজেই বোঝা যাচ্ছে যে মি. শহীদুলের ব্যবসায়টি একমালিকানা ব্যবসায় সংগঠন। কারণ একমালিকানা ব্যবসায় সংগঠনের মালিক একজন এবং তার হাত ধরেই ব্যবসায়টি গঠিত,পরিচালিত এবং নিয়ন্ত্রিত হয়ে থাকে।সেই সাথে শ্রমিক এবং মূলধনও কম হয়ে থাকে।যার সবগুলো বিষয়ই মি. শহীদুলের ব্যবসায়ে পরিলক্ষিত হচ্ছে। তাই সবশেষে বলা যায় যে,মি. শহীদুলের ব্যবসায়টি একমালিকানা ব্যবসায় সংগঠন।"
        },
        {
          "label": "ঘ",
          "question": "",
          "explanation": "ক্রেতাদের চাহিদা পূরণের জন্য মি. শহীদুল অংশীদারি ব্যবসায় সংগঠন প্রতিষ্ঠার কথা চিন্তা করছেন। চুক্তির মাধ্যমে দুই বা তার বেশি সংখ্যাক মানুষ যখন মুনাফা লাভের আশায়, বৈধভাবে চুক্তি বদ্ধ হয়ে যে ব্যবসা প্রতিষ্ঠা করে তাকে অংশীদারি ব্যবসা বলে। ১৯৩২ সালের অংশীদারি আইন অনুসারে সর্বনিম্ন দুই জন এবং সর্বোচ্চ বিশ জন ব্যাক্তি অংশীদারি ব্যবসায় করতে পারে। তবে ব্যাংকিং ব্যাবসায়ের ক্ষেত্রে সর্বনিম্ন দুই জন এবং সর্বোচ্চ দশ জন। উদ্দীপকের মি. শহীদুলের ABC নামক মিনারেল ওয়াটারের মান ভালো হওয়ায় সারাদেশে এর ব্যপক চাহিদা বৃদ্ধি পায়।চাহিদা মেটানোর মতো অর্থ ও জনবল না থাকায় তিনি বেশ চিন্তিত। ক্রেতাদের চাহিদা মেটানোর জন্য তার বন্ধু রাশেদকে নিয়ে ব্যবসায় সম্প্রসারণের চিন্তা -ভাবনা করছেন।তারা ব্যবসায়ের মুনাফা সমানভাবে গ্রহণের চুক্তি করেন। এ থেকে খুব সহজেই বোঝা যাচ্ছে, মি. শহীদুল অংশীদারি ব্যবসায় সংগঠন প্রতিষ্ঠার কথা চিন্তা করছেন। কারণ অংশীদারি ব্যাবসায় হলো মুনাফা অর্জনের উদ্দেশ্য দুই বা ততোধিক ব্যাক্তির ব্যবসায়িক সম্পর্ক। অংশীদারি ব্যবসায় প্রতিষ্ঠার মাধ্যমে মি. শহীদুল মূলধন, লোকবল এবং সিদ্ধান্ত গ্রহণে সুবিধা পাবে। যা তার ব্যবসায়ের বর্তমান প্রতিবন্ধকতা দূর করবে। সেই সাথে তার ব্যবসায়ও হবে গতিশীল। কারণ এখানে দুইজন ব্যক্তি তাদের মেধা-মনন,মূলধন এবং পরিশ্রম বিনিয়োগ করবে।"
        }
      ]
    },
    {
      "number": "5",
      "uddipok": "মিসেস রানু ১ কোটি টাকা এবং ৫০ জন শ্রমিক নিয়ে রাজশাহীতে একটি সিদ্ধ ফ্যাক্টরী স্থাপন করেন। তার কারখানায় উৎপাদিত কাপড় সারা দেশের জেলা শহরে প্রেরণ করেন। মানসম্মত কাপড় হওয়ায় ব্যবসায় জগতে তার সুখ্যাতি সারা দেশে ছড়িয়ে পড়ে। কম মূলধন ও ঝুঁকি কম হওয়ায় সহজ গঠন, সহজ পরিচালনা ও ব্যক্তিগত তত্ত্বাবধানের সুযোগ থাকায় মিসেস রানু অল্প দিনের মধ্যে তার ব্যবসায়ে সফলতা লাভে সক্ষম হন।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "যে উৎপাদন ধরনের উৎপাদনের মাত্রা বৃদ্ধি করা হলে একক প্রতি উৎপাদন বৃদ্ধি পায় তাকে অমিতব্যয়ী উৎপাদন মাত্রা বলে।"
        },
        {
          "label": "খ",
          "question": "",
          "explanation": "উৎপাদন মাত্রা বলতে একটা প্রতিষ্ঠান তার সুবিধা-অসুবিধা বিবেচনায় কতটা পণ্য বা সেবা উৎপাদন করবে তার মাত্রাকে বুঝায়। এর ওপর একটা উৎপাদনকর্মী প্রতিষ্ঠানের আয়তন নির্ভর করে। উৎপাদনের আকার বা মাত্রা বিবেচনায় প্রতিষ্ঠান ছোট, মাঝারি ও বৃহদায়তন তিন ধরনের হয়ে থাকে। এরূপ মাত্রা আবার ব্যবসায়ীর আর্থিক সামর্থ্য, ব্যবস্থাপনার দক্ষতা, বাজার পরিস্থিতি ও অন্যান্য অবস্থার ওপর নির্ভর করে। সামর্থ্যের অতিরিক্ত উৎপাদন যেমনি প্রতিষ্ঠানের জন্য ক্ষতি বয়ে আনে তেমনি কম উৎপাদনও যন্ত্রপাতিসহ সামর্থ্যের অপর্যাপ্ত ব্যবহারের কারণে ক্ষতির কারণ হয়। অবশ্য এটা ঠিক যে উৎপাদনের পরিমাণ বৃদ্ধি পেলে সাধারণত একক প্রতি উৎপাদন ব্যয় হ্রাস পায় এবং এতে প্রতিযোগিতার ও মুনাফা অর্জনের সামর্থ্য বাড়ে। কিন্তু উৎপাদন করে বিক্রয় করা যাবে কী না বা উৎপাদন বৃদ্ধি বাজার, মূল্য ও ব্যয়ের ওপর কী প্রভাব ফেলবে তাও সতর্কতার সাথে বিবেচনার প্রয়োজন পড়ে। তাই একটা প্রতিষ্ঠানের উৎপাদনের আকার বা মাত্রা কী হবে তা অভ্যন্তরীণ ও বাহ্যিক বিভিন্ন অনুকূল ও প্রতিকূল অবস্থাদির যথাযথ বিশ্লেষণের মধ্য দিয়ে ঠিক করতে হয়। উৎপাদন মাত্রা বাড়িয়ে যদি পণ্য সঠিকভাবে বিক্রি করা যায় তাহলে প্রতিষ্ঠানের জন্য এটি ইতিবাচক এবং ব্যবসায় সম্প্রসারণেও সহায়তা করবে।"
        },
        {
          "label": "গ",
          "question": "",
          "explanation": "বাংলাদেশ শিল্প নীতি ২০১৬ অনুসারে মিসেস রানুর প্রতিষ্ঠানটি ক্ষুদ্র শিল্প প্রতিষ্ঠান। নিচে তা তুলে ধরা হলোঃ স্বল্প পুঁজি ও স্বল্পসংখ্যক কর্মচারী/শ্রমিক নিয়ে এক মালিকানা, অংশীদারি অথবা সমবায়ের ভিত্তিতে গড়ে ওঠা ছোট আকাড়ের শিল্পকে ক্ষুদ্র শিল্প বলে। এসব প্রতিষ্ঠানে জমি ও কারখানা ভবন ব্যতিত অন্যান্য স্থায়ী সম্পদের মূল্য বা প্রতিস্থাপন ব্যয় ১.৫০ কোটি টাকা কম হয়ে থাকে।সেই সাথে শ্রমিক সংখ্যাও ১০০ জনের কম হয়। মিসেস রানু ১ কোটি টাকা এবং ৫০ জন শ্রমিক নিয়ে রাজশাহীতে একটি সিল্ক ফ্যাক্টরি স্থাপন করেন। এ থেকে খুব সহজেই বোঝা যাচ্ছে যে, মিসেস রানুর প্রতিষ্ঠানটি ক্ষুদ্র শিল্পের অধীনে পরে। কারণ ক্ষুদ্র শিল্পের বৈশিষ্ট্যগুলিই মিসেস রানুর প্রতিষ্ঠানে বিদ্যমান।"
        },
        {
          "label": "ঘ",
          "question": "",
          "explanation": "উক্ত উদ্দীপকে সুবিধাজনক এবং ইতিবাচক বিষয়ের প্রতি আলোকপাত করা হয়েছে। স্বল্প পুঁজি ও স্বল্পসংখ্যক কর্মচারী/শ্রমিক নিয়ে এক মালিকানা, অংশীদারি অথবা সমবায়ের ভিত্তিতে গড়ে ওঠা ছোট আকাড়ের শিল্পকে ক্ষুদ্র শিল্প বলে। ক্ষুদ্র শিল্প প্রতিষ্ঠানের মূলধন,লোকবল এবং কম সংখ্যক তত্বাবধানকারী হলেই চলে। ক্ষুদ্র শিল্পে কম সংখ্যক লোক নিয়ে কাজ করা হয় বিধায় কার্যক্রমগুলো খুব ভালোভাবে পর্যবেক্ষণ করা যায় এবং নিয়ন্ত্রণ করা যায়। যা ব্যবসায়ে সফলতা অর্জনে ব্যাপকভাবে সাহায্য করে। যেমনি দেখা যাচ্ছে উদ্দীপকের মিসেস রানুর ক্ষুদ্র শিল্প প্রতিষ্ঠানে।কম মূলধন ও ঝুঁকি কম হওয়ায়,সহজ গঠন, সহজ পরিচালনা ও ব্যাক্তিগত তত্বাবধানের সুযোগ থাকায় মিসেস রানু অল্প দিনের ভিতরেই তার ব্যবসায়ে সফলতা লাভে সক্ষম হন। তাই বলা যায় যে,উদ্দীপকে ক্ষুদ্র এন্টার প্রাইজের ইতিবাচক বিষয়ের প্রতি আলোকপাত করা হয়েছে।"
        }
      ]
    },
    {
      "number": "6",
      "uddipok": "রাজশাহীর গোদাগাড়ীতে ব্যাপক মাল্টা চাষ হওয়ায় নি. বাবুল একটি 'মাল্টা জুস' কারখানা স্থাপন করেন। প্রতিষ্ঠানটি ক্রেতাদের প্রত্যাশিত মানের জুস সরবরাহের জন্য বদ্ধপরিকর। এজন্য প্রতিষ্ঠানটি প্রতিনিয়ত কর্মীদের প্রশিক্ষণের ব্যবস্থা করে। এছাড়াও প্রতিষ্ঠানটি পণ্যের ত্রুটি চিহ্নিত করে তা সংশোধনের জন্য প্রয়োজনীয় ব্যবস্থা গ্রহণ করে। এর ফলে উক্ত প্রতিষ্ঠানের উৎপাদিত 'মাল্টা জুস' ক্রেতাদের দৃষ্টি কাড়ে। ফলে প্রতিষ্ঠানটি অল্প সময়ের মধ্যে মুনাফা লাভে সক্ষম হয়।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "পূর্ব নির্ধারিত মান অনুযায়ী পণ্য উৎপাদিত হচ্ছে কিনা তা পর্যবেক্ষণ করা এবং মানের সাথে বর্তমান কাজের কোন অমিল লক্ষ্য করা গেলে তা সংশোধনের ব্যবস্থা গ্রহণের সামগ্রিক প্রক্রিয়াকে মান নিয়ন্ত্রণ বলে।"
        },
        {
          "label": "খ",
          "question": "",
          "explanation": "মান ব্যবস্থাপনা সম্পর্কে এক কথায় বলা যায়, ভোক্তাদের প্রত্যাশা অনুযায়ী পণ্যের মান নির্ধারণ, মান সংরক্ষণ ও উন্নয়ন এবং মান নিয়ন্ত্রণের যাবতীয় কার্যক্রমকে মান ব্যবস্থাপনা বলে। মান ব্যবস্থাপনা ভোক্তাদের প্রত্যাশা পূরণে ক্রমাগতভাবে গ্রাহক সন্তুষ্টি বিধান, মানের ধারাবাহিক উন্নয়ন,মান-ডিজাইন-স্থায়িত্ব বিষয়কে বিবেচনা করা,গ্রাহক সেবা প্রদান, ব্যবস্থাপনা দক্ষতার উপর গুরুত্বারোপ করে। যার কারণে পণ্যের মানে নিশ্চয়তা বিধান সম্ভব হয়। তাই বলা যায়, মান ব্যবস্থাপনা পণ্যের মান নিশ্চয়তা প্রদান করে।"
        },
        {
          "label": "গ",
          "question": "",
          "explanation": "উদ্দীপকের মি. বাবুলের গৃহীত কার্যক্রমটি নিম্ন মানের পণ্য উৎপাদন জনিত মান নিয়ন্ত্রণ ব্যয়ের অন্তর্ভুক্ত। বিষয়টি নিচে ব্যাখা করা হলোঃ পণ্যের গুণগত মান বজায় রাখতে যে ব্যয় করা হয় তাকে মান নিয়ন্ত্রণ ব্যয় বলে। বর্তমান আধুনিক যুগে ভোক্তারা গুণগত মানের পণ্য ও সেবা ভোগ করতে চাই।তাই উৎপাদকরাও সবসময় ভোক্তাদের অভাব,প্রয়োজন এবং চাহিদার কথা বিবেচনা করে মানসম্মত পণ্য উৎপাদন এবং সরবরাহ করে থাকে। মি. বাবুলের মাল্টা জুস উৎপাদনকারী প্রতিষ্ঠান ক্রেতাদের প্রত্যাশিত মানের জুস সরবরাহের জন্য বদ্ধপরিকর। এজন্য প্রতিষ্ঠানটি কর্মীদের প্রতিনিয়ত প্রশিক্ষণের ব্যবস্থা করে।এছাড়াও প্রতিষ্ঠানটি পণ্যের ত্রুটি চিহ্নিত করে তা সংশোধনের প্রয়োজনীয় ব্যবস্থা গ্রহণ করে। মি. বাবুলের এই কাজের জন্য তার প্রতিষ্ঠানটি মানসম্মত মাল্টা জুস উৎপাদন করতে পারে এবং ব্যবসায়ে সফলতা পায়।প্রতিটি উৎপাদনকারী প্রতিষ্ঠান চাই সর্বোচ্চ মানসম্মত পণ্য উৎপাদন এবং সরবরাহ করতে। মি. বাবুলও মান নিয়ন্ত্রণ ব্যয়টিই করেছেন।"
        },
        {
          "label": "ঘ",
          "question": "",
          "explanation": "মি. বাবুলের গৃহীত কার্যক্রম মুনাফা লাভের একমাত্র উপায় না। বিষয়টি নিচে বিশ্লেষণ করা হলোঃ মি. বাবুল তার মাল্টার জুসের মান নিয়ন্ত্রণের বিষয়ে সচেতন।ভোক্তাদের সর্বদা মানসম্মত জুস সরবরাহের ব্যাপারে বদ্ধ পরিকর।কর্মীদেরও নিয়মিত প্রশিক্ষণ দেন এবং কোনো ত্রুটি পেলে তা সংশোধনের ব্যবস্থা নেন। ব্যবসায়ে সফল হতে হলে মানসম্মত পণ্য একটা গুরুত্বপূর্ণ বিষয়। কারণ ভোক্তারা সর্বদা মানসম্মত পণ্য ক্রয় করতে চান। কিন্তু শুধু মানসম্মত পণ্যই মুনাফা লাভের একমাত্র উপায় না। মুনাফা লাভের জন্য আরো বেশ কিছু কার্যকরী কার্যক্রম সম্পাদন করতে হয়। যেমনঃ পণ্যের পর্যাপ্ততা,সঠিক মূল্য নির্ধারণ,সঠিক ডিস্ট্রিবিউশন চ্যানেল নির্ধারণ,সঠিক ক্রেতা নির্ধারণ এবং বিক্রয় বৃদ্ধি করা। এই কাজগুলো সঠিকভাবে সম্পাদন করতে পারলে মুনাফা লাভ করা সম্ভব। তাই বলা যায় যে, মি. বাবুলের গৃহীত কার্যক্রমটি শুধু মুনাফা লাভের একমাত্র উপায় না।"
        }
      ]
    },
    {
      "number": "7",
      "uddipok": "ক্রেতা/ ভোক্তাদের স্বার্থ সংরক্ষণের উদ্দেশ্যে ১৯৮৫ সালে বাংলাদেশে একটি প্রতিষ্ঠান গড়ে তোলা হয়। এই প্রতিষ্ঠান ক্রেতা এবং বিক্রেতাদের স্বার্থসংশ্লিষ্ট কতিপয় কার্যাবলি সম্পাদনসহ ব্যবসায় প্রতিষ্ঠানের বিভিন্ন বিষয়ে নজরদারি করে। ফলে কোনো শিল্প প্রতিষ্ঠানই নিজেদের ইচ্ছামতো কোনো কার্যাবলি সম্পাদন করতে পারে না। এ কারণে ব্যবসায় প্রতিষ্ঠান ও ভোক্তা সমাজ নানাভাবে উপকৃত হয়।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "মান ব্যবস্থাপনা সম্পর্কে এক কথায় বলা যায়, ভোক্তাদের প্রত্যাশা অনুযায়ী পণ্যের মান নির্ধারণ, মান সংরক্ষণ ও উন্নয়ন এবং মান নিয়ন্ত্রণের যাবতীয় কার্যক্রমকে মান ব্যবস্থাপনা বলে।"
        },
        {
          "label": "খ",
          "question": "",
          "explanation": "পূর্ব নির্ধারিত মান অনুযায়ী পণ্য উৎপাদিত হচ্ছে কিনা তা পর্যবেক্ষণ করা এবং মানের সাথে বর্তমান কাজের কোন অমিল লক্ষ্য করা গেলে তা সংশোধনের ব্যবস্থা গ্রহণের সামগ্রিক প্রক্রিয়াকে মান নিয়ন্ত্রণ বলে। মান নিয়ন্ত্রণ করার জন্য একটা নির্দিষ্ট মান নির্ধারণ করা হয় এবং পণ্য উৎপাদনের পরে পূর্বনির্ধারিত মানের সাথে মিলিয়ে দেখা হয়।যদি কেনো বিচ্যুতি থাকে তাহলে সঠিক কারণ খতিয়ে সঠিক ব্যবস্থা নেয়া হয়। তাই বলা যায়, মান নিয়ন্ত্রণ ত্রুটি বিচ্যুতি শনাক্তকরণ।"
        },
        {
          "label": "গ",
          "question": "",
          "explanation": "উদ্দীপকে ক্রেতা/ ভোক্তাদের স্বার্থ সংরক্ষণের জন্য বি এস টি আই (BSTI) এর কথা বলা হয়েছে। বিষয়টি নিচে ব্যাখা করা হলোঃ ১৯৮৫ সালে বাংলাদেশ সরকারের জারীকৃত অধ্যাদেশ ৩৭ (The Bangladesh Standards and Testing Institution Ordinance, 37 of 1985) এর মাধ্যমে সেন্ট্রাল টেস্টিং ল্যাবরেটরী (CTL) এবং বাংলাদেশ স্ট্যন্ডার্ডস ইন্সটিটিউশন (BDSI) কে একীভূত করে শিল্প মন্ত্রণালয়ের অধীনে স্বায়ত্বশাসিত প্রতিষ্ঠান হিসেবে বাংলাদেশ স্ট্যন্ডার্ডস এন্ড টেস্টিং ইন্সটিটিউশন (BSTI) প্রতিষ্ঠিত হয়। পরবর্তীতে ১৯৯৫ সালে বাণিজ্য মন্ত্রণালয়ের অধীনস্থ কৃষি পণ্য বিপণন ও শ্রেনীবিন্যাস পরিদপ্তরটিও (Department of Agricultural Grading and Marking) বিএসটিআই’র সঙ্গে একীভূত হয়। BSTI উৎপাদিত পণ্যের গুণগত মান পরীক্ষা করেন।যাতে ক্রেতা এবং ভোক্তারা মানসম্মত পণ্য এবং সেবা ভোগ করতে পারে। আর উদ্দীপকেও এমনটাই বলা হয়েছে। তাই বলা যায় যে, ক্রেতা / ভোক্তাদের স্বার্থ সংরক্ষণের জন্য BSTI এর কথা বলা হয়েছে।"
        },
        {
          "label": "ঘ",
          "question": "",
          "explanation": "হ্যাঁ আমি মনে করি ক্রেতা ও ভোক্তাদের স্বার্থ সংরক্ষণের ক্ষেত্রে এ ধরনের প্রতিষ্ঠানের ভূমিকা অনস্বীকার্য। পণ্য উৎপাদনকারীরা চাই ভালো মানের পণ্য উৎপাদন করে ক্রেতা এবং ভোক্তাদের কাছে সরবরাহ করতে।কিন্তু কিছু অসাধু ব্যবসায়ী আছে যারা কিনা পণ্যের সাথে ভেজাল মেশানো,নিম্ন মানের পণ্য উৎপাদন, মেয়াদোত্তীর্ণ পণ্য বাজারজাতকরণের চেষ্টা করে।BSTI ব্যবসায়ী প্রতিষ্ঠানগুলোর উপর নিয়মিত নজর রাখে এবং পণ্যের গুণগত মান সহ পণ্যের পরিমাণ, মেয়াদ,উদ্দেশ্য এগুলো পর্যবেক্ষণ করে এবং নিয়ন্ত্রণ করে।এমন পর্যবেক্ষণ এবং নিয়ন্ত্রণের কারণে উৎপাদককারীরা এবং ব্যবসায়ীরা সচেতন হোন এবং গুণগত সস্পন্ন পণ্য ও সেবা উৎপাদন এবং সরবরাহ করে থাকেন। তাই বলা যায়, ক্রেতা/ ভোক্তাদের স্বার্থ সংরক্ষণের ক্ষেত্রে BSTI এর মতো প্রতিষ্ঠানের ভূমিকা অনস্বীকার্য।"
        }
      ]
    },
    {
      "number": "8",
      "uddipok": "‘তামান্না ট্রেডার্স' একটি বিভাগীয় বিপণি। তার বিক্রয়কার্য সুষ্ঠুভাবে সম্পাদনের জন্য সকল পণ্যাদি বিভিন্ন তাকে আলাদা আলাদা করে সাজিয়ে রাখে। ফলে ক্রেতারা তাদের পছন্দনীয় পণ্য সহজেই ক্রয় করে কাউন্টারে মূল্য পরিশোধ করে তাদের ক্রয় কার্যক্রম সম্পাদন করে। এতে তারা ক্রয়ে বেশ স্বাচ্ছন্দ্যবোধ করছে। এতে করে উক্ত বিপণির ক্রেতার সংখ্যা দিন দিন বৃদ্ধি পাচ্ছে।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "যেকোনো প্রতিষ্ঠানের বিভিন্ন বিভাগ, প্রয়োজনীয় যন্ত্রপাতি ও কার্যক্ষেত্র অফিসগুলোকে সুন্দর ও সুশৃঙ্খলভাবে বিন্যাস্ত করার প্রক্রিয়াকে লে-আউট বা বিন্যাস বলে।"
        },
        {
          "label": "খ",
          "question": "",
          "explanation": "যেকোনো প্রতিষ্ঠানের বিভিন্ন বিভাগ, প্রয়োজনীয় যন্ত্রপাতি ও কার্যক্ষেত্র অফিসগুলোকে সুন্দর ও সুশৃঙ্খলভাবে বিন্যাস্ত করার প্রক্রিয়াকে লে-আউট বা বিন্যাস বলে। লে আউটের মাধ্যমে পণ্যগুলো ধরণ অনুযায়ী সুশৃঙ্খলভাবে গুছিয়ে রাখা হয়।যাতে খুব সহজে পণ্যগুলো খুঁজে বের করা যায়। লে আউটের মাধ্যমে পণ্য গুছিয়ে রাখার কারণে লোকবলও কম লাগে।যা ব্যবসায়ের খরচ কমাতে সাহায্য করে। তাই বলা যায়, লে আউটের মাধ্যমে ব্যয় সংকোচন হয়।"
        },
        {
          "label": "গ",
          "question": "",
          "explanation": "উদ্দীপকে 'তামান্না ট্রেডার্স' বিক্রয় কার্যক্রম সম্পাদনে রিটেইল লে-আউট অনুসরণ করে। তা নিচে ব্যাখা করা হলোঃ সাধারণত কোনো খুচরা বিক্রয়কেন্দ্রে সুষ্ঠু বিক্রয়কার্য পরিচালনার জন্য পণ্য ও অন্যান্য বিক্রয় সামগ্রী সাজিয়ে রাখা হয় একে খুচরা বিক্রয়কেন্দ্র বা রিটেইল লে- আউট বলে। এই বিন্যাস বা লে আউটের ক্ষেত্রে পণ্য সামগ্রীর ধরণ, আকার-আকৃতি, মূল্য, রং,ক্রেতার প্রকৃতি, বয়স,লিঙ্গ, সামাজিক অবস্থান সহ আরো বহু বিষয় বিবেচনায় রাখা হয় এর ফলে ক্রেতারা সহজেই মানসম্মত পণ্য পেয়ে থাকে। উদ্দীপকের 'তামান্না ট্রেডার্স' বিক্রয় কার্য সুষ্ঠুভাবে সমাধানের জন্য বিভিন্ন পণ্য আলাদা আলাদা তাকে সাজিয়ে রাখে। ফলে ক্রেতারা তাদের পছন্দের পণ্য সহজেই ক্রয় করে কাউন্টারে মূল্য পরিশোধ করে তাদের ক্রয় কার্যক্রম সম্পাদন করে। এ থেকে খুব সহজেই বোঝা যাচ্ছে যে,'তামান্না ট্রেডার্স' বিক্রয় কার্যক্রমে রিটেইল লে আউট অনুসরণ করে। কারণ রিটেইল লে আউটের প্রধান উদ্দেশ্য হলো পণ্যগুলো সুশৃঙ্খলভাবে সাজিয়ে রেখে ক্রেতাদের ক্রয় কার্যক্রমে সহযোগিতা করা।"
        },
        {
          "label": "ঘ",
          "question": "",
          "explanation": "হ্যাঁ রিটেইল লে- আউট 'তামান্না ট্রেডার্স ' এর ক্রেতার সংখ্যা বৃদ্ধির একমাত্র কারণ। তা নিচে বিশ্লেষণ করা হলোঃ যেকোনো প্রতিষ্ঠানের বিভিন্ন বিভাগ, প্রয়োজনীয় যন্ত্রপাতি ও কার্যক্ষেত্র অফিসগুলোকে সুন্দর ও সুশৃঙ্খলভাবে বিন্যাস্ত করার প্রক্রিয়াকে লে-আউট বা বিন্যাস বলে। সাধারণত কোনো খুচরা বিক্রয়কেন্দ্রে সুষ্ঠু বিক্রয়কার্য পরিচালনার জন্য পণ্য ও অন্যান্য বিক্রয় সামগ্রী সাজিয়ে রাখা হয় একে খুচরা বিক্রয়কেন্দ্র বা রিটেইল লে- আউট বলে। এই বিন্যাস বা লে আউটের ক্ষেত্রে পণ্য সামগ্রীর ধরণ, আকার-আকৃতি, মূল্য, রং,ক্রেতার প্রকৃতি, বয়স,লিঙ্গ, সামাজিক অবস্থান সহ আরো বহু বিষয় বিবেচনায় রাখা হয় এর ফলে ক্রেতারা সহজেই মানসম্মত পণ্য পেয়ে থাকে।পণ্য সহজলভ্যতা,সর্বাধিক সেবা পাওয়ার উপর পণ্যের প্রতি ক্রেতাদের আকর্ষণ বৃদ্ধি পায়। তেমনি উদ্দীপকেও দেখা যাচ্ছে যে,'তামান্না ট্রেডার্স' বিক্রয় কার্য সুষ্ঠুভাবে সমাধানের জন্য বিভিন্ন পণ্য আলাদা আলাদা তাকে সাজিয়ে রাখে। ফলে ক্রেতারা তাদের পছন্দের পণ্য সহজেই ক্রয় করে কাউন্টারে মূল্য পরিশোধ করে তাদের ক্রয় কার্যক্রম সম্পাদন করে।এতে তারা ক্রয়ে বেশ স্বাচ্ছন্দ্যবোধ করছে। এতে করে উক্ত বিপণির ক্রেতা দিন দিন বৃদ্ধি পাচ্ছে। তাই সবশেষে বলা যায়, রিটেইল লে- আউট 'তামান্না ট্রেডার্স ' এর ক্রেতার সংখ্যা বৃদ্ধির একমাত্র কারণ।"
        }
      ]
    },
    {
      "number": "9",
      "uddipok": "জুয়েল এবং জাব্দীর দুইজন বালা বন্ধু। জুয়েল রাজশাহী বিশ্ববিদ্যালয় থেকে এমএসসি পাস করে একটি কলেজে শিক্ষকতা করেন। অপরপক্ষে, তার বন্ধু জাকীর এসএসসি পাস করে আর লেখাপড়া করতে না পারায় পৈত্রিক জমিতে চাষাবাদ করেন। তিনি জমি চাষ, ফসল ফলানো, মাড়াই অর্থাৎ উৎপাদনের সঙ্গে সংশ্লিষ্ট সকল কার্যাদি সম্পাদন করেন। জুয়েল শিক্ষকতা করে তার পারিবারিক ব্যয় নির্বাহ করেন। অপরপক্ষে, জাকীর কৃষিকাজ করে তার পারিবারিক ব্যয় মেটান। দুই বন্ধুই তাদের কাজে সন্তুষ্ট।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "ভবিষ্যতে আর্থিক সুবিধা পেতে বিনিয়োজিত সম্পদকে মূলধন বলে।যেমনঃ মেধা,মনন,টাকা-পয়সা, আসবাবপত্র, মেশিনারীজ।"
        },
        {
          "label": "খ",
          "question": "",
          "explanation": "ভূমি বলতে শুধু ভূ-পৃষ্ঠকেই বুঝায় না।বরং প্রাকৃতিক সকল সম্পদকে বুঝায়।অর্থাৎ মাটির উর্বরাশক্তি,আবহাওয়া, বৃষ্টিপাত,পানি,তাপ,বাতাস,সূর্যের আলো,নদী- নালা সহ সকল প্রাকৃতিক সম্পদ ভূমির অন্তর্ভুক্ত। ভৌগোলিক কারণে একেক জায়গার ভূমি একেক রকম। কোনো জায়গার ভূমি দো-আশ,বেলে,বেলে দো-আশ,এঁটেল হয়ে থাকে।একেক জায়গার পানিতে আয়রনে পরিমাণ একেক রকম,বায়ুতে রয়েছে আদ্রতার পার্থক্য।তাইতো দিনাজপুরে লিচু বেশি জন্মে,মুন্সিগঞ্জে আলু,নরসিংদীতে কলা,বগুড়ায় লাল মরিচ। এ থেকে খুব সহজেই বোঝা যাচ্ছে যে ভূমির গুণগত মানে ভিন্নতা রয়েছে।"
        },
        {
          "label": "গ",
          "question": "",
          "explanation": "উদ্দীপকের জুয়েলের কাজ মানসিক শ্রমের অন্তর্ভুক্ত। তা নিচে ব্যাখা করা হলোঃ কোন ব্যক্তির অকায়িক শ্রমকে মানসিক শ্রম বলে।শিক্ষক, ডাক্তার, চিকিৎসক, ইঞ্জিনিয়ার উকিলের কাজ মানসিক শ্রমের অন্তর্ভুক্ত। মানসিক শ্রমের ক্ষেত্রে শারীরিক শ্রমের চাইতে মানসিক শ্রমটাই বেশি হয়।এখানে চিন্তামূলক বিষয়গুলো নিয়ে কাজ করতে হয়।যেকোনো কঠিন সমস্যার সুষ্ঠু সমাধান বের করতে হয়। দেশ পরিচালনা থেকে শুরু করে যেকোনো প্রশাসনিক এবং নিয়ন্ত্রণমুলক কাজগুলোতে মানসিক শ্রমের দরকার পড়ে।আর শিক্ষক, ডাক্তার, ইঞ্জিনিয়ার, কৃষিবিদ, পুষ্টিবিদ, বিচারক,উকিল এনারা মানসিক শ্রমের সাথে জড়িত। যেমনটা জড়িত উদ্দীপকের জুয়েল।তিনি রাজশাহী বিশ্ববিদ্যালয় থেকে এম এস সি শেষ করে কলেজে শিক্ষকতা করেন। শিক্ষকতার ক্ষেত্রে তাকে শিক্ষার্থীদেরকে অনেক জটিল সমস্যার সমাধান করে দিতে হয়। যেকোনো চিন্তামূলক বিষয়গুলো নিয়ে কাজ করতে হয়। তাই আমি বলতে পারি যে,জুয়েলের কাজটি মানসিক শ্রমের অন্তর্ভুক্ত।"
        },
        {
          "label": "ঘ",
          "question": "",
          "explanation": "হ্যাঁ,অবশ্যই জাকিরের কাজ উৎপাদনশীল। এ বিষয়ে নিচে আমার মতামত উপস্থাপন করা হলোঃ যে কাজের মাধ্যমে উপযোগিতা বাড়ে উপযোগ সৃষ্টি হয় সেটিই উৎপাদনশীল কাজ। সেটি হতে পারে মানসিক কাজ বা শারীরিক কাজ। জাকির এস এস এসি পাশ করে পড়াশোনা না করে পৈত্রিক জমিতে চাষাবাদ করেন।তিনি জমি চাষ,ফসল ফলানো মাড়াই অর্থাৎ উৎপাদনের সাথে সংশ্লিষ্ট সকল কার্যাদি সম্পন্ন করেন। জাকিরের উৎপাদন কাজের মাধ্যমে জাকির সহ ভোক্তারা কৃষিপণ্য ভোগ করতে পারছেন।কৃষি পণ্যের অভাববোধ দূর হচ্ছে। তার মানে জাকির নিশ্চয় তার কাজের মাধ্যমে উপযোগিতা সৃষ্টি করতে পেরেছেন। তাই আমি মনে করি যে জাকিরের শ্রমটি উৎপাদনশীল।"
        }
      ]
    },
    {
      "number": "10",
      "uddipok": "",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "উৎপাদন মাত্রা হলো প্রতিষ্ঠানের সকল সুযোগ সুবিধা বিবেচনা করে উৎপাদিত পণ্য বা সেবার পরিমাণ।"
        },
        {
          "label": "খ",
          "question": "",
          "explanation": "একটি প্রতিষ্ঠানের উৎপাদন মাত্রা নির্ভর করে এর ভূমি,শ্রম,মূলধন ও সংগঠনের উপর। সঠিকভাবে উৎপাদন মাত্রা নির্ধারণ করা অপরিহার্য। কারণ এতে উৎপাদন খরচ কমানোর পাশাপাশি একক প্রতি গড় খরচও কমানো যায়। উৎপাদনের ক্ষেত্রে কম উৎপাদন করলে একক প্রতি উৎপাদন খরচ বেশি হয় আর বেশি উৎপাদন করলে একক প্রতি উৎপাদন খরচ কম হয়। ধরা যাক,কিং কোম্পানি তিন লক্ষ পিস বাল্ব উৎপাদন করলে একক প্রতি উৎপাদন খরচ হয় ১১০ টাকা করে। কিন্তু চার লক্ষ পিস বাল্ব উৎপাদন করলে একক প্রতি উৎপাদন খরচ হয় ১০০ টাকা করে। তাহলে ১১০ টাকা উৎপাদন খরচ হলে স্বভাবতই এর চাইতে যে বাল্বের উৎপাদন খরচ ১০০ টাকা সেইটার মুনাফা বেশি হবে।কারণ এর উৎপাদন খরচ কম।আর উৎপাদন খরচ কমার মূল কারণ উৎপাদন মাত্রা বৃদ্ধি। তাই বলা যায়, উৎপাদন মাত্রা বৃদ্ধি পেলে মুনাফা বৃদ্ধি পায়।"
        },
        {
          "label": "গ",
          "question": "",
          "explanation": "উৎপাদনের কাম্য মাত্রা হলো প্রতিষ্ঠানের উৎপাদন অবস্থার এমন একটা পর্যায় যেখানে গড় ব্যয় সর্বনিম্ন হয়। অর্থাৎ উৎপাদন ব্যয় একক প্রতি সর্বনিম্ন মাত্রায় পৌঁছে। এরূপ গড় ব্যয় নির্ধারণের সাথে উৎপাদনের স্বল্প ও দীর্ঘমেয়াদী সকল ধরনের ব্যয় বিবেচনা করা হয় অর্থাৎ বিভিন্ন স্থায়ী প্রকৃতির ব্যয়; যেমন- বেতন, ভাড়া ইত্যাদির খরচের সাথে অবচয়, সুদ ইত্যাদিও হিসাবে ধরা হয়। এক্ষেত্রে বিদ্যমান কারিগরি অবস্থা ও ব্যবস্থাপকীয় সামর্থ্যের বিষয়ও বিবেচনায় নেয়া হয়। হাসনাত ট্রেডিং একটি মাস্ক উৎপাদনকারী প্রতিষ্ঠান। যেখানে ৩০,০০০ পিছ মাস্ক উৎপাদন করতে গিয়ে একক প্রতি উৎপাদন ব্যয় হয় ৪০ টাকা করে। তাহলে সর্বমোট খরচ হবে ৩০,০০০×৪০=১২,০০,০০০ টাকা। যদি প্রতি মাস্ক ৪৫ টাকা করে বিক্রি করা হয় তাহলে মোট বিক্রয়মূল্য হবে ৩০,০০০×৪৫=১৩,৫০,০০০ টাকা। তাহলে মুনাফা হবে ১৩,৫০,০০০-১২,০০,০০০=১,৫০,০০০ এবং ৪০,০০০ পিছ মাস্ক উৎপাদন করতে গিয়ে একক প্রতি উৎপাদন ব্যয় হয় ৩০ টাকা করে। তাহলে সর্বমোট খরচ হবে ৪০,০০০×৩০=১২,০০,০০০ টাকা মোট বিক্রয়মূল্য হবে ৪০,০০০×৪৫=১৮,০০,০০০ টাকা তাহলে মুনাফা হবে ১৮,০০,০০০-১২,০০,০০০=৬,০০,০০০ টাকা এবং ৪৫,০০০ পিস মাস্ক উৎপাদন করতে খরচ হয় ৪৫,০০০×৩৫=১৫,৭৫,০০০ টাকা। মোট বিক্রয়মূল্য হবে ৪৫,০০০×৪৫=২০,২৫,০০০ টাকা। তাহলে মুনাফা হবে ২০,২৫,০০০-১৫,৭৫,০০০=৪,৫০,০০০ টাকা। কাম্য উৎপাদন মাত্রা সর্বনিম্ন ব্যয়ে সর্বোচ্চ উৎপাদন নির্দেশ করে।যাতে সর্বোচ্চ পরিমাণ মুনাফা অর্জন করা যায়। সুতরাং বলা যায় যে,৪০,০০০ একক উৎপাদন হলো হাসনাত ট্রেডিং এর কাম্য উৎপাদন মাত্রা।"
        },
        {
          "label": "ঘ",
          "question": "",
          "explanation": "না উদ্দীপকে উল্লেখিত হাসনাত ট্রেডিং এর ৪৫,০০০ পিস মাস্ক উৎপাদনের সিদ্ধান্তটি যৌক্তিক নয়। তা নিচে তুলে ধরা হলোঃ প্রতিটি প্রতিষ্ঠানই চাই তাদের কাম্য উৎপাদন মাত্রা নিশ্চিত করে সর্বোচ্চ মুনাফা অর্জন করতে। উৎপাদনের কাম্য মাত্রা হলো প্রতিষ্ঠানের উৎপাদন অবস্থার এমন একটা পর্যায় যেখানে গড় ব্যয় সর্বনিম্ন হয়। হাসনাত ট্রেডিং একটি মাস্ক উৎপাদনকারী প্রতিষ্ঠান। যেখানে ৩০,০০০ পিছ মাস্ক উৎপাদন করতে গিয়ে একক প্রতি উৎপাদন ব্যয় হয় ৪০ টাকা করে। তাহলে সর্বমোট খরচ হবে ৩০,০০০×৪০=১২,০০,০০০ টাকা। যদি প্রতি মাস্ক ৪৫ টাকা করে বিক্রি করা হয় তাহলে মোট বিক্রয়মূল্য হবে ৩০,০০০×৪৫=১৩,৫০,০০০ টাকা। তাহলে মুনাফা হবে ১৩,৫০,০০০-১২,০০,০০০=১,৫০,০০০ এবং ৪০,০০০ পিছ মাস্ক উৎপাদন করতে গিয়ে একক প্রতি উৎপাদন ব্যয় হয় ৩০ টাকা করে। তাহলে সর্বমোট খরচ হবে ৪০,০০০×৩০=১২,০০,০০০ টাকা মোট বিক্রয়মূল্য হবে ৪০,০০০×৪৫=১৮,০০,০০০ টাকা তাহলে মুনাফা হবে ১৮,০০,০০০-১২,০০,০০০=৬,০০,০০০ টাকা এবং ৪৫,০০০ পিস মাস্ক উৎপাদন করতে খরচ হয় ৪৫,০০০×৩৫=১৫,৭৫,০০০ টাকা। মোট বিক্রয়মূল্য হবে ৪৫,০০০×৪৫=২০,২৫,০০০ টাকা। তাহলে মুনাফা হবে ২০,২৫,০০০-১৫,৭৫,০০০=৪,৫০,০০০ টাকা। এখানে সর্বোচ্চ মুনাফা ৬,০০,০০০ টাকা হয়েছে ৪০,০০০ একক মাস্ক উৎপাদন করে। যেখানে একক প্রতি গড় ব্যয় কম হওয়ার কারণেই তা সম্ভব হয়েছে। ৪৫,০০০ মাস্ক উৎপাদন করে একক প্রতি গড় ব্যয় খুব বেশি কমেনি বরং ৪০,০০০ এককের চেয়ে বেশি হয়েছে। কারণ এখানে স্থায়ী ব্যয়গুলো বৃদ্ধি পেয়ে একক প্রতি গড় উৎপাদন ব্যয় বৃদ্ধি পেয়েছে। তাই বলা যায় যে, হাসনাত ট্রেডিং এর ৪৫,০০০ পিস মাস্ক উৎপাদনের সিদ্ধান্তটি যৌক্তিক না।"
        }
      ]
    },
    {
      "number": "11",
      "uddipok": "মি মিজু নাটোরে একটি চিনির মিল স্থাপণ করেন। নিম্নের প্রক্রিয়া অনুসরণ করে তার প্রতিষ্ঠানের উৎপাদন কার্য সম্পাদন হয়ঃ মি মিজু তার মিল থেকে উৎপাদিত চিনি প্রতিষ্ঠান সংলগ্ন একটি ভবনে সংরক্ষণ করেন। এখান থেকে ক্রেতাদের চাহিদা অনুসারে সারাদেশে সরবরাহ করেন।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "যেকোনো প্রতিষ্ঠানের বিভিন্ন বিভাগ, প্রয়োজনীয় যন্ত্রপাতি ও কার্যক্ষেত্র অফিসগুলোকে সুন্দর ও সুশৃঙ্খলভাবে বিন্যাস্ত করার প্রক্রিয়াকে লে-আউট বা বিন্যাস বলে।"
        },
        {
          "label": "খ",
          "question": "",
          "explanation": "যেকোনো প্রতিষ্ঠানের বিভিন্ন বিভাগ, প্রয়োজনীয় যন্ত্রপাতি ও কার্যক্ষেত্র অফিসগুলোকে সুন্দর ও সুশৃঙ্খলভাবে বিন্যাস্ত করার প্রক্রিয়াকে লে-আউট বা বিন্যাস বলে। বিন্যাসের প্রধান উদ্দেশ্য হলো জনবল,যন্ত্রপাতি, মালামাল ও অফিসের প্রয়োজনীয়/ব্যবহার্য সরঞ্জামাদী এবং স্থানের দক্ষ ব্যবহারের মাধ্যমে যথাসময়ে কার্য সম্পাদন করা। বিভিন্ন বিন্যাস যেমনঃঅফিস বিন্যাস,কারখানা বিন্যাস,গুদামঘর বিন্যাস,অভ্যার্থনাকেন্দ্র বিন্যাস ইত্যাদি। এমন বিন্যাসের ফলে উৎপাদন, বিক্রয়, অফিস পরিচালনা ইত্যাদি কাজ খুব সুশৃঙ্খলভাবে করা যায়। তাই বলা যায় যে,লে-আউট উন্নত কার্যপরিবেশ নিশ্চিত করে।"
        },
        {
          "label": "গ",
          "question": "",
          "explanation": "উদ্দীপকে মি.মিজু চিনি উৎপাদনে প্রোডাক্ট লে আউট বা পণ্য বিন্যাস অনুসরণ করেছে। সমজাতীয় পণ্য উৎপাদনের জন্য কাজের পর্যায়ক্রম অনুযায়ী বিভিন্ন বিভাগ, উপকরণ, মেশিন ইত্যাদি সুসজ্জিত করাকে পণ্য বিন্যাস বলে।পণ্য বিন্যাস সাধারণত সরলরেখা বা U আকৃতির হয়ে থাকে। মি. মিজু নাটোরে একটি চিনির মিল স্থাপন করেন। উদ্দীপকে চিত্রে দেখা যাচ্ছে তার ব্যবহৃত লে আউটে একটি মাত্র পণ্য তৈরি করা হচ্ছে।যা U আকৃতি ধারণ করে।লে আউটটিতে সমজাতীয় পণ্য উৎপাদনের জন্য কাজের ভিত্তিতে বিভিন্ন বিভাগে সকল উপাদান সাজানো হয়েছে।যা ১ নং হতে শুরু হয়ে ১১ নং বিভাগে শেষ হয়।একই জাতীয় পণ্য তৈরি ও লে আউট U আকৃতি ধারণ করায় উক্ত লে আউট হলো প্রোডাক্ট লে আউট বা পণ্য বিন্যাস।"
        },
        {
          "label": "ঘ",
          "question": "",
          "explanation": "বৃহদায়তন প্রতিষ্ঠানের উৎপাদনকার্য পরিচালনায় পণ্য বিন্যাস যুক্তিযুক্ত,উক্তিটির সাথে আমি একমত। সমজাতীয় পণ্য উৎপাদনের জন্য কাজের পর্যায়ক্রম অনুযায়ী বিভিন্ন বিভাগ, উপকরণ, মেশিন ইত্যাদি সুসজ্জিত করাকে পণ্য বিন্যাস বলে। বৃহদায়তন প্রতিষ্ঠানের ক্ষেত্রে পণ্য বিন্যাস করা হয়ে থাকে।উদ্দীপকের মি. মিজু চিনি মিলের মালিক। তিনি তার চিনি মিলের কাজ সুষ্ঠুভাবে সম্পাদনের জন্য পণ্য বিন্যাস অনুসরণ করেন।যা উদ্দীপকে চিত্রের মাধ্যমে প্রকাশ করা হয়েছে।মিলে উৎপাদন শেষে মি.রাজু উৎপাদিত চিনি মিল থেকে তার প্রতিষ্ঠান সংলগ্ন একটি ভবনে সংরক্ষণ করেন এবং উক্ত স্থান থেকে সারাদেশে চিনি সরবরাহ করেন।অর্থাৎ এখানে তিনি পণ্য বিন্যাসের পাশাপাশি গুদাম বিন্যাসও করেছেন। পণ্য বিন্যাস মূলত সমজাতীয় পণ্য উৎপাদনের ক্ষেত্রে ব্যবহার করা হয়।উক্ত বিন্যাস ব্যবস্থায় উৎপাদন প্রক্রিয়ার উপর গুরুত্ব না দিয়ে সমজাতীয় দ্রব্য উৎপাদনের জন্য কাজের ক্রম অনুযায়ী মেশিন বা বিভাগগুলোকে সাজানো হয়।যার মাধ্যমে কতকগুলো পর্যায়ক্রমিক ও সমন্বিত কাজের মাধ্যমে কাঁচামাল বা সেবা প্রক্রিয়া করে পরিণত পণ্যে রূপদান করা হয়। কেননা একটি বৃহৎ কোম্পানি ক্ষুদ্র ক্ষুদ্র আকারে অনেকগুলো পণ্য উৎপাদন করে না।তারা সমজাতীয় পণ্য বা বিশেষ কোনো এক প্রকার পণ্য ব্যাপক আকারে উৎপাদন করে থাকে। তাই বৃহৎ কোম্পানিতে তাদের উৎপাদনের জন্য কারখানার বিভিন্ন কাজকে বিভাগীয়করণ না করে সমজাতীয় পণ্য উৎপাদনে পণ্য বিন্যাস ব্যবস্থা গ্রহণ করে। ফলে কম সময় ও শক্তি ব্যয় করে অধিক উৎপাদন করা সম্ভব হয়।তাই আমার মতে বৃহদায়তন প্রতিষ্ঠানে উৎপাদনকার্য পরিচালনায় পণ্য বিন্যাস অনুসরণ করা যুক্তিযুক্ত।"
        }
      ]
    }
  ]
}