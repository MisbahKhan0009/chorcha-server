{
  "title": "রাজশাহী বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "মি. কামরুজ্জামান গাড়ি কেনার মতো সামর্থ্য না থাকায় তিনি হবিগঞ্জ একটি মুরগির খামার প্রতিষ্ঠা করেন। তার খামারে উৎপাদিত ডিম ও মাংস উন্নতমানের হওয়ায় ব্যাপক চাহিদা বিদ্যমান। উত্তরোত্তর ব্যবসায়ের সাফল্যের ফলে তিনি একটি গাড়ি ক্রয় করেন। গাড়িটি তিনি ব্যক্তিগত ও ব্যবসায়িক কাজে ব্যবহার করেন। চাহিদা আরও বৃদ্ধি পাওয়ায় তিনি সিলেটে একটি বৃহত্তম খামার প্রতিষ্ঠার সিদ্ধান্ত গ্রহণ করেন। সেখানে ১,০০০ জন শ্রমিক কর্মরত থাকবেন।",
      "tag": "RB 25",
      "sub_questions": [
        {
          "label": "ক",
          "question": "ক্রেতা ভ্যালু কী?",
          "explanation": "পণ্য ও সেবা থেকে প্রাপ্ত সুবিধা এবং ঐ সুবিধা প্রাপ্তির জন্য ব্যয়িত অর্থের পার্থক্যই হলো ক্রেতা ভ্যালু।"
        },
        {
          "label": "খ",
          "question": "",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে। বিপণন কার্যাবলির অন্তর্ভুক্ত হলো ক্রয়, বিক্রয়, পরিবহন, গুদামজাতকরণ, প্রমিতকরণ, পর্যায়িতকরণ প্রভৃতি। এসব কাজে প্রচুর জনবলের প্রয়োজন হয়। আর এসব কাজে বিপুল সংখ্যক মানুষ নিয়োগ করার মাধ্যমে বিপণন কর্মসংস্থানের ব্যাপক সুযোগ সৃষ্টি করে।"
        },
        {
          "label": "গ",
          "question": "মি. কামরুজ্জামানের গাড়ি ক্রয় কোন মৌলিক ধারণার অন্তর্গত? ব্যাখ্যা করো।",
          "explanation": "জনাব কামরুজ্জামানের গাড়ি ক্রয় বিপণনের মৌলিক ধারণা \"চাহিদা\"-এর অন্তর্গত। বিপণনের মৌলিক ধারণার অন্যতম একটি উপাদান চাহিদা। কোনো কিছু পাওয়ার আকাঙ্ক্ষা, কাঙ্ক্ষিত পণ্য বা সেবা কেনার সামর্থ্য এবং অর্থ ব্যয়ের ইচ্ছাকে চাহিদা বলা হয়। অভাব যখন ক্রয়ক্ষমতার শর্ত পূরণ করে তখন তা চাহিদায় রূপান্তরিত হয়। উদ্দীপকে জনাব কামরুজ্জামান একটি গাড়ি ক্রয়ের ইচ্ছা পোষণ করেন। প্রয়োজনীয় অর্থ না থাকায় তিনি চট্টগ্রামে ছাগলের একটি ফার্ম প্রতিষ্ঠা করেন। ব্যবসায় সাফল্যের পর তিনি তার কাঙ্ক্ষিত গাড়িটি ক্রয় করেন। তিনি শুরুতে গাড়ি ক্রয় করতে চান। এর মাধ্যমে তার মধ্যে অভাব সৃষ্টি হয়। কারণ ইচ্ছে থাকলেও গাড়ি কেনার সামর্থ্য তার ছিল না। পরে তিনি আর্থিকভাবে সামর্থ্য হন। এতে তার গাড়ি কেনার ইচ্ছা বা আকাঙ্ক্ষার পাশাপাশি আর্থিক সামর্থ্য সৃষ্টি হয়। এরপর তিনি গাড়ি জয়ের জন্য অর্থ ব্যয় করার ইচ্ছা পোষণ করেন। এক্ষেত্রে চাহিদার সব বৈশিষ্ট্যই তার মধ্যে বিদ্যমান। সুতরাং, জনাব কামরুজ্জামানের গাড়ি ক্রয় বিপণনের মৌলিক ধারণা চাহিদার অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকের জনাব কামরুজ্জামানের সিদ্ধান্ত বাংলাদেশের অর্থনৈতিক উন্নয়নে গুরুত্বপূর্ণ ভূমিকা রাখবে। একটি দেশের অর্থনৈতিক উন্নয়নে বিপণন বিশেষ ভূমিকা পালন করে। এর ফলে দেশে কর্মসংস্থানের সৃষ্টি হয়। এছাড়া বিপণন দেশের মোট উৎপাদন বাড়ানোর পাশাপাশি মানুষের জীবনযাত্রার মান বাড়ায়। উদ্দীপকে জনাব কামরুজ্জামান ছাগলের একটি ফার্ম প্রতিষ্ঠা করেছেন। ফার্মের-দুধ ও মাংস উন্নতমানের হওয়ায় এলাকায় ব্যাপক চাহিদা আছে। চাহিদা আরও বাড়ায় তিনি আরেকটি বৃহত্তর ফার্ম প্রতিষ্ঠা করার সিদ্ধান্ত গ্রহণ করেছেন। সেখানে তিনি ৪০ জন শ্রমিক নিয়োগের সিদ্ধান্ত নিয়েছেন। জনাব কামরুজ্জামানের ফার্মের সাথে অনেকের জীবন ও জীবিকা, জড়িত। এছাড়া তার ফার্মের উৎপাদিত দুধ ও মাংস দেশের মোট উৎপাদন বাড়ায়। এতে দেশের জিডিপি বাড়ে। তার নতুন ফার্ম প্রতিষ্ঠার মাধ্যমে দেশের উন্নয়ন ও কর্মসংস্থান আরও বাড়বে। এখানে ৪০ জন শ্রমিক নতুন কর্মসংস্থান পাবে। ফলে দেশের বেকার সমস্যা কমবে। এছাড়া এখানকার কর্মরত মানুষদের মাথাপিছু আয়ও বাড়বে। ফলে বাংলাদেশের অর্থনৈতিক উন্নয়ন ইতিবাচকভাবে এগিয়ে যাবে। তাই বলা যায়, জনাব কামরুজ্জামানের সিদ্ধান্ত দেশের অর্থনীতিতে গুরুত্বপূর্ণ ভূমিকা রাখবে।"
        }
      ]
    },
    {
      "number": "2",
      "uddipok": "সিলেটের মিরাশী গ্রামের সুরুজ আলী একজন ফুল, চাষি। তিনি ক্রেতার চাহিদা ও পছন্দকে গুরুত্ব দিয়ে বাজারে ফুল বিপণন করেন। সিলেট শহরের বিভিন্ন উৎসবে ফুলের ব্যাপক চাহিদা থাকায় তিনি নিজস্ব পরিবহনের মাধ্যমে ফুল সরবরাহের ব্যবস্থা করেন। ফলে অল্প দিনেই সুরুজ আলী ফুলের ব্যবসায়ে যথেষ্ট লাভবান হন। তাকে অনুসরণ করে গ্রামের অনেক ফুল চাষিরা এভাবে ফুল বিপণন করে লাভবান হন।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে।"
        },
        {
          "label": "খ",
          "question": "",
          "explanation": "প্রয়োজন যখন ভোক্তার জ্ঞান, সংস্কৃতি এবং ব্যক্তিত্বের মাধ্যমে অনুমোদিত হয় তাকে অভাব বলে। - অভাব সংস্কৃতির মাধ্যমে নির্ধারিত হয়। যেমন- ক্ষুধা পেলে একজন বাংলাদেশি সংস্কৃতির প্রভাবে ভাত, মাছ খেতে চাইবে। অন্যদিকে, একই কারণে সংস্কৃতির প্রভাবে আমেরিকানরা ফাস্টফুড খেতে চাইবে। এভাবেই অভাবের সাথে সংস্কৃতির সম্পর্ক বিদ্যমান।"
        },
        {
          "label": "গ",
          "question": "",
          "explanation": "উদ্দীপকে বিপণনের \"ভোক্তামুখী প্রক্রিয়া\" বৈশিষ্ট্যটি ফুটে ওঠেছে। ভোক্তারা আছে বলেই বিপণনের প্রয়োজনীয়তা আছে। এজন্য ভোক্তাদের ঘিরেই বিপণনের সার্বিক কাজ পরিচালিত হয়। ভোক্তাদের অভাব ও চাহিদা মেটানোর জন্য বিপণন কার্যাবলি পরিচালিত হয় বলে একে ভোক্তামুখী প্রক্রিয়া বলা হয়। - উদ্দীপকে সুরুজ আলী একজন ফুল চাষি। তিনি স্থানীয় বাজারে ফুল বিপণন করেন। বিশেষ বিশেষ উৎসবে ফুলের ব্যাপক চাহিদা থাকলে তিনি নিজস্ব পরিবহন ব্যবহার করে ফুল সরবরাহ করেন। এক্ষেত্রে তিনি ক্রেতাদের চাহিদা ও পছন্দকে সবচেয়ে বেশি গুরুত্ব দেন। যে ফুলের চাহিদা বেশি, তিনি সে ধরনের ফুল বেশি উৎপাদন করেন। ক্রেতারা এতে সন্তুষ্টির সাথে তাদের পছন্দ ও চাহিদা অনুযায়ী ফুল কিনতে পারছে। ফলে ব্যবসায়ে সফলতা লাভ করেন। এভাবে উদ্দীপকে ক্রেতার চাহিদাকে সর্বোচ্চ প্রাধান্য দেওয়ার মাধ্যমে বিপণনের ভোক্তামুখী প্রক্রিয়া বৈশিষ্ট্যটি ফুটে ওঠেছে।"
        },
        {
          "label": "ঘ",
          "question": "",
          "explanation": "উদ্দীপকে সুরুজ আলীর কার্যক্রমে স্থানগত উপযোগ সৃষ্ট বিপণনে গুরুত্বপূর্ণ ভূমিকা রাখছে। উৎপাদনের স্থান থেকে পণ্যসামগ্রী ভোক্তার কাছে পৌঁছার মাধ্যমে নতুন উপযোগ সৃষ্টি হলো স্থানগত উপযোগ। এ কাজটি করা হয় পরিবহন ব্যবস্থার মাধ্যমে। পরিবহন হলো বিপণনের একটি গুরুত্বপূর্ণ কাজ। এটি উৎপাদন ও বিপণনের মাঝে সেতুবন্ধন তৈরি করে। উদ্দীপকে সিলেটের মিরাশী গ্রামের সুরুজ আলী একজন ফুল চাষি। তিনি তার গ্রামেই ফুল চাষ করেন। এরপর তার উৎপাদিত ফুল তিনি নিজস্ব পরিবহনের মাধ্যমে সিলেট শহরে সরবরাহ করেন। এতে তিনি স্থানগত উপযোগ সৃষ্টি করেন। উদ্দীপকে সুরুজ আলী তার উৎপাদিত ফুল নিজস্ব পরিবহনের মাধ্যমে সিলেটে সরবরাহ করেন। এতে স্থানগত উপযোগ সৃষ্টির পাশাপাশি সিলেটে ফুলের চাহিদা সৃষ্টি হয়। শুধুমাত্র পরিবহনের জন্যই তিনি তার পণ্য অধিক সংখ্যক গ্রাহকদের কাছে পৌঁছাতে পারেন। এতে তার বিপণন প্রক্রিয়া সম্পূর্ণ হয়। এছাড়া পরিবহনের মাধ্যমে তিনি বাজার সম্প্রসারণ করতে পেরেছেন। তাই বলা যায় যে, সুরুজ আলীর সৃষ্ট স্থানগত উপযোগ বিপণন প্রক্রিয়ায় গুরুত্বপূর্ণ ভূমিকা পালন করে।"
        }
      ]
    },
    {
      "number": "3",
      "uddipok": "আনন্দ ফ্যাশন' একটি অনলাইন বিপণনকারী প্রতিষ্ঠান। প্রতিষ্ঠানটি মেয়েদের জন্য আকর্ষণীয় ডিজাইনের থ্রি-পিস তৈরি করে ফেসবুক, ইউটিউব, ইত্যাদি নিজস্ব পেজে আপলোড করে। এতে করে 'আনন্দ ফ্যাশন' এর পণ্যের প্রতি ব্যাপক সাড়া পায়। প্রত্যাশা অনুযায়ী পণ্য পেয়ে ক্রেতারা খুবই আনন্দিত। এভাবেই বর্তমান ক্রেতা হতে সম্ভাব্য ক্রেতাদের নিকট পণ্য ও প্রতিষ্ঠানের সুনাম ছড়িয়ে পড়ে।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "অভিজ্ঞতা বলতে কোনো বিষয়ে অর্জিত বাস্তব জ্ঞানকে বোঝায়।"
        },
        {
          "label": "খ",
          "question": "",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে। 'ভোক্তারাই রাজা'-এ স্লোগানকে ঘিরে ভোক্তাদের মতামত, তাদের পছন্দ-অপছন্দ, চাহিদা ইত্যাদিকে প্রাধান্য দিয়ে বিপণন কার্যাবলি পরিচালনা করা হয়। ক্রেতাদের চাহিদা পূরণের লক্ষ্যে নতুন নতুন পণ্য তৈরি করা হয়। তাদের নিত্য-নতুন চাহিদা পূরণের লক্ষ্যেই বিপণন কার্যক্রম পরিচালিত হয় বলে বিপণনকে ভোক্তামুখী প্রক্রিয়া হিসেবে বিবেচনা করা হয়।"
        },
        {
          "label": "গ",
          "question": "",
          "explanation": "উদ্দীপকের ঘটনার সাথে বিপণনের ক্রমবিকাশের সামাজিক যোগাযোগ যুগের মিল রয়েছে। এ যুগে ইন্টারনেট প্রযুক্তি ব্যবহার করে সামাজিক যোগাযোগের মাধ্যমে পণ্য ও সেবার প্রসারমূলক কার্যক্রম চালানো হয়। বর্তমানে ভোক্তারা সামাজিক যোগাযোগ মাধ্যমে অনেক সময় ব্যয় করে। তাই ব্যবসায় প্রতিষ্ঠানগুলো ভোক্তার সাথে যোগাযোগ করতে ফেসবুক, টুইটার প্রভৃতি যোগাযোগ মাধ্যমের সহায়তা নেয়। এতে দীর্ঘমেয়াদি সম্পর্ক ও প্রতিযোগিতা মোকাবিলা সহজ হয়। উদ্দীপকে 'আনন্দ ফ্যাশন' অনলাইন বিপণনকারী প্রতিষ্ঠান। প্রতিষ্ঠানটি নিজম্ব পেইজের মাধ্যমে মেয়েদের জন্য আকর্ষণীয় ডিজাইনের থ্রি-পিস বিক্রয় করে। প্রতিষ্ঠানটি সামাজিক যোগাযোগ মাধ্যম ব্যবহারের ফলে সহজেই ক্রেতাদের সাথে সম্পর্ক স্থাপন করতে পেরেছে। এতে ক্রেতারা সহজেই প্রতিক্রিয়া ব্যক্ত করতে পারছে। আবার ক্রেতাদের কাছে আকর্ষণীয় পণ্য সরবরাহ করার ফলে তাদের আগ্রহ ও আনুগত্য তৈরি হয়েছে। এতে প্রতিষ্ঠানটি প্রত্যাশিত বিক্রয় ও মুনাফার লক্ষ্যমাত্রা অর্জন করতে পেরেছে। তাই বলা যায়, আনন্দ ফ্যাশনের বিপণন কার্যক্রম সামাজিক যোগাযোগের যুগের সাথে মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকে বিপণনের ক্রেতা সন্তুষ্টির ধারণাটি ফুটে ওঠেছে এবং বিপণনের সফলতার ক্ষেত্রে এটিই মুখ্য। বিপণনের মাধ্যমে উৎপাদিত পণ্যসামগ্রী ভোক্তার কাছে পৌঁছে দেওয়া হয়। এর মাধ্যমে সবসময় চেষ্টা করা হয় ভোক্তাকে সন্তুষ্টির মাধ্যমে মুনাফা অর্জন করা। অর্থাৎ, বিপণন ব্যবস্থায় ক্রেতার সন্তুষ্টিই মূল বিষয় উদ্দীপকে 'আনন্দ ফ্যাশন' মেয়েদের জন্য আকর্ষণীয় ডিজাইনের থ্রি-পিস তৈরি করে বিপণন করে। প্রতিষ্ঠানটি ক্রেতাদের চাহিদা ও প্রত্যাশা অনুযায়ী পণ্য উৎপাদন করে। এতে করে ক্রেতারা খুবই আনন্দিত হয়। ক্রেতারা প্রতিষ্ঠানটির সুনাম আরও ছড়িয়ে দেয়। আনন্দ ফ্যাশন তাদের ক্রেতাদের প্রত্যাশা পূরণ করতে সফল হয়েছে। প্রতিষ্ঠানটি সবসময় ক্রেতাদের গুরুত্ব দেয়। ফলে ক্রেতারা খুশি হয়ে নিজেরাই সকলের কাছে প্রতিষ্ঠানটির সুনাম করেছে। এতে প্রতিষ্ঠানটির ব্যবসায় আরও সম্প্রসারিত হবে। প্রতিষ্ঠানটির এমন সফলতা ক্রেতাদের সন্তুষ্টি না থাকলে কখনো সম্ভব হতো না। তাই বলা যায় যে, বিপণনের সফলতার ক্ষেত্রে ক্রেতা সন্তুষ্টিই মুখ্য।"
        }
      ]
    },
    {
      "number": "4",
      "uddipok": "আলু উৎপাদনে দেশের বৃহত্তম জেলা হলো জয়পুরহাট। উন্নতমানের আলু উৎপাদন হওয়ায় প্রতি বছর দেশের গন্ডি পেরিয়ে বিভিন্ন দেশে রপ্তানি করে প্রচুর বৈদেশিক মুদ্রা অর্জন করে। এ কথা ভেবে জনাব ওমর ফারুক প্রতি বছর আলু সংরক্ষণের ব্যবস্থা করেন এবং আলুর প্রকৃতি ও বৈশিষ্ট্য অনুযায়ী বাছাই করেন। এতে ক্রেতারা তাদের প্রয়োজন ও পছন্দ অনুযায়ী আলু ক্রয় করতে পারে। এর ফলে চাষী ও ভোক্তা উভয়ই লাভবান হয়।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "অর্থের বিনিময়ে বিক্রেতার কাছ থেকে ক্রেতার পণ্যের মালিকানা অর্জন করার প্রক্রিয়াকে ক্রয় বলে।"
        },
        {
          "label": "খ",
          "question": "",
          "explanation": "পণ্যের মালিকানা একজনের কাছ থেকে অন্যের কাছে হস্তান্তরিত হলে যে উপযোগ সৃষ্টি হয় তাকে স্বত্বগত উপযোগ বলে। ক্রয় এবং বিক্রয়ের মাধ্যমে পণ্যের স্বত্বগত উপযোগ সৃষ্টি হয়। কেনার ফলে পণ্যের নতুন মালিকানার আবির্ভাব ঘটে। আবার বিক্রির ফলে পণ্যের স্বত্ব হস্তান্তরিত হয়। এতে ক্রেতা ও বিক্রেতার মাঝে সুসম্পর্ক তৈরি হয় এবং প্রতিষ্ঠানের লক্ষ্যও অর্জিত হয়। এটি বিপণনের অন্যতম গুরুত্বপূর্ণ কাজ।"
        },
        {
          "label": "গ",
          "question": "",
          "explanation": "উদ্দীপকে জনাব ওমর ফারুক কর্তৃক স্থাপিত সংরক্ষণ পদ্ধতি অর্থাৎ গুদামজাতকরণ সময়গত উপযোগ সৃষ্টি করে। গুদামজাতকরণের মাধ্যমে বিজ্ঞানসম্মত উপায়ে পণ্য সংরক্ষণ করা হয়। একটি নির্দিষ্ট মৌসুমের পণ্য অন্য মৌসুমে বিক্রি করতে তা গুদামজাতকরণ করা হয়। ফলে পণ্যের সময়গত উপযোগ সৃষ্টি হয়। উদ্দীপকে জনাব ওমর ফারুক একজন আলু ব্যবসায়ী। তিনি জয়পুরহাট থেকে প্রতি বছর আলু সংগ্রহ করেন। আলু সংগ্রহের পরই তা বিক্রি করা যায় না। এক্ষেত্রে সময়গত বাধা দেখা দেয়। তাই তিনি সংগৃহীত আলু সংরক্ষণের ব্যবস্থা করেন। অর্থাৎ তিনি আলু গুদামজাত করেন। ফলে জনাব ওমর ফারুক অন্য মৌসুমে তা বিক্রি করতে পারেন। এভাবে এক মৌসুমের আলু অন্য মৌসুমে বিক্রি করলে পণ্যের সময়গত উপযোগ সৃষ্টি হয়। তাই বলা যায়, আলু গুদামজাতকরণের মাধ্যমে জনাব ওমর ফারুক পণ্যের সময়গত উপযোগ সৃষ্টি করেন।"
        },
        {
          "label": "ঘ",
          "question": "",
          "explanation": "ক্রেতার পছন্দ অনুযায়ী আলু পেতে বিপণনের পর্যায়িতকরণ করা হয়েছে, যা বিপণনের একটি গুরুত্বপূর্ণ কাজ। বিপণনের এই কাজের দ্বারা পণ্যকে পূর্বনির্ধারিত আকার, ওজন, স্বাদ প্রভৃতি মান অনুযায়ী ভাগ করা হয়। এরপর এর ভিত্তিতে পণ্যের ভিন্ন ভিন্ন মূল্য নির্ধারণ করা হয়। এতে ক্রেতারা তাদের চাহিদা অনুযায়ী পণ্য পেয়ে খুশি হন। উদ্দীপকে জনাব ওমর ফারুক প্রতি বছর আলু কিনে তা গুদামে সংরক্ষণ করেন। এরপর আলুর পূর্বনির্ধারিত প্রকৃতি ও বৈশিষ্ট্য অনুযায়ী বাছাই করেন। মূলত ওজন, আকার প্রভৃতির ভিত্তিতে তিনি আলুকে বিভিন্ন 'ভাগে ভাগ করেন। অর্থাৎ, তিনি বিপণনের পর্যায়িতকরণ কাজটি সম্পাদন করেন। এক্ষেত্রে জনাব ওমর ফারুক পর্যায়িতকরণের ভিত্তিতে বিভিন্ন মানের আলুর ভিন্ন ভিন্ন মূল্য নির্ধারণ করেন। ফলে ক্রেতারা তাদের সাধ্যমতো দামে আলু ক্রয় করতে পারেন। এছাড়া ক্রেতাদের রুচি ও চাহিদাও ভিন্ন হয়ে থাকে। তবে পর্যায়িতকরণের কারণেই জনাব ওমর ফারুক ক্রেতার চাহিদা অনুযায়ী বিভিন্ন বৈশিষ্ট্যের আলু সরবরাহ করতে পারেন। এতে ক্রেতারা তাদের প্রয়োজন ও পছন্দ অনুযায়ী আলু কিনে খুশি হন। এভাবে চাষি, বিক্রেতা ও ভোক্তা সকলেই লাভবান হয়। তাই বলা যায়, ক্রেতার পছন্দ অনুযায়ী আলু সরবরাহে পর্যায়িতকরণ গুরুত্বপূর্ণ ভূমিকা রাখে।"
        }
      ]
    },
    {
      "number": "5",
      "uddipok": "ফ্যাশন লি.' আন্তর্জাতিক খ্যাতিসম্পন্ন সাটিং-স্যুটিং কাপড় প্রস্তুতকারী একটি প্রতিষ্ঠান। এ প্রতিষ্ঠানটি দেশ-বিদেশের গ্রাহকদের রুচি, পছন্দ, চাহিদা, লাইফ স্টাইল প্রভৃতি বিষয় নিয়মিত অনুসন্ধান করে। সে অনুসারে সাটিং ও স্যুটিং এর কাপড় তৈরি করে দেশের অভ্যন্তরে ও বিদেশে বিপণন করে। প্রতিষ্ঠানটি তাদের দীর্ঘ দিনের অভিজ্ঞতা এবং কাপড়ের উচ্চ গুণগত মানের বিষয়টি নৈর্ব্যক্তিক উপস্থাপনার মাধ্যমে তাদের বাজার আরও বিস্তৃত করতে সক্ষম হয়েছে।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "পূর্বনির্ধারিত মান অনুযায়ী পণ্যকে বিভিন্ন ভাগে ভাগ করার প্রক্রিয়াকে পর্যায়িতকরণ বলা হয়।"
        },
        {
          "label": "খ",
          "question": "",
          "explanation": "ভালো কাঁচামাল কিনতে পারলে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "",
          "explanation": "ফ্যাশন লি.' নামক প্রতিষ্ঠানটি প্রাথমিক পর্যায়ে বিপণনের বাজার তথ্য সংগ্রহের কাজটি করেছে। উৎপাদনের পূর্বে বিপণনকারীকে পণ্যের ভোক্তা ও ক্রেতাদের রুচি সম্পর্কে তথ্য সংগ্রহ করতে হয়। ভোক্তাও ক্রেতাদের পছন্দ, লাইফ স্টাইল চাহিদা প্রভৃতি হচ্ছে বাজার তথ্য। এরূপ তথ্যের ওপর ভিত্তি করেই বিভিন্ন বিপন্ন সিদ্ধান্ত নেওয়া হয়। উদ্দীপকে 'ফ্যাশন লি.' নামক প্রতিষ্ঠানটি একটি আন্তর্জাতিক খ্যাতিসম্পন্ন কাপড় প্রস্তুতকারী প্রতিষ্ঠান। তারা সাটিং-স্যুটিং এর কাপড় প্রস্তুত করে থাকে। প্রতিষ্ঠানটি নিয়মিত দেশ-বিদেশের গ্রাহকদের বুচি, পছন্দ, চাহিদা, লাইফ স্টাইল প্রভৃতি অনুসন্ধান করে। এতে তারা ক্রেতা ও ভোক্তাদের সম্পর্কে প্রয়োজনীয় তথ্য পায়। পরবর্তীতে এসব তথ্য অনুসারে তারা সাটিং-স্যুটিং এর কাপড় তৈরি করে। এরপর দেশ-বিদেশের বিভিন্ন ক্রেতাদের কাছে তা বিক্রি করে। ভোক্তা সম্পর্কে জানায় এ কাজটি বিপণনের বাজার তথ্য সংগ্রহের সাথে সামঞ্জস্যপূর্ণ। সুতরাং, 'ফ্যাশন লি.' প্রাথমিক পর্যায়ে বাজার তথ্য সংগ্রহ করে।"
        },
        {
          "label": "ঘ",
          "question": "",
          "explanation": "উদ্দীপকের 'ফ্যাশন লি.' এর বাজার বিস্তৃত হওয়ার কারণ হচ্ছে বিজ্ঞাপন। এটি হচ্ছে পণ্যের এক ধরনের নৈর্ব্যক্তিক উপস্থাপনা। এটি পণ্যের চাহিদা সৃষ্টিতে ভূমিকা রাখে। ফলে পণ্যের নতুন নতুন বাজার তৈরি। হয়। আন্তর্জাতিক বাজারে প্রবেশেও বিজ্ঞাপনের ভূমিকা অনেক। উদ্দীপকে 'ফ্যাশন লি.' সাটিং-স্যুটিং কাপড় প্রস্তুতকারী একটি প্রতিষ্ঠান। তারা তাদের দীর্ঘদিনের অভিজ্ঞতা ও কাপড়ের উচ্চ গুণগত মানের বিষয়টির নৈর্ব্যক্তিক উপস্থাপনা করে। অর্থাৎ, প্রতিষ্ঠানটি তাদের পণ্যের বিজ্ঞাপন দেয়। আর এর ফলেই তাদের বাজার বিস্তার লাভ করে। বিজ্ঞাপনের মাধ্যমে দেশ-বিদেশের ক্রেতারা 'ফ্যাশন লি.' এর তৈরি সাটিং-স্যুটিং কাপড় সম্পর্কে জানতে পারেন। তাদের কাপড়ের উচ্চমান ও দীর্ঘদিনের অভিজ্ঞতার উপস্থাপনের ফলে ক্রেতারা প্রলুব্ধ হন। এতে তারা পণ্য কিনতে আগ্রহী হন। ফলে পণ্যের চাহিদা বাড়ে। এভাবে দেশ-বিদেশে তাদের উৎপাদিত সাটিং-স্যুটিং কাপড়ের নতুন নতুন বাজার সৃষ্টি হয়। তাই বলা যায়, বিজ্ঞাপনই 'ফ্যাশন লি.' এর বাজারের বিস্তার লাভে সহায়তা করে।"
        }
      ]
    },
    {
      "number": "6",
      "uddipok": "\"একুশে মোবাইল\" তাদের নিজস্ব শো-রুমে বিভিন্ন কোম্পানির মোবাইল ফোন বিক্রি করে। প্রতিষ্ঠানটি অল্প বয়সী ক্রেতাদের জন্য 4G সম্বলিত গ্যালাক্সী, A16 এবং বয়স্ক ক্রেতাদের জন্য বাটন ফোন সেট বিক্রয় করে। অন্যদিকে \"বন্ধু মোবাইল\" নামক প্রতিষ্ঠানটি উচ্চবিত্তের ক্রেতাদের জন্য 5G সম্বলিত মোবাইল ফোন সেট আমদানি করে বিক্রয় করে। বছর শেষে দেখা যায় \"একুশে মোবাইল\" এর বিক্রয় \"বন্ধু মোবাইল\" এর বিক্রয়ের প্রায় তিন গুণ।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "Product, Price, Place, Promotion বিপণন মিশ্রণের এই উপাদানগুলোর সমন্বয়ে 4P হয়।"
        },
        {
          "label": "খ",
          "question": "",
          "explanation": "ভোন্তা বাজারে ক্রেতার সংখ্যা বেশি। বিশ্বের সব জায়গায় ভোক্তারা অবস্থান করেন এবং তারা ভোগ বা ব্যবহারের জন্য কোনো না কোনো পণ্য কেনেন। এক্ষেত্রে ভোক্তা বাজারে ক্রেতাদের নিজস্ব আয়, রুচি, চাহিদা ও প্রয়োজন মোতাবেক পণ্য কেনার সুযোগ থাকে। তাই ভোগ্য পণ্যের চাহিদা বেশি থাকায় বাজারে ক্রেতার সংখ্যা বেশি হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'বন্ধু মোবাইল' শিল্প বাজারের সদস্য। এ বাজারের ক্রেতারা পুনরায় বিক্রি বা উৎপাদনের জন্য পণ্য কেনে থাকে। মুনাফা অর্জনই এ ধরনের ক্রেতাদের মূল উদ্দেশ্য। উদ্যোক্তা, উৎপাদক ও ব্যবসায়ী শ্রেণির লোকজন এ বাজারের সদস্য। উদ্দীপকে 'বন্ধু মোবাইল' মোবাইল ফোন বিক্রয়কারী একটি প্রতিষ্ঠান। এটি উচ্চবিত্তের ক্রেতাদের জন্য 5G সম্বলিত মোবাইল ফোন আমদানি করে বিক্রয় করে। প্রতিষ্ঠানটির আমদানিকৃত মোবাইল ফোনগুলো পুনঃবিক্রয়ের কাজে ব্যবহৃত হচ্ছে। এক্ষেত্রে প্রতিষ্ঠানটি মোবাইল ফোনগুলো ব্যবসায়িক কাজে ব্যবহার করে বলে তাদের ক্রয়ের পরিমাণ বেশি হয়। আবার, এসব মোবাইল ফোন বিক্রি করে মুনাফা অর্জন করা প্রতিষ্ঠানটির মূল উদ্দেশ্য। এসব বিষয়ের সাথে শিল্প বাজারের সদস্যদের মিল পাওয়া যায়। সুতরাং, উদ্দীপকে উল্লিখিত 'বন্ধু মোরাইল' শিল্প বাজারের সদস্য।"
        },
        {
          "label": "ঘ",
          "question": "",
          "explanation": "উদ্দীপকে 'একুশে মোবাইল'-এর সফলতার পেছনে ভোক্তা বাজার বিভক্তিকরণের জনসংখ্যা বিষয়ক চলকের বয়স উপাদানটি ভূমিকা রেখেছে বলে আমি মনে করি। বাজার বিভক্তিকরণে জনসংখ্যা বিষয়ক চলকের অন্যতম উপাদান হলো বয়স। বয়সের তারতম্যের কারণে ভোক্তার প্রয়োজন, পছন্দ, রুচি, চাহিদা প্রভৃতিতে পার্থক্য দেখা যায়। কোনো নির্দিষ্ট বয়সের ক্রেতাদের চাহিদা পূরণ করে বিক্রি বাড়ানো যায়। উদ্দীপকে 'একুশে মোবাইল' ও 'বন্ধু মোবাইল' প্রতিষ্ঠানটি দুটি মোবাইল ফোন বিক্রয়ের সাথে জড়িত। 'একুশে মোবাইল' তাদের নিজস্ব শো-রুমে বিভিন্ন কোম্পানির মোবাইল ফোন বিক্রি করে। এটি অল্প বয়সী ক্রেতাদের জন্য 4G সম্বলিত 416 মডেলের ফোন বিক্রি করে। এছাড়া প্রতিষ্ঠানটিতে বয়স্ক ক্রেতাদের জন্য বাটন ফোন সেটও বিক্রি করে। বছর শেষে দেখা যায়, 'একুশে মোবাইল'-এর বিক্রয় 'বন্ধু মোবাইল'-এর বিক্রয়ের প্রায় তিন গুণ। 'একুশে মোবাইল' তাদের ব্যবসায়ের ক্ষেত্রে জনসংখ্যা বিষয়ক চলকের বয়স উপাদানটিকে প্রাধান্য দেয়। এজন্য তারা ভোক্তাদের বয়স বিবেচনা করে ভিন্ন ভিন্ন মোবাইল নিয়ে আসে। এক্ষেত্রে অল্প বয়সী ক্রেতাদের মধ্যে স্মার্ট ফোন জনপ্রিয় হওয়ায় তারা 5G সম্বলিত ফোন নিয়ে আসে। আবার, বয়স্ক ক্রেতাদের মধ্যে বাটন ফোন ব্যবহারের প্রবণতা থাকায় তাদের জন্য প্রতিষ্ঠানটি বাটন সেট বিক্রয়ের ব্যবস্থা করে। এ কারণে প্রতিষ্ঠানটিতে সব বয়সী ক্রেতার সমাগম হয়। ফলে এটির বিক্রি ও মুনাফার পরিমাণ অনেক বেড়ে যায়। তাই বলা যায়, একুশে মোবাইল' এর সফলতার পেছনে বাজার বিভক্তিকরণের জনসংখ্যা বিষয়ক চলকের বয়স উপাদানটি ভূমিকা রেখেছে।"
        }
      ]
    },
    {
      "number": "7",
      "uddipok": "জনাব ওহী পার্বত্য চট্টগ্রামে উপজাতী নারীদের জন্য পোশাক তৈরি করেন। আসন্ন বৈশাবী উৎসবকে সামনে রেখে উপজাতীদের পছন্দ ও চাহিদাকে গুরুত্ব দিয়ে তার পণ্যগুলো বৈশাবী মেলায় একটি স্টলের মাধ্যমে প্রদর্শনের ব্যবস্থা করেন। তিনি মনে করেন বিপণন বাজারের আয়তন, ক্রেতার ক্রয় ক্ষমতা, অবস্থান, দক্ষ ও অভিজ্ঞ বিক্রয়কর্মী নির্বাচন আকর্ষণীয় বিজ্ঞাপন প্রদান ইত্যাদি গুরুত্বপূর্ণ, যার ফলে বাজার বিভক্তিকরণ কার্যকর হয়।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "বাজার হলো একটি পণ্য বা সেবার বর্তমান এবং সম্ভাব্য ক্রেতার সেট বা সমষ্টি।"
        },
        {
          "label": "খ",
          "question": "",
          "explanation": "বিপণন মিশ্রণ হলো কতকগুলো নিয়ন্ত্রণযোগ্য এবং কৌশলগত উপাদানের সমষ্টি; যথা: পণ্য, মূল্য, স্থান এবং প্রসার। বিপণন মতবাদ অনুযায়ী ভোক্তা এবং তাদের প্রয়োজনকে বেশি গুরুত্ব দেওয়া হয়। ভোক্তারা আছে বলেই বিপণন কাজের প্রয়োজনীয়তা আছে। ভোক্তাদের চাহিদা ও প্রয়োজন অনুযায়ী পণ্য উৎপাদন ও বিপণন করা হয়ে থাকে। এজন্য ভোক্তারা বিপণন মিশ্রণের কেন্দ্রবিন্দুতে অবস্থান করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব ওহী বাজার বিভক্তিকরণের ভৌগোলিক চলকটি ব্যবহার করেছেন। বিভিন্ন ধরনের ভৌগোলিক এককের ভিত্তিতে বাজার ভাগ করাই হলো ভৌগোলিক বাজার বিভক্তিকরণ। যেমন: বিশ্ব বা দেশীয় অঞ্চল, শহর, ঘনত্ব, জলবায়ু প্রভৃতি। ভৌগোলিক কারণে ক্রেতা বা ভোক্তাদের পছন্দ, চাহিদা ও ক্রয়ক্ষমতায় পার্থক্য দেখা যায়। তাই ভৌগোলিক এককের ভিত্তিতে বাজার বিভক্তিকরণের প্রয়োজন পড়ে। উদ্দীপকে জনাব ওহী পার্বত্য চট্টগ্রামে উপজাতি নারীদের জন্য পোশাক তৈরি করেন। আসন্ন বৈসাবি উৎসবকে সামনে রেখে তিনি উপজাতিদের পছন্দ ও চাহিদার বিষয়কে গুরুত্ব দেন। পরবর্তীতে তিনি তার পণ্যগুলো বৈসাবি মেলায় একটি স্টলের মাধ্যমে প্রদর্শনের ব্যবস্থা করেন। এক্ষেত্রে পার্বত্য অঞ্চলে উপজাতিদের চাহিদার কথা বিবেচনা করে জনাব ওহী তাদের জন্য পোশাক তৈরির সিদ্ধান্ত নেন। অর্থাৎ, তিনি একটি নির্দিষ্ট অঞ্চলের মানুষের পছন্দ, রুচি, চাহিদা ও ক্রয়ক্ষমতাকে প্রাধান্য দিয়ে ব্যবসায় পরিচালনা করেন। এসবের সাথে বাজার বিভক্তিকরণের, ভৌগোলিক চলকের মিল রয়েছে। সুতরাং, উদ্দীপকের জনাব ওহী বাজার বিভক্তিকরণের ভৌগোলিক চলকটি ব্যবহার করেছেন।"
        },
        {
          "label": "ঘ",
          "question": "",
          "explanation": "\"কার্যকর বাজার বিভক্তিকরণ কতগুলো শর্তের ওপর নির্ভরশীল\"-উক্তিটির সাথে আমি একমত। ক্রেতার চাহিদা অনুযায়ী ও প্রতিষ্ঠানের জন্য লাভজনকভাবে বাজার বিভক্তিকরণই কার্যকর বাজার বিভক্তিকরণ। কার্যকর বাজার বিভক্তিকরণ কতগুলো শর্তের ওপর নির্ভরশীল। এগুলো হলো বাজারের পরিমাপযোগ্যতা, প্রবেশযোগ্যতা, পর্যাপ্ততা, পৃথকীকরণ ও কার্যোপযোগিতা। উদ্দীপকে জনাব ওহী পার্বত্য চট্টগ্রামে পোশাক তৈরি করে বিক্রি করেন। এক্ষেত্রে তিনি বাজার বিভক্তিকরণের ভৌগোলিক চলক ব্যবহার করেন।' তিনি মনে করেন বিপণন বাজারের আয়তন, ক্রেতার ক্রয়ক্ষমতা, অবস্থান, দক্ষ ও অভিজ্ঞ বিক্রয়কর্মী নির্বাচন, আকর্ষণীয় বিজ্ঞাপন প্রদান প্রভৃতি গুরুত্বপূর্ণ। ফলে তার বাজার বিভক্তিকরণ কার্যকর হয়। এভাবে তিনি কার্যকর বাজার বিভক্তিকরণের শর্তগুলোর ওপর জোর দেন। জনাব ওহী বাজারের আয়তন, ক্রেতার অবস্থান ও ক্রয়ক্ষমতাকে গুরুত্বপূর্ণ মনে করেন। এসব বিষয় কার্যকর বাজার বিভক্তিকরণের পরিমাপযোগ্যতাকে নির্দেশ করে। তিনি সঠিকভাবে বাজারের উপাদান পরিমাপ করতে পেরেছেন বলে তার বাজার বিভক্তিকরণ কার্যকর হয়েছে। আবার, তিনি দক্ষ ও অভিজ্ঞ বিক্রয়কর্মী নির্বাচন ও আকর্ষণীয় বিজ্ঞাপনের দিকটিতেও জোর দেন। এগুলো বাজারের প্রবেশযোগ্যতাকে বোঝায়। এসব বিষয়ের মাধ্যমে, তিনি সহজেই পণ্যের বাজারে প্রবেশ করতে পেরেছেন। এছাড়া বাজারে সফলতা পাওয়ার জন্য তাকে পণ্যের পর্যাপ্ততা, পৃথককরণ ও কার্যোপযোগিতাকে বিবেচনা করতে হয়। তাই বলা যায়, কার্যকর বাজার বিভক্তিকরণ পরিমাপযোগ্যতা, গ্রহণযোগ্যতা, পর্যাপ্ততা, পৃথককরণ ও কার্যোপযোগিতা প্রভৃতি শর্তের ওপর নির্ভরশীল।"
        }
      ]
    },
    {
      "number": "8",
      "uddipok": "'বেলমন্ড' এদেশের প্রতিষ্ঠিত একটি-স্যুট উৎপাদনকারী প্রতিষ্ঠান। প্রতিষ্ঠানটি বিক্রয় বৃদ্ধির লক্ষ্যে গ্রীষ্মকালে ৩০% ছাড় দেয়। এর ফলে গ্রীষ্মকালেও বিক্রিত স্যুট কাপড়ের চাহিদা বিদ্যমান থাকে। এজন্য স্যুট তৈরির কারিগরদের অলস সময় কাটাতে হয় না।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "নির্দিষ্ট পরিমাণ পণ্য বা সেবা নেওয়া বা ব্যবহারের জন্য ক্রেতা যে পরিমাণ অর্থ বিক্রেতাকে দেয় তাকে ঐ পণ্যের মূল্য বলে।"
        },
        {
          "label": "খ",
          "question": "",
          "explanation": "অতি আবশ্যকীয় ও আকস্মিক পরিস্থিতি মোকাবিলায় যেসব পণ্য ক্রেতারা তাৎক্ষণিকভাবে কেনে তাদেরকে জরুরি পণ্য বলে। জরুরি পণ্য বিশেষ ধরন বা সময়ের প্রয়োজন পূরণে কেনা হয়। ক্রেতা তাৎক্ষণিক সিদ্ধান্তে উদ্ভুত প্রয়োজন পূরণের জন্য জরুরি পণ্য কিনে থাকে। যেমন- বৃষ্টির দিনে ছাতা, হঠাৎ অসুস্থ হয়ে পড়লে অ্যাম্বুলেন্স সার্ভিস প্রভৃতি জরুরি পণ্যের উদাহরণ। এসব পণ্য সচরাচর প্রয়োজন হয় না বলে জরুরি পণ্যের চাহিদা অনিয়মিত।"
        },
        {
          "label": "গ",
          "question": "",
          "explanation": "'বেলমন্ড' কর্তৃক বিক্রীত পণ্যটি শপিংজাতীয় ভোগ্য পণ্যের অন্তর্ভুক্ত। ক্রেতারা অনেক সময় নিয়ে বিভিন্ন দোকান ঘুরে পণ্যের বৈশিষ্ট্য বিবেচনা করে শপিং পণ্য কিনে থাকে। এ জাতীয় পণ্য ঘন ঘন কেনা হয় না। শপিং পণ্য কেনার আগে ক্রেতারা পরিকল্পনা করে এবং কেনার সময় দ্রব্যের গুণাগুণ ও দ্রব্যমূল্য যাচাই করে কিনে থাকে। বেলমন্ড দেশের প্রতিষ্ঠিত স্যুট উৎপাদনকারী একটি প্রতিষ্ঠান। প্রতিষ্ঠানটি স্যুট তৈরি ও বিক্রি করে। ক্রেতারা সাধারণত পূর্বপরিকল্পনা অনুযায়ী বিভিন্ন ব্র্যান্ডের সাথে তুলনা করে এ ধরনের পণ্য কেনে। এক্ষেত্রে তার বিভিন্ন দোকান স্তরে স্তরে পণ্য বাছাই করে। তাছাড়া ক্রেতারা স্যুট ঘন ঘন কেনে না। এসব বৈশিষ্ট্যের সাথে শপিং পণ্যের মিল আছে। সুতরাং 'বেলমন্ড' কর্তৃক বিক্রীত পণ্যটি শপিংজাতীয় ভোগ্য পণ্য।"
        },
        {
          "label": "ঘ",
          "question": "",
          "explanation": "উদ্দীপকে 'বেলমন্ড' এর মৌসুমি বাট্টা প্রদান যথার্থ হয়েছে বলে আমি মনে করি। অ-মৌসুমে বা অফ সিজনে পণ্য কিনতে ক্রেতাদের অনুপ্রাণিত করার জন্য মৌসুমি বাট্টা দেওয়া হয়। মৌসুম ছাড়াও বছরের অন্যান্য সময়ে ক্রেতাদের তাদের পণ্য কিনতে আকৃষ্ট করতে হয়। তাই ব্যবসায় প্রতিষ্ঠান এ ধরনের মূল্য ছাড় দেয়। উদ্দীপকে 'বেলমন্ড' স্যুট উৎপাদনকারী একটি প্রতিষ্ঠান। প্রতিষ্ঠানটি গ্রীষ্মকালে স্যুটের ওপর ৩০% ছাড়া দেয়। এতে গ্রীষ্মকালেও স্যুটের চাহিদা বিদ্যমান থাকে। ফলে স্যুট তৈরির কারিগরদের অলস সময় কাটাতে হয় না। সাধারণত মৌসুমি ব্যবসায়ের ক্ষেত্রে পণ্যমূল্যের ওপর এরূপ বাট্টা দেওয়া হয়। উদ্দীপকে 'বেলমন্ড' প্রতিষ্ঠানটি স্যুট তৈরি ও বিক্রি করে। যা মূলত একটি শীতকালীন পোশাক। এ কারণে স্যুটের চাহিদা গ্রীষ্মকালে কমে যায়। এজন্য প্রতিষ্ঠানটি মৌসুমি বাট্টার ব্যবস্থা করে। এতে সারা বছর চাহিদা অব্যাহত থাকে। এছাড়া কারিগরদের অলস বসে থাকতে হয় না। ফলে প্রতিষ্ঠানটির বিক্রি ও মুনাফা বাড়ে। এভাবে এটি অ-মৌসুমেও ক্ষতির হাত থেকে রক্ষা পায়। তাই বলা যায়, 'বেলমন্ড'-এর মৌসুমি বাট্টা দেওয়া যথার্থ।"
        }
      ]
    },
    {
      "number": "9",
      "uddipok": "জনাব আব্দুর রউফ জীবিকার সন্ধানে ঢাকায় আসেন। তিনি সীমিত মূলধন নিয়ে ধানমন্ডিতে ছোট পরিসরে একটি মৌসুমি ফলের দোকান দেন। তিনি সর্বদা ফলের মূল্য নির্ধারণের ক্ষেত্রে ২৫% অতিরিক্ত মুনাফা অর্জনের টার্গেট করেন। সেখানে তিনি আম, কলা, পেয়ারা ইত্যাদি দেশীয় টাটকা ফল বিক্রি করে আর্থিক লাভবান হচ্ছেন।",
      "tag": "RB 25",
      "sub_questions": [
        {
          "label": "ক",
          "question": "রিবেট কী?",
          "explanation": "নির্দিষ্ট সময়ে কোনো নির্দিষ্ট বিক্রেতার কাছ থেকে পণ্য কিনলে তালিকা মূল্য থেকে যে পরিমাণ নগদ অর্থ ছাড় পাওয়া যায় তাকে রিবেট বা ছাড় বলে।"
        },
        {
          "label": "খ",
          "question": "",
          "explanation": "পণ্যের জীবন চক্রের পূর্ণতা স্তরে বিক্রি ও মুনাফার পরিমাণ সর্বোচ্চ হয়। এ স্তরে বিক্রয় সর্বোচ্চ পর্যায়ে উপনীত হয় এবং এক পর্যায়ে মুনাফা কমতে থাকে। বিক্রয়ের প্রবৃদ্ধি কমার পাশাপাশি মুনাফার প্রবৃদ্ধিও এ স্তরে কমতে থাকে। তবে বিক্রয় ও মুনাফার প্রবৃদ্ধি কমলেও এ স্তরেই বিক্রয় ও মুনাফার পরিমাণ সর্বোচ্চ হয়।"
        },
        {
          "label": "গ",
          "question": "",
          "explanation": "জনাব আব্দুর রউফের বিক্রীত পণ্য ভোগ্য পণ্যের অন্তর্গত সুবিধা পণ্য। সুবিধা পণ্য ভোক্তারা কম সময় ব্যয় করে কাছাকাছি স্থান থেকে কিনে থাকে। সাধারণত ভোক্তারা এ জাতীয় পণ্য অল্প পরিমাণে তবে নিয়মিত কিনে থাকে। সুবিধা পণ্যের এককপ্রতি মূল্য কম হয়ে থাকে। উদ্দীপকের জনাব আব্দুর রউফ ঢাকার ধানমন্ডিতে ছোট পরিসরে একটি মৌসুমি ফলের দোকান দেন। সেখানে তিনি আম, কলা, পেয়ারা, ইত্যাদি দেশীয় টাটকা ফল বিক্রি করেন। তার এসব ফলফলাদি ভোক্তারা কম সময় ব্যয় করে কাছাকাছি স্থান থেকে কিনে থাকে। তাছাড়া ভোক্তারা ফলমূল অল্প পরিমাণে তবে নিয়মিত কেনে। আবার এরূপ বিক্রীত পণ্যের এককপ্রতি মূল্যও তুলনামূলক কম হয়ে থাকে। এসব বৈশিষ্ট্য সুবিধা পণ্যের সাথে মিলে যায়। তাই বলা যায়, জনাব আব্দুর রউফের বিক্রীত পণ্যটি ভোগ্য পণ্যের অন্তর্গত সুবিধা পণ্য।"
        },
        {
          "label": "ঘ",
          "question": "",
          "explanation": "জনাব আব্দুর রউফের গৃহীত ব্যয়যোগ মূল্য নির্ধারণ পদ্ধতিটি সবচেয়ে সহজ বলে আমি মনে করি। ব্যয়যোগ মূল্য নির্ধারণ পদ্ধতিতে মোট ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণ করা হয়। এটি পণ্য মূল্য নির্ধারণের খুবই সহজ ও জনপ্রিয় মাধ্যম। খুচরা বিক্রেতারা সাধারণত মূল্য নির্ধারণের ক্ষেত্রে এ পদ্ধতিটি বেছে নেয়। উদ্দীপকের জনাব আব্দুর রউফ জীবিকার সন্ধানে ঢাকায় আসেন। এজন্য তিনি ঢাকার ধানমন্ডিতে সীমিত মূলধন নিয়ে একটি মৌসুমি ফলের দোকান দেন। সেখানে তিনি আম, কলা, পেয়ারা প্রভৃতি টাটকা ফল বিক্রয় করেন। ফলের মূল্য ধার্যের ক্ষেত্রে তিনি ২৫% অতিরিক্ত মুনাফা অর্জনের টার্গেট করেন। এতে তিনি আর্থিকভাবে লাভবান হচ্ছেন। জনাব আব্দুর রউফ ব্যয়যোগ মূল্য নির্ধারণ পদ্ধতি অনুসরণ করেন। এক্ষেত্রে ফলের ক্রয়মূল্য ও আনুষঙ্গিক খরচের সাথে তিনি তার কাঙ্ক্ষিত মুনাফা যোগ করেন। এভাবে তিনি ফলের মূল্য নির্ধারণ করেন। এ পদ্ধতিতে মূল্য নির্ধারণ করা সহজ। এজন্য মূল্য নির্ধারণ করার জন্য বিশেষ কোনো জ্ঞানের প্রয়োজন হয় না। এছাড়াও এ পদ্ধতিতে তিনি খুব অল্প সময়ে মূল্য নির্ধারণের কাজটি করতে পারেন। তাই বলা যায়,মূল্য নির্ধারণের ক্ষেত্রে জনাব আব্দুর রউফের ব্যয়যোগ পদ্ধতি মূল্য নির্ধারণের সবচেয়ে সহজ পদ্ধতি।"
        }
      ]
    },
    {
      "number": "10",
      "uddipok": "'X' ব্যাংক লি. তাদের সেবাসমূহ সম্পর্কে গ্রাহকদের অবহিত করার জন্য টিভি ও সংবাদপত্রে নিয়মিতভাবে বিজ্ঞাপন দেয়। সম্প্রতি 'X' ব্যাংক লি. বাহুবল বাজারে একটি নতুন শাখা উদ্বোধনের আয়োজন করে। এ বিষয়টি সংবাদ বিজ্ঞপ্তির জন্য বিভিন্ন মিডিয়াকে অবহিত করা হয়। এ অনুষ্ঠানে বিভিন্ন গণ্যমান্য ব্যক্তিদের আমন্ত্রণ জানানো হয়। পরবর্তীতে বিষয়টি সংবাদ আকারে প্রচারিত হওয়ায় গ্রাহকদের মধ্যে ব্যাপক উৎসাহ-উদ্দীপনা সৃষ্টি হয়।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট পণ্য কিনতে ক্রেতাদেরকে উৎসাহিত করার জন্য উক্ত পণ্য বা পণ্যের অংশবিশেষ কম মূল্য বা বিনামূল্যে দেওয়াকে প্রিমিয়াম বলে।"
        },
        {
          "label": "খ",
          "question": "",
          "explanation": "অনলাইন সার্ভিসের যেসব পদ্ধতি ব্যবহার করে কোনো প্রতিষ্ঠান মধ্যস্থব্যবসায়ীর সহায়তা ছাড়াই পণ্য বা সেবা ভোক্তাদের কাছে উপস্থাপন করে তাকে অনলাইন বিপণন বলে। অনলাইন বিপণন একটি কম্পিউটার প্রযুক্তিভিত্তিক প্রক্রিয়া, যেখানে ক্রেতা-বিক্রেতা উভয়কে ইলেকট্রনিক উপায়ে একে অপরের সাথে যোগাযোগ করতে হয়। অনলাইন বিপণনে সমস্ত বিপণন কাজ তথ্যপ্রযুক্তির ওপর ভিত্তি করে পরিচালিত হয়।"
        },
        {
          "label": "গ",
          "question": "",
          "explanation": "X ব্যাংক লি. নতুন শাখা উদ্বোধন উপলক্ষ্যে যে প্রসারমূলক কার্যক্রম গ্রহণ করে তা হলো 'প্রচার'। প্রচার একটি নৈর্ব্যক্তিক উপস্থাপনা। এর জন্য প্রতিষ্ঠানকে কোনো অর্থ ব্যয় করতে হয় না। এটি গণমাধ্যমের মতো তৃতীয় পক্ষ দ্বারা সংঘটিত হয়। ফলে গ্রাহকদের কাছে এর গ্রহণযোগ্যতা বেশি। উদ্দীপকে X ব্যাংক লি. সম্প্রতি বাহুবল বাজারে একটি নতুন শাখা উদ্বোধনের সিদ্ধান্ত নেয়। বিষয়টি সংবাদ বিজ্ঞপ্তির মাধ্যমে মিডিয়াকে অবহিত করা হয়। এ অনুষ্ঠানে গণ্যমান্য ব্যক্তিদের আমন্ত্রণ জানানো হয়। পরবর্তীতে বিষয়টি সংবাদ আকারে প্রচারিত হওয়ায় গ্রাহকদের মাঝে ব্যাপক উৎসাহ-উদ্দীপনা সৃষ্টি হয়। এক্ষেত্রে সংবাদমাধ্যম গণমাধ্যমের একটি উদাহরণ। এটি কোনো প্রকার অর্থব্যয় ছাড়াই গ্রাহকদের কাছে নতুন শাখা উদ্বোধনের বিষয়টি প্রচার করেছে। আর সংবাদমাধ্যম তৃতীয় পক্ষ হওয়ায় ক্রেতাদের কাছে এর গ্রহণযোগ্যতা বেশি। এসব বৈশিষ্ট্য বিবেচনায় বলা যায়, X ব্যাংক লি. নতুন শাখা উদ্বোধন উপলক্ষ্যে প্রচারের সহায়তা নিয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ব্যাংকের গ্রাহকদের মধ্যে ব্যাপক উৎসাহ উদ্দীপনার পেছনে অ-অর্থ প্রদত্ত মাধ্যম প্রচার ভূমিকা রেখেছে বলে আমি মনে করি। অর্থব্যয় না করে পণ্য উপস্থাপনের একটি মাধ্যম হলো প্রচার। এর মাধ্যমে জনসাধারণের কাছে নিরপেক্ষ মতামত উপস্থাপিত হয়। আর স্বাধীন গণমাধ্যমের দ্বারা এটি করা হয় বলে মানুষের কাছে এর গ্রাহণযোগ্যতাও বেশি। উদ্দীপকে X ব্যাংক লি. বিজ্ঞাপনের মাধ্যম ব্যবহার করে টিডি ও সংবাদপত্রে সেবাসংক্রান্ত বিষয় তুলে ধরতো। সম্প্রতি একটি নতুন শাখা উদ্বোধনে এটি গণমাধ্যমকে সংবাদ বিজ্ঞপ্তির জন্য অবহিত করে। অনুষ্ঠানটিতে অনেক গণ্যমান্য ব্যক্তি আমন্ত্রণের ভিত্তিতে উপস্থিত হয়। এ বিষয়টি সংবাদ আকারে প্রচারিত হওয়ায় গ্রাহকদের মধ্যে ব্যাপক উৎসাহ তৈরি হয়। X ব্যাংক লি. এর শাখায় উদ্বোধন অনুষ্ঠান গণমাধ্যমের দ্বারা প্রচার করা হয়েছে। এতে সব স্তরের গ্রাহকরা এ অনুষ্ঠানটি দেখতে পেয়েছে। গণমাধ্যম স্বাধীন পক্ষ হিসেবে অনুষ্ঠানটির চিত্র তুলে ধরতে পেরেছে। আবার, গণমাণ্য ব্যক্তিদের উপস্থিতি অনুষ্ঠানটিতে থাকায় বিদ্যমান গ্রাহকদের পাশাপাশি জনসাধারণের মধ্যেও ব্যাংকটি সম্পর্কে গ্রহণযোগ্যতা তৈরি হয়েছে। এক্ষেত্রে প্রতিষ্ঠানটি কোনো অর্থব্যয় ছাড়াই প্রচারের এ ব্যবস্থা নিয়ে গ্রাহকদের মধ্যে এর গ্রহণযোগ্যতা তৈরি করেছে। সুতরাং, উদ্দীপকে উল্লিখিত ব্যাংকের গ্রাহকদের মধ্যে উৎসাহ-উদ্দীপনা তৈরিতে প্রচার মাধ্যম ভূমিকা রেখেছে।"
        }
      ]
    },
    {
      "number": "11",
      "uddipok": "\"মুবিন ফ্যাশন\" এ দেশের প্রতিষ্ঠিত একটি বোরকা উৎপাদন প্রতিষ্ঠান। দেশব্যাপী প্রতিষ্ঠানটির উৎপাদিত বোরকার যথেষ্ট সুনাম রয়েছে। প্রতিষ্ঠানটি বিভিন্ন - উপলক্ষ্যকে কেন্দ্র করে বিক্রয় বৃদ্ধির জন্য মূল্য হ্রাস, নগদ অর্থ ফেরত দান, উপহার - ইত্যাদি কৌশল অবলম্বন করে থাকে। বর্তমানে প্রতিষ্ঠানটি তার উৎপাদিত বোরকা আন্তর্জাতিক বাজারে বিক্রির মাধ্যমে ব্যবসায় সম্প্রসারণের সিদ্ধান্ত নিয়েছেন। সম্প্রতি ১ তীব্র প্রতিযোগিতার কারণে প্রতিষ্ঠানটি বিক্রয় টার্গেট পুরণ করতে পারছে না। তাই \"মুবিন ফ্যাশন\" বিভিন্ন মিডিয়ায় অর্থ ব্যয় করে পণ্য প্রমোশনের চিন্তা করছেন।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "পণ্যের বিক্রয় বাড়ানোর জন্য নেওয়া স্বল্পমেয়াদি পদক্ষেপ বা বিশেষ কার্যক্রমকে বিক্রয় প্রসার বলে।।"
        },
        {
          "label": "খ",
          "question": "",
          "explanation": "বিজ্ঞাপন ও প্রচার এক বিষয় নয়। চিহ্নিত উদ্যোক্তা কর্তৃক যেকোনো অর্থপ্রদত্ত উপায়ে ধারণা, পণ্য বা সেবার নৈর্ব্যক্তিক উপস্থাপনা ও প্রসার হচ্ছে বিজ্ঞাপন। অন্যদিকে, উৎপাদক বা উদ্যোক্তা কর্তৃক অর্থ না দিয়ে গণমাধ্যমসমূহে ধারণা, তথ্য, পণ্য বা সেবা সম্পর্কে মতামত প্রকাশকে প্রচার বলা হয়। সাধারণত, বাণিজ্যিক উদ্দেশ্যেই বিজ্ঞাপন দেওয়া হয়। কিন্তু প্রচারের উদ্দেশ্য হলো - পণ্য, সেবা, ধারণা বা প্রতিষ্ঠান সম্পর্কে ইতিবাচক মনোভাব গড়ে তোলা। তাই বিজ্ঞাপন ও প্রচার উভয়ের লক্ষ্য এক হলেও বিষয় দুটি ভিন্ন।"
        },
        {
          "label": "গ",
          "question": "",
          "explanation": "'মুবিন ফ্যাশন' কর্তৃক গৃহীত বিক্রয় বাড়ানোর কৌশলটি হলো বিক্রয় প্রসার। বিক্রয় বাড়ানোর জন্য নেওয়া স্বল্পমেয়াদি উদ্দীপনামূলক কার্যক্রমই হলো বিক্রয় প্রসার। এর মাধ্যমে ভোক্তারা তাৎক্ষণিকভাবে পণ্য কিনতে উৎসাহিত হয়। মূল্য ছাড়, নমুনা পণ্য সরবরাহ প্রভৃতি হলো বিক্রয় প্রসারের উদাহরণ। উদ্দীপকে 'মুবিন ফ্যাশন' বোরকা উৎপাদনকারী একটি প্রতিষ্ঠান। দেশব্যাপী প্রতিষ্ঠানটির উৎপাদিত পণ্যের ব্যাপক সুনাম রয়েছে। বিভিন্ন উৎসব উপলক্ষ্যে ক্রেতারা পণ্য কিনে। এজন্য এটি বিভিন্ন উপলক্ষ্যকে কেন্দ্র করে বিক্রয় বাড়ানোর বিভিন্ন পদক্ষেপ নেয়। এক্ষেত্রে প্রতিষ্ঠানটি মূল্য হ্রাস, নগদ অর্থ ফেরত প্রদান, উপহার প্রদান প্রভৃতি কৌশল গ্রহণ করে। এতে ক্রেতারা উৎসাহিত হয়ে ঐ সময়গুলোতে প্রতিষ্ঠানটি থেকে পণ্য কিনে থাকে। এতে উক্ত সময়কালে প্রতিষ্ঠানটির বিক্রি বেড়ে যায়। প্রতিষ্ঠানটির বিক্রয় বৃদ্ধির এসব কৌশলের সাথে বিক্রয় প্রসারের মিল রয়েছে। সুতরাং, 'মুবিন ফ্যাশন' কর্তৃক গৃহীত বিক্রয় বাড়ানোর কৌশলটি বিক্রয় প্রসার।"
        },
        {
          "label": "ঘ",
          "question": "",
          "explanation": "'মুবিন ফ্যাশনের' অর্থব্যয় করে বিভিন্ন মিডিয়ায় প্রমোশনের চিন্তা অত্যন্ত যৌক্তিক বলে আমি মনে করি। নির্দিষ্ট উদ্যোক্তা কর্তৃক অর্থ প্রদত্ত মাধ্যমে সম্ভাব্য ক্রেতাদের পণ্য কিনতে উদ্বুদ্ধ করাই হলো বিজ্ঞাপন। এর মাধ্যমে পণ্য সম্পর্কিত তথ্য ক্রেতাদের নিকট আকর্ষণীয়ভাবে উপস্থাপন করা হয়। এ টেলিভিশন, ওয়েবসাইট প্রভৃতি মাধ্যমে পণ্য সম্পর্কিত যেকোনো তথ্য প্রচার বিজ্ঞাপনের উদাহরণ। উদ্দীপকে 'মুবিন ফ্যাশন' খ্যাতিসম্পন্ন বোরকা উৎপাদনকারী একটি প্রতিষ্ঠান। এটি দেশের বাজারে বিভিন্ন উপলক্ষ্যকে কেন্দ্র করে বিক্রি বাড়াতে বিক্রয় প্রসার কৌশল গ্রহণ করে। বর্তমানে এটি আন্তর্জাতিক বাজারে পণ্য বিক্রির মাধ্যমে ব্যবসায় সম্প্রসারণের সিদ্ধান্ত নিয়েছেন। কিন্তু তীব্র প্রতিযোগিতার মধ্যে বিক্রয় টার্গেট পূরণ করতে না পারায় এটি অর্থব্যয় করে বিভিন্ন মিডিয়ায় প্রমোশনের চিন্তা করছে। 'মুবিন ফ্যাশন' আন্তর্জাতিক বাজারে ঢুকতে বিজ্ঞাপন কৌশল নেওয়ার সিদ্ধান্ত নিয়েছে। এজন্য এটি অর্থের বিনিময়ে বিভিন্ন মিডিয়াতে (টেলিভিশন, ইন্টারনেট, সোশ্যাল মিডিয়া প্রভৃতি) পণ্যের প্রচারণা চালাবে। এতে এটির পণ্য সম্পর্কে বিশ্বব্যাপী তথ্য উপস্থাপন করা সম্ভব হবে। এর ফলে বিদেশি ক্রেতারা প্রতিষ্ঠানটির পণ্য সম্পর্কে জেনে তা কিনতে আগ্রহী হবে। এর মাধ্যমে এটি বিদেশি ক্রেতাদের সাথে সংযোগ স্থাপন করে বিশ্ববাজারে প্রবেশ করতে পারবে। তাই বলা যায়, 'মুবিন ফ্যাশনের' বিভিন্ন মিডিয়ায় প্রমোশনের চিন্তাটি যৌক্তিক।"
        }
      ]
    }
  ]
}