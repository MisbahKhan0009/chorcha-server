{
  "title": "ঢাকা ইমপিরিয়াল কলেজ ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'এনাম অ্যাডভারটাইজিং' বিভিন্ন প্রতিষ্ঠানের পক্ষে তাদের পণ্যের বিজ্ঞাপন প্রদান করে থাকে। তাদের বিজ্ঞাপনের আবেদন অত্যন্ত হৃদয়গ্রাহী ও আকর্ষণীয়। ফলে প্রতিষ্ঠানটির ব্যবসায়ের পরিধি দিন দিন বাড়ছে। শুরুতে ১০ জন কর্মী থাকলেও আজ তাদের ১০০ জন কর্মী কাজ করছে। সম্প্রতি 'এনাম অ্যাডভারটাইজিং' ধূমপানে নিরুৎসাহিতকরণ, মাদকের কুফল জাতীয় জনসচেতনতামূলক সেমিনারের আয়োজন করে। এতে প্রতিষ্ঠানটির সুনাম ও ব্যবসায়ের পরিধি আরও বাড়বে।",
      "tag": "DIC 25",
      "sub_questions": [
        {
          "label": "ক",
          "question": "CAB-এর পূর্ণরূপ লেখো।",
          "explanation": "Consumers Association of Bangladesh (CAB)"
        },
        {
          "label": "খ",
          "question": "'বিপণনের কোন কাজটি ক্রেতা-বিক্রেতার দূরত্ব হ্রাস করে'-ব্যাখ্যা করো।",
          "explanation": "বিপণনের পরিবহন কাজটি ক্রেতার এবং বিক্রেতার দূরত্বকে হ্রাস করে। পরিবহন হলো পণ্যসামগ্রী এক স্থান থেকে অন্য স্থানে আনা-নেওয়ার কাজ। এটি পণ্যের স্থানগত উপযোগ সৃষ্টি করে। এর মাধ্যমে বিক্রেতা চাহিদা অনুযায়ী তার পণ্য সহজেই বিভিন্ন স্থানে অবস্থানরত ক্রেতার কাছে পৌঁছাতে পারে। ফলে ক্রেতা ও বিক্রেতার মধ্যকার দূরত্ব হ্রাস হয়।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন ধরনের উযোগ সৃষ্টি করছে?",
          "explanation": "নিম্নের অনুরূপঃ 'এনাম অ্যাডভার্টাইজিং' তথ্যগত উপযোগ সৃষ্টি করছে। যেকোনো পণ্য কেনার আগে ভোক্তারা পণ্যটি সম্পর্কে জেনে নিতে চায়। তাই পণ্য সম্পর্কে বিভিন্ন তথ্য নিয়মিত ক্রেতাকে জানাতে হয়। বিজ্ঞাপনের মাধ্যমে ক্রেতাকে পণ্য সম্পর্কে ধারণা দেওয়া হয়। এক্ষেত্রে বিজ্ঞাপনের মাধ্যমে তথ্যগত উপযোগ সৃষ্টি হয়। 'এনাম অ্যাডভার্টাইজিং' বিভিন্ন প্রতিষ্ঠানের পক্ষে পণ্যের বিজ্ঞাপন দিয়ে থাকে। এক্ষেত্রে প্রতিষ্ঠানগুলো একটি নির্দিষ্ট পরিমাণ অর্থ 'এনাম অ্যাডভার্টাইজিং'কে দিয়ে থাকে। আর অর্থের বিনিময়েই 'এনাম অ্যাডভার্টাইজিং' বিজ্ঞাপন নির্মাণ করে দেয়। বিজ্ঞাপনগুলো সাধারণত হৃদয়গ্রাহী ও আকর্ষণীয় হয়। এভাবে বিজ্ঞাপন তৈরি করে 'এনাম অ্যাডভার্টাইজিং' পণ্য সম্পর্কিত তথ্য ক্রেতাদের সামনে তুলে ধরে। ফলে যারা বিজ্ঞাপন দেখে, তারা বিজ্ঞাপিত পণ্য ও উৎপাদনকারী প্রতিষ্ঠান সম্পর্কে জানতে পারে। এর ফলে জ্ঞানগত বাধা দূর হয় ও তথ্যগত উপযোগ সৃষ্টি হয়। তাই বলা যায়, উদ্দীপকের প্রতিষ্ঠানটি তথ্যগত উপযোগ সৃষ্টি করে।"
        },
        {
          "label": "ঘ",
          "question": "মুনাফা অর্জনের পাশাপাশি উদ্দীপকের 'এনাম অ্যাডভারটাইজিং' এর কার্যক্রমকে বিপণনের সামাজিক দৃষ্টিকোণ থেকে মূল্যায়ন করো।",
          "explanation": "নিম্নের অনুরূপঃ মুনাফা অর্জনের পাশাপাশি 'এনাম অ্যাডভার্টাইজিং'-এর সামাজিক বিপণন কার্যক্রম তাৎপর্যপূর্ণ। সমাজকে ক্ষতিকর ও ধ্বংসাত্মক বিষয় থেকে রক্ষার উপলব্ধি থেকে বিপণনের সামাজিক কল্যাণমূলক কার্যক্রমের ধারণা আসে। এ ধারণার প্রেক্ষিতে সমাজের জন্য ক্ষতিকর এমন কার্যক্রম না করার প্রতি উৎসাহ দেওয়া হয়। সমাজের কল্যাণের বিষয়টি এক্ষেত্রে বিশেষ গুরুত্ব পায়। 'এনাম অ্যাডভার্টাইজিং' বিভিন্ন প্রতিষ্ঠানের পক্ষে বিজ্ঞাপন দিয়ে থাকে। শুরুতে এখানে ১০ জন কাজ করলেও ধীরে ধীরে এর কলেবর বাড়ে। সম্প্রতি প্রতিষ্ঠানটি ধূমপানে নিরুৎসাহিতকরণ, মাদকের কুফল জাতীয় জনসচেতনতামূলক সেমিনারের আয়োজন করে। ধূমপান ও মাদক গ্রহণ উভয়ই ব্যক্তি ও সমাজের জন্য ক্ষতিকর। এ ক্ষতিকর দিকগুলোই মূলত সেমিনারে তুলে ধরা হয়। 'এনাম অ্যাডভার্টাইজিং' ধূমপান ও মাদকের মতো ক্ষতিকর দিকগুলো চিহ্নিত করে। এ কাজগুলোর মাধ্যমে কীভাবে সামাজিক অবক্ষয় হচ্ছে তা অনুধাবন করে। এ থেকে সমাজের মানুষকে মুক্ত করার জন্য জনসচেতনতামূলক সেমিনারের আয়োজন করে। এতে অংশগ্রহণকারী মানুষজন মাদক ও ধূমপানের ক্ষতিকর দিকগুলো সম্পর্কে জানবে। এতে তাদের মাঝে মাদক ও ধূমপান পরিহার করার প্রবণতা তৈরি হবে। ফলে। সমাজের উন্নতি হবে। এভাবে সমাজের উন্নয়নে কার্যক্রম পরিচালনাই হলো বিপণনের সামাজিক কল্যাণমূলক কাজ। তাই বলা যায়, 'এনাম অ্যাডভার্টাইজিং'-এর সামাজিক কল্যাণমূলক কার্যক্রম তাৎপর্যপূর্ণ।"
        }
      ]
    },
    {
      "number": "2",
      "uddipok": "জনাব মাসুদ আম পাকার মৌসুমে রাজশাহীতে চাষিদের নিকট থেকে কিছু আম বাগান লিজ নেন। বিভিন্ন পরিবহন ব্যবস্থার মাধ্যমে চট্টগ্রামের রিয়াজউদ্দিন বাজারে আম নিয়ে আসেন। ভালো সংরক্ষণ ব্যবস্থা না থাকায় তিনি ছোট-বড় নির্বিশেষে সব আম গড়ে ১০০ টাকা, মাঝারি আম ১৩০ টাকা এবং ছোট আম ১১০ টাকা দরে বিক্রি করেন। স্থানীয় ব্যবসায়ীরা বেশি লাভবান হলেও. জনাব মাসুদ তেমন মুনাফা অর্জন করতে পারেননি।",
      "tag": "DIC 25",
      "sub_questions": [
        {
          "label": "ক",
          "question": "প্রমিতকরণ কোন ধরনের উপযোগ সৃষ্টি করে?",
          "explanation": "প্রমিতকরণ মানগত উপযোগ সৃষ্টি করে।"
        },
        {
          "label": "খ",
          "question": "বিক্রয়কে একাধিক কাজের সমষ্টি বলা হয় কেন? ব্যাখ্যা করো।",
          "explanation": "অর্থের বিনিময়ে বিক্রেতার কাছ থেকে ক্রেতার কাছে পণ্যের মালিকানা হস্তান্তরই হলো বিক্রয়। একটি প্রতিষ্ঠানের জন্য পণ্য বিক্রয় করা একটি গুরুত্বপূর্ণ কাজ। কারণ বিক্রয়ের সাথে প্রতিষ্ঠানের মুনাফা অর্জনের বিষয়টি জড়িত থাকে। বিক্রয়ের ওপর ক্রেতার সন্তুষ্টি নির্ভর করে। তাছাড়া প্রাতিষ্ঠানিক উদ্দেশ্য অর্জন, প্রকৃত ক্রেতা সৃষ্টি, চাহিদা ও যোগানের সমতা বিধানে বিক্রয় প্রধান ভূমিকা পালন করে। তাই বিক্রয়কে একাধিক কাজের সমষ্টি বলা হয়।"
        },
        {
          "label": "গ",
          "question": "উদ্দীপকে জনাব মাসুদ কোন ধরনের মধ্যস্থকারবারি? ব্যাখ্যা করে।",
          "explanation": "উদ্দীপকে জনাব মাসুদ একজন বণিক মধ্যস্থকারবারি। নিজেদের মূলধন বিনিয়োগ করে যেসকল মধ্যস্থকারবারিরা পণ্য কেনা-বেচার মাধ্যমে ব্যবসায় পরিচালনা করে তাদের বণিক মধ্যস্থকারবারি বলে। এরা উৎপাদকের কাছ থেকে পণ্য কিনে পুনরায় বিক্রি করে। এছাড়া এরা পণ্যের মালিকানা ও ঝুঁকি বহন করে। উদ্দীপকের জনাব মাসুদ আম পাকার মৌসুমে রাজশাহীতে চাষিদের নিকট থেকে কিছু আম বাগান লিজ নেন। বিভিন্ন পরিবহন ব্যবস্থার মাধ্যমে তিনি চট্টগ্রামের রিয়াজ উদ্দিন বাজারে আম নিয়ে আসেন। এক্ষেত্রে জনাব মাসুদ রাজশাহীর আম উৎপাদনকারী চাষিদের কাছ থেকে কিনে চট্টগ্রামে তা বিক্রি করেন। পণ্য কেনার পর উক্ত পণ্যের মালিকানা ও ঝুঁকি তিনি বহন করেন। তাছাড়া সকল কার্যক্রমে তিনি নিজস্ব মূলধন বিনিয়োগ করেন। এসব বৈশিষ্ট্য বণিক মধ্যস্থকারবারির সাথে সামঞ্জস্যপূর্ণ। তাই বলা যায়, উদ্দীপকে জনাব মাসুদ একজন বণিক মধ্যস্থকারবারি।"
        },
        {
          "label": "ঘ",
          "question": "জনাব মাসুদের মুনাফা কম হওয়ার কারন কী? বিপণন কার্যবলির আলোকে বিশ্লেষণ করো।",
          "explanation": "জনাব মাসুদের মুনাফা কম হওয়ার কারণ বিপণনের গুদামজাতকরণ কার্যাবলির অভাব।। গুদাজাতকরণের মাধ্যমে উৎপাদন থেকে বিক্রির মাঝামাঝি সময়ে পণ্য সংরক্ষণ করা যায়। এতে সময়গত উপযোগ সৃষ্টি হয়। তাছাড়া এটি এক মৌসুমের পণ্য অন্য মৌসুমে বেশি দামে বিক্রিতে সহায়তা করে। উদ্দীপকের জনাব মাসুদ রাজশাহী থেকে পরিবহনের মাধ্যমে চট্টগ্রামের রিয়াজউদ্দীন বাজারে আম নিয়ে আসেন। তার ভালো সংরক্ষণ ব্যবস্থা নেই। ফলে তিনি ছোট-বড় সব আম গড়ে ১০০ টাকা, মাঝারি আম ১৩০ টাকা ও ছোট আম ১১০ টাকা দরে বিক্রি করেন। এতে স্থানীয় ব্যবসায়ীরা বেশি লাভবান হলেও জনাব মাসুদ তেমন মুনাফা অর্জন করতে পারেননি। জনাব মাসুদের পণ্য সংরক্ষণের ব্যবস্থা না থাকা মূলত গুদামজাতকরণের অভাবের দিকে ইঙ্গিত করে। ফলে উৎপাদন ও বিক্রির মাঝামাঝি সময়ে আমের গুণগত মান রক্ষা করা যায় না। তাছাড়া দ্রুত আম পচে যাওয়ার আশঙ্কাও তৈরি হয়। তাই জনাব মাসুদকে কম দামেই আম বিক্রি করে দিতে হয়। হিমাগার বা গুদামজাতকরণের ব্যবস্থা থাকলে তিনি আম সংরক্ষণ করে রাখতে পারতেন। চাহিদা অনুযায়ী অন্য মৌসুমেও আম বিক্রি করে বেশি মুনাফা অর্জন করা সম্ভব হতো। তাই বলা যায়, জনাব মাসুদের মুনাফা কম হওয়ার কারণ বিপণনের গুদামজাতকরণ কার্যাবলির অভাব।"
        }
      ]
    },
    {
      "number": "3",
      "uddipok": "মধুমিতা ফুড লি. একটি বিখ্যাত ভোগ্য পণ্য উৎপাদন ও বিপণনকারী প্রতিষ্ঠান। বর্তমানে প্রতিষ্ঠানটি উন্নতমানের মিল্ক বিস্কুট উৎপাদন করতে চায়। এজন্য সমগ্র দেশ থেকে প্রায় তিন লক্ষ সম্ভাব্য ভোক্তাদের কাছ থেকে মতামত গ্রহণ করে। উত্ত ভোক্তাদের রুচি ও পছন্দ অনুযায়ী প্রস্তুতকৃত বিস্কুটের বাজার সৃষ্টির লক্ষ্যে বিভিন্ন টেলিভিশন চ্যানেলে তথ্য প্রচার করে। এর ফলে অল্পদিনের মধ্যে উত্ত্য প্রতিষ্ঠান কাঙ্ক্ষিত বিক্রয় লক্ষ্য অর্জনে সক্ষম হয়।",
      "tag": "DIC 25,DIC 25",
      "sub_questions": [
        {
          "label": "ক",
          "question": "বন্ডেড ওয়্যার হাউজ কী?",
          "explanation": "আমদানিকৃত পণ্যের ওপর শুল্ক পরিশোধের আগ পর্যন্ত পণ্য যে গুদামঘরে থাকে তাকে বন্ডেড ওয়‍্যার হাউজ বলে।"
        },
        {
          "label": "খ",
          "question": "'বিপণনে মধ্যস্থব্যবসায়ীর উপস্থিতি পণ্যের মূল্য বৃদ্ধি করে'- ব্যাখ্যা করো।",
          "explanation": "যে সকল ব্যক্তি বা প্রতিষ্ঠান উৎপাদনকারীর কাছ থেকে পণ্য সংগ্রহ করে চূড়ান্ত ভোক্তা বা ব্যবহারকারীর কাছে পৌঁছে দেয় তাকে মধ্যস্থব্যবসায়ী বলে। বিপণনে মধ্যস্থব্যবসায়ী উৎপাদক ও ভোক্তার মাঝে অবস্থান করে পণ্যের মূল্য বাড়ায়। এর উৎপাদনকারী ও ভোক্তার মাঝে অবস্থান করে পণ্য হাত বদলের মাধ্যমে মুনাফা অর্জন করে। কারণ প্রত্যেক' মধ্যস্থব্যবসায়ী পণ্যের ক্রয়মূল্যের সাথে লাভ যোগ করে তা বিক্রি করে। এর ফলে পণ্যের মূল্য বাড়ে এবং ক্রেতাসাধারণ ক্ষতিগ্রস্ত হয়।"
        },
        {
          "label": "গ",
          "question": "উল্লিখিত উদ্দীপকে প্রতিষ্ঠানটি প্রাথমিক পর্যায়ে কোন ধরনের বিপণন কার্যাবলি সম্পাদন করছে? ব্যাখ্যা করো।",
          "explanation": "নিম্নের অনুরূপঃ উদ্দীপকে প্রতিষ্ঠানটি প্রাথমিক পর্যায়ে উৎপাদন পূর্ববর্তী বাজার বিশ্লেষণ কাজটি সম্পাদন করে। পণ্য উৎপাদন করার আগেই সেই পণ্যের বাজার বিশ্লেষণ করা খুবই গুরুত্বপূর্ণ। বাজার বিশ্লেষণে ক্রেতারা পণ্যটি পছন্দ করবে কি না, তাদের পছন্দ কেমন, পণ্যের মূল্য কেমন হওয়া উচিত এসব জানা যায়। সঠিক বাজার বিশ্লেষণ করতে পারলে ব্যবসায়ে সফল হওয়া সহজ হয়। উদ্দীপকে মধুমিতা ফুড লি. একটি বিখ্যাত ভোগ্য পণ্য উৎপাদন ও বিপণনকারী প্রতিষ্ঠান। প্রতিষ্ঠানটি বর্তমানে উন্নতমানের বিস্কুট উৎপাদন করতে চায়। এজন্য ভোক্তাদের কাছ থেকে মতামত গ্রহণ করে। এর মাধ্যমে প্রতিষ্ঠানটি জানতে পারে উৎপাদিত বিস্কুট ভোক্তারা পছন্দ করবে কি না। এছাড়া ভোক্তারা কোন স্বাদ বা ধরনের বিষ্ণুট পছন্দ করবে তাও জানতে পারে। প্রতিষ্ঠানটি উৎপাদিত বিস্কুটের মূল্য সম্পর্কেও ভোক্তাদের মতামত জানতে পারে। আর এসব কাজ বিপণনের বাজার বিশ্লেষণ কার্যাবলির সাথে সম্পৃক্ত। সুতরাং, প্রতিষ্ঠানটি প্রাথমিক পর্যায়ে উৎপাদন পূর্ববর্তী বাজার বিশ্লেষণ কাজটি সম্পাদন করেছে।"
        },
        {
          "label": "ঘ",
          "question": "তুমি কি মনে করো উদ্দীপকে উল্লিখিত প্রতিষ্ঠানটি বিজ্ঞাপনের যথাযথ মাধ্যম ব্যবহারের কারণেই কাঙ্ক্ষিত লক্ষ্যে পৌঁছাতে সক্ষম হয়েছে?",
          "explanation": "নিম্নের অনুরূপঃ উদ্দীপকে প্রতিষ্ঠানটি বিজ্ঞাপনের যথাযথ মাধ্যম 'টেলিভিশন' ব্যবহারের কারণেই কাঙ্ক্ষিত লক্ষ্যে পৌঁছাতে সক্ষম হয়েছে বলে আমি মনে করি। টেলিভিশন বর্তমান সময়ের বহুল প্রচলিত বিজ্ঞাপন মাধ্যম। এ মাধ্যমে বিভিন্ন ছবি, ভাষা, রং, শব্দ ব্যবহার করে বিজ্ঞাপন উপস্থাপন করা হয়। এছাড়া এ মাধ্যমে সবচেয়ে বেশি সংখ্যক মানুষের কাছে পণ্য সম্পর্কিত তথ্য পৌঁছানো যায়। উদ্দীপকে মধুমিতা ফুড লি. একটি ভোগ্য পণ্য উৎপাদন ও বিপণনকারী -প্রতিষ্ঠান। প্রতিষ্ঠানটি ভোক্তাদের রুচি ও পছন্দ অনুযায়ী বিস্কুট উৎপাদন করে। বিস্কুটের বাজার সৃষ্টির লক্ষ্যে প্রতিষ্ঠানটি টেলিভিশন চ্যানেলে -তথ্য প্রচার করে। ফলে অল্পদিনের মধ্যেই উক্ত প্রতিষ্ঠান কাঙ্ক্ষিত বিক্রয় লক্ষ্য অর্জনে সক্ষম হয়। প্রতিষ্ঠানটি টেলিভিশন চ্যানেলে বিস্কুটের বিজ্ঞাপন দেয়। টেলিভিশনের মাধ্যমে পণ্যের বিজ্ঞাপন খুব সহজ ও আকর্ষণীয়ভাবে উপস্থাপন করা হয়। তাছাড়া সব শ্রেণি ও পেশার মানুষ টেলিভিশনে বিজ্ঞাপন দেখতে ও শুনতে পারে। ফলে পণ্য সম্পর্কিত তথ্য অধিক সংখ্যক মানুষের কাছে পৌঁছানো যায়। এতে পণ্যের চাহিদা বেড়ে যায়। ফলে পণ্যের বিক্রি ও মুনাফা বাড়ে। আর এভাবেই প্রতিষ্ঠানটি বিক্রয় লক্ষ্য অর্জনে সক্ষম হয়। তাই বলা যায়, বিজ্ঞাপনের যথাযথ মাধ্যম টেলিভিশন ব্যবহারের কারণেই প্রতিষ্ঠানটি কাঙ্ক্ষিত লক্ষ্যে পৌঁছাতে সক্ষম হয়েছে।"
        }
      ]
    },
    {
      "number": "4",
      "uddipok": "জনাব আশরাফ নিউমার্কেটে একটি ফাস্টফুডের দোকান দিয়েছেন। তার টার্গেট গ্রুপ হচ্ছে কলেজ ও বিশ্ববিদ্যালয়ের শিক্ষার্থীরা। এ যুগের শিক্ষার্থীদের খাবারের পছন্দের ওপর ভিত্তি করে তিনি একটি অনলাইন পেইজ খোলেন। এ পেইজে তিনি বিভিন্ন খাবারের আকর্ষণীয় ছবি আপলোড করেন এবং বর্তমান ও ভবিষ্যৎ ক্রেতাদের মন্তব্য আহ্বান করেন।",
      "tag": "DIC 25,DIC 25",
      "sub_questions": [
        {
          "label": "ক",
          "question": "সামগ্রিক বিপণন মতবাদ (Holistic Marketing) কী?",
          "explanation": "সামগ্রিক বিপণন মতবাদের মূল কথা হলো- দক্ষ এবং অভিজ্ঞ কর্মীবাহিনী গড়ে তোলা, ভোক্তাদের সর্বোচ্চ ভ্যালু দেওয়া, সমাজের কল্যাণ সাধন, বিভিন্ন পক্ষের প্রতি সুসম্পর্ক সৃষ্টি এবং তা ধরে রাখা।"
        },
        {
          "label": "খ",
          "question": "ভোক্তা ও ক্রেতার পার্থক্য লেখো।",
          "explanation": "ক্রেতা ও ভোক্তার পার্থক্য নিচে দেওয়া হলো- ক্রেতা (Buyer) ভোক্তা (Consumer) ক্রেতা এমন ব্যক্তি, যারা পণ্য বা সেবা কিনতে বাজারে প্রবেশ করে। ভোক্তা এমন ব্যক্তি, যারা পণ্য বা সেবা ব্যবহার বা উপভোগ করে। ক্রেতা পণ্য বা সেবা কিনে তা নিজেদের বা অন্যদের ব্যবহারের জন্য রাখে। ভোক্তা পণ্য বা সেবা ব্যবহারের মাধ্যমে তার প্রয়োজন পূরণ করেন। ক্রেতা পণ্য বা সেবা কেনার মূল উদ্দেশ্য বিক্রি বা ব্যবহারের জন্য না হলেও, ভোক্তা তা ব্যবহারের জন্য কিনে থাকেন। ভোক্তা সাধারণত উপভোগ বা ব্যবহারের উদ্দেশ্যে পণ্য বা সেবা কিনেন। ক্রেতা সাধারণত বাণিজ্যিক উদ্দেশ্যে পণ্য কিনে থাকে। ভোক্তা পণ্য বা সেবা শুধুমাত্র ব্যক্তিগত প্রয়োজন পূরণের জন্য কিনে থাকে।"
        },
        {
          "label": "গ",
          "question": "জনাব আশরাফের ব্যবসায়িক কার্যক্রম বিপণনের কোন বৈশিষ্ট্যের সাথে সামঞ্জস্যপূর্ণ? ব্যাখ্যা করো।",
          "explanation": "নিম্নের অনুরূপঃ উদ্দীপকে জনাব শহীদের ব্যবসায়ীক কার্যক্রম বিপণনের ভোক্তামুখী প্রক্রিয়া বৈশিষ্ট্যের সাথে সামঞ্জস্যপূর্ণ। সর্বোচ্চ ভ্যালু সৃষ্টি ও প্রদানের মাধ্যমে লাভজনক উপায়ে শক্তিশালী ক্রেতা সম্পর্ক সৃষ্টি করাকে বিপণন বলে। বিপণনের সকল কাজ ভোক্তাকেই ঘিরে সম্পাদন করা হয়। তাই বিপণনকে ভোক্তামুখী প্রক্রিয়া বলা হয়। উদ্দীপকে জনাব শহীদ একটি ফাস্টফুড দোকানের মালিক। তার লক্ষ্য হচ্ছে কলেজ ও বিশ্ববিদ্যালয় শিক্ষার্থীরা। বর্তমান সময়ের শিক্ষার্থীদের খাবারের পছন্দের ওপর ভিত্তি করে তিনি একটি অনলাইন পেজ খুলেন। তিনি বিভিন্ন খাবারের ছবি আপলোড করেন এবং বর্তমান ও ভবিষ্যৎ ক্রেতাদের মন্তব্য আহ্বান করেন।ফলে জনাব শহীদের গৃহীত কাজটির লক্ষ্য স্থিত ভোক্তার চাহিদার উপর ভিত্তি করে করা হচ্ছে। তিনি ভোক্তার চাহিদাকে গুরুত্ব দেওয়ার ক্ষেত্রেই আকর্ষণীয় ছবি আপলোড করেন এবং বর্তমান ও ভবিষ্যৎ ক্রেতাদের মন্তব্য আহবান করেন। এসব কাজের মাধ্যমে বোঝা যায় তার কাজটি বিপণনের ভোক্তমুখী প্রক্রিয়ার সাথে সামঞ্জস্যপূর্ণ।"
        },
        {
          "label": "ঘ",
          "question": "প্রতিযোগিতামূলক বাজারে জনাব আশরাফের গৃহীত কার্যক্রমের যৌক্তিকতা বিপণনের ক্রমবিকাশের যুগ উল্লেখপূর্বক উদ্দীপকের আলোকে মূল্যায়ন করো।",
          "explanation": "নিম্নের অনুরূপঃ প্রতিযোগিতামূলক বাজারে জনাব শহীদের গৃহীত কার্যক্রমটি যৌক্তিক। বিপণনের মোবাইল মার্কেটিং যুগের ভিত্তিতে উদ্দীপকের আলোকে মূল্যায়ন করা হলো। ইন্টারনেট প্রযুক্তি ব্যবহার করে বিভিন্ন সামাজিক যোগাযোগ মাধ্যমে পণ্য ও সেবা প্রসার মূলক কার্যক্রম চালানোর সময় কাল হলো মোবাইল মার্কেটিং যুগ। উদ্দীপকে জনাব শহীদ একটি ফাস্টফুডের দোকান দেন। তিনি প্রাথমিক পর্যায়ে কলেজ ও বিশ্ববিদ্যালয় শিক্ষার্থীদের টার্গেট করেন। এ যুগে শিক্ষার্থীদের খাবার পছন্দের উপর ভিত্তি করে তিনি অনলাইনে একটি পেজ খুলেন। যার মাধ্যমে তিনি বিভিন্ন খাবারের আকর্ষণীয় ছবি আপলোড করেন, সেখানে বর্তমান ও সম্ভাব্য ক্রেতাগণ তাদের মন্তব্য করেন। এখানে দেখা যাচ্ছে, তিনি তার বিপণন প্রচার মূলক কাজ সম্পাদনের জন্য অনলাইন ভিত্তিক বিভিন্ন যোগাযোগ মাধ্যম ব্যবহার করেন। তার কাজটি বিপণনের আধুনিক বা বর্তমান যুগকে নির্দেশ করে। তার উক্ত যুগটি হচ্ছে মোবাইল মার্কেটিং যুগ। ২০১০ সালের পর হতে বিপণকারী প্রতিষ্ঠানগুলো ব্যাপকভাবে বিভিন্ন সামাজিক যোগাযোগ মাধ্যম ব্যবহার করে তাদের পণ্য ও সেবার সম্পর্কে ক্রেতাদের মাঝে প্রচার করে থাকে। অনলাইন মার্কেটিং, facebook twitter, youtube ও google ইত্যাদির জনপ্রিয় সামাজিক যোগাযোগ মাধ্যমগুলো ব্যবহার করে বর্তমান অনলাইন মার্কেটিং ব্যাপক জনপ্রিয়তা করতে সক্ষম হয়েছে। একইভাবে উদ্দীপকে জনাব শহীদ তার বিপণন কার্যক্রমের প্রসার কাজের জন্য অনলাইন পেজ খোলেন এবং সেই পেজের মাধ্যমে তিনি বর্তমান ও ভবিষ্যৎ ক্রেতাদের সাথে যোগাযোগ রক্ষা করেন, যা বর্তমান যুগের প্রেক্ষিতে একটি যৌক্তিক সিদ্ধান্ত।"
        }
      ]
    },
    {
      "number": "5",
      "uddipok": "বাঙালির প্রাণের উৎসব পহেলা বৈশাখ। বছরের অন্যান্য মাসের তুলনায় এ সময় কিছু পণ্যের বিক্রি অস্বাভাবিকভাবে বেড়ে যায়। দিবসটি উপলক্ষে টাঙ্গাইলের তাঁত ব্যবসায়ীরা নিত্যনতুন ডিজাইনের শাড়ি, পাঞ্জাবি, থ্রিপিস প্রভৃতি তৈরি করে বাজারজাতকরণ করে। উৎসবকে কেন্দ্র করে টাঙ্গাইলের তাঁত ব্যবসায়ীরা ক্রেতাসাধারণকে বিভিন্ন ধরনের বাট্টার অফার দেয় এবং নির্দিষ্ট পণ্যের ওপর বিশেষ মূল্য ছাড় প্রদান করে সফল হয়।",
      "tag": "DIC 25,DIC 25",
      "sub_questions": [
        {
          "label": "ক",
          "question": "ব্র্যান্ড আনুগত্য কী?",
          "explanation": "বাজারে অনুরূপ পণ্য থাকার পরও কোনো ক্রেতা কর্তৃক একই ব্র্যান্ডের পণ্য বার বার ক্রয় করার প্রবণতাকে ব্র্যান্ড আনুগত্য বলে।"
        },
        {
          "label": "খ",
          "question": "রিবেট কীভাবে ক্রেতাকে পণ্য ক্রয়ে আগ্রহী করে? ব্যাখ্যা করো।",
          "explanation": "রিবেটের ক্ষেত্রে পণ্যের তালিকা মূল্য থেকে কম অর্থ নেওয়ার ফলে ক্রেতা পণ্য কিনতে আগ্রহী হয়। রিবেট একধরনের মূল্য ছাড়। সাধারণত নির্দিষ্ট সময়ের জন্য পণ্যের ওপর এটি কার্যকর থাকে। রিবেট বা ছাড় চলাকালীন ক্রেতারা নির্ধারিত মূল্যের থেকে কিছুটা কমে সেটি কিনতে পারে। এক্ষেত্রে সাধারণত নগদ অর্থ ছাড় দেওয়া হয়ে থাকে। এসব কারণেই রিবেট বা ছাড় ক্রেতাকে পণ্য কিনতে আগ্রহী করে।"
        },
        {
          "label": "গ",
          "question": "টাঙ্গাইলের তাঁত ব্যবসায়ীরা বাজার বিভক্তিকরণের কোন ভিত্তিটি অনুসরণ করেছে? ব্যাখ্যা করো।",
          "explanation": "নিম্নের অনুরূপঃ টাঙ্গাইলের তাঁত ব্যবসায়ীরা আচরণভিত্তিক বিভক্তি করন চলক উপলক্ষ ভিত্তিটি অনুসরণ করেছেন  ভোক্তাদের জ্ঞান, মনোভাব, পন্যের ব্যবহার, পণ্যের প্রতি সারা ইত্যাদি বিবেচনা করে যখন বাজারকে বিভিন্ন ভাগে বিভক্ত করা হয় তাকে আচরণভিত্তিক বিভক্তি কারণ বলে। বিভক্তি করনের ভিত্তিগুলো হচ্ছে: উপলক্ষ, প্রত্যাশিত সুবিধা, ব্যবহারকারীর মর্যাদা, ব্যবহারের হার, আনুগত্য মর্যাদা,প্রস্তুতি পর্যায়, অন্যের প্রতি মনোভাব ইত্যাদি। উদ্দীপকে, বাঙালির প্রাণের উৎসব পহেলা বৈশাখ। বছরের অন্যান্য মাসের তুলনায় এ সময় কিছু পণ্য বিক্রি অস্বাভাবিকভাবে বেড়ে যায়। দিবসটি উপলক্ষে টাঙ্গাইলের তাঁত ব্যবসায়ীরা নিত্যনতুন ডিজাইনের শাড়ি, পাঞ্জাবি থ্রি পিস প্রভৃতি তৈরি করে বাজারজাত করেন। উক্ত পোশাক তৈরির কার্যক্রম গুলো আচরণভিত্তিক বিভক্তি করনের উপলক্ষর সাথে সামঞ্জস্যপূর্ণ। তাই বলা যায়, টাঙ্গাইলের ব্যবসায়ীরা আচরণভিত্তিক বিভক্তি করনের চলক \"উপলক্ষ\" ভিত্তিটি অনুসরণ করেছেন।"
        },
        {
          "label": "ঘ",
          "question": "টাঙ্গাইলের তাঁত ব্যবসায়ীরা বিপণন মিশ্রণের যে উপাদানটি ব্যবহার করে সফল হয়েছে তার গুরুত্ব বিশ্লেষণ করো।",
          "explanation": "নিম্নের অনুরূপঃ টাঙ্গাইলের তাঁত ব্যবসায়ীরা বিপণন মিশ্রণের \"মূল্য\" উপাদানটি ব্যবহার করে সফল হয়েছেন। কোন পণ্য বা সেবা অর্জনের জন্য ক্রেতা যে আর্থিক ত্যাগ স্বীকার করে তাকে মূল্য বলে। উৎপাদন, বিক্রেতা এবং ভোক্তার নিকট মূল্য অত্যন্ত গুরুত্বপূর্ণ বিষয় হিসেবে বিবেচিত হয়। তাই বিপণনে পণ্যের মূল্য একটি স্পর্শকাতর বিষয়। মূল্য নির্ধারণের বিষয়গুলো হলো: তালিকা মূল্য, বাট্টা,ছাড়, পরিশোধনের সময় ও বাকির শর্ত ইত্যাদি। উদ্দীপকে, বাঙালির প্রাণের উৎসব পহেলা বৈশাখ। বছরের অন্যান্য মাসের তুলনায় এ সময় কিছু পণ্য বিক্রি অস্বাভাবিকভাবে বেড়ে যায়। দিবসটি উপলক্ষে টাঙ্গাইলের তাঁত ব্যবসায়ীরা নিত্যনতুন ডিজাইনের শাড়ি, পাঞ্জাবি থ্রি পিস প্রভৃতি তৈরি করে বাজারজাত করেন। উৎসবকে কেন্দ্র করে টাঙ্গাইলের তাঁত ব্যবসায়ীরা ক্রেতা সাধারণকে বিভিন্ন ধরনের বাট্টার অফার দেন এবং নির্দিষ্ট পণ্যের ওপর বিশেষ মূল্য ছাড় প্রদান করেন। মূল্য নির্ধারণ বিপণনের একটি গুরুত্বপূর্ণ কাজ। কারণ মূল্য নির্ধারণের উপরে বিপণনয়ের সফলতা নির্ভর করে। কেননা পণ্যের মূল্য বেশি ধার্য করা হলে যেমন ক্রেতারা পণ্য ক্রয় করতে চাইবে না তেমনি কম মূল্য ধার্য করা হলেও পণ্যটি মানসম্মত কি না সে বিষয়ে সন্দেহ পোষণ করতে চাইবে, ফলের পণ্যটি ক্রয় করতে চাইবে না। তাই বিপণনকারীকে পণ্যের মূল্য নির্ধারণের অত্যন্ত বিচক্ষণতার পরিচয় দিতে হয়। উদ্দীপকের ব্যবসায়ীরা বিবরণ মিশ্রণের মূল্য উপাদান টি ব্যবহার পূর্বক বর্ণের মূল্য নির্ধারণ করে ব্যবসা সফল হন।"
        }
      ]
    },
    {
      "number": "6",
      "uddipok": "ইউনিক কোম্পানি লি. বোতলজাত শ্যাম্পু উৎপাদনকারী প্রতিষ্ঠান। কোম্পানিটি ভোক্তাদের বয়স ও জীবন চক্র, আয়, পারিবারিক আয়তন ইত্যাদি বিবেচনা করে পণ্য বাজারজাত করে। তারা মনে করে বিপণনে বাজারের আয়তন, ক্রেতার ক্রয়ক্ষমতা, প্রতিষ্ঠানের শক্তি সামর্থ্য, যোগ্যতা এবং পর্যাপ্ততা বাজার বিভক্তিকরণকে কার্যকর করার অন্যতম উপাদান।",
      "tag": "DIC 25,DIC 25",
      "sub_questions": [
        {
          "label": "ক",
          "question": "বিপণনে PLC-এর পূর্ণরূপ কী?",
          "explanation": "বিপণনে PLC-এর পূর্ণরূপ হলো- Product Life Cycle।"
        },
        {
          "label": "খ",
          "question": "'অযাচিত পণ্য ক্রেতারা সহজে কিনতে চায় না'-ব্যাখ্যা করো।",
          "explanation": "যেসব পণ্য সম্পর্কে ক্রেতারা জানে না কিংবা জানলেও ক্রয়ের ইচ্ছা পোষণ করে না তাকে অযাচিত পণ্য বলে। যেমন- জীবনবিমা পলিসি, বিশ্বকোষ, সমাধি পাথর ইত্যাদি। অযাচিত পণ্য অত্যাবশ্যকীয় পণ্য নয়। এ সকল পণ্য ছাড়া ক্রেতারা স্বাভাবিক জীবনযাপন করতে পারে। একারণে ক্রেতারা সহজে অযাচিত পণ্য ক্রয় করতে চায় না।"
        },
        {
          "label": "গ",
          "question": "উদ্দীপকে ইউনিক কোম্পানি লি. এর বাজার বিভক্তিকরণে কোন ভিত্তিটি অনুসরণ করেছে? ব্যাখ্যা করো।",
          "explanation": "নিম্নের অনুরূপঃ উদ্দীপকে ইউনিক কোম্পানি লিমিটেডের বাজার বিভক্তিকরণ এর জনসংখ্যা ভিত্তিক বা জনমিতিক বিভক্তিকরণ ভিত্তি টি ব্যবহার করা হয়েছে। মোট বাজারকে ক্ষুদ্র ক্ষুদ্র বিভিন্ন অংশে ভাগ করে একই বৈশিষ্ট্যের কতিপয় উপ বাজারে পরিণত করাকে বাজার বিভক্তিকরণ বলে। বাজার বিভক্তিকরনের গুরুত্বপূর্ণ একটি ভিত্তি হলো জনসংখ্যা ভিত্তিক বা জনমিতিক বিভক্তি করণ। জনসংখ্যার বিভিন্ন বৈশিষ্ট্যের ভিত্তিতে বাজারকে বিভিন্ন ভাগে ভাগ করা হলে তাকে জনসংখ্যা ভিত্তিক বা জনমিতিক বিভক্তিকরণ বলা হয়। উদ্দীপকের ইউনিক কোম্পানি লিমিটেড বোতলজাত শ্যাম্পু প্রদানকারী প্রতিষ্ঠান কোম্পানিটি ভোক্তাদের বয়স ও জীবনচক্র আয় পারিবারিক আয়তন ইত্যাদি বিবেচনা করে পণ্য বাজারজাত করে।"
        },
        {
          "label": "ঘ",
          "question": "\"কার্যকর বাজার বিভক্তিকরণ কতকগুলো শর্তের উপর নির্ভরশীল\"-উদ্দীপকের আলোকে বিশ্লেষণ করো।",
          "explanation": "নিম্নের অনুরূপঃ কার্যকর বাজার বিভক্তিকরণ এর পাঁচটি কৌশল এর উপর নির্ভর করে উদ্দীপকের আলোকে নিচে আলোচনা করা হলো। বর্তমান প্রতিযোগিতামূলক ব্যবসায় জগতে বিপণনে সফলতার জন্য সমগ্র বাজায় কে ক্ষুদ্র ক্ষুদ্র অংশে ভাগ করা হয়। পরবর্তীতে ক্ষুদ্র এই অংশের ভোক্তাদের সন্তুষ্টি বিধানের জন্য বিপণন কার্যক্রম গ্রহণ করা হয়। কার্যকর বাজার বিভক্তিকরণ এর পাঁচটি কৌশল রয়েছে এবং তা হলো পৃথক করণ যোগ্য কার্যোপযোগী পরিমাপযোগ্য প্রবেশযোগ্য পর্যাপ্ত। বাজার বিভাগটির আয়তন ক্রেতাদের ক্রয় ক্ষমতা এবং বিভক্তিকরণের বৈশিষ্ট্য পরিমাপযোগ্য হতে হবে। নির্দিষ্ট বাজার বিভাগে বিপণন কর্মসূচি বাস্তবায়ন ও পণ্য পরিবেশনের জন্য প্রবেশ যোগ্যতা থাকতে হবে। বাজার বিভাগটির কার্যক্রম পরিচালনা যোগ্য ও মুনাফা অর্জনের উপযোগী হওয়া প্রয়োজন। বাজার কেমন ভাবে ভাগ করতে হবে যেন উপবিভাগ গুলোর স্বতন্ত্র বৈশিষ্ট্য বিদ্যমান থাকে। বাজার বিভক্তিকরণ এর সময় উপ বাজার বা উপবিভাগ গুলোতে ক্রেতাদের আকর্ষণ করার বা তাদেরকে সেবা দানের সামর্থ্য প্রতিষ্ঠানটি আছে কিনা তা বিবেচনা করতে হবে।"
        }
      ]
    },
    {
      "number": "7",
      "uddipok": "হোটেল নিরাপদ লি. ১৯৮০ সাল থেকে কক্সবাজারে পর্যটকদের জন্য সেবা দিয়ে আসছে। তাদের হোটেল কর্তৃক প্রদত্ত সেবার যথেষ্ট চাহিদা থাকলেও বর্তমানে ধীরে ধীরে তা হ্রাস পাচ্ছে। কারণ বর্তমানে পর্যটকরা নিরাপদ আশ্রয়ের পাশাপাশি বিলাসবহুল ব্যবস্থাকেও প্রাধান্য দিচ্ছে। ফলে প্রতিষ্ঠানটি তাদের প্রদত্ত সেবার বিক্রয় বৃদ্ধিতে নতুন মূল্য নির্ধারণ কৌশল ব্যবহার করে বর্তমান সমস্যা মোকাবিলা করার চিন্তাভাবনা করছে।",
      "tag": "DIC 25",
      "sub_questions": [
        {
          "label": "ক",
          "question": "ছাড় কী?",
          "explanation": "নির্দিষ্ট সময়ে কোন নির্দিষ্ট বিক্রেতার কাছ থেকে পণ্য কিনলে তালিকা মূল্য থেকে যে পরিমাণ নগদ অর্থ ছাড় পাওয়া যায় তাকে রিবেট বা ছাড় বলে।"
        },
        {
          "label": "খ",
          "question": "'আড়ং' বর্তমানে পণ্যের জীবন চক্রের কোন স্তরে অবস্থান করছে? ব্যাখ্যা করো।",
          "explanation": "'আড়ং' বর্তমানে পণ্যের জীবন চক্রের পূর্ণতা স্তরে অবস্থান করছে। পূর্ণতা স্তরে বিক্রি সর্বোচ্চ পর্যায়ে পৌঁছায় এবং প্রতিযোগীর সংখ্যা বাড়তে থাকে। এ স্তরে প্রতিষ্ঠান পণ্যের বৈশিষ্ট্য পরিবর্তনের চেষ্টা করে। সাধারণত এ স্তরের স্থায়িত্বকাল বেশি হয়। 'আড়ং' এর প্রতিযোগীর সংখ্যা ক্রমশ বাড়ছে। তাই তারা প্রতিনিয়ত পণ্যের বৈশিষ্ট্য ও ডিজাইনে পরিবর্তন আনার চেষ্টা করে। তাই বলা যায়, বর্তমানে 'আড়ং' পণ্যের জীবন চক্রের 'পূর্ণতা স্তরে অবস্থান করছে।"
        },
        {
          "label": "গ",
          "question": "হোটেল নিরাপদ লি. কর্তৃক প্রদত্ত সেবা পণ্যের জীবন চক্রের কোন স্তরে রয়েছে? ব্যাখ্যা করো।",
          "explanation": "হোটেল নিরাপদ লি. কর্তৃক প্রদত্ত সেবা পণ্যের জীবন চক্রের পূর্ণতা স্তরে রয়েছে। পণ্যের জীবন চক্রের পূর্ণতা স্তরে পণ্যের বিক্রির পরিমাণ সর্বোচ্চ স্তরে পৌঁছায়। এক পর্যায়ে পণ্য বিক্রি ও মুনাফার পরিমাণ উভয়ই কমতে থাকে। প্রতিযোগীর সংখ্যাও এ স্তরে বাড়তে থাকে। অছাড়া এ স্তরে প্রতিযোগীরা নতুন নতুন বৈশিষ্ট্যের পণ্য বাজারে ছাড়ে। উদ্দীপকের হোটেল নিরাপদ লি. ১৯৮০ সাল থেকে কক্সবাজারে পর্যটকদের জন্য সেবা দিয়ে আসছে। একসময় হোটেল কর্তৃক প্রদত্ত সেবার যথেষ্ট চাহিদা ছিল। তবে বর্তমানে তা ধীরে ধীরে হ্রাস পাচ্ছে। কারণ বর্তমানে পর্যটকরা নিরাপদ আশ্রয়ের পাশাপাশি বিলাসবহুল ব্যবস্থাকেও প্রাধান্য দিচ্ছে। এক্ষেত্রে দেখা যাচ্ছে প্রতিষ্ঠানটির প্রদত্ত সেবার চাহিদা ও বিক্রি কমে যাচ্ছে। ফলে মুনাফাও হ্রাস পাচ্ছে। তাছাড়া পর্যটকরাও নতুন বৈশিষ্ট্য ও সুবিধাসম্পন্ন সেবা প্রত্যাশা করছে। এসব বৈশিষ্ট্য পণ্যের জীবন চক্রের পূর্ণতা স্তরের সাথে মিলে যায়। তাই বলা যায়, হোটেল নিরাপদ লি. কর্তৃক প্রদত্ত সেবা পণ্যের জীবন চক্রের পূর্ণতা স্তরে রয়েছে।"
        },
        {
          "label": "ঘ",
          "question": "উদ্দীপকে উল্লিখিত পরিস্থিতি থেকে উত্তরণে হোটেল নিরাপদ লি. এর কোন ধরনের মূল্য নির্ধারণ কৌশল গ্রহণ করা উচিত বলে তুমি মনে করো?",
          "explanation": "উদ্দীপকে উল্লিখিত পরিস্থিতি থেকে উত্তরণে হোটেল নিরাপদ লি.-এর চাহিদাভিত্তিক মূল্য নির্ধারণ কৌশল গ্রহণ করা উচিত বলে আমি মনে করি। পণ্য বা সেবার চাহিদা স্তরের ওপর ভিত্তি করে মূল্য নির্ধারণ করাই হলো চাহিদাভিত্তিক মূল্য নির্ধারণ। এক্ষেত্রে পণ্যের চাহিদা বাড়লে পণ্যমূল্যও বাড়ে। আবার, পণ্যের চাহিদা কমলে পণ্যমূল্য কমে। উদ্দীপকের হোটেল নিরাপদ লি. ১৯৮০ সাল থেকে কক্সবাজারে পর্যটকদের জন্য সেবা দিয়ে আসছে। বর্তমানে পর্যটকরা নিরাপদ আশ্রয়ের পাশাপাশি বিলাসবহুল ব্যবস্থাকেও প্রাধান্য দিচ্ছে। ফলে প্রদত্ত সেবার' চাহিদা ধীরে ধীরে হ্রাস পাচ্ছে। এক্ষেত্রে প্রতিষ্ঠানটির প্রদত্ত সেবার বিক্রয় বৃদ্ধিতে চাহিদাভিত্তিক মূল্য নির্ধারণ করা উচিত। হোটেলটির সেবার চাহিদা যখন বেশি ছিল তখন সেবার মূল্য বেশি নির্ধারণ করলেও ভোক্তারা তা গ্রহণ করতো। কিন্তু বর্তমানে পরিবর্তিত পরিস্থিতিতে চাহিদা হ্রাস পেয়েছে। ফলে পূর্বের মূল্যে ভোক্তারা সেবা গ্রহণ করতে অনীহা প্রকাশ করবে। তাই হোটেলটির উচিত চাহিদার সাথে মিল রেখে নতুন মূল্য নির্ধারণ করা। ফলে ভোক্তারা কমমূল্যে সেবা গ্রহণ করতে পারবে। এটি হোটেলের বিক্রি বাড়াতে ইতিবাচক ভূমিকা রাখবে। তাই আমি মনে করি, বর্তমান পরিস্থিতি থেকে উত্তরণে হোটেল নিরাপদ লি. এর চাহিদাভিত্তিক মূল্য নির্ধারণ করা উচিত।"
        }
      ]
    },
    {
      "number": "8",
      "uddipok": "মি. খালেক 'আবির জুট মিল' এর ব্যবস্থাপক। তিনি ব্যবস্থাপনা কর্তৃপক্ষের সিদ্ধান্ত অনুযায়ী কারখানার বিভিন্ন বিভাগের জন্য ৪টি - কম্পিউটার ক্রয়ের সিদ্ধান্ত নেন। সম্প্রতি প্রতিষ্ঠানটি পুরাতন কিছু যন্ত্রপাতি বিক্রয়ের জন্য আগ্রহী ক্রেতাদের যন্ত্রপাতি পরিদর্শনসাপেক্ষে যে মূল্যে ক্রয় করতে ইচ্ছুক তা লিখিতভাবে জমাদানের আহ্বান জানায়।",
      "tag": "DIC 25,DIC 25",
      "sub_questions": [
        {
          "label": "ক",
          "question": "কাঁচামাল কী?",
          "explanation": "যেসব প্রাকৃতিক সম্পদ কোনো প্রকার প্রক্রিয়াকরণ ছাড়াই প্রথমবারের মতো উৎপাদনে ব্যবহৃত হয় সেগুলোকে কাঁচামাল বলে।"
        },
        {
          "label": "খ",
          "question": "মূল্য নির্ধারণ কেন গুরুত্বপূর্ণ? ব্যাখ্যা করো।",
          "explanation": "প্রাতিষ্ঠানিক উদ্দেশ্য অর্জনের মাধ্যমে বিপণন কার্যক্রম গতিশীল করতে মূল্য নির্ধারণ করতে হয়। পণ্য বা সেবা উৎপাদনের মূল উদ্দেশ্য হলো তা বিক্রি করার মাধ্যমে মুনাফা অর্জন করা। মূল্য নির্ধারণের মাধ্যমে মুনাফার গতিপ্রকৃতি জানা যায়। তাছাড়া প্রতিযোগিতায় টিকে থাকা, পণ্যমানে নেতৃত্ব দেওয়া, নগদ প্রবাহ নিশ্চিত করা, বিনিয়োগ তুলে নেওয়ার জন্য মূল্য নির্ধারণ করা গুরুত্বপূর্ণ।"
        },
        {
          "label": "গ",
          "question": "মি. খালেক প্রতিষ্ঠানের জন্য কোন ধরনের পণ্য ক্রয় করেন? ব্যাখ্যা করো।",
          "explanation": "নিম্নের অনুরূপঃ মি. খালেক প্রতিষ্ঠানের জন্য আনুষঙ্গিক যন্ত্রপাতি ক্রয় করেন। আনুষঙ্গিক যন্ত্রপাতি মূলধন জাতীয় শিল্প পণ্যের অন্তর্গত। এরূপ পণ্য উৎপাদন কাজে বিশেষ সহায়তা করে। তবে এটি চূড়ান্ত পণ্যের অংশ নয়। এ ধরনের পণ্যের এককপ্রতি মূল্য অনেক বেশি। কিন্তু যত্নসহকারে ব্যবহার করলে অনেকদিন টিকে। উদ্দীপকের মি. খালেক জুট মিলের ব্যবস্থাপনা পদে নিয়োজিত। সম্প্রতি ব্যবস্থাপনা কর্তৃপক্ষের সিন্ধান্ত অনুযায়ী তিনি ৪টি কম্পিউটার কেনার সিদ্ধান্ত নেন। এই কম্পিউটারগুলো কারখানার বিভিন্ন বিভাগে ব্যবহৃত হবে। এক্ষেত্রে কম্পিউটারগুলো সরাসরি জুট মিলের তৈরি পণ্যের অংশ না হয়েও উৎপাদন কাজে বিশেষ ভূমিকা রাখবে। আবার আনুষঙ্গিক যন্ত্রপাতির মতো এদেরও এককপ্রতি মূল্য বেশি এবং দীর্ঘদিন সুবিধা দেবে। তাই বলা যায়, মি. খালেক প্রতিষ্ঠানের জন্য আনুষজিাক যন্ত্রপাতি ক্রয় করেন।"
        },
        {
          "label": "ঘ",
          "question": "উদ্দীপকে পুরাতন যন্ত্রপাতি বিক্রয়ের ক্ষেত্রে প্রতিষ্ঠানের মূল্য নির্ধারণ পদ্ধতির যৌক্তিকতা বিশ্লেষণ করো।",
          "explanation": "নিম্নের অনুরূপঃ উদ্দীপকে প্রতিষ্ঠানটির পুরাতন যন্ত্রপাতি বিক্রয়ের ক্ষেত্রে দরপত্রভিত্তিক মূল্য নির্ধারণ পদ্ধতির ব্যবহার যৌক্তিক। দরপত্রভিত্তিক মূল্য নির্ধারণ পদ্ধতিতে বিভিন্ন ক্রেতার কাছে দাম সম্পর্কিত তথ্য চাওয়া হয়। ক্রেতাদের ভেতর থেকে যে বেশি দাম দিতে পারবে, তার কাছেই পণ্য বিক্রি করা হয়। এক্ষেত্রে ক্রেতারা পণ্যের উপযোগিতার ওপর ভিত্তি করে পণ্যের মূল্য নির্ধারণ করে। উদ্দীপকের মি. খালেক জুট মিলের একজন ব্যবস্থাপক। সম্প্রতি তিনি কারখানার বিভিন্ন বিভাগের জন্য নতুন কম্পিউটার কেনার সিদ্ধান্ত নেন। এজন্য তিনি পুরাতন কিছু যন্ত্রপাতি বিক্রি করতে চান। এক্ষেত্রে তিনি আগ্রহী ক্রেতাদের পরিদর্শন সাপেক্ষে যে মূল্যে কিনতে ইচ্ছুক তা লিখিতভাবে জমাদানের আহ্বান জানান। পুরাতন যন্ত্রপাতি সাধারণত কেউ কিনতে চায় না। কারণ বাজারে অধিক সুবিধাসম্পন্ন নতুন প্রযুক্তির যন্ত্রপাতি ইতোমধ্যেই আছে। তাই মি. খালেক নিজে দাম নির্ধারণ করলে হবে না, তাকে ক্রেতাদের মনোভাব বুঝতে হবে। তারা যে দামে কিনতে ইচ্ছুক সেই দামে পণ্য বিক্রি করতে হবে। তবে সবচেয়ে লাভজনক ক্রেতাদের কাছে পণ্য বিক্রি করা উত্তম। দরপত্র আহ্বান করে মি. খালেক সবচেয়ে বেশি দামে কিনতে ইচ্ছুক ক্রেতাদের খুঁজে বের করতে পারবেন। এতে তার আর্থিক দিক সুরক্ষিত থাকবে। তাই বলা যায়, পুরাতন যন্ত্রপাতি বিক্রির জন্য দরপত্রভিত্তিক মূল্য নির্ধারণ পদ্ধতির ব্যবহার যথার্থ।"
        }
      ]
    },
    {
      "number": "9",
      "uddipok": "মিসেস রাবেয়া তার মেয়েকে নিয়ে স্কুলে যান। স্কুল ছুটি শেষে বাড়িতে ফিরছেন। পথিমধ্যে ফুচকাওয়ালা দেখে তার মেয়ের বায়না হলো ফুচকা খাওয়ার। তাই মেয়ের বায়না মেটাতে বাধ্য হয়ে মেয়েকে ফুচকা কিনে দিলেন। বাসায় ফিরে এসে তিনি দেখতে পেলেন তার স্বামী একটি মস্তবড় ফ্রিজ কিনে এনেছেন। এই ফ্রিজ পেয়ে মিসেস রাবেয়া অনেক খুশি।",
      "tag": "DIC 25",
      "sub_questions": [
        {
          "label": "ক",
          "question": "প্রাতিষ্ঠানিক বাজার কী?",
          "explanation": "অব্যবসায়ী অথবা অমুনাফাভোগী প্রতিষ্ঠানগুলোর সমন্বয়ে গঠিত বাজারকে প্রাতিষ্ঠানিক বাজার বলে।"
        },
        {
          "label": "খ",
          "question": "'Gen Z' কোন ধরনের ভোক্তা বাজার বিভক্তিকরণের অন্তর্গত? ব্যাখ্যা করো।",
          "explanation": "'Gen Z' জনসংখ্যাভিত্তিক ভোন্তা বাজার বিভক্তিকরণের 'প্রজন্ম' চলকের অন্তর্গত। প্রজন্মের ভিত্তিতে ভোক্তা বাজারকে বিভিন্ন ভাগে ভাগ করা যায়। আগের প্রজন্মের মানুষের আচরণ বর্তমান প্রজন্মের মানুষের মতো ছিল না। প্রজন্মগত পার্থক্য থাকার কারণেই মানুষের চিন্তা, মনোভাব, আয় এবং ভোগ প্রবণতার মধ্যে পার্থক্য পরিলক্ষিত হয়। বেবি বুমার, ইকো বুমার, প্রজন্ম X, প্রজন্ম Y, প্রজন্ম Z প্রভৃতি বিভিন্ন প্রজন্মের নাম। তাই বলা যায়, 'Gen Z' জনসংখ্যাভিত্তিক ভোক্তা বাজার বিভক্তিকরণের 'প্রজন্ম' চলকের অন্তর্গত।"
        },
        {
          "label": "গ",
          "question": "মিসেস রাবেয়া মেয়ের বায়না মেটাতে গিয়ে কোন ধরনের পণ্য ক্রয় করলেন? ব্যাখ্যা করো।",
          "explanation": "মিসেস রাবেয়া মেয়ের বায়না মেটাতে লোভনীয় পণ্য ক্রয় করলেন। লোভনীয় পণ্য এক ধরনের সুবিধা পণ্য। এ জাতীয় পণ্য ক্রেতারা দেখামাত্র বা আবেগের বশে কিনে থাকে। সাধারণত এসব পণ্য কেনার আগে ক্রেতার, কোনো পরিকল্পনা থাকে না। বাদাম, চকলেট, বেলুন, ফুচকা, চটপটি প্রভৃতি লোভনীয় পণ্যের উদাহরণ। উদ্দীপকের মিসেস রাবেয়া মেয়েকে নিয়ে স্কুল থেকে বাসায় ফিরছিলেন। পথিমধ্যে ফুচকাওয়ালাকে দেখে তার মেয়ে ফুচকা খাওয়ার বায়না ধরে। তাই তিনি তাকে ফুচকা কিনে দিতে বাধ্য হন। ফুচকা, চটপটি জাতীয় খাবারগুলো ক্রেতারা পূর্বপরিকল্পনা নিয়ে কেনে না। বরং, দেখামাত্র সাময়িকভাবে এসব পণ্য কেনার বা খাওয়ার আগ্রহ জাগে। অর্থাৎ, ক্রেতারা লোভে পড়ে বা আবেগের বশবর্তী হয়ে ফুচকা বা চটপটি কেনে। এসব বৈশিষ্ট্য লোভনীয় পণ্যের ক্ষেত্রে দেখা যায়। তাই বলা যায়, মিসেস রাবেয়া মেয়ের বায়না মেটাতে লোভনীয় পণ্য কিনে দেন।"
        },
        {
          "label": "ঘ",
          "question": "উদ্দীপকে মিসেস রাবেয়ার স্বামী যে ধরনের পণ্য ক্রয় করলেন। তা কি পূর্বপরিকল্পনা করে ক্রয় করা হয়? উভয়ের সপক্ষে যুক্তি দেখাও।",
          "explanation": "হ্যাঁ, উদ্দীপকে মিসেস রাবেয়ার স্বামী যে শপিং পণ্য কিনলেন তা পূর্ব পরিকল্পনা করে কেনা হয়। শপিং পণ্য নিয়মিত কেনা হয় না। তাই এ ধরনের পণ্য কেনার আগে ক্রেতারা ভালোভাবে পরিকল্পনা করে নেন। তারা অনেক সময় নিয়ে বিভিন্ন দোকান ঘুরে পণ্যের মান, মূল্য, ডিজাইন, আকৃতি প্রভৃতি তুলনা করেন। অবশেষে সবচেয়ে উপযোগী পণ্যটি বেছে নেন। মিসেস রাবেয়া স্কুল থেকে বাসায় ফিরে দেখলেন তার স্বামী একটি ফ্রিজ কিনে এনেছেন। ফ্রিজ পেয়ে তিনি এখন অনেক খুশি। মিসেস রাবেয়ার স্বামীর কেনা পণ্যটি ঘন ঘন-কেনা হয় না। তাছাড়া এর দাম বেশি হওয়ায় ক্রেতারা বিভিন্ন দোকান ঘুরে মান, মূল্য, আকৃতি প্রভৃতি বিষয় তুলনা করে দেখেন। এরই ধারাবাহিকতায় সবচেয়ে ভালো পণ্যটি বেছে নেন। আর এসব বৈশিষ্ট্য শপিং পণ্যের সাথে মিলে যায়। মিসেস রাবেয়ার স্বামীর কেনা ফ্রিজ তথা শপিং পণ্যটি যথেষ্ট মূল্যবান। তাই এক্ষেত্রে সময় ব্যয় করে কখন, কীভাবে, কোন মূল্যে, কী মানের পণ্য কেনা হবে তা ঠিক করে নিতে হয়। অন্যথায়, ভুল বা খারাপ মানের পণ্য কেনার আশঙ্কা বেশি থাকে। যার ফলে ক্রেতা আর্থিক দিক দিয়ে ক্ষতিগ্রস্ত হয়। অর্থাৎ, ক্ষতির হাত থেকে বাঁচতে শপিং পণ্য কেনার আগে অবশ্যই পরিকল্পনা করা প্রয়োজন। উপরিউক্ত আলোচনা সাপেক্ষে বলা যায়, মিসেস রাবেয়ার স্বামী যে শপিং পণ্য কিনলেন তা পূর্ব পরিকল্পনা করে কেনা হয়।"
        }
      ]
    },
    {
      "number": "10",
      "uddipok": "জনাব নাফিস কৃষি শিক্ষায় উচ্চতর ডিগ্রি প্রাপ্ত। তিনি গবেষণার মাধ্যমে পরিবেশবান্ধব কীটনাশক ওষুধ আবিষ্কার করেছেন। মেহগনির ফল হতে বিশেষ প্রক্রিয়ায় তৈরি এ ওষুধ ফসলের জন্য ক্ষতিকর কীট-পতঙ্গকে বিতাড়িত করলেও পরিবেশবান্ধব অন্যান্য কীট-পতঙ্গ, ফসল ও জনস্বাস্থ্যের কোনো ক্ষতি করে না। তার এ' আবিষ্কার সম্পর্কে দেশের বেশ কয়েকটি পত্রিকায় নিবন্ধনও ছাপা হয়েছে। ফলে কৃষি ক্ষেত্রে নাফিস একটি অতিপরিচিত নাম। সম্প্রতি ঢাকায় অনুষ্ঠিত কৃষি মেলায় বিভিন্ন ব্যক্তি ও প্রতিষ্ঠানের সাথে তার উদ্ভাবিত ওষুধ সম্পর্কে নানান তথ্য বিনিময় হয়েছে। উদ্ভাবিত কীটনাশক ওষুধের ভবিষ্যৎ সম্ভাবনা দেখে 'এগ্রো ফার্মা' নামের একটি প্রতিষ্ঠান তার সাথে চুক্তিবদ্ধ হয়। এখন থেকে প্রতিষ্ঠানটি তার উদ্ভাবিত ওষুধটি উৎপাদন ও বিপণন করবেন।",
      "tag": "DIC 25",
      "sub_questions": [
        {
          "label": "ক",
          "question": "ইভেন্ট কী?",
          "explanation": "সুসংবদ্ধ ও পরিকল্পিত ঘটনাই হলো ইভেন্ট।"
        },
        {
          "label": "খ",
          "question": "ভাবমূর্তিগত উপযোগ কীসের মাধ্যমে সৃষ্টি হয়? ব্যাখ্যা করো।",
          "explanation": "বিপণন প্রসারের মাধ্যমে ভাবমূর্তিগত উপযোগ সৃষ্টি হয়। জনসাধারণ বা ক্রেতাকে নতুন পণ্য সম্পর্কে জানানো এবং তা কিনতে আগ্রহী করে তোলা হচ্ছে বিপণন প্রসার। বিপণন প্রসারের হাতিয়ার মূলত পাঁচ ধরনের। এগুলো হলো; বিজ্ঞাপন, ব্যক্তিক বিক্রয়, জনসংযোগ, বিক্রয় প্রসার ও প্রত্যক্ষ বিপণন। যেকোনো প্রতিষ্ঠানের সুনাম সৃষ্টি ও ভাবমূর্তি বাড়াতে বিপণন প্রসার কার্যকর ভূমিকা রাখে। এভাবে বিপণন প্রসার ভাবমূর্তিগত উপযোগ সৃষ্টি করে।"
        },
        {
          "label": "গ",
          "question": "বিপণন প্রসারের কোন হাতিয়ারের কারণে জনাব নাফিস পরিচিতি পেয়েছে? ব্যাখ্যা করো।",
          "explanation": "বিপণন প্রসারের প্রচার হাতিয়ারের কারণে জনাব নাফিস পরিচিতি পেয়েছেন। গণমাধমে অর্থ না দিয়ে কোনো পণ্য, সেবা বা ধারণা সম্পর্কে জনসাধারণের কাছে অনুকূল মতামত উপস্থাপনই হলো প্রচার। এটি গণমাধ্যমে প্রচারিত হয়। আর জনকল্যাণ সাধনই প্রচারের উদ্দেশ্য। ফলে এর গ্রহণযোগ্যতা বেশি। উদ্দীপকের জনাব নাফিস গবেষণার মাধ্যমে পরিবেশবান্ধব কীটনাশক আবিষ্কার করেছেন। তার এ আবিষ্কার সম্পর্কে দেশের বেশ কয়েকটি পত্রিকায় নিবন্ধনও ছাপা হয়েছে। ফলে কৃষি ক্ষেত্রে নাফিস একটি অতি পরিচিত নাম। এক্ষেত্রে জনাব নাফিসের আবিষ্কার সম্পর্কে কোনো অর্থ ছাড়াই কয়েকটি গণমাধ্যমে নিবন্ধন ছাপা হয়েছে। এর মাধ্যমে আবিষ্কার সম্পর্কে জনসাধারণের কাছে অনুকূল ধারণা উপস্থাপন করা হয়েছে। ফলে এর প্রাণেেযাগ্যতা জনসাধারণের কাছে বেশি। এসব বৈশিষ্ট্য প্রচারের সাথে মিল রয়েছে। তাই বলা যায়, বিপণন প্রসারের প্রচার হ্যতিয়ারের কারণে জনাব নাফিস পরিচিতি পেয়েছেন।"
        },
        {
          "label": "ঘ",
          "question": "'এগ্রো ফার্মা' এবং জনাব নাফিসের চুক্তি সম্পাদনে বিক্রয় প্রসারের যে হাতিয়ার গুরুত্বপূর্ণ অবদান রেখেছে তার ভূমিকা উদ্দীপকের আলোকে বিশ্লেষণ করো।",
          "explanation": "'এগ্রো ফার্মা' এবং জনাব নাফিসের চুক্তি সম্পাদনে ভোড়া বিক্রয় প্রসারের অন্তর্গত মেলা বা প্রদর্শনী গুরুত্বপূর্ণ অবদান রেখেছে। পণ্য বা সেবার বিক্রি বাড়াতে বিশ্বের প্রায় সব দেশেই প্রদর্শণী বা মেলার আয়োজন করা হয়। সাধারণত দেশের অভ্যন্তরে ও আন্তর্জাতিক বাজারে পণ্যের বিক্রি বাড়ানোর জন্য এরূপ আয়োজন করা হয়। মেলায় আসা ক্রেতারা নির্দিষ্ট পণ্য বা প্রতিষ্ঠান সম্পর্কে জানতে পারে। উদ্দীপকের জনাব নাফিস গবেষণার মাধ্যমে পরিবেশবান্ধব কীটনাশক আবিষ্কার করেছেন। বিপণন প্রসারের প্রচার হাতিয়ারের কারণে তিনিও তার আবিষ্কার বেশ পরিচিতি লাভ করে। সম্প্রতি ঢাকায় অনুষ্ঠিত কৃষি মেলায় বিভিন্ন ব্যক্তিও প্রতিষ্ঠানের সাথে তার উদ্ভাবিত ঔষধ সম্পর্কে নানান তথ্য বিনিময় হয়েছে। তার আবিষ্কারের ভবিষ্যৎ সম্ভাবনা দেখে 'এগ্রো ফার্মা' তার সাথে চুক্তিবদ্ধ হয়। জনাব নাফিস ও 'এগ্রো ফার্মা'-র মধ্যকার চুক্তি সম্পাদিত হয়েছে মূলত কৃষি মেলার মাধ্যমে। মেলা আয়োজনের ফলে 'এগ্রো ফার্মা' জনাব নাফিসের ঔষধ সম্পর্কে জানতে পেরেছে। পাশাপাশি উত্ত প্রতিষ্ঠানটি ঔষদের ভবিষ্যৎ সম্ভাবনা মূল্যায়ন করতে সসক্ষম হয়েছে। ফলে উভয়পক্ষের সম্মতিক্রমে চুক্তি সম্পাদিত হয়েছে। এর মাধ্যমে জনাব নাফিস তার ঔষধটি উৎপাদন ও বিক্রি কার্যক্রম শুরু করতে পারবেন। এতে তিনি আর্থিকভাবে লাভবান হবেন। তাই বলা যায়, 'এগ্রো ফার্মা' ও জনাব নাফিসের চুক্তি সম্পাদনে ভোক্তা বিক্রয় প্রসারের অন্তর্গত মেলা বা প্রদর্শনী গুরত্বপূর্ণ অবদান রেখেছে।"
        }
      ]
    },
    {
      "number": "11",
      "uddipok": "বাংলাদেশের স্বনামধন্য ব্র্যান্ড যমুনা ইলেকট্রনিক্স সম্প্রতি সবচেয়ে নতুন ধারা ও বৈশিষ্ট্যের একটি মোবাইল সেট বিক্রয় শুরু করেছে। আতিক মোবাইল সেটটি ক্রয় করে। তার বন্ধু আনানও তার কথা শুনে ঐ মোবাইল সেটটিই কেনার সিদ্ধান্ত নেয়। সম্প্রতি প্রতিষ্ঠানটি ঐ মোবাইল সেটের সাথে একটি গ্রামীণফোনের সিম ও ১০০ মিনিট টকটাইম ফ্রি দিচ্ছে।",
      "tag": "DIC 25",
      "sub_questions": [
        {
          "label": "ক",
          "question": "ই-মেইল কী?",
          "explanation": "ইন্টারনেটের সাহায্যে যে বার্তা, তথ্য বা ফাইল দেওয়া ও নেওয়া হয় তাই ই-মেইল।"
        },
        {
          "label": "খ",
          "question": "বিজ্ঞাপনকে একমুখী যোগাযোগ ব্যবস্থা বলা হয় কেন? ব্যাখ্যা করো।",
          "explanation": "বিজ্ঞাপন হচ্ছে কোনো পণ্য বা সেবার প্রতি জনসাধারণের দৃষ্টি আকর্ষণের একটি প্রচেষ্টা। এটি মূলত এক ধরনের নৈর্ব্যক্তিক উপস্থাপনা। কারণ বিজ্ঞাপনে প্রচারের বিভিন্ন মাধ্যম ব্যবহার করা হয়। ক্রেতা কেবল মাধ্যম হতে বিক্রেতার পণ্য সম্পর্কে তথ্যাদি পায়। কিন্তু বিজ্ঞাপনে ক্রেতা কখনো বিক্রেতার সাথে যোগাযোগ করতে পারে না। এ কারণে বিজ্ঞাপনকে একমুখী যোগাযোগ বলা হয়।"
        },
        {
          "label": "গ",
          "question": "উদ্দীপকে বর্ণিত আতিক ও তার বন্ধু আনান বিপণনের কোন মৌলিক ধারণাকে প্রকাশ করে? ব্যাখ্যা করো।",
          "explanation": "উদ্দীপকে বর্ণিত আতিক ও তার বন্ধু আনান বিপণনের 'চাহিদা' মৌলিক ধারণাকে প্রকাশ করে। কোনো কিছু পাওয়ার আকাঙ্ক্ষা, কাঙ্ক্ষিত পণ্য বা সেবা কেনার সামর্থ্য এবং অর্থ ব্যয়ের ইচ্ছা থাকলে তাকে চাহিদা বলে। অভাব যখন ক্ষয় ক্ষমতার শর্ত পূরণ করে তখন তা চাহিদায় রূপান্তরিত হয়। উদ্দীপকের যমুনা ইলেকট্রনিক্স সম্প্রতি সবচেয়ে নতুন ধারা ও বৈশিষ্ট্যের একটি মোবাইল সেট বিক্রয় শুরু করেছে। আতিক মোবাইল সেটটি ক্রয় করে। তার বন্ধু আনান ও ঐ মোবাইল সেটটি কেনার সিদ্ধান্ত নেয়। এক্ষেত্রে আতিক ও আনান উভয়েরই মোবাইল সেটটি পাওয়ার আকাঙ্ক্ষা ও কেনার সামর্থ্য আছে। পাশাপাশি মোবাইল সেট কেনার জন্য অর্থ ব্যয়ের ইচ্ছাও তাদের রয়েছে। এসব বৈশিষ্ট্য চাহিদার সাথে মিলে। তাই বলা যায়, উদ্দীপকের বর্ণিত আতিক ও তার বন্ধু আনান বিপণনের 'চাহিদা' মৌলিক ধারণাকে প্রকাশ করে।"
        },
        {
          "label": "ঘ",
          "question": "উদ্দীপকে যমুনা প্রতিষ্ঠান গৃহীত বিক্রয় প্রসার কার্যক্রমের ধরন উল্লেখপূর্বক পদক্ষেপটির যৌক্তিকতা তুলে ধরো।",
          "explanation": "উদ্দীপকে যমুনা প্রতিষ্ঠান ভোক্তা বিক্রয় প্রসারের অন্তর্গত 'সৌজন্য পণ্য দেওয়া' কার্যক্রম গ্রহণ করে, যা যৌক্তিক। চূড়ান্ত ভোক্তাদের পণ্য কিনতে উৎসাহিত করার জন্য ভোক্তা বিক্রয় প্রসার কৌশল বা হাতিয়ার ব্যবহার করা হয়। নমুনা বিতরণ, সৌজন্য পণ্য দেওয়া, প্রিমিয়াম প্রভৃতি ভোক্তা বিক্রয় প্রসারের হাতিয়ার। সৌজন্য হিসেবে ভোক্তাদের পণ্য দেওয়া একটি গুরত্বপূর্ণ কৌশল। যেমন: ভিমবার কিনলে 'ভিম ট্রে' সৌজন্য হিসেবে দেওয়া হয়। উদ্দীপকের যমুনা ইলেকট্রনিক্স বাংলাদেশের একটি স্বনামধন্য ব্র্যান্ড। প্রতিষ্ঠনটি সম্প্রতি সবচেয়ে নতুন ধারা ও বৈশিষ্ট্যের একটি মোবাইল সেট বিক্রয় শুরু করেছে। প্রতিষ্ঠানটি ঐ মোবাইল সেটের সাথে একটি গ্রামীণফোনের সিম ও ১০০ মিনিট টকটাইম ফ্রি দিচ্ছে। এরূপ ফ্রি দেওয়ার কাজটি হলো মূলত সৌজন্য পণ্য দেওয়া। যমুনা ইলেকট্রনিক্সের মতো আরও অনেক প্রতিষ্ঠিত প্রতিষ্ঠান ক্রেতাদের সৌজন্য পণ্য দিয়ে থাকে। এর মাধ্যমে স্বল্পমেয়াদে ক্রেতাদের আকৃষ্ট করা যায়। ফলে ক্রেতারা পণ্য কিনতে উৎসাহিত হয়। এটি বাজারে পণ্যের চাহিদা বাড়ায়। চাহিদা বাড়ার কারণে বিক্রি ও মুনাফাও বাড়ে। তাছাড়া এরূপ অফারের মাধ্যমে প্রতিষ্ঠান প্রতিযোগীদের সাথে প্রতিযোগিতায় টিকে থাকতে পারে। তাই বলা যায়, যমুনা প্রতিষ্ঠান কর্তৃক ভোক্তা বিক্রয় প্রসারের অন্তর্গত 'সৌজন্য পণ্য দেওয়া' কার্যক্রম সম্পূর্ণ যৌক্তিক।"
        }
      ]
    }
  ]
}