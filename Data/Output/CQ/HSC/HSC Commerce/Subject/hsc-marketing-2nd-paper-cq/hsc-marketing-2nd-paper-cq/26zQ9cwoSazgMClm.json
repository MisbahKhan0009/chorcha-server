{
  "title": "ঢাকা সিটি কলেজ ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'নোভা বেকারীর মালিক জনাৰ মিনহাজ ক্রেতাদের চাহিদা ও রুচি অনুযায়ী উন্নতমানের বিস্কুট, পাউরুটি ও কেক তৈরি করেন। ফলে তার প্রতিষ্ঠানের সুনাম পাচ্ছে। অপরদিকে তার বন্ধু মইনুল মনে করেন \"উৎপাদন যত বেশি তত বেশি মুনাফা অর্জন করা সম্ভব।\"",
      "tag": "DCC 24",
      "sub_questions": [
        {
          "label": "ক",
          "question": "বিপণন কী?",
          "explanation": "ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়া হলো বিপণন।"
        },
        {
          "label": "খ",
          "question": "'সকল ক্রেতা ভোক্তা নয়'- ব্যাখ্যা করো।",
          "explanation": "সব ভোক্তাই ক্রেতা, কিন্তু সব ক্রেতা ভোক্তা না-ও হতে পারে। যারা ব্যক্তিগত বা পারিবারিক ভোগের জন্য পণ্য কেনে তাদেরকে ভোক্তা বলে। ভোক্তা পণ্য কিনে তা ব্যবহারের মাধ্যমে উপযোগ নিঃশেষ করে। অন্যদিকে, যারা পুনঃবিক্রয় বা ভোগের জন্য পণ্যসামগ্রী কেনে তাদের ক্রেতা বলে। পণ্যসামগ্রী কিনলেই ক্রেতা হওয়া যায়। কিন্তু ভোক্তা হতে হলে অবশ্যই ব্যবহারের মাধ্যমে পণ্যের উপযোগ নিঃশেষ করতে হয়। তাই বলা যায়, সকল ক্রেতাই ভোক্তা নয়।"
        },
        {
          "label": "গ",
          "question": "উদ্দীপকে মইনুলের ধারণা কোন বিপণন যুগের সাথে সাদৃশ্যপূর্ণ? আলোচনা করো।",
          "explanation": "উদ্দীপকে মইনুলের ধারণা বিপণনের উৎপাদন যুগের সাথে সাদৃশ্যপূর্ণ। এ যুগকে শিল্পবিপ্লবের যুগও বলা হয়। এ যুগের সময়কাল ছিল ১৮৬০ থেকে ১৯২০ সাল। ইউরোপে শিল্পবিপ্লবের ফলে উৎপাদন ব্যবস্থায় ব্যাপক গতিশীলতা আসে। এ সময়ে উৎপাদন যুগের ব্যাপক ব্যপ্তি ঘটে। এ যুগের মূল বিষয় হলো যত বেশি উৎপাদন তত বেশি মুনাফা। উদ্দীপকে মিনহাজের বন্ধু মইনুল মনে করেন যে, \"উৎপাদন যত বেশি তত বেশি মুনাফা অর্জন করা সম্ভব”। অর্থাৎ, মইনুলের কথায় উৎপাদন যুগের বৈশিষ্ট্য ফুটে ওঠে। উৎপাদন যুগে উৎপাদন ব্যবস্থাপনায় ব্যাপক গতি আসে। এ যুগে প্রতিষ্ঠান বেশি পরিমাণে উৎপাদনের ওপর গুরুত্ব দিয়েছিল। তখন ধারণা করা হয়েছিল যে বেশি পরিমাণে উৎপাদন করলেই মুনাফা অর্জন করা সম্ভব। উৎপাদন যুগের এ বৈশিষ্ট্যের সাথে মইনুলের বক্তব্যের মিল আছে। তাই বলা যায়, উদ্দীপকে মইনুলের ধারণা বিপণনের উৎপাদন যুগের সাথে সাদৃশ্যপূর্ণ।"
        },
        {
          "label": "ঘ",
          "question": "মিনহাজ ও মইনুলের কার্যাবলি বিপণনের ক্রমবিকাশের আলোকে তুলনামূলক বিশ্লেষণ করো।",
          "explanation": "মিনহাজের কাজ বিপণন ক্রমবিকাশের বিপণন যুগের সাথে সাদৃশ্যপূর্ণ, কিন্তু মইনুলের ধারণা উৎপাদন যুগের সাদৃশ্যপূর্ণ। বিপণন যুগে ক্রেতাদের বহুমুখী প্রয়োজন বাড়তে থাকে এবং তারা ধীরে ধীরে সচেতন হতে থাকে। এ যুগে সর্বোচ্চ ভোক্তা সন্তুষ্টি অর্জনের পদক্ষেপ নেওয়া হলেও উৎপাদন যুগ এর সম্পূর্ণ বিপরীত। উৎপাদন যুগে বিশ্বাস করা হতো যে বেশি উৎপাদন করলেই বেশি মুনাফা। এক্ষেত্রে ভোক্তাকে তেমন গুরুত্ব দেওয়া হতো না, বরং উৎপাদনকেই মুনাফা অর্জনের পথ হিসেবে বিবেচনা করা হতো। নোভা বেকারির মালিক জনাব মিনহাজ। তিনি ক্রেতাদের চাহিদা ও রুচি অনুযায়ী উন্নতমানের বিস্কুট, পাউরুটি ও কেক তৈরি করেন। ফলে তার প্রতিষ্ঠানের সুনাম বাড়ছে। তিনি মূলত ক্রেতা সন্তুষ্টির দিকে গুরুত্বারোপ করেন। অপরদিকে, তার বন্ধু মইনুল মনে করেন বেশি উৎপাদনের মাধ্যমেই কেবল বেশি মুনাফা অর্জন করা সম্ভব। ভোক্তাকে সন্তুষ্টি নয়, বরং তিনি মূলত উৎপাদনকেই মুনাফা অর্জনের পন্থা হিসেবে গুরুত্বারোপ করেন। জনাব মিনহাজের ক্রেতা সন্তুষ্টিতে গুরুত্বারোপ করা বিপণন ক্রমবিকাশের বিপণন যুগের সাথে সাদৃশ্যপূর্ণ। বিপণন যুগের মতে মনে করা হয় ভোক্তাই রাজা। কিন্তু তার বন্ধু মইনুলের ধারণা বিপণন যুগের সাথে মিলে না। মইনুলের মতে উৎপাদন বাড়লেই কেবল মুনাফা বাড়বে। অর্থাৎ, তিনি উৎপাদন যুগের ধারণায় বিশ্বাসী। এটি বিপণন যুগ থেকে সম্পূর্ণ আলাদা। তাই বলা যায় যে, উদ্দীপকের জনাব মিনহাজ ও মইনুলের কার্যাবলি বিপণন ক্রমবিকাশের আলোকে বিপরীতমুখী।"
        }
      ]
    },
    {
      "number": "2",
      "uddipok": "Trisha Builders ঢাকার ধানমন্ডিতে বেশকিছু এপার্টমেন্ট তৈরি করেছে এবং এগুলো বিক্রয়ের জন্য নানা ধরনের চটকদার বিজ্ঞাপন, মূল্য হ্রাস অফার, কিস্তিতে মূল্য পরিশোধ ইত্যাদি কার্যক্রম হাতে নিয়েছে। কিন্তু বিক্রয়ের ক্ষেত্রে আশানুরূপ ফল পাচ্ছে না। এ অবস্থায় কোম্পানির বিপণন ব্যবস্থাপক ক্রেতাদের প্রয়োজন ও চাহিদা অনুযায়ী অপেক্ষাকৃত ছোট এপার্টমেন্ট তৈরির প্রস্তাব করেন।",
      "tag": "DCC 24",
      "sub_questions": [
        {
          "label": "ক",
          "question": "ক্রেতা ভ্যালু কী?",
          "explanation": "পণ্য ও সেবা থেকে প্রাপ্ত সুবিধা এবং ঐ সুবিধাপ্রাপ্তির জন্য ব্যয়িত অর্থের পার্থক্যই হলো ক্রেতা ভ্যালু।"
        },
        {
          "label": "খ",
          "question": "'বিপণন একটি ব্যবস্থাপকীয় প্রক্রিয়া'- ব্যাখ্যা করো।",
          "explanation": "সর্বোচ্চ ক্রেতা ভ্যালু সৃষ্টির মাধ্যমে পণ্য তৈরি, বণ্টন ও প্রচার সংক্রান্ত কার্যাবলি পরিচালনা করাকে বিপণন বলে। সুষ্ঠুভাবে বিপণন কার্যাবলি পরিচালনা করতে পরিকল্পনা তৈরি, সংগঠন, কর্মীসংস্থান, নির্দেশনা, প্রেষণা, সমন্বয় এবং নিয়ন্ত্রণ কর্মসূচি নিতে হয়। এসব কর্মসূচি ব্যবস্থাপকীয় কার্যাবলির অন্তর্ভুক্ত। তাই বিপণনকে ব্যবস্থাপকীয় প্রক্রিয়া হিসেবে গণ্য করা হয়।"
        },
        {
          "label": "গ",
          "question": "উদ্দীপকে উল্লিখিত কোম্পানিটির এপার্টমেন্ট বিক্রয়ে আশানুরূপ সাড়া না পাওয়ার কারণ কী? ব্যাখ্যা করো।",
          "explanation": "Trisha Builders এর এপার্টমেন্ট বিক্রয়ে আশানুরূপ সাড়া না পাওয়ার কারণ হলো বড় এবং ব্যয়বহুল এপার্টমেন্ট তৈরি। যেকোনো পণ্যের বিক্রি বাড়ার অন্যতম পূর্বশর্ত হলো পণ্যটি গ্রাহকদের চাহিদামাফিক এবং ক্রয় ক্ষমতার আওতাধীন হতে হবে। অর্থাৎ, পণ্যের মূল্য ক্রেতাদের নাগালের মধ্যে থাকতে হবে। তাছাড়া পণ্যের আকার এবং ডিজাইন ক্রেতাদের কাছে অন্যতম বিবেচ্য বিষয়। পণ্যের আকারে তারতম্য হলে সেসব পণ্য ক্রেতারা কিনতে চায় না। Trisha Builders ঢাকার ধানমন্ডিতে বেশকিছু এপার্টমেন্ট তৈরি করেছে। এগুলো বিক্রয়ের জন্য চটকদার বিজ্ঞাপন দেওয়া হলেও তেমন সাড়া পাওয়া যায় না। কেননা কোম্পানির এপার্টমেন্টগুলো অনেক বড় আকারের। বড় আকারের হওয়ায় এবং ধানমন্ডি এরিয়াতে হওয়ায় এপার্টমেন্টগুলোর দাম অনেক বেশি, যা অধিকাংশ ক্রেতাদের নাগালের বাইরে। এ ধরনের বড় এপার্টমেন্টের চাহিদা এবং গ্রহণযোগ্যতা ক্রেতাদের কাছে তুলনামূলকভাবে কম। এজন্য Trisha Builders এপার্টমেন্টগুলো আশানুরূপ বিক্রি করতে পারেনি।"
        },
        {
          "label": "ঘ",
          "question": "বিপণন ব্যবস্থাপকের প্রস্তাব কতটা যৌক্তিক বলে তুমি মনে করো। উত্তরের সপক্ষে যুক্তি দাও।",
          "explanation": "ব্যবস্থাপক কর্তৃক ক্রেতাদের প্রয়োজন ও চাহিদা অনুযায়ী এপার্টমেন্ট তৈরির প্রস্তাবটি অত্যন্ত যৌক্তিক বলে আমি মনে করি। বিপণনের সব কাজ মূলত ক্রেতা বা ভোক্তাকে ঘিরেই সম্পাদিত হয়। তাই যেকোনো পণ্যের বা সেবার বাজারজাতকরণ করার ক্ষেত্রে ক্রেতাদের পছন্দকে প্রাধান্য দিতে হবে। ক্রেতাদের চাহিদানুযায়ী পণ্য তৈরি করা গেলে সে পণ্যের বিক্রি অনেক সহজ হয়। এতে প্রতিষ্ঠানের মুনাফা বাড়ে। উদ্দীপকের Trisha Builders ঢাকার ধানমন্ডিতে বেশকিছু এপার্টমেন্ট তৈরি করেছে। এগুলো বিক্রয়ের জন্য প্রতিষ্ঠানটি বিভিন্ন মাধ্যমে চটকদার বিজ্ঞাপন দেয়। কিন্তু এপার্টমেন্টগুলো তুলনামূলক বড় হওয়াতে ক্রেতারা সেগুলো কেনে না। এমতাবস্থার কোম্পানির ব্যবস্থাপক ক্রেতাদের প্রয়োজন ও চাহিদা অনুযায়ী এপার্টমেন্ট তৈরির প্রস্তাব করে। এতে বিক্রি বাড়বে। Trisha Builders প্রতিষ্ঠানটি বড় বড় এপার্টমেন্ট না বানিয়ে যদি তুলনামূলক ছোট এপার্টমেন্ট বানায় তাহলে বিক্রি বাড়বে। কেননা ছোট এপার্টমেন্টের ব্যয় তুলনামূলক কম হবে। এতে বেশির ভাগ ক্রেতাদের ক্রয় ক্ষমতার মধ্যে এপার্টমেন্টের দাম নির্ধারিত হবে। ফলে ক্রেতারা তাদের এপার্টমেন্টগুলো কিনতে আগ্রহী হবে। এতে তাদের বিক্রিও বাড়বে। সর্বোপরি মুনাফাও বাড়বে। এভাবে প্রতিষ্ঠানটি ক্রেতাদের প্রয়োজন ও চাহিদা মোতাবেক এপার্টমেন্ট বানালে বিক্রি অনেক বেশি হবে। সুতরাং, উদ্দীপকের ব্যবস্থাপকের প্রস্তাবটি অত্যন্ত যৌক্তিক।"
        }
      ]
    },
    {
      "number": "3",
      "uddipok": "মোহনা ইলেকট্রনিক্স লি. জাপান থেকে উন্নতমানের ওয়াসিং মেশিন আমদানি করে। উক্ত পণ্য বিক্রয়ের উদ্দেশ্যে প্রতিষ্ঠানটি বিভিন্ন দৈনিক পত্রিকা ও টেলিভিশন চ্যানেলের মাধ্যমে তথ্য প্রচার করে। কিন্তু প্রাথমিক পর্যায়ে সাড়া পাওয়া যায়নি। তাই কর্তৃপক্ষ বাজার গবেষণা করে প্রতিটি পণ্যের জন্য এক বছরের রিপ্লেসমেন্ট সুবিদা ও দশ বছরের ওয়ারেন্টি প্রদান করেন। ফলে অল্প সময়ের মধ্যেই প্রতিষ্ঠানটি কাঙ্ক্ষিত লক্ষ্য অর্জনে সক্ষম হয়।",
      "tag": "DCC 24",
      "sub_questions": [
        {
          "label": "ক",
          "question": "গুদামজাতকরণ কী?",
          "explanation": "পণ্য উৎপাদন ও বিক্রয়ের মধ্যবর্তী সময় পর্যন্ত সঠিক ও বিজ্ঞানসম্মত উপায়ে পণ্য সংরক্ষণের ব্যবস্থাকে গুদামজাতকরণ বলে।"
        },
        {
          "label": "খ",
          "question": "'পরিবহন কর্মসংস্থান সৃষ্টিতে সহায়তা করে'- ব্যাখ্যা করো।",
          "explanation": "পণ্যসামগ্রী এক স্থান থেকে অন্য স্থানে আনা-নেওয়াকে পরিবহন বলে। বিপণনের পরিবহন কাজে অনেক লোক নিয়োজিত থাকে। তাছাড়া পরিবহন সামগ্রিকভাবে দেশের ব্যবসায়-বাণিজ্য ও অর্থনীতিতে প্রাণচাঞ্চল্য সৃষ্টি করে। ফলে নতুন নতুন শিল্প ও কলকারখানা গড়ে ওঠে। এগুলোতে প্রচুর সংখ্যক মানুষের কর্মসংস্থানের সুযোগ সৃষ্টি হয়। এতে বেকার সমস্যা কমে। তাই বলা যায়, পরিবহন কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "উদ্দীপকে প্রাথমিক পর্যায়ে বিপণনের কোন কাজের কথা বলা হয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে প্রাথমিক পর্যায়ে বিপণনের 'বিজ্ঞাপন' কাজের কথা বলা হয়েছে। অর্থের বিনিময়ে পণ্যের নৈর্ব্যক্তিক উপস্থাপনই হলো বিজ্ঞাপন। এর মাধ্যমে পণ্য সম্পর্কিত তথ্য ক্রেতাদের কাছে তুলে ধরা হয়। এটি পণ্যের বিক্রি বাড়াতে সাহায্য করে। উদ্দীপকে বর্ষা ইলেকট্রনিক্স লি. জাপান থেকে উন্নতমানের ওয়াশিং মেশিন আমদানি করে। প্রতিষ্ঠানটি পণ্য বিক্রির উদ্দেশ্য বিভিন্ন দৈনিক পত্রিকা ও টেলিভিশন চ্যানেলের মাধ্যমে তথ্য প্রচার করে। এক্ষেত্রে প্রতিষ্ঠানটি পণ্য সম্পর্কিত তথ্য বিভিন্ন পত্রিকা ও টেলিভিশন চ্যানেলের মাধ্যমে তুলে ধরে। এজন্য প্রতিষ্ঠানটিকে অর্থ ব্যয় করতে হয়। এর মাধ্যমে ক্রেতারা উক্ত প্রতিষ্ঠানের পণ্য সম্পর্কে অবহিত হতে পারে। এসব বৈশিষ্ট্য বিপণনের 'বিজ্ঞাপন' কাজের সাথে সাদৃশ্যপূর্ণ। তাই বলা যায়, উদ্দীপকে প্রাথমিক পর্যায়ে বিপণনের 'বিজ্ঞাপন' কাজের কথা বলা হয়েছে।"
        },
        {
          "label": "ঘ",
          "question": "মোহনা ইলেকট্রনিক্স লি.-এর সাফল্যের কারণ বিপণন কার্যাবলির ধরন উল্লেখপূর্বক বিশ্লেষণ করো।",
          "explanation": "নিম্নের অনুরূপঃ বিপণন কার্যাবলি 'বিক্রয়োত্তর সেবা' প্রদানই বর্ষা ইলেকট্রনিক্স লি. এর সাফল্যের কারণ। পণ্য বা সেবা বিক্রির পর বিক্রয়োত্তর সেবা প্রদান করা হয়। এ ধরনের কাজের মূল উদ্দেশ্য ক্রেতা সন্তুষ্টি অর্জন করা। গ্যারান্টি, ওয়ারেন্টি, সংশোধনমূলক ব্যবস্থা নেওয়া প্রভৃতি বিক্রয়োত্তর সেবার অন্তর্ভুক্ত। উদ্দীপকে বর্ষা ইলেকট্রনিক্স লি. জাপান থেকে উন্নতমানের ওয়াশিং মেশিন আমদানি করে। প্রতিষ্ঠানটি প্রাথমিক পর্যায়ে বিপণনের কার্যাবলি 'বিজ্ঞাপন' সম্পাদন করে। কিন্তু আশানুরূপ সাড়া পায়নি। তাই প্রতিষ্ঠানটি বাজার গবেষণা করে প্রতিটি পণ্যের জন্য এক বছরের রিপ্লেসমেন্ট সুবিধা এবং দশ বছরের ওয়ারেন্টি প্রদান করে। উদ্দীপকে প্রতিষ্ঠানটি রিপ্লেসমেন্ট ও ওয়ারেন্টি সুবিধা প্রদানের মাধ্যমে বিক্রয়োত্তর সেবা প্রদান করে। এক্ষেত্রে প্রতিষ্ঠান থেকে কেনা পণ্য এক বছরের মধ্যে নষ্ট হলে ক্রেতারা ঐ প্রতিষ্ঠান থেকে নতুন পণ্য পাবে। তাছাড়া, ক্রয়কৃত পণ্যটি দশ বছরের মধ্যে নষ্ট হলে প্রতিষ্ঠান পণ্যটি মেরামত করে দেবে। এসব সুবিধার কারণে ক্রেতারা স্বাচ্ছন্দ্যে উত্ত 'প্রতিষ্ঠান থেকে ওয়াশিং মেশিন কেনে। আর এ ধরনের বিক্রয়োত্তর সেবা প্রদানের মাধ্যমে দীর্ঘমেয়াদে ক্রেতা সন্তুষ্টি অর্জন সহজ হয়। এ ধরনের কাজ প্রতিষ্ঠানের সুনাম বাড়াতে সাহায্য করে। এতে প্রতিষ্ঠানের বিক্রি ও মুনাফা বাড়ে। এভাবেই প্রতিষ্ঠানটি কাঙ্ক্ষিত সফলতা অর্জনে সক্ষম হয়। তাই বলা যায়, বিক্রয়োত্তর সেবা প্রদানই বর্ষা ইলেকট্রনিক্স-এর সাফল্যের কারণ।"
        }
      ]
    },
    {
      "number": "4",
      "uddipok": "মিসেস সায়মা নারায়ণগঞ্জ থেকে বিভিন্ন হস্তশিল্প পণ্য সংগ্রহ করে ধানমন্ডি ও গুলশানে ভোক্তাদের নিকট বিক্রয় করেন। সম্প্রতি তিনি ব্যবসায় সম্প্রসারণের লক্ষ্যে উত্তরা ও রামপুরা এলাকায় দুটি শোরুম স্থাপন করেন। তিনি পণ্যসমূহ আবরণে আবৃত করে ক্রেতাদের নিকট সরবরাহ করেন। মিসেস সায়মার বিক্রয় ও মুনাফা প্রতিনিয়ত বৃদ্ধি পাচ্ছে।",
      "tag": "DCC 24",
      "sub_questions": [
        {
          "label": "ক",
          "question": "বিক্রয়োত্তর সেবা কী?",
          "explanation": "পণ্য বিক্রয়ের পর নির্দিষ্ট সময় পর্যন্ত ক্রেতাকে যে সেবা দেওয়া হয় তাকে বিক্রয়োত্তর সেবা বলে।"
        },
        {
          "label": "খ",
          "question": "\"প্রমিতকরণ ব্যতীত পর্যায়িতকরণ অসম্ভব”- ব্যাখ্যা করো।",
          "explanation": "পর্যায়িতকরণের আগের ধাপ হলো প্রমিতকরণ। এটি ছাড়া পর্যায়িতকরণ সম্ভব নয়। প্রমিতকরণ হলো পণ্যের মৌলিক মানের সীমা নির্ধারণ করা। অন্যদিকে, প্রতিষ্ঠিত মান অনুযায়ী পণ্যদ্রব্য আলাদা আলাদা ভাগে ভাগ করাই হলো পর্যায়িতকরণ। প্রমিতকরণ হলো পর্যায়িতকরণের ভিত্তি। পূর্ববর্তী ধাপ অতিক্রম না করে যেমন পরবর্তী ধাপে প্রবেশ করা যায় না, তেমনি প্রমিতকরণ ছাড়া পর্যায়িতকরণ সম্ভব হয় না।"
        },
        {
          "label": "গ",
          "question": "মিসেস সায়মা প্রথম পর্যায়ে বিপণনের কোন কার্যাবলি সম্পাদন করেন? ব্যাখ্যা করো।",
          "explanation": "নিম্নের অনুরূপঃ শুরুতে মিসেস সালমা বিপণনের ক্রয়-বিক্রয় ও পরিবহন কার্যাবলি সম্পাদন করে। ক্রয়-বিক্রয়ের মাধ্যমে অর্থের বিনিময়ে পণ্যের মালিকানা হস্তান্তর করা হয়। এর মাধ্যমে পণ্যের স্বত্বগত বা মালিকানাগত উপযোগ সৃষ্টি হয়। আর, পরিবহনের মাধ্যমে পণ্যসামগ্রী এক স্থান থেকে অন্য স্থানে নেওয়া হয়।' উদ্দীপকে 'মিসেস সালমা হস্তশিল্পজাত পণ্যের ব্যবসায় করেন। তিনি মানিকগঞ্জের বিভিন্ন এলাকা থেকে কম মূল্যে হস্তশিল্পজাত পণ্য সংগ্রহ করেন। তারপর তিনি সেগুলো ঢাকার বিভিন্ন স্থানের ভোক্তাদের কাছে বিক্রি করেন। এখানে তিনি মানিকগঞ্জের হস্তশিল্প সংগ্রহের মাধ্যমে বিপণনের ক্রয় কাজটি করেন। এর মাধ্যমে তিনি পণ্যের মালিকানা অর্জন করেন। আবার তিনি পরিবহন ব্যবস্থার মাধ্যমে মানিকগঞ্জ থেকে ঢাকায় পণ্য নিয়ে আসেন। এতে পণ্যের স্থানগত উপযোগ সৃষ্টি হয়। এছাড়াও তিনি ভোক্তাদের কাছে পণ্য বিক্রির মাধ্যমে বিপণনের বিক্রয় কাজটি সম্পাদন করে। সুতরাং, মিসেস সালমা শুরুতে বিপণনের ক্রয়- বিক্রয় ও পরিবহন কার্যাবলি সম্পাদন করেন।"
        },
        {
          "label": "ঘ",
          "question": "মিসেস সায়মার মুনাফা বৃদ্ধির সাথে সংশ্লিষ্ট বিপণন কার্যাবলির নাম উল্লেখপূর্বক এর গুরুত্ব বিশ্লেষণ করো।",
          "explanation": "নিম্নের অনুরূপঃ মিসেস সালমার মুনাফা বৃদ্ধির সাথে সংশ্লিষ্ট বিপণন কার্যাবলি হলো 'মোড়কিকরণ', যা ব্যবসায়ে সফলতা অর্জনে গুরুত্বপূর্ণ। মোড়কিকরণ পণ্যের গুণগত মান রক্ষা করে। এছাড়া আকর্ষণীয় মোড়ক পণ্য কিনতে ক্রেতাকে আকৃষ্ট করে। এর মাধ্যমে বাহ্যিক ক্ষয়-ক্ষতির হাত থেকে পণ্যকে রক্ষা করা যায়। এর ফলে ক্রেতারা অক্ষত অবস্থায় পণ্য কিনতে ও ভোগ করতে পারে। উদ্দীপকে মিসেস' সালমা হস্তশিল্পজাত পণ্যের ব্যবসায় করেন।, ব্যবসায় 'সম্প্রসারণের জন্য তিনি ঢাকায় দুটি শো-রুম স্থাপন করেন। তিনি পণ্যসমূহ আকর্ষণীয় আবরণে আবৃত করে চমৎকার ব্যাগে ক্রেতাদের কাছে বিক্রি করেন। অর্থাৎ, তিনি বিপণনের 'মোড়কিকরণ'-এর কাজটি সম্পাদন করেন। মোড়কিকরণের মাধ্যমে মিসেস সালমার পণ্যের গুণগত মান ও উপযোগ অক্ষত থাকে। তাই ক্রেতারা মানসম্মত পণ্য কিনতে ও ব্যবহার করতে পারে। এছাড়া তার পণ্যের আকর্ষণীয় মোড়কের কারণে ক্রেতারা ঐ পণ্যের প্রতি আকৃষ্ট হয়। মানসম্মত ও আকর্ষণীয় মোড়কে পণ্য পেয়ে ক্রেতারা ভীষণ খুশি হয় এবং স্বাচ্ছন্দ্যে পণ্য কেনে। এতে পণ্যের চাহিদা বেড়ে যায়। ফলে পণ্যের, বিক্রি ও মুনাফাও বাড়ে। তাই বলা যায়, মিসেস সালমার মুনাফা বেড়ে যাওয়ার বিষয়টি বিপণনের 'মোড়কিকরণ' কার্যাবলি সম্পাদনের সাথে সম্পৃক্ত।"
        }
      ]
    },
    {
      "number": "5",
      "uddipok": "মিসেস রওশন তার পছন্দের শাড়িগুলো বুটিকস্ থেকে কিনেন। তারা নিত্য নতুন ডিজাইনের পণ্য বিপণনে সুপরিচিত। বুটিকস্ শপটির শাড়ির মূল্যও, কিছুটা বেশি। তথাপি শাড়ির চাহিদা বেড়েই চলেছে।",
      "tag": "DCC 24",
      "sub_questions": [
        {
          "label": "ক",
          "question": "পণ্য কী?",
          "explanation": "অভাব এবং প্রয়োজন মেটাতে পারে এমন যা কিছু ব্যবহার বা ভোগের জন্য বাজারে উপস্থাপন করা হয় তাকে পণ্য বলে।"
        },
        {
          "label": "খ",
          "question": "\"ভোগ্য পণ্য স্বল্প পরিমাণে ক্রয় করা হয়\"- ব্যাখ্যা করো।",
          "explanation": "যেসব পণ্য ক্রেতারা ব্যক্তিগত বা পারিবারিক ভোগ বা ব্যবহারের জন্য কেনে সেগুলোকে ভোগ্য পণ্য বলে। এ জাতীয় পণ্য কিনতে তেমন পরিকল্পনার প্রয়োজন হয় না। এসব পণ্য ভোক্তারা সচরাচর কেনে। এগুলো সাধারণত কাছাকাছি দোকান বা স্থানে সহজে পাওয়া যায়। ভোগ্য পণ্য প্রাত্যহিক জীবনে প্রায়শই প্রয়োজন হয় বলে এগুলো ক্রেতারা স্বল্প পরিমাণে নিয়মিত কিনে থাকে।"
        },
        {
          "label": "গ",
          "question": "উদ্দীপকের মিসেস রওশন ও জুলিয়ানা বুটিকস্-এর পণ্যের ধরন কি এক? তোমার উত্তরের সপক্ষে যুক্তি দাও।",
          "explanation": "মিসেস রওশনের পণ্যটি হলো ভোগ্য পণ্য কিন্তু জুলিয়ানা বুটিকস্- এর পণ্যটি হলো শিল্প পণ্য যা সম্পূর্ণ আলাদা। ভোগ্য পণ্য বলতে ঐসকল পণ্যকে বোঝায় যেগুলো ভোক্তারা নিজস্ব বা পরিবারের ভোগের জন্য কেনে। এ পণ্য ক্রেতারা তাদের প্রয়োজন' অনুযায়ী অল্প কেনে। অন্যদিকে, শিল্প পণ্য উৎপাদক বা উদ্যোক্তা শ্রেণির মানুষেরা কিনে থাকে। তারা পুনরায় বিক্রয় বা উৎপাদনের মাধ্যমে মুনাফা অর্জনের লক্ষ্যে এ পণ্য কেনে। মিসেস রওশন তার পছন্দের শাড়িগুলো জুলিয়ানা বুটিকস্ থেকে কেনে। তিনি মূলত শাড়ি পরিধান করার উদ্দেশ্যে কেনে। এক্ষেত্রে তিনি নিজেই শাড়ির ভোক্তা। তাই শাড়িটি এখানে একটি ভোগ্য পণ্য। অন্যদিকে, জুলিয়ানা বুটিকস্ উদ্যোক্তা শ্রেণির প্রতিষ্ঠান। তারা শাড়ি ভোগের জন্য নয় বরং বিক্রি করার উদ্দেশ্যে তৈরি করে। তাই তাদের জন্য শাড়ি হলো শিল্প পণ্য। সুতরাং শিল্পে রওশন ও জুলিয়ানা বুটিকস্-এর পণ্য এক নয়"
        },
        {
          "label": "ঘ",
          "question": "উদ্দীপকে মিসেস রওশন যে পণ্য ক্রয় করেন তা বিপণনে বিবেচ্য বিষয়গুলো কি বলে তুমি মনে করো? উত্তরের সপক্ষে যুক্তি দাও।",
          "explanation": "মিসেস রওশন ভোগ্য পণ্য ক্রয় করে যার বিপণনের জন্য অনেকগুলো বিষয় বিবেচনা করতে হয়। ভোগ্য পণ্যের ক্রেতারা দেশের সব জায়গায় বিক্ষিপ্তভাবে অবস্থান করে। এ পণ্যের ক্রেতার সংখ্যা অনেক বেশি হয়। ফলে ক্রেতাদের কাছে পণ্য পৌঁছানোর জন্য উৎপাদককে বিভিন্ন ধরনের মধ্যব্যবসায়ীদের সহায়তা নিতে হয়। সর্বোপরি ভোগ্য পণ্যের বিপণনে বিপণনকারীকে বিভিন্ন কৌশল অবলম্বন করতে হয়।, উদ্দীপকে মিসেস রওশন শাড়ি কেনেন যা ভোগ্যপণ্যের অন্তর্গত শপিং পণ্য। এক্ষেত্রে এ পণ্যের বিপণনে বিবেচ্য প্রধান বিষয়গুলো হলো: ক্রেতার আয়, দোকানের অবস্থান, চাহিদার প্রকৃতি, বণ্টন প্রণালি, প্রসারমূলক কর্মসূচি, মোড়কিকরণ, পণ্যের মূল্য, ক্রেতাদের ক্রয় অভ্যাস, পণ্যের ডিজাইন, বিক্রয়োত্তর সেবা ইত্যাদি। এ বিষয়গুলো বিবেচনায় নিয়ে অবশ্যই একজন উদ্যোক্তাকে ভোগ্য পণ্য বিপণন করতে হয়। ভোগ্য পণ্যের বিবেচ্য বিষয় অনেকগুলো হলেও এদের মধ্যে কয়েকটি প্রধান বিষয় হলো- পণ্যের মূল্য, ক্রেতার আয়, পণ্যের চাহিদা, ক্রেতার সংখ্যা প্রভৃতি। এ বিষয়গুলো অন্যান্য বিষয়গুলোর চেয়ে বেশি গুরুত্বের সাথে খেয়াল রাখতে হয়। অন্যথায়, উদ্যোক্তাগণ তাদের পণ্যের বাজারকে বিস্তৃত করতে পারেন না। তাই একজন উদ্যোক্তাকে ভোগ্য পণ্যের বিপণনে উপরিউক্ত বিষয়গুলো গুরুত্বের সাথে বিবেচনা করতে হবে বলে আমি মনে করি।"
        }
      ]
    },
    {
      "number": "6",
      "uddipok": "\"কাওছার লিমিটেড\" বিভিন্ন ধরনের প্রসারমূলক কার্যক্রম গ্রহণের পর সর্বোচ্চ বিক্রয় অর্জনে সক্ষম হন। কিন্তু প্রতিযোগীতার তীব্রতা বেড়ে যাওয়ায় বর্তমানে তার বিক্রয় অনেকটা কমে গেছে এবং তা ক্রমান্বয়ে কমছেই। বিষয়টি নিয়ে তিনি চিন্তিত।",
      "tag": "DCC 24",
      "sub_questions": [
        {
          "label": "ক",
          "question": "জরুরি পণ্য কী?",
          "explanation": "অতি আবশ্যকীয় এবং আকস্মিক পরিস্থিতি মোকাবিলায় যেসব পণ্য ক্রেতারা তাৎক্ষণিকভাবে কেনেন সেসব পণ্যকে জরুরি পণ্য বলে।"
        },
        {
          "label": "খ",
          "question": "\"পণ্য উন্নয়ন স্তরে\" বিনিয়োগ বেশি হয় কেন? ব্যাখ্যা করো।",
          "explanation": "কোনো একটি নতুন পণ্যের ধারণা অনুসন্ধান থেকে শুরু করে বাণিজ্যিকভাবে পণ্যটি উৎপাদন পর্যন্ত স্তরকেই পণ্য উন্নয়ন স্তর বলে। এ স্তরে প্রতিষ্ঠান পণ্য উৎপাদনের জন্য গবেষণা ও প্রস্তুতিমূলক কাজ সম্পন্ন করে। ফলে এই স্তরে গবেষণা ও অবকাঠামোগত খাতে এককালীন ব্যয় করতে হয়। এ ধরনের ব্যয়ের পরিমাণ বড় অঙ্কের হয়ে থাকে। তাই বলা যায়, পণ্য উন্নয়ন স্তরে বিনিয়োগ ব্যয় বেশি হয়।"
        },
        {
          "label": "গ",
          "question": "কাওছার লিমিটেড প্রসার' কার্যক্রম গ্রহণের মাধ্যমে পণ্য জীবন চক্রের কোন স্তরে পৌঁছান বলে তুমি মনে করো।",
          "explanation": "'কাওছার লিমিটেড' প্রসার কার্যক্রম গ্রহণের মাধ্যমে পণ্যের জীবন চক্রের পূর্ণতা স্তরে পৌঁছান বলে আমি মনে করি। পণ্যের জীবন চক্রের পূর্ণতা স্তরে পণ্যের বিক্রির পরিমাণ সর্বোচ্চ পর্যায়ে পৌঁছায়। এ স্তরে প্রতিযোগী প্রতিষ্ঠানের সংখ্যা বাড়তে থাকে। এছাড়া এ স্তরে প্রতিযোগীরা নতুন নতুন বৈশিষ্ট্যের পণ্য বাজারে ছাড়ে। উদ্দীপকে 'কাওছার লিমিটেড' তাদের পণ্যের বিক্রি করতে বিভিন্ন প্রসারমূলক কার্যক্রম গ্রহণ করে। এতে প্রতিষ্ঠানটির সর্বোচ্চ বিক্রি হয়। পণ্যের জীবন চক্রের পূর্ণতা স্তরেই একটি পণ্যের বিক্রি সর্বোচ্চ হয়ে থাকে। এক্ষেত্রে 'কাওছার লিমিটেড'-এর পণ্যের বিক্রি যেহেতু সর্বোচ্চ স্তরে পৌঁছেছে, সেহেতু প্রতিষ্ঠানটি পূর্ণতা স্তরে রয়েছে। সুতরাং, সর্বোচ্চ বিক্রির বৈশিষ্ট্যের ভিত্তিতে বলা যায় যে, 'কাওছার লিমিটেড' প্রসার কার্যক্রম গ্রহণের মাধ্যমে পণ্যের জীবন চক্রের পূর্ণতা স্তরে পৌঁছেছে।"
        },
        {
          "label": "ঘ",
          "question": "প্রতিযোগিতার কারণে বর্তমানে প্রতিষ্ঠানটি কোন স্তরে পৌঁছেছে এবং এই স্তরে কার করণীয় কী? ব্যাখ্যা করো।",
          "explanation": "'কাওছার লিমিটেড' বর্তমানে পতন স্তরে পৌঁছেছে এবং এমতাবস্থায় প্রতিষ্ঠানটির উচিত তাদের পণ্যে নতুনত্ব নিয়ে আসা। পণ্যের জীবন চক্রের পতন স্তরে পণ্যের বিক্রি ও মুনাফা দ্রুতগতিতে কমতে থাকে। এ স্তরে অধিক শক্তিশালী ও নতুন বৈশিষ্ট্যসম্পন্ন পণ্যের - আগমন ঘটে। ফলে বাজারে বিদ্যমান। পুরোনো পণ্যের প্রতি ক্রেতারা আকর্ষণ হারায়। এমতাবস্থায় পণ্যের গুণগত পরিবর্তন আনা ও আধুনিক ডিজাইনের সমন্বয় পুনরায় পণ্যের বিক্রি বাড়াতে সহায়তা করতে পারে। উদ্দীপকে 'কাওছার লিমিটেড' বিভিন্ন প্রসারমূলক কার্যক্রমের মাধ্যমে তাদের পণ্যের বিক্রি সর্বোচ্চ স্তরে নিতে সক্ষম হয়। কিন্তু তীব্র প্রতিযোগিতার কারণে বর্তমানে প্রতিষ্ঠানটির বিক্রয় অনেকটা কমে গেছে এবং তা ক্রমান্বয়ে কমছে। এক্ষেত্রে পণ্যটির বৈচিত্র্যায়ণ প্রয়োজন। 'কাওছার লিমিটেড'-এর পণ্যটি পতন স্তরে পৌঁছে গেছে। এক্ষেত্রে প্রতিষ্ঠানটির উচিত পণ্যের নতুনত্ব আনা। নতুন এবং আধুনিক ডিজাইনের সমন্বয় ঘটিয়ে পণ্যটি পুনরায় বাজারে ছাড়তে পারলে বিক্রি বাড়তে পারে। ক্রেতারা উন্নত এবং আকর্ষণীয় ডিজাইনের পণ্য বেশি পছন্দ করে। সেক্ষেত্রে প্রতিষ্ঠানটি তাদের পণ্যের রূপগত এবং গুণগত পরিবর্তন করে বাজারে ছাড়লে বিক্রি বাড়তে পারে। এভাবে প্রতিষ্ঠানটির পণ্য পুনরায় বাজারে প্রতিযোগিতামূলক অবস্থানে যেতে পারবে বলে মনে করি। তাই, 'কাওছার লিমিটেড'-এর উচিত তাদের পণ্যের বৈচিত্র্যায়ণ ঘটিয়ে নতুন নতুন ডিজাইন নিয়ে আসা।"
        }
      ]
    },
    {
      "number": "7",
      "uddipok": "ইয়াশা জাপানের একটি বিখ্যাত মটরগাড়ী প্রস্তুতকারী প্রতিষ্ঠান। প্রতিষ্ঠানটি উচ্চবিত্ত, উচ্চ মধ্যবিত্ত ও মধ্যবিত্ত শ্রেণির ক্রেতাদের কথা চিন্তা করে বিভিন্ন মডেল ও বিভিন্ন দামের গাড়ি উৎপাদন ও বিপণন করে। ফলে অল্প সময়ের মধ্যে প্রতিষ্ঠানটি ব্যবসায়িক সফলতা লাভে সক্ষম হয়। ভোক্তারাও এ প্রতিষ্ঠানের গাড়ি ব্যবহার করে সন্তুষ্ট।",
      "tag": "DCC 24",
      "sub_questions": [
        {
          "label": "ক",
          "question": "শিল্প কী?",
          "explanation": "যে উপায়ে প্রযুক্তি ও যন্ত্রপাতির সাহায্যে প্রাকৃতিক সম্পদ প্রক্রিয়াজাত করে মানুষের ব্যবহার উপযোগী পণ্য প্রস্তুত করা হয় তাকে শিল্প বলে।"
        },
        {
          "label": "খ",
          "question": "\"শিল্প বাজারের সদস্য সংখ্যা কম\"- ব্যাখ্যা করো।",
          "explanation": "শিল্প বাজারের সদস্য বা ক্রেতার সংখ্যা সাধারণত ভোক্তা বাজারের তুলনায় কম হয়ে থাকে। শিল্প পণ্যের ক্রেতারা পণ্য উৎপাদনের সাথে জড়িত। তারা শিল্প পণ্য কিনে তা প্রক্রিয়াজাতকরণের মাধ্যমে পুনরায় পণ্য উৎপাদন করেন। অতঃপর ঐ পণ্য বিক্রির মাধ্যমে মুনাফা অর্জন করেন। স্বাভাবিকভাবে উৎপাদনকারীর সংখ্যা ভোক্তাদের তুলনায় অনেক কম। তাই বলা যায়, শিল্প বাজারের সদস্য সংখ্যা ভোক্তা বাজারের সদস্য অপেক্ষা কম।"
        },
        {
          "label": "গ",
          "question": "উদ্দীপকের প্রতিষ্ঠানটি কোন ধরনের বাজারের জন্য পণ্য বিপণন করছে? ব্যাখ্যা করো।",
          "explanation": "নিম্নের অনুরুপঃ উদ্দীপকের প্রতিষ্ঠানটি ভোক্তা বাজারে পণ্য বিপণন করছে। ভোক্তা বাজারের ক্রেতারা ব্যক্তিগত বা পারিবারিক ভোগের জন্য পণ্য বা সেবা কেনে। এ বাজারের ক্রেতারা বিস্তৃত অঞ্চলে ছড়িয়ে-ছিটিয়ে থাকে। ভোক্তা বাজারের ক্রেতার সংখ্যা বেশি হয়ে থাকে। 'টয়োটা' জাপানের একটি মোটরগাড়ি প্রস্তুতকারী প্রতিষ্ঠান। এটি উচ্চবিত্ত, উচ্চমধ্যবিত্ত ও মধ্যবিত্ত শ্রেণির ক্রেতাদের কথা চিন্তা করে বিভিন্ন মডেল ও দামের গাড়ি উৎপাদন ও বিপণন করে। গাড়ি একটি ভোগ্য পণ্য। কেননা ভোক্তারা সাধারণত ব্যক্তিগত বা পারিবারিক ব্যবহারের জন্যই গাড়ি কেনে। আবার বিভিন্ন প্রতিষ্ঠান তাদের কর্মীদের জন্য গাড়ি কেনে। গাড়ি ব্যবহার করে মানুষ তাদের সময়গত উপযোগ মেটায়। অন্যদিকে, এটি পুনরায় উৎপাদন কাজে ব্যবহারযোগ্য কোনো পণ্য নয়। গাড়ির মতো এসব ভোগ্য পণ্য যে বাজারে বিপণন করা হয়, সেটিই ভোক্তা বাজার। সুতরাং, প্রতিষ্ঠানটি ভোক্তা বাজারে পণ্য বিপণন করছে।"
        },
        {
          "label": "ঘ",
          "question": "প্রতিষ্ঠানটি গাড়ি বিপণনের জন্য বাজারের বিভক্তিকরণের যে ভিত্তি ব্যবহার করেছে তা কি সঠিক? তোমার মতামত দাও।",
          "explanation": "নিম্নের অনুরুপঃ প্রতিষ্ঠানটি গাড়ি বিপণনের জন্য ভোক্তা বাজার বিভক্তিকরণের 'সামাজিক শ্রেণি' ভিত্তি বা চলকটি ব্যবহার করেছে, যা সঠিক বলে আমি মনে করি। আয়ের ভিত্তিতে সমাজের মানুষের শ্রেণিবিভাগই হলো সামাজিক শ্রেণি। সমাজে উচ্চবিত্ত, মধ্যবিত্ত, নিম্নবিত্ত প্রভৃতি সামাজিক শ্রেণি বিদ্যমান। 'বিভিন্ন সামাজিক শ্রেণির মানুষের চাহিদা বিভিন্ন ধরনের হয়। উদ্দীপকে 'টয়োটা' জাপানের একটি মোটরগাড়ি প্রস্তুতকারী প্রতিষ্ঠান। প্রতিষ্ঠানটি উচ্চবিত্ত, উচ্চ মধ্যবিত্ত ও মধ্যবিত্ত ক্রেতার সংখ্যা বিবেচনা করে বিভিন্ন ধরনের গাড়ি উৎপাদন ও বাজারজাত করে। ফলে অল্প দিনের মধ্যেই প্রতিষ্ঠানটি ব্যবসায়িক সফলতা লাভ করে। এক্ষেত্রে সামাজিক শ্রেণির ভিত্তিতে ভোক্তা বাজার বিভক্তিকরণের কাজটি প্রতিষ্ঠানটির জন্য ফলপ্রসূ হয়েছে। সমাজে বসবাসরত সকল মানুষ একই সামাজিক শ্রেণির অন্তর্ভুক্ত নয়। যাদের আয় বেশি তারা উচ্চবিত্ত আর যাদের আয় কম তারা মধ্যবিত্ত বা নিম্নবিত্ত শ্রেণির অর্ন্তগত। আয়ের পার্থক্য থাকায় উচ্চবিত্ত ও মধ্যবিত্ত মানুষের চাহিদা এক নয়। সাধারণত উচ্চবিত্তরা বেশি দামি ও মধ্যবিত্তরা তুলনামূলক কম দামি পণ্য কিনতে চায়। উদ্দীপকের প্রতিষ্ঠানটি এই কথা চিন্তা করেই বিভিন্ন সামাজিক শ্রেণির মানুষের জন্য বিভিন্ন ধরনের গাড়ি তৈরি করে। ফলে সব শ্রেণির মানুষই উক্ত প্রতিষ্ঠানের গাড়ি কিনতে ও ব্যবহার করতে পারে। এতে প্রতিষ্ঠানের বিক্রি বাড়ে এবং তারা দ্রুত সফলতা লাভ করে। তাই বলা যায়, উদ্দীপকে প্রতিষ্ঠানটির গাড়ি বিপণনের জন্য 'সামাজিক শ্রেণি' চলকের ভিত্তিতে ভোক্তা বাজার বিভক্তিকরণের উদ্যোগটি সঠিক।"
        }
      ]
    },
    {
      "number": "8",
      "uddipok": "মলি ইলেকট্রনিক্স লি. গত কয়েক বছর ধরে উন্নত মডেলের 'Vive' মোবাইল ফোন বাজারজাতকরণ করে আসছে। প্রতিষ্ঠানটি সকল শ্রেণির ক্রেতাদের নিকট মোবাইল সেট বিক্রয়ের জন্য দেশের বিভিন্ন অঞ্চলে শোরুম প্রতিষ্ঠা করেছে। কিন্তু ক্রেতাদের 'Vive' মোবাইল ফোন সম্পর্কে তেমন ধারণা না থাকায় বিক্রয় কাঙ্ক্ষিত লক্ষ্যে, পৌঁছাতে পারেনি। ফলে কোম্পানিকে লোকসান গুণতে হচ্ছে। প্রতিষ্ঠানটি ক্ষতি হতে উত্তরণের পথ খুঁজছে।",
      "tag": "DCC 24",
      "sub_questions": [
        {
          "label": "ক",
          "question": "বাজারজাতকরণ মিশ্রণ কাকে বলে?",
          "explanation": "বাজারজাতকরণ মিশ্রণ হলো বাজারজাতকরণের একটি কৌশল যেখানে পণ্য, পণ্যের মূল্য, পণ্য বণ্টন প্রণালি এবং পণ্যের প্রসার এই চারটি উপাদানের সমন্বয় করা হয়।"
        },
        {
          "label": "খ",
          "question": "ভোক্তাকে বিপণন মিশ্রণের কেন্দ্রবিন্দুতে রাখা হয় কেন? ব্যাখ্যা করো।",
          "explanation": "বিপণন মিশ্রণ হলো কতকগুলো নিয়ন্ত্রণযোগ্য এবং কৌশলগত উপাদানের সমষ্টি; যথা: পণ্য, মূল্য, স্থান এবং প্রসার। বিপণন মতবাদ, অনুযায়ী ভোক্তা এবং তাদের প্রয়োজনকে বেশি গুরুত্ব দেওয়া হয়। ভোক্তারা আছে বলেই বিপণন কাজের প্রয়োজনীয়তা আছে। ভোক্তাদের চাহিদা ও প্রয়োজন অনুযায়ী পণ্য উৎপাদন ও বিপণন করা হয়ে থাকে। এজন্য ভোক্তারা বিপণন মিশ্রণের কেন্দ্রবিন্দুতে অবস্থান করে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন বাজারের অন্তর্ভুক্ত? ব্যাখ্যা করো।",
          "explanation": "'মলি ইলেকট্রনিকস লি.' পুনঃবিক্রেতার বাজারের অন্তর্গত। যে সকল ব্যক্তি বা প্রতিষ্ঠান পুনরায় বিক্রির উদ্দেশ্যে পণ্যসামগ্রী কেনে তাদের নিয়ে পুনঃবিক্রেতার বাজার গঠিত হয়। পাইকার, খুচরা ব্যবসায়ী প্রভৃতি হলো এ বাজারের সদস্য। 'মলি ইলেকট্রনিকস লি.' কয়েক বছর ধরে উন্নত মডেলের Vive মোবাইল ফোন বিপণন করছে। অর্থাৎ, এখানে 'মলি ইলেকট্রনিকস লি.' উৎপাদনকারী নয়। তারা Vive কোম্পানির কাছ থেকে ফোনগুলো কিনে বিক্রি করছে। কম দামে কিনে কিছুটা বেশি দামে বিক্রি করে তারা মুনাফা অর্জন করছে। অর্থাৎ, প্রতিষ্ঠানটির উদ্দেশ্য পুনঃবিক্রয়ের মাধ্যমে মুনাফা অর্জন করা। মলি ইলেকট্রনিকস লি.-এর উক্ত বৈশিষ্ট্যগুলো পুনঃবিক্রেতার বাজারের বৈশিষ্ট্যের সাথে সামঞ্জস্যপূর্ণ। তাই বলা যায়, 'মলি ইলেকট্রনিকস লি.' পুনঃবিক্রেতার বাজারের অন্তর্গত।"
        },
        {
          "label": "ঘ",
          "question": "উদ্দীপকে বর্ণিত প্রতিষ্ঠানটির ক্ষতি থেকে উত্তরণের জন্য বিপণন মিশ্রণের কোন উপাদানটির ব্যবহার যুক্তিযুক্ত উত্তরের সপক্ষে যুক্তি দাও।",
          "explanation": "মোবাইল উৎপাদনকারী প্রতিষ্ঠান Vive-এর ক্ষতি থেকে উত্তরণের জন্য বিপণন মিশ্রণের প্রসার উপাদানটি যুক্তিযুক্ত। প্রসার হলো পণ্যের বিক্রি বাড়ানোর যাবতীয় কৌশলের সমষ্টি। ভিন্ন ভিন্ন পণ্য ও সেবার ক্ষেত্রে ভিন্ন ভিন্ন প্রসার কৌশল প্রয়োগ করতে হয়। বিজ্ঞাপন, ব্যক্তিক বিক্রয়, বিক্রয় প্রসার ইত্যাদি হলো প্রসার কৌশল। 'মলি ইলেকট্রনিকস লি.' Vive মোবাইল ফোন বিপণন করে আসছে। সকল শ্রেণির ভোক্তাদের কাছে পণ্য পৌছে দিতে প্রতিষ্ঠানটি দেশের বিভিন্ন স্থানে শো-রুম প্রতিষ্ঠা করেছে। কিন্তু ক্রেতাদের উক্ত ফোন সম্পর্কে ধারণা না থাকায় বিক্রির কাঙ্ক্ষিত লক্ষ্য অর্জিত হচ্ছে না। ফলে প্রতি বছর লোকসান হচ্ছে। 'মলি ইলেকট্রনিকস লি.'-এর উচিত পণ্যটিকে ক্রেতাদের কাছে পরিচিত করানো। এজন্য বিভিন্ন মাধ্যম যেমন: টিভি, রেডিও, বিলবোর্ড, অনলাইন প্ল্যাটফর্ম, স্যোশাল মিডিয়া ইত্যাদিতে বিজ্ঞাপন দিতে হবে। ফলে পণ্যটি সবার কাছে পরিচিত হয়ে ওঠবে। আবার, ব্যক্তিক বিক্রয় পদ্ধতিতে পণ্য পরিচিত করানো যায়। বিভিন্ন কলেজ, বিশ্ববিদ্যালয়ের সামনে গিয়ে পণ্যটি প্রদর্শন করলে বিক্রির সম্ভাবনা বাড়বে। আবার, বিভিন্ন অফার যেমন- Vive ফোন কিনলে ইয়ারফোন, পাওয়ার ব্যাংক ফ্রি ইত্যাদি দেওয়া যেতে পারে যা বিক্রি বাড়াতে ও ক্ষতি পুষিয়ে নিতে কার্যকর হবে। এগুলো বিপণন প্রসারের অন্তর্ভুক্ত। তাই বলা যায়, প্রতিষ্ঠানটির সমস্যা সমাধানে বিপণন মিশ্রণের প্রসার উপাদানটি যৌক্তিক।"
        }
      ]
    },
    {
      "number": "9",
      "uddipok": "\"ওয়ান ক্লিক\" মোবাইল জগতে একটি স্বনামধন্য প্রতিষ্ঠান। এটি প্রতিনিয়ত তাদের মোবাইল সেটের নিত্যনতুন ডিজাইন বাজারে ছাড়ে। এজন্য তারা পণ্যের প্রচারের জন্য সংবাদপত্র ও টেলিভিশনের বিভিন্ন চ্যানেলের সাথে চুক্তিবদ্ধ হয়েছে। পাশাপাশি প্রতিষ্ঠানটি পণ্যের বিক্রয় বৃদ্ধির জন্য লটারির মাধ্যমে পুরস্কারের ও ঘোষণা দিয়েছে।",
      "tag": "DCC 24",
      "sub_questions": [
        {
          "label": "ক",
          "question": "বিজ্ঞাপন কী?",
          "explanation": "অর্থের বিনিময়ে উদ্যোক্তা কর্তৃক ধারণা, পণ্য বা সেবা নৈর্ব্যক্তিক উপস্থাপনই হলো বিজ্ঞাপন।"
        },
        {
          "label": "খ",
          "question": "বিজ্ঞাপন একটি অর্থ প্রদত্ত মাধ্যম- ব্যাখ্যা করো।",
          "explanation": "অর্থের বিনিময়ে বিজ্ঞাপন দেওয়া হয় বলে একে অর্থ প্রদত্ত মাধ্যম বলা হয়। ভোক্তাকে পণ্য সম্পর্কে অবগত করার জন্য বিজ্ঞাপন দেওয়া হয়। অর্থের বিনিময়ে এসব তথ্য উপস্থাপিত হয়। পণ্য বা সেবা প্রচারের জন্য বিজ্ঞাপনী সংস্থা এবং বিজ্ঞাপন প্রচারকারী মাধ্যমকে অর্থ দিতে হয়। তবে এখানে ব্যক্তিক উপস্থাপনা থাকে না। এজন্য বিজ্ঞাপন অর্থপ্রদত্ত নৈর্ব্যক্তিক উপস্থাপনা মাধ্যম।"
        },
        {
          "label": "গ",
          "question": "উদ্দীপকে \"ওয়ান ক্লিক\" কোম্পানি প্রথম পর্যায়ে ক্রেতাদের অবহিত করার জন্য প্রসার মিশ্রণের কোন হাতিয়ার ব্যবহার করেছে? ব্যাখ্যা করো।",
          "explanation": "'ওয়ান ক্লিক' প্রতিষ্ঠানটি প্রথম পর্যায়ে ক্রেতাদের জানানোর জন্য প্রসার মিশ্রণের বিজ্ঞাপন হাতিয়ার ব্যবহার করেছে। বিজ্ঞাপন হলো এক ধরনের নৈর্ব্যক্তিক উপস্থাপনা। পণ্য বা সেবা বিক্রির উদ্দেশ্যে অর্থ প্রদত্ত উপায়ে বিজ্ঞাপন দেওয়া হয়। এটি জ্ঞানগত প্রতিবন্ধকতা দূর করে পণ্য বা সেবা কিনতে ক্রেতাদের আকৃষ্ট করে। 'ওয়ান ক্লিক' মোবাইল জগতে একটি স্বনামধন্য প্রতিষ্ঠান। এটি মোবাইল সেটের নিত্যনতুন ডিজাইন বাজারে ছাড়ে। তারা পণ্যের প্রচারের জন্য সংবাদপত্র ও টেলিভিশনের 'বিভিন্ন চ্যানেলের সাথে চুক্তিবদ্ধ হয়েছে। এসব মাধ্যমে ব্যক্তিক উপস্থিতি ছাড়াই পণ্য ও সেবা উপস্থাপন করা হয়। আবার অর্থ দিয়ে এসব মাধ্যমে পণ্য উপস্থাপনের সুযোগ পাওয়া যায়। এটি ক্রেতা ও ভোন্তার জ্ঞানগত প্রতিবন্ধকতা দূর করে। এগুলো বিজ্ঞাপনের বৈশিষ্ট্য বহন করে। তাই বলা যায়, 'ওয়ান ক্লিক' প্রসার মিশ্রণের বিজ্ঞাপন হাতিয়ার ব্যবহার করেছে।"
        },
        {
          "label": "ঘ",
          "question": "\"লটারির ঘোষণা দেয়ায় উদ্দীপকের কোম্পানির বিক্রয় ব্যাপক বৃদ্ধি পাবে\" তুমি কি একমত? প্রসার মিশ্রণ কৌশলের ধরন উল্লেখপূর্বক তোমার মতামত বিশ্লেষণ করো",
          "explanation": "লটারির ঘোষণা দেওয়া একটি ভোক্তা বিক্রয় প্রসার কৌশল যা 'ওয়ান ক্লিক' প্রতিষ্ঠানটির বিক্রির পরিমাণ ব্যাপক হারে বাড়াবে-আমি এই উক্তিটির সাথে একমত। চূড়ান্ত ভোক্তাদের পণ্য কিনতে প্ররোচিত করতে ভোক্তা বিক্রয় প্রসার কৌশল ব্যবহার করা হয়। নমুনা বিতরণ, প্রিমিয়াম, মূল্য ছাড় কুপন, উপহার দেওয়া প্রভৃতি ভোক্তা বিক্রয় প্রসার কৌশল। 'ওয়ান ক্লিক' একটি স্বনামধন্য মোবাইল বিক্রয়কারী প্রতিষ্ঠান। তারা নিত্যনতুন ডিজাইনের মোবাইল বাজারে ছাড়ে। তারা টেলিভিশন ও সংবাদপত্রে বিজ্ঞাপনের জন্য চুক্তিবদ্ধ হয়েছে। পাশাপাশি প্রতিষ্ঠানটি পণ্যের বিক্রি বাড়ানোর জন্য লটারির মাধ্যমে পুরস্কারের ঘোষণা দিয়েছে। লটারি একটি ভোক্তা বিক্রয় প্রসার কৌশল। ভোক্তাদের প্ররোচিত করাই লটারি দেওয়ার উদ্দেশ্য। লটারির সুযোগ থাকার ফলে ভোক্তারা 'ওয়ান ক্লিক' প্রতিষ্ঠানটির মোবাইল সম্পর্কে আগ্রহী হয়। তাছাড়া তাদের মনে, পুরস্কার প্রাপ্তির আশা সৃষ্টি হয়। এটি মোবাইল কেনার প্রণোদনা সৃষ্টি করে। ফলে ভোক্তাদের মোবাইল কেনার সম্ভাবনা বাড়ে। তাই বলা যায়, লটারির মাধ্যমে পুরস্কার দেওয়া 'ওয়ান ক্লিক' প্রতিষ্ঠানটির বিক্রি বাড়ায়।"
        }
      ]
    },
    {
      "number": "10",
      "uddipok": "কিশোয়ারা বেগম একজন সুপ্রতিষ্ঠিত ব্যবসায়ী। তিনি ৫% মুনাফা বিবেচনা করে তার পণ্যের মূল্য নির্ধারণ করেন। তীব্র প্রতিযোগীর কারণে পণ্যের বিক্রয় কমে যাওয়ায় কিশোয়ারা বেগম তার পণ্য ১০% মূল্য ছাড়ের সিন্ধান্ত নেন।",
      "tag": "DCC 24",
      "sub_questions": [
        {
          "label": "ক",
          "question": "মূল্য কী?",
          "explanation": "নির্দিষ্ট পরিমাণ পণ্য বা সেবা নেওয়া বা ব্যবহারের জন্য ক্রেতা যে পরিমাণ অর্থ বিক্রেতাকে দেয় তাকে ঐ পণ্যের মূল্য বলে।"
        },
        {
          "label": "খ",
          "question": "কেন মূল্য নির্ধারণ করা হয়? ব্যাখ্যা করো।",
          "explanation": "প্রাতিষ্ঠানিক উদ্দেশ্য অর্জনের মাধ্যমে বিপণন কার্যক্রম গতিশীল করতে মূল্য নির্ধারণ করতে হয়। পণ্য বা সেবা উৎপাদনের মূল উদ্দেশ্য হলো, তা বিক্রি করার মাধ্যমে মুনাফা অর্জন করা। মূল্য নির্ধারণের মাধ্যমে মুনাফার গতিপ্রকৃতি জানা যায়। তাছাড়া প্রতিযোগিতায় টিকে থাকা, পণ্যমানে নেতৃত্ব দেওয়া, নগদ প্রবাহ নিশ্চিত করা, বিনিয়োগ তুলে নেওয়ার জন্য মূল্য নির্ধারণ করা গুরুত্বপূর্ণ।"
        },
        {
          "label": "গ",
          "question": "উদ্দীপকের কিশোয়ারা বেগম মূল্য নির্ধারণে কোন পদ্ধতি গ্রহণ করেছেন বলে তুমি মনে করো? যুক্তি দেখাও।",
          "explanation": "উদ্দীপকের কিশোয়ারা বেগম ব্যয়যোগ মূল্য নির্ধারণ পদ্ধতি গ্রহণ করেছেন বলে আমি মনে করি। এ পদ্ধতিতে মূল্য নির্ধারণ পণ্যের মোট উৎপাদন ব্যয়ের সাথে নির্দিষ্ট হারে মুনাফা যোগ করা হয়। এক্ষেত্রে পরিবর্তনশীল ব্যয় এবং স্থায়ী ব্যয় প্রত্যাশিত মুনাফার হার প্রভৃতি বিবেচনায় নিতে হয়। কিশোয়ারা বেগম একজন সুপ্রিতিষ্ঠত ব্যবসায়ী। তিনি ৫% মুনাফা বিবেচনা করে তার পণ্যের মূল্য নির্ধারণ করেন। ৫% মুনাফা হলো একটি নির্দিষ্ট হার। এক্ষেত্রে উৎপাদন ব্যয় পরিমাপের সময় কিশোয়ারা বেগমকে স্থির ব্যয় ও পরিবর্তনশীল ব্যয় বিবেচনায় নিতে হয়। তাছাড়া মুনাফার হার নির্দিষ্ট থাকায় একক প্রতি বিক্রয়মূল্য বের করা তার জন্য সহজ হয়। এগুলো ব্যয়যোগ মূল্য নির্ধারণ পদ্ধতির সাথে সামঞ্জস্যপূর্ণ। তাই বলা যায়, উদ্দীপকের কিশোয়ারা বেগম ব্যয়যোগ মূল্য নির্ধারণ পদ্ধতি গ্রহণ করেছেন বলে আমি মনে করি।"
        },
        {
          "label": "ঘ",
          "question": "কিশোয়ারা বেগমের মূল্য ছাড়ের সিদ্ধান্ত কতটা যৌক্তিক? তোমার মতামত দাও।",
          "explanation": "কিশোয়ারা বেগম ১০% ছাড়ে পণ্য বিক্রির সিদ্ধান্ত অত্যন্ত যৌক্তিক বলে আমি মনে করি। কোনো পণ্য বা সেবা সব সময় সমান বিক্রি হয় না। বিভিন্ন কারণে বিক্রির পরিমাণ কমে যেতে পারে। এক্ষেত্রে, বিক্রি বাড়াতে বিভিন্ন পদক্ষেপ নিতে হয়। যেমন: বাট্টা, ছাড়, বিনামূল্যে পণ্য বিতরণ প্রভৃতি। কিশোয়ারা বেগম একজন সুপ্রতিষ্ঠিত ব্যবসায়ী। তিনি ৫% মুনাফা বিবেচনা করে তাঁর পণ্যের মূল্য নির্ধারণ করেন। তীব্র প্রতিযোগিতার কারণে পণ্যের বিক্রয় কমে যায়। ফলে তিনি ১০% মূল্য ছাড়ের সিদ্ধান্ত নেন। তীব্র প্রতিযোগিতা কিশোয়ারা বেগমের পণ্য বিক্রি কমিয়ে দিয়েছে। এতে তিনি ক্ষতির সম্মুখীন হচ্ছে। তাছাড়া তিনি তার পণ্যের বাজার হারাচ্ছে। এক্ষেত্রে ক্রেতাদের ধরে রাখতে ১০% মূল্য ছাড় খুবই গুরুত্বপূর্ণ ভূমিকা রাখবে। কারণ, এতে ক্রেতারা কম দামে পণ্য কিনতে পারবে। কম দামে ভালো মানের পণ্য কিনতে পেরে তারা খুশি হবে। এতে বিক্রি বাড়িয়ে কিশোয়ারা বেগম আবার লাভবান হতে পারবে। তাই আমি মনে করি, ১০% মূল্য ছাড়ে পণ্য বিক্রির সিদ্ধান্ত বাস্তবসম্মত।"
        }
      ]
    },
    {
      "number": "11",
      "uddipok": "'নূরানী কনফেকশনারী' তাদের উৎপাদিত কেক মিষ্টি, সেমাই, পাউরুটি, লাচ্ছার ব্যাপক প্রচারের জন্য এমন একটি মাধ্যম ব্যবহার করে যার আবেদন ক্ষণস্থায়ী ও সহজে পরিবর্তনযোগ্য। কিন্তু অর্থ ব্যয় সত্ত্বেও প্রতিষ্ঠানটি কাঙ্ক্ষিত বিক্রয় লক্ষ্য অর্জনে ব্যর্থ হয়। এতে প্রতিষ্ঠানটি তার ভবিষ্যৎ নিয়ে চিন্তিত হয়ে পড়ে।",
      "tag": "DCC 24",
      "sub_questions": [
        {
          "label": "ক",
          "question": "বহিঃবিজ্ঞাপন কী?",
          "explanation": "সংবাদ সম্মেলন বা জনসেবামূলক কার্যক্রমের মাধ্যমে প্রতিষ্ঠানের ভাবমূর্তি সৃষ্টি করে পণ্য বা সেবার বিক্রি বাড়ানোর প্রক্রিয়াকে জনসংযোগ বলে।"
        },
        {
          "label": "খ",
          "question": "\"প্রচার হলো অ-অর্থ প্রদত্ত প্রসার কৌশল\"- ব্যাখ্যা করো।",
          "explanation": "বিদ্যুৎবিহীন প্রত্যন্ত গ্রাম অঞ্চলে বিজ্ঞাপনের জন্য রেডিও মাধ্যমটি বেশি কার্যকর হবে।। রেডিও বিজ্ঞাপন প্রচারের জনপ্রিয় একটি মাধ্যম। সাধারণত গ্রাম অঞ্চলের মানুষ রেডিও বেশি শুনে থাকে। তাই সরাসরি গ্রামের লোকজনের কাছে খবর পৌছানো যায়। অন্যদিকে রেডিওর প্রযুক্তিগত সুবিধা হচ্ছে এটি ব্যাটারিতে চলে। সুতরাং বিদ্যুৎ সংযোগ না থাকলেও যে কেউ রেডিও শুনতে পারে। তাই সার্বিক বিবেচনায় বলা যায় প্রত্যন্ত গ্রাম অঞ্চলের জন্য রেডিও মাধ্যমটি বেশি উপযোগী হবে।"
        },
        {
          "label": "গ",
          "question": "নূরানী কনফেকশনারী তার পণ্য প্রচারের জন্য কোন বিজ্ঞাপন মাধ্যম ব্যবহার করেছেন? ব্যাখ্যা করো।",
          "explanation": "'টেস্টি কনফেকশনারি' তাদের পণ্য প্রচারের জন্য বিজ্ঞাপনের 'সংবাদপত্র' মাধ্যমটি ব্যবহার করেছে। বিজ্ঞাপনের মাধ্যম হিসেবে বর্তমান বিশ্বে সংবাদপত্র একটি জনপ্রিয় এবং বেশি প্রচলিত মাধ্যম। অপেক্ষাকৃত কম ব্যয়ে ক্ষণস্থায়ী মাধ্যম হিসেবে শিক্ষিত জনগোষ্ঠীর নিকট পণ্য উপস্থাপনের একটি জনপ্রিয় কৌশল হলো সংবাদপত্র। 'টেস্টি কনফেকশনারি' কেক, মিষ্টি, সেমাই, বনরুটি ইত্যাদি উৎপাদন করে। পণ্যের ব্যাপক প্রচারের জন্য তারা এমন একটি মাধ্যম ব্যবহার করে- যার আবেদন ক্ষণস্থায়ী ও সহজে পরিবর্তনযোগ্য। ক্ষণস্থায়ী আবেদন হলো স্বল্প সময়ের জন্য ক্রেতাকে পণ্য কেনায় আগ্রহী করে তোলার প্রক্রিয়া। আবার দ্রুত আবেদনের ধরন পরিবর্তন করার সুবিধাও মাধ্যমে পাওয়া যায়। এসব বৈশিষ্ট্য সংবাদপত্রের সাথে মিলে তাই বলা যায়, 'টেস্টি কনফেকশনারি' সংবাদপত্র বিজ্ঞাপন মাধ্যম ব্যবহার করেছে।"
        },
        {
          "label": "ঘ",
          "question": "উপযুক্ত বিজ্ঞাপন মাধ্যম নির্বাচনে সমস্যাই নূরানী কনফেকশনারীর ব্যর্থতার মূল কারণ, তুমি কি এ বিষয়ের সাথে একমত্ব? যুক্তি দাও।",
          "explanation": "উপযুক্ত বিজ্ঞাপন মাধ্যম নির্বাচনে সমস্যাই 'টেস্টি কনফেকশনারির' ব্যর্থতার মূল কারণ-আমি এই বিষয়টির সাথে একমত। পণ্যের ধরন, বাজার এবং ক্রেতাভেদে ভিন্ন ভিন্ন বিজ্ঞাপন মাধ্যম নির্বাচন করতে হয়। সঠিক বিজ্ঞাপন মাধ্যম নির্বাচন না করলে প্রতিষ্ঠানের অর্থের অপচয় হয় এবং আশানুরূপ ফল আসে না। 'টেস্টি কনফেকশনারি' কেক, মিষ্টি, সেমাই, বনরুটি ইত্যাদি উৎপাদন করে। বিজ্ঞাপনের মাধ্যম হিসেবে এটি সংবাদপত্র ব্যবহার করে। কিন্তু বিজ্ঞাপনে অর্থ ব্যয় করার পরেও এটি বিক্রির কাঙ্ক্ষিত লক্ষ্য অর্জনে ব্যর্থ হয়। তাই প্রতিষ্ঠানটি তার ভবিষ্যৎ নিয়ে চিন্তিত। সংবাদপত্র সাধারণত শিক্ষিত এবং আর্থিকভাবে সচ্ছল জনসাধারণ পাঠ করে। তাই 'টেস্টি কনফেকশনারি' সংবাদপত্রে বিজ্ঞাপন দিলে শুধু যারা সংবাদপত্র পাঠ করে তাদের কাছে পৌছায়। এদিকে বিশাল এক জনগোষ্ঠী সংবাদপত্রে প্রচারিত বিজ্ঞাপন দেখতে পারে না। তাই প্রতিষ্ঠানটি যদি টেলিভিশনে বিজ্ঞাপন দিতো তাহলে সব শ্রেণির মানুষের কাছে পৌঁছাতো। এতে এর সফল হওয়ার সম্ভাবনা বাড়ত। তাই বলা যায়, উপযুক্ত বিজ্ঞাপন মাধ্যম নির্বাচন করতে না পারাই 'টেস্টি কনফেকশনারির' ব্যর্থতার মূল কারণ।"
        }
      ]
    }
  ]
}