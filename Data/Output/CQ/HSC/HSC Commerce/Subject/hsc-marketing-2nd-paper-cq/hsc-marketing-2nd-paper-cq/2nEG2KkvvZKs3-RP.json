{
  "title": "সিলেট বোর্ড ২০১৯",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "বিমল পালের পূর্বপুরুষ মৃৎশিল্পের সাথে জড়িত ছিল। বর্তমানে মাটির তৈরি তৈজসপত্র মানুষ ব্যবহার করে না। উচ্চ শিক্ষিত বিমল পাল এ পেশা থেকে সরে না গিয়ে বরং মাটির তৈরি আধুনিক কারুপণ্য তৈরি করে বড় বড় শহরে সৌখিন ক্রেতাদের নিকট বিক্রি করেন। বিদেশে মাটির তৈরি সৌখিন জিনিসের ব্যাপকচাহিদা আছে জেনে তিনি এসব পণ্য বিদেশে রপ্তানির উদ্যোগ নেন।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "কোনো কিছুর অভাব, অভাব পূরণের সামর্থ্য এবং অর্থ ব্যয়ের ইচ্ছা থাকলে তাকে চাহিদা বলে ।"
        },
        {
          "label": "খ",
          "question": "",
          "explanation": "সকল ক্রেতা ভোক্তা নয়”। আপাত দৃষ্টিতে ক্রেতা ও ভোক্তার মধ্যে তেমন পার্থক্য লক্ষ করা না গেলেও এ দু'টি বিষয় কোনো অবস্থাতেই এক নয় । বিষয়টি ব্যাখ্যা করার ক্ষেত্রে ক্রেতা ও ভোক্তার সংজ্ঞা দেওয়া প্রয়োজন । ক্রেতা বলতে এমন কোনো ব্যক্তি বা প্রতিষ্ঠানকে বুঝায় যে পরবর্তী বিক্রয়, ব্যবহার বা ভোগের জন্য পণ্য ক্রয় করে । অন্যদিকে ভোক্তা হলো এমন কোনো ব্যক্তি বা প্রতিষ্ঠান যে পণ্য বা সেবা ভোগ বা ব্যবহার করার জন্য ক্রয় করে । এ সংজ্ঞা দু'টি বিশ্লেষণ করলে লক্ষ করা যায়, ভোক্তা হলো ক্রেতার একটি অংশ। কারণ ক্রেতার ক্রয়ের উদ্দেশ্য হলো পুনঃবিক্রয় বা ব্যবহার বা ভোগ। অন্যদিকে ভোক্তা ক্রয়ের উদ্দেশ্য হলো শুধুমাত্র ব্যবহার বা ভোগ । অর্থাৎ ভোক্তারা কখনও পুনঃবিক্রয় করে না । তাই দেখা যায়, সকল ভোক্তাই ক্রেতা কিন্তু সকল ক্রেতাই ভোক্তা নয় । এক কথায় বলা যায়, “সকল ক্রেতাই ভোক্তা নয় ।\""
        },
        {
          "label": "গ",
          "question": "",
          "explanation": "মৃৎশিল্পের ধরন পরিবর্তন করে বিমল পাল মৃৎশিল্পীদের মনে নতুন আশার আলো সঞ্চার করেছেন উক্তিটি যথার্থ। বিপণন হলো একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে এবং বিনিময়ে তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে । সাধারণত যখন পণ্য বাজারে তার স্বকীয়তা হারিয়ে ফেলে অথবা বাজারে দীর্ঘদিন থাকার ফলে তার প্রয়োজন হারিয়ে যায় তখন সে পণ্যটিকে আবার নতুন করে সংযোজন করতে হয় অথবা বিদ্যমান পণ্যের উন্নয়ন করতে হয় অথবা পণ্যের ধারণার উন্নয়ন করতে হয়। উদ্দিপকে দেখতে পাই, বিমল পালের পূর্বপুরুষ মৃৎশিল্পের সাথে জড়িত ছিল। বর্তমানে মাটির তৈরি তৈজসপত্র মানুষ ব্যবহার করে না। উচ্চ শিক্ষিত বিমল পাল এ পেশা থেকে সরে না গিয়ে বরং মাটির তৈরি আধুনিক কারুপণ্য তৈরি করে বড় বড় শহরে সৌখিন ক্রেতাদের নিকট বিক্রি করেন। এটি একমাত্র সম্ভব হয়েছে তার পণ্যের উন্নয়নের কারনে।"
        },
        {
          "label": "ঘ",
          "question": "",
          "explanation": "সফলতা অর্জনের জন্য বিমল পালের নতুন উদ্যোগটি শতভাগ যথার্থ ও সঠিক। বিপণন হলো একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে এবং বিনিময়ে তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে । বিপণন হলো এক ধরনের ভ্যলু প্রস্তুতকৃত কার্যক্রম বিপণন সাধারনত ক্রেতাদের জন্য বেলু সৃষ্টি করে একটি কে এর মান পণ্যের মূল্য ইত্যাদি সম্পর্কে মনে যে মনোভাব গড়ে ওঠে তাকে ক্রেতা ভ্যালু বলে এবং একটি প্রতিষ্ঠান সর্বাত্মক চেষ্টা করে থাকে ক্রেতা সন্তুষ্টি অর্জন করতে ক্রেতা সন্তুষ্টি অর্জন করতে পারলে প্রতিষ্ঠানটি লাভের মুখ দেখবে। উদ্দিপকে দেখতে পাই, বিমল পালের পূর্বপুরুষ মৃৎশিল্পের সাথে জড়িত ছিল। বর্তমানে মাটির তৈরি তৈজসপত্র মানুষ ব্যবহার করে না। উচ্চ শিক্ষিত বিমল পাল এ পেশা থেকে সরে না গিয়ে বরং মাটির তৈরি আধুনিক কারুপণ্য তৈরি করে বড় বড় শহরে সৌখিন ক্রেতাদের নিকট বিক্রি করেন। এটি একমাত্র সম্ভব হয়েছে তার পণ্যের উন্নয়নের কারনে। বিদেশে মাটির তৈরি সৌখিন জিনিসের ব্যাপক চাহিদা আছে জেনে তিনি এসব পণ্য বিদেশে রপ্তানির উদ্যোগ নেন। সুতরাং বলা যায় সফলতা অর্জনের জন্য বিমল পাল যেই উদ্যোগটি নিয়েছেন অর্থ্যাৎ ক্রেতাদের সর্বোচ্চ সেবা প্রদান করে সন্তুষ্ট করা, এটি একদমই যৌক্তিক।"
        }
      ]
    },
    {
      "number": "2",
      "uddipok": "মি. রফিক দেশের দক্ষিণাঞ্চলে অনেক আলু চাষ করছে। এলাকার চাহিদা পূরণের পর উদ্বৃত্ত আলু সংরক্ষণ ও বিক্রয়ের জন্য ঢাকা ও এর পার্শ্ববর্তীএলাকায় নিতে হয়। এতে পরিবহন খরচ বেশি পড়ায় তিনি তেমন লাভবান হতে পারছেন না। তিনি বরগুনাতে একটি কোল্ড-স্টোরেজ স্থাপন করার সিদ্ধান্ত নেন।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "বিপণন হলো একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে এবং বিনিময়ে তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে ।"
        },
        {
          "label": "খ",
          "question": "",
          "explanation": "পণ্যের মান, সেবা ও মূল্যের সমন্বয়ে পণ্য বা সেবা সম্পর্কে ক্রেতার যে মনোভাব গড়ে উঠে তাকে ক্রেতা ভ্যালু বলে । পণ্য মূল্য ঠিক থেকে পণ্যের মান ও সেবা বাড়ালে ক্রেতা ভ্যালু বৃদ্ধি পায়, অন্যদিকে পণ্য মান ঠিক থেকে মূল্য বা খরচ বৃদ্ধি পেলে ক্রেতা ভ্যালু হ্রাস পায়। ক্রেতারা সকল সময় পণ্যের ভ্যালু ও খরচ সুনির্দিষ্টভাবে বা উদ্দেশ্যভিত্তিক বিশ্লেষণ করে না । ভ্যালুর উপলব্ধির ভিত্তিতে পণ্য নির্বাচন করে । সন্তুষ্টির তুলনায় খরচ বেশি হলে ক্রেতারা বিকল্প পণ্য বা প্রতিযোগীদের পণ্য ক্রয় করতে পারে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মিস্টার রফিকের সিদ্ধান্ত সময়গত উপযোগ সৃষ্টি করবে বলে আমি মনে করি। পণ্যের সময়গত বা কালগত উপযোগ সৃষ্টির লক্ষ্যে পণ্যসামগ্রী নিরাপদ স্থানে সঠিক অবস্থান সংরক্ষণের প্রক্রিয়াকে গুদামজাতকরণ বলে । গুদামজাতকরণ হলো পণ্য বণ্টন প্রণালীর একটি কাজ। গুদামজাতকরণ উৎপাদন সময় ও ব্যবহার সময়ের মধ্যে সংযোগ স্থাপন করে। নির্দিষ্ট ঋতুতে বা সময়ে যে সকল পণ্য উৎপাদিত হয় তা উৎপাদনের মৌসুমেই পরিপূর্ণভাবে নিঃশেষ হয়ে যায় না। তাই মৌসুমের প্রয়োজনাতিরিক্ত উৎপাদিত বা সংগৃহীত পণ্যসামগ্রী ভবিষ্যতে বিক্রয়ের উদ্দেশ্যে সংরক্ষণের প্রয়োজন পড়ে । অর্থাৎ পণ্যের উৎপাদন সময় এবং ভোগ সময়ের মধ্যে সময়গত প্রতিবন্ধকতার সৃষ্টি হয় । গুদামজাতকরণের মাধ্যমে এরূপ প্রতিবন্ধকতা দূর করে পণ্যের সময়গত উপযোগ সৃষ্টি করা যায়। উদ্দীপকে দেখতে পাই, মি. রফিক দেশের দক্ষিণাঞ্চলে অনেক আলু চাষ করছে। এলাকার চাহিদা পূরণের পর উদ্বৃত্ত আলু সংরক্ষণ ও বিক্রয়ের জন্য ঢাকা ও এর পার্শ্ববর্তী এলাকায় নিতে হয়। এতে পরিবহন খরচ বেশি পড়ায় তিনি তেমন লাভবান হতে পারছেন না। তিনি বরগুনাতে একটি কোল্ড-স্টোরেজ স্থাপন করার সিদ্ধান্ত নেন। তাই মিষ্টার রফিকের সিদ্ধান্তটি সময়গত উপযোগ সৃষ্টি করবে।"
        },
        {
          "label": "ঘ",
          "question": "",
          "explanation": "উন্নত যোগাযোগ ব্যবস্থা বিপণনে সহায়ক উক্তিটি একদমই যৌক্তিক ও যথার্থ। উৎপাদনের স্থান হতে পণ্যদ্রব্য প্রকৃত ভোক্তার নিকট পৌঁছানোর মাধ্যমে যে উপযোগ সৃষ্টি করা হয় তাকে স্থানগত উপযোগ বলে। পরিবহনের মাধ্যমে এরূপ উপযোগ সৃষ্টি করা হয়। পণ্যদ্রব্য যে স্থানে উৎপাদিত হয় সে স্থানে ভোগ হবে এমন নয় । উৎপাদনের স্থানে পণ্যের উপযোগ না থাকলেও ভোক্তার নিকট পণ্যটি পৌছানো গেলে তার উপযোগ সৃষ্টি হয় । এখানে স্থান, উপযোগ সৃষ্টিতে বাধার কারণ হয়ে দাঁড়ায়। কিন্তু পরিবহনের সাহায্যে উৎপাদকের নিকট হতে পণ্য ভোক্তার নিকট পৌঁছে দিলে স্থানগত উপযোগ সৃষ্টি করা সম্ভব হয় । উদ্দীপকে দেখতে পাই, মি. রফিক দেশের দক্ষিণাঞ্চলে অনেক আলু চাষ করছে। এলাকার চাহিদা পূরণের পর উদ্বৃত্ত আলু সংরক্ষণ ও বিক্রয়ের জন্য ঢাকা ও এর পার্শ্ববর্তী এলাকায় নিতে হয়। এতে পরিবহন খরচ বেশি পড়ায় তিনি তেমন লাভবান হতে পারছেন না। তিনি বরগুনাতে একটি কোল্ড-স্টোরেজ স্থাপন করার সিদ্ধান্ত নেন। সকল দিক বিবেচনায় এনে বলা যায় যে,উন্নত যোগাযোগ ব্যবস্থা বিপণনে সহায়ক।"
        }
      ]
    },
    {
      "number": "3",
      "uddipok": "মিন্টু মিয়া একজন পোশাক ব্যবসায়ী। তিনি নিজে ঢাকার বিভিনড়ব পাইকারি বাজার ঘুরে হাল ফ্যাশনের মানসম্মত পোশাক দামাদামি করে তুলনামূলক কম দামে ক্রয় করেন। আশেপাশের দোকানদারদের চেয়ে তিনি অপেক্ষাকৃত কম দামে পণ্য বিক্রি করতে পারেন বিধায় তার বিক্রি ও মুনাফা অন্য সবার চেয়ে বেশি।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "ভোক্তার প্রয়োজন নির্ধারণ, চাহিদা সৃষ্টি, ক্রেতা অনুসন্ধান, পণ্য সম্পর্কে ক্রেতাকে উপদেশ দান এবং আলাপ-আলোচনার মাধ্যমে পণ্যের মালিকানা হস্তান্তর কার্যক্রমকে বিক্রয় বলে ।"
        },
        {
          "label": "খ",
          "question": "",
          "explanation": "ক্রয় হচ্ছে একটি প্রক্রিয়া যার মাধ্যমে অর্থের বিনিময়ে বিক্রেতার নিকট থেকে ক্রেতার নিকট পণ্যের মালিকানা হস্তান্তরিত হয়। ক্রয় বিপণন প্রক্রিয়ায় বিনিময় সংশ্লিষ্ট কাজ। ক্রয় ও বিক্রয়ের কাজ একই সাথে সংঘটিত হয় । তাই ক্রয়ের কাজ সুষ্ঠুভাবে সম্পন্ন করা গেলে বিক্রয় করা অনেক সহজ হয় । উত্তম ক্রয় বিক্রয়ের অর্ধেক। এর কারণ হলো- সঠিক মূল্যে মানসম্মত পণ্য ক্রয় করা গেলে সহজেই তা বিক্রয় করা যায় । এভাবে সঠিকভাবে ক্রয় কার্য সম্পাদন করা গেলে বাজার সম্প্রসারণ, উৎপাদন খরচ হ্রাস, ক্রেতা আকর্ষণ সৃষ্টি ইত্যাদি কাজ অত্যন্ত সহজ হয় ফলে বিক্রয় কাজ অতিদ্রুত সম্পাদন করা যায় । উত্তম পণ্য ক্রয়ের মাধ্যমে সরাসরি অথবা পুনঃপ্রক্রিয়াকরণ করে অন্য পণ্য উৎপাদন ও বিক্রয় করা সম্ভব হয়। এতে পণ্য বিক্রয় কার্য অনেক সহজ হয়। এ কারণেই উত্তম ক্রয়কে বিক্রয়ের অর্ধেক বলা হয়।"
        },
        {
          "label": "গ",
          "question": "",
          "explanation": "মিন্টু মিয়া তার ব্যবসায়ের মাধ্যমে সত্বগত উপযোগ সৃষ্টি করেন। পণ্যের মালিকানা পরিবর্তনের ফলে যে উপযোগ সৃষ্টি হয় তাকে স্বত্ত্বগত উপযোগ বলে । ক্রয়-বিক্রয়ের মাধ্যমে স্বত্ত্বগত উপযোগ সৃষ্টি করা হয় । ব্যবসায়িক পরিভাষায় ক্রয়-বিক্রয়কে ট্রেড (Trade) বলে । উৎপাদকের নিকট হতে প্রকৃত ভোক্তার নিকট পণ্য পৌঁছানোর ক্ষেত্রে যেমন স্থানগত বাধা, সময়গত বাধা, প্রচারগত বাধা ইত্যাদি লক্ষ করা হয়, তেমনি এক্ষেত্রে স্বত্ত্বগত বাধা অর্থাৎ মালিকানা হস্তাস্তরগত বাধাও পরিলক্ষিত হয়। জন্ম-বিক্রয়ের মাধ্যমে পণ্যের মালিকানা হস্তাস্তরজনিত বাধা দূর করে স্বত্ত্বগত উপযোগ সৃষ্টি করা হয় । তাই বলা যায়, বিক্রয়ের মাধ্যমে স্বত্ত্বগত উপযোগ সৃষ্টি করা হয়। উদ্দীপকে দেখতে পাই, মিন্টু মিয়া একজন পোশাক ব্যবসায়ী। তিনি নিজে ঢাকার বিভিন্ন পাইকারি বাজার ঘুরে হাল ফ্যাশনের মানসম্মত পোশাক দামাদামি করে তুলনামূলক কম দামে ক্রয় করেন। যেহেতু ক্রয়-বিক্রয়ের মাধ্যমে স্বত্বগত উপযোগ সৃষ্টি হয়। তাই বলা যায়,মিন্টু মিয়া ব্যবসায়ের মাধ্যমে স্বত্বগত উপযোগ তৈরী করেন।"
        },
        {
          "label": "ঘ",
          "question": "",
          "explanation": "মিন্টু মিয়ার ব্যবসায় সফলতার কারণ হলো উত্তম ক্রয়। ক্রয় হচ্ছে একটি প্রক্রিয়া যার মাধ্যমে অর্থের বিনিময়ে বিক্রেতার নিকট থেকে ক্রেতার নিকট পণ্যের মালিকানা হস্তান্তরিত হয়। ক্রয় বিপণন প্রক্রিয়ায় বিনিময় সংশ্লিষ্ট কাজ। ক্রয় ও বিক্রয়ের কাজ একই সাথে সংঘটিত হয় । তাই ক্রয়ের কাজ সুষ্ঠুভাবে সম্পন্ন করা গেলে বিক্রয় করা অনেক সহজ হয় । উত্তম ক্রয় বিক্রয়ের অর্ধেক। এর কারণ হলো- সঠিক মূল্যে মানসম্মত পণ্য ক্রয় করা গেলে সহজেই তা বিক্রয় করা যায় । এভাবে সঠিকভাবে ক্রয় কার্য সম্পাদন করা গেলে বাজার সম্প্রসারণ, উৎপাদন খরচ হ্রাস, ক্রেতা আকর্ষণ সৃষ্টি ইত্যাদি কাজ অত্যন্ত সহজ হয় ফলে বিক্রয় কাজ অতিদ্রুত সম্পাদন করা যায় । উত্তম পণ্য ক্রয়ের মাধ্যমে সরাসরি অথবা পুনঃপ্রক্রিয়াকরণ করে অন্য পণ্য উৎপাদন ও বিক্রয় করা সম্ভব হয়। এতে পণ্য বিক্রয় কার্য অনেক সহজ হয়। এ কারণেই উত্তম ক্রয়কে বিক্রয়ের অর্ধেক বলা হয়। উদ্দীপকে দেখতে পাই, মিন্টু মিয়া একজন পোশাক ব্যবসায়ী। তিনি নিজে ঢাকার বিভিন্ন পাইকারি বাজার ঘুরে হাল ফ্যাশনের মানসম্মত পোশাক দামাদামি করে তুলনামূলক কম দামে ক্রয় করেন। আশেপাশের দোকানদারদের চেয়ে তিনি অপেক্ষাকৃত কম দামে পণ্য বিক্রি করতে পারেন বিধায় তার বিক্রি ও মুনাফা অন্য সবার চেয়ে বেশি। বলা হয় উত্তম ক্রয় বিক্রয়ের অর্ধেক, তাই বলা যায় মিন্টু মিয়ার সফলতার কারন হলো উত্তম ক্রয়।"
        }
      ]
    },
    {
      "number": "4",
      "uddipok": "বিশ্ববিখ্যাত মোবাইল নির্মাতা প্রতিষ্ঠান 'ঢ' বাটন মোবাইল উৎপাদনে পৃথিবীর সেরা ছিল। যুগের চাহিদা টাচ্ মোবাইল উৎপাদনে তারা আগ্রহী না হওয়ার কারণে প্রতিষ্ঠানটি লোকসানের কবলে পড়ে। বর্তমানে তারা টাচ্ মোবাইল উৎপাদন করে বাজার দখলের চেষ্টা করছে। অতীত সুনাম এক্ষেত্রে তাদেরসুবিধা দিচ্ছে।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "যে পণ্য দোকানে দেখে ক্রেতা ক্রয়ের প্রয়োজন অনুভব করে তাকে লোভনীয় পণ্য বলে ।"
        },
        {
          "label": "খ",
          "question": "",
          "explanation": "পণ্যের মান, পণ্য থেকে প্রাপ্ত সেবা ও পণ্যের জন্যে ব্যয় করার অর্থের সাথে ক্রেতার যে মনোভাব গড়ে উঠে তাই হলো ক্রেতা ভ্যালু অন্যভাবে বলা যায়, পণ্য ভোগ বা ব্যবহারের মাধ্যমে ক্রেতা এবং পণ্য গ্রহণের জন্য প্রদের ব্যয়ের পার্থক্যকে ক্রেতা ভ্যালু বলে মূল্য ক থেকে পণ্যের মান ও সেবা বাড়ালে ক্রেতা ভালুক পণ্য ঠিক থেখে \"শূন্য বা খরচ বৃদ্ধি পেলে ক্রেতা ভ্যালু হ্রাস পায়। ক্রেতারা সকল সময় পণ্যের ভ্যালু ও খরচ সুনির্দিষ্টভাবে বা উদ্দেশ্যভিত্তিক বিশ্লেষণ করে না। ভ্যালুর উপলব্ধির ভিত্তিতে পণ্য নির্বাচন করে। সন্তুষ্টির তুলনায় খরচ বেশি হলে ক্রেতারা বিকল্প পণ্য বা প্রতিযোগীদের পণ্য ক্রয় করতে পারে"
        },
        {
          "label": "গ",
          "question": "",
          "explanation": "উদ্দীপকের এক্স কোম্পানির দ্বিতীয় পর্যায়ের পণ্যটি হলো পণ্য। যে সকল পণ্য ক্রেতারা সচরাচর জয় করে না তবে ক্রয়ের ক্ষেত্রে পণ্যের গুণাগুণ, মূল্য, সাইজ, ডিজাইন, মডেল ইত্যাদি বিবেচনা করে তাকে শপিং পণ্য বলে। এ ধরনের পণ্য ক্রয়ে ক্রেতা বা ভোক্তারা পূর্ব পরিকল্পনা গ্রহণ করে এবং এজন্য তারা সময় ও শক্তি ব্যয় করতেও কুণ্ঠাবোধ করে না। প্রয়োজনে দূরে গিয়ে বা দূরের কোনো মার্কেট হতে তা ক্রয় করে। রেডিও, টিভি, দামী শাড়ি, গহনা ইত্যাদি এ ধরনের পণ্য। উদ্দিপকে দেখতে পাই, বিশ্ববিখ্যাত মোবাইল নির্মাতা প্রতিষ্ঠান 'X' বাটন মোবাইল উৎপাদনে পৃথিবীর সেরা ছিল। বর্তমানে তারা টাচ্‌ মোবাইল উৎপাদন করে বাজার দখলের চেষ্টা করছে। অতীত সুনাম এক্ষেত্রে তাদের সুবিধা দিচ্ছে।"
        },
        {
          "label": "ঘ",
          "question": "",
          "explanation": "প্রতিষ্ঠানের ঐতিহ্য ও সুনাম পণ্য বিপণনের ক্ষেত্রে অধিকতর কার্যকরী ভূমিকা রাখে উক্তিটি যথার্থ ও সঠিক। সুনাম হলো একটি প্রতিষ্ঠানের জন্য সবচেয়ে বড় সম্পদ। একটি কোম্পানি সম্পর্কে বাইরের মানুষের কাছে যত বেশি ভালো সুনাম থাকবে অথবা কোম্পানির অভ্যন্তরীণ এবং বাহ্যিক কার্যক্রম সম্পর্কে মানুষের ভিতরে থাকবে সেই কোম্পানিটি ব্যবসায়িক সফলতা অর্জনে তত বেশি এগিয়ে থাকবে। এক্ষেত্রে সুনাম একটি ব্যবসায়ীকে অনেক বেশি গুরুত্বপূর্ণ ভূমিকা দিয়ে থাকে। তাছাড়া ও প্রতিষ্ঠানের বিক্রয় বৃদ্ধিতে প্রতিষ্ঠানের ভালো সুনাম অনেকাংশে ভূমিকা রাখে। উদ্দিপকে দেখতে পাই, বিশ্ববিখ্যাত মোবাইল নির্মাতা প্রতিষ্ঠান 'X' বাটন মোবাইল উৎপাদনে পৃথিবীর সেরা ছিল। যুগের চাহিদা টাচ্ মোবাইল উৎপাদনে তারা আগ্রহী না হওয়ার কারণে প্রতিষ্ঠানটি লোকসানের কবলে পড়ে। বর্তমানে তারা টাচ্‌ মোবাইল উৎপাদন করে বাজার দখলের চেষ্টা করছে। অতীত সুনাম এক্ষেত্রে তাদের সুবিধা দিচ্ছে। সকল দিক বিবেচনায় এনে বলা যায় যে, প্রতিষ্ঠানের ঐতিহ্য ও সুনাম পণ্য বিপণনের ক্ষেত্রে অধিকতর কার্যকরী ভূমিকা রাখে"
        }
      ]
    },
    {
      "number": "5",
      "uddipok": "আবির এইচ এস সি পরীক্ষার পর ঢাকায় বেড়াতে গেল। ঢাকা শহরে নানা আকার, রং ও নানা মাধ্যমে অসংখ্য বিলবোর্ড দেখতে পায়। কোম্পানি তাদের পণ্যের বিস্তারিত তথ্য অত্যন্ত আকর্ষণীয়ভাবে উপস্থাপন করেছে। আবির প্রায় প্রত্যেকটি পণ্যের বিলবোর্ড দেখে আকর্ষিত হচ্ছে। সে একটি পণ্যের ব্যাপারে এতই আকৃষ্ট হলো যে, দোকান থেকে সেটি কিনেই ফেলল।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "বিক্রয় প্রসার হচ্ছে বিক্রয় বাড়ানোর প্রচেষ্টা । বিক্রয় বৃদ্ধির জন্য গৃহীত স্বল্পকালীন উদ্দীপনামূলক কার্যক্রমকে বিক্রয় প্রসার বলে ।"
        },
        {
          "label": "খ",
          "question": "",
          "explanation": "চিহ্নিত উদ্যোক্তা কর্তৃক যে কোনো অর্থ প্রদত্ত উপায়ে ধারণা, পণ্য বা সেবার নৈর্ব্যক্তিক উপস্থাপনা ও প্রসার হচ্ছে বিজ্ঞাপন বিজ্ঞাপনের যে সকল বৈশিষ্ট্য পরিলক্ষিত হয়, তাদের অন্যতম হলো- এটি একটি অর্থপ্রদত্ত মাধ্যম। অর্থ প্রদত্ত ছাড়া অন্যকোনো উপায়ে পণ্য বা সেবা বা প্রতিষ্ঠান সম্পর্কে জনগণকে জানালে তা বিজ্ঞাপন হিসেবে গণ্য হবে না । যেমন- কোনো ব্যাংকের নতুন শাখা উদ্বোধনের খবর টেলিভিশন বা জাতীয় পত্রিকায় খবর আকারে প্রকাশিত হলে তাকে বিজ্ঞাপন বলা যাবে না। সেটি প্রচার হিসেবে গণ্য হবে। তবে বিষয়টি যদি অর্থের বিনিময়ে বিভিন্ন গণমাধ্যমে প্রচার করা হয় তবে তা বিজ্ঞাপন হিসেবে গণ্য হবে। তাই বলা যায়, বিজ্ঞাপন হলো একটি অর্থ প্রদত্ত মাধ্যম ।"
        },
        {
          "label": "গ",
          "question": "",
          "explanation": "উদ্দীপকে আবিরের পণ্য ক্রয়ের পেছনে বিপণন প্রসারের বিজ্ঞাপন হাতিয়ারটি প্রভাবিত করেছে। বিক্ষিপ্ত ও বিচ্ছিন্নভাবে অবস্থানকারী ক্রেতাদেরকে পণ্য বা প্রতিষ্ঠান সম্পর্কে ধারণা প্রদান ও আগ্রহ সৃষ্টি করাই বিজ্ঞাপনের মূল উদ্দেশ্য। প্রকৃত পক্ষে বিজ্ঞাপন হলো এমন একটি নৈর্ব্যক্তিক উপায় যা পণ্য ও সেবা সম্পর্কে ক্রেতা বা ভোক্তাকে অবহিত করে, আকৃষ্ট করে, প্রতিষ্ঠান এবং পণ্য ও সেবাসামগ্রীর ভাবমূর্তি তুলে ধরে এবং ক্রয়ে উদ্বুদ্ধ করে। বিজ্ঞাপনের মধ্যে কতিপয় বৈশিষ্ট্য পরিলক্ষিত হয়, এগুলো হলো- নৈর্ব্যক্তিক উপস্থাপনা অর্থাৎ বিক্রেতা এক্ষেত্রে নিজেই পণ্য বা সেবা সংক্রান্ত তথ্য তুলে ধরে না, এটি একটি অর্থপ্রদত্ত কার্যক্রম যা সাধারণত বাণিজ্যিক উদ্দেশ্যে পরিচালিত হয়, নির্দিষ্ট পন্থায় এবং ব্যাপক জনগণের উদ্দেশ্যে প্রচার করা হয়, নির্দিষ্ট উদ্যোক্তা কর্তৃক প্রচারিত হয়, দৃশ্য আকারে, কথামালা অথবা লিখিত আকারে প্রচার করা হয় এবং এটি একটি একমুখী যোগাযোগ ব্যবস্থা । উদ্দীপকে দেখতে পাই, আবির এইচ এস সি পরীক্ষার পর ঢাকায় বেড়াতে গেল। ঢাকা শহরে নানা আকার, রং ও নানা মাধ্যমে অসংখ্য বিলবোর্ড দেখতে পায়। কোম্পানি তাদের পণ্যের বিস্তারিত তথ্য অত্যন্ত আকর্ষণীয়ভাবে উপস্থাপন করেছে। আবির প্রায় প্রত্যেকটি পণ্যের বিলবোর্ড দেখে আকর্ষিত হচ্ছে।"
        },
        {
          "label": "ঘ",
          "question": "",
          "explanation": "প্রচারেই প্রসার কথাটি একদমই যৌক্তিক ও যথার্থ । বর্তমান যুগ প্রচারের যুগ । প্রচারের মাধ্যমেই কোনো পণ্য বা প্রতিষ্ঠানকে ক্রেতা বা ভোক্তাদের মাঝে পরিচিত করে তোলা যায় । যে কাজের মাধ্যমে পণ্য বা প্রতিষ্ঠানকে জনগণের মাঝে পরিচিত করে তোলা হয় তাকে প্রচার বলে । যদিও বিপণনের দৃষ্টিকোণ হতে বিজ্ঞাপন ও প্রচারের মধ্যে পার্থক্য করা হয় কিন্তু প্রশ্নে যে প্রচারের কথা বলা হয়েছে তা বিজ্ঞাপন ও প্রচার উভয়কেই বুঝানো হয়েছে। বর্তমানে কোনো পণ্য বা প্রতিষ্ঠানের প্রসার তখনই সম্ভব যখন সেই পণ্য বা প্রতিষ্ঠান সম্পর্কে বিভিন্ন গণমাধ্যমে ব্যাপক প্রচার করা হয় । বাজারে অনেক পণ্য আছে যেগুলোর মান খুব বেশি উন্নত না হওয়া সত্ত্বেও শুধুমাত্র ব্যাপক প্রচারের কারণেই বাজার দখল করে আছে । তাই বলা যায়, প্রচারেই প্রসার । উদ্দীপকে দেখতে পাই, আবির এইচ এস সি পরীক্ষার পর ঢাকায় বেড়াতে গেল। ঢাকা শহরে নানা আকার, রং ও নানা মাধ্যমে অসংখ্য বিলবোর্ড দেখতে পায়। কোম্পানি তাদের পণ্যের বিস্তারিত তথ্য অত্যন্ত আকর্ষণীয়ভাবে উপস্থাপন করেছে। আবির প্রায় প্রত্যেকটি পণ্যের বিলবোর্ড দেখে আকর্ষিত হচ্ছে। সে একটি পণ্যের ব্যাপারে এতই আকৃষ্ট হলো যে, দোকান থেকে সেটি কিনেই ফেলল। সকল দিক বিবেচনায় এনে বলা যায় যে, প্রচারেই প্রসার এটি একদমই যৌক্তিক"
        }
      ]
    },
    {
      "number": "6",
      "uddipok": "জনাব মাসুদ একজন চাল ব্যবসায়ী। এক সময় তিনি সাধারণ চালকল স্থাপন করে ধান থেকে চাল উৎপাদন করতেন। বর্তমানে ভোক্তাদের রুচি পরিবর্তন হয়ে চিকন চালের চাহিদা বেড়ে যাওয়ায় তিনি একটি অটোমেটিক চালকল স্থাপন করে চিকন চাল উৎপাদন করে বেশি লাভবান হচ্ছেন।",
      "tag": "SB 19",
      "sub_questions": [
        {
          "label": "ক",
          "question": "অর্থনৈতিক পরিবেশ কী?",
          "explanation": "যেসব উপাদান সমন্বিতভাবে ভোক্তার ক্রয় ক্ষমতা এবং ব্যয়-ধাঁচবে প্রভাবিত করে সেগুলোই অর্থনৈতিক পরিবেশ।"
        },
        {
          "label": "খ",
          "question": "",
          "explanation": "যেসব পক্ষ, শক্তি অথবা উপাদান বিপণন কার্যক্রমকে সরাসরি প্রভাবিত করে তাকে ব্যষ্টিক পরিবেশ বলে। ব্যষ্টিক পরিবেশের উপাদানগুলো হলো- কোম্পানি, সরবরাহকারী, মধ্যস্থব্যবসায়ী, ক্রেতা, প্রতিযোগী এবং জনগোষ্ঠী। এসব উপাদান সাধারণত নিয়ন্ত্রণ করা যায়। যেমন: একটি প্রতিষ্ঠানের প্রতিটি বিভাগ ও উপবিভাগের ওপর প্রতিষ্ঠানের সরাসরি নিয়ন্ত্রণ ক্ষমতা থাকে। একইভাবে ব্যষ্টিক পরিবেশের অন্য উপাদানগুলোর সাথে ও সরাসরি যোগাযোগ থাকে। তাই বলা যায়, বিপণনের ব্যষ্টিক পরিবেশ বিপণন কার্যাবলিকে প্রত্যক্ষভাবে প্রভাবিত করে।"
        },
        {
          "label": "গ",
          "question": "",
          "explanation": "\"অর্থনৈতিক সমৃদ্ধি মানুষের রুচির পরিবর্তন ঘটায়\"- উদ্দীপকের আলোকে উক্তিটি যথার্থ। অর্থনৈতিক পরিবেশ ভোক্তাদের ক্রয় ক্ষমতা এবং ব্যয়ের ধরনের ওপর প্রভাব বিস্তার করে। ক্রেতাদের আর্থিক অবস্থার ওপর ব্যয়ের ধরণ নির্ভর করে। ক্রেতার আয় যত বাড়ে তত বেশি রুচির পরিবর্তন ঘটে এবং তারা উন্নত পণ্য ভোগ করে। জনাব মাসুদ একজন চাল ব্যবসায়ী। তিনি সাধারণ চালকল ব্যবহার করে ধান থেকে চাল উৎপাদন করতেন। এ ধরনের চাল সাধারণত একটু মোটা এবং দাম কম হয়। কিন্তু বর্তমানে ক্রেতাদের আর্থিক অবস্থার উন্নতি ঘটেছে। অর্থাৎ আয় বেড়েছে। এতে তাদের চাহিদার পরিবর্তন ঘটেছে। তাই তারা এখন চিকন চাল ভোগ করতে আগ্রহী। চিকন চালের দাম বেশি হলেও ব্যয় করার সামর্থ্য বাড়ায় তারা চিকন চাল ভোগ করতে চায়। অর্থাৎ, আর্থিক অবস্থার উন্নতি হওয়ায় তাদের রুচিরও পরিবর্তন হয়েছে। তাই বলা যায়, \"অর্থনৈতিক পরিবেশ মানুষের রুচির পরিবর্তন ঘটায়\"-উক্তিটি যথার্থ।"
        },
        {
          "label": "ঘ",
          "question": "",
          "explanation": "বর্তমান প্রেক্ষাপটে জনাব মাসুদের অটোমেটিক চালকল স্থাপন খুবই বাস্তবসম্মত। ক্রেতাদের রুচি, চাহিদা সবসময় এক থাকে না। চাহিদার পরিবর্তন ঘটলে সে অনুযায়ী পণ্য উৎপাদন ও বিপণন করতে হয়। কারণ ক্রেতার পরিবর্তনশীল চাহিদার সাথে তাল মিলিয়ে পণ্য উৎপাদন করতে না পারলে প্রতিযোগীরা বাজার দখলে নিতে পারে। জনাব মাসুদ একজন চাল ব্যবসায়ী। তিনি সাধারণ চালকলে ধান থেকে চাল উৎপাদন করতেন। বর্তমানে ভোক্তাদের রুচির পরিবর্তন হয়ে চিকন চালের চাহিদা বেড়েছে। তাই তিনি একটি অটোমেটিক মেশিন স্থাপন করে চিকন চাল উৎপাদন করে লাভবান হচ্ছেন। বর্তমানে ক্রেতাদের আর্থিক অবস্থার পরিবর্তন ঘটেছে। তারা এখন বেশি ব্যয় করে চিকন চাল ভোগ করতে আগ্রহী। তাই জনাব মাসুদ অটোমেটিক চালকল স্থাপন করেছেন। এতে তার পক্ষে সহজে চিকন চাল উৎপাদন করা সম্ভব হচ্ছে। ফলে পরিবর্তিত চাহিদার যোগান দেওয়া যাচ্ছে। ক্রেতারাও চিকন ও মানসম্পন্ন চাল পেয়ে উপকৃত হচ্ছে। এতে জনাব মাসুদের বিক্রি ও মুনাফা বাড়ছে। তাই বলা যায়, জনাব মাসুদের অটোমেটিক চালকল স্থাপনের সিদ্ধান্ত খুবই বাস্তবসম্মত।"
        }
      ]
    },
    {
      "number": "7",
      "uddipok": "সাঈদ সাহেব বিভাগীয় শহরে একটি ডিপার্টমেন্ট স্টোরের মালিক। তিনি শিক্ষিত, সুদর্শন ও মার্জিত ব্যবহার দেখে বিক্রয়কর্মী নিয়োগ দিয়েছেন এবং নিজে গ্রাহকদের সাথে বিক্রয়কর্মীদের ব্যবহার তদারকি করছেন। অন্নদিনেই তিনি ব্যবসায়ে সফলতার মুখ দেখেছেন। অন্যান্য ব্যবসায়ীরা তার সাফল্য দেখে অবাক।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "যেসব পণ্য ক্রেতারা পূর্বপরিকল্পনা অনুযায়ী বিভিন্ন দোকান ঘুরে পণ্যের মূল্য, মান, ডিজাইন, সাইজ প্রভৃতি তুলনা করে কিনে সেগুলোকে শপিং পণ্য বলে।"
        },
        {
          "label": "খ",
          "question": "",
          "explanation": "পণ্য বিক্রির পর উৎপাদক বা বিপণনকারী প্রতিষ্ঠান ক্রেতা বা ভোক্তাকে যে সেবা দেয় তাকে বিক্রয়োত্তর সেবা বলে। ওয়ারেন্টি, গ্যারান্টি, হোম ডেলিভারি প্রভৃতি হলো বিক্রয়োত্তর সেবার আওতাভুক্ত বিষয়। সাধারণত ইলেকট্রনিক পণ্যের ক্ষেত্রে বিক্রয়োত্তর সেবা দিতে দেখা যায়। এর মাধ্যমে ক্রেতা সন্তুষ্টি অর্জন করা সহজ হয়। ফলে অনিয়মিত ক্রেতাও নিয়মিত ক্রেতায় পরিণত হয়। তাছাড়া, এই ব্যবস্থায় বিক্রিত পণ্যের প্রয়োজনীয় সংশোধন, পরিমার্জন বা পরিবর্ধন করা সহজ হয়।"
        },
        {
          "label": "গ",
          "question": "",
          "explanation": "সাঈদ সাহেব বিক্রয়কর্মী নিয়োগের ক্ষেত্রে বিপণন প্রসারের ব্যক্তিক বিক্রয় উপাদানটিকে গুরুত্ব দিয়েছেন। এর মাধ্যমে সরাসরি ক্রেতাদের কাছে পণ্য বিক্রি করা হয়। এ ব্যবস্থায় বিক্রয়কর্মী ক্রেতাকে পণ্য কিনতে বিভিন্নভাবে উৎসাহিত করে। ব্যক্তিক বিক্রয়কে দ্বিমুখী যোগাযোগ ব্যবস্থাও বলা হয়। সাঈদ সাহেব বিভাগীয় শহরে একটি ডিপার্টমেন্ট স্টোরের মালিক। তিনি তার প্রতিষ্ঠানে বিক্রয়কর্মীদের সাহায্যে পণ্যসামগ্রী বিক্রি করে থাকেন। এক্ষেত্রে বিক্রয়কর্মীরা ক্রেতাদের কাছে পণ্য বা সেবার তথ্য ও গুণাগুণ তুলে ধরে পণ্য কেনায় তাদের আগ্রহী করে তোলে। তার প্রতিষ্ঠানের বিক্রয়কর্মীদের এ ধরনের কাজকে বলা হয় ব্যক্তিক বিক্রয়। এ ধরনের প্রসারমূলক হাতিয়ার ব্যবহার করে সহজেই ক্রেতাদের মনে প্রতিষ্ঠান ও পণ্য সম্পর্কে অনুকূল মনোভাব সৃষ্টি করা যায়। ফলে অনুকূল ক্রেতা সম্পর্ক সৃষ্টি করে বিক্রি ও মুনাফার পরিমাণ বাড়ানোও সম্ভব হয়। এসব দিক বিবেচনায় বলা যায়, সাঈদ সাহেব তার প্রতিষ্ঠানে ব্যক্তিক বিক্রয় কৌশলটি ব্যবহার করেছিলেন।"
        },
        {
          "label": "ঘ",
          "question": "",
          "explanation": "\"যোগ্য বিক্রয়কর্মী প্রতিষ্ঠনের জন্য মূলধনস্বরূপ\" উক্তিটি যথার্থ বলে আমি মনে করি। মূলধন ব্যবসায়ের এমন একটি উপাদান যেটি প্রতিষ্ঠানের উৎপাদন চালু রাখে। ফলে ব্যবসায় প্রতিষ্ঠান প্রতিনিয়ত সামনে এগিয়ে চলার সুযোগ পায়। অর্থই শুধু মূলধন নয় বরং দক্ষ কর্মী প্রতিষ্ঠানের মূলধন ও সম্পদের ভূমিকা পালন করে থাকে। সাঈদ সাহেব বিভাগীয় শহরে একটি ডিপার্টমেন্ট স্টোর পরিচালনা করেন। এখানে তিনি দক্ষ বিক্রয়কর্মী ব্যবহার করে প্রতিষ্ঠানটি চালাচ্ছেন। এসব দক্ষ বিক্রয়কর্মীরা বিভিন্ন কৌশল ও মার্জিত ব্যবহার দিয়ে প্রতিষ্ঠানের পণ্য বিক্রি করে থাকে। এতে করে তার প্রতিষ্ঠানটি সফলতা পেয়েছে। আদর্শ ও দক্ষ বিক্রয়কর্মীরা প্রতিষ্ঠানের জন্য সম্পদ স্বরূপ। তারা প্রতিষ্ঠানের বিক্রি বাড়িয়ে একে আরও লাভবান করে তোলে। অর্থাৎ তারা সম্পদ বাড়াতেও ভূমিকা রাখে। উদ্দীপকের বিক্রয়কর্মীরা তাদের উৎপাদনশীল কার্যাবলির মাধ্যমে প্রতিষ্ঠানের বিক্রিকে সচল রাখছে। এটি মূলধন উপাদানের সাথে সাদৃশ্যপূর্ণ। মূলধন যেমন প্রতিষ্ঠানে অর্থের প্রবাহ সচল রেখে বিভিন্ন কার্যাবলি পরিচালনা করে তেমনি আদর্শ বিক্রয়কর্মীও প্রতিষ্ঠানের বিক্রিকে উত্তরোত্তর বাড়ায়। এসব সাঈদ সাহেবের প্রতিষ্ঠানেও হয়েছে। তাই এসব দিক বিবেচনায় আমি মনে করি, দক্ষ ও যোগ্য বিক্রয়কর্মী প্রতিষ্ঠানের জন্য মূলধনস্বরূপ।"
        }
      ]
    },
    {
      "number": "8",
      "uddipok": "জনাব রহিম তার উৎপাদিত শসা স্থানীয় বাজারে ১০ টাকা কেজি দরে ফড়িয়াদের কাছে বিক্রি করেন। ফড়িয়ারা আবার ঢাকার পাইকারদের কাছে বিক্রি করে। পাইকাররা খুচরা ব্যবসায়ীদের কাছে বিক্রি করে। এভাবে নানা হাত ঘুরে যখন ঐ শসা ভোক্তাদের কাছে আসে তখন তারা ৪৫ টাকা কেজি দরে কেনে। অথচ উৎপাদনকারী কৃষক মূল্য প্রাপ্তি থেকে বঞ্চিত হন।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "যেসব পণ্যসামগ্রী ভূমি, নদী, সমুদ্র, খনি, বনভূমি প্রভৃতি প্রাকৃতিক উৎস থেকে আহরণ করে সরাসরি ভোগ করা যায় সেগুলোকে কৃষিজাত পণ্য বলে।"
        },
        {
          "label": "খ",
          "question": "",
          "explanation": "উৎপাদনকারীর কাছ থেকে বেশি পরিমাণে পণ্য বা সেবা কেনার পর খুচরা ব্যবসায়ীদের কাছে স্বল্প পরিমাণে বিক্রির যাবতীয় কাজকে পাইকারি ব্যবসায় বলে। পাইকাররা সাধারণত দুই-একটি সারির পণ্য নিয়ে ব্যবসায় পরিচালনা করে। যেমন: কাপড়, কাগজ, মসলা, চাল, ভোজ্য তেল প্রভৃতি। এদের কাছে বিভিন্ন পণ্যের সম্ভার থাকে না। তবে এরা সাধারণত বেশি পরিমাণে পণ্য কেনা-বেচার কাজে লিপ্ত থাকে।"
        },
        {
          "label": "গ",
          "question": "",
          "explanation": "জনাব রহিম তিনস্তর বিশিষ্ট বণ্টন প্রণালির মাধ্যমে ভোক্তাদের কাছে তার উৎপাদিত শসা পৌঁছে দেন। বণ্টন প্রণালির মাধ্যমে উৎপাদকের পণ্য ভোক্তার কাছে পৌঁছায়। এক্ষেত্রে যদি উৎপাদক ও ভোক্তার মাঝে তিন ধরনের মধ্যস্থব্যবসায়ী থাকে তাই হলো তিনস্তর বিশিষ্ট বণ্টনপ্রণালি। জনাব রহিম তার উৎপাদিত শসা স্থানীয় বাজারে ১০ টাকা কেজি দরে ফড়িয়াদের কাছে বিক্রি করেন। ফড়িয়ারা তা ঢাকার পাইকারদের কাছে বিক্রি করে। এভাবে জনাব রহিমের পণ্য ফড়িয়া, পাইকার ও খুচরা ব্যবসায়ী হয়ে ভোক্তার কাছে পৌঁছায়। এক্ষেত্রে বণ্টন প্রণালি হবে- দেখা যাচ্ছে, এখানে উৎপাদক জনাব রহিম ও ভোক্তার মাঝে ফড়িয়া, পাইকার ও খুচরা ব্যবসায়ী এ তিন ধরনের মধ্যস্থব্যবসায়ী বিদ্যমান। এ ধরনের বণ্টন প্রণালিকে তিনস্তর বিশিষ্ট বণ্টন প্রণালি বলে। তাই বলা যায়, জনাব রহিম তিনস্তর বিশিষ্ট বণ্টন প্রণালি ব্যবহার করেন।"
        },
        {
          "label": "ঘ",
          "question": "",
          "explanation": "উদ্দীপকের আলোকে বলা যায়, আমাদের দেশের কৃষকদের উৎপদিত পণ্যের ন্যায্যমূল্য না পাওয়ার কারণ হলো মধ্যস্থব্যবসায়ীর আধিক্য। কৃষিজাত পণ্য পচনশীল। এ কারণে কৃষকদের তাড়াতাড়ি এ পণ্য বিক্রি করতে হয়। তাছাড়া এসব পণ্যের বণ্টন প্রণালিতে মধ্যস্থব্যবসায়ীর আধিক্য থাকে। এ রকম নানান কারণে আমাদের দেশের কৃষকরা উৎপাদিত পণ্যের ন্যায্যমূল্য পায় না। জনাব রহিম তার উৎপাদিত শসা ফড়িয়াদের কাছে ১০ টাকা কেজি দরে বিক্রি করেন। এ শসা ফড়িয়া থেকে পাইকার ও খুচরা ব্যবসায়ী হয়ে ভোক্তার কাছে পৌছায়। কিন্তু এ ১০ টাকার শসা ভোক্তারা কিনে ৪৫ টাকায়। অথচ কৃষক জনাব রহিম তার উৎপাদিত শসার ন্যায্যমূল্য পাওয়া থেকে বঞ্চিত হন। জনাব রহিমের কৃষিপণ্য বণ্টনে তিন ধরনের মধ্যস্থব্যবসায়ীর সহায়তা প্রয়োজন হয়। প্রতিটি মধ্যস্থব্যবসায়ীই নিজের ইচ্ছেমতো মুনাফা যোগ করে পণ্যমূল্য নির্ধারণ করে। কিন্তু রহিম উৎপাদক হয়েও এ মধ্যস্থব্যবসায়ীদের থেকে কম মুনাফা পায়। বণ্টন প্রণালিতে বেশি মধ্যস্থব্যবসায়ী থাকার কারণে জনাব রহিম-এর মতো কৃষকরা পণ্যের ন্যায্যমূল্য পাচ্ছেন না। তাছাড়া আরও কিছু কারণ আছে, যেমন, পচনশীল পণ্য, তথ্যের অপ্রতুলতা, সমবায় বিপণনের অভাব প্রভৃতির কারণে বাংলাদেশের কৃষকরা তাদের উৎপাদিত পণ্যের ন্যায্যমূল্য পাচ্ছেন না। তাই কৃষকদের এ বিষয়ে সোচ্চার হওয়া উচিত।"
        }
      ]
    },
    {
      "number": "9",
      "uddipok": "দীলিপ এন্ড ব্রাদার্স দেশের বিভিন্ন অঞ্চল থেকে কাপড় উৎপাদনকারীদের কাছ থেকে কাপড় সংগ্রহ করে কালাইয়া বন্দরে নিজস্ব দোকানে নগদ মূল্যে খুচরা ও পাইকারি বিক্রি করে থাকে। কাপড়ের মান ও বিক্রয়কর্মীদের ব্যবহার সুন্দর হওয়ায় ক্রেতারা এখান থেকে কাপড় কিনতে পছন্দ করে। মুনাফা বেশি হওয়ায় দীলিপ এন্ড ব্রাদার্স জেলা শহরে একটি নতুন দোকান খোলার পরিকল্পনা করেছে।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "ক্রেতাদের সাথে টেলিফোনের মাধ্যমে সরাসরি যোগাযোগ স্থাপনের মাধ্যমে পণ্য বা সেবা বিক্রির প্রচেষ্টাই হলো টেলিমার্কেটিং।"
        },
        {
          "label": "খ",
          "question": "",
          "explanation": "একই মালিকানায় কেন্দ্রীয়ভাবে নিয়ন্ত্রণাধীন বিভিন্ন শাখা খুচরা বিপণির মাধ্যমে পরিচালিত ব্যবসায়িক কার্যক্রমকে চেইন স্টোর বা বিপণিমালা বলা হয়। এটি হলো বৃহদায়তন খুচরা বিক্রয় প্রতিষ্ঠান যেখানে একই মালিকানায় সারা দেশে বিভিন্ন শাখা থাকে। প্রতিটি শাখায় একই ধরনের পণ্য বিক্রি করা হয়। এ পদ্ধতিতে বিভিন্ন জায়গা থেকে পণ্য সংগ্রহ বা উৎপাদন করে একই মালিকানায় নিয়ন্ত্রিত বিভিন্ন শাখায় বিক্রি করা হয়। অর্থাৎ বিপণিমালা হলো একই মালিকানায় পরিচালিত ও নিয়ন্ত্রিত কয়েকটি শাখা বিক্রয়কেন্দ্র।"
        },
        {
          "label": "গ",
          "question": "",
          "explanation": "দীলিপ এন্ড ব্রাদার্স হলো বণিক মধ্যস্থব্যবসায়ী। নিজেদের মূলধন বিনিয়োগ করে যে মধ্যস্থব্যবসায়ীরা পণ্য কেনা-বেচার মাধ্যমে ব্যবসায় পরিচালনা করে তাকে বণিক মধ্যস্থব্যবসায়ী বলে। এরা উৎপাদকের কাছ থেকে পণ্য কিনে পুনরায় বিক্রি করে। এরা পণ্যের মালিকানা ও ঝুঁকি বহন করে। দীলিপ এন্ড ব্রাদার্স দেশের বিভিন্ন অঞ্চলের উৎপাদকের কাছ থেকে কাপড় সংগ্রহ করে থাকে। পরে তা কালাইয়া বন্দরে অবস্থিত নিজস্ব দোকানে নগদ মূল্যে খুচরা ও পাইকারি বিক্রি করে। অর্থাৎ, তার ক্রেতারা হচ্ছে ভোক্তা ও খুচরা ব্যবসায়ী উভয়ই। তাহলে সে খুচরা ও পাইকারি উভয় ব্যবসায়ী হিসেবে ভূমিকা রাখছে। বণিক মধ্যস্থব্যবসায়ীরাও খুচরা ও পাইকারি ব্যবসায়ী হিসেবে কাজ করে। তাই বলা যায়, দীলিপ এন্ড ব্রাদার্স হলো বণিক শ্রেণির মধ্যস্থব্যবসায়ী।"
        },
        {
          "label": "ঘ",
          "question": "",
          "explanation": "ব্যবসায় সম্প্রসারণের উদ্দেশ্যে দীলিপ এন্ড ব্রাদার্স জেলা শহরে শাখা খোলার যে পরিকল্পনা করেছে তা যৌক্তিক। কোনো ব্যবসায়ের পণ্যের চাহিদা, ক্রেতার কাছে গ্রহণযোগ্যতা ও মুনাফা লাভের সম্ভাবনা থাকলে তা সম্প্রসারণ করা উচিত। ব্যবসায় সম্প্রসারণের মাধ্যমে বেশি মুনাফা অর্জনের সম্ভাবনা তৈরি হয়। দীলিপ এন্ড ব্রাদার্স নিজ দোকানে নগদ মূল্যে কাপড় খুচরা ও পাইকারি বিক্রি করে। কাপড়ের মান ও বিক্রয়কর্মীদের ব্যবহার সুন্দর হওয়ায় ক্রেতারা এখান থেকে কাপড় কিনতে পছন্দ করে। মুনাফা বেশি হওয়ায় দীলিপ এন্ড ব্রাদার্স জেলা শহরে একটি নতুন দোকান খোলার পরিকল্পনা করেছে। দীলিপ এন্ড ব্রাদার্স-এর মুনাফার পরিমাণ আগের থেকে বেড়েছে। অর্থাৎ তার ক্রেতার পরিমাণ বেড়েছে। তার ব্যবসায়িক সুনাম ভবিষ্যতে আরও ক্রেতা বাড়াতে পারে। ক্রেতারা দূর-দূরান্ত থেকে প্রথমে জেলা শহরেই আসে। নতুন দোকান খুললে কালাইয়া বন্দরে না গিয়ে ক্রেতারা জেলা শহরের দোকান থেকে পণ্য কিনতে পারবে। ফলে তাদের ঝামেলা কমার পাশাপাশি খরচও কমবে। তার প্রতিষ্ঠানটির জনপ্রিয়তা ও ক্রেতাদের কাছে এর গ্রহণযোগ্যতা আরও বাড়তে পারে। ফলে ব্যবসায়িক সফলতা আসবে। তাই বলা যায়, উদ্দীপকের প্রতিষ্ঠানটির নতুন দোকান খোলার সিদ্ধান্তটি যৌক্তিক।"
        }
      ]
    },
    {
      "number": "10",
      "uddipok": "বর্তমানে আমাদের দেশের শহরে দম্পতিদের মধ্যে দুজনেই চাকরি করে এমন দম্পত্তির সংখ্যা বাড়ছে। অনেকেই অফিস থেকে ফেরার পথে ডিপার্টমেন্ট স্টোর থেকে নিত্য প্রয়োজনীয় পণ্য সামগ্রী কিনে থাকে। প্রযুক্তির কল্যাণে এখন আবার দোকানে না গিয়েও অনলাইনে অর্ডার করে ঘরে বসেই যে কোনো পণ্য পাওয়া যায়।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ার মাধ্যমে ভোক্তাদের সাথে সরাসরি যোগাযোগ করে পণ্য বা সেবাসামগ্রী বিক্রির চেষ্টা করা হয় তাকে প্রত্যক্ষ বিপণন বলে।"
        },
        {
          "label": "খ",
          "question": "",
          "explanation": "অনলাইন সার্ভিসের যেসব পদ্ধতি ব্যবহার করে কোনো প্রতিষ্ঠান মধ্যস্থব্যবসায়ীর সহায়তা ছাড়াই পণ্য বা সেবা ভোক্তাদের কাছে উপস্থাপন করে তাকে অনলাইন বিপণন বলে। অনলাইন বিপণন একটি কম্পিউটার প্রযুক্তিভিত্তিক প্রক্রিয়া, যেখানে ক্রেতা- বিক্রেতা উভয়কে ইলেকট্রনিক উপায়ে একে অপরের সাথে যোগাযোগ করতে হয়। অনলাইন বিপণনে সমস্ত বিপণন কাজ তথ্যপ্রযুক্তির ওপর ভিত্তি করে পরিচালিত হয়।"
        },
        {
          "label": "গ",
          "question": "",
          "explanation": "অনলাইন বিপণন ক্রয় কাজকে সহজ করে। অনলাইন বিপণনের মাধ্যমে ক্রেতা অতি সহজে পণ্য নির্বাচন ও কিনতে পারে। যেকোনো স্থান থেকে যেকোনো সময়ে এটি ব্যবহার করে পণ্য কেনা যায়। এটি সময় ও শ্রম সাশ্রয় করে। বর্তমানে আমাদের দেশের শহরে দুজনেই চাকরি করে এমন দম্পত্তির সংখ্যা বাড়ছে। প্রযুক্তির কল্যাণে এখন তারা দোকানে না গিয়ে ঘরে বসেই যেকোনো পণ্য কিনতে পারে। এক্ষেত্রে তারা যেকোনো সময় পণ্য কেনার অর্ডার দিতে পারে। অর্থাৎ তারা একই সাথে সময় ও শ্রম কম ব্যয় করে পণ্য কিনতে পারে। এসব সুবিধার আলোকেই বলা যায়। অনলাইন বিপণন ক্রয় কাজকে সহজ করে।"
        },
        {
          "label": "ঘ",
          "question": "",
          "explanation": "\"অনলাইন শপিং কোনাকাটার পুরনো ধ্যান-ধারনা বদলে দিচ্ছে\"- উক্তিটি সঠিক বলে আমি মনে করি। অনলাইন বিপণনে দোকানে না গিয়েও পণ্য কেনা-বেচা করা যায়। এটি কেনা-বেচার কাজকে গতিশীল করেছে। আবার পণ্য সহজে নির্বাচন করা যায় বলে সময় ও শ্রম কম ব্যয় করা হয়। বর্তমানে আমাদের দেশে দুজনেই চাকরি করে এমন দম্পত্তির সংখ্যা বাড়ছে। অনেকেই আধুনিক বিপণি থেকে নিত্য প্রয়োজনীয় পণ্যসামগ্রী কিনে থাকে। প্রযুক্তির কল্যাণে এখন দোকানে না গিয়েও অনলাইনে অর্ডার করে ঘরে বসেই যেকোনো পণ্য পাওয়া যায়। এখন তথ্য প্রযুক্তির যুগ। এর কল্যাণে পণ্য বিপণনেও এসেছে নতুন পদ্ধতি। অনলাইন বিপণন তেমনই একটি ব্যবস্থা। আগে শুধু বাজারে উপস্থিত হয়েই পণ্য কেনা-বেচা করা হতো। সেটি এখন দরকার হয় না। এর মাধ্যমে ক্রেতারা তাদের প্রয়োজনীয় পণ্য ঘরে বসেই অর্ডার দিতে পারে। বা কিনতে পারে। এটি দ্রুত সময়ের মধ্যে দেশ-বিদেশের বিভিন্ন পণ্য ক্রেতাদের কাছে পৌছে দেয়। তাছাড়া মানুষের হাতে এখন সময় খুবই কম। তাই এ ধরনের ব্যবস্থা দ্রুত জনপ্রিয় হয়ে উঠছে। আর এটি মানুষের জীবনকে করেছে সহজ ও গতিশীল, যা আগে কল্পনাও করা যেত না। এসব কারণে আমি মনে করি, অনলাইন শপিং কেনাকাটার পুরনো ধ্যান- ধারণা বদলে দিয়েছে।"
        }
      ]
    },
    {
      "number": "11",
      "uddipok": "দীনা বাজার' বরিশাল শহরের একটি বৃহদায়তন ব্যবসায় প্রতিষ্ঠান। একই দালানে কয়েকটি স্বয়ংসম্পূর্ণ বিভাগের মাধ্যমে কেন্দ্রীয়ভাবে নিয়ন্ত্রিত ও পরিচালিত হয়। এখানকার পণ্যে বৈচিত্র্য আছে। বিক্রিও অনেক ভালো। ইদানিং 'দীনা বাজার'-এর বিক্রি কমে যাচ্ছে। অনেক প্রতিষ্ঠান অনলাইন শপিং চালু করে ক্রেতা আকৃষ্ট করছে। 'দীনা বাজার' নিজস্ব ওয়েবসাইট চালুর মাধ্যমে অনলাইন শপিং এর সিদ্ধান্ত নিয়েছে।",
      "tag": "SB 19",
      "sub_questions": [
        {
          "label": "ক",
          "question": "",
          "explanation": "মেশিনের সাহায্যে পণ্য বিষয়ক তথ্য উপস্থাপন করে পণ্য কেনার অর্ডার নেওয়ার প্রক্রিয়াকে কিয়স্ক বিপণন বলে।"
        },
        {
          "label": "খ",
          "question": "",
          "explanation": "গ্রিন মার্কেটিং এমন একটি বিপণন মতবাদ, যার প্রতিটি পর্যায়ে পরিবেশকে সর্বোচ্চ গুরুত্ব দেওয়া হয়। বিপণন ছাড়া মানবজীবন কল্পনাই করা যায় না। মানুষের প্রতিটি প্রয়োজন বা অভাব মেটাতে বিপণন কার্যাবলির সুষ্ঠু সম্পাদন প্রয়োজন হয়। গ্রিন মার্কেটিং-এ পরিবেশবান্ধব পণ্য উৎপাদন ও বিপণনের দিকটিতে গুরুত্ব দেওয়া হয়। এ মতবাদ অনুযায়ী ব্যবসায় প্রতিষ্ঠান পরিবেশের ক্ষতি হতে পারে, এমন পণ্য উৎপাদন থেকে বিরত থাকে।"
        },
        {
          "label": "গ",
          "question": "",
          "explanation": "'দীনা বাজার' হলো একটি বিভাগীয় বিপণি। বিভাগীয় বিপণিতে একটি ভবনে বিভিন্ন বিভাগ প্রতিষ্ঠার মাধ্যমে পণ্যসামগ্রী বিক্রি করা হয়। এ ধরনের বিপণি ক্রেন্দ্রীয় ব্যবস্থাপনায় নিয়ন্ত্রিত ও' পরিচালিত হয়। এখানে পণ্য বৈচিত্র্য লক্ষ করা যায়। 'দীনা বাজার' বরিশাল শহরের একটি বৃহদায়তন ব্যবসায় প্রতিষ্ঠান। এটি একই দালানে কয়েকটি স্বয়ংসম্পূর্ণ বিভাগের মাধ্যমে পরিচালিত হয়। আর প্রতিষ্ঠানটি কেন্দ্রীয় ব্যবস্থাপনায় নিয়ন্ত্রণ করা হয়। এছাড়াও এখানে পণ্য বৈচিত্র্য লক্ষ করা যায়। এ বৈশিষ্ট্যগুলোর সাথে বিভাগীয় বিপণির মিল খুঁজে পাওয়া যায়। সুতরাং, 'দীনা বাজার' হলো একটি বিভাগীয় বিপণি।"
        },
        {
          "label": "ঘ",
          "question": "",
          "explanation": "'দীনা বাজার'-এর অনলাইন বিপণন ব্যবস্থার সিদ্ধান্ত অত্যন্ত যৌক্তিক বলে আমি মনে করি। অনলাইন বিপণনের মাধ্যমে ক্রেতারা যেকোনো স্থান থেকে যেকোনো সময় পণ্য কিনতে পারে। এতে দ্রুত সময়ের মধ্যে পণ্য কেনা-বেচা করা যায়। এছাড়াও এটি বিক্রি বাড়াতে সহায়ক। 'দীনা বাজার' একটি বৃহদায়তন ব্যবসায় প্রতিষ্ঠান। এটি একটি দালানে কেন্দ্রীয়ভাবে নিয়ন্ত্রিত ও পরিচালিত হয়। ইদানিং তারা ক্রেতা আকৃষ্ট করতে অনলাইন শপিং চালু করেছে। আর এখন নিজস্ব ওয়েবসাইট চালুর মাধ্যমে অনলাইন শপিং এর সিদ্ধান্ত নিয়েছে। 'দীনা বাজার' অনলাইন বিপণন অনুসরণ করছে। এর মাধ্যমে ক্রেতারা ইন্টারনেটের সাহায্যে সহজে যেকোনো স্থান থেকে পণ্য কেনার অর্ডার বা ফরমায়েশ দিতে পারে। তাছাড়া, ক্রেতারা খুব কার্যকরভাবে এবং দ্রুত পণ্য কিনতে পারে। এতে তারা সন্তুষ্ট হয়ে বারবার পণ্য কিনবে। ফলে প্রতিষ্ঠানটির বিক্রি এবং মুনাফাও বাড়বে। এসব কারণে আমি মনে করি, 'দীনা বাজার'-এর অনলাইন বিপণন ব্যবস্থার সিদ্ধান্ত অত্যন্ত যৌক্তিক।"
        }
      ]
    }
  ]
}