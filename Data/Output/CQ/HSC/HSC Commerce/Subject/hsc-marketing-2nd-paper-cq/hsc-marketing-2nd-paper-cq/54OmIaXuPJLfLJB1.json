{
  "title": "যশোর বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'রূপা পরিবহন' যশোরের বেনাপোল হতে ঢাকা পর্যন্ত নিজস্ব বাসের মাধ্যমে যাত্রীসেবা দিয়ে আসছে। প্রতিষ্ঠানটি সমাজের কল্যাণের জন্য হিতকর ও পরিবেশবান্ধব বিষয়গুলোর ওপর গুরুত্ব দিয়ে থাকে। অপরদিকে 'কনা পরিবহন' তাদের কার্য পরিচালনার ক্ষেত্রে পরিকল্পনা প্রণয়ন, প্রেষণা এবং নিয়ন্ত্রণের ওপর গুরুত্ব দিয়ে উত্তরবঙ্গ হতে ঢাকায় বাস সার্ভিস পরিচালনা করে। এতে 'কনা পরিবহন' ব্যাপক সফলতা লাভ করে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "বাজার বলতে কোনো পণ্য বা সেবার প্রকৃত ও ভবিষ্যতের সম্ভাব্য ক্রেতার সমষ্টিকে বোঝায়।"
        },
        {
          "label": "খ",
          "question": "\"ভোক্তাই রাজা\"- ব্যাখ্যা করো।",
          "explanation": "ভোক্তা বলতে ঐ সব ব্যক্তি বা প্রতিষ্ঠানকে বোঝায় যারা পণ্য বা সেবাসামগ্রী ভোগ বা ব্যবহার করে থাকে। বিপণনের সব কার্যক্রম ভোক্তাদের কেন্দ্র করেই পরিচালিত হয়। পণ্য উৎপাদনের ক্ষেত্রে ভোক্তাদের রুচি, স্বাদ, পছন্দ-অপছন্দ, ক্রয়ক্ষমতা প্রভৃতি বিবেচনা করা হয়। তাছাড়া ভোক্তাদের আকৃষ্ট করা ছাড়াও তাদের ধরে রাখতে ব্যবসায় প্রতিষ্ঠান প্রসারমূলক কৌশল অবলম্বন করে থাকে। ভোক্তারা আছে বলেই কোম্পানির অস্তিত্ব লক্ষ করা যায়। তাই সহজেই বলা যায়, \"ভোক্তাই রাজা\"।"
        },
        {
          "label": "গ",
          "question": "",
          "explanation": "উদ্দীপকে রূপা পরিবহনের কার্যক্রম সামাজিক বিপণনের যুগের প্রতি ইঙ্গিত করে। সামাজিক বিপণনের মূল উদ্দেশ্য ভোক্তাদের চাহিদা পূরণের পাশাপাশি সামাজিক কল্যাণসাধন করা। ১৯৭০ সালের পর থেকে এ যুগের সূচনা ঘটে। 'বিপণন প্রতিষ্ঠানগুলো ভালো মানের পণ্য উৎপাদনের পাশাপাশি সমাজের মানুষের জন্য স্বাস্থ্যকর ও পরিবেশবান্ধব পণ্য উৎপাদন ও বিপণনের প্রতি গুরুত্বারোপ করে। উদ্দীপকে \"রূপা পরিবহন\" যশোরের বেনাপোল হতে ঢাকা পর্যন্ত যাত্রী। পরিবহন করে। প্রতিষ্ঠানটি সমাজের কল্যাণের জন্য হিতকর ও পরিবেশ-বান্ধব বিষয়গুলোর ওপর গুরুত্ব দেয়। বাসের যথাযথ রক্ষণাবেক্ষণের মাধ্যমে এটি কার্বন নিঃসরণ কমায়। এছাড়া সমাজের কল্যাণে যাত্রীদের কাছ থেকে অতিরিক্ত ভাড়া গ্রহণ করে না। এতে করে যাত্রীরা এ-প্রতিষ্ঠানটির প্রদত্ত সেবার প্রতি সন্তুষ্ট। ফলে প্রতিষ্ঠানটি কাঙ্ক্ষিত মুনাফা অর্জন করতে সক্ষম হয়। এ সকল বৈশিষ্ট্য সামাজিক বিপণনের সাথে সামঞ্জস্যপূর্ণ। তাই বলা যায়, রূপা পরিবহনের কার্যক্রম সামাজিক বিপণন যুগের প্রতি ইঙ্গিত করে।"
        },
        {
          "label": "ঘ",
          "question": "",
          "explanation": "বিপণনের ব্যবস্থাপকীয় প্রক্রিয়া বৈশিষ্ট্যকে গুরুত্ব দেওয়াই কনা পরিবহনের সফলতার কারণ। সুষ্ঠুভাবে বিপণন কার্যাবলি পরিচালনা করতে পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণ সংক্রান্ত কর্মসূচি নিতে হয়। এসকল কর্মসূচি ব্যবস্থাপনার অন্তর্ভুক্ত। এজন্য বিপণনকে ব্যবস্থাপকীয় প্রক্রিয়া বলা হয়। উদ্দীপকে 'কনা পরিবহন' উত্তরবঙ্গ হতে ঢাকায় বাস সার্ভিস পরিচালনা করে। প্রতিষ্ঠানটি পরিকল্পনা প্রণয়ন, প্রেষণা এবং নিয়ন্ত্রণের ওপর গুরুত্ব দেয়। এতে করে সার্বিক বিপণন কার্যাদি সুষ্ঠুভাবে সম্পাদিত হয়। এতে প্রতিষ্ঠানটি ব্যাপক সফলতা লাভ করে। অর্থাৎ, এটি বিপণনের ব্যবস্থাপকীয় প্রক্রিয়াকে নির্দেশ করে। বিপণন একটি ব্যবস্থাপকীয় প্রক্রিয়া। বিপণনের বিভিন্ন উপাদান সঠিক উপায়ে নিয়ন্ত্রণ করতে হয়। কনা পরিবহন শুরুতে তাদের বিপণনের পরিকল্পনা প্রণয়ন করে। বিপণনের সাথে সম্পৃক্ত সকলকে প্রেষণা প্রদান করে। বিরূপ পরিস্থিতিতে তাদের নিয়ন্ত্রণের প্রয়োজন হলে সেটিও করে। এভাবেই প্রতিষ্ঠানটি বিপণনের ব্যবস্থাপকীয় প্রক্রিয়াসমূহ সঠিকভাবে বাস্তবায়ন করে। ফলে প্রতিষ্ঠানটি সফলতা লাভ করে। তাই বলা যায়, কনা পরিবহনের সফলতার কারণ বিপণনের ব্যবস্থাপকীয় প্রক্রিয়াকে গুরুত্বারোপ করা।"
        }
      ]
    },
    {
      "number": "2",
      "uddipok": "জনাব হালিম বিভিন্ন ধরনের কসমেটিক্স সামগ্রী উৎপাদন করে দেশের বিভিন্ন বাজারে বিক্রয় করেন। তিনি পণ্যসামগ্রী উৎপাদন ও বিক্রয়ের ক্ষেত্রে ক্রেতাদের বয়স, ধর্ম ও আয় বিবেচনা করে বাজারকে ভাগ করেন। দীর্ঘদিন ধরে ব্যবসায় পরিচালনা করে আসলেও বর্তমানে সমাজের মানুষের শ্রেণিভেদ, জীবন-ধাঁচ ও ব্যক্তিত্বের পার্থক্য বেড়ে যাওয়ায় তার প্রতিষ্ঠানের পণ্য, বহুল পরিমাণে অবিক্রীত থেকে যায়। ফলে তিনি চলতি বছর ব্যাপক লোকসানের সম্মুখীন হন। বিষয়টি নিয়ে তিনি বেশ চিন্তিত।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "যে সকল ক্রেতা ব্যক্তিগত বা পারিবারিক ভোগের জন্য পণ্য বা সেবা কেনেন তাদের নিয়ে গঠিত বাজারকে ভোক্তা বাজার বলে।"
        },
        {
          "label": "খ",
          "question": "",
          "explanation": "বাজার বিভক্তিকরণ হচ্ছে এমন একটি প্রক্রিয়া যার মাধ্যমে সামগ্রিক বাজারকে সমজাতীয় বৈশিষ্ট্যের ভিত্তিতে ভাগ করা হয়। সকল শ্রেণির ক্রেতার জন্য একই জাতীয় কৌশল নির্ধারণ করা উচিত নয়। এক্ষেত্রে বাজার বিভক্তি করা হলে সঠিক ও কার্যকর বিপণন কৌশল প্রস্তুত করা যায়। যেমন- বাচ্চাদের জন্য বিক্রয় কৌশল যেমন হয়, বড়দের জন্য তেমন কৌশল ফলপ্রসূ হবে না। তাই বাজার বিভক্তিকরণ সঠিক কৌশল নির্ধারণে সহায়তা করে।"
        },
        {
          "label": "গ",
          "question": "",
          "explanation": "জনাব হালিম প্রাথমিক পর্যায়ে জনসংখ্যা চলক ব্যবহার করেছেন। ভোক্তা বাজার বিভক্তিকরণের একটি ভিত্তি হলো জনসংখ্যা বিষয়ক বিভক্তিকরণ। বয়স, লিঙ্গ, পেশা, আয়, ধর্ম, পরিবারের আয়তন ইত্যাদি চলক জনসংখ্যা বিষয়ক বিভক্তিকরণের অন্তর্ভুক্ত। উদ্দীপকে জনাব হালিম কসমেটিকস সামগ্রী উৎপাদন করে দেশের বিভিন্ন বাজারে বিক্রয় করেন। তিনি পণ্যসামগ্রী বিপণনের ক্ষেত্রে ক্রেতাদের বয়স, ধর্ম ও আয় বিবেচনা করে বাজারকে ভাগ করেন। তার উৎপাদিত কসমেটিকস সব বয়সী ক্রেতাদের জন্য উপযোগী না। তাই তিনি বয়সের ভিত্তিতে বাজার ভাগ করেন। অপরদিকে, তার কসমেটিকসের কোনো উপাদান সম্পর্কে কোনো ধর্মীয় বিধিনিষেধ থাকতে পারে। তাই ধর্মভিত্তিক বাজার বিভক্তিকরণ করেছেন। সর্বশেষ ভোক্তাদের ক্রয়ের সামর্থ্যের ওপরও তিনি বাজার বিভক্তিকরণ করেছেন। এসকল চলকই বাজার বিভক্তিকরণের জনসংখ্যার অন্তর্ভুক্ত। তাই বলা যায়, জনাব হালিম প্রাথমিক পর্যায়ে জনসংখ্যা চলক ব্যবহার করেছেন।"
        },
        {
          "label": "ঘ",
          "question": "",
          "explanation": "জনাব হালিম মনস্তাত্ত্বিক বিভক্তিকরণের ভিত্তিতে বিপণন কৌশল তৈরি করে তার সমস্যা সমাধান করতে পারেন বলে আমি মনে করি। মানুষের সামাজিক শ্রেণি, ব্যক্তিত্ব ও জীবনধাঁচের ওপর ভিত্তি করে বাজার বিভক্তি করা হলে তাকে মনস্তাত্ত্বিক বিভক্তিকরণ বলে। এক্ষেত্রে মানুষের বাহ্যিক দর্শনের ওপর ভিত্তি না করে তার স্বভাব, অভ্যাস ও ব্যবহার বিচার করা হয়। যেমন: নিম্নবিত্ত, মধ্যবিত্ত, স্বাধীনচেতা, রক্ষণশীল প্রভৃতি। উদ্দীপকে জনাব হালিম কসমেটিকস উৎপাদন করে দেশের বিভিন্ন স্থানে বিক্রয় করেন। তিনি ব্যক্তির বয়স, ধর্ম ও আয় বিবেচনা করে বাজার ভাগ করেন। কিন্তু বর্তমানে মানুষের শ্রেণিভেদ, জীবনধাঁচ ও ব্যক্তিত্বের পার্থক্য বেড়ে যাওয়ায় তিনি কাঙ্ক্ষিত মাত্রায় বিক্রি করতে পারছেন না। উদ্দীপকের জনাব হালিম শ্রেণিভিত্তিক বাজার ভাগ না করলে পণ্যের বিক্রয় বাড়বে না। অপরদিকে, একেক জন মানুষের জীবনধাঁচ একেক রকম। যেমন কেউ ভোগপ্রবণ আবার কেউ কৃপণ। এক্ষেত্রে জনাব হালিমের মনস্তাত্ত্বিক চলকের ওপর গুরুত্ব দিয়ে বাজার বিভক্তিকরণ করা উচিত। কারণ মানুষের ব্যক্তিত্ব পণ্য ক্রয়ের ক্ষেত্রে বিশেষ প্রভাব বিস্তার করে। আবার সকলের চিন্তা চেতনা, অভ্যাস এক নয়। সুতরাং, মানুষের মনস্তাত্ত্বিক চলকের ওপর ভিত্তি করে বাজার বিভক্তিকরণ করলে জনাব হালিম তার সমস্যা সমাধান করতে পারবেন বলে আমি মনে করি।"
        }
      ]
    },
    {
      "number": "3",
      "uddipok": "জনাব শাহজাহান একজন আলু ব্যবসায়ী। তিনি একটি নির্দিষ্ট মৌসুমে মুন্সিগঞ্জের আলু, নিজস্ব পরিবহনের মাধ্যমে ঢাকায় তার দোকানঘরে সরবরাহ করেন। কিন্তু গত বছর পর্যাপ্ত মূল্য না পাওয়ায় ব্যাপক ক্ষতির সম্মুখীন হন। তাই তিনি চলতি বছর একটি উত্তম সংরক্ষণাগার স্থাপন করে মূল্য বৃদ্ধি পেলে আলু বিক্রয় করার কথা ভাবছেন।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "অর্থের বিনিময়ে বিক্রেতার কাছ থেকে ক্রেতার পণ্যের মালিকানা অর্জন করার প্রক্রিয়াকে ক্রয় বলে।"
        },
        {
          "label": "খ",
          "question": "",
          "explanation": "অর্থের বিনিময়ে পণ্য বা সেবার মালিকানা ক্রেতার কাছে হস্তান্তরকে বিক্রয় বলে। বিক্রয়ের মাধ্যমে পণ্যের মালিকানা হস্তান্তর করা হয়। এটি অর্থ উপার্জনে সহায়ক। পণ্য বিক্রয়ের জন্য ক্রেতা অনুসন্ধান করতে হয়। পণ্যটি বিক্রয়ের ফলে ক্রেতা এর মালিকানা পায়। অর্থাৎ, পণ্যটির ওপর নতুন স্বত্ব সৃষ্টি হয়। এভাবেই বিক্রয়ের মাধ্যমে স্বত্বগত উপযোগ সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকে জনাব শাহজাহান প্রাথমিক পর্যায়ে স্থানগত উপযোগ সৃষ্টি করেছেন। উৎপাদন স্থান থেকে পণ্যসামগ্রী ভোক্তার কাছে পৌছানোর মাধ্যমে পণ্যের স্থানগত উপযোগ সৃষ্টি হয়। এ কাজটি করা হয় পরিবহন ব্যবস্থার মাধ্যমে। এর মাধ্যমে দূরবর্তী স্থানের ক্রেতারা পণ্য ভোগের সুযোগ পায়। উদ্দীপকে জনাব শাহজাহান একজন আলু ব্যবসায়ী। উৎপাদন মৌসুমে তিনি মুন্সিগঞ্জের আলু নিজস্ব পরিবহনের মাধ্যমে ঢাকায় নিয়ে আসেন। এরপর সেগুলো নিজস্ব দোকানের মাধ্যমে বিক্রি করেন। মুন্সিগঞ্জ থেকে ঢাকায় আলু আনার ফলে ঢাকার ক্রেতারাও পণ্যটি ভোগ করতে পারছে। এভাবে তিনি পণ্য ভোগের ক্ষেত্রে দূরত্বের বাধা দূর করতে পারছেন। এসব বৈশিষ্ট্য স্থানগত উপযোগ সৃষ্টির সাথে সামঞ্জস্যপূর্ণ। সুতরাং, জনাব শাহজাহান প্রাথমিক পর্যায়ে স্থানগত উপযোগ সৃষ্টি করেছেন।"
        },
        {
          "label": "ঘ",
          "question": "",
          "explanation": "জনাব শাহজাহানের গুদামজাতকরণের ভাবনাটি যৌক্তিক। গুদামজাতকরণের মাধ্যমে দীর্ঘসময় ধরে পণ্য সংরক্ষণ করা যায়। এতে পণ্যের গুণাগুণ অক্ষুণ্ণ থাকে। এর ফলে চাহিদামাফিক সারা বছর পণ্য সরবরাহ করা যায়। উদ্দীপকে জনাব শাহজাহান একজন আলু ব্যবসায়ী। তিনি উৎপাদন মৌসুমে মুন্সিগঞ্জ থেকে আলু নিজস্ব পরিবহনে ঢাকায় নিয়ে আসেন। গতবছর আলুর পর্যাপ্ত মূল্য না পাওয়ায় তিনি ব্যাপক ক্ষতির সম্মুখীন হন। তাই এ বছর তিনি একটি উত্তম সংরক্ষণাগার স্থাপন করার কথা ভাবছেন। অর্থাৎ, তিনি গুদামজাতকরণের কথা ভাবছেন। উৎপাদন মৌসুমে আলুর যোগান বেড়ে যাওয়ায় দাম কমে যায়। গুদামজাতকরণের মাধ্যমে জনাব শাহজাহান তার আলুগুলো দীর্ঘসময় সংরক্ষণ করতে পারবেন। এতে আলুর গুণাগুণ নষ্ট হবে না। পরবর্তীতে মূল্য বাড়লে চাহিদামাফিক সরবরাহ করতে পারবেন। ফলে ভোক্তারাও সারা বছর পণ্য ভোগ করতে পারবে। এভাবে তিনি যথাযথভাবে চাহিদার সাথে সামঞ্জস্য রেখে পণ্য সরবরাহ করে আর্থিকভাবে লাভবান হবেন। তাই বলা যায়, জনাব শাহজাহানের গুদামজাতকরণের সিদ্ধান্তটি যৌক্তিক।"
        }
      ]
    },
    {
      "number": "4",
      "uddipok": "পেপার ওয়েট, শপিং ব্যাগ ও ফুলদানি প্রস্তুত করা হয় এবং নিজস্ব দোকানের মাধ্যমে সেগুলো বিক্রয় করা হয়। এসকল পণ্যের ব্যাপক পরিচিতির জন্য তিনি শহরের প্রধান প্রধান সড়কের পাশে সাইনবোর্ড স্থাপন করেন। ফলে ক্রেতারা বিজ্ঞাপিত পণ্য সম্পর্কে জানতে পারে এবং ক্রয়ে আগ্রহী হয়। অপরদিকে, নিশি রূপচর্চা বিষয়ক বিভিন্ন সামগ্রী বিক্রয় করেন। তিনি শহরের মাহিলাদেরকে টার্গেট কাস্টমার নির্ধারণ করে স্থানীয় সংবাদপত্রে বিজ্ঞাপন দিয়ে সফল হতে পারেননি। তাই তিনি এসকল সামগ্রী সম্পর্কে অভীষ্ট ক্রেতাদের নিকট বার্তা পৌছানোর জন্য বিজ্ঞাপন মাধ্যম হিসেবে 'রান্না ও রূপচর্চা বিষয়ক ম্যাগাজিন' ব্যবহার করার সিদ্ধান্ত গ্রহণ করেন।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "পণ্য বিক্রির পর ক্রেতাকে যে সেবা প্রদান করা হয় তাকে বিক্রয়োত্তর সেবা বলে।"
        },
        {
          "label": "খ",
          "question": "",
          "explanation": "অর্থ খরচ না করে পণ্য বা সেবার নৈর্ব্যক্তিক উপস্থাপনাকেই প্রচার বলে। প্রচার বিপণন প্রসারের একটি অন্যতম হাতিয়ার। এটি সাধারণত তৃতীয় পক্ষ দ্বারা সংঘটিত হয়। গণমাধ্যমে অর্থ খরচ ছাড়া পণ্য বা সেবা সম্পর্কে জনসাধারণের কাছে অনুকূল ধারণা সৃষ্টি হয় প্রচারের মাধ্যমে। গণমাধ্যমে উপস্থাপিত হওয়ায় প্রচারের গ্রহণযোগ্যতা ও বিশ্বাসযোগ্যতা বেশি। এক্ষেত্রে পণ্যের প্রচারে কোনো অর্থব্যয় হয় না বলে একে অ-অর্থ প্রদত্ত বিজ্ঞাপন মাধ্যম বলা হয়।"
        },
        {
          "label": "গ",
          "question": "",
          "explanation": "শ্রাবণ পণ্য বিক্রয়ের উদ্দেশ্যে বহিঃবিজ্ঞাপন মাধ্যম ব্যবহার করেন। দেশের প্রধান প্রধান সড়কে, ব্যস্ত নৌপথে, বাণিজ্যিক এলাকায়, জনবহুল স্থানে, বাসার ছাদে বিরাট আকৃতির সাইনবোর্ডের মাধ্যমে যে বিজ্ঞাপন প্রচারিত হয় তাকে বহিঃবিজ্ঞাপন বলা হয়। এটি প্রচারের বলিষ্ঠ মাধ্যম। জনবহুল স্থানে এ বিজ্ঞাপন দিয়ে জনসাধারণকে আকর্ষণ করা হয়। একে উন্মুক্ত বিজ্ঞাপনও বলা হয়। উদ্দীপকে শ্রাবণ রাজশাহীতে কলম, চাবির রিং, পেপার ওয়েট, শপিং ব্যাগ ও ফুলদানি তৈরির একটি প্রতিষ্ঠান স্থাপন করেন। এসব পণ্য তিনি নিজস্ব দোকানের মাধ্যমে বিক্রি করেন। পণ্যগুলোর পরিচিতির জন্য তিনি প্রচারের ব্যবস্থা নেন। এক্ষেত্রে তিনি শহরের প্রধান প্রধান সড়কের পাশে সাইনবোর্ড স্থাপন করেন। এ জায়গাগুলো জনবহুল হওয়ায় জনসাধারণ সহজে তার পণ্যগুলো সম্পর্কে জানতে পারে। এতে তারা তার পণ্যগুলো কিনতে আগ্রহী হয়। এসব বৈশিষ্ট্যর সাথে বহিঃবিজ্ঞাপন মাধ্যমের মিল রয়েছে। সুতরাং, শ্রাবণ পণ্য বিক্রয়ের উদ্দেশ্যে বহিঃবিজ্ঞাপন মাধ্যমটি ব্যবহার করেছে।"
        },
        {
          "label": "ঘ",
          "question": "",
          "explanation": "ক্রেতার প্রকৃতি বিবেচনায় নিশি কর্তৃক বিজ্ঞাপন মাধ্যম নির্বাচনের সিদ্ধান্তটি সঠিক হয়েছে বলে আমি মনে করি। ক্রেতার প্রকৃতি বিজ্ঞাপনের মাধ্যম নির্বাচনে অত্যন্ত গুরুত্বপূর্ণ একটি বিবেচ্য বিষয়। এক্ষেত্রে ক্রেতাদের প্রকৃতি, ধরন অনুযায়ী বিজ্ঞাপনের মাধ্যম বেছে নিতে হয়। যেমন- গ্রামে মানুষ রেডিও বেশি শুনায় রেডিও বিজ্ঞাপন গ্রামে বেশি কার্যকর। আবার, শহরে ম্যাগাজিন পড়া মানুষ বেশি হওয়ায় শহরে এটি অধিক কার্যকরী মাধ্যম। উদ্দীপকে নিশি রূপচর্চা বিষয়ক সামগ্রী বিক্রি করেন। তার টার্গেট কাস্টমার শহরের মহিলারা। তিনি স্থানীয় সংবাদপত্রে বিজ্ঞাপন দিয়েও সফল হতে পারেননি। পরে তিনি তার পণ্যসামগ্রী সম্পর্কে বার্তা পৌছাতে রান্না ও রূপচর্চা বিষয়ক ম্যাগাজিনে বিজ্ঞাপন দেন। উদ্দীপকের নিশির পণ্যের ক্রেতা নারীরা। এক্ষেত্রে নারীরা সংবাদপত্রের চেয়ে রান্না, রূপচর্চা বিষয়ক ম্যাগাজিন বা সাময়িকী বেশি পড়েন। এজন্য প্রথমে সংবাদপত্রে বিজ্ঞাপন দিয়ে নিশি ক্রেতাদের তেমন সাড়া পাননি। পরে ক্রেতার প্রকৃতি বুঝে তিনি রান্না ও রূপচর্চা বিষয়ক ম্যাগাজিন মাধ্যমে বিজ্ঞাপন দেন। এতে তিনি সহজেই তার অভীষ্ট ক্রেতাদের সাড়া পাবেন। এক্ষেত্রে ক্রেতাদের প্রকৃতি বুঝেই তিনি পরবর্তী বিজ্ঞাপন মাধ্যমটি বেছে নিয়েছিলেন। তাই বলা যায়, ক্রেতার প্রকৃতি বিবেচনায় নিশি কর্তৃক বিজ্ঞাপন মাধ্যম নির্বাচনের সিদ্ধান্তটি যৌক্তিক হয়েছে।"
        }
      ]
    },
    {
      "number": "5",
      "uddipok": "জনাব হানিফ সিলেটে একটি চা উৎপাদন ও প্রক্রিয়াকরণ কারখানা স্থাপন করেন। প্রতিষ্ঠানটিতে উৎপাদিত চায়ের মান যথেষ্ট ভালো। দেশের বিভিন্ন অঞ্চলে চায়ের বিক্রয় বৃদ্ধির জন্য পত্রিকায় কুপন ছাপিয়ে দেয় যা কেটে দোকানে নিয়ে গেলে পণ্যের ওপর ১০% মূল্য ছাড় পাওয়া যায়। কিন্তু কাঙ্ক্ষিত পর্যায়ে বিক্রয়ের পরিমাণ বৃদ্ধি পায়নি। এমতাবস্থায় তিনি বিজ্ঞাপন মাধ্যমের পরিবর্তন করে এমন একটি মাধ্যম নির্বাচনের সিদ্ধান্ত নিয়েছেন যেন পণ্যের নাম, গুণাগুণ এবং ব্যবহারবিধি শোনার পাশাপাশি দেখতেও পারেন। এক্ষেত্রে ব্যয় বেশি হলেও তিনি প্রচুর মুনাফা অর্জনে সক্ষম হবেন বলে মনে করছেন।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট পণ্য কিনতে ক্রেতাদেরকে উৎসাহিত করার জন্য উক্ত পণ্য বা পণ্যের অংশবিশেষ কম মূল্যে বা বিনামূল্যে দেওয়াকে প্রিমিয়াম বলে।"
        },
        {
          "label": "খ",
          "question": "",
          "explanation": "বিজ্ঞাপনের সর্বজনগ্রাহ্য একটি মাধ্যম হলো রেডিও। রেডিওতে শুধুমাত্র শ্রবণযোগ্য বিজ্ঞাপন দেওয়া হয়। এতে কোনো পণ্য বা সেবার নাম, গুণাগুণ সম্পর্কে শ্রাব্য বিজ্ঞাপন দেওয়া হয়। এক্ষেত্রে বিজ্ঞাপনদাতা বা উপস্থাপক কথার মাধ্যমে এসব তুলে ধরেন। তাই বলা যায়, কণ্ঠের মাধ্যমে রেডিওতে বিজ্ঞাপন বার্তা প্রচারিত হয়।"
        },
        {
          "label": "গ",
          "question": "",
          "explanation": "জনাব হানিফ ভোক্তামুখী বিক্রয় প্রসারের মূল্য ছাড় কুপন কৌশল অবলম্বন করেন। ভোক্তা বিক্রয় প্রসারে অন্যতম একটি কৌশল হলো মূল্য ছাড় কুপন। এর মাধ্যমে বিক্রেতা ক্রেতাদেরকে অপেক্ষাকৃত কম মূল্যে পণ্য কেনার সুবিধা দেয়। এতে ক্রেতাদের অর্থ সাশ্রয় হয়। তাই এ কৌশলটি ক্রেতাদের কাছে অনেক পছন্দনীয়। উদ্দীপকে জনাব হানিফ একটি চা উৎপাদন ও প্রক্রিয়াজাতকরণ কারখানার মালিক। তিনি দেশের বিভিন্ন অঞ্চলে চা বিক্রির উদ্যোগ নেন। এ উদ্যোগের আওতায় তিনি পত্রিকায় কুপন ছাপিয়ে দেন। এ কুপন কেটে দোকানে নিয়ে গেলে ক্রেতারা ১০% মূল্য ছাড় পাবে। এতে ক্রেতারা মোট দাম থেকে ১০% কম দামে পণ্য কিনতে পারবে। এভাবে তার পণ্য, কিনে ক্রেতাদের অর্থের সাশ্রয় হবে। এ ছাড় দেওয়ার সাথে মূল্য ছাড় কুপন কৌশলের মিল পাওয়া যায়। সুতরাং, জনাব হানিফ ভোক্তামুখী বিক্রয় প্রসারের মূল্য ছাড় কুপন কৌশলটি ব্যবহার করেছেন।"
        },
        {
          "label": "ঘ",
          "question": "",
          "explanation": "জনাব হানিফ কর্তৃক টেলিভিশন বিজ্ঞাপন মাধ্যম ব্যবহারের সিদ্ধান্তের যৌক্তিকতা রয়েছে বলে আমি মনে করি। বিজ্ঞাপনের সবচেয়ে জনপ্রিয় ও বহুল ব্যবহৃত মাধ্যম হলো টেলিভিশন। এ মাধ্যমে বিভিন্ন ছবি, শব্দ, ভাষা ও রং ব্যবহার করে পণ্য বা সেবার তথ্য উপস্থাপন করা হয়। ক্রেতার অবস্থানের দূরত্ব বিবেচনায় এই মাধ্যমটি অধিক কার্যকর। উদ্দীপকে জনাব হানিফ একজন চা উৎপাদনকারী ও বিপণনকারী। তিনি দেশের বিভিন্ন অঞ্চলে চা বিক্রি বাড়াতে মূল্য ছাড় কুপন কৌশল ব্যবহার করেন। কিন্তু এতে তার বিক্রি তেমন বাড়েনি। পরে তিনি পণ্যের নাম, গুণাগুণ এবং, ব্যবহারবিধি শোনার পাশাপাশি দেখা যায় এমন একটি মাধ্যমে বিজ্ঞাপনের সিদ্ধান্ত নেন। এতে তার ব্যয় বেশি হলেও তিনি প্রচুর মুনাফা অর্জনের প্রত্যাশা করেন। জনাব হানিফ পরবর্তীতে টেলিভিশনে বিজ্ঞাপন দেওয়ার সিদ্ধান্ত নিয়েছেন। এতে অডিও ও ভিডিও আকারে পণ্য ও পণ্য সম্পর্কিত তথ্য উপস্থাপন করা হবে। আবার, এটি বিপুলসংখ্যক জনগোষ্ঠীর কাছে তার পণ্য সম্পর্কিত তথ্য পৌঁছাতে পারবে। এতে প্রাপ্ত তথ্যের ভিত্তিতে সম্ভাব্য ক্রেতারা তার চূড়ান্ত ক্রেতার পরিণত হবে। এতে তার অনেক অর্থব্যয় হলেও তিনি বৃহৎ জনগোষ্ঠীকে তার ক্রেতায় রূপান্তর করতে পারবেন। তাই বলা যায়, জনাব হানিফ কর্তৃক টেলিভিশন বিজ্ঞাপন মাধ্যম ব্যবহারের সিদ্ধান্তটি যৌক্তিক।"
        }
      ]
    },
    {
      "number": "6",
      "uddipok": "'ঝিলিক' একটি মোবাইল উৎপাদন ও বিক্রয়কারী প্রতিষ্ঠান। প্রতিষ্ঠানটি উৎপাদন ব্যয়ের সাথে একটি নির্দিষ্ট পরিমাণ মুনাফা ধরে বিক্রয়মূল্য নির্ধারণ করে। অপরদিকে, 'রূপক' একটি চার্জার ফ্যান উৎপানকারী প্রতিষ্ঠান। প্রতিষ্ঠানটি বাজারের অন্যান্য প্রতিযোগী কোম্পানির মূল্যের সাথে সকাতি রেখে মূল্য নির্ধারণ করে। এতে চার্জার ফ্যানের চাহিদা ব্যাপক হারে বৃদ্ধি পায়।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "অ-মৌসুমে বা অফ সিজনে পণ্য ক্রয়ে ক্রেতাদেরকে অনুপ্রাণিত করার লক্ষ্যে যে বাট্টা দেওয়া হয় তাকে মৌসুমি বাট্টা বলে।"
        },
        {
          "label": "খ",
          "question": "",
          "explanation": "পণ্যের জীবন চক্রের যে স্তরে বিক্রি এবং মুনাফার পরিমাণ দ্রুতগতিতে বাড়তে থাকে তাকে প্রবৃদ্ধি স্তর বলা হয়। ব্যবসায় সফলতার পরিমাপক মুনাফা। এজন্য এ স্তরে ভালো মুনাফা অর্জনকারী পণ্যগুলোকে বাজারে প্রবেশকৃত প্রতিযোগীরা যাচাই-বাছাই করে। এভাবে পণ্যের উচ্চ মুনাফার মাধ্যমে প্রতিযোগীদের দৃষ্টি আকর্ষণ করে।"
        },
        {
          "label": "গ",
          "question": "",
          "explanation": "উদ্দীপকে ঝিলিক প্রতিষ্ঠানটি ব্যয়যোগ মূল্য নির্ধারণ পদ্ধতি অনুসরণ করে। এ পদ্ধতিতে পণ্যের উৎপাদন ব্যয়ের সাথে একটি নির্দিষ্ট পরিমাণ মুনাফা যোগ করে মূল্য নির্ধারণ করা হয়। এটি মূল্য নির্ধারণের একটি সহজ পদ্ধতি। এখানে মূল্য নির্ধারণে স্থায়ী ব্যয়, পরিবর্তনশীল ব্যয় ও প্রত্যাশিত বিক্রির পরিমাণ বিবেচনা করা হয়। উদ্দীপকে ঝিলিক মোবাইল উৎপাদনকারী ও বিপণনকারী একটি প্রতিষ্ঠান। এটি পণ্যের বিক্রয়মূল্য নির্ধারণে একটি পদ্ধতি অনুসরণ করে। এক্ষেত্রে এটি প্রথমে মোবাইল উৎপাদন সংক্রান্ত যাবতীয় ব্যয় নির্ণয় করে। এরপর এ ব্যয়ের ওপর একটি নির্দিষ্ট পরিমাণ মুনাফা নির্ধারণ করে। উৎপাদন ব্যয়ের সাথে মুনাফা যোগ করে মোট বিক্রয়মূল্য নির্ণয় করে। পরবর্তীতে মোট বিক্রয়মূল্যকে মোট উৎপাদিত পণ্য দিয়ে ভাগ করে এককপ্রতি বিক্রয়মূল্য নির্ধারণ করে। এর সাথে ব্যয়যোগ মূল্য নির্ধারণ পদ্ধতির মিল রয়েছে। সুতরাং, উদ্দীপকে ঝিলিক প্রতিষ্ঠানটি ব্যয়যোগ মূল্য নির্ধারণ পদ্ধতি অনুসরণ করে।"
        },
        {
          "label": "ঘ",
          "question": "",
          "explanation": "চাহিদা বৃদ্ধির কারণ বলে আমি মনে করি। প্রতিযোগী পণ্যের মূল্যের সাথে সামঞ্জস্য রেখে প্রতিযোগিতাভিত্তিক মূল্য, নির্ধারণ করা হয়। সাধারণত প্রতিযোগিতায় টিকে থাকতে এ পদ্ধতি অনুসরণ করা হয়। এতে সাময়িক ক্ষতি বা লাভ কম হলেও ভবিষ্যতে বিক্রি বাড়িয়ে মুনাফা অর্জন করা যায়। উদ্দীপকে রূপক চার্জার ফ্যান উৎপাদনকারী একটি প্রতিষ্ঠান। এটি পণ্যের মূল্য নির্ধারণে বিশেষ পদ্ধতির ব্যবহার করে। এক্ষেত্রে এটি প্রতিযোগী কোম্পানির মূল্যের সাথে সঙ্গতি রেখে মূল্য নির্ধারণ করে এতে চার্জার ফ্যানের চাহিদা ব্যাপক হারে বেড়ে যায়। রূপক কোম্পানিটি প্রতিযোগিতাভিত্তিক মূল্য নির্ধারণ পদ্ধতির মাধ্যমে পণ্যের মূল্য নির্ধারণ করে। এজন্য এটি প্রতিযোগী কোম্পানির পণ্যের মূল্য অনুসন্ধান করে। এরপর তাদের মূল্যের ওপর ভিত্তি করে তুলনামূলক কম মূল্য ধার্য করে। এতে ক্রেতারা প্রতিযোগী কোম্পানির পণ্য না কিনে এ কোম্পানির পণ্য কিনতে উৎসাহী হয়। এতে এটির বিক্রি ব্যাপক হারে বৃদ্ধি পায়। তাই বলা যায়, চার্জার ফ্যানের চাহিদা বৃদ্ধির পেছনে উক্ত প্রতিষ্ঠানটির অনুসৃত প্রতিযোগিতাভিত্তিক মূল্য নির্ধারণ পদ্ধতি ভূমিকা রেখেছে।"
        }
      ]
    },
    {
      "number": "7",
      "uddipok": "জনাব রহমান 'খাবার বাড়ি' নামে একটি রেস্টুরেন্ট ব্যবসায় স্থাপন করেন। প্রতিষ্ঠানটি সরাসরি কৃষকদের নিকট থেকে তাজা শাকসবজি এবং খামারিদের নিকট থেকে মাছ, মুরগি সংগ্রহ করে মানসম্মত খাদ্য প্রস্তুতপূর্বক অপেক্ষাকৃত কম মূল্যে ক্রেতাদেরকে পরিবেশন করে। ফলে ক্রেতা সন্তুষ্টি অর্জিত হয়। সম্প্রতি জনাব কাশেম 'পানামা ফুড' নামে অপর একটি প্রতিষ্ঠান একই ধরনের ব্যবসায় আরম্ভ করেন এবং পণ্যের বিক্রয় বৃদ্ধির জন্য Facebook, Youtube এবং অনলাইন ডেলিভারি সার্ভিস চালু করেন। বছর শেষে দেখা যায় 'পানামা ফুড' এর বিক্রয় ও মুনাফার পরিমাণ তুলনামূলকভাবে বেশি। ফলে জনাব কাশেম ব্যবসায় সম্প্রসারণের কথা ভাবছেন।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "যা দেখা ও ছোয়া যায় না অথচ মানুষের প্রয়োজন ও অভাব পূরণ করে এমন কাজ বা সুবিধাকে সেবা বলে। উদাহরণ: পরিবহন সেবা, শিক্ষা সেবা, চিকিৎসা সেবা প্রভৃতি।"
        },
        {
          "label": "খ",
          "question": "",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে। বিপণনের প্রধান লক্ষ্য ক্রেতাদের কাছে পণ্য বা সেবাকে পৌঁছে দেওয়া। সুতরাং, দেশের পণ্য বা সেবা বিদেশে পৌঁছে দেওয়াও বিপণনের অন্যতম কাজ। বিপণন কার্যাবলির ফলেই প্রতিষ্ঠান বিশ্বব্যাপী পরিচিতি লাভ করে। এভাবেই বিপণন আন্তর্জাতিক বাণিজ্য সম্প্রসারণে গুরুত্বপূর্ণ ভূমিকা রাখে।"
        },
        {
          "label": "গ",
          "question": "",
          "explanation": "জনাব রহমানের প্রতিষ্ঠানের ক্ষেত্রে বিপণনের ভোক্তামুখী প্রক্রিয়ার বৈশিষ্ট্যের প্রতি ইঙ্গিত করা হয়েছে। ভোক্তাদের ওপরেই বিপণন নির্ভর করে। ভোক্তাদের রুচি, চাহিদা, পছন্দ প্রভৃতিকে প্রাধান্য দিয়েই বিপণন কার্যাবলি পরিচালিত হয়। এজন্য বিপণন একটি ভোক্তামুখী প্রক্রিয়া। উদ্দীপকে জনাব রহমান 'খাবার বাড়ি' রেস্টুরেন্টের মালিক। তিনি সরাসরি কৃষকদের কাছ থেকে তাজা শাকসবজি এবং খামারিদের নিকট হতে মাছ, মুরগি সংগ্রহ করেন। এসব স্বাস্থ্যসম্মত প্রক্রিয়ায় রান্না করে কম মূল্যে ভোক্তাদের পরিবেশন করেন। অর্থাৎ, ক্রেতাদের চাহিদাকে প্রাধান্য দিয়ে সেবা পরিবেশন করেন এবং তাদের সামর্থ্যকে বিবেচনা করে কম মূল্য নির্ধারণ করেন। বৈশিষ্ট্য অনুযায়ী, তার বিপণন পদ্ধতি ক্রেতাকেন্দ্রিক। তাই বলা যায়, জনাব রহমানের প্রতিষ্ঠানের ক্ষেত্রে বিপণনের ভোক্তামুখী প্রক্রিয়ার বৈশিষ্ট্যের প্রতি ইঙ্গিত দেওয়া হয়েছে।"
        },
        {
          "label": "ঘ",
          "question": "",
          "explanation": "বিপণনের সামাজিক যোগাযোগ যুগের অনুসরণ করে জনাব কাশেমের ব্যবসায় সম্প্রসারণের সিদ্ধান্তটি যৌক্তিক। বিপণনের সামাজিক যোগাযোগ যুগে বিভিন্ন অনলাইন মাধ্যম যেমন-Facebook, Twitter, Youtube প্রভৃতিতে বিজ্ঞাপন দেওয়া হয়। এসব মাধ্যমে বিজ্ঞাপন দেওয়ার মাধ্যমে বেশি সংখ্যক ক্রেতার নিকট তথ্য পৌঁছে দেওয়া যায়। বিপণনের এ যুগকে ডিজিটাল যুগ হিসেবেও বিবেচনা করা হয়ে থাকে। উদ্দীপকে জনাব কাশেম 'পানামা ফুড' নামক একটি রেস্টুরেন্টের মালিক। তিনি ভোক্তাদের মানসম্মত সেবা পরিবেশন করেন। বিক্রয় বাড়ানোর বৃদ্ধির জন্য Facebook, Youtube অনলাইনে ডেলিভারি সার্ভিস চালু করেন। এক্ষেত্রে তিনি সামাজিক যোগাযোগ যুগের অনুসরণ করছেন। সামাজিক যোগাযোগ মাধ্যমে বর্তমানে অধিকাংশ মানুষ একটি উল্লেখযোগ্য সময় ব্যয় করে। তাই এর মাধ্যমে তিনি বেশিসংখ্যক মানুষের কাছে পণ্য বা সেবা বা. এর সম্পর্কিত তথ্য পৌঁছাতে পারছেন। আবার এসব মাধ্যমে তিনি সহজে কম খরচে বিজ্ঞাপন দিতে পারছেন। এজন্য এ মাধ্যমে ডেলিভারি দেওয়ার ফলে তার বিক্রি বহুগুণে বৃদ্ধি পায়। এতে তিনি মুনাফার কাঙ্ক্ষিত লক্ষ্যমাত্রায় পৌঁছাতে পেরেছেন। সুতরাং সামাজিক যোগাযোগ যুগের সঠিক ব্যবহার করে, জনাব কাসেমের ব্যবসায় সম্প্রসারণের সিদ্ধান্তটি যৌক্তিক।"
        }
      ]
    },
    {
      "number": "8",
      "uddipok": "জনাব হাসিব ময়মনসিংহের ভালুকায় একটি গার্মেন্টস ফ্যাক্টরি স্থাপন করেন। তিনি পণ্যসামগ্রী উৎপাদনের জন্য প্রয়োজনীয় কাঁচামাল, যন্ত্রপাতি ও যন্ত্রাংশ জার্মানি থেকে আমদানি করেন। তার প্রতিষ্ঠানটির উৎপাদিত পণ্যের মান ভালো হওয়ায় ক্রেতারা ক্রয়পূর্বক ব্যবহার করে বেশ সন্তুষ্ট। বর্তমানে দেশীয় বাজারে তার প্রতিষ্ঠানের পণ্যের চাহিদা ব্যাপক হারে বৃদ্ধি পেয়েছে। তাই তিনি দেশের বিভিন্ন শহরের আয়তন, জলবায়ু, অঞ্চল এবং বিভাগীয় শহর বিবেচনা করে পণ্য উৎপাদন ও বিক্রয়ের সিদ্ধান্ত গ্রহণ করেছেন। তিনি আশা করছেন এরূপ বিভাজনের মাধ্যমে বিক্রয়ের পরিমাণ যথেষ্ট বৃদ্ধি পাবে এবং প্রচুর লাভবান হবেন।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "আয়ের ভিত্তিতে সমাজের মানুষকে বিভিন্ন শ্রেণিতে (উচ্চবিত্ত, মধ্যবিত্ত ও নিম্নবিত্ত) ভাগ করাকে সামাজিক শ্রেণি বলা হয়।"
        },
        {
          "label": "খ",
          "question": "",
          "explanation": "পরিমাপযোগ্যতা হলো বাজার অংশের আয়তন ও ক্রেতার ক্রয়ক্ষমতা পরিমাপ করার মাত্রা। বাজার অংশের আয়তন, ক্রেতার ক্রয়ক্ষমতা এবং জীবনবৃত্তান্ত পরিমাপযোগ্য হতে পারে। বাজারকে এমনভাবে বিভক্ত করতে হবে যেন সহজেই পরিমাপ করা যায়। কারণ বাজার পরিমাপযোগ্য না হলে বাজার সঠিকভাবে বিভক্তিকরণ সম্ভব নয়। তাই 'পরিমাপযোগ্যতা' কার্যকর বাজার বিভক্তিকরণের অন্যতম শর্ত।"
        },
        {
          "label": "গ",
          "question": "",
          "explanation": "উদ্দীপকের জনাব হাসিবের প্রতিষ্ঠানটি শিল্প বাজারের অন্তর্ভুক্ত। যেসব প্রতিষ্ঠান পুনরায় উৎপাদনের জন্য, পণ্য বা সেবা কেনে তাদের নিয়ে শিল্প বাজার গঠিত হয়। এ বাজারকে আবার উৎপাদকের বাজারও বলা হয়। এ বাজারের ক্রেতাদের উদ্দেশ্য হলো মুনাফা অর্জন। উদ্দীপকের জনাব হাসিব ময়মনসিংহের ভালুকায় একটি গার্মেন্টস ফ্যাক্টরি স্থাপন করেন। তিনি পণ্যসামগ্রী উৎপাদনের জন্য প্রয়োজনীয় কাঁচামাল, যন্ত্রপাতি ও যন্ত্রাংশ জার্মানি থেকে আমদানি করেন। এক্ষেত্রে তিনি তার ক্রয়কৃত পণ্যগুলো পুনঃউৎপাদনের কাজে ব্যবহার করেন। এছাড়া উৎপাদন কার্য ঠিক রাখার জন্য তিনি একসাথে বৃহৎ পরিসরে পণ্য কেনেন। আবার, এসব পণ্য কেনার ক্ষেত্রে তার মূল উদ্দেশ্য হলো মুনাফা অর্জন। তার এসব ব্যবসায়িক কাজের সাথে শিল্প বাজারের মিল আছে। সুতরাং, জনাব হাসিবের প্রতিষ্ঠানটি শিল্প বাজারের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে জনাব হাসিব কর্তৃক ভোক্তা বাজারকে ভৌগোলিক চলকের ওপর ভিত্তি করে বিভক্তিকরণের সিদ্ধান্তটি যৌক্তিক হয়েছে বলে আমি মনে করি। বিভিন্ন ধরনের ভৌগোলিক একক, যেমন: বিশ্ব বা দেশীয় অঞ্চল, শহর, ঘনত্ব, জলবায়ু প্রভৃতির ভিত্তিতে বাজার ভাগ করা হলো ভৌগোলিক বাজার বিভক্তিকরণ। ভৌগোলিক কারণে ক্রেতা বা ভোক্তাদের পছন্দ, চাহিদা ও ক্রয়ক্ষমতায় পার্থক্য দেখা যায়। তাই ভৌগোলিক এককের ভিত্তিতে বাজার বিভক্তিকরণের প্রয়োজন পড়ে। উদ্দীপকের জনাব হাসিব একটি গার্মেন্টস ফ্যাক্টরি স্থাপন করেন। তার প্রতিষ্ঠানের উৎপাদিত পণ্যের মান ভালো হওয়ায় ক্রেতারা ক্রয়পূর্বক ব্যবহার করে বেশ সন্তুষ্ট। বর্তমানে দেশীয় বাজারে তার প্রতিষ্ঠানের পণ্যের চাহিদা ব্যাপক হারে বৃদ্ধি পেয়েছে। তাই তিনি দেশের বিভিন্ন শহরের আয়তন, জলবায়ু, অঞ্চল এবং বিভাগীয় শহর বিবেচনা করে পণ্য উৎপাদন বিক্রয়ের সিদ্ধান্ত নেন। এর মাধ্যমে বিক্রয়ের পরিমাণ বৃদ্ধি এবং প্রচুর লাভবান হবেন বলে তিনি আশাবাদী। জনাব হাসিব পরবর্তীতে ভোক্তা বাজার বিভক্তিকরণের ভৌগোলিক চলকটির ব্যবহারের সিদ্ধান্ত নেন। এজন্য তিনি বিভিন্ন শহরের আয়তন ও জলবায়ুকে বিবেচনা করবেন। এতে তিনি নির্দিষ্ট অঞ্চলের ভোক্তাদের চাহিদা অনুযায়ী পণ্য সরবরাহ করতে পারবেন। এছাড়া বিভাগীয় শহরে পণ্য বিক্রয়ের ব্যবস্থা থাকলে প্রচুর ক্রেতার সমাগম হবে। আবার অবস্থান অনুযায়ী ভোক্তারা তাদের চাহিদামতো পণ্য পেয়ে খুশি থাকবে। ফলে তার ব্যবসায়ে বিক্রয়ের পরিমাণ বৃদ্ধি পাবে। এভাবে তিনি ব্যবসায়ে লাভবান হবেন। তাই বলা যায়, জনাব হাসিব কর্তৃক ভোক্তা বাজার বিভক্তিকরণের ভৌগোলিক চলক ব্যবহারের সিদ্ধান্তটি যৌক্তিক হয়েছে।"
        }
      ]
    },
    {
      "number": "9",
      "uddipok": "'চমক' টুথপেস্ট উৎপাদনকারী একটি প্রতিষ্ঠান। উৎপাদিত টুথপেস্ট মানে ও কার্যকারিতার দিক থেকে উন্নত হওয়ায় দেশীয় বাজারে এর চাহিদা ব্যাপক। অন্যদিকে, 'মুন' একটি টেলিভিশন উৎপাদনকারী প্রতিষ্ঠান। প্রতিষ্ঠানটি টেলিভিশনের বাহ্যিক সৌন্দর্য ও গুণগতমান বৃদ্ধি করে বিভিন্ন আকারের টেলিভিশন বাজারে ছেড়েছে। এতে বিক্রয় আশানুরূপভাবে বৃদ্ধি পাচ্ছে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "যেসব পণ্য আধুনিক প্রযুক্তিতে তৈরি, পৃথক বৈশিষ্ট্যসম্পন্ন এবং ব্র্যান্ড ইমেজ যুক্ত, সেসব পণ্যকে বিশিষ্ট পণ্য বলে।"
        },
        {
          "label": "খ",
          "question": "",
          "explanation": "যেসব পণ্য সম্পর্কে ভোক্তারা জানে না বা জানলেও কিনতে আগ্রহ প্রকাশ করে না তা হলো অযাচিত পণ্য। এ জাতীয় পণ্য ক্রেতারা সাধারণত কিনতে আগ্রহ প্রকাশ করে না। যেমন- জীবন বিমা, অগ্নি নির্বাপক যন্ত্র প্রভৃতি। আর এসব কিনতে আগ্রহ না থাকায় ক্রেতাদের মধ্যে এ পণ্য সম্পর্কে কোনো পূর্বধারণা বা পূর্বপরিকল্পনা থাকে না।"
        },
        {
          "label": "গ",
          "question": "",
          "explanation": "উদ্দীপকে 'চমক' সুবিধা পণ্য উৎপাদন করে। এ পণ্য ক্রেতারা নিয়মিতভাবে ঘন ঘন কেনে। আর এ পণ্য কিনতে ক্রেতাদের তেমন সময় ব্যয় করতে হয় না। চানাচুর, বিস্কুট, ব্রেড, টুথপেস্ট, চাল, ডাল প্রভৃতি এ পণ্যের উদাহরণ। উদ্দীপকে চমক টুথপেস্ট উৎপাদনকারী একটি প্রতিষ্ঠান। এটির উৎপাদিত টুথপেস্ট মানে ও কার্যকারিতায় অনেক ভালো। এটি একটি দৈনন্দিন ব্যবহার্য জিনিস। ফলে ক্রেতারা প্রতিনিয়ত এ টুথপেস্ট কিনে থাকে। আর গুণগত মান ভালো হওয়ায় প্রতিষ্ঠানটির এ পণ্যের চাহিদা বেশি। এজন্য এটির বিক্রির পরিমাণও বেশি। এ পণ্যটির সাথে সুবিধা পণ্যের মিল রয়েছে। সুতরাং, উদ্দীপকে চমক প্রতিষ্ঠানটি সুবিধা পণ্য উৎপাদন করে।"
        },
        {
          "label": "ঘ",
          "question": "",
          "explanation": "মুন প্রতিষ্ঠান কর্তৃক উৎপাদিত শপিং, পণ্য ক্রয়ের ক্ষেত্রে ক্রেতারা পণ্যের উপযুক্ততা, মান, মূল্য, পূর্বপরিকল্পনা প্রভৃতি যাচাই করে বলে আমি মনে করি। ক্রেতারা অনেক সময় নিয়ে বিভিন্ন দোকান ঘুরে পণ্যের বৈশিষ্ট্য বিবেচনা করে শপিং পণ্য কিনে থাকে। এ জাতীয় পণ্য ঘন ঘন কেনা হয় না। শপিং পণ্য কেনার আগে ক্রেতারা পরিকল্পনা করে এবং কেনার সময় দ্রব্যের গুণাগুণ ও দ্রব্যমূল্য যাচাই করে কিনে। টিভি, এসি, গাড়ি প্রভৃতি শপিং পণ্যের উদাহরণ। উদ্দীপকে মুন টেলিভিশন উৎপাদনকারী এটি প্রতিষ্ঠান। এটি টেলিভিশনের বাহ্যিক সৌন্দর্য ও গুণগত মান বৃদ্ধি করে উৎপাদন করে। এছাড়া এটি বিভিন্ন আকারের টেলিভিশন উৎপাদন করে। এসবের ভিত্তিতে পণ্য উৎপাদন করে বিক্রি করায় এটির বিক্রিও আশানুরূপ ভালো। মুন প্রতিষ্ঠানটির উৎপাদিত টেলিভিশন একটি শপিং পণ্য। এটি ক্রেতারা প্রতিনিয়ত কেনে না। এজন্য ক্রেতারা এ টেলিভিশন কিনতে এর দাম ও মান আগে থেকে অবগত হয়। পরিকল্পনা করে ক্রেতারা এ ধরনের পণ্য কেনে। ক্রেতাদের এই দৃষ্টিভঙ্গি বিবেচনা করে মুন প্রতিষ্ঠানটি টেলিভিশন উৎপাদন করে। এজন্য ক্রেতাদের কাছে পণ্যের গ্রহণযোগ্যতা বাড়ে। তাই বলা যায়, মুন প্রতিষ্ঠান কর্তৃক উৎপাদিত শপিং পণ্য ক্রেতারা বিভিন্ন বিষয়ের আলোকে যাচাই করে কিনে থাকে।"
        }
      ]
    },
    {
      "number": "10",
      "uddipok": "জনাব হারুন একজন মশলা সামগ্রী বিক্রেতা। তিনি বড়, মাঝারি ও ছোট এই তিন ধরনের কৌটায় ভরে বিভিন্ন ধরনের মশলা বিক্রয় করেন। কিন্তু বিক্রয় আশানুরূপ হয় না। বেশি বিক্রয়ের আশায় তিনি স্থানীয় পত্রিকায় মশলা সামগ্রীর বিভিন্ন তথ্য প্রচারের সিদ্ধান্ত নিয়েছেন।",
      "tag": "JB 25",
      "sub_questions": [
        {
          "label": "ক",
          "question": "পণ্য পরিকল্পনা কী?",
          "explanation": "পণ্য পরিকল্পনা হচ্ছে এমন একটি প্রক্রিয়া যার মাধ্যমে কোন পণ্য, কাদের জন্য, কত পরিমাণে উৎপাদন করা হবে তা নির্ধারণ করা হয়।"
        },
        {
          "label": "খ",
          "question": "",
          "explanation": "মোড়ক (আবরণ) দিয়ে কোনো পণ্যকে আকর্ষণীয় করে ঢেকে বা মুড়ে দিয়ে পণ্যের গুণসংক্রান্ত বাধা দূর করা এবং ক্ষতির হাত থেকে রক্ষা করার প্রক্রিয়াকে মোড়কিকরণ বলে। মোড়ককৃত পণ্য সহজে গুদামঘরে, হিমাগারে বা অন্য যেকোনো স্থানে সংরক্ষণ করা যায়। এর মাধ্যমে বাহ্যিক ক্ষয়ক্ষতির হাত থেকে পণ্যকে রক্ষা করা যায়। এছাড়া এটির জন্য ক্রেতারা অক্ষত ও পুরোপুরি উপযোগসম্পন্ন অবস্থায় পণ্য কিনতে ও ভোগ করতে পারে। তাই পণ্যের নিরাপত্তা নিশ্চিতে মোড়কিকরণ প্রয়োজন।"
        },
        {
          "label": "গ",
          "question": "",
          "explanation": "জনাব হারুন বিভিন্ন কৌটায় মশলা বিক্রয়ের ফলে বিপণনের ণর্যায়িতকরণ কাজটি সম্পন্ন হয়েছে। আগে থেকে নির্ধারিত মান বা গুণাবলির ভিত্তিতে সমজাতীয় পণ্যকে বিভিন্ন শ্রেণিতে ভাগ করাকে পর্যায়িতকরণ বা শ্রেণিবদ্ধকরণ বলে। পণ্যের গুণগত মান, সাইজ, ওজন ইত্যাদি পর্যায়িতকরণের ভিত্তি হিসেবে ব্যবহৃত হয়। ফলে বিক্রির কাজটি সহজ হয়ে যায়। উদ্দীপকে জনাব হারুন বড়, মাঝারি ও ছোট এই তিন ধরনের কৌটায় ভরে বিভিন্ন ধরনের মশলা বিক্রি করেন। বেশি বিক্রয়ের আশায় তিনি স্থানীয় পত্রিকায় মশলার বিভিন্ন তথ্য প্রচারের সিদ্ধান্ত নিয়েছেন। জনাব হারুন মশলা উৎপাদন করে তা বিক্রয়ের উদ্দেশ্যে বিভিন্ন ধরনের কৌটায় রাখেন। পরিমাণে ভিন্নতার ভিত্তিতে তিনি ছোট, মাঝারি ও বড় এ তিন শ্রেণিতে মশলার কৌটা ভাগ করেন। এতে ক্রেতারা পছন্দসই মশার কৌটা সহজেই বেছে নিতে পারে, যা বিক্রয় কাজে গতিশীলতা আনে। এসব বিষয় পর্যায়িতকরণের সাথে সামঞ্জস্যপূর্ণ। সুতরাং, জনাব হারুন বিভিন্ন কৌটায় মশলা বিক্রয়ের ফলে বিপণনের পর্যায়িতকরণের কাজ সম্পন্ন হয়েছে।"
        },
        {
          "label": "ঘ",
          "question": "",
          "explanation": "জনাব হারুনের স্থানীয় পত্রিকায় তথ্য প্রচার বা বিজ্ঞাপনের মাধ্যমে ক্রেতাদের তার মশলার প্রতি আগ্রহ তৈরি করার সিদ্ধান্তটি যৌক্তিক। চিহ্নিত উদ্যোক্তা কর্তৃক অর্থের বিনিময়ে পণ্য, সেবা বা ধারণার নৈর্ব্যক্তিক উপস্থাপনকে বিজ্ঞাপন বলে। নৈর্ব্যক্তিক বলতে 'ব্যক্তিক উপস্থিতি না থাকাকে বোঝায়। বিজ্ঞাপনের মাধ্যমে ভোক্তাদের মাঝে পণ্যের চাহিদা সৃষ্টি করা হয়। এতে পণ্যের বিক্রয় বৃদ্ধি পায়। উদ্দীপকের জনাব হারুন বড়, মাঝারি ও ছোট এ তিন ধরনের কৌটায় ভরে মশলার পর্যায়িতকরণ করেন। এছাড়া তিনি বেশি বিক্রয়ের আশায় স্থানীয় পত্রিকাগুলোতে মশলার বিভিন্ন তথ্য প্রচারের সিদ্ধান্ত নেন। স্থানীয় পত্রিকা অর্থের বিনিময়ে পণ্যের তথ্য প্রচার করে। এক্ষেত্রে জনাব হারুন বিজ্ঞাপন দেওয়ার সিদ্ধান্ত নিয়েছেন। স্থানীয় পত্রিকায় তার মশলার বিজ্ঞাপন দিলে ক্রেতারা তার মশলা সম্পর্কে জানতে পারবে। মশলার উপাদান, মূল্য, গুণাগুণ ও স্বাদ সম্পর্কে সঠিকভাবে উপস্থাপন করতে পারলে তার মশলার চাহিদা বাড়বে। এক্ষেত্রে তিনি যদি বর্তমান ভোক্তাদের মতামত উল্লেখ করে বিজ্ঞাপন দেন তবে ভোক্তাদের কাছে তা আরও গ্রহণযোগ্য হবে। ফলে তার বিক্রি ও মুনাফা বাড়ার সম্ভাবনা তৈরি হবে। এতে তার ব্যবসায়ে সফল হওয়ার কাজটি সহজ হবে। সুতরাং, স্থানীয় পত্রিকায় তথ্য প্রচারের মাধ্যমে পণ্যের প্রতি ক্রেতাদের আগ্রহ তৈরি করার সিদ্ধান্তটি যৌক্তিক।"
        }
      ]
    },
    {
      "number": "11",
      "uddipok": "শোভন স্টোরের ২০১৪-২০২৪ সালের বিক্রয় ও মুনাফার পরিমাণ নিম্নের চিত্রের মাধ্যমে উপস্থাপন করা হলোঃ",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "ব্রেক-ইভেন হচ্ছে এমন একটি ভারসাম্য বিন্দু যেখানে একটি প্রতিষ্ঠানের মোট আয় এবং মোট ব্যয় সমান হয়।"
        },
        {
          "label": "খ",
          "question": "",
          "explanation": "ভোগ্য পণ্যের বণ্টন প্রণালি সাধারণত দীর্ঘ হয়। ভোগ্য পণ্য বলতে ঐ সব পণ্যকে বোঝায় যেগুলো ক্রেতারা ব্যক্তিগত বা পারিবারিক ভোগের জন্য কিনে থাকে। দেশের এক প্রান্ত থেকে অন্য প্রান্তে ক্রেতারা ছড়িয়ে-ছিটিয়ে অবস্থান করে। ফলে ক্রেতাদের কাছে পণ্য পৌঁছানোর জন্য বিপণনকারীকে দীর্ঘ বণ্টন প্রণালি ব্যবহার করতে হয়। দীর্ঘ বণ্টন প্রণালির কারণে দেশ-বিদেশে অবস্থানরত সকল ভোক্তা হাতের নাগালে চাহিদা অনুযায়ী পণ্য কেনার সুযোগ পায়। মধ্যস্থব্যবসায়ীদের উপস্থিতি বেশি থাকায় ভোগ্য পণ্যের বণ্টন প্রণালি দীর্ঘ হয়।"
        },
        {
          "label": "গ",
          "question": "",
          "explanation": "চিত্রে ২০২১-২০২৩ সালে প্রতিষ্ঠানটি পণ্যের জীবন চক্রের পূর্ণতা স্তরে অবস্থান করছে। পণ্যের জীবন চক্রের পূর্ণতা স্তরে পণ্যের বিক্রির পরিমাণ সর্বোচ্চ পর্যায়ে পৌছায়। এ স্তরে প্রতিযোগী প্রতিষ্ঠানের সংখ্যা বাড়তে থাকে। এছাড়া এ স্তরে এক পর্যায়ে পণ্যের বিক্রি ও মুনাফা কমতে শুরু করে। উদ্দীপকে শোভন স্টোর ২০১৪ সালে আগে পণ্য উন্নয়ন স্তরে ছিল। এরপর ২০১৪ সালে সূচনা স্তরে পৌঁছায়। ২০১৫-২০২০ সালে প্রতিষ্ঠানটি প্রবৃদ্ধি স্তরে ছিল। এ সময়ে বিক্রি ও মুনাফা বাড়তে থাকে। ২০২১-২০২৩ সালে দেখা যাচ্ছে বিক্রয় রেখা সর্বোচ্চ পর্যায়ে এবং ধীরে ধীরে বিক্রি ও মুনাফা কমতে থাকে। এছাড়া এ স্তরে শোভন স্টোরের পণ্যের নতুন নতুন প্রতিযোগী আসে। এসব বৈশিষ্ট্য পণ্যের জীবন চক্রের পূর্ণতা স্তরে অবস্থান করছে। তাই বলা যায়, ২০২১-২০২৩ সালে শোভন স্টোর পূর্ণতা স্তরে অবস্থান করছিল।"
        },
        {
          "label": "ঘ",
          "question": "",
          "explanation": "২২০২৩ সালে রাকিব গ্রুপ পতন স্তরে অবস্থান করায় তারা পণ্যে নতুন ভ্যালু যোগ করে বাজারে নতুনভাবে পণ্য উপস্থাপন কিংবা পণ্যটি বাজার থেকে তুলে নিতে পারে। পণ্যের জীবন চক্রের পতন স্তরে পণ্যের বিক্রি ও মুনাফা দ্রুতগতিতে কমতে থাকে। এ স্তরে অধিক শক্তিশালী ও নতুন বৈশিষ্ট্যসম্পন্ন পণ্যের আগমন ঘটে। এমতাবস্থায় পণ্যের গুণগত পরিবর্তন আনা ও আধুনিক ডিজাইনের সমন্বয় পুনরায় পণ্যের বিক্রি বাড়াতে সহায়তা করতে পারে। উদ্দীপকের 'রাকিব গ্রুপ'-এর পণ্য ২০১২ সালে সূচনা স্তরে থাকলেও ২০১৩-২০১৭ সালে তা প্রবৃদ্ধি স্তরে পৌঁছায়। পরবর্তীতে ২০১৮-২০২২ সালে পণ্যটি পূর্ণতা স্তরে অবস্থান করে। এ সময়ে মুনাফা সর্বোচ্চ পর্যায়ে পৌঁছায়। পরবর্তীতে ২০২৩ সালে প্রতিষ্ঠানটির বিক্রয় ও মুনাফা কমতে থাকে, যা পণ্যের জীবন চক্রের পতন স্তরকে নির্দেশ করে। পণ্য পতন স্তরে থাকা মানে রাকিব গ্রুপ এর পণ্যটি বাজারে তার আবেদন হারিয়েছে। এ কারণে প্রতিষ্ঠানটি তার পণ্যটিকে বাজার থেকে তুলে নিতে পারে। তবে বাজারে যদি পণ্যটি টিকিয়ে রাখতে চায়, প্রতিষ্ঠানটিকে ব্যাপক বিপণন প্রসার কৌশল গ্রহণ করতে হবে। তাছাড়া ঐ পণ্যে অন্যান্য সুযোগ-সুবিধা যোগ করে পণ্যকে আরও অত্যাধুনিক করাও প্রয়োজন। তাহলে পণ্যটি নতুন জীবন পাবে এবং বাজারে এর চাহিদা আবারো ঊর্ধ্বগামী হবে। সুতরাং, পতন স্তরে রাকিব গ্রুপের উচিত বাজার থেকে পণ্য তুলে নেওয়া কিংবা নতুন সুবিধা সম্বলিত পণ্য বাজারে নিয়ে আসা।"
        }
      ]
    }
  ]
}