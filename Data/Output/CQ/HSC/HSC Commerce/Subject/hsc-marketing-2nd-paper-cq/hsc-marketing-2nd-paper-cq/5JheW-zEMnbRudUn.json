{
  "title": "ঢাকা বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব রহিম একজন খুচরা ব্যবসায়ী। তিনি মুড়ি, খই, চিড়া দিয়ে বিভিন্ন ধরনের মোয়া, নারিকেল ও তিল দ্বারা রকমারি নাড়ু তৈরি করে বিভিন্ন দোকানে সরবরাহ করেন। জনাব রহিম ক্রেতাদের রুচি, চাহিদা ও সন্তুষ্টির প্রতি গুরুত্ব দেন বলে ক্রেতারা তার পণ্য আগ্রহের সাথে ক্রয় করেন। ফলে দিন দিন তার পণ্য বিক্রি বাড়ার সাথে সাথে মুনাফার পরিমাণও বৃদ্ধি পাচ্ছে। তেমনি এলাকাতে সুনামও অর্জিত হচ্ছে। জনাব রহিম আগামীতে তার ব্যবসা বাড়ানোর চিন্তা করছেন।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "বিপণন হলো একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে এবং বিনিময়ে তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে।"
        },
        {
          "label": "খ",
          "question": "",
          "explanation": "যে প্রক্রিয়ার মাধ্যমে একসময়ের উৎপাদিত পণ্য অন্য সময় পর্যন্ত ধরে রাখা যায় তাকে গুদামজাতকরণ বলে। গুদামজাতকরণের মাধ্যমে সময় গত উপযোগ সৃষ্টি করা যায়। একসময়ের উৎপাদিত পণ্য অন্য সময় বিক্রি করে উপযোগ সৃষ্টি করাকে সময় কত উপযোগ বলে। পণ্য উৎপাদনের সময় ই তা বিক্রি করা হয় না। উৎপাদন সময় হতে বিক্রয়ের সময়ের মধ্যে বেশ পার্থক্য হয়। যেমন আমাদের দেশে আলু বছরের একটি নির্দিষ্ট সময় উৎপাদিত হলেও তার চাহিদা সারা বছর থাকে. এক্ষেত্রে গুদামজাতকরণ এর মাধ্যমে বিপণনকারীরা আলু সংরক্ষণ করে সারা বছর ব্যাপী তার যোগানের ব্যবস্থা করে এতে আলুর সময় গত উপযোগ সৃষ্টি হয়।"
        },
        {
          "label": "গ",
          "question": "",
          "explanation": "জনাব রহিমের ব্যবসায়টির বিপণনের মৌলিক ধারণা 'পণ্য' এর অন্তর্গত। পণ্য হচ্ছে মানুষের প্রয়োজন ও অভাব পূরণে সক্ষম এবং দৃশ্যমান কোনো বস্তু। পণ্য ভোগের মাধ্যমে ক্রেতা বা ভোক্তারা সন্তুষ্ট হয়। ফলে, তারা এ পণ্য সম্পর্কে আগ্রহী হয়। পণ্য দেখা যায়, হস্তান্তর করা যায় এবং স্পর্শ করা যায়। জনাব রহিম মুড়ি, খই, চিড়া প্রভৃতি দিয়ে বিভিন্ন ধরনের মোয়া ও নারিকেল, তিল প্রভৃতি দিয়ে নাড়ু তৈরি করে বিভিন্ন দোকানে সরবরাহ করেন। তিনি ক্রেতাদের রুচি, চাহিদা ও সন্তুষ্টির প্রতি গুরুত্ব দেন বলে ক্রেতারা আগ্রহের সাথে তার পণ্য কেনেন। এক্ষেত্রে জনাব রহিম ভোক্তাদের প্রয়োজন ও অভাব পূরণের জন্য নাড়ু তৈরি করেন যা স্পর্শনীয় ও দৃশ্যমান। তাছাড়া এগুলো তিনি খুচরা ব্যবসায়ীদের কাছে বিক্রি করেন যা পরবর্তীতে ভোক্তারা কিনবে। এ অর্থে তার উৎপাদিত খাবারগুলো হলো পণ্য। সুতরাং, জনাব রহিমের উৎপাদিত নাড়ু হলো পণ্য ।"
        },
        {
          "label": "ঘ",
          "question": "",
          "explanation": "জনাব রহিমের ব্যবসায় সম্প্রসারণ এর বিষয়টি যৌক্তিক। কারণ ধীরে ধীরে ক্রেতাদের চাহিদা অভাব আরো বাড়তে থাকবে সেই দিক বিবেচনায় জনাব রহিমের ব্যবসাটি সম্প্রসারণের বিষয়টি অত্যন্ত জরুরি এবং যৌক্তিক। বিপণন একদিকে উৎপাদকের জন্য প্রয়োজনীয় উপায়-উপকরণ সংগ্রহের ব্যবস্থা করে এবং অন্যদিকে উৎপাদিত পণ্য বিক্রয়ের ব্যবস্থা করে উৎপাদনের চাকাকে সচল রাখে। এতে উৎপাদন বৃদ্ধি পায়। আর যখন উৎপাদন বৃদ্ধি পায় তখন বাজারে ক্রেতাদের চাহিদা তুলনামূলকভাবে বাড়তে থাকে। এবং চাহিদা বাড়ার সাথে সাথে ব্যবসাটি সম্প্রসারণ করারও দরকার হয়। যদি সম্প্রসারণ না করা হয় তাহলে ক্রেতাদের চাহিদা মত সেবা দেয়া যাবেনা অর্থাৎ সম্প্রসারণের অভাবে ক্রেতাদের ভালোমতো বা সুবিধা মতো চাহিদা পোষণ করতে না পারলে ক্রেতারা ব্যবসাটির দিকে আকর্ষণ হারিয়ে ফেলবে। সুতরাং বলা যায়, জনাব রহিমের ব্যবসাটির সম্প্রসারণ করা অত্যন্ত যৌক্তিক।"
        }
      ]
    },
    {
      "number": "2",
      "uddipok": "জনাব কামাল ‘x জুয়েলার্স' নামক একটি জুয়েলারি দোকান পরিচালনা করেন। তিনি সবসময় উচ্চ মানসম্পন্ন ও আকর্ষণীয় ডিজাইনের জুয়েলারি আইটেম বিভিন্ন দেশ থেকে আমদানি করে নিজের শোরুমে বিক্রয় করেন। এসব জুয়েলারি সামগ্রীর নির্ধারণের ক্ষেত্রে তিনি ডিজাইনের অভিনবত্ব এবং ক্রেতাদের পছন্দ ও আকাঙ্ক্ষার মাত্রাকে সর্বোচ্চ গুরুত্ব দেন। এভাবে গ্রাহকদের সন্তুষ্টি বৃদ্ধির পাশাপাশি প্রতিষ্ঠানটি প্রচুর মুনাফা অর্জনে সক্ষম হয়েছেন।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ার মাধ্যমে একসময়ের উৎপাদিত পণ্য অন্য সময় পর্যন্ত ধরে রাখা যায় তাকে গুদামজাতকরণ বলে।"
        },
        {
          "label": "খ",
          "question": "",
          "explanation": "উৎপাদনের স্থান হতে ভোক্তার নিকট পণ্য পৌঁছে দিয়ে নতুন উপযোগ সৃষ্টি করাকে স্থানগত উপযোগ বলে। উৎপাদকের কাজ হল পণ্য উৎপাদন করা। কিন্তু ক্রেতারা উৎপাদকের স্থানে বসবাস করে না। তারা দেশ-বিদেশের বিভিন্ন স্থানে বসবাস করে। তাদের নিকট পণ্য পৌঁছানো জরুরী ভোক্তাদের নিকট যদি পণ্য পৌঁছানো না যায় তবে উৎপাদন কার্য অসাড় হয়ে পড়ে। এরূপ অবস্থায় পরিবহনের মাধ্যমে ক্রেতা বা চূড়ান্ত ভোক্তাদের নিকট পণ্য পৌঁছে দিয়ে পণ্যের স্থানগত উপযোগ সৃষ্টি করা হয়।"
        },
        {
          "label": "গ",
          "question": "",
          "explanation": "জনাব কামাল ভোগ্য পণ্যের অন্তর্গত শপিংপণ্য বিক্রি করেন।  যেসব ভোগ্যপণ্য ক্রেতারা পূর্বপরিকল্পনা অনুযায়ী অনেক সময় নিয়ে, বিভিন্ন দোকান ঘুরে, বিভিন্ন বৈশিষ্ট্য তুলনা করে কেনে সেগুলোই শপিং পণ্য। যেমন: পোশাক, গহনা, গাড়ি প্রভৃতি। জনাব কামাল ‘X জুয়েলার্স' নামক একটি জুয়েলারি দোকান পরিচালনা করেন। তিনি সবসময় উচ্চ মানসম্পন্ন 13 আকষণীয় ডিজাইনের জুয়েলারি আইটেম বিদেশ থেকে আমদানি করে বিক্রি করেন। জুয়েলারি পণ্যের একক প্রতি মূল্য অনেক বেশি হয়। তাই ক্রেতারা ঘন ঘন কিনতে পারে না। কোন বিশেষ দিবস বা উৎসব উপলক্ষে তারা জুয়েলারি পণ্য কেনেন। আবার, দীর্ঘদিন পরিকল্পনা করে তারা জনাব কামালের শো-রুমে যান। তারা অনেক সময় নিয়ে ভালোভাবে যাচাই বাছাই করে এসব পণ্য কেনেন। পাশাপাশি পণ্যের বিভিন্ন বৈশিষ্ট্যকে প্রাধান্য দেন। এগুলো শপিং পণ্যের বৈশিষ্ট্য। তাই বলা যায়, জনাব কামাল শপিং পণ্য বিক্রি করেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব কামাল বিক্রয়কৃত পণ্যের মূল্য নির্ধারণের ক্ষেত্রে ভ্যালু ভিত্তিক মূল্য নির্ধারণ কৌশলটি অবলম্বন করেছেন। পণ্যের উৎপাদন ব্যয় অথবা অন্য সংগ্রহ ব্যয়ের সাথে কাঙ্খিত মুনাফা যোগ করে যে প্রক্রিয়ায় বিক্রেতা তার পূর্ণ মূল্য নির্ধারণ করে তাকে পণ্যের মূল্য নির্ধারণ বলে। বিভিন্ন পদ্ধতিতে একটি প্রতিষ্ঠান তাদের পণ্য বা সেবার মূল্য নির্ধারণ করতে পারে। এদের মধ্যে অন্যতম হলো ব্যয় ভিত্তিক মূল্য নির্ধারণ পদ্ধতি, ভ্যালু ভিত্তিক মূল্য নির্ধারণ, প্রতিযোগিতা ভিত্তিক মূল্য নির্ধারণ ইত্যাদি। তবে যেভাবেই মূল্য নির্ধারণ করা হোক না কেন বিষয়টি বেশ স্পর্শকাতর। ভেলুভিত্তিক মূল্য নির্ধারণের ক্ষেত্রে ক্রেতা পণ্যটিকে কিভাবে উপলব্ধি করে তার ওপর ভিত্তি করে পণ্যের মূল্য নির্ধারণ করা হয়। অন্যভাবে বলা যায় কোম্পানির পণ্য সম্পর্কে ক্রেতাদের ধারণা কিরূপ তার ওপর ভিত্তি করে পণ্য মূল্য নির্ধারণ করা হয়। উদ্দীপকে দেখা যায় মূল্য নির্ধারণের ক্ষেত্রে ক্রেতা বা ভোক্তাদের চাহিদা তথা সন্তুষ্টির দিকে নজর দিয়ে মূল্য নির্ধারণ করা হয়। সুতরাং উদ্দীপকের মূল্য নির্ধারণের পদ্ধতিটি ভ্যালু ভিত্তিক মূল্য নির্ধারণ পদ্ধতি।"
        }
      ]
    },
    {
      "number": "3",
      "uddipok": "জনাব সঞ্জিত শিক্ষাজীবন শেষ করে সরকারের বিশেষ সংস্থার অনুমতি নিয়ে ২০২০ সালে ডুমুরিয়ার পাইকপাড়ায় 'আর.এল কল্যাণ সমিতি' নামে একটি প্রতিষ্ঠান গড়ে তোলেন। তিনি নিজেই পরিকল্পনা প্রণয়ন, সংগঠন, সমন্বয়সাধন, নিয়ন্ত্রণ করে থাকেন। নিজে অর্থ সরবরাহ করে ৫০ লক্ষ টাকা মূলধন গঠন করেন। প্রতিষ্ঠানটি স্বল্প সুদে ছোট ছোট উদ্যোক্তাদের ঋণ দিয়ে থাকে। সমাজের জন্য ক্ষতিকর হবে এমন কোনো প্রতিষ্ঠানকে ঋণ প্রদান করেন না। প্রতিষ্ঠানটি ঋণ আদায় ও প্রদানসংক্রান্ত কাজের জন্য ৫ জন কর্মী নিয়োগ দেন। 'আর.এল কল্যাণ সমিতি' তাদের গ্রাহকদের সাথে সার্বক্ষণিক যোগাযোগের জন্য Facebook, SMS, Youtube ব্যবহার করে থাকেন। এভাবে ব্যবসা করে প্রতিষ্ঠানটির বর্তমান মূলধন ২ কোটি টাকা।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "বাজার হচ্ছে কোন একটি পণ্য বা সেবার বর্তমান ও সম্ভাব্য ক্রেতাদের সমষ্টি।"
        },
        {
          "label": "খ",
          "question": "",
          "explanation": "বিপণন হল একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে এবং বিনিময়ে তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে। বিপণন দুই ভাবে কর্মসংস্থানের সৃষ্টি করে। একটি হলো প্রত্যক্ষভাবে, এক্ষেত্রে বিপণন কার্যাবলী সম্পাদনে জনগণকে নিয়োজিত করে এবং অন্যটি হলো পরোক্ষভাবে, উৎপাদন বৃদ্ধি করে শিল্পায়নের মাধ্যমে। পরিবহন গুদামজাতকরণ বিজ্ঞাপন প্রচার ইত্যাদি কর্মক্ষেত্র তৈরি করে সেখানে প্রয়োজনীয় জনশক্তি নিয়োগ দিয়ে বিপণন কর্মসংস্থানের সুযোগ সৃষ্টি করে। আবার বিক্রয় বৃদ্ধি পেলে স্বাভাবিকভাবেই উৎপাদন বৃদ্ধি পায় ফলে সেখানেও প্রচুর লোকের কর্মসংস্থান হয়।"
        },
        {
          "label": "গ",
          "question": "",
          "explanation": "ব্যবস্থাপকীয় প্রক্রিয়া ফুটে উঠেছে। বিপণন একটি ব্যবস্থাপক্রীয় প্রক্রিয়া। বিপণনের প্রতিটি স্তরেই পরিকল্পনা গ্রহণ, সংগঠিত করন, কর্মী নিয়োগ, নির্দেশনা, প্রেষণা, সমন্বয় সাধন এবং নিয়ন্ত্রণ সংক্রান্ত কার্যক্রম সম্পাদন করতে হয়। বিপণন তার লক্ষ্য অর্জনের জন্য প্রতিটি ক্ষেত্রে ব্যবস্থাপকীয় কাজগুলো সম্পাদন করে। উদ্দীপকের জনাব সঞ্জীত শিক্ষা জীবন শেষ করে সরকারের বিশেষ সংস্থার অনুমতি নিয়ে ২০২০ সালে ডুমুরিয়ার পাইকপাড়ায় 'আর এল কল্যাণ সমিতি' নামে একটি প্রতিষ্ঠান গড়ে তোলেন।উক্তো প্রতিষ্ঠানে তিনি পরিকল্পনা প্রণয়ন, সংগঠন, সমন্বয়সাধন, নিয়ন্ত্রণ ইত্যাদি কাজ সম্পাদন করে থাকেন। অর্থের সরবরাহ করে ৫০ লক্ষ টাকা মূলধন গঠন করেন প্রতিষ্ঠানটি ছোট ছোট উদ্যোক্তাদের ঋণ দিয়ে থাকে। সমাজের জন্য ক্ষতিকর হবে এমন কোন প্রতিষ্ঠানকে ঋণ প্রদান করে না। অর্থ আদায় ও ঋণ সংক্রান্ত কাজের জন্য পাঁচ জন কর্মী নিয়োগ দেন। এখানে দেখা যাচ্ছে জনাব সঞ্জিত তার প্রতিষ্ঠানের পরিকল্পনা থেকে শুরু করে নিয়ন্ত্রণ পর্যন্ত সকল কাজ সম্পাদন করে থাকেন যা ব্যবস্থাপনা হিসেবে পরিচিত অর্থাৎ তার কাজটির মাধ্যমে বিপণনের ব্যবস্থাপকীয় প্রক্রিয়া বৈশিষ্ট্যটি ফুটে উঠেছে।"
        },
        {
          "label": "ঘ",
          "question": "",
          "explanation": "বিপণনের ক্রমবিকাশের মোবাইল মার্কেটিং যুগ অনুসরণ করায় প্রতিষ্ঠানটি সফল। বিপণের বর্তমান যুগকেই সামাজিক যোগাযোগ ও মোবাইল বিপণনের যুগ বলা হয়। বিশ্বব্যাপী ইন্টারনেট প্রযুক্তি চালু হওয়ার ফলে ক্রেতাদের আচার ব্যবহারসহ রুচি পছন্দের ব্যাপক পরিবর্তন আসে। ইন্টারনেট প্রযুক্তি ব্যবহার করে বিভিন্ন সামাজিক যোগাযোগ মাধ্যমে পণ্য ও সেবার প্রসার মূলক কার্যক্রম চালানোর সময় কালই হলো মোবাইল বিপণন যুগ। উদ্দীপকে জনাব সঞ্জীত 'আর এল কল্যাণ সমিতির' একজন প্রতিষ্ঠাতা। তিনি নিজেই তার প্রতিষ্ঠান পরিকল্পনা, সংগঠন, সমন্বয় ও নিয়ন্ত্রণের কাজ করে থাকেন। এছাড়া তার ব্যবসায় তিনি নিজেই মূলধন সংগঠন করেন এবং কর্মী নিয়োগ দেন। তার প্রতিষ্ঠান থেকে তিনি স্বল্প সুদে ক্ষুদ্র আকারের ঋণ প্রদান করেন। উক্ত প্রতিষ্ঠানটির গ্রাহকদের সাথে সার্বক্ষণিক যোগাযোগের জন্য ফেসবুক, এসএমএস, ইউটিউব ব্যবহৃত হয়। বিভিন্ন কর্মকান্ড সম্পাদন করার জন্য বিভিন্ন সামাজিক যোগাযোগ মাধ্যম ব্যবহার করছেন। যা বিপণন এর বর্তমান কাল বা মোবাইল মার্কেটিং যুগ হিসেবে বিবেচিত।"
        }
      ]
    },
    {
      "number": "4",
      "uddipok": "জনাব ফাহিম একজন পাট ব্যবসায়ী। তিনি ফরিদপুরের বিভিন্ন অঞ্চল থেকে কৃষক এবং ছোট ছোট ব্যবসায়ীদের নিকট হতে অর্থের বিনিময়ে পাট সংগ্রহ করেন। সংগৃহীত পাট তিনি দাম ও মান অনুযায়ী A, B ও C শ্রেণিতে বিভক্ত করে সেগুলো তিনি পাইকারি ব্যবসায়ী ও মিল মালিকদের নিকট বিক্রয় করেন। এভাবে ব্যবসা করে জনাব ফাহিম আর্থিকভাবে লাভবান হচ্ছেন।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "পন্যের মান বজায় রেখে সঠিক ও সুষ্ঠুভাবে ক্রেতাদের মাঝে পণ্যটি পৌঁছে দেয়া ও নানাবিধ উদ্দেশ্য অর্জনের জন্য পণ্য মোড়কের নকশা করন, উন্নয়ন ও পণ্যের গায়ে লাগানোর জন্য জড়িত সমস্ত কাজকে মোড়কীকরণ বলে।"
        },
        {
          "label": "খ",
          "question": "",
          "explanation": "ক্রয় হচ্ছে একটি প্রক্রিয়া যার মাধ্যমে অর্থের বিনিময়ে বিক্রেতার নিকট থেকে ক্রেতার নিকট পুণ্যের মালিকানা হস্তান্তরিত হয়। উত্তম ক্রয় বিক্রয়ের অর্ধেক। এর কারণ হলো সঠিক মূল্যে মানসম্মত পণ্য ক্রয় করা হলে সহজেই তা বিক্রয় করা যায়। এভাবে সঠিকভাবে ক্রয় কার্য সম্পাদন করা গেলে বাজার সম্প্রসারণ উৎপাদন খরচ হ্রাস, ক্রেতা আকর্ষণ সৃষ্টি ইত্যাদি কাজ অত্যন্ত সহজ হয় ফলে বিক্রয় কাজ অতি দ্রুত সম্পাদন করা যায়। উত্তম পণ্য ক্রয়ের মাধ্যমে সরাসরি অথবা অন্য কোন উপায়ে পণ্য উৎপাদন ও বিক্রয় করা সম্ভব হয়। এতে পণ্য বিক্রয় কার্য অনেক সহজ হয় এ কারণেই উত্তম ক্রয়কে বিক্রয়ের অর্ধেক বলা হয়।"
        },
        {
          "label": "গ",
          "question": "",
          "explanation": "বিপণনের ক্রয় কার্যাবলী সম্পাদন করেছেন। অর্থের বিনিময়ে পণ্যের মালিকানা গ্রহণকে ক্রয় বলা হয়। ক্রয় পণ্যের মালিকানা কত বাধা দূর করে। এছাড়া ক্রয় বিপণনের প্রাথমিক কাজ এবং অত্যন্ত গুরুত্বপূর্ণ একটি কাজ। এই কাজের উপর বিপণনের পরবর্তী কাজ পুরোপুরিভাবে নির্ভর করে। উদ্দীপকের জনাব ফাহিম একজন পাট ব্যবসায়ী। তিনি ফরিদপুরের বিভিন্ন অঞ্চল থেকে কৃষক ও ছোট ছোট ব্যবসায়ী নিকট হতে অর্থের বিনিময়ে পাট সংগ্রহ করেন। এখানে দেখা যাচ্ছে, তিনি অর্থের বিনিময়ে পণ্যের মালিকানা গ্রহণ করেন যা ক্রয় কাজের অন্তর্ভুক্ত। পণ্য বিপণন করতে বিভিন্ন ধরনের উপযোগের বাধা সৃষ্টি হয়। যেমন -স্থানগত, সময় গত, সেবা গত, অর্থগত ইত্যাদি। এছাড়া মালিকানা গত একটি বাধার সৃষ্টি হয় যা অর্থের বিনিময়ে নিরসন করা হয়। যা জনাব ফাহিমের প্রাথমিক কাজকে নির্দেশ করে।"
        },
        {
          "label": "ঘ",
          "question": "",
          "explanation": "পর্যায়িতকরণ। পূর্ব নির্ধারিত মান অনুযায়ী পণ্যকে বিভিন্ন শ্রেণীতে ভাগ করা কে পর্যায়িতকরণ বলে পর্যায়িতকরণের মাধ্যমে একই ধরনের পণ্য একাধিক সাইজ আকার মূল্য ও পরিমানে ব্যবহার করা সম্ভব হয় যা বিপণকারীকে অতিরিক্ত আয় বৃদ্ধি করতে সহায়তা করে। উদ্দীপকের জনাব ফাহিম ক্রয় করার মাধ্যমে ফরিদপুরের বিভিন্ন অঞ্চল থেকে কৃষক ও ছোট ছোট ব্যবসায়ী নিকট হতে পাট সংগ্রহ করেন এবং সংগৃহীত পাট তিনি দাম ও মান অনুযায়ী A,B,C তিনটি ভাগে বিভক্ত করে সেগুলো তিনি পাইকারি ব্যবসায়ী ও মালিকদের নিকট বিক্রি করেন। এখানে দেখা যাচ্ছে তিনি পণ্য বিক্রয় করার পূর্বে সেই পণ্যের দাম ও মান অনুযায়ী বিভক্ত করেন এবং যা পর্যায়িতকরণের সাথে সম্পৃক্ত। শ্রেণীবদ্ধকরণ হলো এমন একটি কাজ যার মাধ্যমে প্রতিষ্ঠিত মান অনুযায়ী অর্থাৎ প্রমিততকরণের মাধ্যমে পণ্যগুলোকে বিভিন্নভাবে ভাগ করা যায়। এর মাধ্যমে ক্রেতাদের মাঝে সাড়া জাগানো যায় ফলে বিক্রয় কাজ সহজ হয়। যার মাধ্যমে ক্রেতা সন্তুষ্টি অর্জনের পাশাপাশি ব্যবসা সম্প্রসারিত হয়। উদ্দীপকের জনাব ফাহিম উক্ত পর্যায়িতকরণ কার্যক্রম অনুসরণের মাধ্যমে তার পণ্যকে বিভিন্ন শ্রেণীতে বিভক্ত করেন এবং বিভক্ত পণ্যগুলো আলাদা আলাদা ভাবে বিভিন্ন পাইকারি ব্যবসা ও মিলমালিকের নিকট বিক্রয় করেন। মূলত পর্যায়িতকরণ করে ব্যবসা করায় জনাব শাহীন আর্থিকভাবে লাভবান হচ্ছে। যা সফলতার মূল কারণ হিসেবে গণ্য হয়েছে।"
        }
      ]
    },
    {
      "number": "5",
      "uddipok": "জনাব অলকেশ 'পিওর বেকারি' নামে একটি বিস্কুট উৎপাদন ও বিক্রয় প্রতিষ্ঠান পরিচালনা করেন। প্রতিষ্ঠানটি সবসময় উচ্চমান, বৈচিত্র্যতা বজায় রেখে বিস্কুট উৎপাদন করে থাকে। ক্রেতারা সন্তুষ্ট থাকলেও প্রতিষ্ঠানটি লাভ করতে পারছে না। এজন্য প্রতিষ্ঠানটি বাজার বিভক্তিকরণ করে ক্রেতা উপযোগী প্রসার কৌশল বেছে নেওয়ার সিদ্ধান্ত নিয়েছেন।",
      "tag": "BAFSC 23,DB 21",
      "sub_questions": [
        {
          "label": "ক",
          "question": "",
          "explanation": "মোট বাজারকে ক্ষুদ্র ক্ষুদ্র বিভিন্ন অংশে ভাগ করে একই বৈশিষ্ট্যের কতিপয় উপ বাজারে পরিণত করাকে বাজার বিভক্তি করণ বলে।"
        },
        {
          "label": "খ",
          "question": "",
          "explanation": "যে সকল প্রতিষ্ঠান পুনরায় উৎপাদনের জন্য বা সমাজে পূর্ণ বা সেবা সরবরাহ দেয়ার জন্য পণ্য বা সেবা ক্রয় করে তাদেরকে শিল্প বাজার বা ব্যবসায় বাজার বলে। শিল্প বাজারে ক্রেতারা হল উৎপাদক। এরা পণ্যের নতুন উপযোগ সৃষ্টির জন্য পণ্য ক্রয় করে। বিশ্বের প্রতিটি মানুষ ভোক্তা হওয়ার কারণে তারা কোন না কোন ভাবে ভোক্তা বাজারের সদস্য। কিন্তু শিল্প বাজারের সদস্যরা উৎপাদন কিংবা পুনঃবিক্রয়ের জন্য পণ্য ক্রয় করে। তাই শুধুমাত্র উৎপাদক এবং মধ্যস্থ ব্যবসায়ীরায় এ বাজারের সদস্য। এ কারণে শিল্প বাজারের সদস্য সংখ্যা ভোক্তা বাজারের সদস্য সংখ্যার চেয়ে কম।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠান মিশ্রণের 'পণ্য' উপাদানের উপর গুরুত্ব দিয়েছেন। যা কিছু মানুষের অভাব পূরণ করতে সক্ষম এবং বিক্রয়ের জন্য উপস্থাপন করা যায় তাকে পণ্য বলে। উদ্দীপকের জনাব অলকেশ একটি বিস্কুট উৎপাদন ও বিক্রয়কারী প্রতিষ্ঠান পরিচালনা করেন। প্রতিষ্ঠানটি সবসময় উচ্চমান ও বৈচিত্র্যতা বজায় রেখে বিস্কুট উৎপাদন করে। উদ্দীপকে বৈচিত্র্যতা বলতে একই পণ্যকে বিভিন্নভাবে উপস্থাপন করাকে বুঝানো হয়েছে কারণ সকল ভোক্তার প্রয়োজন অভাব এবং পছন্দ এক নয় অর্থাৎ ভিন্ন। তাই এগুলোকে বৈচিত্র্যকরণে প্রয়োজন পড়ে। এছাড়া মান বলতে পণ্যের স্থায়িত্ব নির্ভরযোগ্যতা যথার্থতা কার্যকারিতা ইত্যাদি গুণাবলী মিশ্রণ কে বুঝায়। এ সকল কাজ অন্যকে লক্ষ্য রেখে করা হয়। তাই আমরা বলতে পারি তার প্রতিষ্ঠান মিশ্রণের 'পণ্য' উপাদানের উপর গুরুত্ব দিয়েছেন।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটির বাজার বিভক্তিকরনের সিদ্ধান্তটি যথার্থ। যে প্রক্রিয়ার মাধ্যমে কোন পণ্যের সমগ্র বাজারকে বিভিন্ন সমজাতীয় বৈশিষ্ট্যের ভিত্তিতে কতিপয় বাজার বা উপবাজারে ভাগ করা হয় তাকে বাজার বিভক্তিকরণ বা মার্কেট সেগমেন্টেশন বলা হয়। উদ্দীপকের জনাব অলকেশ তার প্রতিষ্ঠান এর পরিচালনার ক্ষেত্রে বিপণন মিশ্রণের 'পণ্য' উপাদানকে গুরুত্ব দেন। ফলে ক্রেতারা সন্তুষ্ট হলেও প্রতিষ্ঠান লাভ করতে পারছে না। এজন্য প্রতিষ্ঠানটি বাজার বিভক্তিকরণ করে ক্রেতা উপযোগী পণ্যের প্রসার কৌশল বেছে নেওয়ার সিদ্ধান্ত নিয়েছেন অর্থাৎ তার সিদ্ধান্তটি হচ্ছে বাজার বিভক্তিকরন। যা একটি যথার্থ সিদ্ধান্ত। কারণ এর মাধ্যমে তারা লক্ষ্য স্থির ক্রেতা বিভক্ত করে উপযুক্ত প্রসার কার্যক্রমের মাধ্যমে তাদেরকে আকর্ষিত করতে পারবে এবং তাদের ব্যবসা সফলতা অর্জন করতে সক্ষম হবে। তাই বলা যায়, প্রতিষ্ঠানটির বাজার বিভক্তিকরনের সিদ্ধান্তটি যৌক্তিক।"
        }
      ]
    },
    {
      "number": "6",
      "uddipok": "জনাব শেখ সহিদুল ইসলাম রাজশাহীর বিভিন্ন এলাকা থেকে বিভিন্ন ধরনের আম এনে ঢাকার বাজারে বিক্রয় করেন। পণ্যের মান উন্নত হওয়ায় তার বিক্রয়ের কাজ সহজ হয়। তিনি নিজ ব্যবস্থাপনায় আমগুলোকে ভাগ করে গুণগতমান অক্ষুণ্ণ রাখার চেষ্টা করেন। দেশে চলতি মৌসুমে আমের উৎপাদন ভালো হওয়ায় এবং দাম কিছুটা কম থাকায় ক্রেতাদের চাহিদাও অনেক বেশি। কিন্তু জনাব শেখ সহিদুল ইসলামের আম সংরক্ষণ ও যোগাযোগ সুবিধা না থাকায় তিনি চিন্তিত হয়ে পড়েছেন।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "পণ্য বা সেবার বর্তমান এবং ভবিষ্যৎ ক্রেতার সমষ্টিকে বাজার বলে। আর বাজারের বর্তমান এবং ভবিষ্যৎ ক্রেতাদের রুচি, পছন্দ, আচার-ব্যবহার, প্রয়োজন, অভাব, পণ্যের চাহিদা, যোগান ইত্যাদির তথ্যকে বাজার তথ্য বলে।"
        },
        {
          "label": "খ",
          "question": "",
          "explanation": "উৎপাদনের স্থান হতে পণ্যদ্রব্য প্রকৃত ভোক্তার নিকট পৌঁছানোর মাধ্যমে যে উপযোগ সৃষ্টি করা হয় তাকে স্থানগত উপযোগ বলে। পরিবহনের মাধ্যমে এরূপ উপযোগ সৃষ্টি করা হয়। অন্যদ্রব্য যে স্থানে উৎপাদিত হয় সে স্থানে ভোগ হবে এমন নয়। উৎপাদনের স্থানে পণ্যের উপযোগ না থাকলেও ভোক্তার নিকট অন্যটি পৌঁছানো গেলে তার উপযোগ সৃষ্টি হয়। এখানে স্থান উপযোগ সৃষ্টিতে বাধার কারণ হয়ে দাঁড়ায়। কিন্তু পরিবহনের সাহায্যে উৎপাদকের নিকট হতে পণ্য ভোক্তার নিকট পৌঁছে দিলে স্থানগত উপযোগ সৃষ্টি করা সম্ভব হয়।"
        },
        {
          "label": "গ",
          "question": "",
          "explanation": "পরিবহন। বিপণন কার্যাবলীর অন্যতম গুরুত্বপূর্ণ একটি কাজ পরিবহনের মাধ্যমে পণ্যের স্থানগত উপযোগ সৃষ্টি হয়। পরিবহন এক স্থানে উৎপাদিত পণ্য অন্যস্থানের ভোক্তাদের কাছে পৌঁছে দিয়ে স্থানগত উপযোগ সৃষ্টি করে থাকে। উদ্দীপকে জনাব শেখ শহিদুল ইসলাম রাজশাহীর বিভিন্ন এলাকা থেকে বিভিন্ন ধরনের আম এনে ঢাকার বাজারে বিক্রয় করেন। পন্যের মান উন্নত হওয়ায় তার বিক্রয় করা সহজ হয়। তিনি নিজ ব্যবস্থাপনায় আমগুলোকে ভাগ করে গুণগত মান অক্ষুন্ন রাখার চেষ্টা করেন। এখানে দেখা যাচ্ছে জনাব শহিদুল রাজশাহীর বিভিন্ন এলাকা থেকে আম সংগ্রহ করে তা ঢাকার বাজারে বিক্রয় করেন যার মাধ্যমে পণ্য এক জায়গা থেকে অন্য জায়গায় স্থানান্তরিত হয়। যা পরিবহনের মাধ্যমে স্থান গত উপযোগ সৃষ্টি করা হয় ।"
        },
        {
          "label": "ঘ",
          "question": "",
          "explanation": "গুদামজাতকরণের ব্যবস্থা করা। উৎপাদন ও ভোগের মধ্যবর্তী সময় পর্যন্ত সঠিক অবস্থায় পূর্ণ সংরক্ষণের প্রক্রিয়াকে গুদামজাতকরণ বলে গুদামজাতকরণের পণ্যের সময় কত বুঝুক সৃষ্টির মাধ্যমে একসময়ের পণ্য অন্য সময় ভোগের ব্যবস্থা করে দেয়। উদ্দীপকের জনাব শেখ শহিদুল ইসলাম রাজশাহীর বিভিন্ন এলাকা থেকে আম সংগ্রহ করে তা স্থানগত উপযোগ সৃষ্টির মাধ্যমে ঢাকার বাজারে বিক্রয় করেন। এছাড়া তার পণ্যের গুণাগুণ অক্ষুন্ন রাখার জন্য তিনি পর্যায়িতকরণের ব্যবস্থা গ্রহণ করেন। দেশে চলতি মৌসুমে আমের উৎপাদন ভালো হওয়ায় দাম কিছুটা কম। তাই তাদের চাহিদা অনেক বেশি। কিন্তু জনাব শেখ শহিদুল ইসলামের আম সংরক্ষণ ও যোগাযোগ সুবিধা না থাকায় তিনি চিন্তিত হয়ে পড়েছেন। এখানে দেখা যাচ্ছে তার চিন্তিত হওয়ার কারণটি হচ্ছে পূর্ণ সংরক্ষণের যথাযথ ব্যবস্থা না থাকা। তাই তার চিন্তা দূর করার জন্য করণীয় হচ্ছে গুদামজাতকরণের মাধ্যমে আম সংরক্ষণের সময়গত উপযোগ সৃষ্টি করা।"
        }
      ]
    },
    {
      "number": "7",
      "uddipok": "রিয়া মটরস্ লি.' একটি প্রখ্যাত মোটর বাইক প্রস্তুতকারী প্রতিষ্ঠান। প্রতিষ্ঠানটি উচ্চবিত্ত, মধ্যবিত্ত ও নিম্নবিত্ত শ্রেণির ভোক্তাদের জন্য পৃথক বৈশিষ্ট্য ও মূল্যসম্পন্ন মোটর বাইক তৈরি ও বিক্রয় করেন। উক্ত কোম্পানির বিভিন্ন শ্রেণির ভোক্তাদের রুচি, পছন্দ, চাহিদা, সামর্থ্য প্রভৃতি যথাযথভাবে বিবেচনা করে মোটর বাইক তৈরি ও বিপণন করায় অল্প সময়ের মধ্যে সাফল্য অর্জনে সক্ষম হয়েছেন।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "পণ্য পাওয়ার জন্য ক্রেতাদেরকে যে পরিমাণ অর্থ প্রদান করতে হয়, তাই মূল্য।"
        },
        {
          "label": "খ",
          "question": "",
          "explanation": "বিপণন মিশ্রণ হচ্ছে কতিপয় নিয়ন্ত্রণযোগ্য হাতিয়ার তথা পণ্য, মূল্য, বন্টন ও প্রসারের সংমিশ্রণ যা কোম্পানি অভীষ্ট বাজারে লক্ষ্য অর্জনের জন্য ব্যবহার করে। বিপণন মতবাদ অনুযায়ী ক্রেতাদের প্রয়োজন গুলোর উপর অধিক গুরুত্ব দিতে হয়। যে যেভাবেই বিপণন কার্যক্রম পরিচালিত করুক না কেন প্রত্যেকের মূল উদ্দেশ্য হলো ক্রেতা সন্তুষ্টি বিধান করা। আর এ কারণে ভোক্তাদের গুরুত্ব দিয়েই বিপণনের যাবতীয় নিয়ম নীতি, কার্যক্রম, আইন কানুন প্রণয়ন করা হয়। সারা বিশ্বের প্রতিটি প্রতিষ্ঠান ভোক্তার রুচি, চাহিদা, পছন্দ, চিন্তা চেতনা ইত্যাদিকে বিবেচনা করেই তাদের বিপণন কার্যক্রম হাতে নেয় তাই বলা যায় ভোক্তা কে বিপণন মিশ্রণের কেন্দ্রে রাখা হয়।"
        },
        {
          "label": "গ",
          "question": "",
          "explanation": "'রিয়া মটরস লি.' শপিং পণ্য বিক্রি করে যেসব পণ্য ভোক্তারা পূর্বপরিকল্পনা অনুযায়ী অনেক সময় নিয়ে, বিভিন্ন দোকান ঘুরে ঘুরে কেনে সেগুলোই শপিং পণ্য। এ জাতীয় পণ্য ক্রেতারা ঘন ঘন কেনে না। এ পণ্য কিনতে ক্রেতারা পণ্যের মান, মূল্য প্রভৃতি তুলনা করে। 'রিয়া মটরস লি.' একটি বিখ্যাত মোটরবাইক প্রস্তুতকারী প্রতিষ্ঠান। অর্থাৎ, এটি মোটরবাইক বিক্রি করে। ক্রেতারা মোটরবাইক কেনার আগে দীর্ঘ সময় নিয়ে পরিকল্পনা করে। তারা ঘন ঘন মোটরবাইক কেনে না বিধায় অনেক সময় নিয়ে যাচাই-বাছাই করে। তারা পণ্যের মান, মূল্য প্রভৃতি তুলনা করে এবং বিভিন্ন শো-রুম ঘুরে দেখে। মোটরবাইক ও এর মান এবং দামে সামজস্য থাকলে ভোক্তারা মোটরবাইক কেনে। এগুলো শপিং পণ্যের বৈশিষ্ট্য। তাই বলা যায়, “রিয়া মটরস লি.' শপিং পণ্য বিক্রি করে।"
        },
        {
          "label": "ঘ",
          "question": "",
          "explanation": "মনস্তাত্ত্বিক বিভক্তিকরণ চলক। কোন একটি জনগোষ্ঠীর বিভিন্ন ব্যক্তির মনস্তাত্ত্বিক পার্থক্যের ভিত্তিতে বাজারকে ভাগ করা হলে তাকে মনস্তাত্ত্বিক বিভক্তিকরন বলা হয়।এক্ষেত্রে সামাজিক শ্রেণী, জীবন ধাঁচ বা ব্যক্তিদের বৈশিষ্ট্যের ভিত্তিতে একটি বাজারকে বিভিন্ন দলে বিভক্ত করা হয়। গাড়ি, পোশাক, অবসর যাপন প্রভৃতি ক্ষেত্রে সামাজিক শ্রেণীবেধে ভোক্তাদের রুচি -পছন্দের ভিন্নতা দেখা যায়। উদ্দীপকের রিয়া মটরস লিমিটেড একটি প্রখ্যাত মোটরবাইক প্রস্তুতকারী প্রতিষ্ঠান। প্রতিষ্ঠানটি উচ্চবিত্ত, মধ্যবিত্ত ও নিম্নবিত্ত শ্রেণী ভোক্তাদের জন্য পৃথক বৈশিষ্ট্য ও মূল্য সম্পন্ন মোটরবাইক তৈরি ও বিক্রয় করেন। তারা বিভিন্ন শ্রেণীর ভোক্তাদের রুচি, চাহিদা, সমর্থ্য প্রভৃতি বিবেচনা করে মোটরবাইক তৈরি ও বিপণন করেন। এখানে দেখা যাচ্ছে, প্রতিষ্ঠানটি সামাজিক শ্রেণীর উপর ভিত্তি করে তাদের বাজার বিভক্তিকরণ করে। তারা সমাজের বিভিন্ন শ্রেণীর ভোক্তাদের পছন্দ, চাহিদা, ক্রয় ক্ষমতা ইত্যাদি বিবেচনা করে। যা একটি জনগোষ্ঠীর মনস্তাত্ত্বিক পার্থক্যের ভিত্তিতে লক্ষ্য করা যায় অর্থাৎ প্রতিষ্ঠানটি বাজার করেছে তা হচ্ছে মনস্তাত্ত্বিক বিভক্তিকরন।"
        }
      ]
    },
    {
      "number": "8",
      "uddipok": "x ইলেকট্রনিক্স কোম্পানি' গত কয়েক বছর থেকে নতুন প্রযুক্তি ব্যবহার করে এসি উৎপাদন ও বিপণন করছে। কম বিদ্যুৎ ব্যবহার হওয়ার কারণে তাদের বিপণনকৃত এসি গ্রাহকদের মধ্যে ব্যাপক সাড়া জাগাতে সক্ষম হয়েছে। ফলে প্রতিদিন অসংখ্য নতুন নতুন গ্রাহক এসি ক্রয় করার বিক্রয়ের পরিমাণ ক্রমাগতভাবে বৃদ্ধি পাচ্ছে। এ পর্যায়ে প্রমোশন ও বণ্টনসংক্রান্ত ব্যয় বৃদ্ধি পেলেও বর্ধিত মুনাফার কারণে ‘x ইলেকট্রনিক্স কোম্পানির' কর্তৃপক্ষ অত্যন্ত সন্তুষ্ট।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "যে সকল পন্য সম্পর্কে ক্রেতাদের পূর্ব ধারণা বা কোন ধরনের অভিজ্ঞতা থাকে না অথবা ক্রেতারা যে পণ্য পূর্বে দেখেনি বা দেখলেও এর প্রয়োজন বোধ করেনি তাকে অযাচিত পণ্য বলে।"
        },
        {
          "label": "খ",
          "question": "",
          "explanation": "বিক্রয় পরবর্তী নির্দিষ্ট সময় পর্যন্ত বিনা পারিশ্রমিকে অথবা স্বল্প পারিশ্রমিকে বিক্রয়কৃত উৎপন্ন মেরামত বা রক্ষণাবেক্ষণের জন্য যে সেবা প্রদান করা হয় তাকে বিক্রয়োত্তর সেবা বলে। সব পন্যের জন্য বিক্রয় উত্তর সেবার প্রয়োজন নেই। যেমন ভোগ্যপণ্য বিপণনে বিক্রয়োত্তর সেবার তেমন প্রয়োজন হয় না। তবে শপিং পণ্য বা বিশিষ্ট পণ্য বিবরণে বিক্রয়োত্তর সেবা অপরিহার্য।"
        },
        {
          "label": "গ",
          "question": "",
          "explanation": "X ইলেকট্রনিকস কোম্পানি' বিশিষ্ট পণ্য বিপণন করছে। বিশেষ বৈশিষ্ট্য সম্পন্ন, আকর্ষণীয় ও উন্নত প্রযুক্তিনির্ভর পণ্যই হলো বিশিষ্ট পণ্য। এসব পণ্যকে সহজেই অন্য পণ্য থেকে আলাদা করা যায়। আবার, এসব পণ্য বেশ ব্যয়বহুল হয়ে থাকে।'x ইলেকট্রনিকস কোম্পানি' গত কয়েক বছর থেকে নতুন প্রযুি ব্যবহার করে এসি উৎপাদন ও বিপণন করছে। অর্থাৎ, পণ্যগুলো উন্নত প্রযুক্তি নির্ভর। তাই এসিগুলো দেখতেও আকর্ষণীয় এবং অন্যান্য ব্র্যান্ডের এসির তুলনায় ভালো সেবা দেয়। আবার, প্রতিষ্ঠানটির বিপণন কর এসিগুলো কম বিদ্যুৎ খরচ করে, যা এর বিশেষ বৈশিষ্ট্য প্রকাশ করছে। নানাবিধ সুবিধাসম্পন্ন হওয়ায় এসিগুলোর মূল্য অন্যান্য ব্র্যান্ডের তুলনায় বেশি হয়। এগুলো বিশিষ্ট শ্রেণির ভোগ্যপণ্যের বৈশিষ্ট্য। তাই বলা যায়, 'x ইলেকট্রনিকস কোম্পানি' বিশিষ্ট পণ্য বিপণন করছে।"
        },
        {
          "label": "ঘ",
          "question": "",
          "explanation": "সন্তুষ্টির কারণ হচ্ছে কাঙ্খিত মুনাফা অর্জন পণ্য বা সেবা উৎপাদনের মূল উদ্দেশ্য হলো তা বিক্রয় করার মাধ্যমে মুনাফা অর্জন করা। কেননা মুনাফা অর্জনের আশাতেই বিনিয়োগকারী ঝুঁকি থাকা সত্ত্বেও অর্থ বিনিয়োগ করে থাকেন। আর কাঙ্খিত মুনাফা অর্জন করতে সক্ষম হলেই সন্তুষ্ট হয় বিভিন্ন ব্যবস্থাপনা কর্তৃপক্ষ বা বিনিয়োগকারীরা। উদ্দীপকে কোম্পানিটি গত কয়েক বছর যাবত এসি উৎপাদন করছে এবং বিপণন করছে। কম বিদ্যুৎ ব্যবহার হওয়ার কারণে তাদের পণ্যের অসংখ্য নতুন নতুন গ্রাহক এসি ক্রয় করে যার ফলে বিক্রয়ের পরিমাণ ক্রমাগত বৃদ্ধি পাচ্ছে। এ পর্যায়ে প্রমোশন সংক্রান্ত ব্যয় বৃদ্ধি পেলেও বর্ধিত মুনাফার কারণে উক্ত কোম্পানির কর্তৃপক্ষ অত্যন্ত সন্তুষ্ট। এখানে দেখা যাচ্ছে, তাদের সন্তুষ্টির মূল কারণ হচ্ছে অধিক মুনাফা অর্জন করা। তাই বলা যায় তাদের ব্যবসায় ভবিষ্যতে অনেক বড় প্রভাব ফেলতে সক্ষম।"
        }
      ]
    },
    {
      "number": "9",
      "uddipok": "ঈদ উপলক্ষে জনাব হাসান তার ছেলেকে নিয়ে নির্দিষ্ট ব্র্যান্ডের টিভি ক্রয়ের উদ্দেশ্যে খুলনার 'জলিল টাওয়ার' মার্কেটে যাওয়ার জন্য রওনা দেন। পথিমধ্যে হঠাৎ বৃষ্টি আসায় তিনি তার ছেলেকে নিয়ে একটি দোকানে আশ্রয় নেন। সেখান থেকে একটি ছাতা ক্রয় করে উক্ত মার্কেটে এসে বিভিন্ন দোকান ঘোরাঘুরির পর অন্য একটি ব্র্যান্ডের পণ্যের ডিজাইন, মডেল, প্যাকেজিং, বিক্রয়োত্তর সেবা প্রভৃতি পছন্দ হওয়ায় এবং দাম ও সামর্থ্যের মধ্যে থাকায় উক্ত পণ্যটি ক্রয়ের সিদ্ধান্ত গ্রহণ করেন।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "যে সকল পণ্য চূড়ান্ত ভোগের জন্য ব্যবহৃত না হয়ে বরং ভোগ্যপণ্য উৎপাদনের কাজে ব্যবহৃত হয় তাকে শিল্পপণ্য বলে।"
        },
        {
          "label": "খ",
          "question": "",
          "explanation": "সুবিধা পণ্য হল ঐ সকল ভোগ্য পণ্য বা সেবা পণ্য যা ক্রেতারা সাধারণত প্রতিনিয়ত এবং তেমন কোন তুলনা ও ক্রয় প্রচেষ্টা ছাড়াই ক্রয় করে। সুবিধা পণ্য নিয়মিতভাবে ক্রয় করা হয়। সেজন্য সুবিধা পণ্যের মূল্য খুব কম সময় বাড়তে দেখা যায় অর্থাৎ বেশিরভাগ সময়েই সুবিধা পণ্যের মূল্য কম হয়ে থাকে। উদাহরণস্বরূপ বলা যায়, চাল ডাল, কাগজ-কলম, তেল, সাবান। এ সকল পণ্য ক্রেতারা নিয়মিতভাবে ক্রয় করে। সেজন্য বাজারে এসকল পণ্যের খুব একটা মূল্য বৃদ্ধি পায় না।"
        },
        {
          "label": "গ",
          "question": "",
          "explanation": "ভোগ্যপণ্যের আওতাভুক্ত জরুরি পণ্য ক্রয় করেছেন। যে পুণ্যের চাহিদা হঠাৎ সৃষ্টি হয় এবং ক্রেতারা মূল্য গুনাগুন আকার প্রভৃতি বিবেচনা না করেই ক্রয় করে সেগুলোকে জরুরী পণ্য বলে। ঈদ উপলক্ষে উদ্দীপকের জনাব হাসান তার ছেলেকে নিয়ে নির্দিষ্ট ব্রান্ডের টিভি ক্রয়ের উদ্দেশ্যে খুলনার একটি মার্কেটে যাওয়ার জন্য রওনা দেন। কিন্তু পথিমধ্যে হঠাৎ বৃষ্টি আশায় তিনি তার ছেলেকে নিয়ে একটি দোকানে আশ্রয় নেন। সেখান থেকে একটি ছাতা ক্রয় করেন। এখানে দেখা যাচ্ছে উক্ত ছাতা ক্রয় করার জন্য জনাব হাসানের কোন পূর্ব পরিকল্পনা ছিল না। সেই পণ্যের চাহিদা সৃষ্টি হয় এবং তিনি কোন রকম ডিজাইন আকার বিবেচনা না করে উক্ত ছাতা ক্রয় করেন যা জরুরী পণ্যের বৈশিষ্ট্যের সাথে সাদৃশ্য থাকায় উক্ত পণ্যটি জরুরী পণ্য।"
        },
        {
          "label": "ঘ",
          "question": "",
          "explanation": "অন্য ব্রান্ডের টিভি ক্রয় করার সিদ্ধান্ত যৌক্তিক। কারণ তার প্রকৃত পণ্যটি হচ্ছে শপিং পণ্য যা বিভিন্ন বিষয় বিবেচনার মাধ্যমে ক্রয় সিদ্ধান্ত গ্রহণ করতে হয়। শপিং পণ্য ক্রেতারা সচরাচর ক্রয় করে না। তবে ক্রয়ের গুক্ষেত্রে গুনাগুন, মূল্য, ডিজাইন, মডেল ইত্যাদি বিবেচনা করে। এ ধরনের পণ্য ক্রয়ের পূর্ব পরিকল্পনা গ্রহণ করে। এজন্য তারা সময় ও শক্তি ব্যয় করতে কুণ্ঠাবোধ করেনা। প্রয়োজনে দূরে গিয়ে বা দূরের কোন মার্কেট হতে তা ক্রয় করে। ঈদ উপলক্ষে উদ্দীপকের জনাব হাসান তার ছেলেকে নিয়ে একটি নির্দিষ্ট ব্যান্ডের উদ্দেশে খুলনার 'জলিল টাওয়ার 'মার্কেটে একটি জরুরী পণ্যের প্রয়োজন পড়ে। উক্ত পণ্যটি ক্রয় করে তখন সেখান থেকে বিভিন্ন দোকান ঘোরাঘুরির পর তিনি অন্য ব্র্যান্ডের পণ্যের ডিজাইন মডেল সেবা প্রভৃতি পছন্দের মধ্যে থাকায় উক্ত পণ্যটি ক্রয়ের সিদ্ধান্ত গ্রহণ করে। এখানে টিভি হচ্ছে একটি শপিং পণ্য যা ক্রয় করার জন্য ক্রেতারা তার ব্র্যান্ড, গুনাগুন, আকার, রং, ডিজাইন, মূল্য প্রকৃতি বিবেচনা করে তাই জনাব হাসানের জন্য অন্য পন্যের টিভি ক্রয় সিদ্ধান্ত যৌক্তিক।"
        }
      ]
    },
    {
      "number": "10",
      "uddipok": "জনাব ফারুক হোসেন 'স্নিগ্ধ ব্র্যান্ডের শ্যাম্পু আমদানি করেন। তিনি আমদানিকৃত শ্যাম্পুর ক্রয় মূল্যের সাথে ২০% মুনাফা যোগ করে সরাসরি ভোক্তাদের নিকট বিক্রয় করেন। খুলনা শহরের বৈশাখী মেলায় জনাব ফারুক হোসেন একটি স্টল দেন। সেখানে তিনি ৩টি শ্যাম্পু কিনলে ১টি ফ্রি এবং আকর্ষণীয় কুপনের ব্যবস্থা করেন। এতে তার বিক্রয় ব্যাপকহারে বৃদ্ধি পায়।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "সরকারি যে সকল প্রতিষ্ঠান নিজেদের কার্যক্রম পরিচালনার জন্য পণ্য বা সেবা ক্রয় করে বা ভাড়ায় গ্রহণ করে তাদের নিয়ে গঠিত বাজারকে সরকারি বাজার বলে।"
        },
        {
          "label": "খ",
          "question": "",
          "explanation": "পারিবারিক সদস্যদের এবং গৃহে বসবাসকারীদের ব্যক্তিগত প্রয়োজন পূরণের লক্ষ্যে পণ্য বা সেবা ক্রেতাদের নিয়ে গঠিত বাজারকে ভোক্তা বাজার বলে। বিশ্বের প্রতিটি মানুষ তার নিজের ও পরিবারের সদস্যদের ভোগের জন্য পণ্য ক্রয় করে। অতএব দেখা যায়, বিশ্বের আনাচে-কানাচে ভোক্তারা অবস্থান করে এবং তারা ভোগের জন্য কোন না কোন পণ্য অবশ্যই ক্রয় করে। তাই যেখানেই ভোক্তার অবস্থান সেখানেই ভোক্তা বাজারের বিস্তৃতি একথা নিঃসন্দেহে বলা যায় অর্থাৎ ভোক্তা বাজারের আকার অনেক বড় হয়।"
        },
        {
          "label": "গ",
          "question": "",
          "explanation": "ব্যয় ভিত্তিক মূল্য নির্ধারণ পদ্ধতি। অন্যের উৎপাদন ব্যয়ের সাথে একটি নির্দিষ্ট পরিমাণ মুনাফা যোগ করে মূল্য নির্ধারণ করা কে মার্কআপ বা ব্যয় যোগমূল্য নির্ধারণ পদ্ধতি বলে এটি পূর্ণ মূল্য নির্ধারণের সবচেয়ে বেশি ব্যবহৃত এবং উপযুক্ত পদ্ধতি। উদ্দীপকে জনাব ফারুক হোসেন শ্যাম্পু আমদানি করেন। তিনি আমদানিকৃত শ্যাম্পুর ক্রয় মূল্যের সাথে ২০% মুনাফা যোগ করে সরাসরি ভোক্তাদের নিকট বিক্রয় করেন।এখানে দেখা যাচ্ছে তিনি তার আমদানিকৃত শ্যাম্পুর মূল্য নির্ধারণের ক্ষেত্রে তার আমদানির ব্যয় বিবেচনা করেছেন এবং তিনি উক্ত ব্যয়ের সাথে মুনাফা যোগ করে পণ্যের মূল্য নির্ধারণ করেন। যা ব্যয়ভিত্তিক মূল্য নির্ধারণ হিসেবে বিবেচিত।"
        },
        {
          "label": "ঘ",
          "question": "",
          "explanation": "উদ্দীপকে বিক্রয় বৃদ্ধির লক্ষ্যে গৃহীত কার্যক্রমটি হচ্ছে বিপণন মিশ্রণের প্রমোশন কার্যক্রম বিক্রয় প্রসার। স্বল্প সময়ে বিক্রয় বৃদ্ধির জন্য অনিয়মিতভাবে যেসব প্রণোদনামূলক ব্যবস্থা গ্রহণ করা হয় তাকে বিক্রয় প্রসার বলে।লক্ষস্থিত ক্রেতার সাথে সম্পর্ক স্থাপন এবং পণ্যের গুনাগুন তুলে ধরে ক্রেতাকে পণ্য ক্রয়ে উৎসাহী করার প্রক্রিয়া হল প্রসার। যা বিপণন মিশ্রণের অন্যতম একটি হাতিয়ার। ক্রেতার মধ্যে বিক্রয় বৃদ্ধির জন্য অনিয়মিত ও স্বল্পকালীন উদ্দীপনামূলক কার্যক্রম হচ্ছে তাদেরকে পুরস্কৃত করা, প্রতিযোগিতা মোকাবিলা, ক্রেতা আকৃষ্ট করা, ব্র্যান্ড আনুগত্য সৃষ্টি করা এবং ক্রমহ্রাসমান চাহিদা বৃদ্ধির জন্য বিক্রয় প্রসার কার্যক্রম গ্রহণ করা হয়। উদ্দীপকের জনাব ফারুক একজন আমদানিকারক। তিনি শ্যাম্পু আমদানি করে তা বিক্রয় করেন। সম্প্রতি খুলনা শহরের বৈশাখী মেলায় জনাব ফারুক হোসেন একটি স্টল দেন। সেখানে তিনি তিনটি শ্যাম্পু কিনলে একটি ফ্রি এবং আকর্ষণীয় কুপনের ব্যবস্থা করেন। এখানে দেখা যাচ্ছে তার গৃহীত পদক্ষেপ গুলো হল বিক্রয় প্রসারের সাথে সম্পৃক্ত অর্থাৎ বিক্রয় বৃদ্ধির লক্ষ্যে গৃহীত কার্যক্রমটি হচ্ছে বিক্রয় প্রসার।"
        }
      ]
    },
    {
      "number": "11",
      "uddipok": "জনাব কার্তিক পৈত্রিকসূত্রে প্রাপ্ত পর্যাপ্ত জমির মালিক। এজন্য তিনি সিদ্ধান্ত নিলেন বাড়ি সংলগ্ন ১০ একর জমিতে বারী-৪ জাতের আমের বাগান করবেন। আশ্বিন মাসে এই আম পাকে এবং অত্যন্ত মিষ্টি ও সুস্বাদু হয়। এই সময় বাজারে অন্য মিষ্টি আম পাওয়া যায় না। সে কারণে এই আমের চাহিদা সর্বাপেক্ষা বেশি। ফলে জনাব কার্তিক আম উৎপাদনে লাভবান হন। এমতাবস্থায় বাজারে বারী-৪ জাতের আমের চাহিদা বেশি হওয়ায় তিনি আরও ৫ একর জমি লিজ নেওয়ার কথা ভাবছেন।",
      "tag": "DB 21",
      "sub_questions": [
        {
          "label": "ক",
          "question": "",
          "explanation": "বাজার হচ্ছে কোন একটি পণ্য বা সেবার বর্তমান ও সম্ভাব্য ক্রেতাদের সমষ্টি।"
        },
        {
          "label": "খ",
          "question": "",
          "explanation": "সামগ্রিক বাজারকে ছোট ছোট বিভিন্ন অংশে ভাগ করে সম বৈশিষ্ট্যের কতিপয় উপবাজারে পরিণত করাকে বাজার বিভক্তি করণ বলে। কম খরচে ক্রেতা সন্তুষ্টি করার মাধ্যমে অধিক মুনাফা অর্জন করাই হলো বাজার বিভক্তি করনের মূল উদ্দেশ্য। তবে বাজারের চাহিদার সাথে কোম্পানির বিপণন কর্মসূচির সমন্বয় সৃষ্টির লক্ষ্যে বাজার বিভক্ত করা হয়। বিপণনকারী প্রতিষ্ঠান তার সামর্থ্য বিবেচনায় অঞ্চল, পণ্যের প্রকৃতি, মূল্য, ক্রেতাদের প্রকৃতি ইত্যাদিকে বিবেচনা করে সামগ্রিক বাজারকে বিভক্ত করণ করতে পারে।"
        },
        {
          "label": "গ",
          "question": "",
          "explanation": "বিপণনের ভোক্তামুখী প্রক্রিয়া বৈশিষ্ট্যের সাথে সাদৃশ্য রয়েছে। বিপণন একটি ভোক্তামুখী প্রক্রিয়া যেখানে ভোক্তাকে কেন্দ্র করে বিপণনের সকল কাজ সম্পাদন করা হয় এক্ষেত্রে 'Consumer is the king' এ বক্তব্যকে গুরুত্ব সহকারে বিবেচনা করা হয়। এজন্য ভোক্তাদের প্রয়োজন, অভাব, সন্তুষ্টি, পছন্দ প্রভৃতিকে বিবেচনা করে বিপণন মিশ্রণ সাজানো হয়। উদ্দীপকের জনাব কার্তিক পৈত্রিক সূত্রে পর্যাপ্ত পরিমাণ জমি পান। উক্ত জমির মধ্যে তার বাড়ি সংলগ্ন ১০ একর জমিতে একটি জাতের আম বাগান করবেন এ ব্যাপারে সিদ্ধান্ত নেন। আশ্বিন মাসে এই আম পাকে এবং অত্যন্ত মিষ্টি ও সুস্বাদু হয়। এই সময় বাজারে অন্য মিষ্টি আম পাওয়া যায় না। সেই কারণে এই আমের চাহিদা সর্বাপেক্ষা বেশি। এখানে দেখা যাচ্ছে তার আম উৎপাদন করার সিদ্ধান্তটি ভোক্তাদের চাহিদার উপর ভিত্তি করে কার্যকর করা হয়েছে যা ভোক্তামুখী প্রক্রিয়ার সাথে সাদৃশ্য রয়েছে কেননা ভোক্তামুখী প্রক্রিয়া হচ্ছে ভোক্তাকে ঘিরে।"
        },
        {
          "label": "ঘ",
          "question": "",
          "explanation": "যৌক্তিক। বিপণের মাধ্যমে ভোক্তার চাহিদা অনুযায়ী পণ্য সামগ্রী সরবরাহ করা হয় এ সকল পূর্ণ সামগ্রী ক্রয় বা ব্যবহারের মাধ্যমে ভোক্তার সন্তুষ্ট হয় তাই বিবরণকারীকে অবশ্যই ক্রেতা সন্তুষ্টির প্রতি দৃষ্টি রাখতে হবে কেননা পণ্যটির কার্যকারিতা যদি ক্রেতার প্রত্যাশার সাথে সামঞ্জস্যপূর্ণ হয় তাহলে ক্রেতা সন্তুষ্ট হয়। উদ্দীপকের জনাব কার্তিক প্রাথমিক পর্যায়ে প্রাপ্ত ১০ একর জমিতে একটি জাতির আম বাগান করার সিদ্ধান্ত গ্রহণ করেন। আশ্বিন মাসে এই আম পাকে এবং অত্যন্ত মিষ্টি ও সুস্বাদু হয়। তাছাড়া বাজারে উক্ত সময়ে অন্য আম পাওয়া যায় না। সে কারণে আমের চাহিদা সর্বোচ্চ হয় যার ফলে জনাব কার্তিক আম উৎপাদনে লাভবান হন। তাই তিনি আরো পাঁচ একর জমি লিজ নেওয়ার কথা ভাবছেন। যা ভোক্তার চাহিদা ও ব্যবসা মুনাফা ভিত্তিতে একটি সময়োপযোগী সিদ্ধান্ত বলে আমি মনে করি।"
        }
      ]
    }
  ]
}