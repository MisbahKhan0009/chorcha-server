{
  "title": "সিলেট বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "\"অনুরাগ ফ্যাশন\" ঢাকার এলিফ্যান্ট রোডে অবস্থিত একটি বিখ্যাত পোশাক বিক্রয়কারী প্রতিষ্ঠান। প্রতিষ্ঠানটি ক্রেতাদেরকে ক্রয়ের প্রতি উৎসাহিত করার জন্য প্রতিনিয়ত সংবাদপত্র ও টেলিভিশনে তাদের পোশাকের বিজ্ঞাপন দিয়ে আসছে। এছাড়া তারা বিক্রয় বৃদ্ধির জন্য বিভিন্ন উপলক্ষ্যে বিভিন্ন ধরনের মূল্য ছাড়ও দিয়ে থাকে। সম্প্রতি প্রতিষ্ঠানটি পরিবেশের কথা চিন্তা করে পলিথিনের ব্যাগের পরিবর্তে পাটের ব্যাগ ব্যবহারের সিদ্ধান্ত গ্রহণ করে এবং পরিবেশবান্ধব উৎপাদন ব্যবস্থা চালু করে। এর ফলে তাদের বিক্রয় বহুগুণ বৃদ্ধি পায়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "বাজার বলতে কোনো পণ্য বা সেবার প্রকৃত ও ভবিষ্যতের সম্ভাব্য ক্রেতার সমষ্টিকে বোঝায়।"
        },
        {
          "label": "খ",
          "question": "",
          "explanation": "ভোক্তা বলতে ঐসব ব্যক্তি বা প্রতিষ্ঠানকে বোঝায় যারা পণ্য বা সেবাসামগ্রী ভোগ বা ব্যবহার করে থাকে। বিপণনের সব কার্যক্রম ভোক্তাদের কেন্দ্র করেই পরিচালিত হয়। পণ্য উৎপাদনের ক্ষেত্রে ভোক্তাদের রুচি, স্বাদ, পছন্দ-অপছন্দ, ক্রয়ক্ষমতা প্রভৃতি বিবেচনা করা হয়। তাছাড়া ভোক্তাদের আকৃষ্ট করা ছাড়াও তাদের ধরে রাখতে ব্যবসায় প্রতিষ্ঠান প্রসারমূলক কৌশল অবলম্বন করে থাকে। ভোক্তারা আছে বলেই কোম্পানির অস্তিত্ব লক্ষ করা যায়। তাই সহজেই বলা যায়, \"ভোক্তাই রাজা।\""
        },
        {
          "label": "গ",
          "question": "",
          "explanation": "সাউদ্দীপকের প্রতিষ্ঠানটি প্রাথমিক অবস্থায় বিপণনের বিক্রয় যুগের অন্তর্ভুক্ত। ১৯২০ থেকে ১৯৫০ সাল পর্যন্ত সময়কাল বিক্রয় যুগ হিসেবে বিবেচিত। এ যুগের মূল বিষয়বস্তু ছিল পণ্যের বিক্রি বাড়ানো। তাই এ যুগে উৎপাদনকারীরা পণ্য বিক্রির কৌশল হিসেবে বিজ্ঞাপন, ব্যক্তিক বিক্রয় প্রভৃতি কার্যক্রম চালানো শুরু করে। উদ্দীপকে অনুরাগ ফ্যাশন একটি বিখ্যাত পোশাক বিক্রয়কারী প্রতিষ্ঠান। প্রতিষ্ঠানটি ক্রেতাদের ক্রয়ের প্রতি উৎসাহিত করার জন্য প্রতিনিয়ত সংবাদপত্র ও টেলিভিশনে বিজ্ঞাপন দেয়। যা বিক্রয়ের যুগের একটি অন্যতম কৌশল। উক্ত কৌশলের ফলে প্রতিষ্ঠানটি তাদের ক্রেতাদের মনোযোগ আকর্ষণ করতে পারে। এতে করে সহজেই বিক্রয় বৃদ্ধি পায় এবং প্রতিষ্ঠানটি সফলতা লাভ করে। সুতরাং, প্রাথমিক অবস্থায় প্রতিষ্ঠানটি বিপণনের বিক্রয় যুগের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটির বিক্রয় বহুগুণে বৃদ্ধির ক্ষেত্রে সামাজিক বিপণন যুগের অবদান রয়েছে। ১৯৭০ সালের পর এ ধরনের বিপণন যুগের সূচনা ঘটে সামাজিক বিপণন যুগের প্রধান উদ্দেশ্য হলো সমাজের ক্ষতি না করে পণ্য বিপণন করা। পণ্য উৎপাদন করে সমাজের কল্যাণসাধন করার চেষ্টা করা হয়। উদ্দীপকে 'অনুরাগ ফ্যাশন' একটি বিখ্যাত পোশাক বিক্রয়কারী প্রতিষ্ঠান। প্রতিষ্ঠানটি প্রাথমিকভাবে সংবাদপত্র ও টেলিভিশনে বিজ্ঞাপন দিতো। কিন্তু বর্তমানে প্রতিষ্ঠানটি পরিবেশের কথা চিন্তা করে পলিথিনের পরিবর্তে পাটের ব্যাগ ব্যবহার করছে। এছাড়াও এটি পরিবেশবান্ধব উৎপাদন ব্যবস্থা চালু করেছে। যা এটির বিক্রয় বহুগুণ বাড়িয়েছে। 'অনুরাগ ফ্যাশন' পরিবেশের জন্য ক্ষতিকর পলিথিন ব্যাগ ব্যবহার করে না। তারা পাটের ব্যাগ ব্যবহার করে। এছাড়াও পরিবেশের যাতে ক্ষতি না হয় তাই পরিবেশবান্ধব উৎপাদন ব্যবস্থা চালু করেছে। তাদের এই পরিবেশ সম্পর্কে সচেতনতা গ্রাহকদের আকর্ষণ করেছে। ফলে তাদের পণ্যের চাহিদা ও বিক্রয় বহুগুণে বৃদ্ধি পেয়েছে। তাদের এই সমাজ সম্পর্কে সচেতনতা প্রতিষ্ঠানটিকে গ্রাহকদের কাছে আকর্ষণীয় করে তুলেছে। আর এ সকল বৈশিষ্ট্য সামাজিক বিপণন যুগের অন্তগর্ত। তাই বলা যায়, বিক্রয় বহুগুণে বৃদ্ধির ক্ষেত্রে উদ্দীপকের প্রতিষ্ঠানটির সামাজিক বিপণনের যুগের অবদান রয়েছে।"
        }
      ]
    },
    {
      "number": "2",
      "uddipok": "\"রংধনু ফার্নিচার\" এর স্বত্বাধিকারী জনাব সুমন স্থানীয় সেগুন কাঠ দিয়ে বিভিন্ন ধরনের নান্দনিক ডিজাইনের আসবাবপত্র তৈরি করেন। গুণগতমান উন্নত ও মূল্য সাশ্রয়ী হওয়ায় ভোক্তাদের নিকট এর চাহিদা ব্যাপক হারে বৃদ্ধি পাচ্ছে। এমতাবস্থায় তিনি দেশের বিভাগীয় শহর, জেলা ও উপজেলায় শাখা খোলার সিদ্ধান্ত নিয়েছেন।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "প্রয়োজন যখন ভোক্তার সংস্কৃতি এবং ব্যক্তিত্বের মাধ্যমে প্রভাবিত হয়ে বাস্তবে প্রকাশ পায় তখন তাকে অভাব বলে।"
        },
        {
          "label": "খ",
          "question": "",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে। সমাজের মানুষকে ঘিরেই বিপণনের সব কাজ পরিচালিত হয়। সমাজের জন্য ক্ষতিকর এবং নিরাপদ নয় এমন সব পণ্য ও সেবা বিপণনের -অন্তর্ভুক্ত নয়। বিপণনের মাধ্যমে সমাজের সার্বিক কল্যাণ ও সব শ্রেণির মানুষের প্রয়োজন ও অভাব পূরণের চেষ্টা করা হয়। তাই বলা যায়, বিপণন হচ্ছে একটি সামাজিক প্রক্রিয়া।"
        },
        {
          "label": "গ",
          "question": "",
          "explanation": "জনাব সুমন রূপগত উপযোগ সৃষ্টি করেছেন। উৎপাদনের মাধ্যমে প্রকৃতি থেকে পাওয়া সম্পদের রূপ বা আকৃতি পরিবর্তন করা হয়। এর মাধ্যমে রূপগত উপযোগ সৃষ্টি হয়। কেবল পণ্য উৎপাদনের মাধ্যমে এ উপযোগ সৃষ্টি করা সম্ভব। উদ্দীপকে জনাব সুমন 'রংধনু ফার্নিচার'-এর মালিক। তিনি স্থানীয় সেগুন কাঠ দিয়ে বিভিন্ন নান্দনিক ডিজাইনের আসবাবপত্র তৈরি করেন। তার পণ্যের কাঁচামাল স্থানীয় সেগুন কাঠ। অর্থাৎ, তিনি সেগুন কাঠের রূপ বা আকার পরিবর্তন করে আসবাবপত্র উৎপাদন করেন। এভাবে কাঠ থেকে বিভিন্ন আসবাবপত্র তৈরির মাধ্যমে রূপগত উপযোগ সৃষ্টি হয়েছে। তাই বলা যায়, জনাব সুমন কাঠ থেকে আসবাবপত্র তৈরির মাধ্যমে রূপগত উপযোগ সৃষ্টি করেছেন।"
        },
        {
          "label": "ঘ",
          "question": "",
          "explanation": "উদ্দীপকে প্রতিষ্ঠানটি বাজার বিভক্তিকরণের ভৌগোলিক চলকটি ব্যবহার করে ব্যবসায় সম্প্রসারণ করেছে, যা যথার্থ। বিভিন্ন ধরনের ভৌগোলিক এককের ভিত্তিতে বাজারকে ভাগ করা হলে তাকে ভৌগোলিক বিভক্তিকরণ বলে। এক্ষেত্রে বিশ্ব বা দেশীয় অঞ্চল শহর বা নগরের' আয়তন, ঘনত্ব, জলবায়ু প্রভৃতির ভিত্তিতে ভৌগোলিকভাবে বাজারকে বিভক্ত করা হয়। বিভিন্ন অঞ্চলের ক্রেতাদের রুচি, চাহিদা ও পছন্দ বিভিন্ন ধরনের হয়। তাই ভৌগোলিক অঞ্চলের ভিত্তিতে বাজার বিভক্ত করতে হয়। উদ্দীপকে জনাব সুমন একজন আসবাবপত্র উৎপাদক। তিনি \"রংধনু ফার্নিচার\"-এর মালিক। তিনি স্থানীয় কাঠ দিয়ে নান্দনিক আসবাবপত্র - উৎপাদন করে বাজারজাত করেন। চাহিদা বৃদ্ধি পাওয়ায় তিনি দেশের বিভিন্ন শহর, জেলা ও উপজেলায় শাখা খোলার সিদ্ধান্ত নিয়েছেন। আসবাবপত্রের ব্যবহার, চাহিদা, ক্রয়ক্ষমতা দেশ ও অঞ্চলভেদে ভিন্ন হয়ে থাকে। তাই এসব বিষয় বিবেচনায় জনাব সুমন পণ্য বিপণনের সিদ্ধান্ত নিয়েছেন। আবার চাহিদাগত বিষয় বিবেচনায় আসবাবপত্রের মূল্য নির্ধারণ করেছেন। এর মাধ্যমে তিনি সহজেই তার ব্যবসায় সম্প্রসারণ করতে পারবেন। আবার তার বিক্রিও বাড়বে। এসব কাজ - ভৌগোলিক বিভক্তিকরণের সাথে সামঞ্জস্যপূর্ণ। তাই' বলা যায়, প্রতিষ্ঠানটির অঞ্চলভিত্তিক বাজার বিভক্তিকরণের সিদ্ধান্তটি যথার্থ।"
        }
      ]
    },
    {
      "number": "3",
      "uddipok": "জনাব সোলায়মান নাটোরের ফজলি আম নিজস্ব পরিবহনের মাধ্যমে ঢাকার কাওরান বাজারে এনে সরাসরি বিক্রয় করেন। প্রায়শই কিছু আম অবিক্রীত থাকায় তা পচে নষ্ট হয়ে যায়। বিষয়টি নিয়ে তিনি বেশ চিন্তিত।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "পণ্যের ওজন, স্বাদ, স্থায়িত্ব প্রভৃতি বৈশিষ্ট্য বা গুণাগুণের ভিত্তিতে পণ্যের মান বা সীমা নির্ধারণকে প্রমিতকরণ বলে।"
        },
        {
          "label": "খ",
          "question": "",
          "explanation": "ভালো কাঁচামাল কিনতে পারলে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "",
          "explanation": "উদ্দীপকে জনাব সোলায়মানের প্রাথমিক কার্যক্রম দ্বারা স্থানগত উপযোগ সৃষ্টি হয়েছে। উৎপাদনস্থান থেকে পণ্যসামগ্রী ভোক্তার কাছে পৌঁছানোর মাধ্যমে পণ্যের স্থানগত উপযোগ সৃষ্টি হয়। এ কাজটি হয় পরিবহন ব্যবস্থার মাধ্যমে। এর ফলে স্থানগত দূরত্বের বাধাটি সমাধান হয়। উদ্দীপকে জনাব সোলায়মান একজন আম ব্যবসায়ী। তিনি নাটোর থেকে আম সংগ্রহ করেন। পরবর্তীতে তা নিজস্ব পরিবহনের মাধ্যমে ঢাকার কারওয়ান বাজারে সরবরাহ করেন। এর ফলে ঢাকার বিভিন্ন স্থানে ছড়িয়ে-ছিটিয়ে থাকা ভোক্তারা পণ্য ভোগ করতে পারে। পণ্য ভোগের ক্ষেত্রে দূরত্বের সে বাধা তা দূর হয়ে যায়। এসব বৈশিষ্ট্য স্থানগত উপযোগ সৃষ্টির সাথে সামঞ্জস্যপূর্ণ। তাই বলা যায়, উদ্দীপকে জনাব সোলায়মান প্রাথমিক পর্যায়ে স্থানগত উপযোগ সৃষ্টি করছেন।"
        },
        {
          "label": "ঘ",
          "question": "",
          "explanation": "জনাব সোলায়মানের চিন্তা লাঘবে গুদামজাতকরণ করা উচিত বলে আমি মনে করি। গুদামজাতকরণের মাধ্যমে পণ্যকে উৎপাদন মৌসুম থেকে ভোগ বা বিক্রির সময় পর্যন্ত সংরক্ষণ করা হয়। ফলে পণ্যের গুণগত মান সংরক্ষিত থাকে। এতে সারা বছর মানসম্মত পণ্য ভোগ বা ব্যবহার করা সম্ভব হয়। উদ্দীপকের জনাব সোলায়মান একজন আম ব্যবসায়ী। তিনি নিজস্ব পরিবহনের মাধ্যমে ঢাকার কারওয়ান বাজারে নাটোরের আম সরবরাহ করেন। প্রায়শই তার অনেক আম অবিক্রীত অবস্থায় পড়ে থাকে। ফলে সেগুলো পচে নষ্ট হয়ে যায়। এই বিষয়টি নিয়ে তিনি বেশ চিন্তিত। আম একটি পচনশীল পণ্য। তাই এটি সংরক্ষণ করা প্রয়োজন। এক্ষেত্রে গুদামজাতকরণের তিনি বিপুল পরিমাণ আম দীর্ঘসময় ধরে সংরক্ষণ করতে পারবেন। এতে আমের গুণাগুণ নষ্ট হবে না। পরবর্তী সময়ে উপযুক্ত মূল্যে তিনি সেগুলো বিক্রি করতে পারবেন। এর মাধ্যমে আমের পচনশীলতা কমায় তিনি আর্থিক ক্ষতি থেকেও রেহাই পাবেন। সুতরাং, চিন্তা-লাঘবে জনাব সোলায়মানের গুদামজাতকরণ করা উচিত।"
        }
      ]
    },
    {
      "number": "4",
      "uddipok": "জনাব বাপ্পী মুন্সিগঞ্জের একজন আলু বিক্রেতা। তিনি আলুগুলোকে আকার অনুযায়ী বিভিন্ন ভাগে ভাগ করে উৎকৃষ্ট মূল্যে বিক্রয় করেন। সম্প্রতি তিনি আলুগুলোকে তিনটি আলাদা চটের ব্যাগে ভরে আকর্ষণীয় উপায়ে ক্রেতাদের কাছে উপস্থাপনের সিদ্ধান্ত নিয়েছেন।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "পণ্য পরিকল্পনা হচ্ছে এমন একটি প্রক্রিয়া যার মাধ্যমে কোন পণ্য, কাদের জন্য, কত পরিমাণে উৎপাদন করা হবে তা নির্ধারণ করা হয়।"
        },
        {
          "label": "খ",
          "question": "",
          "explanation": "পণ্য বিক্রির পর উৎপাদক বা বিপণনকারী প্রতিষ্ঠান ক্রেতা বা ভোক্তাকে যে সেবা দেয় তাকে বিক্রয়োত্তর সেবা বলে। ওয়ারেন্টি, গ্যারান্টি, হোম ডেলিভারি প্রভৃতি বিক্রয়োত্তর সেবার আওতাভুক্ত বিষয়। এ সেবা দেওয়ার মাধ্যমে ক্রেতার সন্তুষ্টি অর্জন করা সহজ হয়। ফলে অনিয়মিত ক্রেতাও নিয়মিত ক্রেতায় পরিণত হয়। বিক্রয়োত্তর সেবা দেওয়ার ফলে পণ্যটির প্রয়োজনীয় সংশোধন, পরিমার্জন বা পরিবর্ধন করা সহজ হয়। এভাবে বিক্রয়োত্তর সেবা পণ্যের বিক্রয় বৃদ্ধিতে সহায়তা করে।"
        },
        {
          "label": "গ",
          "question": "",
          "explanation": "প্রাথমিক অবস্থায় জনাব বাপ্পী বিপণনের পর্যায়িতকরণ কাজটি সম্পাদন করেছেন। পর্যায়িতকরণে পূর্বনির্ধারিত মানের ভিত্তিতে পণ্যকে বিভিন্ন শ্রেণিতে ভাগ করা যায়। এখানে শ্রেণিবিভাগের কাজটি করা হয় আকার, রং, গুণাগুণ প্রভৃতি বিবেচনা করে। পর্যায়িতকরণের ফলে পণ্য বিক্রি করা সহজ হয়। উদ্দীপকে জনাব বাপ্পী মুন্সিগঞ্জের একজন আলু বিক্রেতা। তিনি' আলুগুলোকে আকার অনুযায়ী বিভিন্ন ভাগে ভাগ করেন। পরে একেক আকারের আলুর একেক রকম মূল্য নির্ধারণ করেন। এতে ক্রেতারা চাহিদামাফিক আলু ন্যায্যমূল্যে কিনতে পারে। ফলে বিক্রির কাজটি সহজ হয়ে যায়। এসব বৈশিষ্ট্য পর্যায়িতকরণের বৈশিষ্ট্যের সাথে সামঞ্জস্যপূর্ণ। তাই বলা যায়, জনাব বাপ্পী রিপণনের পর্যায়িতকরণ কাজটি সম্পাদন করেছেন।"
        },
        {
          "label": "ঘ",
          "question": "",
          "explanation": "জাউদ্দীপকে জনাব বাপ্পী বাজারজাতকরণের 'মোড়কিকরণ' কাজের মাধ্যমে আলু উপস্থাপনের সিদ্ধান্ত নিয়েছেন, যা যৌক্তিক। মোড়কিকরণের ফলে পণ্যের গুণগত মান বজায় থাকে। এর মাধ্যমে বাহ্যিক ক্ষয়ক্ষতির হাত থেকে পণ্যকে রক্ষা করা যায়। তাছাড়া আকর্ষণীয় মোড়ক পণ্যের বিক্রি বাড়াতে সহায়তা করে। উদ্দীপকে জনাব বাপ্পী মুন্সিগঞ্জের একজন আলু বিক্রেতা। তিনি আলুগুলোকে আকার অনুযায়ী বিভিন্ন ভাগে ভাগ করেন। ফলে তিনি উৎকৃষ্ট মূল্যে পণ্য বিক্রি করতে পারেন। সম্প্রতি তিনি আলুগুলোকে তিনটি আলাদা চটের ব্যাগে ভরে আকর্ষণীয় উপায়ে ক্রেতাদের কাছে উপস্থাপনের সিদ্ধান্ত নিয়েছেন। এভাবে পণ্যকে আবরণে আবৃত করাকে মোড়কিকরণ বলে। মোড়কিকরণের ফলে জনাব বাপ্পীর টমেটোগুলো বাহ্যিক ক্ষয়ক্ষতির হাত থেকে রক্ষা পাবে। আবার পণ্যের গুণগত মান অক্ষুণ্ণ থাকবে। এছাড়া মোড়কিকরণ আকর্ষণীয় হওয়ায় খুব সহজে ক্রেতাদের দৃষ্টি আকর্ষণ করতে পারবে। এতে করে অধিক পরিমাণে বিক্রি করা সম্ভব হবে। ফলে মুনাফাও বাড়বে এবং তিনি আর্থিকভাবে লাভবান হবেন। তাই বলা যায়, জনাব বাপ্পী বাজারজাতকরণের মোড়কিকরণ কাজের মাধ্যমে ক্রেতাদের কাছে আলু উপস্থাপনের সিদ্ধান্ত নিয়েছেন, যা যৌক্তিক।"
        }
      ]
    },
    {
      "number": "5",
      "uddipok": "মিসেস মারুফা বয়স, পেশা ও শিক্ষা অনুযায়ী বিভিন্ন ধরনের-শাড়ি তৈরি করে সারা দেশে বিক্রয় করেন। সম্প্রতি তিনি শহরের উচ্চবিত্ত মধ্যবিত্ত ও নিম্নবিত্ত মহিলাদের জন্য বিভিন্ন মানের শাড়ি তৈরি করে বিক্রয়ের ব্যবস্থা করেন। এতে গত কয়েক বছরের তুলনায় চলতি বছরের মুনাফা অস্বাভাবিকভাবে বেড়ে যায়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "ক্রেতাসাধারণের আচরণের (পণ্য সম্পর্কে জ্ঞান, মনোভাব, পণ্যের ব্যবহার প্রভৃতি) প্রতি লক্ষ রেখে বাজারকে বিভক্ত করা হলে তাকে আচরণগত বিভক্তিকরণ বলে।"
        },
        {
          "label": "খ",
          "question": "",
          "explanation": "যে বাজার শিল্প পণ্যের ক্রেতাদের নিয়ে গঠিত হয় তাকে শিল্প বাজার বলে। শিল্প পণ্যের ক্রেতারা পণ্য উৎপাদনের সাথে জড়িত। তারা শিল্প পণ্য কিনে তা প্রক্রিয়াজাতকরণের মাধ্যমে পুনরায় পণ্য উৎপাদন করেন। স্বাভাবিকভাবে উৎপাদনকারীর সংখ্যা ভোক্তাদের তুলনায় অনেক কম। তাই বলা যায়, শিল্প বাজারের সদস্য সংখ্যা ভোক্তা বাজারের সদস্য অপেক্ষা কম।"
        },
        {
          "label": "গ",
          "question": "",
          "explanation": "মিসেস মারুফা প্রাথমিক অবস্থায় ভোক্তা বাজার বিভক্তিকরণের জনসংখ্যা বিষয়ক চলকটি ব্যবহার করেছেন। জনসাধারণের বিভিন্ন বৈশিষ্ট্য বা ক্রয় আচরণের ভিত্তিতে বাজারকে বিভক্ত করা হলে তাকে জনসংখ্যা বিষয়ক বাজার বিভক্তিকরণ বলে। বয়স, শিক্ষা, পরিবারের আয়তন, আয়, পেশা প্রভৃতি জনসংখ্যা বিষয়ক বাজার বিভক্তিকরণের বিভিন্ন চলক। এসব চলকের ওপর ভিত্তি করে বিপণনকারী পণ্য বিপণন করার সিদ্ধান্ত নিয়ে থাকে। উদ্দীপকের মিসেস মারুফা বয়স, পেশা ও শিক্ষা অনুযায়ী বিভিন্ন ধরনের শাড়ি তৈরি করেন। পরবর্তীতে তৈরিকৃত এসব পণ্য সারা দেশে বিক্রয় করেন। এক্ষেত্রে তিনি বিভিন্ন বয়স ও শিক্ষার মানুষের চাহিদা ও রুচির কথাটি বিবেচনা করেন। এছাড়া পেশাগত পার্থক্যের কারণে ভোক্তাদের পছন্দ ও ক্রয় আচরণের দিকটিকেও গুরুত্ব দেন। এতে প্রত্যেক বয়স ও পেশার মানুষরা তার প্রতিষ্ঠান থেকে আলাদা ধরনের শাড়ি ক্রয় করতে পারে। অর্থাৎ, তিনি জনসাধারণের বিভিন্ন বৈশিষ্ট্যের ওপর ভিত্তি করে বাজার বিভক্ত করেন। এটি জনসংখ্যা বিষয়ক বাজার বিভক্তিকরণের সাথে সঙ্গতিপূর্ণ। সুতরাং, মিসেস মারুফা প্রাথমিক অবস্থায় ভোক্তা বাজার বিভক্তিকরণের জনসংখ্যা বিষয়ক চলকটি ব্যবহার করেছেন।"
        },
        {
          "label": "ঘ",
          "question": "",
          "explanation": "ভোক্তা বাজার বিভক্তিকরণের 'সামাজিক শ্রেণি' চলক ব্যবহারের কারণে বর্তমানে মিসেস মারুফার মুনাফা বৃদ্ধি পেয়েছে বলে আমি মনে করি। আয়ের ভিত্তিতে সমাজের মানুষের শ্রেণিবিভাগই হলো সামাজিক শ্রেণি। সমাজে উচ্চবিত্ত, মধ্যবিত্ত, নিম্নবিত্ত প্রভৃতি সামাজিক শ্রেণি বিদ্যমান। বিভিন্ন সামাজিক শ্রেণির মানুষের চাহিদা বিভিন্ন ধরনের হয় । উদ্দীপকের মিসেস মারুফা বিভিন্ন ধরনের শাড়ি তৈরি করে সারা দেশে বিক্রি করেন। এক্ষেত্রে তিনি ভোক্তা বাজার বিভক্তিকরণের জনসংখ্যা বিষয়ক চলকটি ব্যবহার করেন। সম্প্রতি তিনি শহরের উচ্চবিত্ত, মধ্যবিত্ত ও নিম্নবিত্ত মহিলাদের জন্য বিভিন্ন মানের শাড়ি তৈরি করে বিক্রয়ের ব্যবস্থা করেন। এতে গত কয়েক বছরের তুলনায় চলতি বছরে তার মুনাফা অস্বাভাবিকভাবে বেড়ে যায়। উদ্দীপকের মিসেস মারুফা সামাজিক শ্রেণির ভিত্তিতে বাজার বিভক্তিকরণ করেন। এক্ষেত্রে তিনি বিভিন্ন সামাজিক শ্রেণির ভোক্তাদের জন্য শাড়ি প্রস্তুত করেন। এর মাধ্যমে প্রতিষ্ঠানটি বিভিন্ন চাহিদাসম্পন্ন ক্রেতাদের কাছে শাড়ি বিক্রি করতে পারে। ক্রেতারাও তাদের চাহিদা অনুযায়ী শাড়ি পেয়ে খুশি হয়। এক্ষেত্রে তিনি সামাজিক শ্রেণিভেদে সবাইকে সমান গুরুত্ব দিচ্ছেন। এতে ক্রেতারা তার পণ্যের প্রতি আগ্রহী হচ্ছে। ফলে তার পণ্যের বিক্রি ও মুনাফা বাড়ে। তাই বলা যায়, ভোক্তা বাজার বিভক্তিকরণের 'সামাজিক শ্রেণি' চলক ব্যবহারের কারণে বর্তমানে মিসেস মারুফার মুনাফা বৃদ্ধি পায়।"
        }
      ]
    },
    {
      "number": "6",
      "uddipok": "নিচের চিত্রটি লক্ষ করো:",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ায় সামগ্রিক বাজারকে সমজাতীয় বৈশিষ্ট্যের ভিত্তিতে ছোট ছোট উপবাজারে বিভক্ত করা হয় তাকে বাজার বিভক্তিকরণ বলে।"
        },
        {
          "label": "খ",
          "question": "",
          "explanation": "পরিমাপযোগ্যতা হলো বাজার অংশের আয়তন ও ক্রেতার ক্রয়ক্ষমতা পরিমাপ করার মাত্রা। বাজার অংশের আয়তন, ক্রেতার ক্রয়ক্ষমতা এবং জীবনবৃত্তান্ত পরিমাপযোগ্য হতে পারে। বাজারকে এমনভাবে বিভক্ত করতে হবে যেন সহজেই পরিমাপ করা যায়। কারণ বাজার পরিমাপযোগ্য না হলে বাজার সঠিকভাবে বিভক্তিকরণ সম্ভব হয় না। তাই 'পরিমাপযোগ্যতা' কার্যকর বাজার বিভক্তিকরণের অন্যতম শর্ত।"
        },
        {
          "label": "গ",
          "question": "",
          "explanation": "উদ্দীপকে 'x' চিহ্নিত স্থানে বিপণন মিশ্রণের 'প্রসার' উপাদানটি বসবে। প্রসারের মাধ্যমে উদ্দেশ্যমূলকভাবে ক্রেতার সাথে যোগাযোগ স্থাপন করা হয়। এক্ষেত্রে পণ্যের গুণাবলি তুলে ধরে ক্রেতাকে পণ্য কিনতে উৎসাহিত করা হয়। বিজ্ঞাপন, ব্যক্তিক বিক্রয় প্রভৃতি বিপণন প্রসারের অন্তর্ভুক্ত। উদ্দীপকে বিপণন মিশ্রণের চিত্র দেওয়া আছে। এতে X চিহ্নিত স্থানটি অনুপস্থিত। এ স্থানটি বা কাজটির মাধ্যমে ভোক্তাদের কাছে পণ্য পরিস্থিতির ব্যবস্থা নেওয়া হয়। এক্ষেত্রে বিজ্ঞাপন, ব্যক্তিক বিক্রয়, বিক্রয় প্রসার প্রভৃতি কৌশল অবলম্বন করা হয়। এতে ক্রেতারা পণ্যের প্রতি আকৃষ্ট হয়ে পণ্য কিনতে উৎসাহিত হয়। ফলে বিক্রি বেড়ে যাওয়াসহ মুনাফাও বেড়ে যাওয়ার সম্ভাবনা তৈরি হয়। এসবের সাথে প্রসারের মিল রয়েছে। সুতরাং, চিত্রের X চিহ্নিত স্থানে বিপণন মিশ্রণের প্রসার কাজটি বসবে।"
        },
        {
          "label": "ঘ",
          "question": "",
          "explanation": "\"উদ্দীপকের 'y' তথা ভোস্তাকে কেন্দ্র করে বিপণন মিশ্রণের যাবতীয় কার্যাবলি পরিচালিত হয়\" বক্তব্যটির যথার্থতা রয়েছে বলে আমি মনে করি। - যারা ব্যক্তিগত ভোগ বা ব্যবহারের জন্য পণ্য বা সেবা কেনে তারাই ভোক্তা। তারা পণ্য বা সেবা ব্যবহারের মাধ্যমে পণ্যের উপযোগ নিঃশেষ করে। এদের কেন্দ্র করেই ব্যবসায় পরিচালনার বিভিন্ন কৌশল তৈরি এবং প্রয়োগ করা হয়ে থাকে। উদ্দীপকে বিপণন মিশ্রণের উপাদানগুলো চিত্রিত হয়েছে। চিত্রটির X চিহ্নিত উপাদানটি হলো প্রসার। এর মধ্যে 'y' বা ভোক্তা বিপণন মিশ্রণের উপাদানগুলোর কেন্দ্রে অবস্থান করে। কারণ ভোক্তাকে কেন্দ্র করেই বিপণনের সব উপাদান ও কাজ আবর্তিত হয়। ভোক্তাদের চাহিদা অনুযায়ী পণ্য উৎপাদন ও বিপণন করা হয়ে থাকে। কারণ ভোক্তাদের চাহিদামতো পণ্যের ক্ষেত্রে নির্ধারিত মূল্য, প্রসার কার্যাবলি ও সহজ বণ্টন ব্যবস্থা না থাকলে তারা পণ্য কিনতে উৎসাহিত হবে না। আবার, তাদের সুষ্ঠুরূপ বিপণন ব্যবস্থা থাকলে পণ্যের বিক্রি বাড়বে। ফলে প্রতিষ্ঠানের সাফল্য অর্জন সহজ হবে। তাই বাজারে টিকে থাকতে হলে ভোস্তার কথা বিবেচনা করে নীতি নির্ধারণ করতে হয়। এজন্য ভোক্তাকে কেন্দ্র করে বিপণন মিশ্রণের উপাদানগুলোর কাজ করতে হয়। তাই বলা যায়, বিপণন মিশ্রণের উপাদানগুলো ভোক্তাকে কেন্দ্র করে আবর্তিত হয়।"
        }
      ]
    },
    {
      "number": "7",
      "uddipok": "মিসেস রীতা ঢাকার চকবাজার থেকে ঈদ উপলক্ষ্যে ছেলের জন্য প্যান্ট এবং মেয়ের জন্য সালোয়ার কামিজ ক্রয় করেন'। অপরদিকে, মিসেস মিতা ঢাকার গাউছিয়া মার্কেট হতে থান কাপড় ক্রয় করে নিজস্ব কারখানায় বিভিন্ন বয়সের ছেলেমেয়েদের জন্য জামাকাপড় তৈরি করে বিক্রয় করেন। তার উৎপাদিত পোশাকের মান উন্নত হওয়ায় দিন দিন বিক্রয়ের পরিমাণ বেড়ে যায়। এতে অল্প দিনেই তার প্রতিষ্ঠানের সুনাম চারদিকে ছড়িয়ে পড়ে।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "যেসব পণ্য ক্রেতারা পূর্বপরিকল্পনা অনুযায়ী বিভিন্ন দোকান ঘুরে পণ্যের মূল্য, মান, ডিজাইন, সাইজ প্রভৃতি তুলনা করে কেনে সেগুলোকে শপিং পণ্য বলে।"
        },
        {
          "label": "খ",
          "question": "",
          "explanation": "যে পণ্য কেনার জন্য ক্রেতাদের কোনো পূর্বপরিকল্পনা 'থাকে না, দোকানে দেখে তাৎক্ষণিক তা কেনার প্রয়োজন অনুভব করে তাকে লোভনীয় পণ্য বলে। লোভনীয় পণ্য হলো এক ধরনের সুবিধা পণ্য। এরূপ পণ্য কেনার জন্য কোনো পূর্বপরিকল্পনার প্রয়োজন হয় না। এটি কেনার ক্ষেত্রে ক্রেতারা ব্যক্তিগত উৎসাহ ও আবেগকে প্রাধান্য দিয়ে থাকে। তাই তারা পূর্বপরিকল্পনা ছাড়াই এরূপ পণ্য ক্রয় করেন।"
        },
        {
          "label": "গ",
          "question": "",
          "explanation": "উদ্দীপকের মিসেস রীতা ভোক্তা বাজারের সদস্য। যে সকল ক্রেতা ব্যক্তিগত বা পারিবারিক ব্যবহারের জন্য পণ্য বা সেবা কেনে তাদের নিয়ে ভোক্তা বাজার গঠিত হয়। এ বাজারের সদস্যরা পণ্য বা সেবা চূড়ান্ত ভোগ করে। তাদের মুনাফা অর্জনের কোনো উদ্দেশ্য থাকে না। মিসেস রীতা ঢাকার চকবাজারে ঈদের কেনাকাটা করতে যান। তিনি ছেলের জন্য প্যান্ট ও মেয়ের জন্য সালোয়ার কামিজ ক্রয় করেন। অর্থাৎ, তিনি পণ্যগুলো ব্যক্তিগত ও পারিবারিক ব্যবহারের জন্য কেনেন। তার পরিবারের সদস্যরা সেগুলো চূড়ান্তভাবে ব্যবহার করে উপযোগ নিঃশেষ করবে। এক্ষেত্রে মুনাফা অর্জনের কোনো উদ্দেশ্য থাকবে না। এসবের সাথে ভোক্তা বাজারের মিল রয়েছে। সুতরাং, মিসেস রীতা হলেন ভোক্তা বাজারের একজন সদস্য।"
        },
        {
          "label": "ঘ",
          "question": "",
          "explanation": "মিসেস মিতা শিল্প বাজারের সদস্য এবং বিপণন মিশ্রণের পণ্য উপাদানটিতে গুরুত্ব প্রদানের জন্য তিনি সফল হয়েছেন। যেসব প্রতিষ্ঠান পুনরায় উৎপাদনের জন্য পণ্য বা সেবা কেনে তাদের নিয়ে শিল্প বাজার গঠিত। একে উৎপাদকের বাজারও বলা হয়। অপরদিকে, পণ্য হচ্ছে এমন কিছু যার মাধ্যমে ক্রেতার প্রয়োজন মেটানো যায়। উদ্দীপকে মিসেস মিতা ঢাকা হতে কাপড় ক্রয় করেন। তিনি নিজস্ব কারখানায় ক্রয়কৃত কাপড় দিয়ে বিভিন্ন বয়সের ছেলেমেয়েদের জামাকাপড় তৈরি করেন। তার উৎপাদিত পোশাকের মান উন্নত হওয়ায় তার পণ্যের বিক্রয় বেড়ে যায়। ফলে তার পণ্যের সুনাম ছড়িয়ে পড়ে। মিসেস রিতা উৎপাদনের কাঁচামাল হিসেবে কাপড় ক্রয় করেছেন। তিনি নিজে এ কাপড় ভোগ করবেন না; বরং এ থেকে তিনি নতুন পণ্য উৎপাদন করবেন। তাই তিনি শিল্প বাজারের সদস্য। পাশাপাশি তিনি বিপণনের ক্ষেত্রে তার পণ্যের গুণগত মানের ওপর গুরুত্ব দেন। এতে তার উৎপাদিত পণ্য ক্রেতার আকাঙ্ক্ষা পূরণে সক্ষম হয়। ফলে পণ্যগুলো ক্রেতার মাঝে আকর্ষণ সৃষ্টি করে। আর এ বিষয়গুলো বিপণন মিশ্রণের উপাদান পণ্যের অন্তর্ভুক্ত। তাই বলা যায়, মিসেস মিতা শিল্প বাজারের সদস্য এবং তিনি বিপণন মিশ্রণের পণ্য উপাদানে গুরুত্বারোপ করে সফল হয়েছেন।"
        }
      ]
    },
    {
      "number": "8",
      "uddipok": "সোহানা দেশের বাজারে বিদেশ থেকে আমদানি করা শ্যাম্পু বিক্রয় করেন। তিনি ক্রয় মূল্যের ওপর ২০% মুনাফা ধরে সরাসরি ভোক্তার নিকট পণ্য বিক্রয় করেন। সম্প্রতি তিনি পাঁচটি শ্যাম্পু কিনলে একটি শ্যাম্পু ফ্রি-এই অফার প্রদান করেছেন। ফলে তার বিক্রয় ব্যাপক বৃদ্ধি পেয়েছে।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "নির্দিষ্ট পরিমাণ পণ্য বা সেবা নেওয়া বা ব্যবহারের জন্য ক্রেতা যে পরিমাণ অর্থ বিক্রেতাকে দেয় তাকে ঐ পণ্যের মূল্য বলে।"
        },
        {
          "label": "খ",
          "question": "",
          "explanation": "বিক্রয় বাড়ানোর জন্য স্বল্পমেয়াদি প্রণোদনামূলক কার্যক্রম বিক্রয় প্রসার। বিক্রয় প্রসারে ব্যবহৃত কৌশলগুলো খুবই আকর্ষণীয় হয়ে থাকে। যেমন: মূল্য ছাড়, উপহার, সৌজন্য প্রভৃতি। এসব দেখে ক্রেতারা খুব দ্রুতই পণ্য 'কিনতে প্ররোচিত হয়। তাই বলা যায়, বিক্রয় প্রসার তাৎক্ষণিক পণ্য কিনতে উৎসাহিত করে।"
        },
        {
          "label": "গ",
          "question": "",
          "explanation": "সোহানা ব্যয়যোগ মূল্য নির্ধারণ কৌশল ব্যবহার করছেন। - পণ্যের উৎপাদন ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণ করাকে ব্যয়যোগ পদ্ধতিতে মূল্য নির্ধারণ বলা হয়। মূলত মোট সংঘটিত ব্যয়ের ওপর একটি মুনাফার পরিমাণ ধরে তা যোগ করে পণ্যের বিক্রয়মূল্য নির্ধারণ করা হয়। উদ্দীপকে সোহানা একজন শ্যাম্পু বিক্রেতা। তিনি বিদেশ থেকে শ্যাম্পু আমদানি করেন। এরপর আমদানিকৃত এ পণ্য তিনি দেশের বাজারে বিক্রি করেন। বিক্রির ক্ষেত্রে তিনি প্রথমে আমদানিকৃত মোট খরচ নির্ণয় করেন। এরপর এ খরচের ওপর ২০% মুনাফা ধার্য করেন। ধার্যকৃত মুনাফা মোট খরচের সাথে যোগ করে তিনি শ্যাম্পুর বিক্রয়মূল্য নির্ধারণ করেন। বিক্রয়লব্ধ অর্থে তার মোট খরচ, নির্বাহ হওয়ার পাশাপাশি কাঙ্ক্ষিত মুনাফাও অর্জিত হচ্ছে। এসবের সাথে ব্যয়যোগ মূল্য নির্ধারণ পদ্ধতির মিল রয়েছে। সুতরাং, উদ্দীপকে সোহানা ব্যয়যোগ মূল্য নির্ধারণ পদ্ধতি কৌশল ব্যবহার করেছেন।"
        },
        {
          "label": "ঘ",
          "question": "",
          "explanation": "বিক্রয় বৃদ্ধির জন্য উদ্দীপকের সোহানা ভোক্তামুখী বিক্রয় প্রসারের প্রিমিয়াম হাতিয়ারটি ব্যবহার করেছেন। ভোক্তামুখী বিক্রয় প্রসারের অন্যতম একটি কৌশল হলো প্রিমিয়াম। এ কৌশলের মাধ্যমে ক্রেতাদেরকে পণ্য কিনতে কোনো নির্দিষ্ট পণ্য বা পণ্যের অংশবিশেষ কম মূল্যে বা বিনামূল্যে দেওয়া হয়। মূলত প্রতিযোগীর চেয়ে বিক্রির পরিমাণ বাড়ানো, মন্দা, মৌসুমে পণ্যের বিক্রি ধরে রাখতে এ কৌশলটি অত্যন্ত কার্যকর। উদ্দীপকে সোহানা দেশের বাজারে আমদানিকৃত বিদেশি শ্যাম্পু বিক্রি করেন। তিনি ক্রয়মূল্যের ওপর ২০% মুনাফা ধরে এ পণ্য সরাসরি ভোক্তার কাছে বিক্রি করেন। সম্প্রতি তিনি 'পাঁচটি শ্যাম্পু কিনলে একটি শ্যাম্পু ফ্রি' এ অফার দিয়েছেন। এতে তার বিক্রি ব্যাপক হারে বেড়েছে। উদ্দীপকের সোহানা তার দেওয়া অফারটির মাধ্যমে প্রিমিয়াম কৌশলটি অনুসরণ করছেন। তার এ অফার ক্রেতাদের থেকে পণ্য কেনা শুরু কলে। ফলে মাঝে ব্যাপক সাড়া জাগিয়েছে। এক্ষেত্রে তারা এ অফার নিতে তার বিক্রির পরিমাণ বেড়ে যায়। এতে তিনি প্রতিযোগিতার মধ্যেও সফলভাবে টিকে থাকার সক্ষমতা অর্জন করেন। তাই বলা যায়, বিক্রি বাড়াতে উদ্দীপকের সোহানার ভোক্তামুখী বিক্রয় প্রসারের প্রিমিয়াম হাতিয়ারটি যুক্তিযুক্ত হয়েছে।"
        }
      ]
    },
    {
      "number": "9",
      "uddipok": "জনাব মোহন ডায়াবেটিস রোগীদের বিষয়টিকে গুরুত্ব দিয়ে বিশেষ ধরনের একটি ওষুধ বিক্রয় করেন। ধীরে ধীরে পণ্যটি মানুষের কাছে পরিচিত হতে থাকে এবং বিক্রয় ও মুনাফা বাজারে সর্বোচ্চ পর্যায়ে পৌঁছায়। বর্তমানে বিভিন্ন প্রতিষ্ঠান একই ধরনের পণ্য বাজারে নিয়ে আসায় তিনি তীব্র প্রতিযোগিতার সম্মুখীন হচ্ছেন। ফলে ক্রেতার সমর্থন ধরে রাখায় বিজ্ঞাপন বাবদ প্রচুর অর্থ ব্যয় করতে হয়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "যে পণ্য সম্পর্কে ক্রেতাদের পূর্ব ধারণা থাকে না অর্থাৎ, ক্রেতারা পণ্যটি আদৌ দেখেনি বা দেখলেও কেনার কথা কখনো ভাবেনি সে পণ্যকে অযাচিত পণ্য বলে।"
        },
        {
          "label": "খ",
          "question": "",
          "explanation": "মূল্যের চেয়ে কম মূল্য ধার্য করাই হলো বাট্টা। বাট্টায় মূল্য ছাড় দেওয়া হয়, যা ক্রেতাকে পণ্য কিনতে আগ্রহী করে তোলে। দ্রুত মূল্য পরিশোধ, বেশি পরিমাণে পণ্য কেনা এবং মৌসুম ছাড়া পণ্য কেনায় আগ্রহী করে তোলার জন্য অধিকাংশ প্রতিষ্ঠান তাদের মৌলিক মূল্য সমন্বয়ের মাধ্যমে ক্রেতাদেরকে পুরস্কৃত করে। এ ধরনের বাট্টা দিলে ক্রেতারা সাশ্রয়ী মূল্যে বেশি পণ্য সংগ্রহ করতে পারে। এসব সুবিধার কারণে বাট্টা ক্রেতাকে পণ্য কিনতে আগ্রহী করে তোলে।"
        },
        {
          "label": "গ",
          "question": "",
          "explanation": "উদ্দীপকে জনার মোহন ভোগ্য পণ্যের অন্তর্গত জরুরি পণ্য বিক্রয় করেন। অতি আবশ্যকীয় এবং আকস্মিক পরিস্থিতি মোকাবিলায় ক্রেতারা তাৎক্ষণিকভাবে জরুরি পণ্য কেনে। এ জাতীয় পণ্য তীব্র প্রয়োজনের তাগিদে ভোক্তারা কিনে থাকে। এরূপ পণ্য কেনার পূর্বপরিকল্পনা থাকে না। জরুরি পণ্যের চাহিদা বিশেষ বা আকস্মিক পরিস্থিতিতে সৃষ্টি হয়। জনাব মোহন একজন ওষুধ ব্যবসায়ী। তিনি ডায়াবেটিস রোগীদের বিষয়টিকে গুরুত্ব দিয়ে বিশেষ ধরনের ওষুধ বিক্রি করেন। এছাড়া এটি ক্রেতারা অতি আবশ্যকীয় ও আকস্মিক পরিস্থিতিতে কিনে থাকে। এটি কেনার ক্ষেত্রে তারা কোনো পূর্বপরিকল্পনা করে না। এসব বৈশিষ্ট্যের সাথে জরুরি পণ্যের মিল রয়েছে। তাই বলা যায়, উদ্দীপকের জনাব মোহন জরুরি পণ্য বিক্রয় করেন।"
        },
        {
          "label": "ঘ",
          "question": "",
          "explanation": "জনাব মোহন ব্যবসায় সফলতার জন্য পণ্যের জীবন চক্রের পূর্ণতা স্তরের প্রসারমূলক কর্মসূচি গ্রহণ করেছেন, যা যৌক্তিক বলে আমি মনে করি। পূর্ণতা স্তরে বিক্রি ও মুনাফা সর্বোচ্চ হয়। আবার এ স্তরে প্রতিযোগীর সংখ্যাও বেশি থাকে। ফলে এক পর্যায়ে প্রতিযোগী পণ্যের কারণে বিক্রির পরিমাণ ধীরে ধীরে কমতে শুরু করে। তাই ব্যবস্থাপনা কর্তৃপক্ষ পণ্য বিক্রি ধরে রাখতে সচেষ্ট থাকে। উদ্দীপকে জনাব মোহন ডায়াবেটিস রোগীদের জন্য বিশেষ ধরনের ওষুধ বিক্রয় করেন। ধীরে ধীরে পণ্যটি ব্যাপক পরিচিতি লাভ করে। এতে বিক্রয় ও মুনাফা সর্বোচ্চ পর্যায়ে পৌঁছায়। কিন্তু বর্তমানে বিভিন্ন প্রতিষ্ঠান একই ধরনের পণ্য বাজারে নিয়ে আসে। এজন্য তিনি তীব্র প্রতিযোগিতার সম্মুখীন হচ্ছেন। এক্ষেত্রে তার পণ্যটি পণ্যের জীবন চক্রের পূর্ণতা স্তরে অবস্থান করছে। এ পরিস্থিতিতে জনাব মোহনের পণ্যের ক্রেতার সমর্থন ধরে রাখার প্রয়োজন হয়। এজন্য বিজ্ঞাপন বাবদ তাকে প্রচুর অর্থ ব্যয় করতে হয়। এতে আরও বেশি ক্রেতা বা ভোক্তা তার পণ্য সম্পর্কে জানতে পারে। ফলে পণ্যটির চাহিদা বাড়ে। এজন্য তারা পণ্য কেনায় উৎসাহী হয়। এভাবে বিক্রির পরিমাণও বেড়ে যায়। এছাড়া প্রতিষ্ঠানের সুনামও বাড়ে। এভাবে উল্লিখিত ব্যবস্থা নেওয়ার মাধ্যমে পূর্ণতা স্তরে থাকা জনাব মোহনের পণ্যটি বাজারের তীব্র প্রতিযোগিতা মোকাবিলা করে সফলতা অর্জনে সক্ষম হয়।"
        }
      ]
    },
    {
      "number": "10",
      "uddipok": "জনাব তাহসিন একজন প্রসাধনী সামগ্রীর ব্যবসায়ী। তিনি তার পণ্যের প্রচারের জন্য এমন একটি মাধ্যম ব্যবহার করেন যেখানে শুধুমাত্র পণ্যের নাম, গুণাগুণ এবং ব্যবহারবিধি উল্লেখ করা যায়। কিন্তু তারপরও তিনি বিক্রয়ের কাঙ্ক্ষিত লক্ষ্যমাত্রা অর্জনে ব্যর্থ হন। সম্প্রতি তিনি এমন একটি জনপ্রিয় বিজ্ঞাপন মাধ্যম ব্যবহার করেন যেখানে পণ্যের নাম, গুণাগুন এবং ব্যবহারবিধি শোনানো এবং দেখানোও যায়। এতে স্বল্প সময়ে তার প্রসাধনী সামগ্রীর বিক্রয় ব্যাপক হারে বৃদ্ধি পায়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট পণ্য কিনতে ক্রেতাদেরকে উৎসাহিত করার জন্য উক্ত পণ্য বা পণ্যের অংশবিশেষ কম মূল্যে বা বিনামূল্যে দেওয়াকে প্রিমিয়াম বলে।"
        },
        {
          "label": "খ",
          "question": "",
          "explanation": "দেশের প্রধান প্রধান সড়কে, ব্যস্ত নৌপথে, বাণিজ্যিক এলাকায়, জনবহুল স্থানে, বাসার ছাদে বিরাট আকৃতির সাইনবোর্ড বা প্রচারপত্রের মাধ্যমে যে বিজ্ঞাপন প্রচারিত হয় তাকে বহিঃবিজ্ঞাপন বলে। - বহিঃবিজ্ঞাপনই হলো প্রচারের বলিষ্ঠ মাধ্যম। জনবহুল স্থানে বিজ্ঞাপন দিয়ে জনসাধারণকে আকর্ষণ করার চেষ্টা করা হয়। এজন্য বহিঃবিজ্ঞাপনকে উন্মুক্ত বিজ্ঞাপন বলা হয়।"
        },
        {
          "label": "গ",
          "question": "",
          "explanation": "উদ্দীপকে প্রাথমিক অবস্থায় জনাব তাহসিন লিফলেট বা প্রচারপত্র বিজ্ঞাপন মাধ্যমটি ব্যবহার করেছেন। লিফলেট একটি জনপ্রিয় ও বহুল ব্যবহৃত বিজ্ঞাপন মাধ্যম। এর আরেক নাম প্রচারপত্র। এক্ষেত্রে একটি কাগজে পণ্য বা সেবা সম্পর্কে বিস্তারিত বর্ণনা মুদ্রিত অবস্থায় থাকে। সাধারণত জনবহুল স্থান, রেলস্টেশন, বাসস্টেশন অথবা বিভিন্ন শিক্ষাপ্রতিষ্ঠানের গেটে এরূপ লিফলেট বিলি করা হয়। উদ্দীপকে জনাব তাহসিন একজন প্রসাধনীসামগ্রীর ব্যবসায়ী। তিনি তার পণ্যের প্রচারের জন্য বিশেষ ব্যবস্থা নেন। এ ব্যবস্থার আওতায় তিনি পণ্যের নাম, গুণাগুণ এবং ব্যবহারবিধি কাগজে লিখে বিলি করেন। এ কাজে তাকে অর্থ ব্যয় করতে হয়। আর এ কাগজ পড়ে জনসাধারণ তার পণ্য সম্পর্কে জানতে পারে। এভাবে তিনি এ মাধ্যমটি ব্যবহার করে পণ্যের প্রচারণা করে থাকেন। এসব বৈশিষ্ট্যর সাথে লিফলেট বা প্রচারপত্রের মিল রয়েছে। সুতরাং, উদ্দীপকে প্রাথমিক অবস্থায় জনাব তাহসিন লিফলেট বা প্রচারপত্র বিজ্ঞাপন মাধ্যমটি ব্যবহার করেছেন।"
        },
        {
          "label": "ঘ",
          "question": "",
          "explanation": "উপযুক্ত বিজ্ঞাপন মাধ্যম হিসেবে টেলিভিশন নির্বাচনই জনাব তাহসিনের সফলতার মূল কারণ- বলে আমি মনে করি। বিজ্ঞাপনের সবচেয়ে জনপ্রিয় ও বহুল ব্যবহৃত মাধ্যম হলো টেলিভিশন। . এ মাধ্যমে বিভিন্ন ছবি, শব্দ, ভাষা ও রং ব্যবহার করে পণ্যের তথ্য উপস্থাপন করা হয়। ক্রেতার অবস্থানের দূরত্ব বিবেচনায় এই মাধ্যমটি অধিক কার্যকর। উদ্দীপকে জনাব তাহসিন একটি প্রসাধনীসামগ্রীর ব্যবসায়ী। তিনি প্রথমে লিফলেট বা প্রচারপত্রের মাধ্যমে তার পণ্যের নাম, গুণাগুণ ও ব্যবহারবিধি উল্লেখ করেন। কিন্তু এতে তিনি কাঙ্ক্ষিত লক্ষ্যমাত্রা অর্জনে ব্যর্থ হন। পরে তিনি পণ্যের নাম, গুণাগুণ ও ব্যবহারবিধি শোনানো ও দেখানোর একটি মাধ্যম নির্বাচন করে বিজ্ঞাপন দেন। এতে স্বল্প সময়ে তার বিক্রি ব্যাপক হারে বৃদ্ধি পায়। জনাব তাহসিন জনপ্রিয় মাধ্যম টেলিভিশন ব্যবহার করে বিজ্ঞাপন দিচ্ছেন। এর মাধ্যমে তিনি অডিও ও ভিডিও জনসাধারণকে পণ্য সম্পর্কে জানাতে পেরেছেন। এতে অতি অল্প সময়ে বিপুল জনগোষ্ঠী তার পণ্য কিনতে আকৃষ্ট হয়। ফলে ক্রেতারা তার পণ্য কেনা শুরু করে। এতে তার প্রতিষ্ঠানের বিক্রি বেড়ে যায়। তাই বলা যায়, বিজ্ঞাপনের টেলিভিশন মাধ্যম নির্বাচনই জনাব তাহসিনের ব্যবসায়ের সফলতার মূল কারণ।"
        }
      ]
    },
    {
      "number": "11",
      "uddipok": "জনাব বেলায়েত খুলনা শহরে \"তাসমেরি বিউটি সোপ\" নামে একটি কারখানা স্থাপন করেন। তার উৎপাদিত পণ্যের গুণগত মান উন্নত হওয়ার পরও এমন মূল্য নির্ধারণ পদ্ধতি অনুসরণ করেন যেখানে উৎপাদন খরচ এবং বিক্রয়মূল্য সর্বদা সমান হয়ে যায়। এতে মুনাফা না হওয়ায় তিনি ব্যাপকভাবে সাবানের প্রচারের জন্য শহরের বিভিন্ন ধরনের যানবাহনে পণ্যের নাম সম্বলিত বিজ্ঞাপনের ব্যবস্থা করেন। ফলে বিক্রয় ও মুনাফা দুটোই বৃদ্ধি পায়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "অ-মৌসুমে বা অফ সিজনে পণ্য ক্রয়ে ক্রেতাদেরকে অনুপ্রাণিত করার লক্ষ্যে যে বাট্টা দেওয়া হয় তাকে মৌসুমি বাট্টা বলে।"
        },
        {
          "label": "খ",
          "question": "",
          "explanation": "অর্থ খরচ না করে পণ্য বা সেবার নৈর্ব্যক্তিক উপস্থাপনাকেই প্রচার বলে। প্রচার বিপণন প্রসারের একটি অন্যতম হাতিয়ার। এটি সাধারণত তৃতীয় পক্ষ দ্বারা সংঘটিত হয়। গণমাধ্যমে অর্থ খরচ ছাড়া পণ্য বা সেবা সম্পর্কে জনসাধারণের কাছে অনুকূল ধারণা সৃষ্টি হয় প্রচারের মাধ্যমে। তাই বলা যায়, \"প্রচার হলো অ-অর্থপ্রদত্ত প্রমোশন কৌশল\"।"
        },
        {
          "label": "গ",
          "question": "",
          "explanation": "উদ্দীপকে জনাব বেলায়েত ব্রেক ইভেন মূল্য নির্ধারণ পদ্ধতি ব্যবহার করেছেন। ব্রেক ইভেন হচ্ছে এমন একটি ভারসাম্য বিন্দু, যেখানে প্রতিষ্ঠানের মোট আয় ও মোট ব্যয় সমান হয়। এক্ষেত্রে ভারসাম্য বিন্দুর চেয়ে বিক্রির পরিমাণ কম হলে কোম্পানির লোকসান হবে। অন্যদিকে, ভারসাম্য বিন্দুর চেয়ে বিক্রির পরিমাণ বেশি হলে কোম্পানির মুনাফা অর্জিত হবে। উদ্দীপকে জনাব বেলায়েত খুলনা শহরে সাবান তৈরির একটি কারখানা স্থাপন করেন। তার প্রতিষ্ঠানটিতে উৎপাদিত সাবানের গুণগত মান অনেক ভালো। কিন্তু এতে তার উৎপাদন খরচ ও বিক্রয়মূল্য সর্বদা সমান হয়ে যায়। এতে তার মুনাফার পরিমাণ শূন্য হচ্ছে। অর্থাৎ, তার লাভও হচ্ছে না আবার ক্ষতিও হচ্ছে না। এক্ষেত্রে তার বিক্রি আরও বাড়লে তিনি লাভ করা শুরু করবেন। আর বিক্রি কমে গেলে শূন্য মুনাফা থেকে তিনি ক্ষতির দিকে চলে যাবেন। এসবের সাথে ব্রেক ইভেন মূল্য নির্ধারণ পদ্ধতির মিল রয়েছে। সুতরাং, জনাব বেলায়েত তার প্রতিষ্ঠানে ব্রেক ইভেন মূল্য নির্ধারণ পদ্ধতি ব্যবহার করেছেন।"
        },
        {
          "label": "ঘ",
          "question": "",
          "explanation": "জনাব বেলায়েত হোসেনের ব্যবসায় সফলতার পেছনে ট্রানজিট বিজ্ঞাপন মাধ্যমের ভূমিকা রয়েছে। বাস, ট্রেন, মোটরগাড়ি, লঞ্চ প্রভৃতির গায়ে পোস্টার লাগিয়ে বা লিখে বিজ্ঞাপন দেওয়াই হলো ট্রানজিট বিজ্ঞাপন। এটি বিজ্ঞাপনের একটি বহুল প্রচলিত মাধ্যমে। এর মাধ্যমে সহজেই জনগণের কাছে পণ্যকে উপস্থাপন করা যায়। আমাদের দেশের বাস ও ট্রাকগুলোতে এ ধরনের বিজ্ঞাপনের প্রচলন বেশি দেখা যায়। উদ্দীপকে জনাব বেলায়েত হোসেন একটি সাবান উৎপাদন ও বিপণনকারী প্রতিষ্ঠানের মালিক। তিনি প্রতিষ্ঠানটিতে ব্রেক ইভেন মূল্য নির্ধারণ পদ্ধতি অনুসরণ করেন। এতে তেমন মুনাফা না হওয়ায় তিনি শহরের যানবাহনে পণ্যের নাম সম্বলিত বিজ্ঞাপনের ব্যবস্থা করেন। ফলে তার বিক্রি ও মুনাফা দুটোই বাড়ে। জনাব বেলায়েত হোসেন যানবাহনে পণ্য প্রচারের ব্যবস্থার মাধ্যমে ট্রানজিট বিজ্ঞাপন পদ্ধতি অনুসরণ করছেন। যানবাহন বিভিন্ন জায়গায় চলমান থাকায় প্রতিনিয়ত অনেক যাত্রীর কাছে এ পণ্য প্রচারণা চোখে পড়ে। এতে বিপুলসংখ্যক জনসাধারণের কাছে তিনি তার উৎপাদিত সাবান সংক্রান্ত তথ্য পৌঁছে দিতে পারছেন। এর মাধ্যমে ক্রেতারা ধীরে ধীরে তার পণ্যটি কিনতে আগ্রহী হচ্ছে। এজন্য তার বিক্রি বাড়ছে, মুনাফাও বাড়ছে। তাই বলা যায়, জনাব বেলায়েত হোসেনের ব্যবসায় সফলতার পেছনে ট্রানজিট বিজ্ঞাপন মাধ্যমের ভূমিকা রয়েছে।"
        }
      ]
    }
  ]
}