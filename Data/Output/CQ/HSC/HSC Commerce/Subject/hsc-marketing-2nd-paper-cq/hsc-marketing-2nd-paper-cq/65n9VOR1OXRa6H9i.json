{
  "title": "সিলেট বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব আবিদ কলাপাড়ায় একটি মৎস্য প্রক্রিয়াকরণ কারখানা স্থাপন করেন। পায়রা সমুদ্রবন্দর ব্যবহার করে তিনি কম খরচে প্রক্রিয়াজাতকৃত পণ্য বিদেশে রপ্তানি করেন। বন্দর কাছাকাছি হওয়ায় তাঁর রপ্তানি ব্যয় অনেক কম। তিনি অপেক্ষাকৃত কম দামে একই মানের পণ্য সরবরাহ করে ক্রেতাদের আকৃষ্ট করতে পেরেছেন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "বাজার হচ্ছে কোন একটি পণ্য বা সেবার বর্তমান ও সম্ভাব্য ক্রেতাদের সমষ্টি।"
        },
        {
          "label": "খ",
          "question": "",
          "explanation": "বিপণন হল একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে এবং বিনিময়ে তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে। বিপণন একটি সামাজিক প্রক্রিয়া। সমাজে বসবাসকারী জনগোষ্ঠীর প্রয়োজন অভাব ও চাহিদা পূরণের লক্ষ্যে সমাজ-সংস্কৃতি এবং ক্রেতা বা বক্তিতা কে কেন্দ্র করে সামগ্রিক বিবরণের কাজ সম্পাদিত হয়। সমাজের জন্য ক্ষতিকর এবং সামাজিক কল্যাণের পরিপন্থী অন্য বা সেবা উৎপাদন এবং বন্টন কাজ বিপণনে বর্জনীয়। তাই বিপণনকে সামাজিক প্রক্রিয়া বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব আবিদের মৎস্য প্রক্রিয়াজাতকরণ কারখানায় রূপগত উপযোগ সৃষ্টি হয় । প্রকৃতি প্রদত্ত কাঁচামাল ব্যবহার করে রূপ বা আকৃতি পরিবর্তন করার মাধ্যমে ব্যবহার উপযোগী পণ্য উৎপাদনের ফলে রূপগত উপযোগ সৃষ্টি হয়। এটি উৎপাদনের মাধ্যমে সম্ভব হয়। উদ্দীপকের জনাব আবিদ কলাপাড়ায় একটি মৎস্য প্রক্রিয়াকরণ কারখানা স্থাপন করেছেন । অর্থাৎ এখানে তিনি মাছের রূপ বা আকৃতি, পরিবর্তন করেন। জলাশয় থেকে আহরণ করা মাছ স্বাভাবিক অবস্থায় পচনশীল । তাই এসব মাছ ভোগ উপযোগী করে দেশ-বিদেশে থাকা ভোক্তাদের কাছে সরবরাহ করতে হয়। এজন্য মাছগুলোকে প্রক্রিয়াজাত করে প্যাক করা হয়। আবার, বিভিন্ন ক্যামিক্যাল দিয়ে মাছের পুষ্টিগুণ ও স্বাদ ধরে রাখা হয়। এতে মাছের রূপ বা আকৃতির পরিবর্তন ঘটে। আর, এসব কাজ মৎস্য প্রক্রিয়াকরণ কারখানায় করা হয়। তাই বলা যায়, জনাব আবিদের কারখানায় রূপগত উপযোগ সৃষ্টি হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত জনাব আবিদের কার্যক্রমের মাধ্যমে দেশের অর্থনৈতিক উন্নয়ন সাধিত হচ্ছে— আমি এ বিষয়টির সাথে একমত। বিপণনের মাধ্যমে উৎপাদিত পণ্য সারা বিশ্বে থাকা ক্রেতাদের কাছে পৌঁছানো সম্ভব হয়। পাশাপাশি পণ্য রপ্তানি করে বৈদেশিক মুদ্রা অর্জন করা যায়। আবার, বিপণন কর্মসংস্থান সৃষ্টি করে ও স্থানীয় কাঁচামালের যথাযথ ব্যবহার নিশ্চিত করে।জনাব আবিদ কলাপাড়ায় একটি মৎস্য প্রক্রিয়াকরণ কারখানা স্থাপন করেছেন। পাশেই পায়রা সমুদ্র বন্দর অবস্থান করায় তিনি সহজেই এসব উৎপাদিত পণ্য বিদেশে রপ্তানি করতে পারেন। এতে তার রপ্তানি ব্যয় কমে যায়। ফলে অন্যান্য প্রতিযোগিদের তুলনায় তিনি কম দামে পণ্য সরবরাহ করে ক্রেতাদের আকৃষ্ট করছেন। উদ্দীপকের জনাব আবিদের এসব কর্মকাণ্ডের মাধ্যমে কাঁচামাল হিসেবে ব্যবহার করা মাছের যথাযথ ব্যবহার নিশ্চিত হচ্ছে। তার কারখানায় অনেক বেকার লোকের কর্মসংস্থান হচ্ছে। ফলে জাতীয় আয় বাড়ছে এবং সামাজিক সমস্যা দূর হওয়ার মাধ্যমে দেশের উন্নয়ন ঘটছে। আবার, বিদেশে প্রক্রিয়াকরণ করা মাছ রপ্তানি হওয়ায় প্রচুর বৈদেশিক মুদ্রা অর্জিত হচ্ছে, যা বৈদেশিক মুদ্রার রিজার্ভ বাড়াচ্ছে। বাংলাদেশের বৈদেশিক বাণিজ্যের বাজার সম্প্রসারিত হচ্ছে। এভাবেই, জনাব আবিদের কার্যক্রমের মাধ্যমে দেশের অর্থনৈতিক উন্নয়ন সাধিত হচ্ছে।"
        }
      ]
    },
    {
      "number": "2",
      "uddipok": "জনাব হিমেল মধ্যপ্রাচ্যে কয়েক বছর চাকরি করে এসে আরবীয় খেজুরের বাগান করে মাত্র ৫ বছরে ভালো ফলন পেয়েছেন। দেশে উৎপাদিত এই জাতীয় খেজুরের প্রতি ক্রেতাদের আকর্ষণ বেশি থাকায় জনাব হিমেল বেশ উচ্চমূল্য পাচ্ছেন। এলাকার যুবকদের আগ্রহে তাদের যথাযথ চাহিদা অনুযায়ী জনাব হিমেল এখন আরবীয় খেজুরের চারা উৎপাদন করে বিক্রি করছেন। এতে তিনি অর্থনৈতিকভাবে বেশ লাভবান হচ্ছেন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "পণ্য হচ্ছে অভাব বা প্রয়োজনের সন্তুষ্টি বিধান করতে পারে এমন কিছু যা বাজারের মনোযোগ আকর্ষণ, অর্জন, ব্যবহার অথবা ভোগের জন্য উপস্থাপন করা যায়।"
        },
        {
          "label": "খ",
          "question": "",
          "explanation": "পণ্যের কার্যকারিতা সম্পর্কে ক্রেতার উপলব্ধির ভিত্তিতে গড়ে ওঠা প্রত্যাশা এবং অপ্রাপ্তির অনুভূতির স্তরকে ক্রেতা সন্তুষ্টি বলে। পন্যের কার্যকারিতা সম্পর্কে উপলব্ধির সাথে ক্রেতার প্রত্যাশার মিল পর্যন্ত ক্রেতার সন্তুষ্টি বিস্তৃত। পূর্ব ক্রয়ের অভিজ্ঞতা, সহযোগিতা ও বন্ধুবান্ধবদের মন্তব্য এবং বিপণকারীর তথ্যের ভিত্তিতে ভোক্তার মনে প্রত্যাশা গড়ে ওঠে। প্রত্যাশার তুলনায় পণ্যের কার্যকারিতা কম হলে তারা অসন্তুষ্ট হয়, পন্যের কার্যকারিতা এবং প্রত্যাশা একই হলে ক্রেতারা সন্তুষ্ট হয়। আবার প্রত্যাশার তুলনায় কার্যকারিতা বেশি হলে অনুপ্রাণিত হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব হিমেল এর ২য় পর্যায়ের কার্যক্রমে বিপণনের পণ্য মতবাদ নির্দেশ করছে। মানুষের প্রয়োজন ও অভাব পূরণে সক্ষম এমন যা কিছু বাজারে পাওয়া যায় তা-ই পণ্য। পণ্য মতবাদের মূলকথা হলো— ক্রেতারা ঐসব পণ্য পছন্দ করে এবং কেনে যেগুলো আকর্ষণীয়, মানসম্মত এবং বিশেষ বৈশিষ্ট্যসম্পন্ন। উদ্দীপকে উল্লেখিত জনাব হিমেল মধ্যপ্রাচ্যে চাকরি শেষে দেশে ফিরে খেজুর বাগান করেন । তিনি তার বাগানে খেজুর উৎপাদন করতেন। খেজুর ভোক্তার চাহিদা মেটায়, অভাব দূর করে এবং সন্তুষ্টি সৃষ্টি করে। ভিন্ন জাতের হওয়ার এ জাতীয় খেজুর ক্রেতার কাছে আকর্ষণীয়। তাই খেজুরের চাহিদা বাড়ে এবং জনাব হিমেল ঐ জাতীয় চারা উৎপাদন ও বিক্রি শুরু করে । এগুলো বিপণনের পণ্য মতবাদের সাথে সম্পর্কযুক্ত। তাই বলা যায়, জনাব হিমেলের দ্বিতীয় পর্যায়ের কার্যক্রম বিপণনের পণ্য মতবাদকে নির্দেশ করেছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত“জনাব হিমেলের সার্বিক কার্যক্রম দেশের অর্থনৈতিক উন্নয়নে ব্যাপক ভূমিকা পালন করছে”— উক্তিটি যথার্থ । বিপণন পণ্যের চাহিদা ও যোগানের মধ্যে সমতা রক্ষা করে। কর্মসংস্থান সৃষ্টির মাধ্যমে অর্থনৈতিক সামাজিক ও জীবনযাত্রার মান উন্নয়ন করে। আবার জাতীয় আয় ও রপ্তানিও বাড়ায়। উদ্দীপকের জনাব হিমেল মধ্যপ্রাচ্যে কয়েক বছর চাকরি করে দেশে এসে খেজুরের বাগান করেন । তিনি পাঁচ বছরে বেশ ভালো ফলন পেয়েছেন। ক্রেতাদের চাহিদা বেশি থাকায় তিনি উচ্চমূল্যে বিক্রি করতে পারছেন। আবার, এলাকার যুবকদের চাহিদার কথা চিন্তা করে তিনি চারা উৎপাদন ও বিক্রি করছেন। জনাব হিমেল মধ্যপ্রাচ্যের উৎপাদিত খেজুর দেশেই উৎপাদন করছেন। ফলে বাংলাদেশকে বিদেশ থেকে এসব খেজুর আমদানি করতে হচ্ছে না। এটি আমদানি খরচ কমাচ্ছে। আবার, তার বাগানে অনেক কর্মীর প্রয়োজন হয় বলে স্থানীয় শ্রমশক্তির যথাযথ ব্যবহার নিশ্চিত হচ্ছে। ফলে এসব কর্মীর জীবনযাত্রার মান বাড়ছে। এদিকে এলাকার যুবকরা আগ্রহী হওয়ায় জনাব হিমেলের বিক্রি করা চারা থেকে তারাও বাগান করছেন। ফলে দেশে খেজুরের উৎপাদন বাড়ছে ও বেকার যুবকের কর্মসংস্থানের সুযোগ সৃষ্টি হচ্ছে। এতে দেশের অর্থনীতি শক্তিশালী হচ্ছে। তাই বলা যায়, জনাব হিমেলের কার্যক্রম দেশের অর্থনৈতিক উন্নয়নে ব্যাপক ভূমিকা পালন করছে।"
        }
      ]
    },
    {
      "number": "3",
      "uddipok": "দেশে পাম অয়েলের চাহিদা থাকায় একসময় প্রচুর পামগাছ রোপণ করা হয়। গাছে ফল ধরার পর দেখা গেল দেশে পাম ফল থেকে তেল আহরণের কোনো কারখানা নেই। ফলে দেশে পাম তেলের চাহিদা মেটাতে দেশে রোপিত পামগাছ কোনো ভূমিকাই রাখতে পারেনি।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "কোন কিছুর অভাব, অভাব পূরণের সামর্থ্য এবং অর্থব্যয়ের ইচ্ছা থাকলে তাকে চাহিদা বলে।"
        },
        {
          "label": "খ",
          "question": "",
          "explanation": "বিপণন হল একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে এবং বিনিময়ে তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে। বিপণন দুই ভাবে কর্মসংস্থানের সৃষ্টি করে। একটি হলো প্রত্যক্ষভাবে, এক্ষেত্রে বিপণন কার্যাবলী সম্পাদনে জনগণকে নিয়োজিত করে এবং অন্যটি হলো পরোক্ষভাবে, উৎপাদন বৃদ্ধি করে শিল্পায়নের মাধ্যমে। পরিবহন গুদামজাতকরণ বিজ্ঞাপন প্রচার ইত্যাদি কর্মক্ষেত্র তৈরি করে সেখানে প্রয়োজনীয় জনশক্তি নিয়োগ দিয়ে বিপণন কর্মসংস্থানের সুযোগ সৃষ্টি করে। আবার বিক্রয় বৃদ্ধি পেলে স্বাভাবিকভাবেই উৎপাদন বৃদ্ধি পায় ফলে সেখানেও প্রচুর লোকের কর্মসংস্থান হয় ।"
        },
        {
          "label": "গ",
          "question": "",
          "explanation": "উদ্দীপকে পাম তেল ব্যবসায়ে ক্রেতা চাহিদা শনাক্তকরণ ও কাঁচামাল সংক্রান্ত উৎপাদন পূর্ব কার্যাবলি বর্ণিত হয়েছে। বিপণনকারীকে তার পণ্যের চাহিদা সম্পর্কে ধারণা রাখতে হয়। চাহিদা না থাকলে সে পণ্য বিপণন করা উচিত নয়। আবার, পর্যাপ্ত কাঁচামালের প্রাপ্যতা নিশ্চিত করতে হয়। উৎপাদনের পূর্বে এ বিষয়গুলো বিবেচনায় নিতে হয়। দেশে পাম অয়েলের চাহিদা থাকায় একসময় প্রচুর পামগাছ রোপণ করা হয়। অর্থাৎ পাম অয়েলের চাহিদা আছে বলে তা পূরণ করতে গাছ রোপণ করা হয়। চাহিদা নিরূপণ বিষয়টি উৎপাদনপূর্ব কার্যাবলির সাথে সম্পর্কযুক্ত। আবার পাম অয়েল তেল উৎপাদনের জন্য প্রয়োজন পাম ফল, যা পাম গাছ থেকে পাওয়া যায়। এই কাঁচামাল দেশেই পাওয়া যাচ্ছে ফলে কাঁচামালের ঘাটতি নেই। উৎপাদনের পূর্বে এ বিষয়টিও গুরুত্বের সাথে বিবেচনা করতে হয়। কারণ, কাঁচামাল ছাড়া পণ্য উৎপাদন করা সম্ভব নয়। তাই উপর্যুক্ত আলোচনা থেকে বলা যায়, পাম তেল ব্যবসায়ের ক্ষেত্রে উৎপাদনের পূর্বে ক্রেতা চাহিদা শনাক্তকরণ এবং কাঁচামাল সংক্রান্ত কার্যাবলি বর্ণিত হয়েছে ।"
        },
        {
          "label": "ঘ",
          "question": "",
          "explanation": "উদ্দীপকে পাম তেল ব্যবসায়ে ক্রেতা চাহিদা পূরণে কারখানা স্থাপন ও তেল আমদানি করতে হবে বলে আমি মনে করি। কোন পণ্যের চাহিদা সৃষ্টি হলে সঠিক ও যথাযথ বিপণন কার্যাবলির মাধ্যমে তার যোগান দেয়া সম্ভব। সাময়িক চাহিদা পূরণে পণ্য আমদানি করা উচিত। আবার, দীর্ঘদিন চাহিদা আছে এমন পণ্যের ক্ষেত্রে দেশেই কারখানা স্থাপন করা উচিত। দেশে পাম অয়েলের চাহিদা আছে। তাই এক সময় প্রচুর পাম গাছ রোপণ করা হয়। কিন্তু এ দেশে পামফল থেকে তেল আহরণের কোনো কারখানা নেই। ফলে, দেশে পাম অয়েলের চাহিদা ও কাঁচামাল থাকলেও শুধু কারখানার অভাবে তেল উৎপাদন করা সম্ভব হচ্ছে না। ফলে কাঁচামালের যথাযথ ব্যবহার হচ্ছে না। পাম অয়েলের চাহিদা পূরণে প্রাথমিকভাবে পাম অয়েল আমদানি করা উচিত। কারণ, সাময়িক চাহিদা পূরণে আমদানির বিকল্প নেই। পাশাপাশি, পামফল থেকে তেল উৎপাদনের জন্য কারখানা স্থাপন করা উচিত। এজন্য প্রয়োজনীয় মেশিন, দক্ষ ও অভিজ্ঞ জনবল, প্রযুক্তির সমন্বয় করতে হবে। কারখানা স্থাপন করে তেল উৎপাদন শুরু করতে হবে। পাশাপাশি পাম অয়েল উৎপাদনে আত্মনির্ভরশীল হওয়ার প্রতি, মনোযোগী হতে হবে । কারণ, এতে আমদানি করতে হবে না। সার্বিক দিক বিবেচনায় বলা যায়, তেল ব্যবসায়ে ক্রেতা চাহিদা পূরণে প্রাথমিকভাবে তেল আমদানি ও স্থায়ীভাবে কারখানা স্থাপন করতে হ বে।"
        }
      ]
    },
    {
      "number": "4",
      "uddipok": "জনাব সাইদুল রাজশাহী থেকে আম কিনে এনে পটুয়াখালীতে খুচরা ও পাইকারি বিক্রয় করেন। পথে ভাঙা রাস্তায় ট্রাক আটকে ১ চালানের আম ৩ দিন পরে পৌছায়। এতে অনেক আম নষ্ট হয়ে যাওয়ায় জনাব সাইদুল বিশাল অর্থনৈতিক ক্ষতির সম্মুখীন হন। তিনি এ বিষয়ে চিন্তিত।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "পণ্যের অভাব পূরণের ক্ষমতাকেই উপযোগ বলে।"
        },
        {
          "label": "খ",
          "question": "",
          "explanation": "প্রমিতকরণ বা মানদণ্ড নির্ধারণ বলতে বিভিন্ন দ্রব্যের মৌলিক মানের সীমা নির্ধারণ কে বুঝায়। অন্যভাবে বলা যায় পণ্য শ্রেণীবিভাগ করণের মানদন্ড নির্ধারণ কার্যক্রমকে প্রমিত করন বলে। সাধারণত পণ্যের ওজন, আকার, গুনাগুন ইত্যাদিকে এক্ষেত্রে বিবেচনা করা হয়। বাজারে বিদ্যমান ক্রেতারা একদিকে যেমন নানান ধরনের পণ্য প্রত্যাশা করে অন্যদিকে আবার তাদের প্রত্যাশার তুলনার ক্ষেত্রে একই পণ্যের বিভিন্ন মান ও প্রাধান্য পায়। ক্রেতাদের এরূপ প্রত্যাশা তাদের ক্রয়ক্ষমতা, সামাজিক মর্যাদা, বয়স, লিঙ্গ ইত্যাদির উপর নির্ভরশীল। এ কারণে পণ্য উৎপাদন বা বিপণণের পূর্বে কোন মানের পণ্য উৎপাদন করা হবে তা বিপণনকৃত পণ্যকে কোন মানের ভিত্তিতে বিভিন্নভাবে ভাগ করা হবে ইত্যাদির বিষয়ে চিন্তাভাবনা করা প্রয়োজন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব সাইদুল তার ব্যবসায়ে মূলত ক্রয়, বিক্রয়, পরিবহন প্রভৃতি বিপণন কার্য সম্পাদন করেন। ক্রয়ের মাধ্যমে পণ্যের মালিকানা ক্রেতা বিক্রেতার কাছ থেকে অর্জন করে। অন্যদিকে, অর্থের বিনিময়ে পণ্য বা সেবার মালিকানা বিক্রেতা ক্রেতাকে হস্তান্তর করলে তাকে বিক্রি বলে। আবার, একস্থানের পণ্য অন্য স্থানে থাকা ভোক্তার কাছে পৌঁছাতে পরিবহন ব্যবস্থার প্রয়োজন। জনাব সাইদুল রাজশাহী থেকে আম কিনে এনে পটুয়াখালীতে খুচরা ও পাইকারি বিক্রি করেন। এজন্য তাকে রাজশাহী থেকে আম কিনতে হয়। এতে আমের মালিকানা বিক্রেতার কাছ থেকে জনাব সাইদুলের কাছে হস্তান্তরিত হয়। এসব আম তিনি ট্রাকের মাধ্যমে পটুয়াখালীতে নিয়ে আসেন। অর্থাৎ, এক স্থানের পণ্য অন্য স্থানে নিয়ে যান। এটি পরিবহনের বৈশিষ্ট্য। আবার, পরিবহন করে নিয়ে আসা আমগুলো তিনি খুচরা ও পাইকারি বিক্রি করায় আমের মালিকানা তার কাছ থেকে ভোক্তা ও পাইকারদের কাছে হস্তান্তরিত হয়। এটি বিক্রয়ের বৈশিষ্ট্য। তাই বলা যায়, জনাব সাইদুল বিপণনের ক্রয়-বিক্রয় ও পরিবহন কাজগুলো সম্পাদন করে ন।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত জনাব সাইদুলের প্রাতিষ্ঠানিক সফলতা অর্জনের জন্য ফ্রিজিং ভ্যানের মাধ্যমে সংরক্ষণ করে পরিবহন করা যুক্তিযুক্ত। পঁচনশীল পণ্যের ব্যবসায় ঝুঁকিপূর্ণ। এজন্য সংরক্ষণ করা প্রয়োজন । এটি ব্যবসায়ের ব্যয় বাড়ালেও সার্বিক দিক বিচেনায় ঝুঁকি কমায় ও মুনাফা বাড়ায়। আম, জাম, সবজি প্রভৃতি পণ্যের পরিবহনে নির্দিষ্ট তাপমাত্রার ফ্রিজিং ব্যবস্থা জরুরি। উদ্দীপকের জনাব সাইদুল খুচরা ও পাইকারি আম বিক্রেতা। তিনি রাজশাহী থেকে আম কিনে পটুয়াখালীতে বিক্রি করেন। কিন্তু পথে ভাঙ্গা রাস্তায় ট্রাক আটকে এক চালানের আম তিন দিন পর পৌঁছায়। এতে অনেক আম নষ্ট হয়ে তার আর্থিক ক্ষতি হয়। তার উচিত ফ্রিজিং ভ্যান ব্যবহার করে আম পরিবহন করা। জনাব সাইদুল ফ্রিজিং ভ্যান ব্যবহার করলে আমগুলো পরিবহনের সময় নির্দিষ্ট তাপমাত্রায় সংরক্ষিত থাকবে। ফলে আম পঁচনের জন্য দায়ী বিভিন্ন ব্যাটেরিয়া জন্ম নেবে না। এতে রাস্তায় কোন কারণে গাড়ির সমস্যা হলেও আমগুলো নির্দিষ্ট সময় পর্যন্ত ভালো থাকবে। মান, স্বাদ ও গুণাগুণ অক্ষুণ্ণ থাকবে। এতে তার ফ্রিজিং ভ্যান বাবদ কিছু অতিরিক্ত অর্থ ব্যয় হলেও আম পঁচে বড় অঙ্কের ক্ষতি হবে না। এটি তার ব্যবসায়কে ঝুঁকি হাত থেকে রক্ষা করবে। তিনি লাভবান হবেন এবং সফলতার সম্ভাবনা তৈরি হবে। তাই আমি মনে করি জনাব সাইদুলের উচিত ফ্রিজিং ভ্যানের মাধ্যমে আম পরিবহন করা।"
        }
      ]
    },
    {
      "number": "5",
      "uddipok": "বাবু ভোলানাথ ভোলা শহরে 'নাথ মিষ্টান্ন ভাণ্ডার' নামে মিষ্টির দোকান পরিচালনা করেন। ভোলায় দুধের সরবরাহ বেশি ও দাম তুলনামূলক কম হওয়ায় খাঁটি ছানার তৈরি মিষ্টির সুনাম ছড়িয়ে পড়েছে। পরবর্তীতে অনলাইনে অর্ডার পাওয়ায় তাঁরা বরিশাল ও ঢাকায় তাদের উৎপাদিত পণ্য সরবরাহ করেন। অদূর ভবিষ্যতে তারা নিজস্ব পরিবহনের মাধ্যমে অন্যান্য শহরেও পণ্য সরবরাহের পরিকল্পনা করেছেন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "বিপণনের যে কাজের মাধ্যমে পণ্য উৎপাদকের নিকট হতে ক্রেতার নিকট পৌঁছিয়ে দিয়ে স্থানগত উপযোগ সৃষ্টি করা হয় তাকে পরিবহন বলে।"
        },
        {
          "label": "খ",
          "question": "",
          "explanation": "অন্যের মালিকানা পরিবর্তনের ফলে যে উপযোগ সৃষ্টি হয় তাকে স্বত্বগত উপযোগ বলে। ক্রয় বিক্রয়ের মাধ্যমে স্বত্বগত উপযোগ সৃষ্টি করা হয়। ব্যবসায়িক পরিভাষায় ক্রয় বিক্রয়কে ট্রেড বলে। উৎপাদকের নিকট হতে প্রকৃত ভোক্তার নিকট পণ্য পৌঁছানোর ক্ষেত্রে যেমন স্থানগত বাধা, প্রচারগত বাধা ইত্যাদি লক্ষ্য করা হয় তেমনি এক্ষেত্রে স্বত্বগত বাধা অর্থাৎ মালিকানা হস্তান্তরগতজনিত বাধা পরিলক্ষিত হয়। বিক্রয়ের মাধ্যমে পণ্যের মালিকানা হস্তান্তর সৃষ্টি করা হয়। তাই বলা যায়, বিক্রয়ের মাধ্যমে স্বত্বগত উপযোগ সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত নাথ মিষ্টান্ন ভাণ্ডারের দ্বিতীয় পর্যায়ের কার্যক্রম বিপণনের সামাজিক যোগাযোগ যুগকে নির্দেশ করছে। সামাজিক যোগাযোগ মাধ্যম ব্যবহার করে পণ্য বা সেবা বিক্রির প্রচেষ্টা থেকে এ যুগের সৃষ্টি। বর্তমান 5G যুগে সামাজিক যোগাযোগ মাধ্যম পণ্যের প্রসার ও বিক্রি বাড়াতে খুবই গুরুত্বপূর্ণ। ফেসবুক, টুইটার, ইউটিউব ইত্যাদি সামাজিক যোগাযোগ মাধ্যম । উদ্দীপকের ‘নাথ মিষ্টান্ন ভাণ্ডার’ মিষ্টি বিক্রির একটি প্রতিষ্ঠান। ভোলা শহর থেকে এনে এটি বরিশাল ও ঢাকা শহরে পণ্য মিষ্টি বিক্রি করে। তারা অনলাইনে অর্ডার নিয়ে এ দুটি শহরে পণ্য সরবরাহ করে থাকে। বর্তমানে বাংলাদেশে তথ্য ও যোগাযোগ প্রযুক্তির কল্যাণে বিপণন কাজ সহজ হয়েছে। ক্রেতারাও দূর দূরান্ত থেকে মোবাইল ও ইন্টারনেট ব্যবহার করে পণ্যের ফরমায়েশ দিচ্ছে। এরই অংশ হিসেবে 'নাথ মিষ্টান্ন ভাণ্ডার' এসব সুবিধা পাচ্ছে যা সামাজিক যোগাযোগ যুগের অন্তর্গত। তাই বলা যায়, প্রতিষ্ঠানটির দ্বিতীয় পর্যায়ের কার্যক্রম বিপণনের সামাজিক যোগাযোগ যুগকে নির্দেশ করছে ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত ‘নাথ মিষ্টান্ন ভাণ্ডার' পরিবহন প্রক্রিয়া অনুসণ করে কাঙ্ক্ষিত লক্ষ্য অর্জনের যে পরিকল্পনা করছে তা যৌক্তিক বলে আমি মনে করি । এক স্থানের উৎপাদিত পণ্য অন্য স্থানে নিয়ে যাওয়া হয় পরিবহনের মাধ্যমে। এতে সব স্থানের ভোক্তারা পণ্য ভোগের সুযোগ পায়। পরিবহন স্থানগত উপযোগ সৃষ্টি করে চাহিদা ও যোগানের সমতা তৈরি করে । উদ্দীপকের ‘নাথ মিষ্টান্ন ভাণ্ডার' ভোলা শহরের একটি মিষ্টির দোকান। খাঁটি ছানার মিষ্টি তৈরি করে বলে প্রতিষ্ঠানটির মিষ্টির চাহিদা বেশি। চারদিকে সুনাম ছড়িয়ে পড়ায় অনলাইনে অর্ডার আসে এবং তারা বরিশাল ও ঢাকায় মিষ্টি সরবরাহ করে। প্রতিষ্ঠানটি অদূর ভবিষ্যতে নিজস্ব পরিবহনের মাধ্যমে অন্যান্য শহরেও মিষ্টি সরবরাহের পরিকল্পনা করছে।প্রতিষ্ঠানটির উৎপাদিত মিষ্টি দেশের অন্য শহরগুলোতে বিক্রি করতে পরিবহন ব্যবস্থার প্রয়োজন হবে। কারণ, পরিবহন ছাড়া পণ্য দূর দূরান্তে পৌঁছানো সম্ভব না। প্রতিষ্ঠানটি এক্ষেত্রে নিজস্ব পরিবহন বা ভ্যান কিনতে পারে। এতে যখন তখন পণ্য সরবরাহ করা সম্ভব হবে, যা চাহিদা ও যোগানে সমতা তৈরি করবে। কাঙ্ক্ষিত সময়ে পণ্য পেয়ে ক্রেতারাও খুশি হবে। ফলে বিক্রি ও মুনাফা বাড়ার সম্ভাবনা থাকবে। তাই আমি মনে করি, “নাথ মিষ্টান্ন ভাণ্ডার'-এর পরিবহন প্রক্রিয়া অনুসরণ করা যৌক্তিক।"
        }
      ]
    },
    {
      "number": "6",
      "uddipok": "মি. নজরুল একটি জেলী উৎপাদনকারী প্রতিষ্ঠানের মার্কেটিং ম্যানেজার হিসেবে কর্মরত। তিনি লক্ষ করলেন তাদের তৈরি জেলী যেভাবে দ্রুত বাজার পেয়েছিল তার গতি কমে এসেছে। তিনি বাজারে প্রচলিত অন্য জেলীগুলোর মান ও তাদের বাজার সম্পৃক্ততা বিবেচনায় নিলেন। এতে তিনি দেখলেন গ্রাহকরা জেলীর রং, স্বাদ, ঘ্রাণ, প্যাকেট ইত্যাদিতে বৈচিত্র্যতা প্রত্যাশা করে এবং প্রতিযোগী মূল্যেও তারা পণ্যটি পেতে চায়। তিনি ভোক্তাদের এ প্রত্যাশা পূরণে সচেষ্ট হওয়ায় এখন আবার বিক্রয় বৃদ্ধি পেতে শুরু করেছে।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "যে পণ্য দোকানে দেখে ক্রেতা ক্রয়ের প্রয়োজন অনুভব করে তাকে লোভনীয় পণ্য বলে।"
        },
        {
          "label": "খ",
          "question": "",
          "explanation": "পণ্যের বিক্রয় প্রবৃদ্ধি কমতে থাকলে পণ্যটি পূর্ণতা স্তরে প্রবেশ করে। পণ্যের জীবন চক্রের যে স্তরে বিক্রয় সর্বোচ্চ পর্যায়ে উপনীত হয় এবং একপর্যায়ে মুনাফা কমতে থাকে তাকে পূর্ণতা স্তর বলে অর্থাৎ পণ্য জীবনচক্রের যে স্তরে বিক্রয় প্রবৃদ্ধি ধীরগতির হয় অথবা স্থির থাকে তাকে পূর্ণতা স্তর বলে। এ স্তরে এসে বিক্রয় বাড়লেও বিক্রয়ের প্রবৃদ্ধি হ্রাস পেতে থাকে এবং প্রতিযোগীর সংখ্যা বাড়ে। বিপণন প্রসার সংক্রান্ত ব্যয়েও এ স্তরে বৃদ্ধি পায়। এই স্তরের মধ্যস্থ ব্যবসায়ীদের কমিশন ও কর্মীদের সুযোগ-সুবিধা বাড়াতে হয়। এতে লাভের প্রবৃদ্ধি কমে তবে পণ্যের বিক্রয় সর্বোচ্চ স্তরে এসে পৌঁছে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত মি. নজরুলের প্রতিষ্ঠানের জেলি পণ্যের জীবনচক্রের পূর্ণতা পর্যায়ে আছে। পূর্ণতা পর্যায়ে বিক্রির পরিমাণ সর্বোচ্চ হয় এবং একপর্যায়ে বিক্রি ও মুনাফার পরিমাণ কমতে থাকে। এ পর্যায়ে প্রতিযোগীরা নতুন বৈশিষ্ট্যসম্পন্ন পণ্য বাজারে নিয়ে আসে । উদ্দীপকের মি. নজরুল জেলি উৎপাদনকারী একটি প্রতিষ্ঠানের মার্কেটিং ম্যানেজার হিসেবে কর্মরত। তিনি লক্ষ করছেন তাদের তৈরি জেলি যেভাবে দ্রুত বাজার পেয়েছিল তার গতি কমে এসেছে। অর্থাৎ, শুরুর দিকে বিক্রির পরিমাণ দ্রুত বাড়ছিল। কিন্তু বর্তমানে বিক্রি না কমলেও তেমন বাড়ছে না। আবার, প্রতিযোগীরা বিভিন্ন রং, স্বাদ, ঘ্রাণের জেলি বিক্রি করছে। অর্থাৎ, প্রতিযোগী বাড়ছে এবং তারা বাজার দখলে নিচ্ছে। এগুলো পণ্যের জীবনচক্রের পূর্ণতা পর্যায়ের বৈশিষ্ট্য। তাই বলা যায়, মি. নজরুলের প্রতিষ্ঠানের জেলি পণ্যটি জীবনচক্রের পূর্ণতা পর্যায়ে আছে ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত মি. নজরুল ভোক্তাদের বৈচিত্র্যময় প্রত্যাশা ও পণ্যের মূল্যের দিকে নজর দিয়েছিলেন, যা বিক্রি বাড়াতে যথার্থ বলে আমি মনে করি । ক্রেতারা সবসময় বৈচিত্র্যময় পণ্য আশা করে। আবার, প্রতিযোগীদের পণ্যের মূল্যের সাথে তুলনা করে তারা পণ্য কিনতে চায়। এজন্য প্রতিষ্ঠানকে এসব বিষয়ের প্রতি গুরুত্ব দিয়ে পণ্য বিপণন করতে হয়। উদ্দীপকের মি. নজরুলের প্রতিষ্ঠানের জেলির বিক্রি কমে এসেছিল। এরপর তিনি বাজারে প্রচলিত অন্য জেলিগুলোর মান ও তাদের বাজার সম্পৃক্ততা বিবেচনায় নিয়েছেন। ফলে তিনি বুঝতে পারেন যে, গ্রাহকরা জেলির রং, স্বাদ, ঘ্রাণ, প্যাকেট প্রভৃতিতে বৈচিত্র্যতা প্রত্যাশা করে। আবার, প্রতিযোগী মূল্যেও তারা পণ্যটি পেতে চায়। মি. নজরুল তার প্রতিষ্ঠানের জেলির রং পরিবর্তন করেছেন । গতানুগতিক রং না ব্যবহার করে ফুডগ্রেড রং ব্যবহার করেছেন। এতে জেলি দেখতে আকর্ষণীয় হয়েছে। আবার, স্বাদ ও ঘ্রাণ পরিবর্তন করেছেন। এতে জেলি খেতে সুস্বাদু হয়েছে। ঘ্রাণের কারণে ভোক্তাকে পণ্যটি আকর্ষণ করেছে। আবার, নতুন মোড়কে পণ্যটি বিপণন করায় দেখতে আকর্ষণীয় হয়েছে। পাশাপাশি প্রতিযোগীর তুলনায় মূল্য কম রাখায় ক্রেতারা পণ্যটির প্রতি বেশি আগ্রহী হয়েছে। ফলে বিক্রি ও মুনাফা বাড়তে শুরু করেছে। তাই বলা যায়, মি. নজরুলের ভোক্তাদের বৈচিত্র্যময় প্রত্যাশা ও মূল্যের দিকে নজর দেওয়া যথার্থ হয়েছে।"
        }
      ]
    },
    {
      "number": "7",
      "uddipok": "জলি ইলেকট্রনিক্স লি. গত কয়েক বছর ধরে উন্নত মডেলের 'Vivo মোবাইল ফোন বাজারজাতকরণ করে আসছে। প্রতিষ্ঠানটির অত্যাধুনিক মোবাইল সেট সকল শ্রেণির ক্রেতাদের নিকট বিক্রয়ের জন্য দেশের বিভিন্ন অঞ্চলে শো-রুম প্রতিষ্ঠা করেছে। কিন্তু ক্রেতাদের 'Vivo' নামক মোবাইল ফোন সম্পর্কে তেমন কোনো ধারণা না থাকায় বিক্রয় কাঙ্ক্ষিত লক্ষ্যে পৌঁছতে পারেনি। ফলে কোম্পানিকে প্রতি বছরই লোকসান গুণতে হচ্ছে। এ কারণে প্রতিষ্ঠানটির ব্যবস্থাপনা কর্তৃপক্ষ ক্ষতি হতে উত্তরণের পথ খুঁজছেন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "নির্দিষ্ট পরিমাণ পণ্য বা সেবা গ্রহণের জন্য যে পরিমাণ অর্থ প্রদান করতে হয় তাই হলো মূল্য।"
        },
        {
          "label": "খ",
          "question": "",
          "explanation": "বর্তমান প্রতিযোগিতামূলক ব্যবসায় জগতে বিপণনের সফলতার জন্য সমগ্র বাজারকে ক্ষুদ্র ক্ষুদ্র অংশে ভাগ করা হয়। পরবর্তীতে ক্ষুদ্র এ অংশের ভোক্তাদের সন্তুষ্টি বিধানের জন্য বিপণন কার্যক্রম গ্রহণ করা হয়। কার্যকর বাজার বিভক্তি করনের ক্ষেত্রে নানান বিষয়কে বিবেচনা করা উচিত। তেমনি একটি বিষয় পরিমাপ যোগ্যতা। বাজার বিভাগটির আয়তন, ক্রেতাদের ক্ষমতা এবং বিভক্তি করনের বৈশিষ্ট্য পরিমাপ যোগ্য হতে হবে। তাছাড়া বাজার বিশ্লেষণ অথবা ক্রেতা দল সুনির্দিষ্ট হওয়াও প্রয়োজন। বিভাগের মধ্যে কে অবস্থান করবে এবং তারা বাইরে থাকবে তার নির্দিষ্ট করার জন্যই পরিমাপ যোগ্যতা ব্যবহার করা হয়"
        },
        {
          "label": "গ",
          "question": "",
          "explanation": "উদ্দীপকে উল্লেখিত ‘জলি ইলেকট্রনিকস লি.' পুনঃবিক্রেতার বাজারের অন্তর্গত। যে সকল ব্যক্তি বা প্রতিষ্ঠান পুনরায় বিক্রির উদ্দেশ্যে পণ্য সামগ্রী কেনে তাদের নিয়ে পুনঃবিক্রেতার বাজার গঠিত হয়। পাইকার, খুচরা ব্যবসায়ী প্রভৃতি হলো এ বাজারের সদস্য। উদ্দীপকের ‘জলি ইলেকট্রনিকস লি.' কয়েকবছর ধরে উন্নত মডেলের Vivo মোবাইল ফোন বিপণন করছে। অর্থাৎ, এখানে 'জলি ইলেকট্রনিকস লি. উৎপাদনকারী নয়। তারা Vivo কোম্পানির কাছ থেকে ফোনগুলো কিনে বিক্রি করছে। কম দামে কিনে কিছুটা বেশি দামে বিক্রি করে তারা মুনাফা অর্জন করছে। অর্থাৎ, প্রতিষ্ঠানটির উদ্দেশ্য পুনঃবিক্রয়ের মুনাফা অর্জন করা । জলি ইলেকট্রনিকস-এর উক্ত বৈশিষ্ট্যগুলো পুনঃবিক্রেতার বাজারের বৈশিষ্ট্যের সাথে সামঞ্জস্যপূর্ণ। তাই বলা যায়, —জলি ইলেকট্রনিকস লি.' পুনঃবিক্রেতার বাজারের অন্তর্গত ।"
        },
        {
          "label": "ঘ",
          "question": "",
          "explanation": "মোবাইল উৎপাদনকারী প্রতিষ্ঠান Vivo-এর ক্ষতি থেকে উত্তরণের জন্য বিপণন মিশ্রণের প্রসার উপাদানটি যুক্তিযুক্ত। প্রসার হলো পণ্যের বিক্রি বাড়ানোর যাবতীয় কৌশলের সমষ্টি। ভিন্ন ভিন্ন পণ্য ও সেবার ক্ষেত্রে ভিন্ন ভিন্ন প্রসার কৌশল প্রয়োগ করতে হয়। বিজ্ঞাপন, ব্যক্তিক বিক্রয়, বিক্রয় প্রসার ইত্যাদি হলো প্রসার কৌশল । উদ্দীপকের ‘জলি ইলেকট্রনিকস লি.' Vivo মোবাইল ফোন বিপণন করে আসছে। সকল শ্রেণির ভোক্তাদের কাছে পণ্য পৌঁছে দিতে প্রতিষ্ঠানটি দেশের বিভিন্ন স্থানে শো-রুম প্রতিষ্ঠা করেছে। কিন্তু ক্রেতাদের উক্ত ফোন সম্পর্কে ধারণা না থাকায় বিক্রির কাঙ্ক্ষিত লক্ষ্য অর্জিত হচ্ছে না। ফলে প্রতি বছর লোকসান হচ্ছে। ‘জলি ইলেকট্রনিকস লি.'-এর উচিত পণ্যটিকে ক্রেতাদের কাছে পরিচিত করানো। এজন্য বিভিন্ন মাধ্যম যেমন: টিভি, রেডিও, বিলবোর্ড, অনলাইন প্লাটফর্ম, স্যোশাল মিডিয়া ইত্যাদিতে বিজ্ঞাপন দিতে হবে। ফলে পণ্যটি সবার কাছে পরিচিত হয়ে উঠবে। আবার, ব্যক্তিক বিক্রয় পদ্ধতিতে পণ্য পরিচিত করানো যায়। বিভিন্ন কলেজ, বিশ্ববিদ্যালয়ের সামনে গিয়ে পণ্যটি প্রদর্শন করলে বিক্রির সম্ভাবনা বাড়বে। আবার, বিভিন্ন অফার যেমন— Vivo ফোন কিনলে ইয়ারফোন, পাওয়ার ব্যাংক ফ্রি ইত্যাদি দেওয়া যেতে পারে যা বিক্রি বাড়াতে ও ক্ষতি পুষিয়ে নিতে কার্যকর হবে। এগুলো বিপণন প্রসারের অন্তর্ভুক্ত। তাই বলা যায়, প্রতিষ্ঠানটির সমস্যা সমাধানে বিপণন মিশ্রণের প্রসার উপাদানটি যৌক্তিক।"
        }
      ]
    },
    {
      "number": "8",
      "uddipok": "জনাব শিহাব একজন খুচরা ফল বিক্রেতা। তিনি বড়, মাঝারি ও ছোট তিন ভাগে ভাগ করে কাঁঠাল বিক্রয় করেন। তিন ধরনের কাঁঠাল তিনি তিন ধরনের মূল্য নির্ধারণ করেন। এর ফলে একদিকে ক্রেতারা তাদের পছন্দমতো কাঁঠাল কিনতে পারে, অন্যদিকে জনাব শিহাব ও কাঁঠাল বিক্রয়ে স্বাচ্ছন্দ্যবোধ করেন।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "নির্দিষ্ট উদ্যোক্তা কর্তৃক অর্থপ্রদত্ত মাধ্যমে ধারণা, পণ্য বা সেবার নৈর্ব্যক্তিক উপস্থাপনাই হলো বিজ্ঞাপন"
        },
        {
          "label": "খ",
          "question": "",
          "explanation": "ক্রয় হচ্ছে একটি প্রক্রিয়া যার মাধ্যমে অর্থের বিনিময়ে বিক্রেতার নিকট থেকে ক্রেতার নিকট পুণ্যের মালিকানা হস্তান্তরিত হয়। উত্তম ক্রয় বিক্রয়ের অর্ধেক। এর কারণ হলো সঠিক মূল্যে মানসম্মত পণ্য ক্রয় করা হলে সহজেই তা বিক্রয় করা যায়। এভাবে সঠিকভাবে ক্রয় কার্য সম্পাদন করা গেলে বাজার সম্প্রসারণ উৎপাদন খরচ হ্রাস, ক্রেতা আকর্ষণ সৃষ্টি ইত্যাদি কাজ অত্যন্ত সহজ হয় ফলে বিক্রয় কাজ অতি দ্রুত সম্পাদন করা যায়। উত্তম পণ্য ক্রয়ের মাধ্যমে সরাসরি অথবা অন্য কোন উপায়ে পণ্য উৎপাদন ও বিক্রয় করা সম্ভব হয়। এতে পণ্য বিক্রয় কার্য অনেক সহজ হয় এ কারণেই উত্তম ক্রয়কে বিক্রয়ের অর্ধেক বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব শিহাব প্রথম পর্যায়ে বিপণনের পর্যায়িতকরণ কাজটি সম্পাদন করেছেন। পূর্ব নির্ধারিত মান অনুযায়ী পণ্যকে বিভিন্ন শ্রেণিতে ভাগ করাই হলো পর্যায়িতকরণ। এটি পণ্যের বিক্রি বাড়াতে সহায়তা করে। এর ফলে ক্রেতারা সামর্থ্য ও চাহিদা অনুযায়ী পণ্য কিনতে পারে । উদ্দীপকের জনাব সিহাব একজন ফল বিক্রেতা। তিনি বড়, মাঝারি ও ছোট তিন ভাগে ভাগ করে কাঁঠাল বিক্রি করেন । তিন ধরনের কাঁঠালের জন্য তিনি তিন ধরনের মূল্য নির্ধারণ করেন। অর্থাৎ, নির্ধারণ করা মান ভেদে মূল্য কম বা বেশি হয়। তিনি একই গুণাবলি, বৈশিষ্ট্যের পণ্যের জন্য একই মূল্য এবং ভিন্ন জাতীয় বৈশিষ্ট্য, গুণের জন্য ভিন্ন মূল্য নির্ধারণ করেন। ফলে ক্রেতারা তাদের সামর্থ্য এবং চাহিদা অনুযায়ী পণ্য কিনতে পারে। এতে জনাব শিহাব সহজে পণ্য বিক্রি করতে পারছেন। এটি পর্যায়িতকরণের বৈশিষ্ট্য। তাই বলা যায়, জনাব শিহাব প্রথম পর্যায়ে পর্যায়িতকরণ কাজটি সম্পাদান করেছেন।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত জনাব শিহাব বিপণনের মূল্য নির্ধারণ কাজটি করেন, যা খুবই যৌক্তিক। মূল্য নির্ধারণ হলো এক ধরনের কৌশল যার মাধ্যমে পণ্য বা সেবার দাম নির্দিষ্ট করা হয়। এক্ষেত্রে, বিক্রেতাকে উৎপাদন বা ক্রয় খরচ, যাতায়াত ভাড়া, প্রতিযোগিতা, পণ্যের চাহিদা প্রভৃতি বিবেচনা করতে হয়। উদ্দীপকের জনাব শিহাব একজন খুচরা ফল বিক্রেতা। তিনি কাঁঠাল পর্যায়িতকরণ করে মূল্য নির্ধারণ করেন। তিন ধরনের কাঁঠালের জন্য তিন ধরনের মূল্য নির্ধারণ করেন । ফলে ক্রেতারা পছন্দমতো কাঁঠাল কিনতে পারছে। আবার, জনাব শিহাবও কাঁঠাল বিক্রি করে স্বাচ্ছন্দ্য বোধ করছেন । জনাব শিহাব আকৃতি অনুযায়ী কাঁঠালের ভিন্ন ভিন্ন মূল্য নির্ধারণ করেন। এটি তার ব্যবসায়ের জন্য খুবই গুরুত্বপূর্ণ। তিনি যদি ভিন্ন ভিন্ন দাম নির্ধারণ না করতেন তাহলে ক্রেতারা চাহিদা ও ক্রয় সামর্থ্য অনুযায়ী কাঁঠাল কিনতে পারত না। ছোট-বড় সব কাঁঠালের একই দাম ধার্য করলে তার আর্থিক ক্ষতির আশঙ্কা তৈরি হতো। আবার, ব্যবসায় পরিচালনার জন্য তার বিভিন্ন ব্যয়, শ্রম হয়েছে। এগুলো বিবেচনায় নিয়েও মূল্য নির্ধারণ করতে হয়েছে। পাশাপাশি, পণ্যের চাহিদা, বাজারে প্রতিযোগিতা প্রভৃতি জনাব শিহাবকে মূল্য নির্ধারণের ক্ষেত্রে বিবেচনায় নিতে হয়েছে। কারণ, সঠিকভাবে মূল্য নির্ধারণ না করতে পারলে ব্যবসায়ের ক্ষতির আশঙ্কা থাকে। তাই বলা যায়, জনাব শিহাবের মূল্য নির্ধারণের কাজটি খুবই যৌক্তিক।"
        }
      ]
    },
    {
      "number": "9",
      "uddipok": "বিসর্গ ফ্যাশন লি. নতুন নতুন ও রুচিসম্মত ডিজাইনের পোশাক প্রস্তুত করে অল্প দিনেই সারা দেশে চাহিদা তৈরি করতে সক্ষম হয়েছে। পণ্যমান ঠিক রেখে নির্ধারিত হারে মুনাফা যোগ করে তারা পণ্যমূল্য নির্ধারণ করে থাকে। বিক্রয় বৃদ্ধির উদ্দেশ্যে প্রতিষ্ঠানটি পবিত্র ঈদুল ফিতর উপলক্ষে ৯% মূল্য ছাড়ের ঘোষণা দিয়েছে।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "যে সকল পণ্য সম্পর্কে ক্রেতাদের পূর্ব ধারনা বা অভিজ্ঞতা থাকে না অথবা ক্রেতারা যে পণ্য পূর্বে দেখেনি বা দেখলেও এর প্রয়োজন বোধ করেনি তাকে অযাচিত পণ্য বলে।"
        },
        {
          "label": "খ",
          "question": "",
          "explanation": "ভ্যালু ভিত্তিক মূল্য নির্ধারণ পদ্ধতিতে ক্রেতা পণ্যটিকে কিভাবে উপলদ্ধি করে তার উপর ভিত্তি করে পণ্যের মূল্য নির্ধারণ করা হয়। অন্যভাবে বলা যায়, কোম্পানির পণ্য সম্পর্কে ক্রেতাদের ধারণা কিরূপ তার উপর ভিত্তি করে পণ্য মূল্য নির্ধারণ করা হয়। যেমন -কোনো শার্ট গুলিস্তান ফুটপাতে ৩০০ টাকায় বিক্রি করা হলেও উক্ত শার্টটি নিউমার্কেটের সুসজ্জিত কোনো দোকানে ১০০০ টাকায় বিক্রি করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত বিঃসর্গ ফ্যাশন লি. ব্যয়যোগ পদ্ধতিতে মূল্য নির্ধারণ করেছে । মোট ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণ পদ্ধতিকে ব্যয়যোগ মূল্য নির্ধারণ পদ্ধতি বলে। এটি বহুল ব্যবহৃত একটি পদ্ধতি। এখানে বিক্রেতা আগে থেকেই জানতে পারে তার মুনাফা কত হবে । উদ্দীপকের বিঃসর্গ ফ্যাশন লি. নতুন ও রুচিসম্মত ডিজাইনের পোশাক প্রস্তুত করে । ফলে প্রতিষ্ঠানটি অল্প দিনে সারা ফেলেছে। তারা নির্ধারিত হারে মুনাফা যোগ করে পণ্যমূল্য নির্ধারণ করে। অর্থাৎ, তাদের উৎপাদন খরচ এর সাথে কাঙ্ক্ষিত মুনাফা যোগ করে মূল্য নির্ধারণ করে। ব্যয়যোগ পদ্ধতিতে এভাবে মূল্য নির্ধারণ করা হয়। এখানে প্রতিষ্ঠানটি আগে থেকেই তাদের মুনাফার পরিমাণ জানতে পারে। খুচরা বিক্রেতাদের কাছে এটি বেশ জনপ্রিয় পদ্ধতি। সুতরাং, বিঃসর্গ ফ্যাশন লি. মূল্য নির্ধারণে ব্যয়যোগ পদ্ধতি ব্যবহার করেছে।"
        },
        {
          "label": "ঘ",
          "question": "",
          "explanation": "পবিত্র ঈদুল ফিতর উপলক্ষে ৯% মূল্য ছাড় প্রতিষ্ঠানটির বিক্রি বাড়াতে গুরুত্বপূর্ণ ভূমিকা রাখবে বলে আমি মনে করি। মূল্য ছাড় বিক্রি বাড়ানোর একটি গুরুত্বপূর্ণ হাতিয়ার। মূল্য ছাড় পেলে ক্রেতারা বেশি বেশি পণ্য কেনে। কোনো বিশেষ উৎসব, দিবস, বছরের শেষ দিকে সাধারণত মূল্য ছাড় দেওয়া হয় । উদ্দীপকের ‘বিঃসর্গ ফ্যাশন লি.’ রুচিসম্মত পোশাক বিক্রি করে মূল্য নির্ধারণে তারা ব্যয়যোগ পদ্ধতি অনুসরণ করে। তাদের পণ্যের মান ভালো হওয়ায় সারা দেশে চাহিদা সৃষ্টি হয়েছে। বিক্রি বাড়ানোর উদ্দেশ্যে প্রতিষ্ঠানটি পবিত্র ঈদুল ফিতর উপলক্ষে ৯% মূল্য ছাড় দিচ্ছে। মূল্য ছাড় পেলে ক্রেতারা দোকান বা ব্র্যান্ডের প্রতি আকর্ষণ অনুভব করে। ফলে তারা দোকানে ভিড় জমায়। আর, বিঃসর্গ ফ্যাশন লি.-এর পণ্যের মান ভালো ও রুচিসম্মত হওয়ায় ক্রেতারা বেশি আকৃষ্ট হবে। ফলে মূল্য ছাড়ের বিষয়টি প্রচার করা হলে প্রতিষ্ঠানটির পণ্যের বিক্রি বাড়বে। এতে প্রতিষ্ঠানটি মুনাফা অর্জনের মাধ্যমে লক্ষ্য অর্জনে সক্ষম হবে। তাই আমি মনে করি, বিক্রি বাড়াতে ৯% ছাড়ের বিষয়টি যৌক্তিক।"
        }
      ]
    },
    {
      "number": "10",
      "uddipok": "জনাব বিকাশ কর্মকার বিকে জুয়েলার্স এর মালিক। তিনি উপজেলা শহরের বাইরে একটি প্রতিষ্ঠিত বন্দরে নিজস্ব শো-রুমের মাধ্যমে ভালোমানের ও আধুনিক ডিজাইনের গহনা বিক্রি করেন। সম্প্রতি তিনি তাঁর দোকাে হলমার্ককৃত গহনা বিক্রি করছেন এবং স্বর্ণের খাঁটিত্ব পরীক্ষার জন্য ট 6/9 ব্যবহার করছেন। এতে তাঁর দোকানের গহনায় ক্রেতাদের বিশ্বাস যেমন বেড়েছে সেইসাথে বেড়েছে বিকে জুয়েলার্সের বিক্রি ও মুনাফা।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "যে পরিমাণ পণ্য উৎপাদন ও বিক্রয় করলে কোন লাভ বা ক্ষতি হয় না পণ্য উৎপাদনের সেই পরিমাণকে ব্রেক ইভেন্ট পয়েন্ট অথবা ভারসাম্য বিন্দু বলে।"
        },
        {
          "label": "খ",
          "question": "",
          "explanation": "বিক্রয় বৃদ্ধির জন্য গৃহীত স্বল্পকালীন অনুপ্রেরণা সৃষ্টির কার্যক্রমকে বিক্রয় প্রসার বলে। বিজ্ঞাপন, প্রচার ও ব্যক্তিক বিক্রয় ব্যতীত পণ্য বা সেবার বিক্রয় বৃদ্ধিমূলক অন্যান্য সমস্ত কার্যক্রমকে বিক্রয় প্রসার নামে অভিহিত করা হয়। বিক্রয় প্রসার হচ্ছে অনিয়মিত বিক্রয় প্রসার মূলক পন্থা। নতুন পণ্য প্রবর্তন অথবা চাহিদা কমে যাওয়া পণ্যের বৃদ্ধির জন্য এ পদ্ধতি ব্যবহার করা হয়। এ কারণে এ কার্যক্রম কে পরিকল্পিত উপায়ে বাস্তবায়ন এবং মূল্যায়ন করা আবশ্যক। তবে এই কার্যক্রম ব্যক্তির বিক্রয় এবং বিজ্ঞাপনের সহায়ক কার্যক্রম হিসেবে ব্যবহৃত হয়। টুথপেস্ট এর সাথে টুথব্রাশ, গুড়ো দুধের সাথে গ্লাস, জিতে নিন পুরস্কারের ঘোষণা, মূল্য হ্রাস, মেলায় স্টল স্থাপন ইত্যাদি কার্যক্রম এর অন্তর্ভুক্ত।"
        },
        {
          "label": "গ",
          "question": "",
          "explanation": "উদ্দীপকে উল্লেখিত বিকে জুয়েলার্স শপিং পণ্য বিক্রি করে । শপিং পণ্য ক্রেতারা পূর্ব পরিকল্পনা অনুযায়ী বিভিন্ন দোকান ঘুরে ঘুরে কিনে থাকে। এসব পণ্যের একক প্রতি মূল্য অনেক বেশি হয়ে থাকে । ক্রেতারা অনেক সময় নিয়ে যাচাই-বাছাই করে এ পণ্য কেনে । উদ্দীপকের জনাব বিকাশ কর্মকার বিকে জুয়েলার্স-এর মালিক। তিনি নিজস্ব শো- রুমের মাধ্যমে ভালো মানের ও আধুনিক ডিজাইনের গহনা বিক্রি করেন। একক প্রতি গহনার মূল্য সাধারণত অনেক বেশি হয়। আবার, ক্রেতারা ঘন ঘন গহনা কেনে না। অনেক দিন ধরে পরিকল্পনা করে, অর্থের ব্যবস্থা করে তারা জুয়েলার্সে যায়। দামি ও আকর্ষণীয় হওয়ায় তারা বিভিন্ন দোকানে গিয়ে যাচাই-বাছাই করে গহনা পছন্দ করে। এজন্য প্রয়োজনীয় অতিরিক্ত সময় ও শ্রম দিতে কার্পণ্য করে না। এসব বৈশিষ্ট্য শপিং পণ্যের বৈশিষ্ট্যের সাথে সামঞ্জস্যপূর্ণ হওয়ায় বলা যায়, বিকে জুয়েলার্স শপিং পণ্য বিক্রি করে।"
        },
        {
          "label": "ঘ",
          "question": "",
          "explanation": "গ্রাহকের আস্থা অর্জনে নং প্রশ্নের উত্তরঃ জনাব বিকাশ কর্মকারের নেওয়া পদক্ষেপটি সম্পূর্ণ সঠিক বলে আমি মনে করি । একটি ব্যবসায়ের সফলতা অনেকাংশে নির্ভর করে গ্রাহকদের আস্থা অর্জনের ওপর। মূল্যবান পণ্য কেনার ক্ষেত্রে ক্রেতারা বিশ্বাস ও আস্থাহীনতায় ভোগে। এজন্য গ্রাহকদের আস্থা অর্জনে যাবতীয় ব্যবস্থা নিলে বিক্রি ও মুনাফা বাড়ার সম্ভাবনা তৈরি হয় । উদ্দীপকের জনাব বিকাশ কর্মকার বিকে জুয়েলার্স-এর মালিক। তিনি ভালো মানের ও আধুনিক ডিজাইনের গহনা বিক্রি করেন। সম্প্রতি তিনি বিদেশি হলমার্ককৃত গহনা বিক্রি করছেন । স্বর্ণ খুবই মূল্যবান ধাতু। তবে মান বা ক্যারেট ভেদে স্বর্ণের দামও ভিন্ন ভিন্ন হয়। আবার, বর্তমানে কিছু ধাতু পাওয়া যায় যেগুলো দেখতে হুবহু স্বর্ণের মতো। তাই ক্রেতারা বুঝতে পারেন না যে তারা খাটি স্বর্ণ বা গহনা কিনছেন কিনা। জনাব বিকাশ কর্মকার টন্স মেশিন ব্যবহার করায় ক্রেতারা নিজেরাই বুঝতে পারছেন তার কেনা গহনাগুলো খাটি নাকি ভেজাল। এতে প্রতিষ্ঠানের প্রতি ক্রেতাদের আস্থা বাড়ছে। পাশাপাশি, বিদেশি গহনায় হলমার্ক থাকায় তারা নিঃসংকোচে গহনা কিনতে পারছেন। যার ফলে বিকে জুয়েলার্স-এর বিক্রি, মুনাফা ও সুনাম বাড়ছে। তাই আমি মনে করি, জনাব বিকাশ কর্মকারের নেওয়া পদক্ষেপটি সম্পূর্ণ সঠিক।"
        }
      ]
    },
    {
      "number": "11",
      "uddipok": "খুলনা শহরে জনাব শিমুলের একটি মুদির দোকান আছে। দোকানে তিনি ডাল, তেল, সাবান, লবণসহ বিভিন্ন ধরনের পণ্য বিক্রি করেন। এই পণ্যগুলোর মূল্য দরকষাকষির মাধ্যমেই নির্ধারিত হয়, তাই ক্রেতারা পণ্যের মূল্য নিয়ে খুব একটা চিন্তা-ভাবনা করেন না। তবে একচেটিয়া বাজারে এভাবে পণ্যের মূল্য নির্ধারিত হয় না।",
      "tag": "SB 21",
      "sub_questions": [
        {
          "label": "ক",
          "question": "",
          "explanation": "পণ্য জীবনচক্রের যে স্তরে নতুন পণ্যটি প্রথমবারের মতো বন্টন ও ক্রয়ের জন্য প্রাপ্তিযোগ্য করা হয় তাকে সূচনা স্তর বলে।"
        },
        {
          "label": "খ",
          "question": "",
          "explanation": "বিপণন মিশ্রণ হচ্ছে কতিপয় নিয়ন্ত্রণযোগ্য হাতিয়ার তথা পন্য, মূল্য, বন্টন ও প্রসার এর সংমিশ্রণ যা কোম্পানি অভীষ্ট বাজারের লক্ষ্য অর্জনের জন্য ব্যবহার করে। বিপণন মতবাদ অনুযায়ী ভোক্তাদের প্রয়োজন গুলোর উপর অধিক গুরুত্ব দিতে হয়। এজন্য ভোক্তারা বিপণন মিশ্রনের কেন্দ্রবিন্দুতে অবস্থান করে। ক্রেতার প্রয়োজন, পছন্দ, অগ্রাধিকার ইত্যাদি চিহ্নিতকরণের জন্য বিপণন মিশ্রণের হাতিয়ার গুলো ব্যবহার করা হয়। বিপণন কর্মসূচি উন্নয়নের জন্য পণ্যমূল্য বন্টন প্রণালী এবং প্রসার কর্মসূচির সঠিক পরিকল্পনা গ্রহণ করতে হয় যা পুরোপুরি ভোক্তা কেন্দ্রিক।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব শিমুল ভোগ্যপণ্য নিয়ে ব্যবসায় পরিচালনা করেন। ভোগ্যপণ্য ক্রেতারা ব্যক্তিগত বা পারিবারিক ভোগের জন্য কেনে। ক্রেতারা এসব পণ্য ঘন ঘন, কোনো পরিকল্পনা ছাড়াই কেনে। তাই পণ্যের মূল্য খুব বেশি ওঠানামা করে না। চাল, ডাল, মাছসহ নিত্যপ্রয়োজনীয় সবকিছুই ভোগ্যপণ্য। উদ্দীপকের জনাব শিমুলের খুলনা শহরে একটি মুদি দোকান আছে। সেখানে তিনি ডাল, তেল, সাবান, লবণসহ বিভিন্ন ধরনের পণ্য বিক্রি করেন। এসব পণ্য ক্রেতারা নিত্যদিনের ভোগের জন্য কেনে। এখানে মুখ্য উদ্দেশ্য ব্যক্তিগত বা পারিবারিক ভোগ। আবার, ক্রেতারা দরকষাকষি করে এসব পণ্য কিনতে পারে। বাড়ির কাছে বা আশপাশের বাজারে এগুলো পাওয়া যায়। এগুলোর একক প্রতি মূল্যও কম এবং ক্রেতারা ঘনঘন ক্রয় করে । এগুলো ভোগ্যপণ্যের বৈশিষ্ট্য। তাই বলা যায়, জনাব শিমুল ভোগ্যপণ্য নিয়ে ব্যবসায় পরিচালনা করেন।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিতজনাব শিমুল প্রতিযোগিতাভিত্তিক পদ্ধতিতে মূল্য নির্ধারণ করেন, যা সঠিক বলে আমি মনে করি । প্রতিযোগী পণ্যের মূল্যের সাথে সামঞ্জস্য রেখে পণ্যের মূল্য নির্ধারণ করাই হলো প্রতিযোগিতাভিত্তিক মূল্য নির্ধারণ। এখানে প্রতিযোগী পণ্যের মূল্যের ওপর নির্ভর করে পণ্যমূল্য নির্ধারণ করা হয়। খুব বেশি মূল্য পার্থক্য হলে ক্রেতারা পণ্য কেনে না। উদ্দীপকের জনাব শিমুল মুদি দোকানদার। তিনি নিত্যপ্রয়োজনীয় ভোগ্যপণ্য বিক্রি করেন। পণ্যগুলোর মূল্য দরকষাকষির মাধ্যমেই নির্ধারিত হয় । তাই ক্রেতারা পণ্যের মূল্য নিয়ে খুব বেশি চিন্তা করেন না। প্রতিযোগী থাকায় বিক্রেতারা চাইলেও দাম বেশি রাখতে পারেন না। তবে এর উল্টো চিত্র দেখা যায় একচেটিয়া বাজারে। জনাব শিমুলের দোকানটি খুলনা শহরে অবস্থান করায় এখানে আরও অনেক দোকান আছে। অর্থাৎ, প্রতিযোগী বেশি। তাই তাকে প্রতিযোগিতাভিত্তিক মূল্য নির্ধারণ করতে হয়। তিনি বেশি দাম রাখলে ক্রেতারা তার থেকে না কিনে অন্য কোনো মুদি দোকান থেকে পণ্য কিনবে। ফলে জনাব শিমুলের পণ্য অবিক্রীত থাকবে এবং তার লোকসান হবে। তাই প্রতিযোগীরা যে মূল্যে পণ্য বিক্রি করছে তাকেও সে মূল্যে পণ্য বিক্রি করতে হচ্ছে। তাই আমি মনে করি, জনাব শিমুলের মূল্য নির্ধারণ পদ্ধতিটি সঠিক।"
        }
      ]
    }
  ]
}