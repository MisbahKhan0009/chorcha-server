{
  "title": "শহীদ পুলিশ স্মৃতি কলেজ ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'চামেলী কেমিকেলস 'লিমিটেড' দীর্ঘদিন ধরে সুনামের সাথে প্রসাধনী সামগ্রী বিপণন করে আসছে। বিগত কয়েক বছরে ভোক্তাদের আয় বৃদ্ধির ফলে তাদের ভোগের ধরনের ক্ষেত্রেও পরিবর্তন লক্ষ করা যাচ্ছে। পরবর্তীতে অবস্থার প্রেক্ষিতে 'চামেলী কেমিকেলস লিমিটেড ব্যবসায়ের ক্ষেত্রে যথেষ্ট চ্যালেঞ্জের সম্মুখীন হচ্ছে। এ কারণে সম্প্রতি প্রতিষ্ঠানটি অত্যাধুনিক যন্ত্রপাতির সাহায্যে ভোক্তাদের চাহিদা অনুযায়ী নিত্যনতুন প্রসাধনী উৎপাদন করে বাজারে ছাড়ার চিন্তা করছে।",
      "tag": "SPSC 25",
      "sub_questions": [
        {
          "label": "ক",
          "question": "গ্রাহক কী?",
          "explanation": "যারা ব্যবসায়ের উৎপাদিত পণ্যসামগ্রী কেনে তারাই গ্রাহক।"
        },
        {
          "label": "খ",
          "question": "প্রতিযোগী কীভাবে পণ্য বিপণনে প্রভাব বিস্তার করে? ব্যাখ্যা করো।",
          "explanation": "প্রতিযোগী হলো ঐ সকল ব্যবসায়িক প্রতিপক্ষ যারা সমজাতীয় পণ্য বা সেবা তৈরি করে। প্রতিযোগী প্রতিষ্ঠানসমূহ একই ধরনের ক্রেতাদের কাছে তাদের পণ্য বিক্রি করে। এক্ষেত্রে কোনো প্রতিষ্ঠান পণ্যের দাম কমিয়ে দিলে ক্রেতারা ঐ পণ্যের দিকেই ঝুঁকে। এভাবে প্রতিযোগীদের পণ্য মূল্য, মান, প্রসারমূলক কাজ সমজাতীয় প্রতিষ্ঠানগুলোর পণ্য বিপণনে প্রত্যক্ষভাবে প্রভাব বিস্তার করে।"
        },
        {
          "label": "গ",
          "question": "উল্লিখিত উদ্দীপকে ভোক্তা বাজার বিভক্তিকরণের কোন চলক ব্যবহার করা হয়েছে? বাখ্যা করো।",
          "explanation": "উল্লিখিত উদ্দীপকে ভোক্তা বাজারের জনসংখ্যা বিষয়ক বিভক্তিকরণের অন্তর্গত 'আয়' চলকটি ব্যবহার করা হয়েছে। উচ্চ আয় সম্পন্ন লোকদের প্রয়োজন, চাহিদা, রুচি ও পছন্দ নিম্ন আয়সম্পন্ন লোকদের থেকে আলাদা হয়ে থাকে। তাই আয়ের ওপর ভিত্তি করে বাজারকে বিভিন্ন ভাগে ভাগ করা যায়। ক্রেডিট কার্ড, পোশাক, প্রসাধনী, গাড়ি, ভ্রমণ, আসবাবপত্র প্রভৃতি পণ্যের বাজার আয়ের ভিত্তিতে বিভক্ত করা হয়। উদ্দীপকের 'চামেলী কেমিকেলস লিমিটেড' প্রসাধনী সামগ্রী বিপণন করে। বিগত কয়েক বছরে ভোক্তাদের আয় বৃদ্ধি পেয়েছে। ফলে তাদের ভোগের ধরনেও পরিবর্তন লক্ষ করা যায়। তাই প্রতিষ্ঠানটি অত্যাধুনিক যন্ত্রপাতির সাহায্যে ভোক্তাদের চাহিদা মেটানোর চিন্তা করছে। এক্ষেত্রে যে চলকটি মূল প্রভাবক হিসেবে কাজ করেছে সেটি হচ্ছে আয়। আয়ের পরিবর্তনের সাথে ভোক্তাদের চাহিদারও পরিবর্তন ঘটে। আর এ বিষয়টি উদ্দীপকের প্রতিষ্ঠানটির ভোক্তাদের ক্ষেত্রেও লক্ষ করা যায়। তাই বলা যায়, উদ্দীপকে ভোক্তা বাজারের জনসংখ্যা বিষয়ক বিভক্তিকরণের অন্তর্গত 'আয়' চলকটি ব্যবহার করা হয়েছে।"
        },
        {
          "label": "ঘ",
          "question": "সম্প্রতি প্রতিষ্ঠানটির গৃহীত সিদ্ধান্ত কতটুকু যৌক্তিক? বিশ্লেষণ করো।",
          "explanation": "সম্প্রতি প্রতিষ্ঠানটির ভোক্তাদের চাহিদা পূরণে অত্যাধুনিক প্রযুক্তি ব‍্যবহারের সিদ্ধান্ত সম্পূর্ণ যৌক্তিক বলে আমি মনে করি। ভোক্তাদের চাহিদা সর্বদা পরিবর্তনশীল। পরিবর্তিত চাহিদার সাথে তাল মিলিয়ে প্রতিষ্ঠানকে নতুন নতুন কৌশল গ্রহণ করতে হয়। এর মাধ্যমে ভোক্তা সন্তুষ্টি অর্জন করা যায়। ফলে প্রতিযোগিতার বাজারে টিকে থাকা সম্ভব হয়। উদ্দীপকের 'চামেলী কসমেটিকস লিমিটেড' দীর্ঘদিন ধরে সুনামের সাথে প্রসাধনী সামগ্রী বিপণন করে আসছে। সম্প্রতি ভোক্তাদের আয় বৃদ্ধির ফলে। ভোগের ধরনেও পরিবর্তন এসেছে। ফলে প্রতিষ্ঠানটিকে চ্যালেঞ্জের সম্মুখীন হতে হচ্ছে। তাই প্রতিষ্ঠানটি অত্যাধুনিক যন্ত্রপাতির সাহায্যে ভোক্তাদের চাহিদা অনুযায়ী নিত্যনতুন প্রসাধনী উৎপাদন করে বাজারে ছাড়ার চিন্তা করছে। উদ্দীপকে ভোক্তাদের আয় বাড়ার ফলে তাদের চাহিদায় পরিবর্তন দেখা যায়। তাদের চাহিদা পূরণের জন্য 'চামেলী কসমেটিকস লিমিটেড' উৎপাদন কার্যে অত্যাধুনিক প্রযুক্তি ব্যবহারের সিদ্ধান্ত নেয়। এর ফলে প্রতিষ্ঠানের উৎপাদন ব্যয় বাড়লেও ভোক্তাদের আয় বাড়ার কারণে চাহিদার খুব বেশি তারতম্য হবে না। বরং চাহিদা অনুযায়ী উন্নতমানের পণ্য হাতে পেলে ভোক্তা সন্তুষ্টি বাড়বে। যার ফলে বিক্রি ও মুনাফা বাড়বে। পাশাপাশি প্রতিষ্ঠানটি প্রতিযোগিতায় এগিয়ে থাকবে। তাই আমি মনে করি, প্রতিষ্ঠানটির সম্প্রতিক গৃহীত সিদ্ধান্ত সম্পূর্ণ যৌক্তিক।"
        }
      ]
    },
    {
      "number": "2",
      "uddipok": "'ফুজি ইলেকট্রনিক্স লি.' জাপান থেকে এয়ারকন্ডিশনার আমদানি করে বড় বড় শহরে শো-রুম খুলে বিক্রয় করে। প্রতিষ্ঠানটি তার পণ্যের বিক্রয় বৃদ্ধির লক্ষ্যে দৈনিক পত্রিকা ও টেলিভিশনে নিয়মিত তথ্য প্রচার করে। এর ফলে উক্ত পণ্যের জনপ্রিয়তা ও গ্রহণযোগ্যতা বৃদ্ধি পায় এবং প্রতিষ্ঠানটি সাফল্য অর্জনে সক্ষম হয়।",
      "tag": "SPSC 25",
      "sub_questions": [
        {
          "label": "ক",
          "question": "বাজার বিভক্তিকরণ কী",
          "explanation": "যে প্রক্রিয়ায় সামগ্রিক বাজারকে সমজাতীয় বৈশিষ্ট্যের ভিত্তিতে ছোট ছোট উপবাজারে বিভক্ত করা হয় তাকে বাজার বিভক্তিকরণ বলে।"
        },
        {
          "label": "খ",
          "question": "জনসংখ্যা বিষয়ক বাজার বিভক্তিকরণ কী? ব্যাখ্যা করো।",
          "explanation": "জনসংখ্যার বিভিন্ন বৈশিষ্ট্যের ভিত্তিতে বাজারকে বিভিন্নভাগে ভাগ করা হলে তাকে জনবিষয়ক বিভক্তিকরণ বলা হয়। জনবিষয়ক বিভক্তিকরণ বিভিন্ন চলক যেমন: বয়স, পরিবারের আয়তন, পরিবারের জীবনচক্র, আয়, পেশা, শিক্ষা, ধর্ম, বর্ণ এবং জাতীয়তার ভিত্তিতে ভাগ করা হয়। বয়স এবং লিঙ্গ অনুযায়ী ভোক্তার চাহিদা ভিন্ন হয়। ভোক্তার আয়, পেশা, শিক্ষা পণ্য বিপণনকে প্রভাবিত করে। তাছাড়াও প্রজন্মের ভিত্তিতেও বাজারকে বিভিন্ন ভাগে বিভক্ত করা হয়ে থাকে। কারণ একেক প্রজন্মের মানুষের রুচি, অভ্যাস ও ভোগ প্রবণতা একেক রকম।"
        },
        {
          "label": "গ",
          "question": "'ফুজি ইলেকট্রনিক্স লি.' কোন ধরনের ব্যবসায় বাজারের অন্তর্ভুক্ত? ব্যাখ্যা করো।",
          "explanation": "'ফুজি ইলেকট্রনিক্স লি.' পুনঃবিক্রেতার বাজারের অন্তর্ভুক্ত। এ বাজারের ক্রেতারা পুনরায় বিক্রির জন্য পণ্যসামগ্রী কেনে। পরবর্তীতে তারা এগুলো ভোক্তাদের কাছে বিক্রি করে। ক্রয়কৃত পণ্য বিক্রি করে মুনাফা অর্জন করা এ বাজারের বৈশিষ্ট্য। উদ্দীপকে 'ফুজি ইলেকট্রনিক্স লি.' জাপান থেকে, এয়ারকন্ডিশনার আমদানি করে। প্রতিষ্ঠানটি আমদানিকৃত পণ্য বড় বড় শহরে শো-রুম খুলে বিক্রি করে। অর্থাৎ, প্রতিষ্ঠানটি নিজস্ব ব্যবহার বা ভোগের জন্য পণ্য আমদানি করে না। বরং এটি মুনাফা অর্জনের উদ্দেশ্য ভোক্তাদের কাছে পণ্য বিক্রি করে। এক্ষেত্রে মুনাফা অর্জন করাই প্রতিষ্ঠানটির মূল লক্ষ্য বা উদ্দেশ্য। আর এ বৈশিষ্ট্যগুলো পুনঃবিক্রেতার বাজারের সাথে মিলে যায়। তাই বলা যায়, 'ফুজি ইলেকট্রনিক্স লি.' পুনঃবিক্রেতার বাজারের অন্তর্ভুক্ত।"
        },
        {
          "label": "ঘ",
          "question": "উদ্দীপকের প্রতিষ্ঠানের সাফল্যের কারণ প্রমোশনের হাতিয়ার উল্লেখপূর্বক তোমার মতামত দাও।",
          "explanation": "পণ্যের বিজ্ঞাপন দেওয়াই উদ্দীপকের প্রতিষ্ঠানের সাফল্যের কারণ বলে আমি মনে করি। প্রসার বা প্রমোশনের অন্যতম হাতিয়ার হলো বিজ্ঞাপন। এর মাধ্যমে পণ্য সম্পর্কিত বিস্তারিত তথ্য জনগণের কাছে উপস্থাপন করা হয়। এতে ক্রেতারা পণ্য সম্পর্কে জানতে পেরে পণ্য কিনতে আগ্রহী হয়ে ওঠে। উদ্দীপকে 'ফুজি ইলেকট্রনিক্স লি.' একটি আমদানিকারক প্রতিষ্ঠান। প্রতিষ্ঠানটি আমদানিকৃত পণ্য শো-রুমের মাধ্যমে বিক্রি করে। এটি পণ্যের বিক্রি বাড়ানোর লক্ষ্যে দৈনিক পত্রিকা ও টেলিভিশনে নিয়মিতভাবে তথ্য প্রচার করে। এর ফলে পণ্যের জনপ্রিয়তা ও গ্রহণযোগ্যতা বেড়ে যায়। তাই প্রতিষ্ঠানটি সফলতা অর্জনে সক্ষম হয়। 'ফুজি ইলেকট্রনিক্স লি.' পত্রিকা ও টেলিভিশনের মাধ্যমে পণ্যের বিজ্ঞাপন দেয়। 'এর মাধ্যমে প্রতিষ্ঠানটি পণ্য সম্পর্কিত তথ্য বিপুলসংখ্যক মানুষকে জানাতে পারে। ফলে ক্রেতারা প্রতিষ্ঠানটির পণ্য সম্পর্কে জানতে পারে। এতে ক্রেতাদের মনে পণ্য সম্পর্কে ইতিবাচক ধারণা সৃষ্টি হয়। তাই তারা প্রতিষ্ঠানটির পণ্য কিনতে আগ্রহী হয়ে ওঠে। এতে এ প্রতিষ্ঠানের বিক্রি ও মুনাফা বেড়ে যায়। ফলে এটি প্রতিযোগিতা মোকাবিলার পাশাপাশি সফলতা অর্জনে সক্ষম হয়। তাই 'বলা যায়, বিজ্ঞাপন দেওয়াই উদ্দীপকের প্রতিষ্ঠানের সফলতার কারণ।"
        }
      ]
    },
    {
      "number": "3",
      "uddipok": "মিসেস সারীলা দক্ষিণ আফ্রিকা থেকে হীরা ও সোনার গহনা আমদানি করে গুলশান, বনানী, ধানমন্ডি ও উত্তরার বিভিন্ন অভিজাত মহলে শো-রুমের মাধ্যমে বিক্রয় করেন। আধুনিক রুচিশীল ও অভিজাত মহলের কাছে এ প্রতিষ্ঠানের গহনার যথেষ্ট আবেদন রয়েছে। সম্প্রতি কয়েকটি প্রতিষ্ঠান ব্যাপক প্রচারণার পাশাপাশি ঢাকার অভিজাত শপিংমলগুলোতে শো-রুম স্থাপন করে অনুরূপ গহনা বিক্রয় শুরু করায় মিসেস সাবীলা চিন্তিত হয়েছে পড়েছেন।",
      "tag": "SPSC 25",
      "sub_questions": [
        {
          "label": "ক",
          "question": "",
          "explanation": "বাজার হলো একটি পণ্য বা সেবার বর্তমান এবং সম্ভাব্য ক্রেতার সেট বা সমষ্টি।"
        },
        {
          "label": "খ",
          "question": "",
          "explanation": "যেসব প্রতিষ্ঠান পুনরায় উৎপাদন বা প্রক্রিয়াজাতকরণের উদ্দেশ্যে পণ্য ও সেবাসামগ্রী কেনে তাদের সমন্বয়ে গঠিত বাজারকে শিল্প বাজার বলে। শিল্প বাজারের সদস্যরা পুনঃউপাদন বা মুনাফা অর্জনের উদ্দেশ্যে পণ্য কেনে। তাদের এই উদ্দেশ্য অর্জনের জন্য শিল্প প্রতিষ্ঠান বা শিল্প উদ্যোক্তারা নির্দিষ্ট এলাকায় কেন্দ্রীভূত থাকে। দেশের একেকটি এলাকা একেক ধরনের শিল্প স্থাপনের উপযোগী হওয়ায় এবং প্রয়োজনীয় সুযোগ-সুবিধা বিদ্যমান থাকায় কেবল সেখানেই শিল্প প্রতিষ্ঠান গড়ে ওঠে। তাই শিল্প বাজার নির্দিষ্ট এলাকাকে কেন্দ্র করে গড়ে ওঠে।'"
        },
        {
          "label": "গ",
          "question": "",
          "explanation": "মিসেস সাবীলা মনস্তাত্ত্বিক বিভক্তিকরণের অন্তর্গত 'সামাজিক শ্রেণি' চলকের ওপর ভিত্তি করে বাজার বিভক্তিকরণ করেছেন। মনস্তাত্ত্বিক বৈশিষ্ট্য, যেমন- সামাজিক শ্রেণি, জীবন ধাঁচ, ব্যক্তিত্ব প্রভৃতি অনুযায়ী বাজার বিভক্তিকরণ করাই মনস্তাত্ত্বিক বিভক্তিকরণ। এক্ষেত্রে, উচ্চবিত্ত, মধ্যবিত্ত, নিম্নবিত্ত প্রভৃতি সামাজিক শ্রেণির ভিত্তিতে বাজার বিভক্তিকরণ করা হয়। কারণ ভিন্ন ভিন্ন সামাজিক শ্রেণির ক্রেতাদের চাহিদা আলাদা হয়। উদ্দীপকে মিসেস সাবীলা দক্ষিণ আফ্রিকা থেকে হীরা ও সোনার গহনা আমদানি করেন। এসব গহনা তিনি গুলশান, বনানী, ধানমন্ডি ও উত্তরার বিভিন্ন অভিজাত মহলে শো-রুমের মাধ্যমে বিক্রি করেন। আধুনিক, রুচিশীল ও অভিজাত মহলের কাছে এ প্রতিষ্ঠানটির যথেষ্ট আবেদন আছে। এক্ষেত্রে মিসেস সাবীলা শুধু অভিজাত বা সমাজের উচ্চবিত্ত ক্রেতাদের চাহিদা অনুযায়ী পণ্য আমদানি করেন। তার আমদানিকৃত পণ্যগুলো শুধু উচ্চবিত্ত শ্রেণির ক্রেতাদের চাহিদা পূরণ করে। তাই তিনি অভিজাত শ্রেণির কাছে পণ্য পৌছানোর জন্য বিভিন্ন ধরনের কার্যাবলি সম্পাদন করেন। মিসেস সাবীলার এ ধরনের বাজার বিভক্তিকরণ সামাজিক শ্রেণির সাথে মিলে যায়। আর সামাজিক শ্রেণি চলকটি মনস্তাত্ত্বিক চলকের অন্তর্গত। সুতরাং, মিসেস সাবীলা মনস্তাত্ত্বিক বাজার বিভক্তিকরণের 'সামাজিক শ্রেণি' চলকের ওপর ভিত্তি করে বাজার বিভক্তিকরণ করেছেন।"
        },
        {
          "label": "ঘ",
          "question": "",
          "explanation": "বাজারে প্রতিযোগিতা বৃদ্ধি পাওয়ার কারণে মিসেস সাবীলা চিন্তাগ্রস্থ হয়ে পড়েছেন। লাভজনক পণ্যের বাজারে প্রতিযোগীর সংখ্যা দ্রুত বৃদ্ধি পায়। এতে প্রতিযোগী প্রতিষ্ঠানগুলো একই মূল্যে সমজাতীয় পণ্য বাজারে পরিবেশন করে। ফলে প্রতিষ্ঠানের একক আধিপত্য লোপ পায়। উদ্দীপকে মিসেস সাবীলা দক্ষিণ আফ্রিকা থেকে হীরা ও সোনার গহনা আমদানি করেন। পণ্যগুলো তিনি শো-রুমের মাধ্যমে অভিজাত মহলের কাছে বিক্রি করেন। আধুনিক, বুচিশীল ও অভিজাত মহলের কাছে প্রতিষ্ঠানটি বেশ জনপ্রিয়। কিন্তু সম্প্রতি কয়েকটি প্রতিষ্ঠান ব্যাপক প্রচারণা করে অভিজাত মলগুলোতে শো-রুমের মাধ্যমে অনুরূপ গহনা বিক্রি করছে। এতে মিসেস সাবীলা চিন্তিত হয় পড়েছেন। মিসেস সাবীলার আমদানিকৃত পণ্য ক্রেতাদের কাছে অনেক জনপ্রিয়। তাই বাজারে পণ্যের প্রতিযোগী প্রতিষ্ঠানের সংখ্যা বেড়ে যায়। প্রতিযোগী প্রতিষ্ঠানগুলো একই পণ্য অভিজাত শ্রেণির ক্রেতাদের কাছে উপস্থাপন করে। এতে ক্রেতারা উক্ত প্রতিষ্ঠানের পাশাপাশি প্রতিযোগী প্রতিষ্ঠানের পণ্যও কিনতে আগ্রহী হবে। ফলে উক্ত প্রতিষ্ঠানের ক্রেতার সংখ্যা কমে যাবে। তাছাড়া বাজারে প্রতিযোগী প্রতিষ্ঠান আসায় উক্ত প্রতিষ্ঠানের একক আধিপত্য কমে যাবে। এতে প্রতিষ্ঠানের বিক্রি ও মুনাফা কমে যাওয়ার আশঙ্কা তৈরি হবে। এভাবে প্রতিষ্ঠানটি আর্থিক ক্ষতির সম্মুখীন হতে পারে। তাই বলা যায়, বাজারে প্রতিযোগিতা বৃদ্ধি পাওয়াই মিসেস সাবীলার চিন্তার কারণ।"
        }
      ]
    },
    {
      "number": "4",
      "uddipok": "'ক্লোসেট ফ্যাশন' নামক থাইল্যান্ডের প্রতিষ্ঠানটি এবারই প্রথম আন্তর্জাতিক বাণিজ্য মেলায় অংশগ্রহণ করেছে। উক্ত ফ্যাশন হাউসটি বাংলাদেশি ক্রেতাদের রুচি, পছন্দ ও সংস্কৃতি অনুযায়ী উন্নতমানের ড্রেস বিক্রয় করে ব্যাপক সুনাম অর্জন করে। ফ্যাশন হাউসটি বাংলাদেশে দীর্ঘ সময় ধরে ব্যবসায় করার সিদ্ধান্ত নেয়। এ প্রতিষ্ঠানটি ক্রেতাদের পাশাপাশি সরকার, ডিলার ও অন্যান্য মধ্যস্থব্যবসায়ীদের সাথে সুসম্পর্ক গড়ে তোলে।",
      "tag": "SPSC 25",
      "sub_questions": [
        {
          "label": "ক",
          "question": "ক্রেতা ভ্যালু কী?",
          "explanation": "পণ্য ও সেবা থেকে প্রাপ্ত সুবিধা এবং ঐ সুবিধা প্রাপ্তির জন্য ব্যয়িত অর্থের পার্থক্যই হলো ক্রেতা ভ্যালু।"
        },
        {
          "label": "খ",
          "question": "ক্রেতা সন্তুষ্টি বলতে কী বোঝায়?",
          "explanation": "পণ্যের উপযোগ ভোগ বা ব্যবহারের পর ক্রেতা যে অনুভূতি প্রকাশ করে তাই হলো ক্রেতা সন্তুষ্টি। কোনো পণ্য ব‍্যবহার বা ভোগের পূর্ব অভিজ্ঞতা, সহযোগী ও বন্ধু-বান্ধবের মন্তব্য এবং বিপণনকারীর তথ্যের ভিত্তিতে ভোক্তার মনে পণ্য সম্পর্কে ধারণা বা প্রত্যাশা গড়ে ওঠে। প্রত্যাশার তুলনায় পণ্যের কার্যকারিতা কম হলে ক্রেতা অসন্তুষ্ট হন। পণ্যের কার্যকারিতা এবং প্রত্যাশা একই হলে ক্রেতারা সন্তুষ্ট হন। ক্রেতা সন্তুষ্টি যত বেশি হয়, পণ্যের বাজার ততই প্রসারিত হয়।"
        },
        {
          "label": "গ",
          "question": "উদ্দীপকে উল্লিখিত 'ক্লোসেট ফ্যাশন' এর কার্যক্রমের মাধ্যমে বিপণনের কোন মৌলিক ধারণাটি প্রতিফলিত হয়েছে? ব্যাখ্যা করো।",
          "explanation": "উদ্দীপকে উল্লিখিত 'ক্লোসেট ফ্যাশন'-এর কার্যক্রমের মাধ্যমে বিপণনের 'অভাব' মৌলিক ধারণাটি প্রতিফলিত হয়েছে। প্রয়োজন যখন ভোক্তার জ্ঞান, সংস্কৃতি, রুচি, পছন্দ এবং ব্যক্তিত্বের মাধ্যমে প্রভাবিত হয়, তখন তাকে অভাব বলে। উল্লেখ্য, প্রয়োজন হলো মানসিক বা বিমূর্ত স্তর এবং অভাব হলো মূর্ত বা বস্তুগত স্তর। অভাব সাধারণত নির্দিষ্ট পণ্য বা সেবাকে নির্দেশ করে। উদ্দীপকের প্রতিষ্ঠান 'ক্লোসেট ফ্যাশন' প্রথমবারের মতো আন্তর্জাতিক বাণিজ্য মেলায় অংশগ্রহণ করেছে। প্রতিষ্ঠানটি বাংলাদেশি ক্রেতাদের রুচি, পছন্দ ও সংস্কৃতি অনুযায়ী উন্নতমানের ড্রেস বিক্রয় করে সুনাম অর্জন করে। এক্ষেত্রে প্রতিষ্ঠানটি তাদের পণ্য বিপণনের ক্ষেত্রে ক্রেতাদের রুচি, পছন্দ ও সংস্কৃতিকে বিশেষভাবে বিবেচনা করেছে। এ বিষয়টি বিপণনের 'অভাব' মৌলিক ধারণার বৈশিষ্ট্যের সাথে মিলে যায়। তাই বলা যায়, 'ক্লোসেট ফ্যাশন'-এর কার্যাবলির মাধ্যমে বিপণনের 'অভাব' মৌলিক ধারণাটি প্রতিফলিত হয়েছে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানের গৃহীত কৌশলের যৌক্তিকতা বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানটি সম্পর্কভিত্তিক বিপণন কৌশল গ্রহণ করে, যা সম্পূর্ণ যৌক্তিক বলে আমি মনে করি। সম্পর্কভিত্তিক বিপণন হলো এমন একটি প্রক্রিয়া সেখানে বিপণনের সাথে জড়িত বিভিন্ন পক্ষের মধ্যে সুসম্পর্ক প্রতিষ্ঠা করা হয়। বিপণনে জড়িত বিভিন্ন পক্ষসমূহ হলো: ক্রেতা, বিক্রেতা, সরবরাহকারী, সরকার, ডিলার ইত্যাদি। এরূপ পক্ষসমূহ একে অপরের সাথে বিনিময়ের সম্পর্ক তৈরি ও রক্ষা করতে চায়। উদ্দীপকের 'ক্লোসেট ফ্যাশন' নামক থাইল্যান্ডের প্রতিষ্ঠানটি প্রথমবারের মতো আন্তর্জাতিক বাণিজ্য মেলায় অংশগ্রহণ করেছে। উক্ত প্রতিষ্ঠানটি ক্রেতাদের অভাবকে বিবেচনা করে পণ্য বিক্রয় করে ব্যাপক সুনাম অর্জন করেছে। এর ধারাবাহিকতায় প্রতিষ্ঠানটি বাংলাদেশে দীর্ঘ সময় ধরে ব্যবসায় করার সিদ্ধান্ত নেয়। তাই প্রতিষ্ঠানটি সরকার, ডিলার ও অন্যান্য মধ্যস্থব্যবসায়ীদের সাথে সুসম্পর্ক গড়ে তোলে। এক্ষেত্রে প্রতিষ্ঠানটি সম্পর্কভিত্তিক বিপণন কৌশল গ্রহণ করেছে। কেননা প্রতিষ্ঠানটি বিপণনের সাথে জড়িত বিভিন্ন পক্ষ যেমন: সরকার, ডিলার ও মধ্যস্থব্যবসায়ীদের সাথে সুসম্পর্ক প্রতিষ্ঠা করেছে। এর মাধ্যমে মূলত প্রতিষ্ঠানটি এসব পক্ষের সাথে বিনিময়ের সম্পর্ক তৈরি ও রক্ষা করতে চায়। এর ফলে পক্ষসমূহ একে অপরকে শক্তিশালী ভ্যালু তৈরিতে সাহায্য করে। আর এ বিষয়টি ক্রেতা সন্তুষ্টি অর্জনে খুবই গুরুত্বপূর্ণ। তাই আমি মনে করি, উদ্দীপকের প্রতিষ্ঠানটির সম্পর্কভিত্তিক বিপণন কৌশল গ্রহণ সম্পূর্ণ যৌক্তিক।"
        }
      ]
    },
    {
      "number": "5",
      "uddipok": "\"হুন্দাই ইলেকট্রনিক্স লি.\" কোরিয়া থেকে উন্নতমানের রাইস কুকার আমদানি করে। উক্ত রাইস কুকারের বিক্রয় বাড়ানোর লক্ষ্যে দৈনিক পত্রিকা, টেলিভিশন ও ওয়েবসাইটের মাধ্যমে তথ্য প্রচার করে। কিন্তু আশানুরূপ সাড়া না পাওয়ায় প্রতিষ্ঠানটি দুই বছরের রিপ্লেসমেন্ট গ্যারান্টি এবং পাঁচ বছরের ওয়ারেন্টি প্রদান করে। এতে অল্প দিনের মধ্যেই প্রতিষ্ঠানটি লাভবান হয়।",
      "tag": "SPSC 25",
      "sub_questions": [
        {
          "label": "ক",
          "question": "পণ্য পরিকল্পনা কী?",
          "explanation": "পণ্য পরিকল্পনা হচ্ছে এমন একটি প্রক্রিয়া যার মাধ্যমে কোন পণ্য, কাদের জন্য, কত পরিমাণে উৎপাদন করা হবে তা নির্ধারণ করা হয়।"
        },
        {
          "label": "খ",
          "question": "\"উত্তম ক্রয় বিক্রয়ের অর্ধেক\"-ব্যাখ্যা করো।",
          "explanation": "ভালো কাঁচামাল কিনতে পারলে উৎপাদিত মানসম্পন্ন পণ্য বিক্রি করা সহজ হয় বলে উত্তম ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে ভালো মানের পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "উল্লিখিত উদ্দীপকে প্রাথমিক পর্যায়ে কোন ধরনের বিপণন কার্যাবলির কথা বলা হয়েছে? ব্যাখ্যা করো।",
          "explanation": "নিম্নের অনুরূপঃ 'রঙ্গন ইলেকট্রনিক্স' প্রাথমিক পর্যায়ে বিপণনের 'বিক্রয়' কাজের প্রতি গুরুত্ব দেয়। বিক্রয়ের মাধ্যমে অর্থের বিনিময়ে বিক্রেতার কাছ থেকে ক্রেতার কাছে পণ্যের মালিকানা হস্তান্তর করা হয়। এতে পণ্যের স্বত্বগত উপযোগ সৃষ্টি হয়। বিক্রয়ের মাধ্যমে বিক্রেতা মুনাফা অর্জন করতে পারে। - উদ্দীপকে 'রঙ্গন ইলেকট্রনিক্স' ভারত থেকে উন্নতমানের রাইস কুকার আমদানি করে। কোম্পানিটি সর্বদাই অর্থের বিনিময়ে ক্রেতার কাছে পণ্যের মালিকানা হস্তান্তর করে। এক্ষেত্রে পণ্যের স্বত্বগত উপযোগ সৃষ্টি হয়। সাধারণত কোম্পানিটি মুনাফা অর্জনের উদ্দেশ্যে এ ধরনের মালিকানা হস্তান্তর করে। এ হস্তান্তরের ফলে পণ্যের ওপর বিক্রেতার মালিকানা নিঃশেষ হয়ে যায়। আর এসব বৈশিষ্ট্য বিপণনের বিক্রয় কাজের অন্তর্গত। তাই বলা যায়, প্রাথমিক পর্যায়ে 'রঙ্গন ইলেকট্রনিক্স' বিপণনের বিক্রয় কাজটির ওপর গুরুত্ব দেয়।"
        },
        {
          "label": "ঘ",
          "question": "\"হুন্দাই ইলেকট্রনিকস লি\"-এর লাভবান হওয়ার কারণ বিপণন কার্যাবলির ধরন উল্লেখপূর্বক বিশ্লেষণ করো।",
          "explanation": "নিম্নের অনুরূপঃ 'রঙ্গন ইলেকট্রনিক্স'-এর সফলতার কারণ বিপণনের 'বিক্রয়োত্তর সেবা' প্রদানের কাজটি। বিক্রয়োত্তর সেবা পণ্য বা সেবা বিক্রির পরে দেওয়া হয়। এ ধরনের. কাজের মূল উদ্দেশ্য ভোক্তা সন্তুষ্টি বিধান করা। গ্যারান্টি, ওয়ারেন্টি, সংশোধনমূলক ব্যবস্থা নেওয়া প্রভৃতি বিক্রয়োত্তর সেবার অন্তর্ভুক্ত। উদ্দীপকে 'রঙ্গন ইলেকট্রনিক্স' ভারত থেকে উন্নতমানের রাইস কুকার আমদানি করে। কোম্পানিটি অর্থের বিনিময়ে ক্রেতাদের কাছে পণ্য বিক্রি করে। কিন্তু ক্রেতাদের কাছ থেকে আশানুরূপ সাড়া না পাওয়ায় দুই বছরের গ্যারান্টি ও চার বছরের ওয়ারেন্টি প্রদান করে। এতে পণ্যের বিক্রি বাড়ে এবং কোম্পানিটি লাভবান হয়। উদ্দীপকের প্রতিষ্ঠানটি ক্রেতাদের বিক্রয়োত্তর সেবা প্রদান করে। ইলেকট্রনিক পণ্য তুলনামূলক দামি এবং বারবার কেনা হয় না। তাই ক্রেতারা পণ্যের ওয়ারেন্টি ও গ্যারান্টি প্রত্যাশা করে। এজন্য ক্রেতা সন্তুষ্টি বিধানের লক্ষ্যে প্রতিষ্ঠানটি এ ধরনের সেবা দিচ্ছে। এক্ষেত্রে পণ্য দুই বছরের মধ্যে নষ্ট হলে গ্রাহককে এর পরিবর্তে নতুন পণ্য দেওয়া হয়। আর দীর্ঘমেয়াদি ভোক্তা সন্তুষ্টি অর্জনের জন্য চার বছরের ওয়ারেন্টি সেবা দেওয়া হয়। এতে ক্রেতারা স্বাচ্ছন্দ্যে উক্ত প্রতিষ্ঠান থেকে ইলেক্ট্রনিক পণ্য কিনতে পারে। ফলে প্রতিষ্ঠানের বিক্রি ও মুনাফা বাড়ে। এছাড়া বিক্রয়োত্তর সেবা প্রতিষ্ঠানের সুনাম বাড়াতেও সাহায্য করে। তাই বলা যায়, 'রঙ্গন ইলেকট্রনিক্স-এর সফলতার কারণ বিক্রয়োত্তর সেবা প্রদান।"
        }
      ]
    },
    {
      "number": "6",
      "uddipok": "মি. দিদার একটি বহুজাতিক কোম্পানির মার্কেটিং ম্যানেজার। তিনি প্রতিদিন সকালে ব্রেড, বাটার ও জেলি দিয়ে নাস্তা করে স্যুট, প্যান্ট, টাই ও জুতা পরিধান করে নিজস্ব গাড়িতে অফিসে যান। ব্যবহার্য সামগ্রীর ক্ষেত্রে নামি-দামি ব্র্যান্ডই তার পছন্দ। অফিস থেকে ফেরার পথে মাঝে মাঝে ডাক্তারের চেম্বারে শরীর চেকআপ করে বাড়ি ফিরে আসেন। ছুটির দিনে পরিবারের সবাই মিলে বিনোদনমূলক স্থানে বেড়াতে যান।",
      "tag": "SPSC 25",
      "sub_questions": [
        {
          "label": "ক",
          "question": "রিবেট কী?",
          "explanation": "নির্দিষ্ট সময়ে কোনো নির্দিষ্ট বিক্রেতার কাছ থেকে পণ্য কিনলে তালিকা মূল্য থেকে যে পরিমাণ নগদ অর্থ ছাড় পাওয়া যায় তাকে রিবেট বলে।"
        },
        {
          "label": "খ",
          "question": "পণ্যের স্তরগুলো কী? ব্যাখ্যা করো।",
          "explanation": "পণ্যের জীবন চক্রের পাঁচটি স্তর হলো পণ্য উন্নয়ন স্তর, সূচনা স্তর, প্রবৃদ্ধি স্তর, পূর্ণতা স্তর এবং পতন স্তর। এ স্তরগুলো চক্রাকারে চলতে থাকে। পণ্য উন্নয়ন স্তরে পণ্য সম্পর্কে ধারণা উন্নয়ন করা হয়। পণ্য বাজারে প্রবেশ করার পর সূচনা স্তর শুরু হয়। প্রবৃদ্ধি স্তরে পণ্যের বিক্রি ও মুনাফা দ্রুত বাড়তে থাকে। পূর্ণতা স্তরে পণ্যের বিক্রি সর্বোচ্চ হলেও মুনাফা কমে। সবশেষে পতন স্তরে পণ্য ধীরে ধীরে বাজার থেকে হারিয়ে যায়।"
        },
        {
          "label": "গ",
          "question": "উদ্দীপকের আইটেমগুলোকে কী পণ্য বলে? ব্যাখ্যা করো।",
          "explanation": "হ্যাঁ, উদ্দীপকের আইটেমগুলোকে পণ্য বলে। মানুষের প্রয়োজন অথবা অভাব পূরণে সক্ষম এমন কোনো কিছু বাজারে উপস্থাপন করা হলে তাকে পণ্য বলে। দ্রব্য ও সেবা পণ্যের অন্তর্ভুক্ত। চাল, ডাল, রুটি, জেলি, স্যুট, প্যান্ট, জুতা, বিনোদন প্রভৃতি পণ্যের উদাহরণ। মি. দিদার পেশায় একজন মার্কেটিং ম্যানেজার। তিনি ব্রেড, বাটার, জেলি দিয়ে নাস্তা করে স্যুট, প্যান্ট, টাই, জুতা পরিধান করে অফিসে যান। অফিস থেকে ফেরার পথে মাঝে মাঝে তিনি ডাক্তারের চেম্বারে চেক-আপ করান। তাছাড়া তিনি ছুটির দিনে পরিবারের সাথে 'বিনোদনমূলক জায়গায় বেড়াতে যান। এক্ষেত্রে, ব্রেড, বাটার, জেলি তার খাদ্যের অভাব পূরণ করে। আর স্যুট, প্যান্ট, টাই প্রভৃতি তার পোশাকের চাহিদা পূরণ করে। আবার ডাক্তারের চেম্বারে চেক-আপ ও বিনোদনমূলক স্থানে ঘুরতে যাওয়ার মাধ্যমে তিনি সেবা নেন। এভাবে উল্লিখিত আইটেমগুলো মি. দিদারের প্রয়োজন ও/অভাব পূরণ করছে। আর এ আইটেমগুলোকে ভোক্তা বা ব্যবহারকারীর কাছে পৌছানোর জন্য বাজারে উপস্থাপন করা হয়। তাই বলা যায়, উদ্দীপকে উল্লিখিত আইটেমগুলো পণ্যের আওতাভুক্ত।"
        },
        {
          "label": "ঘ",
          "question": "তুমি কি মনে করো মি. দিদারের জীবনে বিপণন ওতপ্রোতভাবে জড়িত? যুক্তিসহ মতামত দাও।",
          "explanation": "মি. দিদারের জীবনে বিপণন ওতপ্রোতভাবে জড়িত বলে আমি মনে করি। বিপণন বলতে লাভজনক ক্রেতা সম্পর্ক ব্যবস্থাপনাকে বোঝানো হয়। এর মাধ্যমে ক্রেতাদের চাহিদা, রুচি ও পছন্দ অনুযায়ী পণ্যসামগ্রী সরবরাহ করা হয়। এতে ক্রেতাদের প্রয়োজন ও অভাব পূরণ হয়। মি. দিদার একটি বহুজাতিক প্রতিষ্ঠানের মার্কেটিং ম্যানেজার। তিনি প্রতিদিন সকালে ব্রেড, বাটার ও জেলি দিয়ে নাস্তা করেন। এরপর স্যুট, প্যান্ট, টাই ও জুতা পরিধান করে নিজের গাড়িতে অফিসে যান। ব্যবহার্য সামগ্রীর ক্ষেত্রে নামি-দামি ব্র্যান্ডই তার পছন্দ। অফিস থেকে ফেরার পথে মাঝেমাঝে ডাক্তারের চেম্বারে তিনি চেক-আপ করান। তিনি ছুটির দিনে পরিবারের সাথে বিনোদনমূলক জায়গায় বেড়াতে যান। মি. দিদার তার দৈনন্দিন জীবনে বিভিন্ন ধরনের পণ্য ব্যবহার করেন। এসব পণ্য তিনি নিজে উৎপাদন করেন না। এগুলো কোনো না কোনো শিল্প কারখানায় উৎপাদিত হয়ে তার কাছে আসে। আর বিপণনের মাধ্যমে এসব কার্যাবলি সম্পাদিত হয়। এর মাধ্যমে ভোক্তাদের চাহিদা, পছন্দ ও রুচি অনুযায়ী উৎপাদিত পণ্য সুষ্ঠুভাবে ভোক্তাদেরকে সরবরাহ করা হয়। এতে ভোক্তারা তাদের পছন্দের পণ্য ভোগ বা ব্যবহারের মাধ্যমে তাদের প্রয়োজন পূরণ করে। একইভাবে মি. দিদারও বিপণনের মাধ্যমে উৎপাদিত বা সরবরাহকৃত পণ্য ভোগ বা ব্যবহার করেন। সকাল থেকে শুরু করে রাতে ঘুমানোর আগ মুহূর্ত পর্যন্ত তিনি যেসব পণ্য বা সেবাসামগ্রী ব্যবহার করেন সবই বিপণনের অন্তর্ভুক্ত। তাই বলা যায়, মি. দিদারের জীবনে বিপণনের গুরুত্বপূর্ণ প্রভাব আছে।"
        }
      ]
    },
    {
      "number": "7",
      "uddipok": "মি. রাজ একজন ঘড়ি ব্যবসায়ী। উত্তরার মাসকট প্লাজায় তার শো-রুমটি অবস্থিত। তিনি সুইজারল্যান্ড থেকে উচ্চগুণসম্পন্ন ও প্রযুক্তিগতভাবে উন্নত ঘড়ি আমদানি করেন। তার টার্গেট ক্রেতারা পণ্যকে কীভাবে উপলব্ধি করে তার ওপর নির্ভর করে তিনি ঘড়ির মূল্য নির্ধারণ করেন। ফলে তার শো-রুমে ঘড়ির মূল্য উচ্চ হওয়া সত্ত্বেও তিনি কাঙ্ক্ষিত মুনাফা অর্জনে সক্ষম হয়েছেন।",
      "tag": "SPSC 25",
      "sub_questions": [
        {
          "label": "ক",
          "question": "সুবিধাজনক পণ্য কী?",
          "explanation": "যেসব পণ্য বা সেবা ক্রেতারা তাৎক্ষণিকভাবে এবং কম প্রচেষ্টায় সুবিধাজনক স্থান থেকে বারবার কিনতে পারেন সেগুলোকে সুবিধা পণ্য বলে।"
        },
        {
          "label": "খ",
          "question": "বাট্টা কীভাবে ক্রেতাকে পণ্য ক্রয়ে আগ্রহী করে তোলে? ব্যাখ্যা করো।",
          "explanation": "পণ্য বিক্রির সময় পণ্যের তালিকা মূল্য অপেক্ষা কম অর্থ নেওয়ার মাধ্যমে বাট্টা ক্রেতাকে পণ্য ক্রয়ে আগ্রহী করে তোলে। বাট্টা এক ধরনের মূল্যছাড়। সাধারণত নির্দিষ্ট সময়ের জন্য পণ্যের ওপর এটি কার্যকর থাকে। বাট্টার ফলে ক্রেতারা নির্ধারিত মূল্যের চেয়ে কিছুটা কমে পণ্য কিনতে পারে। এক্ষেত্রে সাধারণত নগদ অর্থ ছাড় দেওয়া হয়। ফলে ক্রেতারা পণ্য কিনতে আগ্রহী হয়।"
        },
        {
          "label": "গ",
          "question": "উদ্দীপকে উল্লিখিত পণ্যটি কোন ধরনের পণ্য? ব্যাখ্যা করো।",
          "explanation": "উদ্দীপকে উল্লিখিত পণ্যটি হলো ভোগ্য পণ্যের অন্তর্ভুক্ত বিশিষ্ট পণ্য। এ ধরনের পণ্য বিশেষ এবং স্বতন্ত্র বৈশিষ্ট্যসম্পন্ন হয়ে থাকে। আবার এগুলো সাধারণত উন্নতমানের এবং উচ্চ প্রযুক্তিসম্পন্ন হয়। এগুলোকে সহজে আলাদা করা যায় এবং দামও বেশি হয়ে থাকে। যেমন: রোলেক্স ঘড়ি, ল্যাপটপ, ডিএসএলআর ক্যামেরা প্রভৃতি। মি. রাজ একজন ঘড়ি ব্যবসায়ী। তার শো-রুম উত্তরার মাসকট প্লাজায় অবস্থিত। তিনি সুইজারল্যান্ড থেকে ঘড়ি আমদানি করে তার শো-রুমে বিক্রি করেন। এ ঘড়িগুলো সাধারণত উন্নতমানের ও আধুনিক প্রযুক্তিসম্পন্ন হয়ে থাকে। আবার এগুলোকে বাজারে প্রচলিত অন্য ঘড়িগুলোর মধ্য থেকে সহজেই স্বতন্ত্রভাবে চিহ্নিত করা যায়। এছাড়াও এ পণ্যগুলোর দাম বেশি হয়। এ বৈশিষ্ট্যগুলো বিশিষ্ট পণ্যের সাথে মিলে যায়। সুতরাং, উদ্দীপকে উল্লিখিত ঘড়ি হলো ভোগ্য পণ্যের অন্তর্ভুক্ত বিশিষ্ট পণ্য।"
        },
        {
          "label": "ঘ",
          "question": "মি. রাজের বিক্রয়কৃত পণ্যের মূল্য নির্ধারণে যে পদ্ধতি অনুসরণ করেন তা উল্লেখপূর্বক এর যথার্থতা মূল্যায়ন করো।",
          "explanation": "মি. রাজ পণ্যের মূল্য নির্ধারণে ভ্যালুভিত্তিক মূল্য নির্ধারণ করেছেন যা যথার্থ বলে আমি মনে করি। ভ্যালুভিত্তিক মূল্য নির্ধারণ পদ্ধতিতে পণ্যের মান, আকার-আকৃতি, ডিজাইন ও বাহ্যিক বৈশিষ্ট্যের প্রতি গুরুত্ব দেওয়া হয়। আবার পণ্য সম্পর্কে ক্রেতার উপলব্ধির বিষয়টি বেশি বিবেচনা করা হয়। এক্ষেত্রে পণ্যটিকে ক্রেতারা কতটুকু গুরুত্ব দিচ্ছে তার ওপর ভিত্তি করে পণ্যের মূল্য নির্ধারণ করা হয়। মি. রাজ সুইজারল্যান্ড থেকে উচ্চ গুণ ও মানের ঘড়ি আমদানি করেন। তিনি পণ্যমূল্য নির্ধারণে বিশেষ পদ্ধতি অনুসরণ করেন। এক্ষেত্রে ক্রেতারা পণ্যকে কীভাবে উপলব্ধি করে সে বিষয়টি তিনি গুরুত্বের সাথে বিবেচনা করেন। ফলে তার পণ্য উচ্চ মূল্য হওয়া সত্ত্বেও তিনি কাঙ্ক্ষিত মুনাফা অর্জনে সক্ষম হন। মি. রাজ পণ্যের মূল্য নির্ধারণের ক্ষেত্রে ক্রেতাদের পণ্য সম্পর্কে উপলব্ধি বিবেচনা করেন। অর্থাৎ, তিনি ভ্যালুভিত্তিক মূল্য নির্ধারণ পদ্ধতি অনুসরণ করেন। এ পদ্ধতি ব্যবহারের মাধ্যমে তিনি ক্রেতাদের মধ্যে পণ্য সম্পর্কে বিশেষ অনুভূতি সৃষ্টি করতে পারবেন। এর ফলে পণ্যটি কেনার পর ক্রেতারা নিজেদেরকে অন্যদের থেকে স্বতন্ত্র ভাবতে পারবে। এতে ক্রেতারা তার প্রতিষ্ঠানের ঘড়ি কিনতে উৎসাহী হবে। ফলে বিক্রি ও মুনাফার পরিমাণ, বাড়াতে এটি ভূমিকা রাখবে। এসব কারণে আমি মনে করি, মি. রাজের ভ্যালুভিত্তিক মূল্য নির্ধারণ পদ্ধতি অনুসরণ করা যথার্থ হয়েছে।"
        }
      ]
    },
    {
      "number": "8",
      "uddipok": "\"অরবিট বাংলাদেশ লিমিটেড\" উন্নত ব্র্যান্ডের কলম উৎপাদন করে। উক্ত কলমের উৎপাদন সংক্রান্ত তথ্য নিম্নরূপ: এককপ্রতিটি পরিবর্তনশীল ব্যয় ২০ টাকা মোট পরিবর্তনশীল ব্যয় ৫,৫০,০০০ টাকা প্রতি ইউনিট মোট উৎপাদন ৫০,০০০ একক মোট বিক্রয়ের পরিমাণ ২০,০০,০০০ টাকা বিক্রয়ের ওপর ট্যাক্স মুনাফা ২৫%",
      "tag": "SPSC 25",
      "sub_questions": [
        {
          "label": "ক",
          "question": "মার্কআপ মূল্য নির্ধারণ কী?",
          "explanation": "পণ্যের ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণের পদ্ধতিকে ব্যয়যোগ/মার্কআপ মূল্য নির্ধারণ বলে।"
        },
        {
          "label": "খ",
          "question": "\"মূল্য নির্ধারণের মাধ্যমে ব্যবসায় টিকে থাকে\"-ব্যাখ্যা করো।",
          "explanation": "পণ্যের উৎপাদন বা সংগ্রহ ব্যয়ের সাথে কাঙ্ক্ষিত মুনাফা যোগ করে পণ্যের মূল্য নির্ধারণ করা হয়। প্রতিযোগিতায় টিকে থাকার উদ্দেশ্যে পণ্যের মূল্য নির্ধারণ করা হয়। এক্ষেত্রে প্রতিযোগী প্রতিষ্ঠান পণ্যের সে দাম রাখে। অন্য প্রতিষ্ঠাকে তার সাথে সামঞ্জস্য রেখে দাম নির্ধারণ করতে হয়। তাছাড়া মূল্য নির্ধারণের ক্ষেত্রে কোন পদ্ধতি ব্যবহার করা উত্তম তা নির্বাচন করাও গুরুত্বপূর্ণ। কেননা কাম্য মূল্য অপেক্ষা কম মূল্য ধার্য করলে মুনাফা কম হবে। আবার, বেশি মূল্য ধার্য করলে পণ্যের চাহিদা কমে যাওয়ার সম্ভাবনা থাকে। তাই উপযুক্ত মূল্য নির্ধারণের মাধ্যমে ব্যরসায় টিকে থাকে।"
        },
        {
          "label": "গ",
          "question": "উদ্দীপকে উল্লিখিত উন্নত ব্র্যান্ডের প্রতিটি কলমের বিক্রয়মূল্য নির্ণয় করো।",
          "explanation": "কোনো পণ্য বা সেবা দেওয়ার জন্য বিক্রেতা ক্রেতার কাছ থেকে যে অর্থ নেয় সেটিই ঐ পণ্য বা সেবাটির বিক্রয়মূল্য। পণ্য বা সেবার ক্রয়মূল্য কিংবা মোট উৎপাদন ব্যয়ের সাথে প্রত্যাশিত মুনাফা যোগ করে বিক্রয়মূল্য নির্ণয় করা হয়। 'অরবিট বাংলাদেশ লিমিটেড' একটি কলম উৎপাদনকারী প্রতিষ্ঠান। এর- পরিবর্তনশীল ব্যয় = ২০ টাকা (এককপ্রতি) মোট স্থায়ী ব্যয় = ৫,৫০,০০০ টাকা মোট প্রত্যাশিত উৎপাদনের পরিমাণ ৫০,০০০ একক এবং মোট বিনিয়োগের পরিমাণ= ২০,০০,০০০ টাকা এবং বিক্রির ওপর মুনাফার হার = ২৫% প্রতিষ্ঠানটির এককপ্রতি উৎপাদন ব্যয় = এককপ্রতি পরিবর্তনশীল ব্যয় + মোট স্থায়ী ব্যয় (টাকা)/মোট উৎপাদনের পরিমাণ (একক) = ২০ + ৫,৫০,০০০/৫০,০০০ = ২০ + ১১ = ৩১ টাকা এখন প্রতিষ্ঠানটি তার উৎপাদিত পণ্যের এককপ্রতি বিক্রয়মূল্য নিচের সূত্রটির সাহায্যে বের করতে পারবে। এককপ্রতি বিক্রয়মূল্য = এককপ্রতি উৎপাদন ব্যয় + প্রত্যাশিত মুনাফা হার × বিনিয়োগকৃত মূলধন/প্রত্যাশিত উৎপাদনের পরিমাণ = ৩১ + ০.২৫ × ২০,০০,০০০/৫০,০০০ টাকা = ৩১ + ১০ টাকা = ৪১ টাকা সুতরাং, 'অরবিট বাংলাদেশ লিমিটেড'-এর প্রতিটি কলমের বিক্রয়মূল্য হলো ৪১ টাকা।"
        },
        {
          "label": "ঘ",
          "question": "উদ্দীপকে উল্লিখিত তথ্যের ভিত্তিতে উন্নত ব্র্যান্ডের কলমের ভারসাম্য বিন্দু নির্ণয়পূর্বক তোমার মতামত ব্যক্ত করো।",
          "explanation": "ভারসাম্য বিন্দু হলো এমন একটি অবস্থা, যেখানে প্রতিষ্ঠানের মোট আয় ও মোট ব্যয় সমান হয়। এ বিন্দুর থেকে পণ্য বিক্রির পরিমাণ কম হলে প্রতিষ্ঠানের লোকসান হবে। অন্যদিকে, ভারসাম্য বিন্দুর থেকে পণ্য বিক্রির পরিমাণ বেশি হলে প্রতিষ্ঠানের মুনাফা অর্জিত হবে। এখানে 'অরবিট বাংলাদেশ লিমিটেড'- এর মোট স্থায়ী ব্যয় = ৫,৫০,০০০ টাকা এককপ্রতি বিক্রয়মূল্য = ৪১ টাকা (গ-থেকে পাওয়া) এককপ্রতি পরিবর্তনশীল ব্যয় = ২০ টাকা প্রতিষ্ঠানটির ভারসাম্য বিন্দু = মোট স্থায়ী ব্যয়/এককপ্রতি বিক্রয়মূল্য – এককপ্রতি পরিবর্তনশীল ব্যয় = ৫,৫০,০০০/৪১ - ২০ একক = ৫,৫০,০০০/২১ একক = ২৬,১৯০.৪৭ বা ২৬,১৯০ একক। 'অরবিট বাংলাদেশ লিমিটেড'-এর ভারসাম্য বিন্দু হচ্ছে ২৬,১৯০ একক। অর্থাৎ প্রতিষ্ঠানটির কলম বিক্রি যদি ২৬,১৯০ এককের কম হয়, তবে লোকসান হবে। আর যদি মুনাফা অর্জন করতে চায় তাহলে প্রতিষ্ঠানটিকে ২৬,১৯০ এককের বেশি কলম বিক্রি করতে হবে।"
        }
      ]
    },
    {
      "number": "9",
      "uddipok": "বগুড়ার বিখ্যাত 'হাসান টেইলার্স' শীতকালে ব্লেজারের কাপড়ের মূল্য ও মেকিং চার্জ পুনঃনির্ধারণ করে। প্রতিষ্ঠানটি বিক্রয়কৃত ব্লেজারের কাপড়ের ক্ষেত্রে ২৫% এবং মেকিং চার্জের ওপর ৩০% ছাড় দেয়। এর ফলে অন্যান্য সময়েও তাদের বিক্রীত কাপড়ের চাহিদা বিদ্যমান থাকে। এজন্য ব্লেজারের কারিগরদের অলস সময় কাটাতে হয় না।",
      "tag": "SPSC 25",
      "sub_questions": [
        {
          "label": "ক",
          "question": "'শপিং পণ্য' কী?",
          "explanation": "যেসব পণ্য ক্রেতারা পূর্বপরিকল্পনা অনুযায়ী বিভিন্ন দোকান ঘুরে পণ্যের মূল্য, মান, ডিজাইন, সাইজ প্রভৃতি তুলনা করে কেনে সেগুলোকে শপিং পণ্য বলে।"
        },
        {
          "label": "খ",
          "question": "সুবিধাজনক পণ্য এককভাবে ক্রয় করা হয় কেন? ব্যাখ্যা করো।",
          "explanation": "এ ধরনের পণ্য সাধারণত ভোক্তার নিয়মিত ভোগ বা ব্যবহার করে থাকে। এজন্য ক্রেতারাও পণ্য বৃহৎ পরিসরে না কিনে নিত্যদিনের প্রয়োজন অনুসারে কম করে কিনে থাকে। এক্ষেত্রে তাদের পুনঃবিক্রয় বা ব্যবসায়িক কোনো উদ্দেশ্য থাকে না। তাই বলা যায় সুবিধা পণ্য এককভাবে ক্রয় করা হয়।"
        },
        {
          "label": "গ",
          "question": "'হাসান টেইলার্স'-এর বিক্রীত পণ্যটি কোন ধরনের ভোগ্য পণ্য? ব্যাখ্যা করো।",
          "explanation": "নিম্নের অনুরূপঃ 'মেট্রো টেইলার্স এন্ড ফেব্রিকস' কর্তৃক বিক্রীত পণ্যটি শপিং পণ্য। ক্রেতারা যেসব পণ্য নিয়মিত ক্রয় করে না; বরং পূর্বপরিকল্পনা অনুযায়ী মূল্য, মান, উপযোগিতা ইত্যাদি বিবেচনা করে সিদ্ধান্ত নিয়ে ক্রয় করে তাকে শপিং পণ্য বলে। যেমন- আসবাবপত্র, গাড়ি, ফ্রিজ, পোশাক ইত্যাদি। ভোগ্যপণ্যের অনেকগুলো শ্রেণিবিভাগের মধ্যে মেট্রো টেইলার্স অ্যান্ড ফেব্রিকস কর্তৃক বিক্রীত পণ্যটি হলো শপিং পণ্য। কারণ যেসব পণ্য ক্রেতারা পূর্বপরিকল্পনা অনুসারে বিভিন্ন দোকান ঘুরে মূল্য, গুণাগুণ, সাইজ, ডিজাইন প্রভৃতি বৈশিষ্ট্য তুলনা করে ক্রয় করে, তাকে শপিং পণ্য বলে। অলংকার, পোশাক-পরিচ্ছদ, জুতো, ঘড়ি, টেলিভিশন প্রভৃতি শপিং পণ্যের উদাহরণ। এ ধরনের পণ্য নিয়মিত ও ঘন ঘন ক্রয় করা হয় না। শপিং পণ্য ভোক্তার সামাজিক মর্যাদার প্রতীক।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটি ব্লেজারের কাপড় ও মেকিং চার্জের ক্ষেত্রে যে বাট্টা প্রদান করেছে তার যথার্থতা মূল্যায়ন করো।",
          "explanation": "নিম্নের অনুরূপঃ উদ্দীপকে উল্লিখিত প্রতিষ্ঠানটি স্যুটের কাপড় বিক্রয় ও মেকিং চার্জের ক্ষেত্রে যে বাট্টা প্রদান করেছে তা যৌক্তিক ও যথার্থ হয়েছে বলে আমি মনে করি। যে সকল পণ্য মৌসুমভিত্তিক হয় এবং মৌসুমের বাইরে ঐ পণ্য বিক্রি করার জন্য ক্রেতাদের যে বাট্টা প্রদান করা হয়, তাকে মৌসুমি বাট্টা বলে। উদ্দীপকে উল্লিখিত প্রতিষ্ঠানটি স্যুটের কাপড় বিক্রয় ও মেকিং চার্জের ক্ষেত্রে যে বাট্টা প্রদান করে, তাকে মৌসুমি বাট্টা বলে। গ্রীষ্মকালে স্যুটের কাপড়ের তেমন চাহিদা থাকে না বলে মেট্রো টেইলার্স অ্যান্ড ফেব্রিকস স্যুটের কাপড়ের ক্ষেত্রে ১০% এবং এর মেকিং চার্জের ওপর ২০% ছাড় দেয়। ফলে গ্রীষ্মকালেও তাদের কাপড়ের চাহিদা বেড়ে যায়। এই মৌসুমি বাট্টার ফলে মৌসুম ছাড়াও পণ্যের চাহিদা থাকে এবং এর ফলে পণ্যের প্রসার হয় এবং বিক্রিতে কোনো প্রকার অসুবিধায় পড়তে হয় না। এতে ক্রেতা বা ভোক্তা এবং বিক্রেতা উভয়েই লাভজনক অবস্থায় থাকে। উদ্দীপকে 'মেট্রো টেইলার্স অ্যান্ড ফেব্রিকস' এর স্যুটের কাপড়ের মূল্য ও মেকিং চার্জ এ বাট্টা প্রদান করে। ফলে এর বিক্রয় চাহিদা বিদ্যমান। থাকে। এক্ষেত্রে মৌসুমি বাট্টার গুরুত্ব ও প্রয়োজনীয়তা পরিলক্ষিত হয়। কেননা মূল্য ছাড় প্রতিষ্ঠানটিকে অফ সিজনেও সচল রাখে। সুতরাং বলা যায়, মৌসুমি বাট্টার কারণেই উদ্দীপকের প্রতিষ্ঠানের বিক্রয় ক্রমাগতভাবে চলতে থাকে, যা তাদের কাঙ্ক্ষিত মুনাফা অর্জনকে আরও ত্বরান্বিত করেছে।"
        }
      ]
    },
    {
      "number": "10",
      "uddipok": "মি. রাজ্জাক একজন নামকরা ব্যবসায়ী। দেশীয় বাজারের পাশাপাশি আন্তর্জাতিক বাজারে তিনি বিপণন কর্মকান্ড পরিচালনা করেন। প্রতিটি বিপণন কাজ তিনি সুপরিকল্পিতভাবে বাস্তবায়ন ও নিয়ন্ত্রণ করেন। ফলস্বরূপ অল্প সময়ের মধ্যে সাফল্য অর্জন করেন এবং দেশের উন্নয়নে গুরুত্বপূর্ণ অবদান রেখে চলেছেন।",
      "tag": "SPSC 25",
      "sub_questions": [
        {
          "label": "ক",
          "question": "চাহিদা কী?",
          "explanation": "কোনো কিছু পাওয়ার আকাঙ্ক্ষা, কাঙ্ক্ষিত পণ্য বা সেবা কেনার সামর্থ্য এবং অর্থ ব্যয়ের ইচ্ছা থাকলে তাকে চাহিদা বলে।'"
        },
        {
          "label": "খ",
          "question": "\"বিপণন একটি গতিশীল প্রক্রিয়া\"- ব্যাখ্যা করো।",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে। সময়ের সাথে সাথে ভোক্তার জীবনযাত্রার মান, রুচি, পছন্দ, ক্রয়ক্ষমতা, ক্রয় আচরণ প্রভৃতির পরিবর্তন হয়। এরূপ পরিবর্তনের সাথে তাল মিলিয়ে ভোক্তাকে সন্তুষ্ট করতে বিপণনকারীকে বিভিন্ন কার্যাবলি সম্পন্ন করতে হয়। অর্থাৎ, বিপণন কার্যাকুলি সময়ে সময়ে পরিবর্তিত হয়। তাই বলা হয়, বিপণন একটি গতিশীল প্রক্রিয়া।"
        },
        {
          "label": "গ",
          "question": "উদ্দীপকে বিপণনের কোন বৈশিষ্ট্য ফুটে উঠেছে? ব্যাখ্যা করো।",
          "explanation": "উদ্দীপকে বিপণনের 'ব্যবস্থাপকীয় প্রক্রিয়া' বৈশিষ্ট্যটি ফুটে উঠেছে। সুষ্ঠুভাবে বিপণন কার্যাবলি পরিচালনা করতে পরিকল্পনা তৈরি, সংগঠন, কর্মীসংস্থান, নির্দেশনা, প্রেষণা, সমন্বয়সাধন ও নিয়ন্ত্রণ কর্মসূচি গ্রহণ করতে হয়। এসব কর্মসূচি ব্যবস্থাপকীয় কার্যাবলির অন্তর্ভুক্ত। তাই বিপণনকে ব্যবস্থাপকীয় প্রক্রিয়া হিসেবে গণ্য করা হয়। উদ্দীপকের মি. রাজ্জাক একজন নামকরা ব্যবসায়ী। দেশীয় ও আন্তর্জাতিক বাজারে তিনি বিপণন কর্মকান্ড পরিচালনা করেন। প্রতিটি বিপণন কাজ তিনি সুপরিকল্পিতভাবে বাস্তবায়ন ও নিয়ন্ত্রণ কার্যাদি সম্পন্ন করে থাকেন। ফলে তার কাজগুলো যথাযথভাবে সম্পাদিত হয়। এতে অল্প সময়ে তিনি সাফল্য অর্জন করেন। মি. রাজ্জাকের গৃহীত বাস্তবায়ন ও নিয়ন্ত্রণ কার্যাবলি ব্যবস্থাপকীয় কার্যাবলির অন্তর্ভুক্ত। তাই বলা যায়, উদ্দীপকে বিপণনের 'ব্যবস্থাপকীয় প্রক্রিয়া' বৈশিষ্ট্যটি ফুটে উঠেছে।"
        },
        {
          "label": "ঘ",
          "question": "মি. রাজ্জাকের কার্যক্রমের মাধ্যমে দেশের অর্থনৈতিক উন্নয়ন সাধিত হচ্ছে\"- বিশ্লেষণ করো।",
          "explanation": "\"মি. রাজ্জাকের কার্যক্রমের মাধ্যমে দেশের অর্থনৈতিক উন্নয়ন সাধিত হচ্ছে\"- উক্তিটি যথার্থ। দেশের অর্থনৈতিক উন্নয়নে বিপণনের গুরুত্ব অপরিসীম। কেননা এর মাধ্যমে ভোক্তার চাহিদা পূরণের পাশাপাশি অনেকের কর্মসংস্থান হয়। এতে জীবনযাত্রার মান বাড়ে। তাছাড়া এটি অভ্যন্তরীণ বাণিজ্যের গণ্ডি পেরিয়ে বৈদেশিক বাণিজ্যের মাধ্যমে অর্থনীতিতে গুরুত্বপূর্ণ অবদান রাখে। উদ্দীপকের মি. রাজ্জাক ব্যবসায়িক কার্যক্রম পরিচালনা করেন। তিনি দেশীয় ও আন্তর্জাতিক বাজারে বিপণনের কাজ চালিয়ে আসছেন। প্রতিটি বিপণন কাজ তিনি সুষ্ঠুভাবে বাস্তবায়ন ও নিয়ন্ত্রণ করেন। ফলস্বরূপ অল্প সময়ের মধ্যে তিনি সাফল্য অর্জন করেন। এর পাশাপাশি দেশের অর্থনৈতিক উন্নয়নেও তিনি গুরুত্বপূর্ণ অবদান রেখে চলেছেন। মি. রাজ্জাক তার কার্যক্রমের মাধ্যমে ভোক্তাদের চাহিদা পূরণ করছেন। এর মাধ্যমে তিনি চাহিদা ও যোগানের সমতা বিধান করছেন। তাছাড়া দেশ-বিদেশে কাজের বিস্তৃতি ঘটায় বিপুলসংখ্যক লোকের কর্মসংস্থান। সৃষ্টি করতে তিনি সক্ষম হবেন। আবার, বৈদেশিক বাণিজ্যের মাধ্যমে বৈদেশিক মুদ্রা অর্জন করতে পারবেন, যা যেকোনো দেশের অর্থনীতির মূল চালিকাশক্তি। ফলে সামগ্রিকভাবে দেশের জাতীয় আয় বাড়বে এবং বোকরত্বের হার কমবে। এভাবে মি. রাজ্জাক দেশের অর্থনেতিক উন্নয়নে ইতিবাচক ভূমিকা রাখছেন। তাই আমি মনে করি, উল্লিখিত উক্তিটি সম্পূর্ণ যথার্থ।"
        }
      ]
    },
    {
      "number": "11",
      "uddipok": "গ্রামীণফোন দেশের বৃহৎ ও স্বনামধন্য মোবাইল কোম্পানি। এ প্রতিষ্ঠানটি সবসময় ক্রেতাদের উন্নতমানের সেবা প্রদান করে আসছে। তাছাড়া গ্রাহকদের অনুগত ও স্থায়ী ক্রেতায় পরিণত করার লক্ষ্যে সফলভাবে বিভিন্ন কৌশল গ্রহণ করে আসছে। বর্তমানে প্রতিষ্ঠানটি গ্রাহকদের নতুন নতুন চাহিদা পূরণেও যথেষ্ট সক্ষমতা প্রদর্শন করেছে। ফলে গ্রাহকদের প্রত্যাশা যথাযথভাবে পূরণ করা সম্ভব হচ্ছে।",
      "tag": "SPSC 25",
      "sub_questions": [
        {
          "label": "ক",
          "question": "বিপণন যুগ কী?",
          "explanation": "যে সময়কালে বিপণনকারী প্রতিষ্ঠানগুলো ভালো মানের পণ্য উৎপাদনের পাশাপাশি সর্বোচ্চ ক্রেতা সন্তুষ্টি নিশ্চিত করে পণ্য বিপণনে গুরুত্ব দেয় সেই সময়কালকে বিপণন যুগ বলে।"
        },
        {
          "label": "খ",
          "question": "ক্রেতা সন্তুষ্টি বলতে কী বোঝ? ব্যাখ্যা করো।",
          "explanation": "পণ্যের উপযোগ ভোগ বা ব্যবহারের পর ক্রেতা যে অনুভূতি প্রকাশ করে তাই হলো ক্রেতা সন্তুষ্টি। কোনো পণ্য ব্যবহার বা ভোগের পূর্ব অভিজ্ঞতা, সহযোগী ও বন্ধু-বান্ধবের মন্তব্য এবং বিপণনকারীর স্তথ্যের ভিত্তিতে ভোক্তার মনে পণ্য সম্পর্কে ধারণা বা প্রত্যাশা গড়ে ওঠে। প্রত্যাশার তুলনায় পণ্যের কার্যকারিতা কম হলে ক্রেতা অসন্তুষ্ট হন। পণ্যের কার্যকারিতা এবং প্রত্যাশা একই হলে ক্রেতারা সন্তুষ্ট হন। ক্রেতা সন্তুষ্টি যত বেশি হয়, পণ্যের বাজার ততই প্রসারিত হয়।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটির প্রাথমিক কার্যক্রমের সাথে বিপণন ক্রমবিকাশের কোন যুগের সাদৃশ্য রয়েছে? ব্যাখ্যা করো।",
          "explanation": "উদ্দীপকে প্রতিষ্ঠানটির প্রাথমিক কার্যক্রমের সাথে, বিপণন যুগের সাদৃশ্য আছে। ১৯৫০ সালের পর থেকে বিপণন যুগ শুরু হয়। এ যুগে ক্রেতারা সচেতন হয়ে ওঠে এবং ভালো মানের পণ্য প্রত্যাশা করে। তাই ব্যবসায় প্রতিষ্ঠানগুলো তাদের মানসম্মত পণ্য সরবরাহ করে সর্বোচ্চ সন্তুষ্টি অর্জনে প্রয়োজনীয় কৌশল গ্রহণ করে। 'গ্রামীণফোন' দেশের বৃহৎ ও স্বনামধন্য মোবাইল কোম্পানি। প্রতিষ্ঠানটি সবসময় ক্রেতাদের উন্নতমানের সেবা দিয়ে আসছে। তাছাড়া প্রতিষ্ঠানটি গ্রাহকদের স্থায়ী ও অনুগত ক্রেতায় পরিণত করতে চায়। তাই ক্রেতা সন্তুষ্টি অর্জনে তারা নীতি ও কৌশলে পরিবর্তন আনে। অর্থাৎ, এখানে ক্রেতাকে কেন্দ্র করে সমগ্র কার্যক্রম পরিচালিত হচ্ছে। এটি প্রতিষ্ঠান ও গ্রাহক উভয়ের জন্যই ইতিবাচক একটি ব্যাপার। আর উল্লিখিত বিষয়গুলো বিপণন যুগের বৈশিষ্ট্য। তাই বলা যায়, উদ্দীপকের প্রতিষ্ঠানটির প্রাথমিক কার্যক্রমের সাথে বিপণন যুগের সাদৃশ্য আছে।"
        },
        {
          "label": "ঘ",
          "question": "উদ্দীপকে প্রতিষ্ঠানটির বর্তমানে গ্রাহকদের প্রত্যাশা পূরণের মূল কারণ কী বলে তুমি মনে করো? বিপণনের বৈশিষ্ট্যপূর্বক মতামত দাও।",
          "explanation": "উদ্দীপকে প্রতিষ্ঠানটির বর্তমান গ্রাহকদের প্রত্যাশা পূরণের মূল কারণ ক্রেতা সন্তুষ্টি অর্জন, যা বিপণনের একটি-বৈশিষ্ট্য। বিপণন ব্যবস্থার সফলতা অনেকাংশে নির্ভর করে ক্রেতা সন্তুষ্টির ওপর। ক্রেতারা কেমন পণ্য কিনতে চায়, তাদের রুচি, চাহিদা, পছন্দ প্রভৃতি বিবেচনা করে পণ্য সরবরাহ করলে ক্রেতা সন্তুষ্টি অর্জিত হয়। অর্থাৎ, প্রত্যাশা অনুযায়ী পণ্য সরবরাহ করলেই ক্রেতা সন্তুষ্টি অর্জন সহজ হয়। 'গ্রামীণফোন' দেশের বৃহৎ ও স্বনামধন্য মোবাইল কোম্পানি। প্রতিষ্ঠানটি গ্রাহকদের সবসময় উন্নতমানের সেবা প্রদান করে আসছে। বর্তমানে প্রতিষ্ঠানটি গ্রাহকদের নতুন নতুন চাহিদা পূরণে সক্ষমতা প্রদর্শন করেছে। ফলে গ্রাহকদের প্রত্যাশা যথাযথভাবে পূরণ করা সম্ভব হচ্ছে। এভাবে প্রতিষ্ঠানটির ক্রেতা সন্তুষ্টি বাড়ছে। ক্রেতা সন্তুষ্টি অর্জনের মাধ্যমে যেকোনো প্রতিষ্ঠান খুব সহজেই সফলতা অর্জন করতে পারে। এক্ষেত্রে প্রতিষ্ঠানটিকে গ্রাহকদের চাহিদা, রুচি ও পছন্দ অনুযায়ী পণ্য বা সেবা সরবরাহ করতে হয়। গ্রামীণফোনও গ্রাহকদের প্রত্যাশা অনুযায়ী সেবা দিচ্ছে। এতে গ্রাহকের চাহিদা ও প্রয়োজন যথাযথভাবে পূরণ হচ্ছে। ফলে গ্রাহকের সন্তুষ্টি অর্জন সম্ভব হচ্ছে। আর সন্তষ্ট গ্রাহকরা নিজে সেবা গ্রহণের পাশাপাশি অন্য গ্রাহকদেরকেও প্রতিষ্ঠানটির সেবা নিতে উৎসাহী করে তোলে। এতে প্রতিষ্ঠানটির গ্রাহক সংখ্যা ও সুনাম বাড়ে। তাই বলা যায়, 'গ্রামীণফোন'-এর বর্তমান গ্রাহকদের প্রত্যাশা পূরণের মূল কারণ ক্রেতা বা গ্রাহক সন্তুষ্টি অর্জন করা।"
        }
      ]
    }
  ]
}