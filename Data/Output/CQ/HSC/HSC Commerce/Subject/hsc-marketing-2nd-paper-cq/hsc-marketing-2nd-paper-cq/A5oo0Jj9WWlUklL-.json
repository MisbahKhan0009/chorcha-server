{
  "title": "রাজশাহী বোর্ড ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "মি. জামিল একটি পোশাক প্রস্তুতকারী প্রতিষ্ঠানের মালিক। আধুনিক ও রুচিশীল পোশাক উৎপাদনের প্রতি তিনি সচেষ্ট আন্তরিক হওয়ায় বাজারে তার উৎপাদিত পণ্যের চাহিদা ব্যাপক। কিন্তু বর্তমানে বেশ কিছু প্রতিষ্ঠান পরিবেশবান্ধব ও মৌসুম ভিত্তিক পোশাক উৎপাদন ও বাজারজাত করায় মি.জামিলের প্রতিষ্ঠানটির বিক্রয় তুলনামূলকভাবে হ্রাস পাচ্ছে।অপরদিকে নতুন প্রতিষ্ঠানগুলো সুনাম ছড়িয়ে পড়ছে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "অর্থের বিনিময়ে বিক্রেতার নিকট হতে পণ্য বা সেবা সামগ্রির মালিকানা ক্রেতার নিকট হস্তান্তরিত হওয়াকে বিক্রয় বলে।"
        },
        {
          "label": "খ",
          "question": "",
          "explanation": "বিপণন হচ্ছে একটি প্রক্রিয়া যার মাধ্যমে কোম্পানিগুলো ক্রেতাদের জন্য ভালো সৃষ্টি করে এবং বিনিময়ে তাদের নিকট হতে ভ্যালু অর্জুনের লক্ষ্যে দৃঢ় ক্রেতা সম্পর্ক গড়ে তোলে।  বিপণন দুই ভাবে কর্মসংস্থানের সৃষ্টি করে। একটি হলো প্রত্যক্ষভাবে, এক্ষেত্রে বিপণন কার্যাবলী সম্পাদনে জনগণকে নিয়োজিত করে এবং অন্যটি হলো পরোক্ষভাবে, উৎপাদন বৃদ্ধি করে শিল্পায়নের মাধ্যমে। পরিবহন গুতামজাতকরণ বিজ্ঞাপন প্রচার ইত্যাদি কর্মক্ষেত্র তৈরি করে সেখানে প্রয়োজনীয় জনশক্তি নিয়োগ দিয়ে বিপণন কর্মসংস্থানের সুযোগ সৃষ্টি করে। আবার বিক্রয় বৃদ্ধি পেলে স্বাভাবিকভাবেই উৎপাদন বৃদ্ধি পায়। সেখানেও প্রচুর লোকের কর্মসংস্থান সৃষ্টি হয়।"
        },
        {
          "label": "গ",
          "question": "",
          "explanation": "উল্লিখিত উদ্দীপকে মি. জামিল বিপণননের মৌলিক ধারণা বিপণন অর্পণের উপর গুরুত্ব দিয়েছে। মানুষের অভাব ও চাহিদা পূরণে বিপণনকারী যা কিছু বাজারে উপস্থাপন করে তাকে বিপণন অর্পণ বলে। পণ্য, সেবা ও অভিজ্ঞতা বিপণন অর্পণের অন্তর্গত। এসব কিছু ভোক্তাদের অভাব মোচনের জন্য বাজারে উপস্থাপন করা হয়। উদ্দীপকে জামিল একটি পোশাক প্রস্তুতকারী প্রতিষ্ঠানের মালিক। আধুনিক ও রুচিশীল পোশাক উৎপাদনের প্রতি তিনি যথেষ্ট আন্তরিক হাওয়ায় বাজারে তার উৎপাদিত পণ্যের চাহিদা ব্যাপক। এখানে উল্লেখ্য, তার উৎপাদিত পোশাক একটি পণ্য যা মানুষের অভাব পূরণ করে। এছাড়া উক্ত পণ্যটি বিক্রয়ের জন্য বিভিন্নভাবে উপস্থাপন করা হয়েছে। তাই বলা যায়, মি. জামিল বিপণনের মৌলিক ধারণার বিপণন অর্পণের উপর গুরুত্ব দিয়েছেন।"
        },
        {
          "label": "ঘ",
          "question": "",
          "explanation": "উদ্দীপকের নতুন প্রতিষ্ঠানগুলোর সফলতার কারণ হচ্ছে সামাজিক বিপণন যুগ অনুসরণ করে বিপণন কর্মকাণ্ড সম্পাদন করা। বিপণনের যে যুগে ক্রেতার চাহিদার প্রতি গুরুত্ব দেওয়ার পাশাপাশি পরিবেশ ও সমাজের মানুষের প্রতি গুরুত্বপূর্ণ প্রদান করা হয় তাকে সামাজিক বিপণন যুগ বলে।এ যুগে সমাজের বিভিন্ন দিককে গুরুত্ব দেওয়া হয় এবং বিপণনের এমন কোন কাজ করা হয় না যা সমাজ বা পরিবেশের ক্ষতি করে। উদ্দীপকে জামিল একটি পোশাক প্রস্তুতকারী প্রতিষ্ঠানের মালিক। বাজারে তার উৎপাদিত পণ্যের চাহিদা ব্যাপক থাকলেও তিনি বর্তমানে বেশ কিছু প্রতিষ্ঠান পরিবেশবান্ধব ও মৌসুম ভিত্তিক পোশাক উৎপাদন করায় তার প্রতিস্থানের বিক্রয় তুলনামূলকভাবে কমে যাচ্ছে। অপরদিকে নতুন প্রতিষ্ঠানগুলো সুনাম ছড়িয়ে পড়ছে। এখানে দেখা যাচ্ছে, অন্যান্য প্রতিষ্ঠানের বিক্রয় বৃদ্ধির কারণ হলো পরিবেশবান্ধব পণ্য উৎপাদন ও বিবরণ করা যা বিপণনের সামাজিক বিপণন যুগকে প্রকাশ করে। সামাজিক বিপনন যুগ এমন একটি যুগ যেখানে পরিবেশ ও সমাজের মানুষকে সর্বোচ্চ গুরুত্ব দেওয়া হয়। মূলত ১৯৭০ সালের পর থেকে এ যুগের আবির্ভাব ঘটে। এ যুগের মূল প্রতিপাদ্য বিষয় হচ্ছে বিপণনে সমাজের প্রতি গুরুত্ব দেওয়া ও পরিবেশ ক্ষতিকারক কর্মকান্ড বর্জন করা। উদ্দীপকেও নতুন প্রতিষ্ঠানগুলো পরিবেশবান্ধব পণ্য উৎপাদন করে যা সামাজিক বিপণন যুগকে নির্দেশ করে। তাই বলা যায়, মি. জামিলের বিক্রয় কমে গেলেও তাদের বিক্রয় বৃদ্ধি পেতে থাকে।"
        }
      ]
    },
    {
      "number": "2",
      "uddipok": "জনাব হাফিজ স্বল্প মূলধন বিনিয়োগ করে একটি নার্সারি প্রতিষ্ঠা করেন।কম পরিচিতি থাকায় প্রথম দিকে তিনি খুব বেশি মুনাফা লাভ করতে পারেননি। তাই তিনি স্থানীয় বিভিন্ন বাজারে চারা বিক্রি শুরু করেন। প্রতিটি বাজারে কমিশন ভিত্তিতে স্থানীয় বিক্রয় কর্মী নিয়োগ দেন। এর ফলে তার প্রতিষ্ঠানের পরিচিতি বৃদ্ধির পাশাপাশি কাঙ্ক্ষিত মুনাফা অর্জনের সক্ষম হয়।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "কোন পণ্য বা সেবার বর্তমান ও সম্ভাব্য ক্রেতা সমষ্টিকে  বাজার বলে।"
        },
        {
          "label": "খ",
          "question": "",
          "explanation": "যেসব নিয়ন্ত্রণ যোগ্য পক্ষ, শক্তি ও উপাদান বিপণন কার্যক্রমে প্রত্যক্ষভাবে প্রভাব বিস্তার করে সেগুলোকে ব্যষ্টিক পরিবেশ বলে।  বিপণনের ব্যাষ্টিক পরিবেশের উপাদান গুলো হল-কোম্পানি, সরবরাহকারী, মধ্যস্থ ব্যবসায়ী, ক্রেতা, প্রতিযোগী, জনগোষ্ঠী ইত্যাদি। ব্যষ্টিক পরিবেশের এ উপাদান গুলোর ওপর বিপণকারীর প্রত্যক্ষ বা পরোক্ষভাবে নিয়ন্ত্রণ থাকে। যেমন- কোম্পানির প্রতিটি বিভাগ ও উপরের বিভাগের উপর কোম্পানির সরাসরি নিয়ন্ত্রণ বিদ্যমান। তাছাড়া অন্যান্য উপাদানের কোনটির ওপর প্রত্যক্ষ আবার কোনটির ওপর পরোক্ষ নিয়ন্ত্রণ ব্যবস্থা আরোপ করা যায়। তাই, বিপণনের ব্যষ্টিক পরিবেশের উপাদান গুলোকে বিপণনকারীর নিয়ন্ত্রণ যোগ্য উপাদান হিসেবে গণ্য করা হয়।"
        },
        {
          "label": "গ",
          "question": "",
          "explanation": "জনাব হাফিজের কার্যক্রমের মাধ্যমে বিপণনের বিক্রয় যুগের দিকটি নির্দেশ করে। বিপনণের যে যুগে ক্রেতাদের আকৃষ্ট করার জন্য বিক্রয় প্রসার কৌশলের উন্নয়ন ঘটে তাকে বিক্রয় যুগ বলে। ১৯৫০ সাল পর্যন্ত সময়কে বিক্রয় যুগ বলা হয়। এ সময় বিভিন্ন আক্রমণাত্মক কৌশল ব্যবহার করা হয় এবং বিক্রয় বাহিনীর আবির্ভাব ঘটে। উদ্দীপকে জনাব হাফিজ সল্পপুজি বিনিয়োগ করে একটি নার্সারি প্রতিষ্ঠা করেন।কম পরিচিতি থাকায় প্রথম দিকে তিনি খুব বেশি মুনাফা লাভ করতে পারেননি। তাই তিনি স্থানীয় বিভিন্ন বাজারে চারা বিক্রি শুরু করেন। প্রতিটি বাজারে কমিশন ভিত্তিতে স্থানীয় বিক্রয় কর্মী নিয়োগ দেন। দেখা যাচ্ছে, প্রতিষ্ঠানটি ক্রেতাদের মনোযোগ আকর্ষণ করার জন্য বিভিন্ন ধরনের বিপনণ প্রমোশন ব্যবস্থা নেন। এছাড়া বিক্রয় কর্মী নিয়োগ করেন যা বিপণনের বিক্রয়ের যুক্তি নির্দেশ করে।"
        },
        {
          "label": "ঘ",
          "question": "",
          "explanation": "\"সঠিক বাজারজাতকরণ কৌশল মুনাফা বৃদ্ধিতে সহায়তা করে\"- এ ধারণার সাথে আমি একমত। সর্বোচ্চ ভ্যালু সৃষ্টি ও প্রদানের মাধ্যমে লাভজনক উপায়ে শক্তিশালী ক্রেতা সম্পর্ক সৃষ্টি করাকে বিপণন বলে। বিপণন একটি অর্থনৈতিক প্রক্রিয়া। যা বিভিন্ন আর্থিক কর্মকান্ডের মাধ্যমে সমাজ ও দেশের অর্থনৈতিক উন্নয়ন ঘটায়। উদ্দীপকে জনাব হাফিজ স্বল্প পুঁজি বিনিয়োগ করে একটি নার্সারি প্রতিষ্ঠা করেন। কম পরিচিতি থাকায় প্রথম দিকে তিনি খুব বেশি মুনাফা লাভ করতে পারেননি।তাই তিনি স্থানীয় বিভিন্ন বাজারে চারা বিক্রি শুরু করেন। প্রতিটি বাজারে কমিশন ভিত্তিতে স্থানীয় বিক্রয় কর্মী নিয়োগ দেন। এর ফলে প্রতিষ্ঠানের পরিচিতি বৃদ্ধির পাশাপাশি কাঙ্খিত মুনাফা অর্জনে সক্ষম হন। এখানে দেখা যাচ্ছে বিপণনের বিভিন্ন কাজ সম্পাদনের মাধ্যমে তিনি তার কাঙ্খিত মুনাফা অর্জন করতে সক্ষম। একের পর এক উৎপাদন প্রচেষ্টার মধ্য দিয়েই মানুষ আজকে এই অবস্থায় পৌঁছেছে। তাই উৎপাদনকে বাদ দিয়ে বর্তমান এই সমাজ, সভ্যতা ও উন্নয়ন চিন্তাই করা যায় না। এছাড়া উৎপাদিত পণ্য ভোক্তার নিকট পৌঁছানোর জন্য বিভিন্ন ধরনের কার্যাবলী সম্পাদন করতে হয় । আবার বিপণনের ফলেই বৃহদায়তন উৎপাদন সম্ভব হয় এবং উৎপাদক তার পণ্য উৎপাদনে অগ্রসর হয়। বিপণন কর্মকাণ্ড না থাকলে উৎপাদিত পণ্য ভোক্তার নিকট পৌঁছানো সম্ভব হতো না। একইভাবে উদ্দীপকে জনাব হাফেজ বিপণনের বিভিন্ন কৌশল ব্যবহার করে তার ব্যবসায় সফলতা অর্জন করে।"
        }
      ]
    },
    {
      "number": "3",
      "uddipok": "বিনয়শীল বরিশালের কুড়িয়ানা থেকে পেয়ারা সংগ্রহ করে ঢাকা শহরের বিভিন্ন এলাকায় সরবরাহ করে। চলতি বছরে অনুকূল আবহাওয়ার কারণে উৎপাদন বৃদ্ধি পায় কিন্তু করোনার জন্য সঠিক সময় পণ্য সরবরাহ ব্যাহত হয়। ফলে পেয়ারার দাম স্বাভাবিকভাবে তুলনামূলক কমে যায়। পেয়ারা সংরক্ষণের উপযুক্ত ব্যবস্থা না থাকায় তার অনেক পেয়ারা পচতে শুরু করে। লোকসান মোকাবিলায় তিনি সল্পমূল্যে বরিশালের স্থানীয় বাজারে পেয়ারা বিক্রি শুরু করেন। তা সত্ত্বেও তিনি কিছুটা লোকসানের সম্মুখীন হন। তাই তিনি সময়োপযোগী সংরক্ষণের ব্যবস্থার কথা ভাবছেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "চূড়ান্ত ভোগ বা ব্যবহারের উদ্দেশ্যে যিনি পণ্য ক্রয় বা ভোগ করেন তাকে ভোক্তা বলে।"
        },
        {
          "label": "খ",
          "question": "",
          "explanation": "যে বাজারে ক্রেতারা নিজেদের ভোগ বা ব্যবহারের উদ্দেশ্যে পণ্য ক্রয় না করে উৎপাদনের উদ্দেশ্যে পণ্য ক্রয় করে থাকে, তাদেরকে নিয়ে যে বাজার গঠিত হয় তাকে শিল্প বাজার বলে। সাধারণত উৎপাদক, পুনরায় ব্যবহারকারী এবং পুনরায় বিক্রেতাদের নিয়ে শিল্পবাজার গঠিত হয়। এরা পণ্যের নতুন উপযোগ সৃষ্টির জন্য পণ্য ক্রয় করে। বিশ্বের প্রতিটি মানুষ ভোক্তা হওয়ায় এরা কোন না কোন ভাবে ভোক্তা বাজারে সদস্য। কিন্তু শিল্প বাজারের সদস্যরা পুনরায় উৎপাদন বা মুনাফা অর্জনের উদ্দেশ্যে পণ্য ক্রয় করে। তাই শুধুমাত্র উৎপাদক এবং মধ্যস্থ ব্যবসায়ীরাই এই বাজারের সদস্য। এ কারণে শিল্প বাজারে সদস্য সংখ্যা কম।"
        },
        {
          "label": "গ",
          "question": "",
          "explanation": "উদ্দীপকে বিনয়শীল স্থানগত উপযোগ সৃষ্টি করেছেন। পন্যকে এক স্থান থেকে অন্য স্থানে স্থানান্তরের মাধ্যমে যে উপযোগ সৃষ্টি হয় তাকে স্থানগত উপযোগ বলে। পরিবহনের মাধ্যমে স্থানগত উপযোগ সৃষ্টি হয়। স্থানগত উপযোগের ফলেই একই স্থানে উৎপাদিত পণ্য অন্যস্থানের মানুষ ভোগ করতে পারে। উদ্দীপকে বিনয়শীল বরিশালের কুরিয়ানা থেকে পেয়ারা সংগ্রহ করে ঢাকা শহরে বিভিন্ন এলাকায় সরবরাহ করে। এখানে দেখা যাচ্ছে, বিনাশীল পরিবহনের মাধ্যমে বরিশাল অঞ্চলের পেয়ারা ঢাকা স্থানান্তর করেন যা পণ্যের স্থানগত উপযোগ সৃষ্টি করে। উক্ত উপযোগ সৃষ্টির মাধ্যমে একই স্থানে পন্য অন্য স্থানে ব্যবহার করা সম্ভব।"
        },
        {
          "label": "ঘ",
          "question": "",
          "explanation": "উদ্ভূত সমস্যা সমাধানে বিনয়শীলের গৃহীত সিদ্ধান্তটি হচ্ছে গুদামজাতকরণ যা যৌক্তিক। উৎপাদন ও ভোগের মধ্যবর্তী সময় পর্যন্ত সঠিক অবস্থায় পণ্য সংরক্ষণ করার প্রক্রিয়াকে গুদামজাতকরণ বলে। গুদামজাত পণ্যের সময় গত উপযোগ সৃষ্টির মাধ্যমে একসময় উৎপাদিত পণ্য অন্য সময় ভোগের ব্যবস্থা করে। উদ্দীপকের বিনয়শীল বরিশালের কুরিয়ানা থেকে পেয়ারা সংগ্রহ করে ঢাকা শহরের বিভিন্ন এলাকার সরবরাহ করে। চলতি বছরে অনুকূল আবহাওয়ার কারণে উৎপাদন বৃদ্ধি পায় কিন্তু করোনার জন্য সঠিক সময় সরবরাহ করতে ব্যর্থ হন। ফলে পেয়ারার দাম অস্বাভাবিকভাবে তুলনামূলক কমে যায়। পেয়ারা সংরক্ষণের উপযুক্ত ব্যবস্থা না থাকায় তার অনেক পেয়ারা পচতে শুরু করে। এখানে দেখা যাচ্ছে, তার চিন্তিত হওয়ার কারণটি হচ্ছে পণ্য সংরক্ষণের যথাযথ ব্যবস্থা না করা। একই ধরনের পণ্য সকল সময় উৎপাদন করা যায় না। কিন্তু পণ্যের চাহিদা সব সময় থাকে। আবার সকল পণ্যের প্রকৃত মূল্য পাওয়া কষ্টসাধ্য হয়ে যায়। এমতাবস্থায় পণ্যকে সংরক্ষণ এর প্রয়োজন পড়ে। আর তার সংরক্ষণ করা যায় গুদামজাতকরণ এর মাধ্যমে। ফলে যখন পণ্যের মূল্য বৃদ্ধি পাবে তখন পণ্যটি বিক্রি করা সম্ভব হবে। তাই বলা যায়, উদ্দীপকে জনাব বিনয়শীলের চিন্তা দূর করার উপায় হচ্ছে গুদামজাত করে পণ্যের সময়গত উপযোগ সৃষ্টি করা ও যোগাযোগের মাধ্যমে তা বিক্রয় করা।"
        }
      ]
    },
    {
      "number": "4",
      "uddipok": "জনাব সমীর একটি দুগ্ধ খামারের মালিক। উৎপাদন খাতের তুলনায় দুধের দাম কম হওয়ায় তিনি দুগ্ধজাত পণ্য উৎপাদনের সিদ্ধান্ত নিয়েছেন। বিভিন্ন ধরনের মিষ্টি, ছানা, দই উৎপাদন করে দোকানে বিক্রয় করেন। এ কাজে মুনাফা অর্জনের পাশাপাশি তার অন্যতম উদ্দেশ্য হলো ক্রেতার সন্তুষ্টি অর্জন করা। তাই তিনি ক্রেতাদের রুচি ও পছন্দ বিবেচনা করে পণ্য প্রস্তুত করে থাকেন। বর্তমানে তিনি একজন সফল ব্যবসায়ী।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "পাইকার বা অন্য কোন উৎস থেকে পণ্য চূড়ান্ত ভোক্তার নিকট বিক্রয় করা কে খুচরা ব্যবসায় বলে।"
        },
        {
          "label": "খ",
          "question": "",
          "explanation": "ক্রেতার প্রয়োজন ও চাহিদা নিরূপনের জন্য বিভিন্ন মাধ্যমে যেসব তথ্য সংগ্রহ করা হয় তাকে বাজার তথ্য বলে। বিপণনকারীর সর্বপ্রথম কাজ হচ্ছে বাজার তথ্য নিরূপণ। অর্থাৎ ক্রেতার পছন্দ, অপছন্দ, রুচি, চাহিদা ইত্যাদি সম্পর্কে জানা। উক্ত তথ্যের মাধ্যমে বিপণনকারী উৎপাদকদের ক্রেতার চাহিদা সম্পর্কিত তথ্য প্রদান করতে পারে। যা উৎপাদকে ক্রেতার চাহিদা অনুযায়ী পণ্য উৎপাদনের সহায়তা করে এবং উৎপাদিত পণ্য ভোক্তার নিকট পৌঁছাতে সাহায্য করে। বাজার জরিপ, অনলাইন যোগাযোগ, পূর্বের তথ্য বিশ্লেষণ ইত্যদির মাধ্যমে বাজার তথ্য সংগ্রহ করা যায়।"
        },
        {
          "label": "গ",
          "question": "",
          "explanation": "জনাব সমীর এর ব্যবসায়ীটি রূপগত উপযোগ সৃষ্টি করেছে। দ্রব্যের আকার আকৃতি পরিবর্তনের মাধ্যমে যে উপযোগ সৃষ্টি করা হয় তাকে রূপগত উপযোগ বলে। যেমন: তুলো থেকে সুতা তৈরি করা এবং সুতা থেকে বিভিন্ন কাপড় তৈরি করা ইত্যাদি। উদ্দীপকের জনাব সমীর একটি দুগ্ধ খামারের মালিক। উৎপাদন খরচের তুলনায় দুধের দাম কম হওয়ায় তিনি দুগ্ধ জাতীয় পণ্য উৎপাদনের সিদ্ধান্ত নেন। বিভিন্ন ধরনের মিষ্টি,ছানা, দই উৎপাদন করে দোকানে বিক্রয় করেন। প্রতিষ্ঠানটি কাঁচামাল সংগ্রহ করে তা প্রক্রিয়াজাতকরণের মাধ্যমে বিভিন্ন ধরনের দুগ্ধজাত পণ্যের রূপান্তর করছেন। কাঁচামালের আকার আকৃতি পরিবর্তন করে তা ব্যবহার উপযোগী পণ্যে উপস্থাপন করেছে। উক্ত আকার আকৃতি পরিবর্তনের মাধ্যমে প্রতিষ্ঠানটির রূপগত উপযোগ সৃষ্টি করেছে।"
        },
        {
          "label": "ঘ",
          "question": "",
          "explanation": "ব্যবসায় সফলতা অর্জনে জনাব সমীরের গৃহীত পদক্ষেপটি যৌক্তিক বলে আমি মনে করি। তার গৃহীত পদক্ষেপটি হচ্ছে ক্রেতা সন্তুষ্টি অর্জন। পণ্য বা সেবা ব্যবহারের পর ক্রেতার যে অনুভূতির সৃষ্টি হয় তাকে সন্তুষ্টি বলে। পন্য ব্যবহারের পর সকল ক্রেতার অনুভূতি একই রকম হয় না। পন্যের সুবিধা ও তার ব্যয়ের ভিত্তিতে ক্রেতার সন্তুষ্টির পার্থক্য হয়ে থাকে। উদ্দীপকে জনাব সমীর একটি দুগ্ধ খামারের মালিক। বিভিন্ন ধরনের মিষ্টি, দই ও ছানা উৎপাদন করে দোকানে বিক্রয় করেন।  মুনাফা অর্জনের পাশাপাশি তার অন্যতম উদ্দেশ্য হলো ক্রেতার সন্তুষ্টি অর্জন। তাই তিনি ক্রেতাদের রুচি ও পছন্দ বিবেচনা করে পণ্য প্রস্তুত করে থাকেন। বর্তমানে তিনি একজন সফল ব্যবসায়ী। বিপণন এর মাধ্যমে ভ্যালু সৃষ্টি ও সরবরাহ করা হয়। ক্রেতারা মূলত পণ্য থেকে সুবিধা প্রাপ্তির লক্ষ্যে পন্য টি ক্রয় ও ভোগ করে। সে কারণে বিপণনের অন্যতম প্রধান কাজ হচ্ছে সফল ও সার্থকভাবে ভ্যালু সৃষ্টি ও সরবরাহের কাজ সম্পাদন করা। যার ফলে উচ্চ ভ্যালু প্রাপ্ত হলে ক্রেতারা আগ্রহী হয় এবং ব্যবসায় সফলতা আসে। উদ্দীপকে একইভাবে জনাব সমীর ক্রেতাদেরকে সন্তুষ্ট  করার প্রতি সচেষ্ট থাকে। ফলে ক্রেতা তার প্রত্যাশিত পণ্য পেয়ে সন্তুষ্ট থাকে এবং সমীর তার উদ্দেশ্যে অর্জনের সক্ষম হয়। তাই বর্তমানে তিনি একজন সফল ব্যবসায়ী।"
        }
      ]
    },
    {
      "number": "5",
      "uddipok": "ব্যাপক বিজ্ঞাপন ও প্রচারের ব্যবস্থা করা সত্ত্বেও \"মিনা ইলেকট্রনিক্স\" তাদের কাঙ্ক্ষিত সাফল্য অর্জন করতে পারছে না। গবেষণায় দেখা গেল তাদের উৎপাদিত টিভি, ফ্রিজের মূল্য তুলনামূলক বেশি যা সকল শ্রেণীর ক্রেতাদের জন্য উপযোগী নয়। এ সমস্যার সমাধানের জন্য প্রতিষ্ঠানটি বিজ্ঞাপনের পাশাপাশি ক্রেতাদের শ্রেণী, রুচি, পছন্দ, ক্ষমতা ইত্যাদির ওপর ভিত্তি করে বিভিন্ন দামের ও মানের পণ্য উৎপাদনের সিদ্ধান্ত নেন। তারা মনে করছে এভাবেই তাদের কাঙ্ক্ষিত লক্ষ্য অর্জন করতে পারবে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "প্রকৃতি প্রদত্ত সম্পদ সংগ্রহ বা ব্যবহার করে মানুষের ব্যবহার উপযোগী পণ্য বা সেবা উৎপাদনের সামগ্রিক কর্মপ্রচেষ্টাকে শিল্প বলে।"
        },
        {
          "label": "খ",
          "question": "",
          "explanation": "বিপণন মিশ্রণ হচ্ছে ভোক্তা বা ক্রেতার প্রয়োজন ও অভাব মেটানোর উদ্দেশ্যে একসেট নিয়ন্ত্রণযোগ্য উপাদানের সংমিশ্রণ। যে যেভাবে বিপণন কার্যক্রম পরিচালিত করুক না কেন, প্রত্যেকের মূল উদ্দেশ্য হলো ক্রেতা সন্তুষ্টির বিধান করা। আর এ কারণে ভোক্তাদের গুরুত্ব দিয়েই বিপণনের যাবতীয় নিয়ম নীতি, কার্যক্রম, আইন কানুন প্রণয়ন করা হয়। সারা বিশ্বের প্রতিটি প্রতিষ্ঠান ভোক্তার রুচি, চাহিদা, পছন্দ, চিন্তা চেতনা ইত্যাদিকে বিবেচনা করেই তাদের বিপনণ কার্যক্রম হাতে নেন। তাই বলা যায়, ভোক্তাকে বিপণন মিশ্রণের কেন্দ্রে রাখা হয়।"
        },
        {
          "label": "গ",
          "question": "",
          "explanation": "উদ্দীপকে প্রতিষ্ঠানটি বিক্রয়ের পরিমাণ বৃদ্ধির জন্য বিপণন মিশ্রণের প্রসার উপাদানটি প্রথমে ব্যবহার করেছেন। পণ্য সম্পর্কিত তথ্য ভোক্তা বা ক্রেতাদের অবহিত করে পণ্য ক্রয়ে ক্রেতাদের আগ্রহী করে তোলার কার্যক্রম কে প্রসার বলে। বিজ্ঞাপন, ব্যক্তিক বিক্রয়, বিক্রয় প্রসার, জনসংযোগ ও প্রত্যক্ষ বিপণন হচ্ছে বিপণন প্রসারের হাতিয়ার। উদ্দীপকে ব্যাপক বিজ্ঞাপন ও প্রচারের ব্যবস্থা করা সত্ত্বেও \"মিনা ইলেকট্রনিক্স\" তাদের কাঙ্ক্ষিত সাফল্য অর্জন করতে পারছে না। প্রাথমিক পর্যায়ে তার গৃহীত পদক্ষেপ হচ্ছে বিভিন্ন মাধ্যম ব্যবহার করে পণ্যের তথ্য প্রচার করা।যা বিপণন মিশ্রণের প্রসার কাজের সাথে অন্তর্ভুক্ত।"
        },
        {
          "label": "ঘ",
          "question": "",
          "explanation": "\"মিনা ইলেকট্রনিক্স\"- এর বিক্রয় বৃদ্ধির জন্য সর্বশেষ গৃহীত পদক্ষেপসমূহ যথার্থ। তাদের বর্তমান পদক্ষেপটি হচ্ছে বিপণন মিশ্রণের পণ্য ও মূল্য নির্ধারণ।  ভোক্তার প্রয়োজন ও অভাবের সন্তুষ্টির বিধান করে তাকে পণ্য বলে। আবার কোন পণ্য বা সেবা হতে প্রাপ্ত সুবিধার জন্য ভোক্তা যে পরিমাণ অর্থ প্রদান করে তাকে মূল্য বলে। উদ্দীপকে ব্যাপক বিজ্ঞাপন ও প্রচারের ব্যবস্থা করা সত্ত্বেও \"মিনা ইলেকট্রনিক্স\" তাদের কাঙ্খিত সাফল্য অর্জন করতে পারছে না। গবেষণা করে দেখা গেল তাদের উৎপাদিত টিভি, ফ্রিজের মূল্য তুলনামূলকভাবে বেশি দাম থাকায় সকল শ্রেণীর ক্রেতারা ক্রয় করতে পারেন না। এই সমস্যার সমাধানের জন্য প্রতিষ্ঠানটি বিজ্ঞাপনের পাশাপাশি ক্রেতাদের শ্রেণী, রুচি, ইত্যাদির উপর ভিত্তি করে বিভিন্ন দামের ও মানের পণ্য উৎপাদনের সিদ্ধান্ত নিয়েছেন। সকল ভোক্তা ও ক্রেতার প্রয়োজন, অভাব, চাহিদা ও পছন্দ এক নয়। আবার সবার ক্রয় ক্ষমতাও ভিন্ন। তাই সকল শ্রেণিভুক্ত ক্রেতাদেরকে সন্তুষ্টি বিধান করার জন্য বিভিন্ন ধরনের পণ্য বাজারে ছাড়তে হয়। যা পন্যের বৈচিত্রকরন নামে পরিচিত। এছাড়া পণ্যের মূল্য সহনশীল হলে ক্রেতারা উক্ত পণ্য ক্রয়ে আগ্রহী হন। উদ্দীপকে ও প্রথমে প্রসার কার্যক্রম গ্রহণ করলেও তা বিক্রয় বৃদ্ধি করে না। তাই তারা পন্যে বৈচিত্র্যতা ও মূল্য সমন্বয় করে যা সকল শ্রেণীর ক্রেতার পণ্য ক্রয়ের সমর্থ্য সৃষ্টি করে। উক্ত ব্যবস্থা গ্রহণ করার মাধ্যমে তারা কাঙ্ক্ষিত লক্ষ্য অর্জন করতে সক্ষম হয়।"
        }
      ]
    },
    {
      "number": "6",
      "uddipok": "মিসেস সিলমা ছোটদের পোশাক বানিয়ে বিভিন্ন দোকানে বিক্রয় করেন। আরামদায়ক নানা বয়সী শিশুদের জন্য পোশাক তৈরীর ফলে বাজারে তার পণ্যের চাহিদা রয়েছে এবং প্রচুর অর্ডার পেয়ে থাকেন। বর্তমানে তিনি আধুনিক প্রযুক্তি ব্যবহার করে উচ্চ আয়ের মানুষের জন্য পোশাক তৈরি সিদ্ধান্ত নিয়েছেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "পুনরায় বিক্রয় করার উদ্দেশ্যে যেসব ব্যক্তি বা প্রতিষ্ঠান পন্য ক্রয় করে তাদেরকে পুনঃবিক্রেতার বাজার বলে।"
        },
        {
          "label": "খ",
          "question": "",
          "explanation": "যে বাজারে ক্রেতাগণ চূড়ান্ত ভোগের জন্য পন্য দ্রব্য ক্রয় করে তাদেরকে নিয়ে যে বাজার গড়ে ওঠে তাদেরকে ভোক্তা বাজার বলে। বিশ্বের প্রতিটি মানুষ তার নিজের ও পরিবারের সদস্যদের ভোগের জন্য পন্য ক্রয় করে। এতে দেখা যায়, বিশ্বের আনাচে-কানাচে ভোক্তারা অবস্থান করে এবং তারা ভোগের জন্য প্রতিনিয়ত কোন না কোন পণ্য অবশ্যই ক্রয় করে। কারণ সকলেরই এজাতীয় পণ্য ভোগের প্রয়োজন নেই। এসব দিক বিবেচনায় বলা হয়, ভোক্তা বাজারে ক্রেতার সংখ্যা অধিক।"
        },
        {
          "label": "গ",
          "question": "",
          "explanation": "মিসেস সিলমা বাজার বিভক্তি করনের জনসংখ্যা ভিত্তিক বয়স চলকটি ব্যবহার করেন। জনসংখ্যাগত বিভক্তিকরণ হলো জনসংখ্যা বিষয়ক চলক যেমন: বয়স, পরিবারের আয়তন, পরিবারের জীবনচক্র, আয়, পেশা, শিক্ষা, ধর্ম এবং জাতীয়তার ভিত্তিতে বাজার কে বিভক্ত করা। উদ্দীপকে মিসেস সিলমা ছোটদের পোশাক বানিয়ে বিভিন্ন দোকানে বিক্রয় করেন। আরামদায়ক ও নানা বয়সী শিশুদের জন্য পোশাক তৈরির ফলে বাজারে তার পণ্যের চাহিদা রয়েছে এবং প্রচুর অর্ডার পেয়ে থাকেন। এখানে দেখা যাচ্ছে, প্রতিষ্ঠানটির বয়সের ভিত্তিতে তাদের বাজারকে বিভক্ত করে। তাই বলা যায়,উদ্দীপকের চলকটি জনসংখ্যাগত বাজার বিভক্তিকরনে বয়স চলক হিসেবে বিবেচিত।"
        },
        {
          "label": "ঘ",
          "question": "",
          "explanation": "মিসেস সিলমার সর্বশেষ গৃহীত সিদ্ধান্ত ব্যবসায় আরো সফলতা আনতে সক্ষম হবে। কেননা তিনি জনসংখ্যার ভিত্তিক আয় চলকটির উপর বাজার বিভক্ত করেন। জনসংখ্যা গত বিভক্তিকরণ হলো জনসংখ্যা বিষয়ক চলক যেমন: বয়স, পরিবারের আয়তন, পরিবারের জীবনচক্র, আয়, পেশা, শিক্ষা, ধর্ম এবং জাতীয়তার ভিত্তিতে বাজার কে বিভক্ত করা। উদ্দীপকে মিসেস সিলমা ছোটদের পোশাক বানিয়ে বিভিন্ন দোকানে বিক্রয় করেন। প্রাথমিক পর্যায়ে তিনি বয়সের ভিত্তিতে তাদের বাজারকে বিভক্ত করেন। বর্তমানে তিনি আধুনিক প্রযুক্তি ব্যবহার করে উচ্চ আয়ের মানুষের জন্য পোশাক তৈরির সিদ্ধান্ত নেন।তিনি জনসংখ্যা ভিত্তিক বাজার বিভক্তি করনের আয় চলকটির উপর বিভক্ত করেন। ক্রেতাদের  পণ্যের প্রয়োজন ও চাহিদা অনুযায়ী জনসংখ্যার বৈশিষ্ট্যের ভিত্তিতে বাজারকে বিভক্তিকরণ করা হয়। উক্ত বিভক্তি করনের মধ্যে ভোক্তার বয়স, জীবন চক্রের স্তর,লিঙ্গ, পরিবারের আয়তন, পরিবারের জীবনচক্র,আয়,পেশা, শিক্ষা, ধর্ম বর্ণ,জাতীয়তা ইত্যাদি বিবেচনা করে বাজারকে কতৃপয় উপবাজারে ভাগ করা হয়। সাধারণত উচ্চ আয়ের ভোক্তারা পণ্য বা সেবা ক্রয়ে মানকে গুরুত্ব দেয়,এবং নিম্ন আয়ের লোকেরা পণ্য মূল্যকে গুরুত্ব দেন। উদ্দীপকের প্রতিষ্ঠানটি তাদের পণ্য উৎপাদনে আধুনিক প্রযুক্তি ব্যবহার করে পণ্য উৎপাদন করে। ফলে পণ্যের মানের সাথে মূল্য বৃদ্ধি পায়। এমতাবস্থায় উচ্চ আয়ের ক্রেতাদের ওপর ভিত্তি করে বাজার বিভক্তিকরন করেন যা তাদের ব্যবসায় আরো সফলতা আনতে সক্ষম হবে।"
        }
      ]
    },
    {
      "number": "7",
      "uddipok": "\"অর্পিতা সু হাউস \"একটি স্বনামধন্য জুতা বিক্রয়কারী প্রতিষ্ঠান।বৈশ্বিক মন্দাজনিত কারণে তারা জুতার মূল্য পুনঃনির্ধারণ করে। প্রতিষ্ঠানটি বেশ কয়েকটি নির্দিষ্ট শ্রেণীর জুতার ওপর ৩০% ছাড় দেন। এর ফলে মুনাফা কমলেও মন্দাকালীন সময়েও তারা তাদের বাজার ধরে রাখতে সক্ষম হন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "BEP এর পূর্ণরূপ হল Break Even point."
        },
        {
          "label": "খ",
          "question": "",
          "explanation": "বিক্রয় বৃদ্ধির জন্য বিক্রয়োত্তর সেবার প্রয়োজন হয়। পণ্য, সেবা ক্রয় করার পর যে সেবা প্রদান করা হয় তাকে বিক্রয়োত্তর সেবা বলে। বর্তমান প্রতিযোগিতামূলক ব্যবসায়ে বাণিজ্যের যুগে অনেক প্রতিষ্ঠান পন্য ক্রয়ের পর ক্রেতাদেরকে বিভিন্ন ধরনের সেবা প্রদান করে থাকে। যেমন: পণ্য ব্যবহারের নিয়ম, পন্য বাসায় পৌঁছে দেওয়া,পণ্য স্থাপন করা,নষ্ট  হয়ে গেলে ঠিক করে দেওয়া ইত্যাদি। এ কার্যগুলো বিক্রয়োক্তর সেবা হিসেবে গণ্য হয়।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটির বিক্রয়কৃত পণ্যটি ভোগ্য পণ্যের অন্তর্গত শপিং পণ্য হিসেবে বিবেচিত। যেসব পণ্য ভোক্তারা পূর্ব পরিকল্পনা অনুসারে বিভিন্ন দোকান ঘুরে পন্যের গুনাগুন,সাইজ,ডিজাইন ইত্যাদি বৈশিষ্ট্য যাচাই করে ক্রয় করে সেগুলোকে শপিং পণ্য বলে। উদ্দীপকে \"অর্পিতা সু হাউস\"একটি স্বনামধন্য জুতা বিক্রয়কারী প্রতিষ্ঠান। এখানে দেখা যাচ্ছে উদ্দীপকে যে পন্যের কথা বলা হয়েছে তা ভোক্তারা চলতি ফ্যাশন ও শখের বসে ক্রয় করে। উক্ত পন্য ক্রয়ের ক্ষেত্রে ভোক্তারা পূর্ব পরিকল্পনা অনুযায়ী বিভিন্ন রং, ডিজাইন, আকার, স্থায়িত্ব, মূল্য সবকিছু বিবেচনা করে ক্রয় করে। তাই বলা যায়, উদ্দীপকের পণ্যটি হচ্ছে শপিং পণ্য।"
        },
        {
          "label": "ঘ",
          "question": "",
          "explanation": "\"অর্পিতা সু হাউস\" সল্পকালীন যে বাট্টা প্রদান করেছে তা বিক্রয় প্রসার হিসেবে বিবেচিত। পন্যের বিক্রয় বৃদ্ধির উদ্দেশ্যে উক্ত প্রসার কৌশলটি অধিক কার্যকর। স্বল্প সময় বিক্রয় বৃদ্ধির জন্য অনিয়মিতভাবে যেসব প্রণোদনামূলক ব্যবস্থা গ্রহণ করা হয় তাকে বিক্রয় প্রসার বলে। বিক্রয়প্রসার বিপণন প্রসারের এমন একটি হাতিয়ার যা তাৎক্ষনাৎ পণ্য বিক্রয়ে সহায়তা করে। \"অর্পিতা সু হাউস\" একটি স্বনামধন্য জুতা বিক্রয়কারী প্রতিষ্ঠান। বৈশ্বিক মন্দা জনিত কারণে তারা জুতার মুল্য পুনরায় নির্ধারণ করেন।প্রতিষ্ঠানটি বেশ কয়েকটি নির্দিষ্ট শ্রেণীর জুতার উপর ৩০% ছাড় দেন। এর ফলে মুনাফা কমলেও মন্দাকালীন তারা তাদের বাজার ধরে রাখতে সক্ষম হন। এখানে তিনি তার পণ্যের বিক্রয় বৃদ্ধির জন্য বিক্রয় প্রসার ব্যবহার করেছেন যা স্বল্প মেয়াদে বিক্রয় বৃদ্ধির জন্য ক্রেতাদের প্রণোদিত করে এবং ভোক্তারা উক্ত প্রলোভনের মাধ্যমে পন্য ক্রয়ে আগ্রহী হয়ে যায়। বিক্রয় বৃদ্ধির জন্য অনিয়মিত ও সল্পকালীন উদ্দীপনামূলক কার্যক্রম হচ্ছে বিক্রয় প্রসার। নতুন পন্য প্রবর্তন, ক্রেতা সৃষ্টি, দ্রুত পণ্য বিক্রয়, বৃদ্ধি এবং ক্রমহ্রাসমান চাহিদা বৃদ্ধির জন্য বিক্রয় প্রসার কার্যক্রম গ্রহণ করা হয়। উদ্দীপকে বৈশ্বিক মন্দাজনিত কারণে প্রতিষ্ঠানের জুতার বিক্রয় কমে যায়। তাই তারা বিক্রয় বৃদ্ধির জন্য মূল্য সমন্বয় করেন। উক্ত কাজটির স্বল্প মেয়াদে তাদের বিক্রয় বৃদ্ধি করে, যা বিক্রয় প্রসার হিসেবে বিবেচিত।"
        }
      ]
    },
    {
      "number": "8",
      "uddipok": "\"নিলয় এন্টারপ্রাইজ\" একটি মাস্ক উৎপাদনকারী প্রতিষ্ঠান। উক্ত মাস্কের উৎপাদন সংক্রান্ত তথ্য নিম্নে উল্লেখ করা হলো:  একক প্রতি পরিবর্তনশীল ব্যয় = ১২ টাকা। মোট স্থায়ী ব্যয় = ২,০০,০০০ টাকা প্রত্যাশিত মোট উৎপাদন/ বিক্রয়ের পরিমাণ = ১৫,০০০ একক  মোট বিনিয়োগের পরিমাণ = ৬,৫০,০০০ টাকা  বিক্রয়ের উপর টার্গেট মুনাফা = ২০%",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "কোন পণ্য বা সেবা হতে প্রাপ্ত সুবিধার জন্য ভোক্তা যে পরিমাণ অর্থ প্রদান করে তাই মূল্য।"
        },
        {
          "label": "খ",
          "question": "",
          "explanation": "যে পথ ধরে পণ্য বা সেবা ভোক্তা বা ব্যবহারকারীদের হাতে যায় তাকে বন্টন প্রণালী বলে। সাধারণত ভোগ্য পণ্যের বন্টন প্রণালী শিল্প পণ্যের বন্টন প্রণালী হতে দীর্ঘ হয়। শিল্পপন্যের ব্যবহাকারীর সংখ্যা যেখানে সীমিত সেখানে ভোগ্যপণ্যের ভোক্তা বা ব্যবহারকারীর সংখ্যা অনেক বেশি। তাই অধিক সংখ্যক ক্রেতাদের চাহিদা মোতাবেক পণ্য সরবরাহ দেওয়ার জন্যই স্বাভাবিকভাবে ভোগ্য পণ্যের বন্টন প্রণালী দীর্ঘ করার প্রয়োজন পড়ে। আবার এটি নির্দিষ্ট এলাকায় শিল্প পণ্যের ক্রেতারা অবস্থান করলেও ভোগ্যপন্যের ক্রেতারা দেশে-বিদেশে অবস্থানরত প্রতিটি ভোক্তার নিকট ভোগ্য পণ্য সরবরাহ দেয়ার জন্য এরূপ পণ্যের বন্টন ব্যবস্থার মধ্যস্থ ব্যবসায়ীদের সংখ্যা অধিক হয়। তাই বলা যায়, ভোগ্য পণ্যের বন্টন প্রণালী শিল্প পণ্যের বন্টন প্রণালী হতে দীর্ঘ হয়।"
        },
        {
          "label": "গ",
          "question": "",
          "explanation": "নিলয় এন্টারপ্রাইজ এর প্রতিটি মাস্কের বিক্রয় মূল্য নির্ণয় করা হলো। একক প্রতি উৎপাদন ব্যয় = একক প্রতি পরিবর্তনশীল ব্যয় + (মোট স্থায়ী ব্যয় ÷মোট উৎপাদন একক) = ১২টাকা+(২,০০,০০০÷১৫,০০০) একক = ২৫.৩৩ টাকা একক প্রতি বিক্রয় মূল্য = একক প্রতি উৎপাদন ব্যয় + (প্রত্যাশিত মুনাফা ×বিনিয়োগ ÷বিক্রয় একক) = ২৫.৩৩ টাকা +(২০%×৬,৫০,০০০) ÷১৫,০০০ = ২৫.৩৩টাকা + ৮.৬৭ টাকা = ৩৪ টাকা সুতরাং, একক প্রতি বিক্রয় মূল্য ৩৪ টাকা।"
        },
        {
          "label": "ঘ",
          "question": "",
          "explanation": "নিলয় এন্টারপ্রাইজ এর ভারসাম্য বিন্দু নির্ণয়: ভারসাম্য বিন্দু =মোট স্থির ব্যয় ÷ (একক প্রতি বিক্রয় মূল্য-একক প্রতি পরিবর্তনশীল ব্যায়) = ২,০০,০০০÷ (৩৪-১২) = ৯.০১৯ একক। দেখা যাচ্ছে ৩৪ টাকা মূল্যে কোম্পানি যখন ৯.০৯১ একক পণ্য বিক্রয় করে তখন আয় ও ব্যয় সমান। এখানে প্রতিষ্ঠানটি প্রত্যাশিত বিক্রয়ের পরিমাণ ১৫,০০০একক যা ভারসাম্য বিন্দুর তুলনায় বেশি। তাই বলা যায়, তারা প্রত্যাশিত পণ্য বিক্রয় করতে পারলে মুনাফা অর্জনের সক্ষম হবে।"
        }
      ]
    },
    {
      "number": "9",
      "uddipok": "জনাব রফিক একজন ফার্নিচার ব্যবসায়ী। তিনি দেশীয় পণ্যের পাশাপাশি উচ্চ শ্রেণীর ক্রেতাদের জন্য বিদেশ থেকে মানসম্পন্ন ও আধুনিক ডিজাইনের ফার্নিচার আমদানি করে থাকেন। এসব ফার্নিচারের মূল্য নির্ধারণের ক্ষেত্রে তিনি ডিজাইন, ক্রেতাদের পছন্দ ও চাহিদার মাত্রাকে সর্বোচ্চ গুরুত্ব দিয়ে থাকেন। তিনি একজন সফল ব্যবসায়ী।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যেসব পণ্য সম্পর্কে ক্রেতাদের কোন পূর্ব ধারণা থাকে না এবং যা ক্রেতারা দেখেনি বা দেখলেও ক্রয়ের কথা চিন্তা করে না, সে জাতীয় পণ্যকে অযাচিত পণ্য বলে।"
        },
        {
          "label": "খ",
          "question": "",
          "explanation": "সুবিধাজনক জায়গা হতে সহজে ক্রয় করা যায় বলে এরূপ পণ্যকে সুবিধা পণ্য বলা হয়। সুবিধা পণ্য ভোক্তরা সব সময় ক্রয় করে থাকে। এরূপ পণ্য কেনার জন্য তেমন কোন পূর্ব পরিকল্পনা প্রয়োজন হয় না এবং ক্রেতারা অত্যন্ত সহজে অর্থাৎ কম সময় ও শক্তি ব্যয়ে তা সংগ্রহ করে থাকেন। তাই বলা যায়, সুবিধা পণ্য নিয়মিত ক্রয় করা হয়।"
        },
        {
          "label": "গ",
          "question": "",
          "explanation": "রফিক ভোগ্য পণ্যের অন্তর্গত বিশিষ্ট পণ্য বিক্রয় করেন। যেসব পণ্য দেখতে চমৎকার, উন্নত প্রযুক্তি দ্বারা তৈরি ও পৃথক বৈশিষ্ট্যে সম্পন্ন এবং সমাজের বিশেষ শ্রেণীর ক্রেতাদের প্রবল আকর্ষিত করে, সেসব পণ্যকে বিশিষ্ট পণ্য বলে। উদ্দীপকে জনাব রফিক একজন ফার্নিচার ব্যবসায়ী। তিনি দেশীয় পণ্যের পাশাপাশি উচ্চ শ্রেণীর ক্রেতাদের জন্য বিদেশ থেকে মানসম্মত ও আধুনিক ডিজাইনের ফার্নিচার আমদানি করে। তার আমদানিকৃত ফার্নিচার একটি উচ্চমান বহন করে, যার জন্য সমাজের বিশেষ শ্রেণীর ক্রেতা এ ধরনের পণ্য ক্রয় করে থাকেন। এসব পৃথক বৈশিষ্ট্যের মাধ্যমে বোঝা যায়, তার বিক্রিত পণ্যটি হচ্ছে ভোগ্য পণ্যের অন্তর্গত বিশিষ্ট পণ্য।"
        },
        {
          "label": "ঘ",
          "question": "",
          "explanation": "উদ্দীপকের জনাব রফিক বিক্রয়কৃত পণ্যের মূল্য নির্ধারণের ক্ষেত্রে ভ্যালু ভিত্তিক মূল্য নির্ধারণ পদ্ধতি অনুসরণ করেন, যা তার আমদানিকৃত পণ্যের জন্য যথার্থ। বিক্রেতার খরচকে বিবেচনা না করে পন্যের ভ্যালু সম্পর্কে ক্রেতার উপলব্ধি বিবেচনা করে মূল্য নির্ধারণ করা হয় তাকে ভ্যালু ভিত্তিক মূল্য নির্ধারণ বলে । উদ্দীপকে রফিক একজন ফার্নিচার ব্যবসায়ী। তিনি সবসময় উচ্চমান সম্পন্ন ও আকর্ষণীয় ডিজাইনের ফার্নিচার বিভিন্ন দেশ থেকে আমদানি করে তার বিক্রয় করেন। এসব পণ্য উচ্চমান বহন করায় তার পণ্যটি বিশিষ্ট পণ্য। তিনি তার পণ্যের মূল্য নির্ধারণের ক্ষেত্রে ডিজাইন, ক্রেতাদের পছন্দ ও চাহিদার মাত্রাকে সর্বোচ্চ গুরুত্ব দিয়ে থাকেন তিনি তার খরচকে বিবেচনা না করে পণ্যের ভ্যালু সম্পর্কে ক্রেতার উপলব্ধি কিরূপ হবে তা বিবেচনা করে মূল্য নির্ধারণ করেন। উক্ত পদ্ধতিটি ভ্যালুভিত্তিক মূল্য নির্ধারণ পদ্ধতি হিসেবে বিবেচিত। ভ্যালুভিত্তিক মূল্য নির্ধারণ পদ্ধতিতে ক্রেতার মনে পন্য সম্পর্কে উত্তম ধারণা সৃষ্টির জন্য বিপণনের ব্যয় বহির্ভূত অন্যান্য উপাদান যেমন: পন্যের মান, আঁকার-আকৃতি, ডিজাইন ও অন্যান্য বাহ্যিক বৈশিষ্ট্যের ওপর গুরুত্বরোপ করা হয়। একই গুণগত মানসম্পন্ন পণ্য বিভিন্ন মাধ্যমে বিক্রয় করা হয়। তাই এই পদ্ধতিতে মূল্য নির্ধারণের মূল ভিত্তি হচ্ছে ক্রেতার উপলব্ধি। উদ্দীপকে জনাব রফিকের বিক্রয়কৃত পণ্যের জন্য একটি যথার্থ মূল্য নির্ধারণ পদ্ধতি। এর মাধ্যমে তিনি গ্রাহকদের সন্তুষ্টি বৃদ্ধির পাশাপাশি প্রচুর মুনাফা অর্জনের সক্ষম হয়েছে।"
        }
      ]
    },
    {
      "number": "10",
      "uddipok": "শেরপুরের জনাব সুমন একটি কৃষি খামারের মালিক। তার খামারে উৎপাদিত পন্য সমূহের গুনাগুন ও বিশেষত্ব সম্পর্কে অবহিতকরণের লক্ষ্যে বিভিন্ন গণমাধ্যমে বিজ্ঞপ্তি প্রদান করেন। সম্প্রীতি একটি টিভি চ্যানেলে কৃষি বিষয়ক একটি অনুষ্ঠান করার জন্য তার খামারে আমন্ত্রণ জানান এবং সেখানে উপস্থিত গণ্যমান্য ব্যক্তিবর্গের উপস্থিতিতে তিনি একটি বক্তব্য প্রদান করেন। বিষয়টি অন্যান্য অনেক গণমাধ্যমে প্রচার হলে দেশের নানা প্রান্ত থেকে ব্যবসায়ীরা তার খামারে পণ্য ক্রয়ের জন্য আগ্রহ প্রকাশ করে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "উৎপাদক বা উদ্যোক্তা কর্তৃক অর্থপ্রধান ব্যতীত গণমাধ্যম সমূহের পণ্য বা সেবা সম্পর্কে মতামত প্রকাশ বা অনুকূল উপস্থাপনার দ্বারা পরোক্ষভাবে পণ্য বা সেবার চাহিদা বৃদ্ধির প্রয়াসকে প্রচার বলে।"
        },
        {
          "label": "খ",
          "question": "",
          "explanation": "যে মাধ্যমের সাহায্যে পণ্য বা সেবার বিক্রয় সংক্রান্ত তথ্য বা বিজ্ঞাপন সম্ভাব্য ক্রেতার নিকট পৌঁছানো হয়, তাকে বিজ্ঞাপন মাধ্যম বলে। বিজ্ঞাপন মাধ্যম হল জনগণের কাছে সংবাদ তুলে ধরার একটি আকর্ষণীয় পন্থা। এটি বিপণনকারী ও ভোক্তদের মধ্যে যোগাযোগের মাধ্যম হিসেবে কাজ করে। বিজ্ঞাপন কে দৃশ্যমান করা এবং জনগণের কাছে পৌঁছে দেওয়ার উপায় হিসেবে বিজ্ঞাপন মাধ্যমে ব্যবহার করা হয়। বিজ্ঞাপন মাধ্যমগুলো হল: রেডিও, টেলিভিশন, সংবাদপত্র, ম্যাগাজিন, সাইনবোর্ড, বিলবোর্ড ও ওয়েবসাইট ইত্যাদি।"
        },
        {
          "label": "গ",
          "question": "",
          "explanation": "জনাব সুমন যে প্রসার মূলক কার্যক্রম গ্রহণ করেন তাকে বিজ্ঞাপন বলা হয়। উদ্যোক্তা অর্থ প্রদত্ত মাধ্যমে পণ্য বা সেবার নৈর্ব্যাক্তিক উপস্থাপনাকে বিজ্ঞাপন বলে। উদ্দীপকে শেরপুরের জনাব সুমন একটি কৃষি খামারের মালিক। তার খামারে উৎপাদিত পণ্য সমূহের গুনাগুন ও বিশেষত্ব সম্পর্কে অবহিতকরণের লক্ষ্যে বিভিন্ন গণমাধ্যমে বিজ্ঞপ্তি প্রদান করেন। প্রতিষ্ঠানটি তাদের পণ্য সম্পর্কে ক্রেতাকে অবগত করার জন্য বিভিন্ন গণমাধ্যম ব্যবহার করেন যা পণ্যের নৈর্ব্যক্তিক উপস্থাপনা করে। উক্ত কার্যটি একটি নির্দিষ্ট উদ্যোক্তা কর্তৃক অর্থের বিনিময় প্রদান করতে হয়ে যা বিজ্ঞাপন হিসেবে বিবেচিত।"
        },
        {
          "label": "ঘ",
          "question": "",
          "explanation": "উদ্দীপকে জনাব সুমন কর্তৃক ব্যবহৃত বিজ্ঞাপন মাধ্যমটি হলো টেলিভিশন। বিজ্ঞাপন প্রদানের জন্য টেলিভিশন বহুল ব্যবহৃত ও কার্যকর একটি মাধ্যম। চিহ্নিত উদ্যোক্তা কর্তৃক অর্থ প্রদত্ত মাধ্যমে পণ্য বা সেবার নৈর্ব্যক্তিক উপস্থাপনাকে বিজ্ঞাপন বলে। অপরদিকে যে মাধ্যমে উক্ত উপস্থাপন করা হয় তাকে বিজ্ঞাপনের মাধ্যম বলে। উদ্দীপকে শেরপুরের জনাব সুমন একটি কৃষি খামারের মালিক। তার খামারে উৎপাদিত পণ্য সমূহের গুনাগুন ও বিশেষত্ব সম্পর্কে অবহিত করনের লক্ষ্যে বিভিন্ন গণমাধ্যমে বিজ্ঞপ্তি প্রদান করেন। সম্প্রীতি একটি টিভি চ্যানেলকে কৃষি বিষয়ক একটি অনুষ্ঠান করার জন্য তার খামারে আমন্ত্রণ জানান এবং সেখানে উপস্থিত গণ্যমান্য ব্যক্তিবর্গের উপস্থিতিতে তিনি একটি বক্তব্য প্রদান করেন। বিজ্ঞাপনের জন্য বর্তমান উন্নত ও অনুন্নত প্রায় সকল দেশেই টেলিভিশন একটি জনপ্রিয় মাধ্যম হিসেবে পরিচিত। সমগ্র বিশ্বজুড়ে দ্রুত পণ্য ও সেবা প্রচারে টেলিভিশন বর্তমান কালে একটি অত্যন্ত ও সুপরিচিত কার্যকরী মাধ্যম। এর মাধ্যমে ব্যাপক জনগোষ্ঠীর সামনে পণ্য বা সেবার আবেদন সহজে চমৎকারভাবে তুলে ধরা যায়। উদ্দীপকের প্রতিষ্ঠানটি ও তাদের বিজ্ঞাপন প্রচারের জন্য টেলিভিশনের ব্যবহার করে। ফলে তাদের পণ্য সম্পর্কে ক্রেতা অবহিত হওয়ার পাশাপাশি অন্যান্য গণমাধ্যমেও তা ছড়িয়ে পড়ে এবং দেশের নানা প্রান্ত থেকে ব্যবসায়ীরা তার খামারের পণ্য ক্রয়ের জন্য আগ্রহ প্রকাশ করেন।"
        }
      ]
    },
    {
      "number": "11",
      "uddipok": "সিলেটের \"আলফা চা কোম্পানি\" তাদের উৎপাদিত চা দেশে ও বিদেশে দীর্ঘদিন যাবত বাজারজাত করছে। এটি স্বল্পপরিসরে ও সহজে পরিবর্তন যোগ্য মাধ্যমে প্রচারণা করে আসছে।তাদের চায়ের গুণগতমান যথেষ্ট ভালো হওয়ার সত্ত্বেও কাঙ্খিত বিক্রয় লক্ষ্যমাত্রাঅর্জন  করতে পারছে না। ব্যাপক প্রচারের উদ্দেশ্যে বর্তমানে তারা বিজ্ঞাপনের মাধ্যম পরিবর্তন করার কথা ভাবছেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "কোন নির্দিষ্ট পণ্য ক্রয়ে ভোক্তাদেরকে উৎসাহিত করার জন্য উৎপাদিত পণ্যের অংশবিশেষ বিনামূল্যে বা স্বল্পমূল্যে প্রদান করাকে প্রিমিয়াম বলে।"
        },
        {
          "label": "খ",
          "question": "",
          "explanation": "\"পরিবেশে নিরাপত্তা বিধানে গ্রীন মার্কেটিং এর মূল বিষয়\" উক্তিটি সঠিক ও যথার্থ। \"পরিবেশ বাঁচাও\" আন্দোলনের ক্ষেত্রে গ্রীন মার্কেটিং এর ভূমিকা অত্যন্ত কার্যকর ও ব্যাপক। পরিবেশ সংরক্ষণ ও তার ভবিষ্যৎ বংশধরদের বাসযোগ্য করে তোলায় গ্রিন মার্কেটিং এর মূল প্রতিপাদ্য বিষয়। এ লক্ষে গ্রীন মার্কেটিং এর মাধ্যমে পণ্য উৎপাদন, সংরক্ষণ, পরিবহন, বিজ্ঞাপন সহ সকল ক্ষেত্রে পরিবেশ বান্ধব বিপণন কার্যক্রম গ্রহণ করা হয়। পরিবেশ  সংরক্ষণের বিষয়টি মাথায় রেখেই বর্তমান জ্বালানি তেলের পরিবর্তে গাড়িতে রূপান্তরিত প্রাকৃতিক গ্যাস CNG ব্যবহার করা হয়। আবার পণ্য মোড়কের সিনথেটিক ও পলিথিন জাতীয় পদার্থের পরিবর্তে প্রাকৃতিক পদার্থ যেমন পাট বা সুতা বা অন্যান্য প্রাকৃতিক উৎপাদনে তৈরি মোড়ক ব্যবহার করা হচ্ছে।"
        },
        {
          "label": "গ",
          "question": "",
          "explanation": "আলফা চা কোম্পানি তাদের উৎপাদিত পণ্য প্রচারের জন্য প্রচার পত্র বা লিফলেট ব্যবহার করেছে। চিহ্নিত উদ্যোক্তা কর্তৃক অর্থ প্রদত্ত মাধ্যমে পণ্য বা সেবার নৈব্যক্তিক উপস্থাপনকে বিজ্ঞাপন বলে। অপরদিকে যে মাধ্যমে তা উপস্থাপন করা হয় তাকে বিজ্ঞাপনের মাধ্যম বলে। উদ্দীপকে সিলেটের \"আলফা চা কোম্পানি\" তাদের উৎপাদিত চা দেশে ও বিদেশে দীর্ঘদিন যাবত বাজারজাত করছে। এটি সল্প পরিসরে ও সহজে পরিবর্তনযোগ্য মাধ্যমে প্রচারণা করে আসছে। তারা পণ্য প্রচারের জন্য বিজ্ঞাপনের লিফলেট মাধ্যম টি ব্যবহার করছে। কেননা একমাত্র লিফলেট স্বল্প পরিসরে পণ্য বিজ্ঞাপনের একটি পন্থা।"
        },
        {
          "label": "ঘ",
          "question": "",
          "explanation": "যথাযথ বিজ্ঞাপন মাধ্যমে নির্বাচনের মাধ্যমেই \"আলফা চা কোম্পানি\" কাঙ্খিত লক্ষ্যমাত্রা অর্জন করতে পারে- উক্তিটির সাথে আমি একমত। অর্থ প্রদত্ত মাধ্যমে বিজ্ঞাপন প্রদান করা হয় তাকে বিজ্ঞাপন মাধ্যম বলে। একটি পণ্যকে পরিপূর্ণরূপে ক্রেতাদের কাছে তুলে ধরার জন্য সঠিক বিজ্ঞাপন মাধ্যম নির্বাচন অত্যন্ত গুরুত্বপূর্ণ। উদ্দীপকে সিলেটের \"আলফা চা কোম্পানি\" তাদের উৎপাদিত চা দেশে ও বিদেশে দীর্ঘদিন যাবত বাজারজাত করছে। তাদের চায়ের গুণগত মান ভালো হওয়া সত্ত্বেও কাঙ্ক্ষিত লক্ষ্য অর্জন করতে পারছে না। উক্ত ব্যর্থতার কারণ হলো সঠিক বিজ্ঞাপন মাধ্যম ব্যবহার না করা। বিজ্ঞাপন বিপণনের একটি অন্যতম কাজ। বিজ্ঞাপন ক্রেতাদের পণ্য ও প্রতিষ্ঠান সম্পর্কে অবহিত করে।কিন্তু বিজ্ঞাপনের মাধ্যমে নির্বাচনের সময় অনেকগুলো বিষয় বিবেচনা করতে হয়। যেমন: পন্যের প্রকৃতি, মাধ্যমের গ্রহণ যোগ্যতা, বিজ্ঞাপন বাজেট ইত্যাদি। উদ্দীপকে বিজ্ঞাপনের মাধ্যম নির্বাচনে যে বিষয় বিবেচনা করেছে তা কাঙ্খিত লক্ষ্য অর্জন করতে পারেনি। তারা বিজ্ঞাপনের জন্য লিফলেট মাধ্যমটি ব্যবহার করে কিন্তু অনেকে লিফটের গুরুত্ব দিয়ে পরে না। তাই প্রতিষ্ঠানটির কাঙ্খিত লক্ষ্য অর্জন করতে সঠিক বিজ্ঞাপনের মাধ্যমে নির্বাচন করতে হবে।"
        }
      ]
    }
  ]
}