{
  "title": "ক্যান্টনমেন্ট কলেজ, কুমিল্লা  ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "মি. রহমান এদেশে প্রতিষ্ঠিত একটি প্রতিষ্ঠানের বিপণন কর্মকর্তা। তিনি বিশ্বাস করেন, ক্রেতারা সেই সকল পণ্যই ক্রয়ে আগ্রহী হয় যেগুলোর পর্যাপ্ত যোগান থাকে এবং মূল্যও তাদের ক্রয় ক্ষমতার মধ্যে। অন্যদিকে তারই বন্ধু জনাব জামান আরেকটি প্রতিষ্ঠানে সমজাতীয় পদে কর্মরত। ক্রেতাদের পণ্য ক্রয় সম্পর্কে তার ধারণা একটু ভিন্ন। তিনি মনে করেন, ক্রেতারা ঐ সকল পণ্য ক্রয় করে যেগুলোর মান, কার্যকারিতা এবং বৈশিষ্ট্য অন্যান্য।",
      "tag": "CCC 23",
      "sub_questions": [
        {
          "label": "ক",
          "question": "কোনো কিছু থেকে বঞ্চিত হওয়ার অনুভূতিকে কী বলে?",
          "explanation": "কোনো কিছু থেকে বঞ্চিত হওয়ার অনুভূতিকে প্রয়োজন বলে।"
        },
        {
          "label": "খ",
          "question": "\"সকল ক্রেতাই ভোক্তা নয়\"- ব্যাখ্যা করো।",
          "explanation": "সব ভোক্তাই ক্রেতা, কিন্তু সব ক্রেতা ভোক্তা না-ও হতে পারে। যারা ব‍্যক্তিগত বা পারিবারিক ভোগের জন্য পণ্য কেনে তাদেরকে ভোক্তা বলে। ভোক্তা পণ্য কিনে তা ব্যবহারের মাধ্যমে উপযোগ নিঃশেষ করে। অন্যদিকে, যারা পুনঃবিক্রয় বা ভোগের জন্য পণ্যসামগ্রী কেনে তাদের ক্রেতা বলে। পণ্যসামগ্রী কিনলেই ক্রেতা হওয়া যায়। কিন্তু' ভোক্তা হতে হলে অবশ্যই ব্যবহারের মাধ্যমে পণ্যের উপযোগ নিঃশেষ করতে হয়। তাই বলা যায়, সব ক্রেতাই ভোক্তা নয়।"
        },
        {
          "label": "গ",
          "question": "মি. রহমানের বিশ্বাস বিপণনের কোন মতবাদকে নির্দেশ করে? ব্যাখ্যা করো।",
          "explanation": "মি. রহমানের বিশ্বাস বিপণনের উৎপাদন মতবাদকে নির্দেশ করে। উৎপাদন মতবাদ অনুযায়ী ক্রেতারা ঐ সব পণ্য পছন্দ করবে এবং কিনবে যেগুলোর যোগান পর্যাপ্ত এবং মূল্য ক্রয়ক্ষমতার মধ্যে থাকে। এটি বিপণনের সবচেয়ে পুরাতন মতবাদ। ১৮৬০ থেকে ১৯২০ সাল পর্যন্ত এটি অনুসরণ করা হতো। মি. রহমান এদেশের প্রতিষ্ঠিত একটি প্রতিষ্ঠানের বিপণন কর্মকর্তা। তিনি বিশ্বাস করেন, ক্রেতারা সেই সব পণ্য কিনতে আগ্রহী হয় যেগুলোর পর্যাপ্ত যোগান থাকে। কারণ, পর্যাপ্ত যোগান থাকলে পণ্য না পেয়ে ক্রেতাদের ফিরে যেতে হয় না। আবার, তিনি মনে করেন, মূল্য ক্রেতার ক্রয়ক্ষমতার মধ্যে থাকলে ক্রেতারা পণ্য কেনে। এগুলো উৎপাদন মতবাদের বৈশিষ্ট্য। তাই বলা যায়, মি. রহমানের বিশ্বাস' বিপণনের উৎপাদন মতবাদকে নির্দেশ করে।"
        },
        {
          "label": "ঘ",
          "question": "মি. জামান বিপণনের যে মতবাদকে বিশ্বাস করেন তা বাস্তবায়নে প্রতিষ্ঠানের করণীয় মূল্যায়ন করো।",
          "explanation": "মি. জামানের প্রতিষ্ঠানে পণ্য মতবাদকে বাস্তবায়ন করতে পণ্যের গুণগত মান বাড়াতে হবে। পণ্য মতবাদ অনুযায়ী ক্রেতারা ঐসব পণ্য পছন্দ করবে যেসব পণ্যের গুণগত মান ভালো, বেশি কার্যকর, আকর্ষণীয় ও বিশেষ বৈশিষ্ট্যসম্পন্ন। এখানে প্রতিষ্ঠান ক্রেতার পছন্দ-অপছন্দ ও মতামতকে প্রাধান্য দেয়। মি. রহমান একটি প্রতিষ্ঠানের বিপণন কর্মকর্তা। তিনি উৎপাদন মতবাদকে গুরুত্ব দেন। অন্যদিকে তার বন্ধু মি. জামান আরেকটি প্রতিষ্ঠানের বিপণন কর্মকর্তা। তিনি মনে করেন ক্রেতারা ঐ সব পণ্য কেনে যেগুলোর মান ভালো, কার্যকারিতা বেশি ও বৈশিষ্ট্য অনন্য। মি. জামান পণ্যের মানের ওপর গুরুত্ব গিয়েছেন। কারণ ভাল মানের পণ্য ক্রেতারা পছন্দ করে। আবার তিনি কার্যকর ও বিশেষ বৈশিষ্ট্যের পণ্য ক্রেতার কাছে বিক্রি করতে আগ্রহ দেখিয়েছেন। এ বৈশিষ্ট্যগুলো পণ্য মতবাদের অন্তর্ভুক্ত। মি. জামানকে পণ্য মতবাদ বাস্তবায়নে পণ্যের মানের প্রতি আপোষহীন হতে হবে। ক্রেতারা কেমন পণ্য পছন্দ করবে এবং পণ্য সম্পর্কে তাদের মতামত জানতে হবে। পণ্য উৎপাদন প্রক্রিয়া ত্রুটিমুক্ত রাখতে হবে। তারপর মানসম্পন্ন পণ্য উৎপাদন ও বিপণন করতে হবে বলে আমি মনে করি।"
        }
      ]
    },
    {
      "number": "2",
      "uddipok": "নিচের চিত্রটি লক্ষ করে গ ও ঘ নম্বর প্রশ্নের উত্তর দাও।",
      "tag": "CCC 23",
      "sub_questions": [
        {
          "label": "ক",
          "question": "বিপণন মিশ্রণ কী?",
          "explanation": "বিপণন মিশ্রণ হলো বিপণনের একটি কৌশল যেখানে পণ্য, পণ্যের মূল্য, পণ্য বণ্টন প্রণালি এবং পণ্যের প্রসার এই চারটি উপাদানের সমন্বয় করা হয়।"
        },
        {
          "label": "খ",
          "question": "বিপণন কীভাবে সামাজিক চাহিদা পূরণ করে?",
          "explanation": "নতুন কর্মসংস্থান সৃষ্টি, জীবনযাত্রার মানোন্নয়ন এবং সর্বোপরি বিভিন্ন সামাজিক কাজ সম্পন্ন করার মাধ্যমে বিপণন সামাজিক চাহিদা পূরণ করে। বিপণন প্রক্রিয়ার মাধ্যমে উৎপাদিত পণ্য বণ্টন প্রণালি ব্যবহার করে ভোন্তার কাছে পৌঁছানো হয়। বণ্টন প্রণালির বিভিন্ন ধাপে মধ্যস্থব্যবসায়ীর প্রয়োজন হয়, যা কর্মসংস্থানের উৎস। এ কর্মসংস্থান মানুষের আয় বাড়ানোর মাধ্যমে জীবনযাত্রার মান উন্নত করে থাকে। এছাড়াও বিপণনের বিভিন্ন সামাজিক কল্যাণমূলক মতবাদ আছে। যেমন: গ্রিণ মার্কেটি। আর এগুলো সমাজের মানুষের বিভিন্ন চাহিদা পূরণের মাধ্যমে কল্যাণ বয়ে আনে।"
        },
        {
          "label": "গ",
          "question": "কালো বক্সের উপাদানটি ব্যাখ্যা করো।",
          "explanation": "উদ্দীপকের কালো বক্সের উপাদানটি 'প্রসার'-কে নির্দেশ করছে। প্রসারের মাধ্যমে উদ্দেশ্যমূলকভাবে ক্রেতার সাথে যোগাযোগ স্থাপন করা হয়। এর পাশাপাশি পণ্যের গুণাবলি তুলে ধরে ক্রেতাকে পণ্য কিনতে উৎসাহী করা হয়। বিজ্ঞাপন, ব্যত্তিক বিক্রয়, বিক্রয় প্রসার প্রভৃতি বিপণনের প্রসারের অন্তর্ভুক্ত। পণ্য বা সেবা উৎপাদনের পর উৎপাদকের মুখ্য কাজ হচ্ছে ভোক্তাদের জানানো। আর প্রসারের মাধ্যমে সেই কাজটি অনেক ভালোভাবে করা সম্ভব হয়। এর মাধ্যমে পণ্য বা সেবাকে ভোক্তাদের কাছে পরিচিত করে তোলা হয়। ফলে বিক্রি ও মুনাফা বেড়ে যাওয়ার সম্ভাবনা তৈরি হয়। বিজ্ঞাপন, ব্যক্তিক বিক্রয়, বিক্রয় প্রসার, জনসংযোগ প্রসারের আওতাভুক্ত। চিত্রের মাধ্যমে কালো ঘরটির উপাদান দেখানো হলো:"
        },
        {
          "label": "ঘ",
          "question": "\"বিপণন মিশ্রণের দ্বিতীয় উপাদানের ওপর বিপণনকারী নিয়ন্ত্রণ খুবই কম\"-এ বক্তব্যের যথার্থতা বিশ্লেষণ করো।",
          "explanation": "বিপণন মিশ্রণের ২য় উপাদান তথা মূল্যের ওপর বিপণনকারীর নিয়ন্ত্রণ খুবই কম\"- বক্তব্যটি যথার্থ। ক্রেতারা পণ্য কেনার বিনিময়ে যে অর্থ পরিশোধ করে তাই মূল্য। এটি ক্রেতার কাছে অত্যন্ত সংবেদনশীল বিষয়। ক্রেতার প্রত্যাশা, সামর্থ্য এবং পণ্যের উপযোগের সাথে মূল্য সামঞ্জস্যপূর্ণ হতে হয়। নির্দিষ্ট পণ্য বা সেবা ভোগের জন্য ক্রেতা মূল্য পরিশোধের মাধ্যমে অর্থ ব্যয় করে। তাই উৎপাদক, বিক্রেতা এবং ভোক্তা সকলের কাছে মূল্য সংক্রান্ত সিদ্ধান্ত খুবই গুরুত্বপূর্ণ। পণ্যের মূল্য বেশি হলে অনেক ভোক্তাই সামর্থ্যের অভাবে কিনতে চায় না। আবার পণ্যের মূল্য কম নির্ধারণ করা হলে ক্রেতা মনে করে পণ্যের মান ভালো না। ক্রেতা বা ভোক্তাদের ঘিরেই বিপণন কার্যাবলি পরিচালিত হয়। তাই তাদের প্রয়োজন, পছন্দ-অপছন্দ, রুচি, চাহিদা প্রভৃতি বিবেচনা করে মূল্য নির্ধারণ করতে হয়। পণ্যের সাথে মূল্য সামঞ্জস্যপূর্ণ হলে ক্রেতারা পণ্য কেনায় আগ্রহী হয়। এতে পণ্যের বিক্রি বাড়ে। অন্যথায় তারা পণ্য কেনায় আগ্রহ প্রকাশ করে না। ফলে প্রতিষ্ঠানের লোকসান হওয়ার আশঙ্কা তৈরি হয়। তাই বিপণনকারী ইচ্ছেমতো মূল্য নির্ধারণ করতে পারে না। সঠিক মূল্য নির্ধারণের মাধ্যমে প্রতিষ্ঠানের সাফল্য অর্জন করতে চাইলে তাকে ক্রেতাদের সামর্থ্যের বিষয়টিতে গুরুত্ব দিতে হয়। তাই বলা যায়, মূল্যের ওপর বিপণনকারীর তেমন নিয়ন্ত্রণ নেই।"
        }
      ]
    },
    {
      "number": "3",
      "uddipok": "জনাব সানোয়ার নরসিংদী ও সিরাজগঞ্জের তাঁতীদের কাছ থেকে উন্নতমানের শাড়ি সংগ্রহ করে তা নিজস্ব গাড়িতে করে ঢাকার নিউ মার্কেটের সাবিত্রী শাড়ি হাউজসহ আরও কতিপয় শাড়ির দোকানে সরবরাহ করেন। সাবিত্রী শাড়ি হাউজ শাড়ির প্রকৃতি, গুণগতমান, ডিজাইন ও মূল্য প্রভৃতিভেদে পৃথক পৃথক র‍্যাকে শাড়িগুলো সজ্জিত করে। এতে করে গ্রাহকরা সহজেই তাদের বাজেটের মধ্যে পছন্দের শাড়ি ক্রয় করতে পারে।",
      "tag": "CCC 23",
      "sub_questions": [
        {
          "label": "ক",
          "question": "ক্রয় কী?",
          "explanation": "অর্থের বিনিময়ে বিক্রেতার কাছ থেকে ক্রেতার পণ্যের মালিকানা অর্জন করার প্রক্রিয়াকে ক্রয় বলে।"
        },
        {
          "label": "খ",
          "question": "\"বিক্রয়ের মাধ্যমে স্বত্বগত উপযোগ সৃষ্টি হয়\"- ব্যাখ্যা করো।",
          "explanation": "অর্থের বিনিময়ে পণ্য বা সেবার মালিকানা ক্রেতার কাছে হস্তান্তরকে। বিক্রয় বলে। বিক্রয়ের মাধ্যমে পণ্যের মালিকানা হস্তান্তর করা হয়। এটি অর্থ উপার্জনে সহায়ক। পণ্য বিক্রয়ের জন্য ক্রেতা অনুসন্ধান করতে হয়। পণ্যটি বিক্রয়ের ফলে ক্রেতা এর মালিকানা পায়। অর্থাৎ, পণ্যটির ওপর নতুন স্বত্ব সৃষ্টি হয়। এভাবেই বিক্রয়ের মাধ্যমে স্বত্বগত উপযোগ সৃষ্টি হয়।"
        },
        {
          "label": "গ",
          "question": "উদ্দীপকে উল্লিখিত জনাব সানোয়ারের ঢাকায় শাড়ি সরবরাহের কাজে নিজস্ব গাড়ি ব্যবহারের মাধ্যমে বিপণনের যে কাজটি সম্পন্ন হয়েছে তা উল্লেখপূর্বক ব্যাখ্যা করো।",
          "explanation": "জনাব সানোয়ারের গাড়ি ব্যবহারের মাধ্যমে ঢাকায় শাড়ি সরবরাহে বিপণনের পরিবহন কাজটি সম্পন্ন হয়েছে। ধরিবহনের মাধ্যমে পণ্যসামগ্রী এক স্থান থেকে অন্য স্থানে স্থানান্তর করা হয়। এতে এক স্থানের উৎপাদিত পণ্য অন্য স্থানের মানুষ কেনার ও ভোগের সুযোগ পায়। ফলে স্থানগত উপযোগ সৃষ্টি হয়। জনাব সানোয়ার নরসিংদী ও সিরাজগঞ্জের তাঁতীদের কাছ থেকে উন্নতমানের শাড়ি সংগ্রহ করেন। সেগুলো নিজস্ব গাড়ীতে করে ঢাকার কিছু দোকানে সরবরাহ করেন। অর্থাৎ, এ কাজের মাধ্যমে তিনি গণ্যসামগ্রী এক স্থান থেকে অন্য স্থানে স্থানান্তর করছেন। ফলে ঢাকার মানুষ নরসিংদী ও সিরাজগঞ্জের পণ্য ভোগের সুযোগ পাচ্ছে। এতে স্থানগত উপযোগ সৃষ্টি হচ্ছে। সুতরাং, জনাব সানোয়ার গাড়ি ব্যবহারের মাধ্যমে শাড়ি সরবরাহ করে বিপণনের পরিবহন কাজটি করছেন।"
        },
        {
          "label": "ঘ",
          "question": "উদ্দীপকে উল্লিখিত সাবিত্রী শাড়ি হাউজ কর্তৃক পছন্দের শাড়ি নির্বাচন সুবিধার জন্য সম্পাদিত বিপণন কাজের যৌক্তিকতা বিশ্লেষণ করো।",
          "explanation": "সাবিত্রী শাড়ি হাউজ কর্তৃক পছন্দের শাড়ি নির্বাচন সুবিধার জন্য সম্পন্ন পর্যায়িতকরণ কাজটি অত্যন্ত যৌক্তিক। পণ্যকে মানের ভিত্তিতে বিভিন্ন শ্রেণিতে ভাগ করাই হলো পর্যায়িতকরণ। এক্ষেত্রে প্রথমে মান ঠিক করা হয়। পরে সে অনুযায়ী শ্রেণিবিভাগ করা হয়। এতে বিক্রেতার প্রতি ক্রেতার অনুকূল মনোভাব সৃষ্টি হয় ও বিক্রি বাড়ে। জনাব সানোয়ার বিভিন্ন জায়গা থেকে শাড়ি সংগ্রহ করে। এরপর তিনি শাড়িগুলো নিজস্ব গাড়ি ব্যবহার করে ঢাকা সাবিত্রী শাড়ি হাউজসহ আরও কিছু দোকানে সরবরাহ করেন। সাবিত্রী শাড়ি হাউজ শাড়ির প্রকৃতি, গুণগতমান, ডিজাইন ও মূল্য প্রভৃতিভেদে শাড়িগুলো পৃথক র‍্যাকে সাজিয়ে রাখে। এতে গ্রাহকরা সহেজই তাদের বাজেটের মধ্যে পছন্দের শাড়ি কিনতে পারে। সাবিত্রী শাড়ি হাউজ শাড়িগুলোকে বিভিন্ন বৈশিষ্ট্যের যেমন: প্রকৃতি, মান, ডিজাইন, মূল্য প্রভৃতি- ভিত্তিতে পৃথকভাবে সাজিয়ে রাখে। অর্থাৎ, এক্ষেত্রে তারা পূর্বনির্ধারিত মান অনুযায়ী এ কাজটি করে থাকে। এ থেকে বোঝা যায়, এটি পর্যায়িতকরণ কাজ। এর মাধ্যমে ক্রেতারা তাদের পছন্দের পণ্য সহজেই খুঁজে পায়। এতে কেনা-বেচার কাজ সহজে ও দ্রুত সম্পন্ন হয়। ফলে ক্রেতারা সন্তুষ্ট হয় এবং দোকানটির প্রতি ইতিবাচক মনোভাব পোষণ করে। ফলস্বরূপ তারা বারবার দোকান থেকে পণ্য কিনতে উৎসাহীত হয়। এভাবে প্রতিষ্ঠানটির বিক্রি ও মুনাফা বাড়ে। সুতরাং, সাবিত্রী শাড়ি হাউজের পর্যায়িতকরণ কাজটি অত্যন্ত যৌক্তিক।"
        }
      ]
    },
    {
      "number": "4",
      "uddipok": "'গ্রিন-পাহাড়িকা' পরিবহন ঢাকা-কক্সবাজার রুটে অত্যাধুনিক ভলভো বাস সার্ভিস চালু করেছে। সম্পূর্ণ শীতাতপ নিয়ন্ত্রিত বাসগুলো বিনা বিরতিতে যথাসময়ে যাত্রীদের গন্তব্যস্থলে পৌঁছে দিচ্ছে। ফলে তাদের কোম্পানিতে যাত্রীদের ভিড় লেগেই থাকে। সম্প্রতি 'সুইফট-বার্ড' নামের আরেকটি পরিবহন প্রতিষ্ঠান সমমানের সেবা দান করার পাশাপাশি প্রতিটি যাত্রীকে ফ্রি খাবার পানি সরবরাহ করছে। তাছাড়া প্রতিটি যাত্রীর নামে যাত্রাকালে বিমার ব্যবস্থাও করেছে। আবার যাত্রীদের লাগেজ ওঠানো-নামানোর সময় কোনো ক্ষতি হলে তার ক্ষতিপূরণও তারা দিচ্ছে। ফলে 'গ্রিন-পাহাড়িকা' পরিবহনের যাত্রীর সংখ্যা দিন দিন হ্রাস পাচ্ছে।",
      "tag": "CCC 23",
      "sub_questions": [
        {
          "label": "ক",
          "question": "কীসের মাধ্যমে স্বত্বগত উপযোগ সৃষ্টি হয়?",
          "explanation": "ক্রয় বিক্রয়ের মাধ্যমে স্বত্বগত উপযোগ সৃষ্টি হয়"
        },
        {
          "label": "খ",
          "question": "\"ভোক্তাদের কেন্দ্র করেই বিপণনের সকল কৌশল প্রণীত হয়\" ব্যাখ্যা করো।",
          "explanation": "ভোক্তাদের কেন্দ্র করেই বিপণনের সব কাজ চলতে থাকে বলে বিপণনের সব কৌশল তাদের ঘিরেই প্রণীত হয়। ভোক্তাদেরকে ঘিরেই বিপণন কার্যক্রম পরিচালিত হয়। তাদের মতামত, তাদের পছন্দ-অপছন্দ, চাহিদা ইত্যাদিকে প্রাধান্য দিয়ে পণ্য উৎপাদন ও বিপণন করা হয়। ভোক্তাদের চাহিদা পূরণের লক্ষ্যে নতুন নতুন পণ্য তৈরি করা হয়। তাই বিপণন কৌশল প্রণয়নে ভোক্তাদের সর্বাধিক গুরুত্ব দেওয়া হয়।"
        },
        {
          "label": "গ",
          "question": "\"গ্রিন-পাহাড়িকা\" প্রতিষ্ঠানটি কোন ধরনের উপযোগ সৃষ্টি করেছে? ব্যাখ্যা করো।",
          "explanation": "'গ্রিন-পাহাড়িকা' সেবাগত উপযোগ সৃষ্টি করছে। প্রয়োজন বা অভাব মেটাতে পারে এমন কাজ বা সুবিধাই হলো সেবা। আর সেবা হস্তান্তর বা দেওয়া-নেওয়ার মাধ্যমে সৃষ্টি হয় সেবাগত উপযোগ। এক্ষেত্রে গ্রাহকরা শুধু এটি উপলব্ধি করতে পারে। 'গ্রিন-পাহাড়িকা' ঢাকা-কক্সবাজার রুটে অত্যাধুনিক বাস সার্ভিস চালু করেছে। এর মাধ্যমে যাত্রীদের অভাব ও প্রয়োজন মিটছে বলে এটি হলো সেবা। আর প্রতিষ্ঠানটি যাত্রীদের সেবা সরবরাহ বা হস্তান্তর করছে। এক্ষেত্রে সেবাটি যাত্রীরা দেখতে বা স্পর্শ করতে পারে না। শুধু উপলব্ধি করতে পারে। এ বৈশিষ্ট্যগুলো সেবাগত উপযোগের সাথে মিলে যায়। সুতরাং, 'গ্রিন-পাহাড়িকা' সেবাগত উপযোগ সৃষ্টি করছে।"
        },
        {
          "label": "ঘ",
          "question": "'গ্রিন-পাহাড়িকা'-এর তুলনায় 'সুইফট-বার্ড'-এর ব্যবসায়িক সফলতার কারণ বিপণন কার্যাবলির আলোকে মূল্যায়ন করো",
          "explanation": "বিক্রয়োত্তর সেবা দেওয়াই 'গ্রিন-পাহাড়িকা'-এর তুলনায় 'সুইফট-বার্ড'-এর সফলতার কারণ। পণ্য বা সেবা বিক্রির পর ক্রেতারা যে বিশেষ সুবিধা পায় তা-ই হলো বিক্রয়োত্তর সেবা। এটি ক্রেতা সন্তুষ্টি ও সুনাম সৃষ্টি করে। ফলে প্রতিষ্ঠানের বিক্রি ও মুনাফা বাড়ে বলে সফলতা অর্জিত হয়। সম্প্রতি 'সুইফট-বার্ড' নামের একটি প্রতিষ্ঠান পরিবহন সেবা দেওয়ার পাশাপাশি যাত্রীদের ফ্রি পানি সরবরাহ করছে। তাছাড়া প্রত্যেকটি যাত্রীর নামে যাত্রাকালে বিমার ব্যবস্থাও করেছে। আবার লাগেজ ওঠানো-নামানোর সময় ক্ষতি হলে তারা সেটির ক্ষতিপূরণও দিচ্ছে। এ কাজগুলোকে বিক্রয়োত্তর সেবা বলে। 'সুইফট-বার্ড' যাত্রাকালে কোনো ক্ষতি হলে বিক্রয়োত্তর সেবার আওতায় তার ক্ষতিপূরণ দেয়। অর্থাৎ, এর মাধ্যমে সেবা পরবর্তী সময়ে যাত্রীরা তাদের সমস্যার সমাধান পায়। এতে যাত্রীরা সন্তুষ্ট হয় এবং প্রতিষ্ঠানের সুনাম বেড়ে যায়। অন্যান্য যাত্রীরাও প্রতিষ্ঠানটির সেবা বারবার নিতে আগ্রহী হয়। ফলে বিক্রি ও মুনাফাও বেড়ে যায়। এভাবে প্রতিষ্ঠানটি সফল হয়। আর এ কাজটি 'গ্রিন-পাহাড়িকা' করেনি বলে যাত্রীরা তাদের সেবা নেওয়া কমিয়ে দেয়। ফলে তারা প্রতিযোগিতায় পিছিয়ে পড়ে। সুতরাং, বিক্রয়োত্তর সেবা দেওয়াই 'সুইফট-বার্ড'-এর সফলতার কারণ।"
        }
      ]
    },
    {
      "number": "5",
      "uddipok": "রোদেলা' একটি মোবাইল প্রস্তুতকারী প্রতিষ্ঠান। প্রতিষ্ঠানটি পুরুষদের জন্য Super Smart V-1 সম্বলিত সেট, নারীদের জন্য Galaxy Soft V-2 টাচস্ক্রিন সেট ও নিম্ন আয়ের নারী ও পুরুষের জন্য Common V-5 সেট প্রস্তুত করে। প্রতিষ্ঠানটি অল্প সময়ে সাফল্য অর্জনে সক্ষম হয়। বর্তমানে ভোক্তারা এ প্রতিষ্ঠানটির পণ্য ব্যবহার করে খুবই সন্তুষ্ট।",
      "tag": "CCC 23",
      "sub_questions": [
        {
          "label": "ক",
          "question": "বাজার কী?",
          "explanation": "বাজার হলো একটি পণ্য বা সেবার বর্তমান এবং সম্ভাব্য ক্রেতার সেট বা সমষ্টি।"
        },
        {
          "label": "খ",
          "question": "ভোক্তাকে কেন বিপণন মিশ্রণের কেন্দ্রে রাখা হয়? ব্যাখ্যা করো।",
          "explanation": "ভোক্তাকে কেন্দ্র করে বিপণনের সব কাজ করা হয় বলে ভোক্তাকে বিপণন মিশ্রণের কেন্দ্রে, রাখা হয়। বিপণন মিশ্রণ হলো কতকগুলো নিয়ন্ত্রণযোগ্য এবং কৌশলগত উপাদানের সমষ্টি; যথা: পণ্য, মূল্য, স্থান এবং প্রসার। বিপণন মতবাদ অনুযায়ী ভোক্তা এবং তাদের প্রয়োজনকে বেশি গুরুত্ব দেওয়া হয়। ভোক্তারা আছে বলেই বিপণন কাজের প্রয়োজনীয়তা আছে। ভোক্তাদের চাহিদা ও প্রয়োজন অনুযায়ী পণ্য উৎপাদন ও বিপণন করা হয়ে থাকে। এজন্য ভোক্তারা বিপণন মিশ্রণের কেন্দ্রবিন্দুতে অবস্থান করে। চিত্রে বিষয়টি উপস্থাপন করা হলো"
        },
        {
          "label": "গ",
          "question": "'রোদেলা' কোন ধরনের বাজার বিভক্তিকরণ করেছে? ব্যাখ্যা করো।",
          "explanation": "'রোদেলা' ভোক্তা বাজার বিভক্তিকরণ করেছে। এক্ষেত্রে ভোক্তাদের আচরণ, ক্রয়ক্ষমতা ও বৈশিষ্ট্যের ভিত্তিতে বাজারকে ভাগ করা হয়। বয়স, পেশা, লিঙ্গ, আয়, জীবন ধাঁচ প্রভৃতি হলো ভোক্তা বাজার বিভক্তিকরণের চলক। 'রোদেলা' মোবাইল উৎপাদনকারী একটি প্রতিষ্ঠান। প্রতিষ্ঠানটি নারী ও পুরুষের জন্য যথাক্রমে Super Smart V-1 6 Galaxy soft V-2 টাচস্ক্রিন সেট প্রস্তুত করে। এতে নারী ও পুরুষরা তাদের পছন্দমতো আলাদা ডিজাইনের ফোন কিনতে পারেন। পাশাপাশি প্রতিষ্ঠানটি নিম্ন আয়ের মানুষের কথা বিবেচনা করে common V-5 সেট প্রস্তুত করে। এতে যাদের আয় একটু কম তারাও এ ফোন সহজেই কিনতে পারে। এক্ষেত্রে প্রতিষ্ঠানটি ভোক্তাদের লিঙ্গ এবং আয়ের ভিত্তিতে বাজারকে ভাগ করেছে। তাই এসব বৈশিষ্ট্যের ভিত্তিতে বলা যায়, 'রোদেলা' ভোক্তা বাজার বিভক্তিকরণ করেছে।"
        },
        {
          "label": "ঘ",
          "question": "‘রোদেলা' কোম্পানির সাফল্য অর্জনে কোন বিষয়টি অধিক গুরুত্ব পেয়েছে? বিশ্লেষণ করো।",
          "explanation": "'রোদেলা' প্রতিষ্ঠানটির সাফল্য অর্জনে বাজার বিভক্তিকরণের বিষয়টি বেশি গুরুত্ব পেয়েছে। বাজার বিভক্তিকরণ হচ্ছে বিভিন্ন বৈশিষ্ট্যের ভিত্তিতে সমগ্র বাজারকে কতিপয় উপবাজার বা উপবিভাগে ভাগ করা। বাজার বিভক্তিকরণের মাধ্যমে ক্রেতা সন্তুষ্টি অর্জন করে সহজেই ব্যবসায়ে সফলতা অর্জন করা যায়। 'রোদেলা' প্রতিষ্ঠানটি ভোক্তা বাজার বিভক্তিকরণের ভিত্তিতে পুরুষদের জন্য Super Smart V-1 এবং নারীদের জন্য Galaxy soft V-2 সম্বলিত মোবাইল সেট প্রস্তুত করে। এছাড়া নিম্ন আয়ের নারী-পুরুষের আয়ের ওপর ভিত্তি করে Common V-5 সেট প্রস্তুত করে। ফলে অল্প সময়ে প্রতিষ্ঠানটি সাফল্য অর্জনে সক্ষম হয়েছে। 'রোদেলা' প্রতিষ্ঠানটি ক্রেতাদের লিঙ্গ এবং তাদের আয়ের ওপর ভিত্তি করে মোবাইল প্রস্তুত করে। নির্দিষ্ট ভোক্তাদের জন্য নির্দিষ্ট সেট প্রস্তুত করায় ভোক্তারা সহজেই তাদের আর্থিক অবস্থা ও চাহিদা অনুযায়ী মোবাইল সেট কিনতে পারে। এতে বিক্রি বাড়ে ও ক্রেতা সন্তুষ্টি সৃষ্টি হয়। ফলে অল্প সময়ের মধ্যেই প্রতিষ্ঠানটি সাফল্য অর্জন করে। সুতরাং, উদ্দীপকের প্রতিষ্ঠানটির সাফল্য অর্জনে সুষ্ঠু বাজার বিভক্তিকরণ বেশি গুরুত্ব পেয়েছে।"
        }
      ]
    },
    {
      "number": "6",
      "uddipok": "বরিশাল নিউ মার্কেটের 'বেবি ফ্যাশন' শিশুদের পোশাক বিক্রয়ের অনন্য প্রতিষ্ঠান। নিজস্ব ডিজাইনার দিয়ে ডিজাইন করা এবং উন্নতমানের কাপড়ে তৈরিকৃত পোশাকগুলো শিশু ও তাদের অভিভাবকদের দারুণ পছন্দ। ফরে ক্রেতাদের ভিড় লেগেই থাকতো। সম্প্রতি 'জুয়াদ ফ্যাশন' নামের আরেকটি প্রতিষ্ঠান সুন্দর ডিজাইন ও মানের পাশাপাশি গিফট বক্সের অফার দিয়েছে। এতে 'বেবি ফ্যাশন' এর বিক্রয় আশঙ্কাজনক হ্রাস পেয়েছে।",
      "tag": "CCC 23",
      "sub_questions": [
        {
          "label": "ক",
          "question": "বিক্রয়িকতা কোন বিপণন প্রসারের অন্তর্ভুক্ত?",
          "explanation": "বিক্রয়িকতা বিপণন প্রসারের ব্যক্তিক বিক্রয়ের অন্তর্ভুক্ত।"
        },
        {
          "label": "খ",
          "question": "বিপণনকে অর্থনৈতিক প্রক্রিয়া বলা হয় কেন?",
          "explanation": "বিপণন কার্যক্রমের সাথে আর্থিক বিষয় জড়িত থাকায় একে অর্থনৈতিক প্রক্রিয়া বলা হয়। বিপণন কার্যক্রমের সাথে কিছু আর্থিক বিষয় ওতপ্রোতভাবে জড়িত, যেমন: পরিবহন, গুদামজাতকরণ, ক্রয়-বিক্রয় প্রভৃতি। এই কাজগুলোর সাথে অর্থ সম্পৃত্ত। তাই বিপণনকে অর্থনৈতিক প্রক্রিয়া হিসেবে বিবেচনা করা হয়।"
        },
        {
          "label": "গ",
          "question": "উদ্দীপকের 'বেবি ফ্যাশন' কোন বাজারের অন্তর্ভুক্ত তা ব্যাখ্যা করো।",
          "explanation": "উদ্দীপকের 'বেবি ফ্যাশন' ভোক্তা বাজারের অন্তর্ভুক্ত। যে সকল ক্রেতা ব্যক্তিগত বা পারিবারিক ভোগ বা ব্যবহারের জন্য পণ্য কেনে তাদের নিয়েই গঠিত হয় ভোক্তা বাজার। এ বাজারের ক্রেতাদের মুখ্য উদ্দেশ্য হলো চূড়ান্ত ভোগের মাধ্যমে উপযোগ নিঃশেষ করা। তারা মুনাফা অর্জনের জন্য পণ্য কেনে না। এ বাজারে ক্রেতার সংখ্যা বেশি এবং তারা অল্প অল্প করে বারবার পণ্য কেনে। 'বেবি ফ্যাশন' শিশুদের পোশাক বিক্রয়কারী একটি প্রতিষ্ঠান। নিজস্ব ডিজাইনার দিয়ে তারা পোশাক তৈরি করে। তারপর পণ্যগুলো চূড়ান্ত ভোক্তা তথা শিশু ও তাদের অভিভাবকদের কাছে পৌঁছে দেয়। এক্ষেত্রে ভোক্তারা তাদের নিজস্ব বা পারিবারিক ব্যবহারের জন্য পোশাকগুলো কেনে। তারপর এ পোশাক ব্যবহারের মাধ্যমে এর উপযোগ নিঃশেষ করে। অর্থাৎ, তারা হলো চূড়ান্ত ভোক্তা। আর তাদের এসব বৈশিষ্ট্য ভোক্তা বাজারের সদস্যদের নির্দেশ করে। তাই বলা যায়, 'বেবি ফ্যাশন' ভোক্তা বাজারের সদস্য।"
        },
        {
          "label": "ঘ",
          "question": "প্রতিযোগিতা মোকাবেলায় 'বেবি ফ্যাশন'-এর করণীয় কী? বিপণন মিশ্রণের উপাদানের আলোকে মতের সপক্ষে যুক্তি দাও।",
          "explanation": "প্রতিযোগিতা মোকাবিলায় 'বেবি ফ্যাশন'-এর বিপণন মিশ্রণের 'প্রসার' উপাদানটি বেছে নেওয়া উচিত বলে আমি মনে করি। পণ্যের বিক্রি বাড়ানোর যাবতীয় কৌশলই হলো প্রসার। এটি ক্রেতাকে পণ্য সম্পর্কে ধারণা দিয়ে তা কেনায় আগ্রহী করে তোলে। বিজ্ঞাপন, ব্যক্তিক। বিক্রয়, বিক্রয় প্রসার, গণসংযোগ প্রভৃতি হলো প্রসারমূলক কার্যক্রম। 'বেবি ফ্যাশন' শিশুদের পোশাক প্রস্তুতকারী একটি প্রতিষ্ঠান। নিজস্ব ডিজাইনার দিয়ে তৈরিকৃত এ পোশাক শিশু ও তাদের অভিভাবকের দারুণ পছন্দের। ফলে এ প্রতিষ্ঠানে ক্রেতাদের ভিড় লেগেই থাকে। কিন্তু সম্প্রতি 'জুয়াদ ফ্যাশন' বিভিন্ন অফার দেওয়ায় বাজারে প্রতিযোগিতা বেড়ে যায়। ফলে 'বেবি ফ্যাশন'-এর বিক্রি আশঙ্কাজনকভাবে কমেছে। 'বেবি ফ্যাশন' প্রতিযোগিতায় টিকে থাকতে বিভিন্ন মাধ্যমে বিজ্ঞাপন দিয়ে তাদের পণ্য সম্পর্কে ক্রেতাদের জানাতে পারে। এতে সম্ভাব্য ক্রেতারা পণ্য কিনতে আগ্রহী হবে। এর পাশাপাশি বিভিন্ন স্বল্পমেয়াদী প্রণোদনা ও জনসংযোগের মাধ্যমেও ক্রেতাকে আকৃষ্ট করতে পারে। এর মাধ্যমে তাদের পোশাকের বিক্রি ও মুনাফা বেড়ে যাওয়ার সম্ভাবনা তৈরি হবে। এর ধারাবাহিকতায় বাজারে প্রতিষ্ঠানটি ব্র্যান্ড হিসেবে প্রতিষ্ঠিত হবে। ফলে প্রতিযোগিতা মোকাবিলা সহজতর হবে। তাই আমি মনে করি, 'বেবি ফ্যাশন'-এর বিপণন মিশ্রণের 'প্রসার' উপাদানটি অনুসরণ করা প্রয়োজন।"
        }
      ]
    },
    {
      "number": "7",
      "uddipok": "'হানিডিউ' ও 'সুইটবল' দু'টি গায়ে মাখার সাবান। ৫ বছর আগে একই মানের ও দামের দু'টি সাবান পৃথক দুটি প্রতিযোগী প্রতিষ্ঠান বাজারে নিয়ে আসে। 'হানিডিউ' সাবান কেন্দ্রীয় পাইকার, স্থানীয় পাইকার ও খুচরা ব্যবসায়ী হয়ে ভোক্তাদের কাছে পৌঁছে। অন্যদিকে, 'সুইটবল' সাবান সরাসরি স্থানীয় পরিবেশকদের মাধ্যমে বিপণন করা হয়। বিগত ৫ বছরে তাদের বিক্রয় এককের পরিমাণ নিম্নরূপ ছিল: সাবানের নাম ২০১০ ২০১১ ২০১২ ২০১৩ ২০১৪ হানিডিউ ৩ কোটি ৪ কোটি ৫ কোটি ৫ কোটি ৪ কোটি সুইটবল ২ কোটি ২ কোটি ৪ কোটি ৫ কোটি ৬ কোটি",
      "tag": "CCC 23",
      "sub_questions": [
        {
          "label": "ক",
          "question": "পণ্যের জীবন চক্র কী?",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলীন হয়ে যাওয়া পর্যন্ত যেসব স্তর বা ধাপ অতিক্রম করে তাকে পণ্যের জীবনচক্র বলে।"
        },
        {
          "label": "খ",
          "question": "বিভাজিত মূল্য নির্ধারন বলতে কী বোঝায়? ব্যাখ্যা করো।",
          "explanation": "পণ্যের আকৃতি, বিক্রির স্থান ও সময়ের পার্থক্যের ভিত্তিতে একই পণ্যের বিভিন্ন সুবিধাজনক মূল্য নির্ধারণই হলো বিভাজিত মূল্য নির্ধারণ। অনেক সময় একই পণ্যের ভিন্ন ভিন্ন মূল্য নির্ধারণ করতে দেখা যায়। সাধারণত পণ্যের আকৃতি, ক্রেতা, বিক্রির স্থান' ও সময়ের ভিত্তিতে পণ্যের আলাদা আলাদা মূল্য নির্ধারণ করা হয়। এভাবে পণ্যের বিভাজিত মূল্য নির্ধারণ করা হয়। এতে ব্যবসায়ের আকার অথবা পণ্যের মান অনুযায়ী সঠিকভাবে মূল্য নির্ধারণ করা যায়।"
        },
        {
          "label": "গ",
          "question": "২০১৩ সালে 'হানিডিউ' সাবানটি পণ্য জীবন চক্রের কোন পর্যায়ে ছিল? ব্যাখ্যা করো।",
          "explanation": "২০১৩ সালে 'হানিডিউ' সাবানটি পণ্যের জীবন চক্রের পূর্ণতা স্তরে ছিল। পূর্ণতা স্তরে পণ্যের বিক্রি সর্বোচ্চ পর্যায়ে পৌঁছায়। এ স্তরে প্রতিযোগীর সংখ্যা বাড়তে থাকে। কিন্তু এক পর্যায়ে এসে পণ্যের বিক্রি এবং মুনাফার পরিমাণ উভয়ই কমতে থাকে। 'হানিডিউ' ও 'সুইটবল' দুটি গায়ে মাখার সাবান। ৫ বছর আগে একই মানের ও দামের সাবান দু'টি পৃথক দু'টি প্রতিযোগী প্রতিষ্ঠান বাজারে নিয়ে আসে। প্রথম থেকেই 'হানিডিউ'-এর বিক্রির প্রবৃদ্ধি ভালো। ২০১০ সালে এর বিক্রির পরিমাণ ছিল ৩ কোটি একক। বিক্রি বেড়ে তা ২০১৩ সালে ৫ কোটি এককে পৌঁছায়। তবে ২০১৪ সালে বিক্রি কমে গিয়ে হয় ৪ কোটি একক। অর্থাৎ, ২০১৩ সালেই এ পণ্যটির বিক্রির পরিমাণ সর্বোচ্চ স্তরে পৌঁছায়। তারপর এর বিক্রি কমে যায়। ২০১৩ সালের হানিডিউ সাবানের বিক্রির পরিমাণ পূর্ণতা স্তরের বৈশিষ্ট্যের সাথে সামঞ্জস্যপূর্ণ। তাই বলা যায়, 'হানিডিউ' সাবানটি ২০১৩ সালে পূর্ণতা স্তরে ছিল।"
        },
        {
          "label": "ঘ",
          "question": "উদ্দীপকে কোন সাবান উৎপাদনকারী প্রতিষ্ঠানটি বণ্টন প্রণালিতে সুবিধাজনক অবস্থানে আছে এবং কেন?",
          "explanation": "বণ্টন প্রণালি ছোট হওয়ার কারণে 'সুইটবল' প্রতিষ্ঠানটি সুবিধাজনক অবস্থানে আছে। বণ্টন প্রণালি হলো উৎপাদনকারীর কাছ থেকে ভোক্তার কাছে পণ্যসামগ্রী পৌঁছানোর দায়িত্বে নিয়োজিত ব্যক্তি বা প্রতিষ্ঠানের সমষ্টি। এ ব্যক্তি বা প্রতিষ্ঠানের সংখ্যা বেশি হলে বণ্টন প্রণালিও বড় হয়। বৃহৎ বণ্টন প্রণালি পণ্যের মূল্য বাড়াতে নেতিবাচক প্রভাব রাখে। 'হানিডিউ' ও 'সুইটবল' নামক দু'টি গায়ে মাখার সাবান ৫ বছর আগে বাজারে আসে। 'হানিডিউ' সাবান কেন্দ্রীয় পাইকার, স্থানীয় পাইকার ও খুচরা ব্যবসায়ীর মাধ্যমে ভোক্তার কাছে পৌঁছে। অন্যদিকে, সুইটবল সাবান সরাসরি স্থানীয় পরিবেশকের মাধ্যমে ভোক্তার কাছে পণ্য বিপণন করে। প্রতিষ্ঠান দুটির পণ্যের বণ্টন প্রণালি নিচে দেওয়া হলোঃ 'হানিডিউ' পণ্যটি ভোক্তার কাছে পৌছাতে তিনটি স্তর অতিক্রম করতে হয়। অর্থাৎ, এটি তিন স্তরবিশিষ্ট বণ্টন প্রণালি অনুসরণ করে। অন্যদিকে, 'সুইটবল' সাবান ভোক্তার কাছে পৌছাতে মাত্র একটি স্তর অতিক্রম করতে হয়। তাই 'সুইটবল' সাবানের বণ্টন প্রণালি ছোট। ফলে প্রতিষ্ঠানটি কম খরচে ভোক্তাদের পণ্য সরবরাহ করতে পারে। কিন্তু 'হানিডিউ' ৩টি স্তর অতিক্রম করে ভোক্তাদের কাছে সাবান পৌছায়। এক্ষেত্রে মধ্যস্থব্যবসায়ীদের মুনাফা দিতে হয়। ফলে 'হানিডিউ' বেশি মুনাফা অর্জন করতে পারে না। কিন্তু অন্যদিকে, 'সুইটবল' প্রতিষ্ঠানটি বেশি মুনাফা অর্জন করে। কারণ দুটি প্রতিষ্ঠানেই সমান দামে সাবান বিক্রি করলেও 'সুইটবল' প্রতিষ্ঠানটির পণ্য বণ্টন সংক্রান্ত খরচ কম। তাই বলা যায়, 'সুইটবল' প্রতিষ্ঠানটি বণ্টন প্রণালির সুবিধাজনক অবস্থানে আছে কারণ এর বণ্টন প্রণালি ছোট।"
        }
      ]
    },
    {
      "number": "8",
      "uddipok": "'অনন্ত ফ্যাশন হাউজ' এর মালিক জনাব স্বপ্নীল। তিনি গাজীপুরের বিভিন্ন গার্মেন্টস থেকে রুচিসম্মত বিভিন্ন ডিজাইনের তৈরি পোশাক কেনেন। তিনি ২০% মুনাফায় পোশাকের বিক্রয়মূল্য নির্ধারণ করেন। আসন্ন ঈদ উপলক্ষে তিনি বিভিন্ন ধরনের মূল্য ছাড় দিয়ে ক্রেতাদের আকৃষ্ট করার সিদ্ধান্ত নিয়েছেন।",
      "tag": "CCC 23,CB 17",
      "sub_questions": [
        {
          "label": "ক",
          "question": "জরুরি পণ্য কী?",
          "explanation": "যে পণ্য আকস্মিক প্রয়োজনে তাৎক্ষণিকভাবে কেনা হয় তাকে বলা হয় জরুরি পণ্য ।"
        },
        {
          "label": "খ",
          "question": "“সুবিধা পণ্য নিয়মিত কেনা হয়।”- ব্যাখ্যা করো।",
          "explanation": "যেসব পণ্য ভোক্তারা অপেক্ষাকৃত কম সময় ব্যয় করে কাছাকাছি স্থান থেকে সহজে কিনতে চায় সেগুলোকে সুবিধা পণ্য বলে । এগুলো ভোক্তারা নিয়মিত ও অল্প পরিমাণে কেনে। এ জাতীয় পণ্য কেনায় তেমন পরিকল্পনার প্রয়োজন হয় না। এগুলো কাছাকাছি অবস্থিত দোকান বা স্থানে সহজে পাওয়া যায়। চাল-ডাল, বিস্কুট, সাবান ইত্যাদি হলো সুবিধা পণ্যের উদাহরণ। প্রাত্যহিক জীবনে সুবিধা পণ্য প্রয়োজন হয় বলে ভোক্তারা এসব পণ্য নিয়মিত কিনে থাকে।"
        },
        {
          "label": "গ",
          "question": "উদ্দীপকে অনন্ত ফ্যাশন হাউজের মালিক জনাব স্বপ্নীল মূল্য নির্ধারণের ক্ষেত্রে কোন পদ্ধতি অনুসরণ করেন? ব্যাখ্যা করো।",
          "explanation": "'অনন্ত ফ্যাশন হাউজ'-এর মালিক মূল্য নির্ধারণের ক্ষেত্রে ব্যয়-যোগ মূল্য নির্ধারণ পদ্ধতি অনুসরণ করেছেন। পণ্যের ব্যয়ের সাথে নির্দিষ্ট পরিমাণ মুনাফা যোগ করে ব্যয়-যোগ মূল্য নির্ধারণ করা হয়। একটি প্রতিষ্ঠানের কোনো পণ্যের ক্রয়মূল্য বা উৎপাদন মূল্য ১০০ টাকা হলে এবং প্রতিষ্ঠানটি ১০% মুনাফা অর্জন করতে চাইলে তার বিক্রয়মূল্য হবে ১১০ টাকা। জনাব স্বপ্নীল 'অনন্ত ফ্যাশন হাউজ'-এর মালিক। তিনি গাজীপুরের বিভিন্ন র গার্মেন্টস থেকে রুচিসম্মত ডিজাইনের পোশাক কেনেন। তিনি কেনামূল্যের সাথে ২০% মুনাফা যোগ করে বিক্রয়মূল্য নির্ধারণ করেন। অর্থাৎ, । কেনাদামের ওপর নির্দিষ্ট হারে মুনাফা ধার্য করেন। এটি ব্যয়-যোগ মূল্য ট নির্ধারণের বৈশিষ্ট্য বহন করে। তাই বলা যায়, জনাব স্বপ্নীল ব্যয়-যোগ মূল্য নির্ধারণ পদ্ধতি অনুসরণ করেন।"
        },
        {
          "label": "ঘ",
          "question": "“বিভিন্ন ধরনের মূল্য ছাড় পণ্যের বিক্রি বাড়াতে সাহায্য করবে” – তুমি কি এ উক্তির সাথে একমত? যুক্তি দাও ।",
          "explanation": "\"বিভিন্ন ধরনের মূল্য ছাড় পণ্যের বিক্রি বাড়াতে সাহায্য করবে'— আমি এ বক্তব্যের সাথে একমত। পণ্যের মূল্য ছাড় একটি প্রসারমূলক কাজ। এর ফলে স্বল্পমেয়াদের জন্য ক্রেতাকে আকৃষ্ট করা যায়। বিক্রি বাড়াতে মূল্য ছাড় খুবই গুরুত্বপূর্ণ ভূমিকা রাখে । গাজীপুরের বিভিন্ন গার্মেন্টস থেকে 'অনন্ত ফ্যাশন হাউজ' রুচিসম্মত ডিজাইনের তৈরি পোশাক কিনে। প্রতিষ্ঠানটির মালিক জনাব স্বপ্নীল। তিনি ২০% মুনাফায় বিক্রয়মূল্য নির্ধারণ করেন। আসন্ন ঈদ উপলক্ষে তিনি বিভিন্ন ধরনের মূল্য ছাড় দিয়ে ক্রেতাদের আকৃষ্ট করার সিদ্ধান্ত নিয়েছেন। ‘অনন্ত ফ্যাশন হাউজ' কর্তৃক মূল্য ছাড়ের ফলে ক্রেতারা পণ্য কিনতে আকৃষ্ট হবে। ঈদের সময় সবাই নতুন পোশাক কেনে। এ সময় পণ্য বিক্রি সাধারণত বাড়ে। মূল্য ছাড়ে বিক্রি আরো বাড়বে। এতে পোশাকপ্রতি মুনাফা কম হলেও সামষ্টিক বিক্রি ও মুনাফা বেশি হবে। তাই আমি মনে করি, 'বিভিন্ন ধরনের মূল্য ছাড় বিক্রি বাড়াতে সাহায্য করবে' উক্তিটি যথার্থ।"
        }
      ]
    },
    {
      "number": "9",
      "uddipok": "সালমা ঢাকায় তার চাচার বাসায় বেড়াতে এসেছে। সে তার চাচার সাথে রিকসাযোগে ঢাকা শহরের বিভিন্ন অলিগলি ঘুরে বেড়াতে বেড়াতে রাস্তার মোড়ে বিভিন্ন কোম্পানির অসংখ্য বিলবোর্ড দেখতে পায়। কোম্পানি ঐসব বিলবোর্ডে পণ্যের বিস্তারিত তথ্য উল্লেখ করেছে। এমন একটি বিলবোর্ডের পণ্য সালমা মনোযোগ আকর্ষণ করেছে যা পরবর্তীতে ক্রয় করতে সে উৎসাহী হয়।",
      "tag": "CCC 23",
      "sub_questions": [
        {
          "label": "ক",
          "question": "পণ্য কী?",
          "explanation": "অভাব এবং প্রয়োজন মেটাতে পারে এমন যা কিছু ব্যবহার বা ভোগের জন্য বাজারে উপস্থাপন করা হয় তাকে পণ্য বলে।"
        },
        {
          "label": "খ",
          "question": "বিজ্ঞাপনের জনপ্রিয় মাধ্যম কোনটি? ব্যাখ্যা করো।",
          "explanation": "বিজ্ঞাপনের জনপ্রিয় মাধ্যম হচ্ছে টেলিভিশন। বর্তমান যুগে খুব কম বাড়ি আছে যেখানে টেলিভিশন নেই। পূর্বের তুলনায় এখন অনেক ক্রেতাই টেলিভিশনমুখী। তারা সময় পেলেই টেলিভিশন দেখে। এজন্য প্রতিষ্ঠানগুলো তাদের পণ্য সম্পর্কিত তথ্যগুলো সহজেই ক্রেতাদের কাছে পৌঁছাতে টেলিভিশনে বিভিন্ন বিজ্ঞাপন দেয়। তাই টেলিভিশন বিজ্ঞাপনের একটি জনপ্রিয় মাধ্যম।"
        },
        {
          "label": "গ",
          "question": "সালমার মনোযোগ আকর্ষণে বিপণনের কোন বিষয়টি গুরুত্ব পেয়েছে? ব্যাখ্যা করো।",
          "explanation": "সালমার মনোযোগ আকর্ষণে বিপণনের জ্ঞানসংক্রান্ত প্রতিবন্ধকতা দূরীকরণের বিষয়টি গুরুত্ব পেয়েছে। বিজ্ঞাপন হচ্ছে পণ্য বা সেবা বিক্রির জন্য বর্তমান ও সম্ভাব্য ক্রেতাদের উদ্দেশ্যে নৈর্ব্যত্তিক উপস্থাপনা। বিজ্ঞাপন পণ্যসম্পর্কিত তথ্য ক্রেতাদের কাছে তুলে ধরে। ফলে পণ্যের জ্ঞানসংক্রান্ত প্রতিবন্ধকতা দূর হয়। সালমা ঢাকায় তার চাচার বাসায় বেড়াতে এসেছে। সে তার চাচার সাথে রিকসাযোগে ঢাকা শহরের বিভিন্ন জায়গা ঘুরে বেড়িয়েছে। তখন সে বিভিন্ন প্রতিষ্ঠানের অসংখ্য বিলবোর্ড দেখতে পায়। প্রতিষ্ঠানগুলো ঐসব বিলবোর্ডে তাদের পণ্য সম্পর্কিত বিস্তারিত তথ্য উল্লেখ করেছে। অর্থাৎ, প্রতিষ্ঠানগুলো বিজ্ঞাপনের মাধ্যমে ক্রেতাদের কাছে তাদের পণ্যের জ্ঞানসংক্রান্ত বাধা দূর করেছে। একপর্যায়ে একটি বিলবোর্ড সালমার মনোযোগ আকর্ষণ করে। সালমা আগে বিলবোর্ডের উল্লিখিত ঐ পণ্যের বিষয়ে জানত না। কিন্তু বিলবোর্ডে পণ্য সম্পর্কিত বিস্তারিত তথ্য থাকায় পণ্যটি সম্পর্কে সালমার জ্ঞানগত বাধা দূর হয়েছে। সুতরাং, সালমার মনোযোগ আকর্ষণের মাধ্যমে বিজ্ঞাপন পণ্যের জ্ঞানসংক্রান্ত প্রতিবন্ধকতা দূর করেছে।"
        },
        {
          "label": "ঘ",
          "question": "সালমাকে পণ্য ক্রয়ে উৎসাহিত করতে কোম্পানি কর্তৃক গৃহীত পদক্ষেপের সঠিকতা মূল্যায়ন করো।",
          "explanation": "সালমাকে পণ্য ক্রয়ে উৎসাহী করতে কোম্পানি কর্তৃক গৃহীত বিলবোর্ড স্থাপনের পদক্ষেপটি সঠিক ও যৌক্তিক। বিলবোর্ড বিজ্ঞাপনের একটি জনপ্রিয় স্থায়ী মাধ্যম। সাধারণত রাস্তায় বা বড় বড় দালানে বিলবোর্ড লাগানো হয়। তাই এর মাধ্যমে সহজেই একসাথে অনেক ক্রেতার মনোযোগ আকর্ষণ করা যায়। সালমা ঢাকায় তার চাচার বাসায় বেড়াতে এসেছে। সে ঢাকা শহরের রাস্তার বিভিন্ন মোড়ে বিভিন্ন প্রতিষ্ঠানের বিলবোর্ড দেখতে পায়। ঐসব বিলবোর্ডে তাদের পণ্যের বিস্তারিত তথ্য উল্লেখ করা হয়েছে। পরবর্তীতে একটি বিলবোর্ড সালমার মনোযোগ আকর্ষণ করে। বিলবোর্ড একটি জনপ্রিয় বিজ্ঞাপন মাধ্যম। এর মাধ্যমে প্রতিষ্ঠানগুলো শুধু সালমাই নয়, অন্যান্য ক্রেতাদেরও পণ্য কিনতে উৎসাহী করতে পারে। তাছাড়া এতে পণ্য সম্পর্কিত বিস্তারিত তথ্য আকর্ষণীয়ভাবে প্রদর্শন করা হয়। এটি বিজ্ঞাপনের স্থায়ী মাধ্যম হওয়ায় সম্ভাব্য ক্রেতারা চলাচলের সময় তা দেখতে পারে। এ কারণে সালমার মতো অনেক ক্রেতাই পণ্য 'কিনতে আগ্রহ প্রকাশ করে। সুতরাং, সালমাকে পণ্য কেনায় উৎসাহী করতে প্রতিষ্ঠান কর্তৃক বিলবোর্ডের ব্যবহার সঠিক ও যৌক্তিক।"
        }
      ]
    },
    {
      "number": "10",
      "uddipok": "‘সাজঘর' সিলেট শহরের অতি পরিচিত পোশাক বিক্রয়কারী একটি প্রতিষ্ঠান। সামনে ঈদ। তাই নতুন ডিজাইনের পোশাক আনার জন্য পুরাতন পোশাকগুলো অতি দ্রুত বিক্রয়ের সিদ্ধান্ত নিলো। 'মাত্র ৭ দিনের জন্য ৫০% মূল্য হ্রাস' লিখে দোকানের সামনে টাঙিয়ে দিলে। ফলে বিক্রয় বেড়ে গেলো। এদিকে ঈদের মধ্যে কয়েকজন সুন্দরী, স্মার্ট ও শিক্ষিত বিক্রয়কর্মীও নিয়োগ দিলো, যারা তাদের ব্যবহার, কথাবার্তা, সততা ও বিশ্বস্ততা দিয়ে তার দোকানের বিক্রয়কে বহুগুণ বাড়িয়ে দিয়েছে। ফলে 'সাজঘর' এর সফলতা আগের চেয়ে অনেক বেশি।",
      "tag": "NIC 23,CCC 23",
      "sub_questions": [
        {
          "label": "ক",
          "question": "বিপণন প্রসার কী?",
          "explanation": "বর্তমান এবং সম্ভাব্য ক্রেতার সাথে যোগাযোগ করে তাদেরকে পণ্য সম্পর্কে জানিয়ে পণ্যের চাহিদা সৃষ্টি করাকে বিপণন প্রসার বলে।"
        },
        {
          "label": "খ",
          "question": "বিজ্ঞাপন কি অপচয় বা অপ্রয়োজনীয়? ব্যাখ্যা করো।",
          "explanation": "যা বিজ্ঞাপন অপচয় নয়। অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনকে বিজ্ঞাপন বলে। সাময়িক সময়ের জন্য বিজ্ঞাপন দিতে খরচ হলেও দীর্ঘমেয়াদে এটি প্রতিষ্ঠানকে লাভবান করে। বিজ্ঞাপনের মাধ্যমে ক্রেতারা কোনো প্রতিষ্ঠানের পণ্য সম্পর্কে জানতে পারেন এবং ঐ পণ্য কিনতে আকৃষ্ট হন। ফলে প্রতিষ্ঠানের বিক্রি ও মুনাফা বাড়ার সম্ভাবনা বাড়ে। সুতরাং, সঠিক মাধ্যম বাছাই করতে পারলে বিজ্ঞাপনকে অপচয় নয় বরং বিনিয়োগ হিসেবে বিবেচনা করা হয়।"
        },
        {
          "label": "গ",
          "question": "'সাজঘর' এর সামনের লেখাটি বিপণন প্রসারের কোন হাতিয়ারের অন্তর্গত তা ব্যাখ্যা করো।",
          "explanation": "‘সাজঘর' এর সামনের লেখাটি বিক্রয় প্রসার হাতিয়ারের অন্তর্গত। বিক্রয় প্রসার হচ্ছে বিক্রয় বাড়ানোর প্রচেষ্টা। বিক্রি বাড়ানোর জন্য প্রতিষ্ঠানগুলো প্রায়ই স্বল্পমেয়াদি উদ্দীপনামূলক কার্যক্রম গ্রহণ করে। এসব কার্যক্রম বিক্রয় প্রসার হাতিয়ারের অন্তর্গত। - 'সাজঘর' সিলেট শহরের অতি পরিচিত একটি পোশাক বিক্রেতা প্রতিষ্ঠান। সামনে ঈদ। তাই প্রতিষ্ঠানটির মালিক নতুন ডিজাইনের পোশাক আনার জন্য পুরাতন পোশাকগুলো অতি দ্রুত বিক্রির সিদ্ধান্ত নিলেন'। 'মাত্র ৭ দিনের জন্য ৫০% মূল্যহ্রাস' লিখে দোকানের সামনে টাঙিয়ে দিলেন। এ কার্যক্রমের ফলে ক্রেতারা ৫০% ছাড় পেয়ে পোশাক কিনতে আগ্রহী হন। ফলে প্রতিষ্ঠানটির বিক্রি দ্রুত বেড়ে যায়। স্বল্পকালীন সময়ের জন্য এ কর্মসূচি নেওয়া হয়েছে। এসব কার্যক্রম বিক্রয় প্রসারের বৈশিষ্ট্যের সাথে মিলে যায়। তাই বলা যায়, 'সাজঘর' এর মূল্য হ্রাস সংক্রান্ত লেখাটি বিক্রয় প্রসার হাতিয়ারের অন্তর্গত।"
        },
        {
          "label": "ঘ",
          "question": "\"নিয়োগপ্রাপ্ত কর্মীদের গুণাবলিই 'সাজঘর'-এর সফলতার মূল কারণ\"- বিষয়টি উদ্দীপকের আলোকে মূল্যায়ন করো।",
          "explanation": "\"নিয়োগপ্রাপ্ত কর্মীদের গুণাবলিই 'সাজঘর'-এর সফলতার মূল কারণ\"- উক্তিটি সঠিক বলে আমি মনে করি। ক্রেতারা বিক্রয়কর্মীর কাছ থেকে মিশুক স্বভাব, সততা, বিশ্বস্ততা, মার্জিত ব্যবহার প্রভৃতি প্রত্যাশা করে। তাই একজন বিক্রয়কর্মীকে অবশ্যই শিক্ষিত, স্মার্ট, ভদ্র, নম্র, অমায়িক ও মার্জিত ব্যবহারের অধিকারী হতে হয়। এতে ক্রেতারা আগ্রহী হয় এবং বিক্রিও বাড়ে। 'সাজঘর' সিলেট শহরের অতি পরিচিত একটি পোশাক বিক্রেতা প্রতিষ্ঠান। বিক্রয় প্রসার কার্যক্রমের মাধ্যমে প্রতিষ্ঠানটির বিক্রি বাড়ে। ঈদকে সামনে রেখে প্রতিষ্ঠানটি কয়েকজন সুন্দরী, স্মার্ট ও শিক্ষিত বিক্রয়কর্মীর নিয়োগ দেয়। তারা তাদের ব্যবহার, কথাবার্তা, সততা ও বিশ্বস্ততা দিয়ে বিক্রয়কে বহুগুণ বাড়িয়ে দিয়েছে। বিক্রয়কর্মীদের সুন্দর কথাবার্তা, সততা ও বিশ্বস্ততা খুব সহজেই ক্রেতাদের আকৃষ্ট করে। এতে ক্রেতারা পণ্য কিনতে আগ্রহী হয়। 'সাজঘর' এর বিক্রয়কর্মীদের সুন্দর ব্যবহার, মিশুক স্বভাব, সততা, বিশ্বস্ততা প্রভৃতি হলো তাদের সামাজিক গুণাবলি। এসব গুণের কারণেই তারা ক্রেতা আকর্ষণ করতে সক্ষম হয়েছে। এর মাধ্যমে প্রতিষ্ঠানটি সাফল্য লাভ করেছে। তাই বলা যায়, 'সাজঘর' এর সফলতার মূল কারণ নিয়োগপ্রাপ্ত কর্মীদের গুণাবলি।"
        }
      ]
    },
    {
      "number": "11",
      "uddipok": "জনাব আতিক ঢাকার ধানমন্ডিতে 'সারা ফ্যাশন' নামক একটি তৈরি পোশাকের শো-রুম পরিচালনা করেন। সেখানে অভিজাত শ্রেণির ক্রেতাদের জন্য এক্সক্লুসিভ ডিজাইনের পোশাক বিক্রি করা হয়। তিনি আধুনিক ও নতুন ডিজাইনের পোশাক ভারত, থাইল্যান্ড ও সিঙ্গাপুর থেকে আমদানি করে শো-রুমে বিক্রি করেন। এসব পণ্যের মূল্য নির্ধারণের ক্ষেত্রে তিনি ডিজাইন, পণ্যের মান এবং ক্রেতাদের পছন্দ ও চাহিদাকে সর্বোচ্চ গুরুত্ব দেন। ফলে একদিকে যেমন ক্রেতা সন্তুষ্টি নিশ্চিত হয় তেমনি প্রতিষ্ঠানের সুনাম ও মুনাফা বেড়ে যায়।",
      "tag": "CCC 23",
      "sub_questions": [
        {
          "label": "ক",
          "question": "ভোগ্য পণ্য কী?",
          "explanation": "যে পণ্যগুলো ক্রেতারা ব্যক্তিগত বা পারিবারিক ভোগ বা ব্যবহারের জন্য কেনেন সেগুলোকে ভোগ্য পণ্য বলে।"
        },
        {
          "label": "খ",
          "question": "বিক্রয়োত্তর সেবা বলতে কী বোঝ? ব্যাখ্যা করো।",
          "explanation": "পণ্য বিক্রির পর বিপণনকারী প্রতিষ্ঠান ক্রেতা বা ভোক্তাকে যে সেবা দেয় তাকে বিক্রয়োত্তর সেবা বলে। ওয়ারেন্টি, গ্যারান্টি, হোম ডেলিভারি প্রভৃতি হলো বিক্রয়োত্তর সেবার আওতাভুক্ত বিষয়। সাধারণত ইলেকট্রনিক পণ্যের ক্ষেত্রে বিক্রয়োত্তর সেবা দেওয়া হয়। এর মাধ্যমে ক্রেতারা সন্তুষ্ট হয়ে থাকে। ফলে অনিয়মিত ক্রেতারাও নিয়মিত ক্রেতায় পরিণত হয়। বিক্রয়োত্তর সেবা দেওয়ার ফলে পণ্যটির প্রয়োজনীয় সংশোধন, পরিমার্জন বা পরিবর্ধন করা সহজ হয়।"
        },
        {
          "label": "গ",
          "question": "জনাব আতিক কোন ধরনের ভোগ্য পণ্য বিক্রি করেন? ব্যাখ্যা করো।",
          "explanation": "জনাব আতিক ভোগ্য পণ্যের অন্তর্ভুক্ত শপিং পণ্য বিক্রি করেন। শপিং পণ্য ক্রেতারা আগের পরিকল্পনা অনুযায়ী মূল্য, মান, উপযোগিতা প্রভৃতি বিবেচনা করে অনিয়মিতভাবে কেনেন। শপিং পণ্যেরই একটি ভাগ - হলো ফ্যাশন পণ্য। আর এটি ক্রেতারা শখের বশে অথবা চলমান প্রথার সাথে তাল মিলিয়ে চলার জন্য কিনে থাকেন। এসব পণ্যের মূল্য সাধারণত বেশি হয়। জনাব আতিক ঢাকার ধানমন্ডিতে 'সারা ফ্যাশন' নামক একটি তৈরি পোশাকের শো-রুম পরিচালনা করেন। সেখানে অভিজাত শ্রেণির ক্রেতাদের জন্য এক্সক্লুসিভ ডিজাইনের পোশাক বিক্রি করা হয়। বৈশিষ্ট্য অনুযায়ী জনাব আতিকের বিক্রয়কৃত পোশাকগুলো এক্সক্লুসিভ হওয়ায় এর মূল্যও বেশি। সাধারণত এসব পণ্য ক্রেতারা বারবার কেনে না। উচ্চ মূল্যের এসব পণ্য কেনার ক্ষেত্রে ক্রেতারা ব্র্যান্ড ও পণ্যের গুণগত মান মূল্যায়ন করেন। আবার, অনেক সময় ক্রেতারা ফ্যাশন ও প্রথার সাথে তাল মিলিয়ে চলতে এসব পোশাক কিনে থাকেন। এগুলো শপিং পণ্যের বৈশিষ্ট্য। তাই বলা যায়, জনাব আতিক শপিং পণ্যের অওতাধীন 'ফ্যাশন পণ্য' বিক্রি করেন।"
        },
        {
          "label": "ঘ",
          "question": "\"জনাব আতিক পণ্যের মূল্য নির্ধারণে যে পদ্ধতি অনুসরণ করেন তা চিহ্নিত করে\"- এর যথার্থতা মূল্যায়ন করো।",
          "explanation": "জনাব আতিক পণ্যের মূল্য নির্ধারণে ভ্যালুভিত্তিক মূল্য নির্ধারণ পদ্ধতি অনুসরণ করেন যা যথার্থ। ভ্যালুভিত্তিক মূল্য নির্ধারণ পদ্ধতিতে পণ্যের মান, আকার-আকৃতি, ডিজাইন ও বাহ্যিক বৈশিষ্ট্যের প্রতি গুরুত্ব দেওয়া হয়। অর্থাৎ, এতে ক্রেতার উপলব্ধির বিষয়টি গুরুত্বের সাথে বিবেচনা করা হয়। অর্থাৎ, ক্রেতা কতটুকু ইতিবাচকভাবে 4 পণ্যটিকে নিচ্ছে তার ওপর ভিত্তি করে এ মূল্য নির্ধারণ করা হয়। জনাব আতিক 'সারা ফ্যাশন'-এর স্বত্বাধিকারী। তিনি তার প্রতিষ্ঠানের সব পণ্যের মূল্য নির্ধারণ করেন। পণ্যের মূল্য নির্ধারণের ক্ষেত্রে তিনি ডিজাইন, পণ্যের মান, ক্রেতাদের পছন্দ ও চাহিদাকে সর্বোচ্চ গুরুত্ব দেন। জনাব আতিক ভ্যালুভিত্তিক মূল্য নির্ধারণ করেন। এতে তার খরচ মুখ্য নয়, বরং ক্রেতার পছন্দ' বিবেচনায় মূল্য নির্ধারিত হয়। ক্রেতারা পণ্যকে কীভাবে গ্রহণ করছে তার ওপর ভিত্তি করে মূল্য নির্ধারণ করেন। ক্রেতারা পণ্যকে ইতিবাচকভাবে নিলে বেশি মূল্য ধার্য করেন আবার কম পছন্দ করলে মূল্য কম ধার্য করেন। অর্থাৎ, জনাব আতিক ক্রেতার চাহিদামতো দামে পণ্য - বিক্রি করেন। ফলে ক্রেতা সন্তুষ্টি নিশ্চিত হয় এবং প্রতিষ্ঠানের সুনাম ও মুনাফা বেড়ে যায়। সুতরাং, জনাব আতিকের ভ্যালুভিত্তিক মূল্য নির্ধারণ পদ্ধতির ব্যবহার যৌক্তিক হয়েছে।"
        }
      ]
    }
  ]
}