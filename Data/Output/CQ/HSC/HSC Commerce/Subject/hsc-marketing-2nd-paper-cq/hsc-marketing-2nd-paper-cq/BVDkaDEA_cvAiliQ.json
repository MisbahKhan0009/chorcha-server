{
  "title": "দিনাজপুর বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব রায়হান হ্যান্ড পেইন্ট এর উপর প্রশিক্ষণ নেন। তার এ অভিজ্ঞতা কাজে লাগিয়ে তিনি বিভিন্ন সুতি কাপড়ের শাড়ি ও থ্রিপিস তৈরি করেন এবং বিভিন্ন সামাজিক যোগাযোগ মাধ্যমে তাঁর তৈরিকৃত পণ্যের প্রসারমূলক কার্যক্রম চালিয়ে যাচ্ছেন। পরবর্তীতে মিসেস ফারহানাকে তাদের কর্মচারী হিসেবে নিয়োগ দিয়ে একটি শোরুম খোলেন। মিসেস ফারহানা ক্রেতাদের সাথে ভালো আচরণ করেন। তাদেরকে পণ্য সম্পর্কে বিভিন্ন তথ্য প্রদান করে ক্রয়ে আগ্রহী করে তোলেন এবং সর্বশেষ তাদের নিকট পণ্যের মালিকানা হস্তান্তর করেন। জনাব রায়হান এখন একজন সফল ব্যবসায়ী।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "১৯৩০ থেকে ১৯৫০ সাল পর্যন্ত সময়কালকে বিক্রয় যুগ বলা হয়।"
        },
        {
          "label": "খ",
          "question": "",
          "explanation": "বিপণন হলো এমন একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে বিনিময়ে তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে। সময়ের সাথে সাথে ভোক্তাদের জীবনযাত্রার মান রুচি পছন্দ ক্রয় ক্ষমতা ক্রয় আচরণ ইত্যাদি পরিবর্তিত হয়। এরূপ পরিবর্তনের সাথে তাল মিলিয়ে ভোক্তাদের সন্তুষ্ট করার কার্যক্রম বিপণনকারী কে গ্রহণ করতে হয়। একারণে বিপণন কে গতিশীল প্রক্রিয়া বলা হয়।"
        },
        {
          "label": "গ",
          "question": "",
          "explanation": "উদ্দীপকে জনাব রায়হানের কার্যক্রম বিপণন ক্রমবিকাশের সামাজিক যোগাযোগ বা মোবাইল বিপণন যুগের অন্তর্ভুক্ত। বিপণন হলো এমন একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে বিনিময়ে তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে। বিপণনের বর্তমান যুগকে সামাজিক যোগাযোগ বা মোবাইল বিপণন যুগ বলা হয়। বিশ্বব্যাপী ইন্টারনেট সহ যাবতীয় প্রযুক্তির কারণে যে প্রযুক্তিগত বিপ্লব সাধিত হয়েছে যার ফলে পরিবর্তন এসেছে ক্রেতাদের ক্রয় চাহিদাতেও। মূলত ইন্টারনেট প্রযুক্তি ব্যবহার করে বিভিন্ন সামাজিক যোগাযোগ মাধ্যমে পণ্য ও সেবার প্রসার মূলক কার্যক্রম চালানোর সময় কালই হলো সামাজিক যোগাযোগ বা মোবাইল বিপণন যুগ। ২০০০ সালের পরবর্তীতেই মূলত এ যুগের সূচনা হয়। ফেসবুক টুইটার ইউটিউবসহ আরো কিছু সামাজিক যোগাযোগ মাধ্যম ব্যবহার করে বর্তমানে অনলাইন মার্কেটিং ব্যাপক জনপ্রিয়তা অর্জন করেছে। উদ্দীপকে দেখতে পাই জনাব রায়হান বিভিন্ন ধরনের সুতি কাপড় দিয়ে শাড়ি ও থ্রি পিস তৈরি করেন এবং বিভিন্ন সামাজিক যোগাযোগ মাধ্যম ব্যবহার করে পণ্যের প্রসার মূলক কর্মসূচি গ্রহণ করেন। যা বিপণন ক্রমবিকাশের সামাজিক যোগাযোগ বা মোবাইল বিপণন যুগের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকের রায়হান হচ্ছে একজন সফল উদ্যোক্তা পক্ষান্তরে ফারহানা একজন বিক্রয়কর্মী। বিক্রয়িকতা বলতে সাধারণ অর্থে বিক্রয়কর্মীর কৌশলকে বোঝায় যার মাধ্যমে সে ক্রেতাকে আকৃষ্ট করে তার নিকট পণ্য বা সেবা সামগ্রী বিক্রয় করতে সামর্থ্য হয় বিক্রয় তথা পণ্য বা সেবা সামগ্রী বিক্রয়ের কৌশল আর যে বা যারা এই কৌশল অবলম্বন করে পণ্য বা সেবা রপ্তানি করে পৌঁছিয়ে দেয় তাকে বা তাদেরকে বিক্রয়কর্মী বলে। অপরদিকে উদ্দীপকে লক্ষ্য করলে আমরা দেখতে পাই জনাব রায়হান একজন সুসংগঠিত এবং সফল উদ্যোক্তা জনাব রায়হান বিভিন্ন ধরনের সুতি কাপড় দিয়ে শাড়ি ও থ্রি পিস তৈরি করেন এবং বিভিন্ন সামাজিক যোগাযোগ মাধ্যমের ব্যবহার করে পণ্যের প্রসার মূলক কর্মসূচি গ্রহণ করে পণ্য বিক্রয় করতে সামর্থ্য হয় অতএব বোঝা যায় যে ফারহানা এবং রায়হানের কর্মকাণ্ড সম্পূর্ণই ভিন্ন"
        }
      ]
    },
    {
      "number": "2",
      "uddipok": "দৃশ্যকল্প-১ : জনাব হারুন রাজশাহীর একজন আমচাষি। আমের ফলন বেশি হওয়ায় তিনি রাজশাহীসহ দেশের বিভিন্ন অঞ্চলে সরবরাহ করেন। ফলে নির্দিষ্ট অঞ্চলে আম উৎপাদন হলেও সারা দেশের মানুষ তা ভোগ করতে পারছে। দৃশ্যকল্প-২ : জনাব রাশেদ একজন আলুচাষি। ছোট, মাঝারি, বড় সব সাইজের আলু একসাথে থাকলে বিক্রয়ে অসুবিধা হবে। তাই তিনি উৎপাদনকৃত আলু ছোট, মাঝারি এবং বড় সাইজে আলাদা করেন। এতে বিক্রয় কার্যক্রম সহজ হয়।",
      "tag": "CB 22,DIN.B 21",
      "sub_questions": [
        {
          "label": "ক",
          "question": "",
          "explanation": "বিপণন হলো এমন একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে বিনিময়ে তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে।"
        },
        {
          "label": "খ",
          "question": "",
          "explanation": "পণ্যের সময়গত বা কালগত উপযোগ সৃষ্টির লক্ষ্যে পণ্য সামগ্রী নিরাপদ স্থানে সঠিক অবস্থায় সংরক্ষণের প্রক্রিয়াকে গুদামজাত করণ বলে । গুদামজাত করণ হলো পণ্য বন্টন প্রণালীর একটি কাজ। একটি পণ্য যে মৌসুমে উৎপাদিত হয় ঠিক সেই মৌসুমে তা নিঃশেষ হয়ে যায় না। যার ফলে এই অবিক্রিত পণ্য নিয়ে এক অনাকাঙ্ক্ষিত ঝুঁকির উদ্ভব ঘটে। অর্থাৎ উৎপাদন সময় এবং ভোগ সময়ের মাঝে এক সময়গত প্রতিবন্ধকতা সৃষ্টি হয়। গুদামজাত করণের মাধ্যমে এর প্রতিবন্ধকতা দূর করে ঝুঁকি হ্রাস করা হয়।"
        },
        {
          "label": "গ",
          "question": "",
          "explanation": "উদ্দীপকের দৃশ্যকল্প-১ এ জনাব হারুন বিপণনের বন্টন কার্যাবলীর অন্তর্ভুক্ত পরিবহন কাজটি সম্পন্ন করেছেন। পরিবহন বিপণনের অন্যতম ও গুরুত্বপূর্ণ একটি কাজ। এ কাজের মাধ্যমে সাধারণত স্থানগত বাধা দূর করা হয়। এবং স্থানগত উপযোগ সৃষ্টি হয়। বিপণনের যে কাজের মাধ্যমে পণ্য সামগ্রী উৎপাদনকারীর কাছ থেকে ভোক্তার নিকট পৌঁছে দেয়ার মাধ্যমে স্থানগত উপযোগ সৃষ্টি করা হয় তাকে পরিবহন বলে। পণ্যের উৎপাদক একই স্থানে থাকে কিন্তু এর ভোক্তা থাকে বিভিন্ন জায়গায় বিস্তৃত। যার ফলে উৎপাদনকারী এবং ভোক্তার মাঝে স্থানগত বাধা তৈরি হয় আর এই স্থানগত বাধা দূরীকরণ হলো পরিবহনের কাজ। উদ্দীপকের দৃশ্যকল্প-১ লক্ষ্য করলে দেখতে পাই যে জনাব হারুন রাজশাহীর একজন আম চাষী। এবছর আমের ভালো ফলন হয় এবং সে দেশব্যাপী আমের সরবরাহ করেন। যার ফলে সারা দেশের ভোক্তারা আম ভোগ করতে পারছে। যা বিপণনের বন্টন কার্যাবলীর পরিবহন কাজের সাথে সম্পৃক্ত।"
        },
        {
          "label": "ঘ",
          "question": "",
          "explanation": "হ্যাঁ দৃশ্যকল্প-২ এ জনাব রাশেদ ক্রেতা সন্তুষ্টি অর্জনের সক্ষম। এবং তার সম্পাদিত কাজটি বিপণনের সহায়ক কার্যাবলীর অন্তর্ভুক্ত মান নির্ধারণ ও শ্রেণীবদ্ধকরণ। বিপণনের সকল কাজই হয়ে থাকে মূলত ক্রেতাকে ঘিরে। ক্রেতা সন্তুষ্টি অর্জনই মূলত বিপণনের উদ্দেশ্য। পণ্যের কার্যকারিতা সম্পর্কে ক্রেতার উপলব্ধির ভিত্তিতে গড়ে ওঠা প্রত্যাশা এবং অপ্রাপ্তির অনুভূতির স্তরকে ক্রেতা সন্তুষ্টি বলে। পণ্যের সুনির্দিষ্ট মান স্থির করাকে মান নির্ধারণ বলে। পণ্যের আকার,আকৃতি,গুনাগুন,ওজন,গন্ধ বা বর্ণ রাসায়নিক মিশ্রণ ইত্যাদির ভিত্তিতে পণ্যের মান নির্ধারণ করা হয়। এসকল নির্ধারিত মান অনুযায়ী গুনাগুনের ভিত্তিতে শ্রেণীবিভক্ত করণ প্রয়োজন হয়। মান নির্ধারণ ও শ্রেণিবদ্ধ করণের ফলে মান ও মূল্য নির্ধারিত থাকে এর ফলে দরকষাকষি পরিহার সম্ভব হয় এবং বিক্রয় কার্যক্রম ত্বরান্বিত হয় ক্রেতা সন্তুষ্টি অর্জিত হয়। অন্যদিকে ক্রেতা-বিক্রেতা উভয়েরই শক্তি ও সময় অপচয় রোধ হয়। উদ্দীপকের দৃশ্যকল্প-২ এ দেখতে পাই জনাব রাশেদ ক্রেতাদের সন্তুষ্টির কথা মাথায় রেখে তার উৎপাদিত আলো বিক্রির ক্ষেত্রে ছোট বড় মাঝারি সাইজের শ্রেণীবদ্ধকরণ করে যা মান নির্ধারণ ও শ্রেণীবদ্ধকরণ কাজের অন্তর্ভুক্ত"
        }
      ]
    },
    {
      "number": "3",
      "uddipok": "জনাব সেলিম তার ডেইরি ফার্মে ৫০টি গরু পালন করেন। গরুর দুধ দিয়ে তিনি গুঁড়া দুধ তৈরি করেন যার নাম দেন 'সোনালী'। 'সোনালী' গুঁড়াদুধ বাচ্চাদের এবং বয়স্কদের উপযোগী করে (আলাদা আলাদাভাবে) তৈরি করেন। তিনি বিভিন্ন উপায়ে 'সোনালী গুঁড়োদুধের পরিচিতিকরণের ব্যবস্থা করেন। সম্প্রতি তিনি বিনামূল্যে পণ্য প্রদান কর্মসূচিও গ্রহণ করেন। ফলে 'সোনালী' গুঁড়োদুধ ভোক্তাদের নিকট বেশ গ্রহণযোগ্য হয়ে উঠে",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "পণ্য একত্রীকরণ বলতে উৎপাদন কাজে ব্যবহৃত কাঁচামাল অথবা বিক্রয়ের জন্য নির্ধারিত পণ্য বিভিন্ন জায়গা হতে সুসংগঠিত জায়গায় একত্রীকরণ করাকে বুঝায়।"
        },
        {
          "label": "খ",
          "question": "",
          "explanation": "পণ্য সামগ্রী চূড়ান্ত ভোক্তাদের নিকট পৌঁছে দেয়ার জন্য ক্রয়-বিক্রয়ের সাথে জড়িত বিভিন্ন ব্যক্তি বা প্রতিষ্ঠানের সমন্বয়ে গঠিত বাজারকে শিল্প বাজার বা ব্যবসায় বাজার বলে। উৎপাদনকারী সেবা বিপণনকারী পাইকার খুচরা ব্যবসায়ী ইত্যাদি এ বাজারের সদস্য। এ বাজারের সদস্যরা মূলত পুনরায় বিক্রয়ের উদ্দেশ্যে পণ্য ক্রয় করে।এর একটি গুরুত্বপূর্ণ বৈশিষ্ট্য হলো অনমনীয় চাহিদা। পণ্যমূল্যের হ্রাস বৃদ্ধিতেও চাহিদার হ্রাস বৃদ্ধি হয় না।"
        },
        {
          "label": "গ",
          "question": "",
          "explanation": "উদ্দীপকে জনাব সেলিম “সোনালী” গুড়া দুধ তৈরিতে বাজারজাতকরণ বিভক্তিকরণের “জনসংখ্যা ভিত্তিক বা জনমিতিক বিভক্তিকরণের” অন্তর্ভুক্ত “বয়স ও জীবনচক্র স্তর” চলক টি ব্যবহার করেন। মোট বাজারকে বিভিন্ন ছোট ছোট অংশে ভাগ করে একই বৈশিষ্ট্যের কতিপয় উপ বাজারে পরিণত করাকে বাজার বিভক্তিকরণ বলে। যেমন পুরুষ বা মহিলা ক্রেতাদের ভিন্ন ভিন্ন বাজার বিভাগে অন্তর্ভুক্ত করা। এক্ষেত্রে জনসংখ্যার বিভিন্ন বৈশিষ্ট্যের ভিত্তিতে বাজারকে বিভিন্ন ভাগে ভাগ করা হলে তাকে জনমিতিক বিভক্তি করণ বলে। এর একটি গুরুত্বপূর্ণ চলক হলো বয়স ও জীবনচক্র স্তর। বয়স পরিবর্তনের সাথে সাথে ভোক্তাদের চাহিদা রুচিবোধ ও ক্রয় আচরণে পার্থক্য দেখা যায়। তাই এ সময় বাজারকে বিভিন্ন ভাগে ভাগ করা হয়। যেমন-স্কয়ার টয়লেট্রিজ শিশু এবং বড়দের জন্য ভিন্ন ভিন্ন শ্যাম্পু এবং টুথপেস্ট বাজারজাত করে। উদ্দীপকের দেখতে পাই জনাব সেলিম তার পণ্য “সোনালী” গুঁড়া দুধ বাচ্চাদের এবং বয়স্কদের উপযোগী করে আলাদাভাবে উৎপাদন করেন। যেখানে সে বাজার বিভক্তিকরণ এর জনমিতিক বিভক্তি করণ চলক টি ব্যবহার করেছেন।"
        },
        {
          "label": "ঘ",
          "question": "",
          "explanation": "হ্যাঁ আমি মনে করি জনাব সেলিম এর বিপণন মিশ্রণ এর হাতিয়ারটি প্রতিযোগিতায় টিকে থাকতে সহায়ক হবে। উদ্দীপকের জনাব সেলিম বিক্রয় বৃদ্ধি এবং বাজারে শক্ত অবস্থান তৈরীর জন্য বিপণন মিশ্রণ এর যে হাতিয়ারটি গ্রহণ করেছে তা হল “প্রসার” কার্যক্রমের অন্তর্ভুক্ত “বিক্রয় প্রসার” কার্যক্রম। বিপণন মিশ্রণ হল কতিপয় নিয়ন্ত্রণযোগ্য হাতিয়ার তথা পণ্য মূল্য বন্টন এবং প্রসারের সংমিশ্রণ যা অভীষ্ট বাজারে লক্ষ্য অর্জনের জন্য কোন কোম্পানি ব্যবহার করে থাকে। কোন প্রতিষ্ঠান উপাদানগুলো প্রয়োজন অনুযায়ী ব্যবহার করতে পারে এবং উপাদানগুলো প্রতিষ্ঠানের নিয়ন্ত্রণাধীন। উদ্দেশ্যমূলক যোগাযোগ সম্পাদন এবং পণ্যের গুণাবলী তুলে ধরে ক্রেতাকে পণ্য ক্রয় উৎসাহিত করার প্রক্রিয়া হলো প্রসার। প্রসারের কার্যাবলী পণ্য বা সেবার চাহিদা সৃষ্টি করে। যা বিক্রয় প্রক্রিয়ার অন্যতম কাজ। পণ্যের চাহিদা সৃষ্টি চাহিদা অব্যাহত রাখা এবং প্রতিযোগিতায় টিকে থাকার জন্য প্রমোশনাল কার্যক্রম অন্যতম হাতিয়ার হিসেবে গণ্য হয়। বিক্রয় বৃদ্ধির জন্য অনিয়মিত এবং স্বল্পকালীন উদ্দীপনামূলক কার্যক্রমকে বিক্রয় প্রসার বলে। প্রতিযোগির ক্রেতাদেরকে আকৃষ্ট করে প্রতিযোগিতায় টিকে থাকা ক্রমহ্রাসমান বিক্রয় বৃদ্ধির জন্য বিক্রয় প্রসার কার্যক্রম গ্রহণ করা হয়। বিনামূল্যে পণ্য প্রদান, লটারি, মূল্য হ্রাস ইত্যাদি পন্থায় বিক্রয় প্রসার কার্যক্রম পরিচালিত হয়।"
        }
      ]
    },
    {
      "number": "4",
      "uddipok": "দৃশ্যকল্প-১: বর্তমানে বাজারে ক্রিস্টাল পুঁতির ব্যাগের চাহিদা বেশি। তাই মিসেস রাবেয়া 'হক স্টোর' থেকে ক্রিস্টাল পুঁতি ও রক সুতা ক্রয় করেন এবং তা দিয়ে নান্দনিক ডিজাইনের ব্যাগ তৈরি করে বাজারে বিক্রয় করেন। দৃশ্যকল্প-২ : মিসেস আয়েশা কাজী স্টোর থেকে নিজের ব্যবহার্য জিনিসপত্র যেমন- তেল, শ্যাম্পু, কন্ডিশনার, বডিলোশন ইত্যাদি ক্রয় করেন এবং উক্ত পণ্যসামগ্রী ব্যবহার করে তিনি বেশ সন্তুষ্ট।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "বাজার হলো নির্দিষ্ট কোন পণ্য বা সেবার বর্তমান ও সম্ভাব্য ক্রেতার সমষ্টি।"
        },
        {
          "label": "খ",
          "question": "",
          "explanation": "বিপণন মিশ্রণ হচ্ছে কতিপয় নিয়ন্ত্রণযোগ্য হাতিয়ার তথা পণ্য,মূল্য বন্টন এবং প্রসারের সংমিশ্রণ যা কোম্পানি অভীষ্ট বাজারে লক্ষ্য অর্জনের জন্য ব্যবহার করে। বিপণন মতবাদ অনুযায়ী ভোক্তাদের প্রয়োজন গুলোর উপর অধিক গুরুত্ব দিতে হয়। এজন্য ভোক্তারা বিপণন মিশ্রণ এর কেন্দ্রবিন্দুতে অবস্থান করে। ক্রেতার প্রয়োজন, পছন্দ অগ্রাধিকার ইত্যাদি চিহ্নিতকরণের জন্য বিপণন মিশ্রণ এর হাতিয়ার গুলো ব্যবহার করা হয়। বিপণন কর্মসূচি উন্নয়নের জন্য পণ্য মূল্য বন্টন প্রণালী এবং প্রসার কর্মসূচির সঠিক পরিকল্পনা গ্রহণ করতে হয় যা ভোক্তা কেন্দ্রিক।"
        },
        {
          "label": "গ",
          "question": "",
          "explanation": "উদ্দীপকে মিস আয়েশা ভোক্তা বাজারের সদস্য। নিজের বা পারিবারিক ভোগের উদ্দেশ্যে পণ্য বা সেবা ক্রয় কারিদের নিয়ে ভোক্তা বাজার গঠিত হয়। ভোক্তা বাজারে ক্রেতারা সাধারণত ব্যক্তিগত বা পারিবারিক ভোগের লক্ষ্যে পণ্য সামগ্রী ক্রয় করে থাকে। তাদের ক্রয়ের উদ্দেশ্যই থাকে চূড়ান্ত ভোগ বা ব্যবহার। বাজারে ক্রেতার ক্রয় ক্ষমতা ও জনসংখ্যার বৃদ্ধি পেলে বাজারের পরিধিও বৃদ্ধি পায়। উদ্দীপকে দেখা যায় মিস আয়েশা নিজের প্রয়োজনীয় ব্যবহার্য জিনিসপত্র কাজী স্টোর থেকে ক্রয় করে থাকে। যেগুলো তিনি ব্যক্তিগতভাবে ব্যবহার করে থাকেন। অতএব মিস আয়েশা একজন ভোক্তা বাজারের সদস্য।"
        },
        {
          "label": "ঘ",
          "question": "",
          "explanation": "উদ্দীপকে মিস রাবেয়া শিল্প বাজারের সদস্য। এ বাজারের ক্রেতারা নিজেরা ক্রয় সিদ্ধান্ত গ্রহণ করতে পারে না। এক্ষেত্রে তারা যে ক্রেতার কাছে পণ্যটি বিক্রয় করবে তার উপর নির্ভর করতে হয়। যেসকল প্রতিষ্ঠান পুনরায় উৎপাদনের জন্য বা সমাজে পণ্য বা সেবা সরবরাহ দেওয়ার জন্য পণ্য বা সেবা ক্রয় করে তাদেরকে শিল্প বাজার বা ব্যবসায় বাজার বলে। এ বাজারকে আবার উৎপাদকের বাজারও বলা হয়। এ বাজারে পণ্য বা সেবা ক্রয় বিক্রয় এর ধরন প্রাতিষ্ঠানিক। শিল্প বাজারে সকল কিছুতেই পুনরায় যার কাছে বিক্রি করা হবে তার ভূমিকাই মুখ্য। শিল্প বাজারে পণ্য বা সেবা ক্রয়ের ক্ষেত্রে পেশাগত আচরণ লক্ষণীয়। কখনো কখনো প্রশিক্ষণপ্রাপ্ত এজেন্ট নিয়োগ করা হয় বাজার চাহিদা ক্রেতা আচরণ ইত্যাদি বিচার বিশ্লেষণ করে পণ্য ক্রয় করে থাকে। সুতরাং বলা যায় শিল্প বাজারে পণ্য ক্রয়ের ক্ষেত্রে প্রতিষ্ঠানের ভূমিকা মুখ্য নয় বরং যে ক্রেতা কাছে পণ্যটি বিক্রয় করবে তাকেই গুরুত্ব দেয়া হয় ।"
        }
      ]
    },
    {
      "number": "5",
      "uddipok": "মানিক মিয়া একজন টমেটো চাষি। তাই প্রথম পর্যায়ে তিনি উৎপাদিত টমেটো থেকে বর্তমান চাহিদার অতিরিক্ত টমেটো সংরক্ষণের ব্যবস্থা নেন। যাতে মৌসুমের বাইরেও ক্রেতারা চাহিদামতো টমেটো ভোগ করতে পারে। দ্বিতীয় পর্যায়ে তিনি টমেটো বিক্রয়ের ব্যাপারেও চিন্তা-ভাবনা করতে থাকেন এবং বিক্রয় সুবিধার্থে তিনি চিন্তা করলেন, টমেটোকে তিনি ছোট, মাঝারি, বড়, কাঁচা পাকা ইত্যাদিতে আলাদা করবেন।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "নির্দিষ্ট পরিমাণ পণ্য বা সেবা নেওয়া বা ব্যবহারের জন্য ক্রেতা যে পরিমাণ অর্থ বিক্রেতাকে দেয় তাকে ঐ পণ্যের মূল্য বলে।"
        },
        {
          "label": "খ",
          "question": "",
          "explanation": "মোড়ক দিয়ে কোনো পণ্যকে আকর্ষণীয় করে ঢেকে বা মুড়ে দেওয়াকে মোড়কিকরণ বলে। মোড়ককৃত পণ্য যে কোনো স্থানে সহজে সংরক্ষণ করা যায়। এর মাধ্যমে বাহ্যিক ক্ষয়ক্ষতির হাত থেকে পণ্যকে রক্ষা করা যায়। আর পণ্যের এ মোড়ক সাধারণত বৈচিত্র্যপূর্ণ হয়ে থাকে। এতে বিভিন্ন তথ্য সংযোজন করা থাকে। তাছাড়া বিভিন্ন রং এবং ডিজাইন পণ্যকে সুন্দর অবয়ব দেয়। এতে ক্রেতারা আকৃষ্ট হয়। তাই বলা হয়, মোড়ক শুধু পণ্যকে রক্ষাই করে না ক্রেতার কাছে পণ্যকে আকর্ষণীয়ও করে তোলে।"
        },
        {
          "label": "গ",
          "question": "",
          "explanation": "দ্বিতীয় পর্যায়ে মানিক মিয়া বিপণনের পর্যায়িতকরণ কাজ সম্পাদন করেন। বিপণনের পর্যায়িতকরণে পূর্ব নির্ধারিত মানের ভিত্তিতে পণ্যকে বিভিন্ন শ্রেণিতে ভাগ করা হয়। এখানে পণ্যের গুণাগুণ, আকার, রং, ওজন প্রভৃতি বিবেচনায় এগুলো শ্রেণিবিভাগ করা হয়। পর্যাতিকরণের ফলে পণ্য বিক্রি করা সহজ হয়। মানিক মিয়া টমেটো চাষি। দ্বিতীয় পর্যায়ে তিনি টমেটো বিক্রির ব্যাপারে চিন্তাভাবনা করেন। বিক্রির আগে তিনি টমেটো গুলোকে ছোট, মাঝারি, বড়, কাঁচা পাকা প্রভৃতিতে আলাদা করেন। অর্থাৎ, তিনি টমেটোর আকার এবং অবস্থার ভিত্তিতে শ্রেণিবিভাগ করেন। এতে তার বিক্রি করার কাজ সহজ হয়। বৈশিষ্ট্যের বিবেচনায় এই কাজটি বিপণনের পর্যায়িতকরণের মধ্যে পরে। তাই বলা যায়, দ্বিতীয় পর্যায়ে মানিক মিয়া বিপণনের পর্যায়িতকরণ কাজটি সম্পাদনা করেন।"
        },
        {
          "label": "ঘ",
          "question": "",
          "explanation": "প্রথম পর্যায়ে মানিক মিয়ার সম্পাদিত গুদামজাতকরণের ফলে চাহিদা ও যোগানের সমতা রক্ষা করা সম্ভব বলে আমি মনে করি। গুদামজাতকরণের মাধ্যমে পণ্যকে উৎপাদন মৌসুম থেকে ভোগ বা বিক্রি পর্যন্ত সংরক্ষণ করা হয়। এর ফলে পণ্য নষ্ট হয় না। এর মাধ্যমে বিপুল পরিমাণ উৎপাদিত পণ্য সঠিকভাবে সংরক্ষণ করা হয়। এতে সারা বছর ঐ পণ্য পাওয়া যায়। মানিক মিয়া একজন কৃষক। তিনি টমেটো চাষ করেন। প্রথম পর্যায়ে তিনি উৎপাদিত টমেটো থেকে বর্তমান চাহিদার অতিরিক্ত টমেটো সংরক্ষণের ব্যবস্থা নেন। এতে মৌসুমের শেষেও ক্রেতারা চাহিদা মতো টমেটো ভোগ করতে পারবে। ফলে সময়গত উপযোগ সৃষ্টি হবে। মানিক মিয়া অতিরিক্ত টমেটো সংরক্ষণের মাধ্যমে বিপণনের গুদামজাতকরণ কাজটি করেন। এ কারণে চাহিদার চেয়ে অতিরিক্ত টমেটো সংরক্ষণ করা যায়। এতে অতিরিক্ত টমেটোগুলো নষ্ট হয় না। অ-মৌসুমে বাজারে যখন টমেটোর চাহিদা বেড়ে যাবে তখন ঐ সংরক্ষিত টমেটো বাজারে সরবরাহ করে মুনাফা আয় করা যাবে। অর্থাৎ, গুদামজাতকরণ করলে চাহিদা ও যোগানের মধ্যে ভারসাম্য সৃষ্টি হয়। তাই বলা যায়, মানিক মিয়ার প্রথম পর্যায়ে সম্পাদিত কাজ গুদামজাতকরণের ফলে চাহিদা ও যোগানের সমতা রক্ষা করা সম্ভব"
        }
      ]
    },
    {
      "number": "6",
      "uddipok": "'ক' কোম্পানি পাঁচ কোটি টাকা মূলধন বিনিয়োগ করে তাদের ব্যবসায় কার্যক্রম শুরু করেন। উক্ত কোম্পানি মোট ব্যয়ের ২০% মুনাফা অর্জন করতে চায়। তাদের উৎপাদিত পণ্যের এককপ্রতি পরিবর্তনশীল ব্যয় ৪০ টাকা, মোট স্থায়ী ব্যয় ১ কোটি টাকা এবং প্রত্যাশিত বিক্রয়ের পরিমাণ ২,০০,০০০ একক",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "যেসকল পণ্য সম্পর্কে ক্রেতাদের পূর্ব ধারণা বা অভিজ্ঞতা থাকে না অথবা ক্রেতারা যে পণ্য পূর্বে দেখেনি বা দেখলেও ক্রয়ের প্রয়োজন বোধ করেনি তাকে অযাচিত পণ্য বলে।"
        },
        {
          "label": "খ",
          "question": "",
          "explanation": "ভ্যালু ভিত্তিক মূল্য নির্ধারণ হলো একটি মূল্য নির্ধারণ পদ্ধতি, এ পদ্ধতিতে ক্রেতা পণ্যটিকে কিভাবে উপলব্ধি করে তার উপর ভিত্তি করে পণ্যের মূল্য নির্ধারণ করা হয়। কোম্পানির পণ্য সম্পর্কে ক্রেতাদের ধারণা কিরূপ তার ওপর ভিত্তি করে পণ্যমূল্য নির্ধারণ করা হয় যেমন কোন শার্ট গুলিস্তানের ফুটপাত থেকে ৩০০ টাকায় বিক্রি করা হলেও শার্টটি নিউমার্কেটের সুসজ্জিত কোন দোকানে ১০০০ টাকায় বিক্রি করা হয়।"
        },
        {
          "label": "গ",
          "question": "",
          "explanation": "একক প্রতি স্থায়ী ব্যয় = ৫০ টাকা একক প্রতি স্থায়ী ব্যয় = ৫০ টাকা (+)একক প্রতি পরিবর্তনশীল ব্যয় = ৪০ টাকা একক প্রতি উতপাদন ব্যয় = ৯০ টাকা অতএব , একক প্রতি উতপাদন ব্যয় = ৯০ টাকা"
        },
        {
          "label": "ঘ",
          "question": "",
          "explanation": "আমরা জানি, ভারসাম্য বিন্দু(একক) = = ১,৪৭,০৫৮ টাকা যেহেতু, তাদের প্রত্যাশিত বিক্রয় ২,০০,০০০ একক এবং ভারসাম্য বিন্দু ১,৪৭,০৫৮ । অতএব কোম্পানিটি লাভ করবে ।"
        }
      ]
    },
    {
      "number": "7",
      "uddipok": "রিমা রেফ্রিজারেটর কোম্পানি লিমিটেড তাদের ফ্রিজ বিক্রয়ের সময় চালানে কিছু শর্ত লিখে দিয়ে থাকে। শর্ত হলো- ৩০ দিনের মধ্যে ক্রেতাকে অবশ্যই ক্রয়কৃত পণ্যের মূল্য পরিশোধ করতে হবে। কিন্তু ক্রেতা যদি ১৫ দিনের মধ্যে মূল্য পরিশোধ করে তাহলে ৫% বাটা প্রদান করা হবে। অপরদিকে রাজা ইলেকট্রনিক্স' শীতকালে তাদের বৈদ্যুতিক পাখা বিক্রয়ে ১০% মূল্য হ্রাস করে।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "তালিকা মূল্যের চেয়ে কিছুটা কম মূল্য গ্রহণ করা হলে তাকে মূল্যছাড় বলা হয়।"
        },
        {
          "label": "খ",
          "question": "",
          "explanation": "একত্রে বিপুল পরিমাণ পণ্য ক্রয়কারী ক্রেতাদেরকে ক্রয়ের পরিমাণের ভিত্তিতে বাট্টা দেয়া হলে তাকে পরিমাণ বাট্টা বলা হয়। এক থেকে নয়টি পণ্য ক্রয়কারী ক্রেতাদের ক্ষেত্রে কোন বাট্টা দেয়া হবে না, তবে ১০ থেকে ১৯ টি পণ্যের ক্রেতাদের ২% বার্তা এবং ২০ থেকে ২৯ টি পণ্যের ক্রেতাদের ৩% বাট্টা দেয়। পণ্যের বিক্রয় বাড়ানোর জন্য এ ধরনের বাট্টা দেয়া হয় পণ্যের বিক্রয় বাড়লে নগদ অর্থের প্রবাহ বৃদ্ধি পায় এবং মওজুদকরণ খরচ মধ্যস্থ ব্যবসায়ীরা বহন করে। তাছাড়া একত্রে অনেক পণ্য পরিবহনের ফলে পরিবহন খরচ ও কিছুটা হ্রাস পায়।"
        },
        {
          "label": "গ",
          "question": "",
          "explanation": "উদ্দীপকের রিমা রেফ্রিজারেটর কোম্পানি লিমিটেড নগদ বাট্টা প্রদান করে থাকে। নির্ধারিত সময়ের আগে মূল্য পরিশোধকারী ক্রেতাদের জন্য মূল্য হ্রাস করা হলে তাকে নগদ বাটা বলা হয়। যেমন – ৫/১০, নিট/৩০,এক্ষেত্রে নির্ধারিত সময়ের মধ্যে সমুদয় অর্থ পরিশোধ করার কথা থাকলেও ক্রেতা ওই অর্থ ১০ দিনের মধ্যে পরিশোধ করলে তাকে শতকরা পাঁচ ভাগ বাট্টা দেয়ার কথা বলা হয়েছে সাধারণত পণ্যের বিক্রয়মূল্য দ্রুত আদায়ের জন্য নগদ বাট্টা দেয়া হয়। উদ্দীপকের রিমা রেফ্রিজারেটর কোম্পানি তাদের ফ্রিজ বিক্রয়ের সময় চালানে একটি শর্ত জুড়ে দেয়, এবং শর্তটি হলো ৩০ দিনের মধ্যে পরিশোধ করতেই হবে এবং ১৫ দিনের ভেতর পরিশোধ করতে পারলে ৫% বাট্টা দেয়া হবে।"
        },
        {
          "label": "ঘ",
          "question": "",
          "explanation": "উদ্দীপকের রাজা ইলেকট্রনিক্স যে বাট্টা প্রদান করেছে তা হল মৌসুমী বাট্টা। এবং এ বাট্টা প্রদানের ফলে সারা বছর তাদের উৎপাদন অব্যাহত থাকে। মৌসুম ছাড়া অন্য সময়ে পণ্য ক্রয়কারী ক্রেতাদের যে বাট্টা দেয়া হয় তাকে মৌসুমী বাট্টা বলা হয়। মৌসুমে বৈদ্যুতিক পাখার একক মূল্য ৫০ থেকে ১০০ টাকা কম ধার্য করা হয়। মৌসুম ছাড়া অন্য সময়ে পণ্যের মূল্য তুলনামূলকভাবে কম ধার্য করা হয় যাতে ক্রেতারা ঐ সময় ও পণ্যটি ক্রয় করতে আগ্রহী হয় এর ফলে সারা বছর পণ্যের উৎপাদন অব্যাহত রাখা সম্ভব হয়। এ ধরনের বাট্টা প্রদানের ফলে মওজুদকরণ খরচ হ্রাস পায়। মৌসুমের পরে গিয়ে ক্রেতা যদি এরকম অফার পায় তাহলে ক্রেতা পণ্য ক্রয়ে আকৃষ্ট হবে। স্বাভাবিকভাবে শীতকালে ফ্যানের প্রয়োজনীয়তা কম থাকে যার ফলে তাদের বিক্রয় কমে যেতে পারে। পক্ষান্তরে এমন অফার প্রদান করবার কারণে ক্রেতা আকৃষ্ট হবে এবং তাদের বিক্রয় সারাবছর অব্যাহত থাকবে।"
        }
      ]
    },
    {
      "number": "8",
      "uddipok": "জনাব সাজিদ ফার্নিচার মার্ট এর মালিক। তিনি ভাবলেন সময়ের পরিবর্তনের সাথে সাথে মানুষের রুচি, চাহিদা, ক্রয়ক্ষমতা ইত্যাদিরও পরিবর্তন ঘটে। তাই তিনি ক্রেতাদের পরিবর্তিত চাহিদার সাথে তাল মিলিয়ে নিত্যনতুন ডিজাইনের ফার্নিচার তৈরি করেন। অপরদিকে সামির একটি ফ্যাশন হাউজের মালিক। তিনি অত্যন্ত সুচিন্তিত ও সুপরিকল্পিতভাবে ফ্যাশন হাউজ পরিচালনা ও নিয়ন্ত্রণ করেন। ফলে স্বল্প সময়ের মধ্যে তিনি ব্যাপক সফলতা অর্জন করতে সক্ষম হন। তিনি ব্যাংক ঋণ নিয়ে বিভিন্ন বিভাগীয় শহরে ব্যবসায় সম্প্রসারণের সিদ্ধান্ত নিয়েছেন। তবে পাশাপাশি দক্ষ জনবলের অভাব উপলব্ধি করছেন।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "সুবিধাজনক জায়গা হতে সহজে ক্রয় করা যায় এরূপ পণ্যকে সুবিধাজনক পণ্য বলে।"
        },
        {
          "label": "খ",
          "question": "",
          "explanation": "পণ্যের উৎপাদন ব্যয় অথবা পণ্য সংগ্রহ ব্যয়ের সাথে কাঙ্ক্ষিত মুনাফা যোগ করে যে প্রক্রিয়ায় বিক্রেতা তার পণ্য মূল্য নির্ধারণ করে তাকে পণ্যের মূল্য নির্ধারণ বলে। পণ্য বা সেবা উৎপাদনের মূল উদ্দেশ্য হলো বিক্রয়ের মাধ্যমে মুনাফা অর্জন করা। কিন্তু ক্রেতা-বিক্রেতার মধ্যে পণ্যের বিনিময় মূল্য থাকা আবশ্যক। পণ্যের বিনিময় কার্য সম্পাদনের জন্যই মূলত পণ্য বা সেবার মূল্য নির্ধারণ করা হ। এছাড়াও প্রতিযোগিতায় টিকে থাকা, পণ্য মানে নেতৃত্ব দেওয়া, মুনাফা সর্বোচ্চকরন, বিনিয়োগ তুলে নেয়া, নগদ প্রবাহ নিশ্চিত করা, বিক্রয়ের পরিমাণ বৃদ্ধি করা, অনুকূল ভাবমূর্তি সৃষ্টি করা ইত্যাদি নানান কারণে পণ্যের মূল্য নির্ধারণ করা হয়।"
        },
        {
          "label": "গ",
          "question": "",
          "explanation": "উদ্দীপকে ফার্নিচার মার্ট এর মালিক বিপণনের গতিশীলতার উপর গুরুত্ব দিয়েছে। বিপণন হলো এমন একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে বিনিময়ে তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে। সময়ের সাথে সাথে ভোক্তাদের জীবন যাত্রার মান রুচি পছন্দ ক্রয় ক্ষমতা ক্রয় আচরণ ইত্যাদি পরিবর্তিত হয়। এরূপ পরিবর্তনের সাথে তাল মিলিয়ে ভোক্তাদের সন্তুষ্ট করার কার্যক্রম বিপণনকারী কে গ্রহণ করতে হয়। উদ্দীপকে ফার্নিচার মার্ট এর মালিক জনাব সজীব ভোক্তাদের চাহিদা রুচি পছন্দের ভিত্তিতে নিত্যনতুন ডিজাইনের ফার্নিচার তৈরি করেন যা বিপণনের গতিশীল বৈশিষ্ট্যের ফল।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সামিরের সিদ্ধান্তটি যৌক্তিক। যখন কোন উৎপাদনকারী বা ব্যবসায়ী দেশে বা বিদেশের বিভিন্ন শহরে নিজস্ব ব্যবস্থাধীনে একই ধরনের বহুসংখ্যক খুচরা দোকান প্রতিষ্ঠা করে ভোক্তাদের নিকট পণ্য বিক্রয় করে তখন তাকে বহুশাখা বিপনী বলে। বহু শাখা বিপণির মাধ্যমে সাধারণত প্রথমত ব্যবসায় সম্প্রসারিত হয়। আর ব্যবসায়িক কেন্দ্র যত সম্প্রসারিত হবে তত বেশি ভোক্তার কাছে পৌঁছানো সম্ভব হবে। বিক্রয় বৃদ্ধির পাশাপাশি ভোক্তা সন্তুষ্টি বিধান করে আরো বেশি মুনাফা অর্জন হবে। উদ্দীপকে সামিরের ব্যবসায় সফলতার সূত্র ধরে তিনি চাইছেন ব্যাংক থেকে ঋণ নিয়ে বিভাগীয় শহরে আরো কিছু স্টোর খুলবে আরো বেশি ভোক্তার কাছে পৌঁছাতে পারবে এবং মুনাফা অর্জন ত্বরান্বিত হবে।"
        }
      ]
    },
    {
      "number": "9",
      "uddipok": "মিসেস আতিয়া তার মেয়েকে নিয়ে অ্যাসাইনমেন্ট জমা দিতে ভুলে যান। কাজ সেরে তারা স্কুল থেকে ফিরছেন। পথিমধ্যে ফুচকা ওয়ালা দেখে তার মেয়ের বায়না হলো ফুচকা খাওয়ার, তাই মেয়ের বায়না মিটাতে বাধ্য হয়ে তিনি মেয়েকে ফুচকা কিনে দিলেন। বাসায় ফিরে এসে তিনি দেখতে পেলেন তার স্বামী একটা মস্তবড় ফ্রিজ কিনে এনেছেন। এই ফ্রিজ পেয়ে মিসেস আতিয়া অনেক খুশি।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "যেসকল পণ্য চূড়ান্ত ভোগের জন্য ব্যবহৃত হয় না বরং ভোগ্য পণ্য উৎপাদনের কাজে ব্যবহৃত হয় তাকে শিল্পপণ্য বলে।"
        },
        {
          "label": "খ",
          "question": "",
          "explanation": "যেসকল পণ্য বিশেষ মান বহন করে এবং সমাজে বসবাসকারী বিশেষ শ্রেণীর ভোক্তারা ক্রয় করে তাকে বিশিষ্ট পণ্য বলে। অন্যভাবে বলা যায়, বিশিষ্ট পণ্য বলতে বিশেষ শ্রেণীর ভোক্তাদের জন্য বিশেষ মান সম্বলিত পণ্যকে বোঝায় যারা নিজেদেরকে অন্যদের থেকে আলাদা কিছু ভাবতে ভালোবাসে তারাই এ ধরনের বিশিষ্ট পণ্যের ভোক্তা। এ পণ্য ক্রয় করতে ক্রেতা যেমনি প্রচুর অর্থ ব্যয় রাজি থাকে তেমনি সময় ও শ্রম ব্যয় করে এবং প্রয়োজনে দিনের পর দিন অপেক্ষা করেও এ ধরনের পণ্য কিনে থাকে।"
        },
        {
          "label": "গ",
          "question": "",
          "explanation": "মিসেস আতিয়া মেয়ের বায়না মেটাতে গিয়ে লোভনীয় পণ্য ক্রয় করলেন। যে পণ্য দোকানে দেখে ক্রেতা ক্রয়ের প্রয়োজন অনুভব করে তাকে লোভনীয় পণ্য বলে। যেমন-খেলনা, ফুলদানি, চা,রসগোল্লা ইত্যাদি উল্লেখ্য। কোন পণ্য ক্ষেত্র বিশেষে অবস্থা বিবেচনায় লোভনীয় পণ্য আবার কখনো বিপণন বা অন্য কোন পণ্য হিসেবে গণ্য হতে পারে। উদ্দীপকে স্কুল থেকে ফেরার পথে মিসেস আতিয়ার মেয়ে পথে ফুচকা বিক্রি করতে দেখে ফুচকা খাওয়ার বায়না করলেন মেয়ের বায়না মিটাতে মিস আতিয়া বাধ্য হয়ে মেয়েকে ফুচকা কিনে দিলেন।"
        },
        {
          "label": "ঘ",
          "question": "",
          "explanation": "উদ্দীপকে মিসেস আতিয়ার স্বামী যে ধরনের পণ্য ক্রয় করলেন তা হলো শপিং পণ্যের অন্তর্ভুক্ত সেবা পণ্য। যে সকল পণ্য ক্রেতারা সচরাচর ক্রয় করে না তবে ক্রয়ের ক্ষেত্রে পণ্যের গুণাগুণ মূল্য সাইজ ডিজাইন মডেল ইত্যাদি বিবেচনা করে তাকে শপিং পণ্য বলে। ক্রয় করার পূর্বে ক্রেতা বা ভোক্তারা পূর্ব পরিকল্পনা গ্রহণ করে এবং এজন্য তারা সময় ও শক্তি ব্যয় করতে কুণ্ঠাবোধ করে না। প্রয়োজনে দূরে গিয়ে বা দূরের কোন মার্কেট হতে তা ক্রয় করে থাকে। শপিং পণ্যের একটি অংশ হল সেবা পণ্য শপিং পণ্য মানুষ শখের বশে নয় বরং প্রয়োজনীয় সেবা লাভের উদ্দেশ্যে ক্রয় করে তাকে সেবা পণ্য বলে। এ ধরনের পণ্য ক্রয় ক্রেতা যথেষ্ট চিন্তা শ্রম ও সময় ব্যয় করে এর উৎপন্ন একবার ক্রয় করা হলে তা হতে ক্রেতা বা ভোক্তা দীর্ঘদিন সেবা প্রাপ্তির প্রত্যাশা রাখে।যেমন-টিভি, ফ্রিজ, এয়ার কুলার, ওয়াশিং মেশিন ইত্যাদি। এ ধরনের পণ্য এ ধরনের পণ্য সাধারণত বেশ দামি হয়।"
        }
      ]
    },
    {
      "number": "10",
      "uddipok": "জনাব মিজান স্ট্রবেরি জুসের চাহিদার কথা বিবেচনা করে ২০১৯ সালে স্ট্রবেরি জুস তৈরির সিদ্ধান্ত নিলেন। এ উদ্দেশ্যে তিনি প্রয়োজনীয় স্ট্রবেরি ও যন্ত্রপাতি সংগ্রহ করেন এবং ২০২০ সালে তিনি স্ট্রবেরি জুস বাজারে প্রথমবারের মতো সরবরাহ করেন। ইতিমধ্যে তিনি জুসের বিজ্ঞাপনসহ বিভিন্ন প্রসারমূলক কার্যক্রম সম্পাদন করেন। প্রতিযোগী বাজারে প্রবেশ করায় ২০২১ সালে তিনি প্রতিযোগিতায় টিকে থাকার জন্য উন্নত প্রযুক্তি ব্যবহার ও স্ট্রবেরি জুসের সাথে তোকমা মিশ্রণ করে বাজারে ছাড়েন। এতে বিক্রয় সর্বোচ্চ হয় এবং বেশ মুনাফা অর্জন করে বাজার দখলে রেখেছেন।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "পণ্যের চাহিদা স্তরের উপর ভিত্তি করে মূল্য নির্ধারণ করাকে চাহিদাভিত্তিক মূল্য নির্ধারণ বলে।"
        },
        {
          "label": "খ",
          "question": "",
          "explanation": "কোম্পানি কোন নতুন পণ্য ধারণার ভিত্তিতে পণ্য তৈরি বা উন্নয়ন করলে তাকে পণ্য উন্নয়ন স্তর বলে। এ পর্যায়ে প্রতিষ্ঠান কোন পণ্য সম্পর্কে নতুন ধারণা খুঁজে পায় অতঃপর এর উন্নয়ন ঘটিয়ে একে বাজারে ছাড়ার অবস্থায় নিয়ে আসে। এই স্তরে পণ্য বিক্রি করা হয় না বরং অনুসন্ধান গবেষণা ও প্রস্তুতিতে প্রচুর অর্থ ব্যয় করা হয়। এ পর্যায়কে মাতৃগর্ভে শিশুর লালন কাল হিসেবে গণ্য করা হয়।"
        },
        {
          "label": "গ",
          "question": "",
          "explanation": "উদ্দীপকে জনাব মিজান ২০২০ সালে পণ্যের জীবন চক্রের সূচনা স্তরে অবস্থান করছেন।     পণ্যটি বাজারে প্রবেশ করার সাথে সাথেই সূচনা স্তর শুরু হয়। তাই পণ্য জীবনচক্রের যে স্তরে পণ্যটি প্রথমবারের মতো বাজারে উপস্থাপন করা হয় তাকে প্রবর্তন বা সূচনা স্তর বলে। এ পর্যায়ে এসে উৎপাদিত পণ্যকে বাজারে ছাড়া হয় এবং পণ্যটি মধ্যস্থ ব্যবসায়ীসহ ক্রেতা ও ভোক্তাদের নিকট পরিচিতি লাভ করে। এই স্তরে বিক্রয়ের পরিমাণ স্বাভাবিকভাবেই কম থাকে এবং ধীরে ধীরে বাড়ে। সব মিলিয়ে এ পর্যায়ে মুনাফা কম হয় এবং অনেক ক্ষেত্রে শূন্য হয়। এই স্তর মূলত পণ্য পরিচিতি করণ ও বিনিয়োগ কাল। উদ্দীপকে দেখা যায় ২০১৯ সালের বিভিন্ন পরিকল্পনা ফল হিসেবে জনাব মিজান ২০২০ সালে তার পণ্যটি প্রথমবারের মতো বাজারে প্রবেশ করায় আর এটি পণ্যের জীবন চক্রের সূচনা স্তর।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত মিজানের ২০২১ সালের গৃহীত সিদ্ধান্তটি একদমই যথাযথ ছিল।      উদ্দীপকের ২০২১ সালে মিজানের পণ্যটি পূর্ণতা স্তরে গিয়ে পৌঁছায়। পণ্যের বিক্রয় প্রবৃদ্ধি কমতে থাকলে পণ্যটি পূর্ণতা স্তরে প্রবেশ করে। পণ্যের জীবন চক্রের যে স্তরে বিক্রয় সর্বোচ্চ পর্যায়ে উপনীত হয় এবং একপর্যায়ে মুনাফা কমতে থাকে তাকে পূর্ণতা স্তর বলে। এই স্তরে এসে বিক্রয় বাড়লেও বিক্রয়ের প্রবৃদ্ধি হ্রাস পেতে থাকে এবং প্রতিযোগীর সংখ্যা বাড়ে। বিপণন প্রসার সংক্রান্ত ব্যয়ও এই স্তরে বৃদ্ধি পায়। এই স্তরে মধ্যস্থ ব্যবসায়ীদের কমিশন ও কর্মীদের সুযোগ-সুবিধা বাড়াতে হয় এতে লাভের প্রবৃদ্ধি কমে। তবে পণ্যের বিক্রয় সর্বোচ্চ স্তরে এসে পৌঁছে নতুন নতুন বাজারে পণ্যটি প্রবেশ করে এই স্তরকে প্রলম্বিত করার সর্বাধিক চেষ্টা চালানো হয় এক্ষেত্রে প্রতিযোগীদের সংখ্যা বৃদ্ধি পায়। তীব্র প্রতিযোগিতার কবলে পড়বার কারণে একটি পণ্য বাজার থেকে হারিয়ে যাবার সম্ভাবনা তৈরি হয়। এমতাবস্থায় পণ্য লাইনে নতুন পণ্য সংযুক্ত করা অথবা বিদ্যমান পণ্যের উন্নয়ন সাধন করে বাজারে আনলে পণ্যটির বিক্রয় পুনরায় বেড়ে যাওয়ার সম্ভাবনা তৈরি হয় এবং এই কাজটি করেছেন জনাব মিজান ২০২১ সালে তাই তার কাজটি যথাযথ।"
        }
      ]
    },
    {
      "number": "11",
      "uddipok": "দৃশ্যকল্প-১ : জনাব শফিক একটি পোশাক প্রস্তুতকারী প্রতিষ্ঠানের মালিক। তিনি তার উৎপাদিত পণ্য বিভিন্ন দেশে রপ্তানি করেন। গ্রীষ্মপ্রধান দেশের চাহিদা অনুযায়ী ঢিলেঢালা জামা কাপড় এবং শীতপ্রধান দেশের চাহিদা অনুযায়ী উষ্ণ জামা-কাপড় তৈরি করেন এবং অর্ডার অনুযায়ী পণ্য পৌঁছানোর ব্যবস্থা করেন। দৃশ্যকল্প-২ : জনাব রফিক একটি ব্যাগ প্রস্তুতকারী প্রতিষ্ঠানের মালিক। তিনি দেশের অভান্তরে ব্যাগ বিক্রয় করেন। সম্প্রতি তিনি ব্যাগের তালিকা মূল্যের উপর ৫% বাট্টা দেন। ফলে বিক্রয় বৃদ্ধি পায় এবং প্রতিষ্ঠানের কাঙ্ক্ষিত উদ্দেশ্য অর্জন সম্ভব হয়।",
      "tag": "DIN.B 21",
      "sub_questions": [
        {
          "label": "ক",
          "question": "",
          "explanation": "জনসংযোগ হচ্ছে পণ্য ও প্রতিষ্ঠানের বিশেষ ভাবমূর্তি সৃষ্টি করে পণ্যের বিক্রয় বাড়ানোর কার্যক্রম।"
        },
        {
          "label": "খ",
          "question": "",
          "explanation": "অব্যবসায়ী বা অমুনাফাভোগী প্রতিষ্ঠান গুলোর সমন্বয়ে গঠিত বাজারকে প্রাতিষ্ঠানিক বাজার বলে। হাসপাতাল, মসজিদ, গির্জা, মন্দির, জাদুঘর, শিক্ষাপ্রতিষ্ঠান, দাতব্য প্রতিষ্ঠান ইত্যাদি প্রতিষ্ঠান এ বাজারের সদস্য। অব্যবসায়ী প্রতিষ্ঠানগুলোর মূল উদ্দেশ্য মুনাফা অর্জন থাকেনা বরং এরা জনকল্যানে কাজ করে থাকে । এছাড়াও এরা বিনা মুনাফায় এদের কার্যক্রম পরিচালিত করে থাকে।"
        },
        {
          "label": "গ",
          "question": "",
          "explanation": ".উদ্দীপকের দৃশ্যকল্প-১ এ জনাব শফিক “ভৌগোলিক বিভক্তিকরণের” “জলবায়ু” চলকের সাহায্যে বাজার বিভক্ত করে থাকে। ভৌগোলিক বৈশিষ্ট্য যেমন অঞ্চল আয়তন ভূখণ্ড প্রাকৃতিক সম্পদ আবহাওয়া ও জলবায়ুর পার্থক্য ইত্যাদির ভিত্তিতে সমগ্র বাজারকে বিভিন্ন ভাগে ভাগ করা কে ভৌগোলিক বিভক্তিকরণ বলে। ভৌগোলিক বিভক্তিকরণের একটি গুরুত্বপূর্ণ চলক হলো জলবায়ু। আবহাওয়ার কারণে বিভিন্ন অঞ্চলের ভোক্তাদের জীবনযাত্রা এবং ভোগ আচরণ বিভিন্ন রকম হয়। উষ্ণমন্ডলীয় এবং শীতপ্রধান অঞ্চলের ক্রেতাদের বিভিন্ন ধরনের পণ্যের প্রয়োজন হয়। উদ্দীপকে দৃশ্যকল্প-১ এ জনব শফিক গ্রীষ্ম প্রধান দেশের জন্য ঢিলেঢালা কাপড় এবং শীতপ্রধান দেশের জন্য উষ্ণ কাপড় উৎপাদন করেন এবং উৎপাদন করার কারণ হচ্ছে জলবায়ু।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-২ এ জনাব রফিকের ব্যবহৃত বিপণন মিশ্রণ এর হাতিয়ার হলো প্রসার। বিপণন প্রসার কার্যক্রম ভোক্তাদের পণ্য বা সেবা ক্রয় উদ্বুদ্ধকরণের অন্যতম হাতিয়ার। পণ্য ও সেবার প্রাপ্তি এবং প্রকৃতি সম্পর্কে অবহিত করা ক্রয় প্ররোচিত করা ও পুনঃপুন সরণ করানো প্রমোশনের অন্যতম কাজ। তাই প্রমোশনের বিভিন্ন হাতিয়ার তথা বিজ্ঞাপন ব্যক্তিক বিক্রয় বিক্রয় প্রসার জনসংযোগ প্রত্যক্ষ বিপণন কার্যক্রম ইত্যাদি ভোক্তাদের কেন্দ্র করে পরিচালিত হয় প্রমোশন কার্যক্রম নির্ধারণে ভোক্তাদের ক্রয় অভ্যাস ক্রয় ক্ষমতা ক্রয় আচরণ ইত্যাদি উপর গুরুত্ব আরোপ করা হয়। প্রতিটি ব্যবসায়ের উদ্দেশ্য হলো ভোক্তা সন্তুষ্টি বিধান করে কাঙ্ক্ষিত মুনাফা অর্জন করতে পারা। প্রসার কার্যক্রমের মূল উদ্দেশ্যই বিক্রয় বৃদ্ধি করে অধিক মুনাফা অর্জন। উদ্দীপকে দৃশ্যকল্প-২ এ জনাব রফিক তার উৎপাদিত ব্যাগ বিক্রয় করতে তালিকা মূল্যের উপর 5 শতাংশ বাট্টা দেয় এতে তার বিক্রয় বৃদ্ধি পায় এবং কাঙ্খিত লক্ষ্য অর্জন করে।"
        }
      ]
    }
  ]
}