{
  "title": "বরিশাল বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "কুয়েত ফেরত জনাব কাসেম দেশে এসে নিজ গ্রামে একটি ডেইরি ফার্ম প্রতিষ্ঠা করেন। ক্রেতাদের সর্বোচ্চ সুবিধা প্রদানের লক্ষ্যে তিনি ফার্মে বিশুদ্ধ দুধ ও মাংস উৎপাদন করেন। শুরুর দিকে লাভ না হলেও এখন তার খামারে উৎপাদিত দুধ ও মাংসের অনেক চাহিদা। চাহিদা বৃদ্ধির কারণে তিনি সিলেট শহরের বিভিন্ন গুরুত্বপূর্ণ স্থানে বিক্রয়কেন্দ্র খুলে দুধ ও মাংস বিক্রয় শুরু করেন এবং প্রতিটি বিক্রয়কেন্দ্রে অভিজ্ঞ বিক্রয়কর্মী নিয়োগ দেন। ফলে চাহিদা বৃদ্ধি পায়। বাড়তি চাহিদা মেটানোর জন্য জনাব কাসেম এখন নতুন আরেকটি বৃহদায়তন ডেইরি ফার্ম চালু করেছেন।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে।"
        },
        {
          "label": "খ",
          "question": "",
          "explanation": "সর্বোচ্চ ক্রেতা ভ্যালু সৃষ্টির মাধ্যমে পণ্য তৈরি, বণ্টন ও প্রচার সংক্রান্ত কার্যাবলি পরিচালনা করাকে বিপণন বলে। সুষ্ঠুভাবে বিপণন কার্যাবলি পরিচালনা করতে পরিকল্পনা তৈরি, সংগঠন, কর্মীসংস্থান, নির্দেশনা, প্রেষণা, সমন্বয় এবং নিয়ন্ত্রণ কর্মসূচি নিতে হয়। এসব কর্মসূচি ব্যবস্থাপকীয় কার্যাবলির অন্তর্ভুক্ত। তাই বিপণনকে ব্যবস্থাপকীয় প্রক্রিয়া হিসেবে গণ্য করা হয়।"
        },
        {
          "label": "গ",
          "question": "জনাব কাসেমের কার্যক্রম দ্বারা বিপণনের কোন বৈশিষ্ট্যটি ফুটে ওঠেছে? ব্যাখ্যা করো।",
          "explanation": "জনাব কাসেমের কার্যক্রম দ্বারা বিপণনের ব্যবস্থাপকীয় প্রক্রিয়ার বৈশিষ্ট্যটি ফুটে ওঠেছে। বিপণনের কার্যাদি সুষ্ঠুভাবে পরিচালনা করতে পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণ কর্মসূচি দিতে হয়। এসব কর্মসূচি ব্যবস্থাপনার অন্তর্ভুক্ত। তাই বিপণনকে ব্যবস্থাপকীয় প্রক্রিয়া বলে। উদ্দীপকে জনাব কাসেম একটি ডেইরি ফার্ম প্রতিষ্ঠা করেন। তিনি ফার্মে বিশুদ্ধ দুধ ও মাংস উৎপাদন করেন। তার উৎপাদিত দুধ ও মাংসের চাহিদা বৃদ্ধি পাওয়ায় সিলেট শহরে বিক্রয়কেন্দ্র স্থাপন করেন। বিক্রয়কেন্দ্র পরিচালনার জন্য বিক্রয়কর্মী নিয়োগ দেন। এই বিক্রয়কর্মী নিয়োগ, নতুন বিক্রয়কেন্দ্র খোলার পরিকল্পনা, বিক্রয়কর্মীদের নিয়ন্ত্রণ প্রভৃতি কাজ জনাব কাসেম করে থাকেন। তার এসব কার্যাবলি বিপণনের ব্যবস্থাপনার অন্তর্ভুক্ত। তাই বলা যায় যে, জনাব কাসেমের কার্যক্রম দ্বারা বিপণনের ব্যবস্থাপকীয় প্রক্রিয়ার বৈশিষ্ট্যটি ফুটে ওঠেছে।"
        },
        {
          "label": "ঘ",
          "question": "",
          "explanation": "\"সুষ্ঠু বণ্টন উৎপাদন বৃদ্ধি করে\" উক্তিটির সাথে আমি একমত। বণ্টন বা বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে। এছাড়াও ক্রেতার কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে। এর ফলে পণ্য বা সেবার বিক্রি ও চাহিদা বৃদ্ধি পায়। উদ্দীপকে জনাব কাসেম একটি ডেইরি ফার্মের মালিক। তার পণ্যের চাহিদা থাকায় তিনি বিভিন্ন স্থানে বিক্রয়কেন্দ্র খুলে তার পণ্য বিক্রি করেন। বর্তমানে পণ্যের চাহিদা আরও বৃদ্ধি পাওয়ায় তিনি নতুন আরেকটি ফার্ম দেওয়ার সিদ্ধান্ত নিয়েছেন। বিপণন সঠিকরূপে করলে পণ্য বা সেবার চাহিদা ভোক্তাদের নিকট বাড়ে। আবার, পণ্যের উৎপাদন নির্ভর করে পণ্যের বিক্রির ওপর। অর্থাৎ, বিস্তৃত বাজারের ওপর বৃহদায়তন উৎপাদন নির্ভর করে। উদ্দীপকে জনাব কাসেম ক্রেতাদের চাহিদা অনুযায়ী সঠিকভাবে পণ্য বিপণন করার ফলে তার পণ্যের বিক্রয় বৃদ্ধি পেয়েছে। বিক্রি বাড়ার ফলে তিনি নতুন ফার্ম চালু করার সিদ্ধান্ত নিয়েছেন। এতে তার উৎপাদন উল্লেখযোগ্য আকারে বৃদ্ধি পাবে। এক্ষেত্রে জানব কাসেমের অনুসৃত সুষ্ঠু বিপণন তার উৎপাদন বাড়িয়েছে। তাই বলা যায় যে, সুষ্ঠু বণ্টন উৎপাদন বৃদ্ধি করে।"
        }
      ]
    },
    {
      "number": "2",
      "uddipok": "জনাব রাজু চাঁপাইনবাবগঞ্জে ২০ একর জমিতে আম্রপালী বাগান করেন। উৎপাদিত আম দেশে ও বিদেশের বাজারে বিক্রয় করেন। তিনি আম উৎপাদন ও আম পাকানোর জন্য কোনো প্রকার ক্ষতিকারক কীটনাশক ও কেমিক্যাল ব্যবহার করেন না। এমনকি পলিথিন ব্যাগের পরিবর্তে চটের ব্যাগে আম সরবরাহ করেন। ব্যবসায় থেকে অর্জিত লাভের টাকা দিয়ে তিনি অটোমেটিক কৃষি যন্ত্র ও আম পরিবহনের জন্য ট্রাক ক্রয় করেন। বর্তমান সময়ে তার বাগানে ৩০০ জন শ্রমিক কাজ করে জীবিকা নির্বাহ করেন।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "প্রয়োজন যখন ভোক্তার সংস্কৃতি এবং ব্যক্তিত্বের মাধ্যমে প্রভাবিত হয়ে বাস্তবে প্রকাশ পায় তখন তাকে অভাব বলে।"
        },
        {
          "label": "খ",
          "question": "",
          "explanation": "ক্রেতা কোনো পণ্য ব্যবহারের মাধ্যমে যে সুবিধা পায় এবং এর জন্য যে পরিমাণ অর্থ ব্যয় করে, এ দু'য়ের পার্থক্যই হলো ক্রেতা ভ্যালু। একজন ক্রেতাকে পণ্য বা সেবা কেনার জন্য অর্থ ব্যয় করতে হয়। বিনিময়ে ক্রেতা সুবিধা ভোগ করে। ক্রেতাকে তার ব্যয়িত অর্থ অনুযায়ী মানসম্মত সুবিধা বা পণ্য দিলে ক্রেতা ভ্যালু সৃষ্টি হয়।"
        },
        {
          "label": "গ",
          "question": "",
          "explanation": "জনাব রাজুর কার্যক্রম বিপণনের ক্রমবিকাশের সামাজিক বিপণন পর্যায়ের অন্তর্ভুক্ত। এ যুগে সমাজ, পরিবেশ ও মানুষের কল্যাণের প্রতি গুরুত্ব দিয়ে প্রতিষ্ঠান তার লক্ষ্য অর্জনের চেষ্টা করে। এ যুগের মূল উদ্দেশ্য হলো ভোক্তাদের চাহিদা পূরণের পাশাপাশি সমাজের কল্যাণ করা। এজন্য এ যুগে পরিবেশবান্ধব পণ্য উৎপাদন ও বিপণনের চেষ্টা করা হয়। উদ্দীপকে জনাব রাজু একজন আম চাষি। তিনি তার উৎপাদিত আম দেশ ও বিদেশে বিক্রয় করে। তিনি আম চাষে কোন ক্ষতিকর রাসায়নিক দ্রব্য ব্যবহার করেন না। তিনি পলিথিনের ব্যাগের পরিবর্তে চটের ব্যাগ ব্যবহার করেন। তিনি আম চাষ ও পাকানোতে কোনো কীটনাশক ব্যবহার না করায় আম ভোগে মানুষের কোনো স্বাস্থ্যগত ক্ষতি হবে না। অপরদিকে, পলিথিনের পরিবর্তে চটের ব্যাগ ব্যবহার করাও পরিবেশ রক্ষায় সহায়ক। এসব বৈশিষ্ট্য সামাজিক বিপণনের যুগের সাথে সামঞ্জস্যপূর্ণ। তাই বলা যায়, জনাব রাজুর কার্যক্রম সামাজিক বিপণন পর্যায়ের অন্তর্ভুক্ত।"
        },
        {
          "label": "ঘ",
          "question": "",
          "explanation": "\"বিপণন তার্থনৈতিক উন্নয়নে সর্বাধিক কার্যকরী ইঞ্জিন\"- উক্তিটি যথার্থ। বিপণন স্বত্বগত, স্থানগত, সময়গত, তথ্যগত প্রভৃতি উপযোগ সৃষ্টি করে। এতে চাহিদা ও যোগানের ভারসাম্য রক্ষা পায়। তাছাড়া বিপণন অনেকের কর্মসংস্থানের সুযোগও সৃষ্টি করে। এর মাধ্যমে দেশের আর্থ-সামাজিক কল্যাণ সাধিত হয়। উদ্দীপকে জনাব রাজু একজন আম চাষি। তিনি তার নিজস্ব আম বাগানে স্বাস্থ্যকর উপায়ে আম চাষ করে বিভিন্ন স্থানে বিক্রি করেন। তিনি কৃষি যন্ত্র ও ট্রাক ক্রয় করেন। তার অধীনে ৩০০ জন শ্রমিক কাজ করে জীবিকা নির্বাহ করছে।। জনাব রাজুর বিপণন কার্যক্রমের ফলে জাতীয় আয় বাড়ছে। বিদেশে আম বিক্রির ফলে বৈদেশিক মুদ্রা অর্জিত হচ্ছে। অটোমেটিক কৃষিযন্ত্র ব্যবহার করার ফলে কৃষিজ উৎপাদন অনেকাংশে বেড়েছে। এটি জাতীয় উৎপাদন বাড়াতে ভূমিকা রাখছে। তাছাড়া তিনি ৩০০ জন শ্রমিকের কর্মসংস্থান সৃষ্টি করেছেন। এটি তাদের জীবনযাত্রার মান উন্নয়নে সহায়তা করেছে। এসব কাজ সার্বিকভাবে দেশের অর্থনৈতিক উন্নয়নে সহায়তা করছে। তাই বলা যায়, বিপণন অর্থনৈতিক উন্নয়নের সর্বাধিক কার্যকরী ইঞ্জিন।"
        }
      ]
    },
    {
      "number": "3",
      "uddipok": "জনাব রাহাত বাজার তথ্য সংগ্রহ করে কম দামে রাজশাহী থেকে আম ক্রয় করেন। তিনি \"দেশ ট্রান্সপোর্ট\"-এর ট্রাক ব্যবহার করে আম ফ্যাক্টরিতে নিয়ে আসেন। তিনি আমগুলোকে গুণগত মান অনুযায়ী তিন ভাগে ভাগ করেন এবং ভবিষ্যতের জন্য স্টোরে সংরক্ষণ করেন। উৎপাদিত জুস নিজস্ব বিক্রয়কর্মী দ্বারা ন্যায্যমূল্যে বিক্রয় করেন। তিনি SMS এর মাধ্যমে সকল ক্রেতার সাথে যোগাযোগ রাখেন। ফলে তার মুনাফার পরিমাণ বৃদ্ধি পায়।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "অর্থের বিনিময়ে বিক্রেতার কাছ থেকে ক্রেতার কাছে পণ্যের মালিকানা হস্তান্তরই হলো বিক্রয়।"
        },
        {
          "label": "খ",
          "question": "",
          "explanation": "পর্যায়িতকরণের পূর্বের ধাপ হলো প্রমিতকরণ, যা ছাড়া পর্যায়িতকরণ সম্ভব নয়। প্রমিতকরণ হলো বিভিন্ন দ্রব্যের মৌলিক মানের সীমা নির্ধারণ করা। অন্যদিকে, প্রতিষ্ঠিত মান অনুযায়ী পণ্যদ্রব্য আলাদা আলাদা ভাগে ভাগ করাই হলো পর্যায়িতকরণ। প্রমিতকরণ হলো পর্যায়িতকরণের ভিত্তি। পূর্ববর্তী ধাপ অতিক্রম না করে যেমন পরবর্তী ধাপে প্রবেশ করা যায় না, তেমনি প্রমিতকরণ ছাড়া পর্যায়িতকরণ সম্ভব হয় না।"
        },
        {
          "label": "গ",
          "question": "উদ্দীপকে \"দেশ ট্রান্সপোর্ট\"-এর কাজটি বিপণনের কোন কাজের অন্তর্ভুক্ত? ব্যাখ্যা করো।",
          "explanation": "উদ্দীপকে দেশ ট্রান্সপোর্টের কাজটি বিপণনের পরিবহন কাজের অন্তর্ভুক্ত। পরিবহনের মাধ্যমে পণ্যসামগ্রী এক স্থান থেকে অন্য স্থানে নেওয়া হয়। এতে এক স্থানে উৎপাদিত পণ্য অন্যান্য জায়গার ভোক্তারা ভোগ করতে পারে। ফলে পণ্যের স্থানগত উপযোগের সৃষ্টি হয়। উদ্দীপকের দেশ ট্রান্সপোর্ট পণ্য পরিবহনকারী একটি প্রতিষ্ঠান। প্রতিষ্ঠানটি নিজস্ব ট্রাকে সারা দেশের বিভিন্ন স্থানে পণ্যদ্রব্য পৌছে দেয়। এতে এক স্থানের উৎপাদিত পণ্য অন্য এলাকার মানুষ ভোগ বা ব্যবহারের সুযোগ পায়। ফলে পণ্যের স্থানগত উপযোগ তৈরি হয়। আর এই কাজটি সম্ভব হয়েছে তাদের পরিবহন ব্যবস্থার কারণে। তাই বলা যায়, উদ্দীপকে উল্লিখিত দেশ ট্রান্সপোর্ট পরিবহন কাজটি সম্পাদন করেছে।"
        },
        {
          "label": "ঘ",
          "question": "",
          "explanation": "জনাব রাহাত 'কর্তৃক বিপণনের বাজার বিশ্লেষণ, ক্রয়, পরিবহন, পর্যায়িতকরণ, গুদামজাতকরণ, বিক্রয় ও বিজ্ঞাপন কাজগুলো করার কারণেই তার প্রতিষ্ঠানটি সফল হয়েছে। বিপণনের মাধ্যমে উৎপাদিত পণ্য ভোক্তার কাছে পৌছানো হয়। একটি কাজ অন্য কাজের সাথে প্রত্যক্ষ বা পরোক্ষভাবে সংযুক্ত। বিপণনের কাজগুলো সঠিকভাবে ব্যবসায়ে প্রয়োগ করতে পারলে সফলতা অর্জন করা সম্ভব হয়। উদ্দীপকে জনাব রাহাতের একটি আমের জুস কারখানা রয়েছে। তিনি বাজার তথ্য সংগ্রহ করে রাজশাহী থেকে আম কেনেন। ফ্যাক্টরিতে নিয়ে তিনি আমগুলোকে মান অনুযায়ী বিভিন্ন সাইজে আলাদা করে স্টোরে সংরক্ষণ করেন। উৎপাদিত জুস তিনি নিজস্ব বিক্রয়কর্মীর সহায়তায় বিক্রি করেন। এছাড়া তিনি SMS এর মাধ্যমে সকল ক্রেতার সাথে যোগাযোগ রাখেন। জনাব রাহাত বিপণন কাজের মধ্যে প্রথমে বাজার থেকে তথ্য সংগ্রহ করেন। এর মাধ্যমে বাজার সম্পর্কে তিনি ভালো ধারণা পান। এরপর তিনি জুস তৈরির কাঁচামাল আম কেনেন। আমগুলো রাজশাহী থেকে ফ্যাক্টরিতে আনার মাধ্যমে বিপণনের পরিবহন কাজটি সম্পন্ন করেন। মান অনুযায়ী আমগুলো সাজানোর মাধ্যমে তিনি বিপণনের পর্যায়িতকরণ কাজটি করেন। পরে আমগুলো সংরক্ষণের মাধ্যমে গুদামজাতকরণের কাজ সম্পন্ন করেন। পরবর্তীতে উৎপাদিত জুসের বিজ্ঞাপন দেন ও বিক্রি করেন। অর্থাৎ, জনাব রাহাত বিপণনের কার্যাবলিগুলো সুষ্ঠুভাবে সম্পাদন করেন যার ফলে তার বিক্রি ও মুনাফা বাড়ে। তাই বলা যায়, জনাব রাহাত বিপণনের সার্বিক কর্মকাণ্ড সুষ্ঠুভাবে পরিচালনা করার কারণেই সফল হন।"
        }
      ]
    },
    {
      "number": "4",
      "uddipok": "দৃশ্যকল্প ১: জনাব অমিত হলেন কাওরান বাজারের মৌসুমি ফলের পাইকার। তিনি দিনাজপুরের চাষীদের নিকট থেকে ন্যায্যমূল্যে উন্নতমানের বম্বে লিচু সংগ্রহ করেন। দৃশ্যকল্প ২: জনাব আমিন নিজস্ব জমিতে উৎপাদিত আধা-পাকা টমেটো ফয়েল পেপারের আবরণে আবন্ধ করে ঢাকার অভিজাত এলাকার সুপার স্টোরে অধিক মূল্যে বিক্রয় করেন।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "পূর্বনির্ধারিত মান অনুযায়ী পণ্যকে বিভিন্ন ভাগে ভাগ করার প্রক্রিয়াকে পর্যায়িতকরণ বলা হয়।"
        },
        {
          "label": "খ",
          "question": "",
          "explanation": "পণ্য বিক্রির পর ক্রেতাকে যে সেবা দেওয়া হয় তাই বিক্রয়োত্তর সেবা। সব ধরনের পণ্যের ক্ষেত্রে বিক্রয়োত্তর সেবার প্রয়োজন হয় না। সাধারণত সুবিধা পণ্য (চাল, ডাল, আইসক্রিম প্রভৃতি) এবং অযাচিত পণ্যের (বিশ্বকোষ, সমাধি পাথর প্রভৃতি) ক্ষেত্রে বিক্রয়োত্তর সেবা দেওয়া হয় না। তবে সেবা পণ্য যেমন- টিভি, ওয়াশিং মেশিন ও কিছু বিশিষ্ট পণ্যের (DSLR ক্যামেরা, ব্র্যান্ডের ল্যাপটপ প্রভৃতি) ক্ষেত্রে বিক্রয়োত্তর সেবা দেওয়া হয়।"
        },
        {
          "label": "গ",
          "question": "",
          "explanation": "জনাব অমিতের কাজটি বিপণনের ক্রয় কাজের সাথে সম্পর্কিত। ক্রয়ের মাধ্যমে ক্রেতা অর্থের বিনিময়ে বিক্রেতা বা উৎপাদকের থেকে পণ্যের মালিকানা অর্জন করতে পারে। এটি বিপণনের অন্যতম গুরুত্বপূর্ণ কাজ। এর মাধ্যমে পণ্যের স্বত্বগত উপযোগ সৃষ্টি হয়। উদ্দীপকের জনাব অমিত একজন মৌসুমি ফলের পাইকার। ঢাকার কারওয়ান বাজারে তার ফলের দোকান। তিনি দিনাজপুরের চাষিদের কাছ থেকে উন্নতমানের বম্বে লিচু সংগ্রহ করেন। এজন্য তার অর্থ খরচ করতে হয়েছে। এতে লিচুর মালিকানা চাষিদের হাত থেকে তার কাছে স্থানান্তরিত হয়েছে। ফলে লিচুর স্বত্বগত উপযোগ সৃষ্টি হয়েছে। এসব ক্রয়ের বৈশিষ্ট্যের সাথে সাদৃশ্যপূর্ণ। তাই বলা যায়, উদ্দীপকে জনাব অমিত বিপণনের ক্রয় কাজটি সম্পাদন করছেন।"
        },
        {
          "label": "ঘ",
          "question": "ব্যবসায়িক সফলতার ক্ষেত্রে জনাব আমিনের গৃহীত পদক্ষেপ কতটুকু যুক্তিযুক্ত? বিপণন কাজের ধরন উল্লেখপূর্বক উদ্দীপকের আলোকে বিশ্লেষণ করো।",
          "explanation": "ব্যবসায়িক সফলতার ক্ষেত্রে জনাব আমিনের মোড়কিকরণের সিদ্ধান্তটি যৌক্তিক। মোড়কিকরণের ফলে পণ্যের গুণগত মান অক্ষত থাকে। এর মাধ্যমে বাহ্যিক ক্ষয়ক্ষতির হাত থেকে পণ্যকে রক্ষা করা যায়। এছাড়া আকর্ষণীয় মোড়ক পণ্যের বিক্রি বাড়াতে সহায়তা করে। উদ্দীপকের জনাব আমিনের নিজস্ব জমি আছে। উক্ত জমিতে তিনি টমেটোর চাষ করেন। উৎপাদিত টমেটো তিনি ঢাকার বিভিন্ন সুপারশপে অধিক মূল্যে সরবরাহ করেন। বিক্রির আগে টমেটোগুলোকে তিনি ফয়েল পেপারের আবরণে আবদ্ধ করেন। এক্ষেত্রে জনাব আমিন মূলত মোড়কিকরণ করেছেন। মোড়কিকরণের ফলে তার টমেটোগুলো বাহ্যিক ক্ষয়ক্ষতির হাত থেকে রক্ষা পেয়েছে। তাছাড়া মোড়কিকরণ স্বাস্থ্যসম্মত ও আকর্ষণীয় হওয়ায় খুব সহজে ক্রেতাদের দৃষ্টি আকর্ষণ করতে পেরেছে। এতে করে অধিক পরিমাণে বিক্রি করা সম্ভব হয়েছে। এর মাধ্যমে তার মুনাফাও বেড়েছে। ফলে তিনি আর্থিকভাবে সফল হয়েছেন। তাই বলা যায়, সুপারশপে টমেটো বিক্রির আগে জনাব আমিনের মোড়কিকরণ করার কাজটি সম্পূর্ণ যুক্তিযুক্ত।"
        }
      ]
    },
    {
      "number": "5",
      "uddipok": "'রিকোটাচ' একটি নামকরা মোবাইল বিক্রয়কারী প্রতিষ্ঠান। প্রতিষ্ঠানটি সকল ক্রেতাদের চাহিদার কথা বিবেচনা করে সব ধরনের মোবাইল ও মোবাইল পার্টস বিক্রয় করে। ব্যবসায়িক সুবিধার কথা চিন্তা করে প্রতিষ্ঠানটি বাজারকে তিনটি শ্রেণিতে যেমন: উচ্চবিত্ত, মধ্যবিত্ত ও নিম্নবিত্ত ভাগে ভাগ করে। প্রত্যেক শ্রেণির চাহিদামাফিক পণ্য সরবরাহ করায় প্রতিষ্ঠানটি খুব কম সময়ে সফলতা পায়।..",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "যেসব প্রতিষ্ঠান, পুনরায় উৎপাদন এবং বিক্রির মাধ্যমে মুনাফা অর্জনের উদ্দেশ্যে পণ্য বা সেবা কেনে তাদের, নিয়ে গঠিত বাজারই হলো ব‍্যবসায় বাজার।"
        },
        {
          "label": "খ",
          "question": "",
          "explanation": "যে বাজার শিল্প পণ্যের ক্রেতাদের নিয়ে গঠিত হয় তাকে শিল্প বাজার বলে। শিল্প পণ্যের ক্রেতারা পণ্য উৎপাদনের সাথে জড়িত। তারা শিল্প পণ্য কিনে তা প্রক্রিয়াজাতকরণের মাধ্যমে পুনরায় পণ্য উৎপাদন করেন। স্বাভাবিকভাবে উৎপাদনকারীর সংখ্যা ভোক্তাদের তুলনায় অনেক কম। তাই বলা যায়, শিল্প বাজারের সদস্য সংখ্যা ভোক্তা বাজারের সদস্য অপেক্ষা কম।"
        },
        {
          "label": "গ",
          "question": "",
          "explanation": "'রিকোটাচ' পুনঃবিক্রেতার বাজারের অন্তর্ভুক্ত। যে সকল ব্যক্তি বা প্রতিষ্ঠান পুনরায় বিক্রির উদ্দেশ্যে পণ্যসামগ্রী কেনে তাদের পুনঃবিক্রেতার বাজার বলে। ভোগ বা চূড়ান্ত ব্যবহার নয়, মূলত মুনাফা অর্জনের উদ্দেশ্যেই এ বাজারের সদস্যরা পণ্য কিনে থাকে। পাইকার, খুচরা ব্যবসায়ী, আমদানিকারক প্রভৃতি এ বাজারের সদস্য। -উদ্দীপকের 'রিকোটাচ' একটি নামকরা মোবাইল বিক্রয়কারী প্রতিষ্ঠান। এটি সকল ক্রেতাদের চাহিদার কথা বিবেচনা করে সব ধরনের মোবাইল ও মোবাইল পার্টস বিক্রি করে। বিক্রির জন্য প্রতিষ্ঠানটিকে উৎপাদকের কাছ থেকে মোবাইল ক্রয় করতে হয়। এক্ষেত্রে প্রতিষ্ঠানটি নিজস্ব ভোগ বা ব্যবহারের উদ্দেশ্যে পণ্য কেনে না। বরং এটি মুনাফা অর্জনের উদ্দেশ্য ভোক্তাদের কাছে পণ্য বিক্রি করে। আর মুনাফা অর্জন করাই প্রতিষ্ঠানটির মূল লক্ষ্য বা উদ্দেশ্য। এ বিষয়গুলো পুনঃবিক্রেতার বাজারের বৈশিষ্ট্যের সাথে সামঞ্জস্যপূর্ণ। তাই বলা যায়, 'রিকোটাচ' পুনঃবিক্রেতার বাজারের সদস্য।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রতিষ্ঠানটি সফলতা লাভের ক্ষেত্রে ভোক্তা বাজার বিভক্তিকরণের 'সামাজিক শ্রেণি' চলক ব্যবহার করেছে বলে আমি মনে করি। সমাজের সকল মানুষ একই সামাজিক শ্রেণির অন্তর্ভুক্ত নয়। সামাজিক শ্রেণির ভিত্তিতে বাজারকে বিভক্ত করা যায়। কেননা উচ্চবিত্ত ও নিম্নবিত্তের মানুষের সামর্থ্যের ওপর তাদের চাহিদা নির্ভর করে। উদ্দীপকের 'রিকোটাচ' মোবাইল বিক্রয়কারী একটি প্রতিষ্ঠান। প্রতিষ্ঠানটি পুনঃবিক্রেতার বাজারের অন্তর্গত। ব্যবসায়িক সুবিধার কথা চিন্তা করে প্রতিষ্ঠানটি বাজারকে তিনটি শ্রেণিতে ভাগ করে। যথা-উচ্চবিত্ত, মধ্যবিত্ত ও নিম্নবিত্ত। এতে প্রত্যেক শ্রেণি চাহিদামাফিক পণ্য পেয়ে থাকে। ফলে প্রতিষ্ঠানটি খুব কম সময়ে সফলতা পায়। উদ্দীপকের প্রতিষ্ঠানটি সামাজিক শ্রেণির ভিত্তিতে বাজার বিভক্তিকরণ করে। এক্ষেত্রে প্রতিষ্ঠানটি বিভিন্ন সামাজিক শ্রেণির ভোক্তাদের জন্য মোবাইল প্রস্তুত করে। এর মাধ্যমে প্রতিষ্ঠানটি বিভিন্ন চাহিদাসম্পন্ন ক্রেতাদের কাছে মোবাইল বিক্রি করতে পারে। ক্রেতারাও তাদের চাহিদা অনুযায়ী পণ্য পেয়ে খুশি হয়। এক্ষেত্রে প্রতিষ্ঠানটি সামাজিক শ্রেণিভেদে সবাইকে সমান গুরুত্ব দিচ্ছে। এতে ক্রেতারা প্রতিষ্ঠানটির প্রতি আগ্রহী হচ্ছে। ফলে তাদের বিক্রি ও মুনাফা বাড়ছে। তাই বলা যায়, উদ্দীপকে উল্লিখিত প্রতিষ্ঠানটিতে সফলতা লাভের ক্ষেত্রে ভোক্তা বাজার বিভক্তিকরণের সামাজিক শ্রেণি চলকটি ব্যবহার করা হয়েছে।"
        }
      ]
    },
    {
      "number": "6",
      "uddipok": "সিমেন্ট ছাড়া নির্মাণ কাজ সম্ভব নয়। সিমেন্ট তৈরি হয় চুনাপাথর ও অ্যাশ দ্বারা। পবন ইন্দোনেশিয়া থেকে চুনাপাথর ও অ্যাশ আমদানি করে দেশের বিভিন্ন সিমেন্ট' কারখানায় সরবরাহ করেন। কারখানা মালিকগণ মনে করেন ক্রেতাদের পেশা, শিক্ষা ও ক্রয় ক্ষমতার ওপর ভিত্তি করে সিমেন্টকে ৫টি গ্রেডে ভাগ করা প্রয়োজন। এর ফলে দেশের সকল জনগণ সিমেন্ট ক্রয় করে লাভবান হবে।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ায় সামগ্রিক বাজারকে সমজাতীয় বৈশিষ্ট্যের ভিত্তিতে ছোট ছোট উপবাজারে বিভক্ত করা হয় তাকে বাজার বিভক্তিকরণ বলে।"
        },
        {
          "label": "খ",
          "question": "",
          "explanation": "বিপণন মিশ্রণ হলো একসেট উপাদানের সংমিশ্রণ সেগুলো ক্রেতাসাধারণের প্রয়োজন ও অভাব পূরণের উদ্দেশ্যে ব্যবহৃত হয়। বিপণন মিশ্রণের উপাদান চারটি। এগুলো হলো- পণ্য (Product), মূল্য (Price), স্থান (Place) এবং প্রসার (Promotion)। এ চারটি উপাদানকে একত্রে 4P বলে। তাই 4P-এর সংমিশ্রণই হলো বিপণন মিশ্রণ।"
        },
        {
          "label": "গ",
          "question": "",
          "explanation": "পবনের কার্যক্রম শিল্প বাজারের অন্তর্গত। যেসব ব্যবসায় পুনরায় উৎপাদনের জন্য পণ্য কেনে তাদের নিয়ে শিল্প বাজার গঠিত হয়। এ বাজারের সদস্যদের প্রধান উদ্দেশ্য হলো মুনাফা অর্জন করা। তাছাড়া এ শিল্প বাজারে সদস্য বা ক্রেতা সংখ্যা কম থাকে। উদ্দীপকে পবন ইন্দোনেশিয়া থেকে চুনাপাথর ও অ্যাশ আমদানি করেন। তারপর সেগুলো বিভিন্ন সিমেন্ট ফ্যাক্টরিতে সরবরাহ করেন। সেসব ফ্যাক্টরি চুনাপাথর ও অ্যাশ থেকে সিমেন্ট তৈরি করে থাকে। অর্থাৎ, প্রতিষ্ঠানগুলো পুনরায় উৎপাদনের সাথে জড়িত। আর সিমেন্ট তৈরি ও বিক্রি করে মুনাফা অর্জনই তাদের মূল উদ্দেশ্য। তাছাড়া সিমেন্ট ফ্যাক্টরিরা সংখ্যা অত্যন্ত কম। এ বৈশিষ্ট্যগুলো বিবেচনায় বলা যায়, সিমেন্ট 'ফ্যাক্টরিগুলো শিল্প বাজারের সদস্য। সুতরাং, পবনের কার্যক্রম শিল্প বাজারের অন্তর্গত।"
        },
        {
          "label": "ঘ",
          "question": "",
          "explanation": "ভোক্তা বাজার বিভক্তিকরণের চলক জনসংখ্যার ভিত্তিতে কারখানা মালিকগণের বাজারকে ভাগ করা সঠিক বলে আমি মনে করি। : জনসাধারণের বৈশিষ্ট্য তথা ক্রয় আচরণের ভিত্তিতে বাজারকে বিভিন্ন ভাগে ভাগ করাই হলো জনসংখ্যা বিষয়ক বিভক্তিকরণ। এক্ষেত্রে সাধারণত বয়স, লিঙ্গ, পেশা, আয় প্রভৃতির বিষয় বিবেচনা করা হয়। আর বিপণনকারী এসব চলকের ওপর ভিত্তি করে এ বিভক্তিকরণের কাজ করে। উদ্দীপকে পবন ইন্দোনেশিয়া থেকে চুনাপাথর ও অ্যাশ আমদানি করেন। তারপর সেগুলো বিভিন্ন সিমেন্ট ফ্যাক্টরিতে সরবরাহ করেন। এক্ষেত্রে কারখানা মালিকগণ ক্রেতাদের আয়, পেশা, প্রভৃতির ভিত্তিতে সিমেন্টকে ৪টি গ্রেডে ভাগ করতে চায়। এর ফলে দেশের সকল জনগণ সিমেন্ট ক্রয় করে লাভবান হবে। উদ্দীপকের কারখানা মালিকগণ এ কাজটির মাধ্যমে বাজারকে জনসংখ্যা চলকের ভিত্তিতে ভাগ করতে চান। এর কারণ হলো প্রত্যেক ভোক্তার চাহিদা ও প্রয়োজনকে তাদের পেশা ও আয় প্রভাবিত করে। তাই তাদের প্রয়োজন ও চাহিদা ভিন্ন হয়। আর তারা চারটি গ্রেডের পণ্য তৈরি করবেন বলে ভোক্তারা তাদের ক্রয়সামর্থ্য ও চাহিদা অনুযায়ী পণ্য কেনার সুযোগ পেয়ে সন্তুষ্ট হবে। ফলে তাদের বিক্রি ও. মুনাফার সম্ভাবনাও বাঁড়বে। তাই আমি মনে করি, জনসংখ্যা চলকের ভিত্তিতে কারখানা মালিকগণের বাজার বিভক্তিকরণ সঠিক হয়েছে।"
        }
      ]
    },
    {
      "number": "7",
      "uddipok": "জনাব রোকন কলেজের অধ্যক্ষ। কলেজের ডিজিটাল ল্যাবে ১০টি কম্পিউটার প্রয়োজন। গভর্নিং বডির অনুমোদন পেয়ে তিনি কম্পিউটার ক্রয়ের সিদ্ধান্ত গ্রহণ করেন। এ লক্ষ্যে তিনি কম্পিউটারের বিস্তারিত বিবরণ তুলে ধরে ইচ্ছুক সরবরাহকারীদের নিকট থেকে মূল্য সম্পর্কিত প্রস্তাব নির্দিষ্ট সময়ের মধ্যে লিখিতভাবে জমাদানের জন্য অনুরোধ করেন। যা স্থানীয় সংবাদপত্রের মাধ্যমে প্রকাশিত হয়।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "নির্দিষ্ট পরিমাণ পণ্য বা সেবা নেওয়া বা ব্যবহারের জন্য ক্রেতা যে পরিমাণ অর্থ বিক্রেতাকে দেয় তাকে ঐ পণ্যের মূল্য বলে।"
        },
        {
          "label": "খ",
          "question": "",
          "explanation": "যেসব পণ্য ক্রেতারা আদৌ দেখেনি বা দেখলেও কেনার কথা কখনো ভাবেনি সেসব পণ্যই অযাচিত পণ্য। অযাচিত পণ্য কিনতে ক্রেতারা তেমন কোনো পূর্বপরিকল্পনা করে না। সাধারণত এসব পণ্য কেনার কথা ক্রেতারা ভাবে না। এছাড়া এ ধরনের পণ্য ভোক্তাদের দৈনন্দিন জীবনে প্রয়োজন কম হয়। তাই এ ধরনের পণ্য ক্রেতারা সহজে কিনতে চায় না।"
        },
        {
          "label": "গ",
          "question": "",
          "explanation": "উদ্দীপকে উল্লিখিত পণ্যটি বিশিষ্ট পণ্য। বিশেষ বৈশিষ্ট্যসম্পন্ন, আকর্ষণীয় ও উন্নত প্রযুক্তিনির্ভর পণ্য হলো বিশিষ্ট পণ্য। এসব পণ্যকে সহজে অন্য পণ্য থেকে আলাদা করা যায়। আবার, এসব পণ্য বেশ ব্যয়বহুল হয়ে থাকে। উদ্দীপকে জনাব রোকন একটি কলেজের অধ্যক্ষ। কলেজটির ডিজিটাল ল্যাবে ১০টি কম্পিউটার কেনা প্রয়োজন। এ কম্পিউটার উন্নত প্রযুক্তিনির্ভর একটি পণ্য। এ পণ্যটি দিয়ে কলেজটি হিসাব-নিকাশ, তথ্য সংগ্রহ, সংরক্ষণ প্রভৃতি বিশেষ সেবা পেয়ে থাকবে। আবার, এটির প্রযুক্তিগত সহায়তায় কলেজটির অনেক জটিল কাজ দ্রুত সমাধান হয়ে যাবে। এসব সুবিধা পেতে কলেজটিকে এ পণ্যটি কিনতে অনেক ব্যয়ও করতে হবে। এসব বিষয়ের সাথে বিশিষ্ট পণ্যের মিল রয়েছে। সুতরাং, উদ্দীপকে উল্লিখিত পণ্যটি একটি বিশিষ্ট পণ্য।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রতিষ্ঠানটির অনুসৃত প্রতিযোগিতাভিত্তিক মূল্য নির্ধারণ পদ্ধতিটি যৌক্তিক হয়েছে বলে আমি মনে করি। প্রতিযোগী পণ্যের মূল্যের সাথে সামঞ্জস্য রেখে পণ্যের মূল্য নির্ধারণ করাই হলো প্রতিযোগিতাভিত্তিক মূল্য নির্ধারণ। এখানে প্রতিযোগী পণ্যের মূল্যের ওপর নির্ভর করে পণ্যমূল্য নির্ধারণ করা হয়। এ পদ্ধতি অনুসরণের মাধ্যমে দীর্ঘমেয়াদে তীব্র প্রতিযোগিতায়ও টিকে থাকা সম্ভব হয়। উদ্দীপকে জনাব রোকন একটি কলেজের অধ্যক্ষ। কলেজটির ডিজিটাল ল্যাবে ১০টি কম্পিউটার প্রয়োজন। এজন্য তিনি গভর্নিং বডির অনুমোদন নিয়ে বিভিন্ন সরবরাহকারীকে তাদের বিক্রয়যোগ্য কম্পিউটারের মূল্য জানানোর জন্য অনুরোধ করেন। এটি স্থানীয় সংবাদপত্রের মাধ্যমে প্রকাশিত হয়। জনাব রোকন প্রতিযোগিতাভিত্তিক মূল্য নির্ধারণ পদ্ধতিতে কম্পিউটারের মূল্য যাচাইয়ের সিদ্ধান্ত নিয়েছেন। তার অনুরোধের ভিত্তিতে সরবরাহকারীরা নিজ নিজ প্রতিষ্ঠানের মূল্য তালিকা দিবে। এ মূল্য তালিকায় সরবরাহকারীরা একজন আরেকজনের চেয়ে তুলনামূলক কম দামে ভালো পণ্য দিতে চাইবে। মূল্য তালিকা ও কাঙ্ক্ষিত বিবরণ সম্বলিত কম্পিউটার অনুযায়ী তিনি সরবরাহকারী থেকে কম্পিউটার বেছে নিতে পারবেন। এতে তিনি ন্যায্য দামে দামে বিবরণমাফিক কম্পিউটার কিনতে সক্ষম হবেন। তাই বলা যায়, উদ্দীপকে উল্লিখিত প্রতিষ্ঠানটির অনুসৃত প্রতিযোগিতাভিত্তিক মূল্য নির্ধারণ পদ্ধতিটি যৌক্তিক হয়েছে।"
        }
      ]
    },
    {
      "number": "8",
      "uddipok": "২০০০ সালে প্রতিষ্ঠিত 'আশা আটা' কোম্পানির জীবন চক্র নিম্নরূপ: বিশেষ দ্রষ্টব্য: পতন স্তর ২০২৩ হবে।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "অভাব এবং প্রয়োজন মেটাতে পারে এমন যা কিছু ব্যবহার বা ভোগের জন্য বাজারে উপস্থাপন করা হয় তাকে পণ্য বলে।"
        },
        {
          "label": "খ",
          "question": "",
          "explanation": "শিল্প পণ্যের ক্রয় চুক্তিভিত্তিক। যেসব পণ্য ভোগে ব্যবহৃত না হয়ে পুনঃপ্রক্রিয়াজাতকরণের কাজে ব্যবহৃত হয় তাই শিল্প পণ্য। এসব পণ্য ক্রয়ের জন্য সরবরাহকারীর সাথে অগ্রিম ক্রয় চুক্তি করতে হয়। চুক্তিতে ক্রয়সংক্রান্ত যাবতীয় শর্তাবলি ও নিয়ম উল্লেখ থাকে। সাধারণত, শিল্প পণ্য একসাথে বেশি পরিমাণে কেনা হয় এবং তুলনামূলক বেশি অর্থ ব্যয় হয়। তাই ক্রয় চুক্তি ক্রেতা ও বিক্রেতা উভয়ের স্বার্থ রক্ষায় গুরুত্বপূর্ণ। এজন্যই শিল্প ক্রয় চুক্তিভিত্তিক।"
        },
        {
          "label": "গ",
          "question": "",
          "explanation": "উদ্দীপকের চিত্রে ২০০১-২০০৫ সালে 'আশা আটা' পণ্যের জীবন চক্রের 'প্রবৃদ্ধি' স্তরে অবস্থান করছিল। একটি পণ্য বাজারে প্রবেশ থেকে শুরু করে বাজার থেকে বিলীন হওয়া পর্যন্ত যেসব স্তর অতিক্রম করে, তাকে পণ্যের জীবন চক্র বলে। এ জীবন চক্রের প্রবৃদ্ধি স্তরে বিক্রয় ও মুনাফা দ্রুতগতিতে বাড়তে থাকে। তবে এ স্তরে বাজারে প্রতিযোগী প্রতিষ্ঠান প্রবেশ করে। উদ্দীপকের চিত্রে 'আশা আটা' ২০০০ সালের আগে নতুন পণ্য উন্নয়নের চেষ্টা করে। এ সময় এর মুনাফা কিংবা বিক্রয় কোনোটিই হয়নি। ২০০১ সালে প্রতিষ্ঠানটির পণ্য সূচনা স্তরে থাকে। এ স্তরে বিক্রয় শুরু হলেও তেমন মুনাফা হয়নি। পরবর্তীতে প্রতিষ্ঠানটির পণ্যের বিক্রয় ও মুনাফা দ্রুত গতিতে বাড়তে থাকে। কারণ ২০০১-২০০৫ সালে পণ্যের পরিচিতি বেড়ে যাওয়ার কারণে এমনটি হয়। এ স্তরে বাজারে নতুন প্রতিযোগীরাও আসে। সুতরাং, বৈশিষ্ট্য বিবেচনায় ২০০১-২০০৫ সালে প্রতিষ্ঠানটির পণ্য প্রবৃদ্ধি স্তরে অবস্থান করছিল।"
        },
        {
          "label": "ঘ",
          "question": "২০২৩ সালে উদ্ভূত পরিস্থিতি মোকাবিলায় 'আশা আটা' কোম্পানির ব্যবসায় টিকে থাকার জন্য যা করণীয় সে সম্পর্কে তোমার মতামত দাও।",
          "explanation": "২০২৩ সালে আশা আটা পতন স্তরে অবস্থান করায় তারা পণ্যে নতুন ভ্যালু যোগ করে বাজারে নতুনভাবে পণ্য উপস্থাপন কিংবা পণ্যটি বাজার থেকে তুলে নিতে পারে। পণ্যের জীবন চক্রের পতন স্তরে পণ্যের বিক্রি ও মুনাফা দ্রুতগতিতে কমতে থাকে। এ স্তরে অধিক শক্তিশালী ও নতুন বৈশিষ্ট্যসম্পন্ন পণ্যের আগমন ঘটে। এমতাবস্থায় পণ্যের গুণগত পরিবর্তন আনা ও আধুনিক ডিজাইনের সমন্বয় পুনরায় পণ্যের বিক্রি বাড়াতে সহায়তা করতে পারে। উদ্দীপকের 'আশা আটা'-এর পণ্য ২০০১ সালে সূচনা স্তরে থাকলেও ২০০১-২০০৫ সালে তা প্রবৃদ্ধি স্তরে পৌঁছায়। পরবর্তীতে ২০১২-২০২২ সালে পণ্যটি পূর্ণতা স্তরে অবস্থান করে। এ সময়ে মুনাফা সর্বোচ্চ পর্যায়ে পৌঁছায়। পরবর্তীতে ২০২৩ সালে প্রতিষ্ঠানটির বিক্রয় ও মুনাফা কমতে থাকে, যা পণ্যের জীবন চক্রের পতন স্তরকে নির্দেশ করে। পণ্য পতন স্তরে থাকা মানে রাকিব গ্রুপ এর পণ্যটি বাজারে তার আবেদন হারিয়েছে। এ কারণে প্রতিষ্ঠানটি তার পণ্যটিকে বাজার থেকে তুলে নিতে পারে। তবে বাজারে যদি পণ্যটি টিকিয়ে রাখতে চায়, প্রতিষ্ঠানটিকে ব্যাপক বিপণন প্রসার কৌশল গ্রহণ করতে হবে। তাছাড়া ঐ পণ্যে অন্যান্য সুযোগ-সুবিধা যোগ করে পণ্যকে আরও অত্যাধুনিক করাও প্রয়োজন। তাহলে পণ্যটি নতুন জীবন পাবে এবং বাজারে এর চাহিদা আবারো ঊর্ধ্বগামী হবে। সুতরাং, পতন স্তরে আশা আটা গ্রুপের উচিত বাজার থেকে পণ্য তুলে নেওয়া কিংবা নতুন সুবিধা সম্বলিত পণ্য বাজারে নিয়ে আসা।"
        }
      ]
    },
    {
      "number": "9",
      "uddipok": "রাজন ঢাকা থেকে রাজশাহী ভ্রমণে এসেছে। শহর ঘুরে দেখার সময় সে অটোরিকশা ও রিকশার পেছনে রঙিন পোস্টার দেখতে পেল। পোস্টারে লেখা ছিল: \"ঢাকার ইবনে সিনা এখন রাজশাহীতে\" বিষয়টি রাজনের মনকে নাড়া দেয়। রাজশাহীর পরিচ্ছন্ন শহর ঘুরে সে দারুণ আনন্দ পায়। রাতের খাবারের পর যখন সে মোবাইলে ফেসবুক চালায়, তখন, একই বিজ্ঞাপন দেখতে পায়। ফেসবুক পেইজে ডাক্তারদের নাম, পদবি এবং ল্যাবের ছবিসহ বিস্তারিত তথ্য দেওয়া হয়েছে। এমনকি অনলাইনে রোগী দেখার সিরিয়ালও দেওয়া যায়। এছাড়াও প্রতিটি পরীক্ষায় ২৫% ছাড়ের ঘোষণা দেওয়া হয়।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "কবিজ্ঞাপন বার্তাকে পণ্যের বর্তমান ও সম্ভাব্য ক্রেতার কাছে পৌঁছানোর জন্য যে পন্থা অবলম্বন করা হয় তাই হলো বিজ্ঞাপন মাধ্যম।"
        },
        {
          "label": "খ",
          "question": "",
          "explanation": "অর্থের বিনিময়ে উদ্যোক্তা কর্তৃক পণ্য বা সেবার নৈর্ব্যক্তিক উপস্থাপনাই হলো বিজ্ঞাপন। বিজ্ঞাপনের মাধ্যমে প্রতিষ্ঠান ও এর পণ্য সম্পর্কে সঠিক ও ইতিবাচক তথ্য তুলে ধরা হয়। অনেক সময় ক্রেতারা পণ্য সম্পর্কে না জেনেই তা কিনে থাকে। এ কারণে তারা প্রতারিত হয়। এক্ষেত্রে বিজ্ঞাপনের মাধ্যমে ক্রেতাদের পণ্যের ইতিবাচক ও নেতিবাচক উভয় দিকই জানানো হয়। ফলে ক্রেতারা ক্ষতিকর পণ্য কেনে না। তাই বলা যায়, বিজ্ঞাপন ক্ষতিকর পণ্য কিনতে নিরুৎসাহিত করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রতিষ্ঠানটি প্রথমত ট্রানজিট বিজ্ঞাপন মাধ্যমটি ব্যবহার করেছে। গণপরিবহনের গায়ে পোস্টার লাগিয়ে বা লিখে বিজ্ঞাপন দেওয়াই হলো ট্রানজিট বিজ্ঞাপন। এটি বিজ্ঞাপনের একটি বহুল প্রচলিত মাধ্যম। এর মাধ্যমে সহজেই জনগণের কাছে পণ্যকে উপস্থাপন করা যায়। উদ্দীপকে রাজন ঢাকা থেকে রাজশাহীতে ঘুরতে আসে। রাজশাহীতে রিকশাতে ঘোরার সময় সে রিকশার পিছনে রঙিন পোস্টার দেখতে পায়। পোস্টারে লেখা ছিল \"ঢাকার ইবনে সিনা এখন রাজশাহীতে\"। এক্ষেত্রে রিকশা পরিবহনের একটি মাধ্যম। এতে ইবনে সিনার পোস্টার থাকায় রাজনের মতো অন্যরাও প্রতিষ্ঠানটি সম্পর্কে জানতে পারে। এভাবে এর মাধ্যমে প্রতিষ্ঠানটির ব্যাপক আকারে প্রচারণা সাধিত হচ্ছে। এসব বৈশিষ্ট্যের সাথে ট্রানজিট বিজ্ঞাপনের মিল রয়েছে। সুতরাং, উক্ত প্রতিষ্ঠানটি প্রথমত ট্রানজিট বিজ্ঞাপন মাধ্যমটি ব্যবহার করেছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রতিষ্ঠানটির পরবর্তীতে ইন্টারনেট ও ওয়েবসাইট বিজ্ঞাপন মাধ্যম বিক্রি ও মুনাফা বাড়াতে সহায়ক হবে বলে আমি মনে করি। বর্তমান সময়ের সবচেয়ে আলোচিত ও আধুনিক বিজ্ঞাপন মাধ্যম হলো ইন্টারনেট ও ওয়েবসাইট। ইন্টারনেটের মাধ্যমে এখন যে কেউ ঘরে বসেই বিশ্বের বিভিন্ন পণ্য বা সেবা সম্পর্কে জানতে পারে। এতে করে ব্যবসায় প্রতিষ্ঠানগুলো সহজেই ক্রেতাদের কাছে কাঙ্ক্ষিত তথ্য বা পণ্য পৌছে দিতে পারে। উদ্দীপকে রাজন রাজশাহীতে রিকশায় ঘোরার সময় ইবনে সিনার বিজ্ঞাপন দেখতে পায়। এক্ষেত্রে প্রতিষ্ঠানটি ট্রানজিট বিজ্ঞাপন মাধ্যম ব্যবহার করেছে। রাজন মোবাইলে ফেসবুক চালানোর সময় একই বিজ্ঞাপন দেখতে পায়। এছাড়া সে ফেসবুক পেইজে ডাক্তারের নাম, ল্যাব, অনলাইন রোগীর সিরিয়াল সংক্রান্ত বিষয়, ছাড় প্রভৃতি দেখতে পায়। ইবনে সিনা প্রতিষ্ঠানটি পরবর্তী প্রেক্ষাপট, মোতাবেক ইন্টারনেট ও ওয়েবসাইটভিত্তিক বিজ্ঞাপন দিয়েছে। এজন্য রাজন ফেসবুকে প্রতিষ্ঠানটি সম্পর্কিত তথ্য দেখতে পায়। এভাবে রাজনের মতো অন্যান্য ব্যবহারকারী ও প্রতিষ্ঠানটি সম্পর্কে ধারণা পাবে। ফলে এ মাধ্যমে প্রতিষ্ঠানটির ব্যাপক প্রচারণা হবে। এতে কম খরচে ও দ্রুত সময়ে জনগণের কাছে প্রতিষ্ঠানটির তথ্য পৌঁছানো সম্ভব হবে। এর মাধ্যমে গ্রাহকরা প্রতিষ্ঠানটির সেবা নিতে আগ্রহী হবে, যা এটির বিক্রি ও মুনাফা বাড়াবে। তাই বলা যায়, উদ্দীপকে উল্লিখিত প্রতিষ্ঠানটির পরবর্তীতে ইন্টারনেট ও ওয়েবসাইট বিজ্ঞাপন মাধ্যম ব্যবহারের পদক্ষেপ এর বিক্রি ও মুনাফা বাড়াতে ভূমিকা রাখবে।"
        }
      ]
    },
    {
      "number": "10",
      "uddipok": "ইনান স্বনামধন্য বিদ্যালয়ের পঞ্চম শ্রেণির ছাত্র। একদিন দুপুরে কোম্পানির প্রতিনিধিরা ইনানদের স্কুলে আসে। তারা ছাত্রদের কাপ নুডুলস খেতে দেয় এবং বিনামূল্যে একটি ১৫ গ্রামের টুথপেস্ট প্রদান করে। কোম্পানির প্রতিনিধিরা ছাত্রদের স্বাস্থ্যগত পণ্য সম্পর্কিত বিষয়ের বিভিন্ন সুফল নিয়ে আলোচনা করে। সন্ধ্যার পরে ইনান টিভি দেখতে বসলে বিভিন্ন চ্যানেলে তাদের স্কুলের অনুষ্ঠানটি দেখতে পায়। সে তার পরিবারের সবাইকে অনুষ্ঠানটি দেখায় এবং বন্ধুদের নিকট গল্প করে।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "পণ্যের বিক্রয় বাড়ানোর জন্য নেওয়া স্বল্পমেয়াদি পদক্ষেপ বা বিশেষ কার্যক্রমকে বিক্রয় প্রসার বলে।"
        },
        {
          "label": "খ",
          "question": "",
          "explanation": "দেশের প্রধান প্রধান সড়কে, ব্যস্ত নৌপথে, বাণিজ্যিক এলাকায়, জনবহুল স্থানে, বাসার ছাদে বিরাট আকৃতির সাইনবোর্ড বা প্রচারপত্রের মাধ্যমে যে বিজ্ঞাপন প্রচারিত হয় তাকে বহিঃবিজ্ঞাপন বলে। বহিঃবিজ্ঞাপনই হলো প্রচারের বলিষ্ঠ মাধ্যম। এতে জনবহুল স্থানে বিজ্ঞাপন দিয়ে জনসাধারণকে আকর্ষণ করার চেষ্টা করা হয়। এজন্য বহিঃবিজ্ঞাপনকে উন্মুক্ত বিজ্ঞাপন বলে।"
        },
        {
          "label": "গ",
          "question": "",
          "explanation": "কোম্পানির প্রতিনিধিরা বিক্রয় প্রসারের নমুনা বিতরণ কৌশলটি ব্যবহার করেছে। বিক্রয় প্রসারের সবচেয়ে কার্যকর কৌশল হলো নমুনা পণ্য বিতরণ। এর মাধ্যমে ভোক্তাদেরকে উদ্ভাবিত নতুন পণ্যের নমুনা বিতরণ করা হয়। ওষুধ ও খাদ্যসামগ্রী উৎপাদনকারী প্রতিষ্ঠানগুলো এ কৌশলটি বেশি ব্যবহার করে থাকে। উদ্দীপকে ইনান একটি স্বনামধন্য বিদ্যালয়ের ছাত্র। তাদের বিদ্যালয়ে একদিন একটি কোম্পানির প্রতিনিধিরা আসে। তারা ছাত্রদের কাপ নুডলস খেতে দেয়। এছাড়া তারা ছাত্রদেরকে ১৫ গ্রামের টুথপেস্ট বিনামূল্যে প্রদান করে। এক্ষেত্রে বিদ্যালয়টির ছাত্ররা কোনো অর্থব্যয় না করেই প্রতিষ্ঠানটির পণ্য ভোগ করতে পারছে। প্রতিষ্ঠানটি এভাবে বিনামূল্যে পণ্য দিয়ে ভোক্তাদের পণ্য ভোগে উৎসাহিত করছে। এতে পরবর্তীতে এরাই প্রতিষ্ঠানটির চূড়ান্ত ভোক্তায় পরিণত হবে। এসব বিষয়ের সাথে নমুনা বিতরণের মিল রয়েছে। সুতরাং, কোম্পানির প্রতিনিধিরা বিক্রয় প্রসারের নমুনা বিতরণ কৌশলটি ব্যবহার করেছে।"
        },
        {
          "label": "ঘ",
          "question": "",
          "explanation": "পরবর্তীতে গৃহীত বিক্রয় প্রসারের প্রচার পদক্ষেপ বিক্রয় বৃদ্ধিতে সহায়ক বলে আমি মনে করি। প্রচার বিপণন প্রসারের গুরুত্বপূর্ণ একটি হাতিয়ার। এক্ষেত্রে তৃতীয় পক্ষের মাধ্যমে পণ্য সম্পর্কে অনুকূল তথ্য উপস্থাপন করা হয়। তাই এর গ্রহণযোগ্যতা বেশি। উদ্দীপকে ইনানদের স্কুলে একটি কোম্পানির প্রতিনিধিরা আসে। তারা স্কুলে পণ্যের নমুনা বিতরণ হিসেবে ছাত্রদের নুডলস খেতে দেয় ও বিনামূল্যে টুথপেস্ট দেয়। এছাড়া প্রতিনিধিরা ছাত্রদের স্বাস্থ্যগত পণ্য সম্পর্কিত বিভিন্ন সুফল নিয়ে আলোচনা করে। তারা বিভিন্ন চ্যানেলে বিষয়টি তুলে ধরে, যা ইনান টিভিতে দেখতে পায়। টিভিতে দেখানোর মাধ্যমে কোম্পানিটির উক্ত কর্মসূচির প্রচার হয়েছে। এক্ষেত্রে কোম্পানিটির কোনো অর্থব্যয় করতে হয়নি; বরং বিভিন্ন চ্যানেল তৃতীয় পক্ষ হিসেবে কোম্পানিটির এ কর্মসূচি টিভিতে সম্প্রচার করেছে। এক্ষেত্রে চ্যানেলগুলো নিরপেক্ষ মাধ্যম হিসেবে এ কাজটি করেছে। আর চ্যানেলগুলো গণমাধ্যমের অংশ হওয়ায় কোম্পানিটির তথ্যের ব্যাপক প্রসার ঘটেছে। এ কার্যক্রম সবার কাছে কোম্পানিটির সুনাম বাড়িয়েছে, যা এটির দীর্ঘমেয়াদে সফলতা আনতে সাহায্য করবে। তাই বলা যায়, পরবর্তী প্রচার পদক্ষেপ উক্ত প্রতিষ্ঠানটির বিক্রয় বাড়াতে সহায়ক ভূমিকা পালন করবে।"
        }
      ]
    },
    {
      "number": "11",
      "uddipok": "আমান মেডিকেলে ভর্তি হওয়ায় তার বাবা তাকে একটি নিউ ব্র্যান্ড ল্যাপটপ কিনে দেন। 7। ল্যাপটপটি শুধুমাত্র কোম্পানির শোরুমে পাওয়া যায়। আধুনিক প্রযুক্তি, ওজনে হাল্কা ও সহজে বহনযোগ্য ল্যাপটপটির মূল্য ৩,৫০,০০০ টাকা। মূল্য প্রশ্নে ব্যবস্থাপক বলেন, ক্রেতা যেভাবে পণ্যটিকে উপলব্ধি করে তার ওপর ভিত্তি করে মূল্য নির্ধারণ করা হয়। কোম্পানির স্লোগান, 'ভালো জিনিসের দাম একটু বেশি'।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "যেসব পণ্য দেখামাত্রই ক্রেতারা কোনো প্রকার পরিকল্পনা ছাড়া আবেগের বশবর্তী হয়ে কেনেন সেসব পণ্যকে লোভনীয় পণ্য বলে। যেমন: চকলেট, আইসক্রিম, ফুচকা ইত্যাদি হলো লোভনীয় পণ্য।"
        },
        {
          "label": "খ",
          "question": "",
          "explanation": "পণ্য মূল্য নির্ধারণের ক্ষেত্রে বিক্রেতা যে বিশেষ পদ্ধতি অবলম্বন করে তাকেই মূল্য নির্ধারণ বলে। পণ্য বা সেবা উৎপাদনের মূল উদ্দেশ্য হলো তা বিক্রি করার মাধ্যমে মুনাফা অর্জন করা। মূল্য নির্ধারণের মাধ্যমে মুনাফার গতিপ্রকৃতি জানা যায়। তাছাড়া প্রতিযোগিতায় টিকে থাকা, পণ্যমানে নেতৃত্ব দেওয়া, নগদ প্রবাহ নিশ্চিত করা, বিনিয়োগ তুলে নেওয়ার জন্য মূল্য নির্ধারণ করা গুরুত্বপূর্ণ।"
        },
        {
          "label": "গ",
          "question": "",
          "explanation": "আমানের ক্রয়কৃত ল্যাপটপটি বিশিষ্ট পণ্য। বিশিষ্ট পণ্য আধুনিক প্রযুক্তির ব্যবহারের মাধ্যমে তৈরি হয়। এ ধরনের পণ্যগুলো আলাদা বৈশিষ্ট্য ও ব্র্যান্ড ইমেজসম্পন্ন হয়ে থাকে। তাছাড়া এ ধরনের পণ্যের মূল্য তুলনামূলক বেশি হয়। উদ্দীপকে আমান একটি মেডিকেলে ভর্তি হয়। মেডিকেল ভর্তি হওয়ায় তার বাবা তাকে একটি নিউ ব্র্যান্ডের ল্যাপটপ কিনে দেন। 71 আধুনিক প্রযুক্তিতে তৈরি। এটি গুণগত মানসম্মত হওয়ায় আলাদা ব্র্যান্ড ইমেজ আছে। এজন্য ল্যাপটপটির দামও বেশি নির্ধারণ করা হয়। ল্যাপটপটির এসব বৈশিষ্ট্য বিশিষ্ট পণ্যের সাথে মিলে যায়। তাই আমানের ক্রয়কৃত ল্যাপটপটি বিশিষ্ট পণ্য।"
        },
        {
          "label": "ঘ",
          "question": "",
          "explanation": "কাঙ্ক্ষিত মুনাফা অর্জনের জন্য উদ্দীপকের কোম্পানিটির ভ্যালুভিত্তিক মূল্য নির্ধারণ পদ্ধতিটির যৌক্তিকতা রয়েছে বলে আমি মনে করি। পণ্যের প্রতি ভোক্তার উপলব্ধির ওপর ভিত্তি করে ভ্যালুভিত্তিক মূল্য নির্ধারণ করা হয়। এক্ষেত্রে যে পণ্যটিকে ক্রেতারা বেশি গুরুত্ব দেয়, সে পণ্যের তত বেশি মূল্য নির্ধারণ করা হয়। এ পদ্ধতিতে সাধারণত পণ্যের ব্যয়কে বিবেচনা করা হয় না। উদ্দীপকের আমানের বাবা তাকে একটি 7। ল্যাপটপ কিনে দেয়। ল্যাপটপটি আধুনিক প্রযুক্তিসম্পন্ন, ওজনে হালকা ও সহজে বহনযোগ্য। এজন্য ল্যাপটপটির দাম তুলনামূলক বেশি। প্রতিষ্ঠানটির ব্যবস্থাপক বলেন ক্রেতা যেভাবে পণ্যটিকে উপলব্ধি করে তার ওপর ভিত্তি করে মূল্য নির্ধারণ করা হয়। এক্ষেত্রে কোম্পানিটি ভ্যালুভিত্তিক মূল্য নির্ধারণ করে। ভ্যালুভিত্তিক মূল্য নির্ধারণে কোম্পানিটি পণ্য সম্পর্কে ক্রেতার দৃষ্টিভঙ্গি বিবেচনা করে। ক্রেতা যদি মনে করে পণ্য উচ্চ ভ্যালুসম্পন্ন, তাহলে পণ্যের মূল্য বেশি নির্ধারণ করা হয়। এর প্রেক্ষিতে কোম্পানিটি ল্যাপটপের উচ্চ মূল্য নির্ধারণ করে। এতে অভিজাত শ্রেণির ক্রেতাদের কাছে তাদের পণ্যের চাহিদা বেড়ে যায়। কারণ তারা পণ্যের মূল্যের চেয়ে মানকে বেশি গুরুত্ব দেয়। ফলে কোম্পানিটি প্রতিযোগিতামূলক বাজারেও অতিরিক্ত মুনাফা অর্জন করতে সক্ষম হয়। তাই বলা যায়, কাঙ্ক্ষিত মুনাফা অর্জনের ক্ষেত্রে উদ্দীপকের কোম্পানিটির ভ্যালুভিত্তিক মূল্য নির্ধারণ যৌক্তিক।"
        }
      ]
    }
  ]
}