{
  "title": "বরিশাল বোর্ড ২০১৯",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "তিন বন্ধু এমবিএ (পাস) করে “ভেনা ফুড এন্ড বেভারেজ” নামে একটি উৎপাদন প্রতিষ্ঠান গড়ে তোলেন। প্রতিষ্ঠানটিতে বিভিনড়ব কোমল পানীয় পণ্যের পাশাপাশি বেকারী সামগ্রী উৎপাদন এবং বিপণন করা হয়। বিপণনের ক্ষেত্রে প্রতিষ্ঠানটি ক্রেতা ও অন্যান্য পক্ষের সাথে শক্তিশালী ও দীর্ঘমেয়াদি সম্পর্ক তৈরি করার ওপর গুরুত্ব দিয়ে থাকে। ফলে প্রতিষ্ঠানটির বিক্রয় দিন দিন বৃদ্ধি পাচ্ছে। সেজন্য কর্তৃপক্ষ প্রতিষ্ঠানটিকে সম্প্রসারণের সিদ্ধান্ত নিয়েছেন। সিদ্ধান্তটি বাস্তবায়িত হলে কর্মসংস্থান সৃষ্টি, জীবনযাত্রার মান বৃদ্ধি ও জাতীয় অর্থনীতিতে অবদান রাখতে সক্ষম হবে।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "উৎপাদনকারীর কাছ থেকে পণ্যসামগ্রী ও সেবাকর্ম চূড়ান্ত ভোক্তার নিকট পৌঁছানোর কার্যাবলিকে বিপণন বলে।"
        },
        {
          "label": "খ",
          "question": "",
          "explanation": "যে প্রক্রিয়ায় কোনো কাজ করার পূর্বে পরিকল্পনা, সংগঠন, প্রেষিতকরণ, নিয়ন্ত্রণ ও সমন্বয়সাধন করা হয় তাকে ব্যবস্থাপনা বলে । বিপণনের প্রতিটি পর্যায়ে ব্যবস্থাপকীয় প্রক্রিয়া দেখা যায়। বিপণনের কাজ সুষ্ঠুভাবে করার জন্য পরিকল্পনা, সংগঠন, প্রেষণা, নিয়ন্ত্রণ ইত্যাদি কাজের প্রয়োজন হয়। বিপণন মিশ্রণসংক্রান্ত সিদ্ধান্ত গ্রহণ ও বাস্তবায়নে ব্যবস্থাপনা প্রক্রিয়া অনুসরণ করা হয়। এ সমস্ত কারণে বলা হয় বিপণন একটি ব্যবস্থাপকীয় প্রক্রিয়া।"
        },
        {
          "label": "গ",
          "question": "",
          "explanation": "ক্রেতাদের সাথে দীর্ঘমেয়াদি সম্পর্ক তৈরি ও ধরে রাখার ওপর বিষয়টি বিপণনের ক্রমবিকাশের সম্পর্কযুক্ত বিপণন যুগের নির্দেশ করে । ১৯৯০ সালের পর সম্পর্কভিত্তিক বিপণন যুগ শুরু হয়। বর্তমানে নতুন ক্রেতা আকর্ষণ একটি গুরুত্বপূর্ণ কাজ হলেও সম্পর্কভিত্তিক বিপণনের গুরুত্ব দিন দিন বৃদ্ধি পাচ্ছে। এক্ষেত্রে ক্রেতাদের সাথে শক্তিশালী সম্পর্ক তৈরি করা হয়, ধরে রাখা ও উন্নয়ন করা হয়। বর্তমানে বহুজাতিক কোম্পানিগুলো ব্যাপকভাবে এ বিপণন কৌশল ব্যবহার করেছে।  তিন বন্ধু ভেনা ফুড এন্ড বেভারেজ নামে একটি উৎপাদন প্রতিষ্ঠান গড়ে তোলো। তারা কোমল পানীয়র পাশাপাশি বেকারি সামগ্রী উৎপাদন ও বিপণন করে। বিপণনের ক্ষেত্রে প্রতিষ্ঠানটি ক্রেতা ও অন্যান্য পক্ষের সাথে শক্তিশালী ও দীর্ঘমেয়াদি সম্পর্ক তৈরির ওপর গুরুত্ব দিয়ে থাকে। ভেনা ফুড এন্ড বেভারেজের কার্যক্রম সম্পর্কভিত্তিক বিপণন যুগের সাথে সামঞ্জস্য। তাই বলা যায়, ক্রেতাদের সাথে দীর্ঘমেয়াদি সম্পর্ক তৈরি ও ধরে রাখার ওপর গুরুত্ব 1 দেওয়ার বিষয়টি বিপণনের ক্রমবিকাশের সম্পর্কযুক্ত বিপণন যুগের নির্দেশ করে।"
        },
        {
          "label": "ঘ",
          "question": "",
          "explanation": "হ্যাঁ আমি এ বক্তব্যের সাথে একমত উদ্দীপকের প্রতিষ্ঠানটি দেশের অর্থনৈতিক উন্নয়নে আবদান রাখছে। একটি দেশের অর্থনৈতিক প্রবৃদ্ধি অর্জনে উৎপাদনের ভূমিকা সবচেয়ে বেশি। উৎপাদনের ফলে দেশের বেকার সমস্যার সমাধান হয়, জনগণের আয় বৃদ্ধি পায় এবং সাথে ভোগের পরিমাণও বৃদ্ধি পায়। এতে সরকারের রাজস্ব আদায় ব্যাপকভাবে বৃদ্ধি পায়। এসব বিষয় দেশের অর্থনৈতিক প্রবৃদ্ধি অর্জনে সহায়ক হয়। একটি দেশের উন্নয়নে একটি বাধা হলো বেকার সমস্যা। কারণ বেকার থাকার মানে হচ্ছে সে একদিকে যেমন দেশের উন্নয়নে কোনো অবদান রাখতে পারছে না অপরদিকে তার মানসিক হতাশা সমাজে বিশৃঙ্খলা তৈরি করে। সম্প্রতি ভেনা ফুড এন্ড বেভারেজ প্রতিষ্ঠানটি সম্প্রসারণের সিদ্ধান্ত নিয়েছে যার ফলে কর্মসংস্থান সৃষ্টি হবে ও জীবনযাত্রার মান বৃদ্ধি পাবে। তাই সার্বিক দিক বিচার- বিশ্লেষণ করে বলা যায় উদ্দীপকের প্রতিষ্ঠানটি দেশের অর্থনৈতিক উন্নয়নে অবদান রাখছে।"
        }
      ]
    },
    {
      "number": "2",
      "uddipok": "সিকো ইলেকট্রনিক্স’ বিভিনড়ব ধরনের ইলেকট্রিক সামগ্রী উৎপাদন ও বিপণনকারী প্রতিষ্ঠান। এটি গাজীপুরে অবস্থিত। প্রতিষ্ঠানটি তাদের উৎপাদিত পণ্য নিজস্ব ব্যবস্থায় সারাদেশের বিভিনড়ব ব্যবসায়ীর নিকট সরবরাহ করে থাকে। পণ্য বিক্রয়ের সময় প্রতিষ্ঠানটি ৩ (তিন) বছরের গ্যারান্টি ও ১০ (দশ) বছরের ওয়ারেন্টি দিয়ে থাকে। ভোক্তারা এই প্রতিষ্ঠানের পণ্য ব্যবহার করে খুবই সন্তুষ্ট। ফলে প্রতিষ্ঠানের বিক্রয় দিনে দিনে বৃদ্ধি পাচ্ছে।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "পর্যায়িতকরণ হলো — কোনো কাজ বা পণ্য সরবরাহকে সময় ও পরিমাণ অনুযায়ী ভাগ করে ধাপে ধাপে পরিচালনা করার পদ্ধতি।"
        },
        {
          "label": "খ",
          "question": "",
          "explanation": "গুদামজাতকরণ পণ্যের সময়গত উপযোগ সৃষ্টি করে। এক সময়ের উৎপাদিত পণ্য সংরক্ষণ করে অন্য সময়ে বিক্রয় করে যে নতুন উপযোগ সৃষ্টি করা হয় তাকে সময়গত উপযোগ বলে। যে সময়ে পণ্য উৎপাদিত হয় সে সময়ই তা বিক্রি হবে এমন নয়। পণ্য উৎপাদনের অনেক পরেও তা বিক্রি হতে পারে। তাই পণ্যের উৎপাদন সময় হতে বিক্রয় সময়ের মধ্যে সময়গত বাধা পরিলক্ষিত হয়। এ সময়ে পণ্যের মান ঠিক রেখে নরাপদে সংরক্ষণ করা অত্যন্ত জরুরি। আর গুদামজাতকরণের মাধ্যমে এ কাজটি সম্পাদন করে পণ্যের সময়গত উপযোগ সৃষ্টি করা যায়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রতিষ্ঠানটি পণ্য সরবরাহের ক্ষেত্রে বিপশনের কার্যাবলি পরিবহনের ওপর গুরুত্ব দিয়েছে। পরিবহন ব্যবস্থার মাধ্যমে স্থানগত উপযোগ তৈরি হয়। পরিবহনের মাধ্যম পণ্যসামগ্রী একস্থান হতে অন্যস্থানে আনা-নেওয়া করা হয়। পরিবহন উৎপাদক ও ভোক্তার জামা দূরত্ব হ্রাস করে এতে দূরবর্তী স্থানের ভোক্তারা সহজে পণ্য ভোগ করতে পারে। পরিবহনের মাধ্যমে পণ্য ভোক্তার দ্বার প্রান্তে পৌঁছে দেওয়া হয়। 'সিকো ইলেকট্রনিক্স' বিভিন্ন ধরনের ইলেকট্রিক সামগ্রী উৎপাদন ও বিপণনকারী প্রতিষ্ঠান। এটি গাজীপুরে অবস্থিত তাই তারা নিজস্ব ব্যবস্থাপনায় সারাদেশে বিভিন্ন ব্যবসায়ীদের নিকট মাল সরবরাহ করে। গাজীপুরের সাথে সারাদেশের একটি দূরত্ব রয়েছে এই দূরত্বগত সমস্যা তারা নিজস্ব পরিবহনের মাধ্যমে পণ্য সরবরাহ করে দূর করছে। তাই বলা যায় পণ্য সরবরাহের ক্ষেত্রে তারা বিপণনের কার্যাবলি পরিবহনের ওপর গুরুত্ব দিয়েছে।"
        },
        {
          "label": "ঘ",
          "question": "",
          "explanation": "প্রতিষ্ঠানটির বিক্রয় বৃদ্ধির কারণ হলো বিক্রয়োত্তর সেবা। পণ্য বিক্রয় করার পর যে সেবা প্রদান করা হয় তাকে বিক্রয়োত্তর সেবা বলে । সাধারণত ইলেকট্রনিক্স পণ্যের ক্ষেত্রে বিক্রয়োত্তর সেবা প্রদান করা হয়। এ সেবা একটি নির্দিষ্ট সময়ের ভেতরে প্রদান করা হয়। কারণ ক্রেতারা পণ্য ক্রয় করে এর থেকে সুবিধা প্রত্যাশা করে সেটা যদি কোম্পানি প্রদান করে তবে ক্রেতারা খুশি থাকে । উদ্দীপকের কোম্পানিটি উৎপাদিত পণ্য নিজস্ব ব্যবস্থায় পৌঁছে দেয়। তারপর পণ্য বিক্রয়ের পর তিন থেকে দশ বছরের ওয়ারেন্টি প্রদান করে। অর্থাৎ বিক্রয়ের পর ও তারা ক্রেতাকে সেবা দিয়ে থাকে। যার ফলশ্রুতিতে ক্রেতারা এই . প্রতিষ্ঠানের পণ্য ব্যবহার করে খুবই সন্তুষ্ট এবং দিন দিন তাদের বিক্রয় বৃদ্ধি পাচ্ছে। তাই বলা যায়, প্রতিষ্ঠানটির বিক্রয় বৃদ্ধির কারণ হলো বিক্রয়োত্তর সেবা।"
        }
      ]
    },
    {
      "number": "3",
      "uddipok": "‘সুমন লেদার হাউজ’ উন্নতমানের চামড়া দ্বারা আকর্ষণীয় ডিজাইনের লেডিস ব্যাগ উৎপাদন ও বিপণন করে আসছে। এতে করে প্রতিষ্ঠানটি বাজারের কিছু অংশ দখল করতে সমর্থ হয়। কিন্তু প্রতিষ্ঠানটি ভোক্তাদের সামাজিক শ্রেণি ও জীবন ধাঁচের প্রতি বিবেচনা না করে বিপণন করায় কাঙ্খিত বিক্রয় লক্ষ্যমাত্রা অর্জন করতে পারছে না। ফলে প্রতিষ্ঠানটি ক্ষতির সম্মুখীন হচ্ছে।",
      "tag": "CB 22,BB 19,CB 19",
      "sub_questions": [
        {
          "label": "ক",
          "question": "",
          "explanation": "বিপণন মিশ্রণ হলো কতিপয় নিয়ন্ত্রণযোগ্য উপাদান যথা- পণ্য, মূল্য, বণ্টন এবং প্রসারের সমন্বয় বা সংমিশ্রণ যা অভীষ্ট বাজারে নির্দিষ্ট লক্ষ্য অর্জনের জন্য কোম্পানি প্রয়োজনানুযায়ী ব্যবহার করে ।"
        },
        {
          "label": "খ",
          "question": "",
          "explanation": "সামগ্রিক বাজারকে ছোট ছোট বিভিন্ন অংশে ভাগ করে সম বৈশিষ্ট্যের কতিপয় উপবাজারে পরিণত করাকে বাজার বিভক্তিকরণ বলে । কম খরচে ক্রেতা সন্তুষ্টির করার মাধ্যমে অধিক মুনাফা অর্জন করাই হলো বাজার বিভক্তিকরণের 'মূল উদ্দেশ্য | তবে, বাজারের চাহিদার সাথে কোম্পানির বিপণন কর্মসূচির সমন্বয় সৃষ্টির লক্ষ্যে বাজার বিভক্ত করা হয় । বিপণনকারী প্রতিষ্ঠান তার সামর্থ্য বিবেচনায় অঞ্চল, পণ্যের প্রকৃতি, মূল্য, ক্রেতাদের প্রকৃতি ইত্যাদিকে বিবেচনা করে সামগ্রিক বাজারকে বিভক্তকরণ করতে পারে ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সুমন লেদার হাউজ জনসংখ্যাভিত্তিক ভোক্তাবাজার বিভক্ত করেছে। জনসংখ্যার বিভিন্ন বৈশিষ্ট্যের ভিত্তিতে বাজারকে বিভিন্ন ভাগে ভাগ করা হলে তাকে জনসংখ্যাভিত্তিক বা জনমিতিক বিভক্তিকরণ বলা হয়।জন্মগত কারণে পুরুষ এবং নারীর প্রয়োজন, চাহিদা, জীবনধারণ পদ্ধতি, ক্রয় আচরণ প্রভৃতির মধ্যে পার্থক্য দেখা যায়। ফলে মহিলা এবং পুরুষদেরকে আলাদা-আলাদা বাজার হিসেবে বিবেচনা করা হয় । যেমন- বিভিন্ন খেলনা উৎপাদনকারী কোম্পানিগুলো মেয়ে শিশু এবং ছেলে শিশুদের জন্য ভিন্ন ভিন্ন ধরনের খেলনা উৎপাদন ও বিপণন করে । উদ্দীপকে দেখতে পাই, সুমন লেদার হাউজ' উন্নতমানের চামড়া দ্বারা আকর্ষণীয় ডিজাইনের লেডিস ব্যাগ উৎপাদন ও বিপণন করে আসছে। এতে করে প্রতিষ্ঠানটি বাজারের কিছু অংশ দখল করতে সমর্থ হয়।"
        },
        {
          "label": "ঘ",
          "question": "",
          "explanation": "উদ্দীপকের আলোকে সুমন লেদার হাউজের বিক্রয় বৃদ্ধির উপায় হলো , জনসংখ্যাভিত্তিক বিভক্তির শুধুমাত্র ‘লিঙ্গ” চলকটি নিয়ে কাজ না করে সমগ্র কিছু অর্থ্যাত  পেশা, শিক্ষা, আয় ইত্যাদি চলক বিবেচনায় এনে বাজার বিভক্ত করা উ চিত  পেশার ভিত্তিতে বাজারকে বিভিন্ন ভাগে ভাগ করা যায়। যেমন- কামার, কুমার, জেলে, চাষী, চাকুরিজীবী ইত্যাদি। পেশার পার্থক্যের কারণে আয় ও ভোগ অভ্যাস ভিন্ন হয় । যেমন- পেশাগত কারণে উকিলরা কালো ।গাউন পরে এবং ডাক্তারা পরে সাদা এপ্রোণ । শিক্ষাগত যোগ্যতার ভিত্তিতে বাজারকে বিভক্ত করা যায়। একজন শিক্ষিত ব্যক্তির ইংরেজি দৈনিক সংবাদপত্রের প্রয়োজন থাকলেও অশিক্ষিত ব্যক্তির কাছে এর প্রয়োজন নেই। যেমন- শিক্ষিত জনগোষ্ঠীর রুচি, চাহিদা, ফ্যাশন যে ধরনের অশিক্ষিত বা স্বল্প শিক্ষিত মানুষের রুচি, চাহিদা, ফ্যাশন সে ধরনের নয় । আয় ক্রেতাদের ক্রয় আচরণকে ব্যাপকভাবে প্রভাতি করে সাধারণত উচ্চ আয়ের লোকেরা পণ্য বা সেবা ক্রয়ে মানকে এবং নিম্ন আয়ের লোকেরা পণ্যের মূল্য ও পরিমাণকে বিবেচনা করে। এজন্য আয়ের ভিত্তিতে বাজারকে বিভক্তকরণ করা হয়। যেমন- ১০,০০০ টাকার নীচে; ১০,০০০ থেকে ২০,০০০; ২০,০০০ থেকে ৩০,০০০; ৩০,০০০ থেকে ৫০,০০০, ৫০,০০০ থেকে ১,০০,০০০ বা ১,০০,০০০ এর উপরে। বাটা (বাংলাদেশ) লি: সাধারণত ২০০/- টাকা থেকে ১০,০০০/- টাকা মূল্যমানের জুতা বাজারজাত করে থাকে । উদ্দীপকে দেখতে পাই, সুমন লেদার হাউজ' উন্নতমানের চামড়া দ্বারা আকর্ষণীয় ডিজাইনের লেডিস ব্যাগ উৎপাদন ও বিপণন করে আসছে। এতে করে প্রতিষ্ঠানটি বাজারের কিছু অংশ দখল করতে সমর্থ হয়। কিন্তু প্রতিষ্ঠানটি ভোক্তাদের সামাজিক শ্রেণি ও জীবন ধাঁচের প্রতি বিবেচনা না করে বিপণন করায় কাঙ্ক্ষিত বিক্রয় লক্ষ্যমাত্রা অর্জন করতে পারছে না। ফলে প্রতিষ্ঠানটি ক্ষতির সম্মুখীন হচ্ছে।"
        }
      ]
    },
    {
      "number": "4",
      "uddipok": "আজাদ অটো X ও Y নামক দেশ থেকে বিভিনড়ব কোম্পানির বিভিন্ন মডেলের ৫০ সিসি, ৮০ সিসি, ১০০ সিসি, ১১০ সিসি, ১২৫ সিসি মটর সাইকেল আমদানি করে সারা দেশে নিজস্ব শো-রুমের মাধ্যমে বিক্রয় করে থাকে। আজাদ অটো সামাজিক শ্রেণি, জীবন ধাঁচ, ব্যক্তিত্ব ইত্যাদি বিচার-বিবেচনা করে বাজারকে ভাগ করে থাকে। অন্যদিকে যশোর অটো শুধু উচ্চ শ্রেণির ক্রেতাদের জন্য ১৫০ সিসি মডেলের মটর সাইকেল আমদানি করে বিক্রয় করে। বছর শেষে আজাদ অটো ও যশোর অটোর বিক্রয়ের পরিমাণ বিশ্লেষণ করে দেখা যায় আজাদ অটোর বিক্রয় যশোর অটোর চেয়ে কয়েক গুণ বেশি।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "যে বিপণন ধারণায় পরিবেশ সংরক্ষণের বিষয়টিকে অধিক গুরুত্ব দেওয়া হয় তাকে গ্রিন মার্কেটিং বলে।"
        },
        {
          "label": "খ",
          "question": "",
          "explanation": "আন্তঃক্রিয়াশীল কম্পিউটারের সাহায্যে ক্রেতা-বিক্রেতা সংযুক্ত হয়ে যে বিপণন কার্যক্রম সম্পাদন করে তাকে অনলাইন মার্কেটিং বলে।অনলাইন মার্কেটিং-এর এক্ষেত্রে ক্রেতা-বিক্রেতা সংযুক্ত হবার পর উভয়ে তথ্য আদান-প্রদান করতে পারে। দুই ধরনের অনলাইন বিপণন আছে যথা : বাণিজ্যিক অনলাইন এবং ইন্টারনেট। ইন্টারনেট হচ্ছে একটি বিশাল বিস্তৃত ও বিকশিত কম্পিউটার নেটওয়ার্ক। যেখানে বিশ্বব্যাপী সকলে একসাথে সংযুক্ত থাকে। আজকাল অনেকেই অনলাইন বিপণনের মাধ্যমে বিক্রয়কার্য সম্পাদন করছে।"
        },
        {
          "label": "গ",
          "question": "",
          "explanation": "উদ্দীপকে আজাদ অটো বাজার বিভক্তিকরণে মনস্তাত্ত্বিক বিষয়টি বিবেচনা করেছে।মনস্তাত্ত্বিক বিভক্তিকরণ হচ্ছে সামাজিক শ্রেণি, জীবন ধাঁচ বা ব্যক্তিত্বের বৈশিষ্ট্যের ভিত্তিতে একটি বাজারকে বিভিন্ন দলে বিভক্ত করা। সমাজের সকল শ্রেণির নাগরিক একই ধরনের জিনিস ব্যবহার করে না। একেক শ্রেণির মানুষ একেক ধরনের জিনিস ব্যবহার করে যেমন : উচ্চবিত্ত যে জিনিস ব্যবহার করবে নিম্নবিত্ত তা করতে পারবে না । উদ্দীপকের আজাদ অটো বিভিন্ন কোম্পানির বিভিন্ন মডেলের গাড়ি আমদানি করে (যেমন : ৫০ সিসি, ৮০ সিসি, ১০০ সিসি, ১১০ সিসি, ১২৫ সিসি ইত্যাদি) সারাদেশে নিজস্ব শো-রুমের মাধ্যমে বিক্রি করেন। বিভিন্ন আকৃতির গাড়ি বিক্রয়ের কারণ হেলো সমাজে বিভিন্ন শ্রেণির লোক বাস করে। যেমন : তিনি সামাজিক শ্রেণি, জীবন ধাঁচ ও ব্যক্তিত্বের ওপর ভিত্তি করে বাজার বিভক্তিকরণ করেছে। তাই বলা যায় আজাদ অটো বাজার বিভক্তিকরণে মনস্তাত্ত্বিক বিষয়টি বিবেচনা করেছে।"
        },
        {
          "label": "ঘ",
          "question": "",
          "explanation": "পণ্য বৈচিত্র্যকরণই হলো আজাদ অটোর বিক্রয় বৃদ্ধির মূল কারণ। সকল ভোক্তার চাহিদা ও পছন্দ এক নয়। একেক ক্রেতা একেক মানের, আকারের পণ্য চায়। তাছাড়া সকলের আর্থিক সামর্থ্যও সমান নয়। বিপণন বিশেষজ্ঞদেরকে এ বিষয়টি মাথায় রেখে বিভিন্ন ধরনের পণ্য তৈরি করতে হয় যাকে আমরা বলছি পণ্য বৈচিত্র্যতা। পণ্য যত বেশি বৈচিত্র্যময় হবে তত বেশি ক্রেতা আকর্ষণ হবে ঝুঁকি তত কমবে। আজাদ বিভিন্ন কোম্পানির বিভিন্ন মডেলের গাড়ি বিক্রি করে ফলে তার বাজার বড়। সেগুলো নিজস্ব শো-রুমের মাধ্যমে বিক্রি করে। আজাদ অটো মনস্তাত্ত্বিক উপাদানের ওপর ভিত্তি করে বাজারকে ভাগ করেছে। অন্যদিকে যশোর অটো শুধু উচ্চবিত্তদের জন্য পণ্য বিক্রি করে। ফলে তার বাজার ছোট। বছর শেষে দেখা গেল আজাদ অটোর তুলনায় যশোর অটোর বিক্রির পরিমাণ কম। তাই বলা যায়, পণ্য বৈচিত্র্যকরণই হলো আজাদ অটোর বিক্রয় বৃদ্ধির মূল কারণ।"
        }
      ]
    },
    {
      "number": "5",
      "uddipok": "“রংধনু” আবাসন কোম্পানি বিগত কয়েক বছর ধরে রিয়েল এস্টেট ব্যবসায় পরিচালনা করে আসছে। প্রতিষ্ঠানটি বর্তমানে ঢাকার অদূরে বুড়িগঙ্গা নদীর তীরে ‘শান্তি নীড়’ নামে আর একটি হাউজিং প্রকল্প চালু করেছে। প্রতিষ্ঠানটি বিক্রয় বৃদ্ধির লক্ষ্যে রাস্তার পার্শ্বে এবং শহরের অট্টালিকার ওপরে বিজ্ঞাপনের ব্যবস্থা করে। কাক্সিক্ষত লক্ষ্যে উপনীত না হওয়ায় প্রতিষ্ঠানটি ৭ দিন ব্যাপী আবাসন মেলার আয়োজন করে গ্রাহকদের আকৃষ্ট করার জন্য বিভিন্ন রকম পুরস্কার এবং সুযোগ-সুবিধার কথা ঘোষণা করে। ফলে স্বল্প সময়ে প্রতিষ্ঠানটি কাক্সিক্ষত লক্ষ্যে পৌঁছাতে সক্ষম হয়।",
      "tag": "BB 19,CB 19",
      "sub_questions": [
        {
          "label": "ক",
          "question": "",
          "explanation": "পরিবহন বিজ্ঞাপন হলো বাস, ট্রেন, লঞ প্রভৃতি পরিবহনের গায়ে লিখিত বিজ্ঞাপন লাগিয়ে দেওয়া।"
        },
        {
          "label": "খ",
          "question": "",
          "explanation": "যেসব পাইকাররা পাইকারি ব্যবসায়ের বেশির ভাগ কাজ সম্পদান করে তাদেরকে পূর্ণ সেবাদানকারী পাইকার বলে। পূর্ণ সেবাদানকারী পাইকাররা পাইকারি ব্যবসায়ের যেসব কাজ সম্পাদন করে সেগুলো হলো : পণ্য সংরক্ষণ, বাকিতে বিক্রয়, পণ্য সরবরাহ করা, বিজ্ঞাপনে সহায়তা ইত্যাদি। এছাড়াও এরা তথ্য সরবরাহ, বিক্রয়কর্মীদের প্রশিক্ষণ প্রদান, ব্যবস্থাপনায় সহায়তা ইত্যাদি কাজ করে থাকে। পূর্ণ সেবাদানকারী পাইকার তিন ধরনের হয়। যথা- সাধারণ ব্যবসায়ী পাইকার, বিশেষ পাইকার এবং সাধারণ সারির পাইকার।"
        },
        {
          "label": "গ",
          "question": "",
          "explanation": "আবাসন প্রকল্পটি প্লট বিক্রয়ের ক্ষেত্রে বহিঃবিজ্ঞাপন মাধ্যম ব্যবহার করেছে। শহর, বন্দর বা কোনো গুরুত্বপূর্ণ স্থানে রাস্তার পাশে খোলা আকাশের নিচে বহিঃবিজ্ঞাপন প্রদান করা হয়। এটি একটি পুরাতন বহুল ব্যবহৃত বিজ্ঞাপন মাধ্যম। এ বিজ্ঞাপনে } সহজেই পথচারী বা জনগণের দৃষ্টি আকর্ষণ করে। ] বিলবোর্ড, প্রাচীরপত্র, নিয়ন সাইন, পোস্টার প্রভৃতি উল্লেখযোগ্য, বহিঃবিজ্ঞাপনের পদ্ধতি। বর্তমানে রং, চিত্রণ বা ইলেকট্রনিক পদ্ধতি ব্যবহার করে আকর্ষণীয়ভাবে বহিঃবিজ্ঞাপন দেওয়া হয়। উদ্দীপকে 'রংধনু' আবাসন প্রকল্প রিয়েল এস্টেট ব্যবসায় পরিচালনা করে। বর্তমানে তারা 'শান্তি নীড়' নামে একটি হাউজিং প্রকল্প চালু করেছে। প্রতিষ্ঠানটি তাদের বিক্রয় বৃদ্ধির লক্ষ্যে রাস্তার পাশে এবং শহরের অট্টালিকার ওপরে বিজ্ঞাপনের ব্যবস্থা করেন। এইভাবে বিজ্ঞাপন দেওয়ার কারণে সহজে মানুষের চোখে পড়বে। বিজ্ঞাপনের অনেক আধ্যমের মধ্যে এটি বেশ কার্যকরী মাধ্যম। যেহেতু তাদের বিজ্ঞাপন দেওয়ার পদ্ধতি বহিঃবিজ্ঞাপনের সাথে সামঞ্জস্যপূর্ণ তাই বলা যায় 'রংধনু' আবাসন প্রকল্পটি পুট বিক্রয়ের ক্ষেত্রে বহিঃবিজ্ঞাপন মাধ্যম ব্যবহার করেছে।"
        },
        {
          "label": "ঘ",
          "question": "",
          "explanation": "শান্তি নীড় হাউজিং কোম্পানির বিক্রয় বৃদ্ধির কারণ হলো ব্যাপক প্রচার। উৎপাদক বা উদ্যোক্তা কর্তৃক অর্থ প্রদান ব্যতীত গণমাধ্যমসমূহে পণ্য বা সেবা সম্পর্কে মতামত প্রকাশ অথবা অনুকূল উপস্থাপনার দ্বারা পরোক্ষভাবে পণ্য বা ! সেবার চাহিদা বৃদ্ধির প্রয়াসকেই প্রচার বলে । প্রচার একটি নৈর্ব্যক্তিক উপস্থাপনা এবং এটি অর্থ প্রদত্ত নয়। প্রচার তৃতীয় পক্ষের দ্বারা সংঘটিত হয়। সংবাদ আকারে, রেডিও বা টেলিভিশনের মাধ্যমে এটি প্রকাশ করা হয়। জনসাধারণের কাছে এর বিশ্বাসযোগ্যতা অনেক বেশি। একটি ওষুধ কোম্পানি কোনো মরণব্যাধির ওষুধ আবিষ্কার করেছে এবং এটি সংবাদ আকারে রেডিও বা টেলিভিশনে প্রচারিত হলে তা প্রচার বলে বিবেচিত হবে।পণ্যের বিক্রয় বৃদ্ধির জন্য বিজ্ঞাপন প্রদান একটি শক্তিশালী মাধ্যম। বিজ্ঞাপন গ্রাহকদের পণ্য, সেবা বা ধারণা ক্রয় বা গ্রহণে উদ্বুদ্ধ করে । বিজ্ঞাপনের মাধ্যমে উৎপাদক ও ভোক্তা উভয়েই উপকৃত হয়। এছাড়াও বিজ্ঞাপনের অর্থনৈতিক ও সামাজিক উপকারিতাও রয়েছে। যেমন : পণ্য সম্পর্কে জানাতে, পণ্যের চাহিদা সৃষ্টি ও বৃদ্ধিতে, প্রতিযোগিতা মোকাবিলা করতে, বাজার সম্প্রসারণ করতে ইত্যাদি। রংধনু একটি আবাসিক কোম্পানি যারা বর্তমানে শান্তি নীড়' নামে একটি প্রকল্প পরিচালনা করছে। প্লট বিক্রয়ের জন্য তারা প্রাথমিকভাবে বহিঃবিজ্ঞাপনের ব্যবস্থা করলেও সেটি তেমন কার্যকারিতা পায়নি। তবে পরবর্তীতে তারা সাতদিনব্যাপী মেলার আয়োজন করলে তা গ্রাহকদের দৃষ্টি আকর্ষণে সক্ষম হয়। কারণ এক্ষেত্রে গ্রাহকদের বিভিন্ন পুরস্কার প্রদান ও সুযোগ-সুবিধার ঘোষণা করা হয়। ফলে স্বল্প সময়ে প্রতিষ্ঠানটি কাঙ্ক্ষিত লক্ষ্য অর্জন করতে পারে । সুতরাং বলা যায়, শান্তি নীড় হাউজিং কোম্পানির বিক্রয় বৃদ্ধির কারণ হলো ব্যাপক পরিমাণ প্রচার করা।"
        }
      ]
    },
    {
      "number": "6",
      "uddipok": "'প্রবর্তনা' একটি নামকরা ফ্যাশন হাউজ। প্রতিষ্ঠানটির মালিক প্রতি বছর বাংলা নববর্ষ ও ১লা ফাল্গুনকে সামনে রেখে বিশেষ ডিজাইনে মেয়েদের জন্য শাড়ি ও থ্রি-পিস এবং ছেলেদের জন্য পাঞ্জাবী ও টি-শার্ট বিপণন করে আসছে। ভোক্তাদের কাছে দেখতে আকর্ষণীয় হওয়ায় বিক্রির পরিমাণ বেড়েছে। কিন্তু এ বছর আরো কয়েকটি ফ্যাশন হাউজ একই ধরনের পোশাক বিপণন করায় 'প্রবর্তনা' ফ্যাশন হাউজের মালিক খুবই চিন্তিত হয়ে পড়েন।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "যেসব পক্ষ, প্রাকৃতিক বা অপ্রাকৃতিক উপাদানসমূহ বিপণন কার্যক্রমের ওপর প্রত্যক্ষ বা পরোক্ষভাবে প্রভাব বিস্তার করে তাকে বিপণন পরিবেশ বলে।"
        },
        {
          "label": "খ",
          "question": "",
          "explanation": "বিজ্ঞান ও কারিগরি শিক্ষা, গবেষণা, উন্নত প্রযুক্তির ব্যবহার, প্রযুক্তি আমদানি প্রভৃতি বিষয়ের সমন্বয়ে প্রযুক্তিগত পরিবেশ গঠিত। প্রযুক্তিগত পরিবেশের উন্নয়নের ফলেই ক্রেতারা দ্রুততম সময়ে উন্নতমানের পণ্য ভোগ করতে পারে। আবার, উৎপাদনকারীরা প্রযুক্তিগত পরিবেশকে কাজে লাগিয়ে ক্রেতার চাহিদা মাফিক পণ্য উৎপাদন ও বিপণন করতে পারে। যেমন: এন্ড্রয়েড ফোনের আবিষ্কার স্যামসাং কোম্পানির জন্য সুযোগ তৈরি করেছে। তারা সারা বিশ্বের মোবাইল বাজার দখল করতে পেরেছে। অন্যদিকে, এটি নোকিয়া কোম্পানির জন্য হুমকি হয়ে এসেছিল। ফলে, নোকিয়া বাজার হারিয়েছে। তাই বলা যায়, প্রযুক্তিগত পরিবেশ অসীম সুযোগ ও হুমকি উভয়ই সৃষ্টি করে"
        },
        {
          "label": "গ",
          "question": "",
          "explanation": "'প্রবর্তনা' ফ্যাশন হাউজ সামষ্টিক পরিবেশের সাংস্কৃতিক উপাদানের প্রতি লক্ষ্য রেখে বিপণন পরিচালনা করেছে। সাংস্কৃতিক পরিবেশ বলতে ঐসব উপাদানকে বোঝায়, যা সমাজের মৌলিক বিশ্বাস, মূল্যবোধ, জীবনধারণ পদ্ধতি এবং আচার আচরণ প্রভাবিত করে। নববর্ষ উদযাপন, ঈদ, পূজা, বিজয় দিবস প্রভৃতি হলো এ পরিবেশের উপাদান। 'প্রবর্তনা' বিভিন্ন উৎসব যেমন: নববর্ষ, পহেলা ফাল্গুন প্রভৃতিকে সামনে রেখে শাড়ি ও থ্রি-পিস এবং ছেলেদেন জন্য পাঞ্জাবী ও টি-শার্ট ডিজাইন করে। এ উৎসবগুলো মূলত আমাদের মৌলিক বিশ্বাস, রীতিনীতির সাথে জড়িত। এসব উৎসব বাঙালির সংস্কৃতির অংশ। সাংস্কৃতিক পরিবেশ বিবেচনা করে পোশাক প্রস্তুত করার কারণে এগুলো ক্রেতাদের কাছে উৎসবের সময় বিশেষ আবেদন সৃষ্টি করে। এ কারণেই 'প্রবর্তনা' পোশাক ডিজাইনের ক্ষেত্র সামাজিক রীতিনীতিকে প্রাধান্য দিয়েছে। তাই বলা যায়, তিনি সাংস্কৃতিক উপাদানকে গুরুত্ব দিয়েছে।"
        },
        {
          "label": "ঘ",
          "question": "",
          "explanation": "সম্প্রতি 'প্রবর্তনা' ফ্যাশন হাউজের মালিকের চিন্তিত হওয়ার কারন হলো বাজারে প্রতিযোগী প্রতিষ্ঠানের সংখ্যা বেড়ে যাওয়া। তাই, তার বিভিন্ন প্রসারমূলক কর্মসূচি নেওয়া আবশ্যক। একই ধরনের পণ্য বা সেবা বিপননকারী প্রতিটি প্রতিষ্ঠান একে অপরের প্রতিযোগী। প্রতিযোগিপূর্ণ বাজারে টিকে থাকতে হলে প্রতিষ্ঠানকে বিভিন্ন বিপণন কৌশল নিতে হয়। 'প্রবর্তনা' একটি নামকরা ফ্যাশন হাউজ। এটি সমাজের বিভিন্ন রীতি নীতি, অনুষ্ঠান প্রভৃতি দিবস ও বিবেচনা করা হয়। এতে তাদের ডিজাইনের পোশাকগুলো সহজে গ্রাহকের নজর কাড়ে। এ কারণে প্রতিষ্ঠানের বিক্রিও বেড়ে যায়। তবে আরও কয়েকটি ফ্যাশন হাউজ সমজাতীয় পোশাক বিক্রি করায় এরা মালিক চিন্তিত হয়ে পড়েছেন। 'প্রবর্তনা' ফ্যাশন হাউজের মালিকের চিন্তিত হওয়ার মূল কারণ হলো বাজারে প্রতিযোগীর সংখ্যা বেড়ে যাওয়া। এক্ষেত্রে তিনি বিভিন্ন প্রসারমূলক ব্যবস্থা অর্থাৎ কুপন, প্রাইস প্যাক (উপহার) বা প্রতিযোগিতার আয়োজন করতে পারেন। তাছাড়া তিনি বিভিন্ন মাধ্যম ব্যবহার করে তার পণ্যের বিজ্ঞাপনও দিতে পারেন। এর ফলে যেসব ক্রেতা তার পণ্য সম্পর্কে আগে জানতো না, এখন তারাও তার পণ্য সম্পর্কে জানবে। এতে তার পণ্যের. বিক্রি বাড়ার সম্ভাবনা তৈরি হবে। সুতরাং, 'প্রবর্তনা' ফ্যাশন হাউজের মালিকের উচিত প্রতিযোগিতা মোকাবিলা উপরিউক্ত প্রসার কৌশলগুলো নেওয়া।"
        }
      ]
    },
    {
      "number": "7",
      "uddipok": "জামাল উদ্দিন একজন কৃষক। তিনি নিজস্ব জমিতে শাক-সবজি চাষ করেন। তার উৎপাদিত শাক-সবজি বিক্রির ক্ষেত্রে নিম্নরূপ বণ্টন প্রণালি অনুসরণ করেন। গ্রাম ও শহরে শাক-সবজির চাহিদা দিন দিন বেড়ে যাচ্ছে। ফলে তিনি তার নিজস্ব জমি ছাড়াও লিজকৃত জমিতে বৈজ্ঞানিক পদ্ধতিতে চাষ করায় উৎপাদন বেড়ে যাচ্ছে। কিন্তু প্রায় ক্ষেত্রেই তিনি ভোক্তাদের চাহিদানুযায়ী পণ্য সরবরাহ করতে ব্যর্থ হচ্ছেন। সে কারণে তিনি মধ্যস্থব্যবসায়ীর সহায়তা নেওয়ার সিদ্ধান্ত নিয়েছেন।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "বাজার হলো একটি পণ্য বা সেবার বর্তমান এবং সম্ভাব্য ক্রেতার সমষ্টি।"
        },
        {
          "label": "খ",
          "question": "",
          "explanation": "যে প্রক্রিয়ায় সমজাতীয় পণ্যের বৈশিষ্ট্যের ভিত্তিতে সামগ্রিক বাজারকে ছোট ছোট উপবাজারে বিভক্ত করা হয় তাকে বাজার বিভক্তিকরণ বলে। একজন উৎপাদক বা বিপণনকারী সকল শ্রেণির মানুষের জন্য তার পণ্য বিপণন করতে পারে না। তাকে নিজের পণ্যের বাজার চিহ্নিত করার জন্য বাজার বিভক্তিকরণ করতে হয়। আবার, বাজার বিভক্তিকরণ ধারণাটি ব্যবসায়ীকে সঠিক বিনিয়োগক্ষেত্র চিহ্নিত করতে সহায়তা করে। সকল ক্রেতার চিন্তা-চেতনা, মনোভাব, রুচি, আয় ও কেনার ধরন এক হয় না। ক্রেতাদের মধ্যে এ ধরনের ভিন্নতা থাকার কারণে বাজার বিভক্তিকরণ করতে হয়।"
        },
        {
          "label": "গ",
          "question": "",
          "explanation": "উদ্দীপকে শূন্যস্তর বিশিষ্ট বণ্টন প্রণালি ব্যবহার করা হয়েছে। এ বণ্টন প্রণালিতে উৎপাদক ও ভোক্তার মাঝে কোনো মধ্যস্থব্যবসায়ী থাকে না। এক্ষেত্রে উৎপাদক একদিকে এবং অন্যদিকে বিক্রেতা থাকে।জামাল উদ্দিন একজন কৃষক। তিনি নিজের জমিতেই শাক-সবজি চাষ করেন। তার উৎপাদিত শাক-সবজি বিক্রির ক্ষেত্রে নিচের বণ্টন প্রণালিটি অনুসৃত হয়। এখানে উৎপাদক জামাল উদ্দিনই সরাসরি ভোক্তাদের কাছে পণ্য বিক্রি করেন। এক্ষেত্রে কোনো মধ্যস্থব্যবসায়ী নেই। এভাবে মধ্যস্থব্যবসায়ীর সহায়তা ছাড়াই উৎপাদক ভোক্তার কাছে পণ্য বিক্রি করলে তা হলো শূন্যস্তর বিশিষ্ট বণ্টন প্রণালি। তাই বলা যায়, জামাল উদ্দিন শূন্যস্তর বিশিষ্ট বণ্টন প্রণালি ব্যবহার করেছেন।"
        },
        {
          "label": "ঘ",
          "question": "",
          "explanation": "জামাল উদ্দিন মধ্যস্থব্যবসায়ীর সহায়তায় পণ্য বণ্টনের যে সিদ্ধান্ত নিয়েছেন তা যথার্থ। যেসব ব্যক্তি বা প্রতিষ্ঠান উৎপাদনকারীর কাছ থেকে পণ্য সংগ্রহ করে তা ভোক্তার কাছে পৌঁছে দেয় তাদেরকে মধ্যস্থব্যবসায়ী বলে। এরা উৎপাদকের পণ্য বিক্রির দায়িত্ব নেয়। এছাড়া তাদের পণ্য বিক্রি করা সংক্রান্ত সব ঝামেলা নিজেরা নিয়ে নেয়। জামাল উদ্দিন একজন কৃষক। তিনি শাক-সবজি চাষ করেন। প্রথম দিকে তিনি সরাসরি ভোক্তাদের কাছে পণ্য বিক্রি করতেন। কিন্তু চাহিদা বাড়ায় তার পক্ষে ভোক্তাদের চাহিদানুযায়ী পণ্য সরবরাহ করা চ্যালেঞ্জিং হয়ে দাঁড়িয়েছে। তিনি প্রায়ই এক্ষেত্রে ব্যর্থ হচ্ছেন। চাহিদানুযায়ী পণ্য না পেয়ে ভোক্তারা অসন্তুষ্ট হয়। এমন অবস্থায় তারা বিক্রেতাকে প্রত্যাখান করে। এতে ভবিষ্যতে জামাল উদ্দিনের বিক্রি কমে গিয়ে তিনি আর্থিক ক্ষতির সম্মুখীন হতে পারেন। কিন্তু তিনি মধ্যস্থব্যবসায়ীর সহায়তা নিলে এমনটি হবে না। তিনি তার পণ্য বিক্রির মাধ্যমে পর্যাপ্ত অর্থ পাবেন। আর মধ্যস্থব্যবসায়ীরা তার মতো অনেক উৎপাদকের কাছ থেকে পণ্য সংগ্রহ করে। ফলে তাদের জামাল উদ্দিনের মতো সমস্যায় পড়তে হয় না। তাই বলা যায়, জামাল উদ্দিন মধ্যস্থব্যবসায়ীর সহায়তায় পণ্য বিক্রির যে সিদ্ধান্ত নিয়েছেন তা যুক্তিসঙ্গত ও সময়োপযোগী।"
        }
      ]
    },
    {
      "number": "8",
      "uddipok": "'সোনালী শাড়ি হাউজ' শহরের প্রাণ কেন্দ্রের একটি শাড়ি বিক্রয়কারী প্রতিষ্ঠান। জনাব নাঈম এটি পরিচালনা করেন। এখানে বিভিন্ন ব্র্যান্ডের বিশেষ বৈশিষ্ট্যসম্পন্ন সীমিত পণ্য সারির দামি দামি শাড়ি বিক্রি করা হয়। প্রতিষ্ঠানটির বিক্রি দিন দিন বেড়ে যাচ্ছে। ফলে জনাব নাঈম আর্থিকভাবে লাভবান হচ্ছেন। এতে অনুপ্রাণিত হয়ে তিনি শহরের বিভিন্ন গুরুত্বপূর্ণ স্থানে 'নাঈম শাড়ি হাউজ' নামে কয়েকটি বিপণি কেন্দ্র স্থাপন করেন। এ বিপণিগুলোতে সব ধরনের শাড়ি একই নীতিতে বিক্রি করা হয় এবং একই মালিকানায় ও নিয়ন্ত্রণাধীনে পরিচালিত হয়।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "ক্রেতারা পণ্যটি আদৌ দেখেনি বা দেখলেও কেনার কথা কখনও ভাবেনি সে পণ্যকে অযাচিত পণ্য বলে।"
        },
        {
          "label": "খ",
          "question": "",
          "explanation": "সুপার মার্কেট হলো এক ধরনের বৃহদায়তন খুচরা ব্যবসায় প্রতিষ্ঠান যেখানে কম খরচে, কম লাভে, স্বসেবার মাধ্যমে বেশি পরিমাণে পণ্য বিক্রি করা হয়। সুপার মার্কেটে ক্রেতাদের পছন্দ ও চাহিদা অনুযায়ী বিভিন্ন পণ্যদ্রব্য র‍্যাকে সাজিয়ে রাখা হয়। এখানে মুদি এবং গৃহস্থালির সব পণ্য থাকে। এছাড়াও বিভিন্ন ব্র্যান্ডের পণ্যের সম্ভারও থাকে। সুপার মার্কেট হলো বৈচিত্র্যপূর্ণ, পণ্য সম্ভারের স্থান।"
        },
        {
          "label": "গ",
          "question": "",
          "explanation": "'সোনালী শাড়ি হাউজ' হলো পণ্য সারির ভিত্তিতে বিশিষ্ট বিপণি। যেসব খুচরা ব্যবসায় প্রতিষ্ঠান বিশেষ বৈশিষ্ট্যসম্পন্ন নির্দিষ্ট কিছু পণ্য সম্ভার বিক্রিতে নিয়োজিত থাকে, তাদেরকে বিশিষ্ট বিপণি বলে। এসব খুচরা দোকানে সীমিত সারির পণ্য মজুদ থাকে। 'সোনালী শাড়ি হাউজ' শহরের প্রাণ কেন্দ্রের একটি শাড়ি বিক্রয়কারী প্রতিষ্ঠান। জনাব নাঈম এটি পরিচালনা করেন। এখানে বিভিন্ন ব্র্যান্ডের বিশেষ বৈশিষ্ট্যসম্পন্ন সীমিত পণ্য সারির দামি দামি শাড়ি বিক্রি করা হয়। অর্থাৎ, এখানে অল্প কিছু পণ্যের বৈচিত্র্যময় সম্ভার থাকে। এভাবে বিশেষ বৈশিষ্ট্যসম্পন্ন সীমিত পণ্য সারি শুধু বিশিষ্ট বিপণিতেই বিক্রি করা হয়। তাই বলা যায়, 'সোনালী শাড়ি হাউজ' হলো বিশিষ্ট বিপণি।"
        },
        {
          "label": "ঘ",
          "question": "খুচরা ব্যবসায়ের ধরন উল্লেখ র্পূবক জনাব নাঈমের সাম্প্রতিক উদ্যেগের যৌক্তিক তুলে ধরো।",
          "explanation": "জনাব নাঈমের সাম্প্রতিক উদ্যোগের ফলে তার ব্যবসায়টি চেইন স্টোরে রূপান্তরিত হয়। তার এ উদ্যোগটি যুক্তিসঙ্গত। একই মালিকানায় নিয়ন্ত্রণাধীন দুই বা ততোধিক শাখার মাধ্যমে নগদে পণ্য বিক্রি করাকে চেইন স্টোর বলে। এখানে বিভিন্ন উৎপাদকের পণ্য বিক্রি করা হয়। 'সোনালি শাড়ি হাউজ' হলো বিশিষ্ট বিপণি। জনাব নাঈম প্রতিষ্ঠানটি থেকে সাফল্য পাওয়ায় ব্যবসায় সম্প্রসারণে উদ্যোগী হন। তাই তিনি শহরের বিভিন্ন গুরুত্বপূর্ণ স্থানে 'নাঈম শাড়ি হাউজ' নামে কয়েকটি বিপণি কেন্দ্র স্থাপন করেন। এ বিপণিগুলো একই নীতিতে পরিচালনা করা হয় এবং একই মালিকানা ও নিয়ন্ত্রণাধীনে পরিচালিত হয়। জনার নাঈমের এ চেইন স্টোর প্রতিষ্ঠার উদ্যোগটি সময়োপযোগী। কারণ ইতিমধ্যেই তার 'সোনালী শাড়ি হাউজ'-এর সুনাম বাজারে আছে। এ সুনাম কাজে লাগিয়ে তিনি 'নাঈম শাড়ি হাউজ'-এর বিক্রি বাড়াতে পারবেন। তাছাড়া একই বিক্রয়নীতিতে মানসম্মত শাড়ি বিভিন্ন বিপণিতে বিক্রি করায় ক্রেতাদের কাছে প্রতিষ্ঠানিটির গ্রহণযোগ্যতা বাড়বে। তাছাড়া শাড়ি ব্যবসায়ে আগের অভিজ্ঞতা থাকায় তিনি সহজেই ক্রেতাদের চাহিদার গতি প্রকৃতি অনুধাবন করতে পারেন। এতে তার পক্ষে সাফল্য অর্জন কিছুটা সহজ হবে। তাই বলা যায়, জনাব নাঈমের সাম্প্রতিক উদ্যোগটি যুক্তিসঙ্গত।"
        }
      ]
    },
    {
      "number": "9",
      "uddipok": "জনাব আমীন তার কাছের বৈকালী কাঁচাবাজারের সবজি বিক্রেতা জনাব নাসীমের কাছ থেকে টাটকা ও সতেজ শাক-সবজি কেনেন। জনাব নাসীম প্রতিদিন ভোরবেলা খুলনার ট্রাক ও টার্মিনালে অবস্থিত পাইকারি কাঁচাবাজার থেকে টাটকা শাক-সবজি অপেক্ষাকৃত কম মূল্যে কিনে বিক্রি করেন। এই কাঁচাবাজরে খুলনা অঞ্চলের সবজি উৎপাদনকারীরা পাইকারি মূল্যে তাদের পণ্য বিক্রি করে। এজন্য জনাব নাসীম তার দোকানের সব শাক-সবজি উক্ত বাজার থেকেই কেনেন। ফলে অনেক ভোক্তাই জনাব নাসীমের দোকান থেকে টাটকা শাক-সবজি কেনে। এ কারণে জনাব নাসীমের দোকানের সবজির চাহিদা বেড়েই চলেছে।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "যে বণ্টন প্রণালিতে মধ্যস্থব্যবসায়ী বিদ্যমান তাই হলো পরোক্ষ বণ্টনপ্রণালি।"
        },
        {
          "label": "খ",
          "question": "",
          "explanation": "উৎপাদক যে প্রক্রিয়ায় তার উৎপাদিত পণ্য চূড়ান্ত ভোক্তার কাছে পৌছায় তাই হলো বণ্টন প্রণালি। বণ্টন প্রণালিতে অবস্থানকারী মধ্যস্থব্যবসায়ীরা উৎপাদককে বাজার সংক্রান্ত তথ্য এবং ভোক্তাকে পণ্য সংক্রান্ত তথ্য দিয়ে থাকে। ফলে পণ্য উৎপাদনকারীরা মধ্যস্থব্যবসায়ীদের কাছ থেকে বাজারে পণ্যের চাহিদা, ভোক্তার রুচি সম্পর্কে জানতে পারে। অন্যদিকে ভোক্তারা নতুন পণ্য ও এর গুণাগুণ সম্পর্কে মধ্যস্থব্যবসায়ীদের কাছ থেকে জানতে পারে। এভাবে মধ্যস্থব্যবসায়ীরা পণ্য উৎপাদক এবং এর ক্রেতা উভয় পক্ষকেই বিভিন্ন বিষয়ে তথ্য সরবরাহ করে।"
        },
        {
          "label": "গ",
          "question": "",
          "explanation": "জনাব নাসীম হলেন খুচরা ব্যবসায়ী। যে মধ্যস্থব্যবসায়ীরা উৎপাদক বা পাইকারের কাছ থেকে পণ্য কিনে ভোক্তাদের কাছে বিক্রি করে, তাদেরকে খুচরা ব্যবসায়ী বলে। এরা বণ্টন প্রণালিতে ভোক্তাদের আগের ধাপে অবস্থান করে। জনাব আমীন বৈকালী কাঁচাবাজারের সবজি বিক্রেতা জনাব নামীমের কাছ থেকে টাটকা ও সতেজ শাক-সবজি কিনে থাকেন। এখানে জনাব আমীন হলেন ভোক্তা। জনাব নাসীম প্রতিদিন ভোরবেলা খুলনার ট্রাক টার্মিনালে অবস্থিত পাইকারি কাঁচাবাজার থেকে এ সবজি সংগ্রহ করেন। অর্থাৎ তিনি জনাব আমীনের মতো ভোক্তা এবং পাইকারদের মাঝে অবস্থান করেন। খুচরা ব্যবসায়ীরাও পাইকার ও ভোক্তার মাঝে অবস্থান করে পণ্য কেনা- বেচায় সহায়তা করে। তাই বলা যায়, জনাব নাসীম হলেন খুচরা ব্যবসায়ী।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত শাক-সবজির ক্ষেত্রে দুইস্তর বিশিষ্ট বণ্টন প্রণালিটি অনুসৃত হয়েছে। দুইস্তর বিশিষ্ট বণ্টন প্রণালিতে উৎপাদক ও ভোক্তার মাঝে দু ধরনের মধ্যশ্বব্যবসায়ী অবস্থান করে। যেমন: পাইকারি ও খুচরা ব্যবসায়ী। এরা উৎপাদকের পণ্য ভোক্তার কাছে পৌছে দেয়। জনাব আমীন বৈকালী কাঁচাবাজারের জনাব নাসীমের কাছ থেকে শাক- সবজি কিনে থাকেন। জনাব নাসীম এ সবজি খুলনার ট্রাক টার্মিনালে অবস্থিত পাইকারি কাঁচাবাজার থেকে সংগ্রহ করেন। সবজির গুণগত মান ভালো হওয়ায় অল্প দিনেই তিনি সফলতা লাভ করেন। উদ্দীপকের বর্ণনানুসারে বণ্টন প্রণালিটি দাঁড়ায়- উদ্দীপকের পাইকাররা অবশ্যই উৎপাদকের কাছ থেকে পণ্য সংগ্রহ করে। আর এ পণ্য নাসীমের মতো খুচরা ব্যবসায়ীর মাধ্যমে ভোক্তার কাছে পৌছায়। এখানে দুই ধরনের মধ্যস্বব্যবসায়ী জড়িত। আর যে বণ্টন প্রণালিতে দুই ধরনের মধ্যস্থব্যবসায়ী থাকে তাই হলো দুইস্তর বিশিষ্ট বণ্টন প্রণালি। তাই বলা যায়, উদ্দীপকে দুইস্তর বিশিষ্ট বণ্টন প্রণালির কথা বলা হয়েছে।"
        }
      ]
    },
    {
      "number": "10",
      "uddipok": "'কেয়া স্যানিট্যারি' একটি নামকরা ব্যবসায় প্রতিষ্ঠান। এ প্রতিষ্ঠানে আধুনিয়। উন্নতমানের কিচেন ও বাথরুম-এর ফিটিংস বিক্রি করা হয়। সোহাগ ট্রেডার্স ও মা ট্রেডার্সসহ অনেক ব্যবসায় প্রতিষ্ঠান এখান থেকে নিয়মিত ফিটিংস সামগ্রী কিনে তোলে কাছে বিক্রি করে। ভোক্তারা এসব দোকান থেকে তাদের পছন্দ ও রুচিসম্মত ফিটিংস কিমা পারায় খুবই সন্তুষ্ট। এতে সোহাগ ট্রেডার্স ও রহমান ট্রেডার্স এর সুনাম বাড়ার সাথে সা মুনাফা বেড়ে যাচ্ছে।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "পণ্যের বিক্রি বাড়ানোর জন্য নেওয়া স্বল্পমেয়াদি পদক্ষেপ বা বিশেষ কার্যাবলিকে বিক্রয় প্রসার বলে।"
        },
        {
          "label": "খ",
          "question": "",
          "explanation": "অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনাই হলো বিজ্ঞাপন। বিজ্ঞাপনের কারণে দেশে অনেক বিজ্ঞাপন নির্মাতা প্রতিষ্ঠানের সৃষ্টি হয়। এখানে অনেকেই কাজ করে তাদের জীবিকা নির্বাহ করে। তাছাড়া টেলিভিশন বা রেডিও বিজ্ঞাপনে অনেকেই মডেল হিসেবে কাজ করে নিজেদের জীবিকা নির্বাহ করছে। উল্লেখ্য, টেলিভিশনে যে রিপোর্টাররা কাজ করে, তাদের বেতনের একটি উল্লেখযোগ্য অংশ আসে টেলিভিশনে সম্প্রচারিত বিজ্ঞাপনের টাকা থেকে। এভাবে দেখা যাচ্ছে, বিজ্ঞাপন প্রত্যক্ষ বা পরোক্ষভাবে কর্মসংস্থান সৃষ্টি করে।"
        },
        {
          "label": "গ",
          "question": "",
          "explanation": "'কেয়া স্যানিটারি' পাইকারি ব্যবসায় কার্যক্রম পরিচালনা করে। পাইকারি ব্যবসায়ে উৎপাদকের কাছ থেকে বেশি পরিমাণে পণ্য সংগ্রহ করে তা স্বল্প পরিমাণে খুচরা ব্যবসায়ীদের কাছে বিক্রি করা হয়। পাইকাররা সাধারণত ভোক্তার কাছে পণ্য বিক্রি করে না। 'কেয়া স্যানিটারি' একটি নামকরা ব্যবসায় প্রতিষ্ঠান। এখানে আধুনিক ও উন্নতমানের কিচেন ও বাথরুম-এর ফিটিংস বিক্রি করা হয়। সোহাগ ট্রেডার্স ও রহমান ট্রেডার্সসহ অনেক খুচরা ব্যবসায় প্রতিষ্ঠান এখান থেকে নিয়মিত ফিটিংস সামগ্রী কিনে ভোক্তাদের কাছে বিক্রি করে। এখানে 'কেয়া স্যানিটারি' উৎপাদকের কাছ থেকে পণ্য কিনে খুচরা ব্যবসায়ীদের কাছে বিক্রি করে। তাই বলা যায়, কেয়া স্যানিটারি হলো পাইকারি ব্যবসায়।"
        },
        {
          "label": "ঘ",
          "question": "",
          "explanation": "ক্রেতাদের চাহিদার প্রতি গুরুত্ব দেওয়ার কারণেই সোহাগ ট্রেডার্স ও রহমান ট্রেডার্স-এর মতো খুচরা ব্যবসায় সাফল্য অর্জন করেছে। পাইকারের কাছে থেকে পণ্য কিনে ভোক্তাদের কাছে বিক্রি করাই হলো খুচরা ব্যবসায়। এ ধরনের ব্যবসায়ে সাফল্য অর্জনের জন্য ভোক্তাদের চাহিদার প্রতি গুরুত্ব দিতে হয়। 'কেয়া স্যানিটারি' হলো একটি পাইকারি ব্যবসায় প্রতিষ্ঠান। সোহাগ ট্রেডার্স ও রহমান ট্রেডার্সসহ অনেকে এর কাছ থেকে কিচেন ও বাথরুমের ফিটিংস কিনে ভোক্তাদের কাছে বিক্রি করে। এভাবে খুচরা ব্যবসায়ীরা পাইকারের কাছ থেকে পণ্য সংগ্রহ করে তা ভোক্তার কাছে বিক্রি করে। তাই সোহাগ ট্রেডার্স ও রহমান ট্রেডার্স হলো খুচরা ব্যবসায় প্রতিষ্ঠান। ভোক্তারা উল্লিখিত ব্যবসায় প্রতিষ্ঠান দুটি থেকে তাদের পছন্দ ও রুচিসম্মত ফিটিংস কিনতে পারায় সন্তুষ্ট। আর এ ক্রেতাসন্তুষ্টি অর্জন ও তা ধরে রাখার জন্য প্রতিষ্ঠান দুটি ক্রেতাদের চাহিদার ওপর গুরুত্ব দেয়। এক্ষেত্রে মানসম্মত পণ্য সরবরাহ, ক্রেতাদের চাহিদার ধরন অনুযায়ী মূল্য ঠিক রাখা প্রভৃতি কাজগুলোই প্রতিষ্ঠান দুটিকে করতে হয়। এ কারণে এ দুটি প্রতিষ্ঠান সাফল্য লাভে সমর্থ হয়। তাই বলা যায়, সোহাগ ট্রেডাস ও রহমান ট্রেডার্সের সাফল্যের কারণ হলো ক্রেতা চাহিদার প্রতি গুরুত্ব দেওয়া।"
        }
      ]
    },
    {
      "number": "11",
      "uddipok": "রোজ ফার্মাসিউটিক্যাল কোম্পানি একটি প্রতিষ্ঠিত ওষুধ উৎপাদনকারী প্রতিষ্ঠান এটি ওষুধ বিপণনের ক্ষেত্রে অন্যান্য প্রতিষ্ঠানের মত বিক্রয়কর্মীর ওপর নির্ভর হ্য বিক্রয়কর্মী নিয়োগের ক্ষেত্রে প্রতিষ্ঠান সর্বদা ফার্মেসি ও রসায়ন বিষয়ে ডিগ্রীধারী স্মার্ট, মুনশ ও দক্ষ শিক্ষার্থীদের অগ্রাধিকার দেয়। নিয়োগের পর প্রতিষ্ঠানের উৎপাদিত পণ্যের গুণগ মান সম্পর্কে তাদের যথাযথভাবে প্রশিক্ষণ দেওয়া হয়। ফলে অল্প সময়ের মধ্যে রা ফার্মাসিউটিক্যাল দেশের সব অঞ্চলে তাদের বাজার ধরে রাখতে ও বাড়াতে সক্ষম হয়।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "বিক্রয়কর্মীর জ্ঞান, কৌশল, বুদ্ধি বা বিদ্যা কাজে লাগিয়ে ক্রেতা আকর্ষণ করার কৌশলই হলো বিক্রয়িকতা।"
        },
        {
          "label": "খ",
          "question": "",
          "explanation": "অর্থ খরচ না করে পণ্য বা সেবার নৈর্ব্যক্তিক উপস্থাপনাকেই প্রচার বলে। এটি বিপণন প্রসারের একটি অন্যতম হাতিয়ার। সাধারণত তৃতীয় পক্ষের মাধ্যমে এ কাজটি সংঘটিত হয়। গণমাধ্যমে অর্থ খরচ ছাড়া পণ্য বা সেবা সম্পর্কে জনসাধারণের কাছে অনুকূল ধারণা সৃষ্টি হয় প্রচারের মাধ্যমে। আর গণমাধ্যমে উপস্থাপিত হওয়ায় এর বিশ্বাসযোগ্যতা বা গ্রহণযোগ্যতা বেশি থাকে।"
        },
        {
          "label": "গ",
          "question": "",
          "explanation": "রোজ ফার্মাসিউটিক্যাল তাদের পণ্য বিপণনে ব্যক্তিক বিক্রয় হাতিয়ারটি ব্যবহার করেছে। এই কৌশলের সাহায্যে সরাসরি ক্রেতার কাছে উপস্থিত হয়ে পণ্য বিক্রির চেষ্টা চালানো হয়। এটি বিপণন প্রসারের অন্যতম গুরুত্বপূর্ণ একটি হাতিয়ার। রোজ ফার্মাসিউটিক্যাল একটি ওষুধ উৎপাদনকারী প্রতিষ্ঠান। তারা বিক্রয়কর্মীর ওপর নির্ভর করে উৎপাদিত পণ্য বিক্রি করে। এসব বিক্রয়কর্মী ক্রেতাদের কাছে সরাসরি উপস্থিত হয়ে ওষুধ সম্পর্কিত বিভিন্ন তথ্য তুলে ধরে। অর্থাৎ তারা সরাসরি ক্রেতাদের পণ্য কিনতে প্রভাবিত করতে পারে। এতে ক্রেতারা প্রতিষ্ঠানটির পণ্য সম্পর্কে জানতে পারে এবং কেনার সিদ্ধান্ত নিতে পারে। এ বৈশিষ্ট্যগুলোর সাথে ব্যক্তিক বিক্রয়ের মিল পাওয়া যায়। তাই বলা যায়, প্রতিষ্ঠানটি ব্যক্তিক বিক্রয় হাতিয়ারটি বাবহার করেছে।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটি বিক্রয়কর্মী নিয়োগের ক্ষেত্রে শারীরিক গুণাবলি এবং শিক্ষাগত যোগ্যতাকে প্রাধান্য দিয়েছে। বিক্রয়কর্মীর দৈহিক বা শারীরিক বিভিন্ন গুণের সমষ্টিকে বলা হয় শারীরিক গুণাবলি। উত্তম স্বাস্থ্য ও হাসি, সুদর্শন চেহারা প্রভৃতি হলো বিক্রয়কর্মীর শারীরিক গুণাবলি। অন্যদিকে নির্দিষ্ট বিষয়ে প্রাতিষ্ঠানিক জ্ঞান, উচ্চ ডিগ্রি প্রভৃতি হলো বিক্রয়কর্মীর শিক্ষাগত যোগ্যতা। এগুলো বিক্রয়কর্মীর কাজের পরিধিকে গতিশীল করে। রোজ ফার্মাসিউটিক্যাল একটি ওষুধ বিপণনকারী প্রতিষ্ঠান। এটি বিক্রয়কর্মীর সহায়তায় উৎপাদিত ওষুধ বিপণন করে থাকে। বিক্রয়কর্মী নিয়োগের ক্ষেত্রে প্রতিষ্ঠানটি শারীরিক ও শিক্ষাগত যোগ্যতাকে প্রাধান্য দেয়। উল্লেখিত প্রতিষ্ঠানের সব বিক্রয়কর্মী রসায়ন ও ফার্মেসি বিষয়ে উচ্চ ডিগ্রি ধারী। রোজ ফার্মাসিউটিক্যাল-এর বিক্রয়কর্মীরা শারীরিকভাবে সুদর্শন হওয়ার ফলে তারা সহজেই ক্রেতাদের আকৃষ্ট করতে পারবে। কারণ এর মাধ্যমে সহজেই ক্রেতাদের মনে ইতিবাচক ইমেজ তৈরি করা যায়। অন্যদিক শিক্ষাগত যোগ্যতা থাকার কারণে প্রতিষ্ঠানটির কর্মীরা সহজেই পণ্য সম্পর্কে বুঝতে পারে। ফলে ক্রেতাকে পণ্যের গুণগত মান সম্পর্কিত যথাযথ তথ্যও সরবরাহ করতে পারবে। তাই বলা যায়, বিক্রয়কর্মী নিয়োগের ক্ষেত্রে প্রতিষ্ঠানটি বিক্রয়কর্মীর শারীরিক গুণাবলি ও শিক্ষাগত যোগ্যতার দিকটিকে প্রাধান্য দিয়েছে।"
        }
      ]
    }
  ]
}