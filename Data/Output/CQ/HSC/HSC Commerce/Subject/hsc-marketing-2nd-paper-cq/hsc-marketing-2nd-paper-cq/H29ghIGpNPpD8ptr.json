{
  "title": "রংপুর সরকারি কলেজ ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "মিস তাসফিয়া একটি মার্কেটিং কোম্পানিতে কর্মরত। তিনি নতুন বাজার সৃষ্টি, ক্রেতা খুঁজে বের করা, 'পণ্যের বৈশিষ্ট্য উন্নয়নের মাধ্যমে ক্রেতাদের ধরে রাখা এবং পুনঃক্রয়ে উদ্বুদ্ধ করার সাথে জড়িত যানান কাজ সম্পাদন করেন। অপরদিকে তারই বন্ধু জনাব 'কামাল কীভাবে বিজ্ঞাপনকে সুন্দর দৃষ্টিনন্দন এবং আবেদনময়ী করা যায় সে বিষয়টি নিয়েই কাজ করেন। তাদের উভয়ের কাজ বিপণনের অন্তর্ভুক্ত হলেও কোনো অবস্থাতেই তা একই রূপ নয়।",
      "tag": "GEC 23",
      "sub_questions": [
        {
          "label": "ক",
          "question": "বাজার বিভক্তিকরণ কী?",
          "explanation": "যে প্রক্রিয়ায় সামগ্রিক বাজারকে সমজাতীয় বৈশিষ্ট্যের ভিত্তিতে ছোট ছোট উপবাজারে বিভক্ত করা হয় তাকে বাজার বিভক্তিকরণ বলে।"
        },
        {
          "label": "খ",
          "question": "বিপণন ভোক্তামুখী প্রক্রিয়া কেন?",
          "explanation": "ভোক্তাকে কেন্দ্র করে বিপণনের সব কার্যাবলি পরিচালিত হয় বলে একে ভোক্তামুখী প্রক্রিয়া বলা হয়। 'ভোক্তারাই রাজা'-এ স্লোগানকে ঘিরে ভোক্তাদের মতামত, পছন্দ-অপছন্দ, চাহিদা ইত্যাদিকে প্রাধান্য দিয়ে বিপণন কার্যাবলি পরিচালনা করা হয়। ক্রেতাদের চাহিদা পূরণের লক্ষ্যে নতুন নতুন পণ্য তৈরি করা হয়। তাদের নিত্য নতুন চাহিদা পূরণের লক্ষ্যেই বিপণন কার্যক্রম পরিচালিত হয় বলে বিপণনকে ভোক্তামুখী প্রক্রিয়া হিসেবে বিবেচনা করা হয়।"
        },
        {
          "label": "গ",
          "question": "উদ্দীপকে মিস তাসফিয়ার এরূপ কার্যাবলি বিপণনের কোন বৈশিষ্ট্যকে নির্দেশ করে? ব্যাখ্যা করো।",
          "explanation": "মিস তাসফিয়ার কার্যাবলি বিপণনের 'ভোক্তামুখী প্রক্রিয়া' বৈশিষ্ট্যকে নির্দেশ করে। বিপণন কার্যাবলির কেন্দ্রবিন্দু হলো ভোক্তা। এখানে তাদের সর্বোচ্চ গুরুত্ব দেওয়া হয়। ভোক্তারা কেমন পণ্য চায় তা খুঁজে বের করে সে অনুযায়ী পণ্য উৎপাদন ও বিপণন করাই হলো ভোক্তামুখী প্রক্রিয়া। কারণ প্রতিষ্ঠানের সফলতা ভোক্তার ওপর নির্ভরশীল। মিস তাসফিয়া একটি মার্কেটিং কোম্পানিতে কর্মরত। তিনি নতুন বাজার সৃষ্টি করেন। অর্থাৎ, তার প্রতিষ্ঠানের পণ্য বিক্রির জন্য ভোক্তাদের খুঁজে বের করেন। আবার তিনি ভোক্তাদের চাহিদা, রুচি, পছন্দ সম্পর্কে তথ্য সংগ্রহ করে সে অনুযায়ী পণ্যের বৈশিষ্ট্য উন্নয়ন করেন। অর্থাৎ, পণ্যের মান, গুণ, প্যাকেজিং, সাইজ প্রভৃতির উন্নয়ন করেন। কারণ ভোক্তাদের ওপর প্রতিষ্ঠানের সফলতা নির্ভর করে। আবার ভোক্তাদের পণ্য পুনরায় কিনতে উদ্বুদ্ধ করতে নানা কাজ করেন। এভাবে তিনি ভোক্তাদের কেন্দ্র করেই প্রসারমূলক কাজ করছেন। তাই আমি মনে করি, মিস তাসফিয়ার কাজ হলো ভোক্তামুখী প্রক্রিয়া।"
        },
        {
          "label": "ঘ",
          "question": "\"জনাব কামালের কাজটির মাধ্যমে শিল্পকলার উন্নয়ন ঘটবে\"-'বিপণনের গুরুত্বের আলোকে এর যথার্থতা মূল্যায়ন করো।",
          "explanation": "জনাব কামালের কাজটির মাধ্যমে শিল্পকলার উন্নয়ন ঘটবে-এ মন্তব্যটি যথার্থ। শিল্পকলার মাধ্যমে কোনো দেশের সংস্কৃতি ও ঐতিহ্যকে নতুন নতুন চিন্তাধারা ও সৃষ্টিশীল কাজের মাধ্যমে ফুটিয়ে তোলা হয়। উন্নত দেশগুলো তাদের নিজ নিজ শিল্পকলায় সমৃদ্ধ। জনাব কামাল বিজ্ঞাপনের মাধ্যমে প্রতিষ্ঠানের পণ্য ক্রেতাদের কাছে সুন্দর, দৃষ্টিনন্দন ও আবেদনময়ী করে তোলেন। তিনি বিজ্ঞাপনের মাধ্যমে নতুন নতুন চিন্তাধারায় পণ্যকে ভোক্তাদের কাছে উপস্থাপন করেন। বিপণন দেশের শিল্পকলার উন্নয়নে অত্যন্ত গুরুত্বপূর্ণ ভূমিকা রাখে। জনাব কামাল বিপণনের মাধ্যমে দেশীয় সংস্কৃতি ও ঐতিহ্যকে দেশ ও দেশের বাইরের মানুষের কাছে তুলে ধরেন। বিজ্ঞাপনকে কত সুন্দর, দৃষ্টিনন্দন ও আবেদনময়ী করা যায় তা একটি শৈল্পিক বিষয়। এছাড়া পণ্যের মোড়ক, দোকানের সাজসজ্জা, পণ্যের উপস্থাপন কৌশল প্রভৃতি বিষয় শিল্পকলার সাথে সংশ্লিষ্ট। বিজ্ঞাপনের মাধ্যমে জনাব কামাল পণ্যকে দৃষ্টিনন্দন ও আবেদনময়ী করে তোলার জন্য নতুন নতুন চিন্তাধারার বিকাশ ঘটান। এগুলো শিল্পকলার উন্নয়নের সাথে সংশ্লিষ্ট। সুতরাং, জনাব কামালের কাজের মাধ্যমে শিল্পকলার উন্নয়ন ঘটবে মন্তব্যটি যথার্থ।"
        }
      ]
    },
    {
      "number": "2",
      "uddipok": "জনাব হামিদা বানু 'সবুজ ছায়া' বুটিক হাউজের মালিক। তিনি চেষ্টা করেন ক্রেতাদের চাহিদা ও বৈচিত্র্যের দিকে নজর দিয়ে পোশাক উপস্থাপন করতে। সম্প্রতি তার অধীনস্থ বিপণন কর্মকর্তা তাকে বাজার জরিপের পরামর্শ দেন, কিন্তু তিনি কর্ণপাত করেননি। তিনি মনে করেন ভালো জিনিস পেলে ক্রেতারা এমনিতেই কিনবে। অপরদিকে, ফারজানা তার 'গোধূলি মায়া' বুটিক হাউজে বৈচিত্র্যময় পোশাকের \"পাশাপাশি প্রতিটি পোশাকের ছবি অনলাইনে প্রসিদ্ধ ওয়েবসাইট 'পোশাক ডট কমের' মাধ্যমে ক্রেতাদের কাছে উপস্থাপন করেন। পুরোনো ক্রেতাদের মতামত পেশ করার জন্য তার একটি মেইল অ্যাড্রেসও রয়েছে। বুটিক ব্যবসায়ে তার সাফল্য ঈর্ষণীয়।",
      "tag": "GEC 23",
      "sub_questions": [
        {
          "label": "ক",
          "question": "বিপণন কী?",
          "explanation": "ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়াকে বিপণন বলে।।"
        },
        {
          "label": "খ",
          "question": "“ভোক্তাই রাজা\"- ব্যাখ্যা করো।",
          "explanation": "ভোক্তা বলতে ঐ সব ব্যক্তি বা প্রতিষ্ঠানকে বোঝায় যারা পণ্য বা সেবাসামগ্রী ভোগ বা ব্যবহার করে থাকে। বিপণনের সব কার্যক্রম ভোক্তাদের কেন্দ্র করেই পরিচালিত হয়। পণ্য উৎপাদনের ক্ষেত্রে ভোক্তাদের রুচি, স্বাদ, পছন্দ-অপছন্দ, ক্রয়ক্ষমতা প্রভৃতি বিবেচনা করা হয়। তাছাড়া ভোক্তাদের আকৃষ্ট করা ছাড়াও তাদের ধরে রাখতে ব্যবসায় প্রতিষ্ঠান প্রসারমূলক কৌশল অবলম্বন করে থাকে। ভোক্তারা আছে বলেই কোম্পানির 'অস্তিত্ব লক্ষ করা যায়। তাই বলা যায়- 'ভোক্তাই রাজা'।"
        },
        {
          "label": "গ",
          "question": "উদ্দীপকে জনাব হামিদা বানুর চেষ্টা বিপণন ক্রমবিকাশের কোন যুগের কার্যক্রমের সাথে সাদৃশ্যপূর্ণ? ব্যাখ্যা করো।",
          "explanation": "জনাব হামিদা বানুর চেষ্টা বিপণন ক্রমবিকাশের উৎপাদন যুগের সাথে সৃদৃশ্যপূর্ণ। উৎপাদন যুগে উৎপাদনের দক্ষতা ব্যাপক হারে বেড়ে যায়। এজন্য - ক্রেতাদের চাহিদা ও বৈচিত্র্যের দিকে নজর দিয়ে পণ্য উৎপাদন শুরু হয়। ১৮৬০ থেকে ১৯২০ সাল পর্যন্ত সময়কালকে উৎপাদন যুগ বলা হয়। - অনেক পণ্য উৎপাদনের মাধ্যমে যোগান ও চাহিদা অনুযায়ী সরবরাহ নিশ্চিত করা এ যুগের বৈশিষ্ট্য। জনাব হামিদা বানু 'সবুজ ছায়া' বুটিক হাউজের মালিক। তিনি ক্রেতাদের চাহিদা ও বৈচিত্র্যের দিকে নজর রেখে পোশাক উৎপাদনের চেষ্টা করেন। তিনি বাজার জরিপের ওপর গুরুত্ব দেন না'। তবে তার ধারণা, ভালো জিনিস পেলে ক্রেতারা এমনিতেই সেগুলো কিনবে। ১৮৬০ সালের পর অর্থাৎ শিল্প বিপ্লবের সময় উন্নত উৎপাদনশীল মেশিন উদ্ভাবিত হয়। ফলে উৎপাদন বেড়ে যায়। অর্থাৎ, এ যুগে মনে করা হতো চাহিদা থাকলে ক্রেতারা পণ্য এমনিতেই কিনবে। জনাব হামিদা বানু এ কথাটি চিন্তা করেই পণ্য উৎপাদন করেন। তাই বলা যায়, জনাব হামিদা বানুর কার্যক্রম উৎপাদন যুগের অন্তর্ভুক্ত।"
        },
        {
          "label": "ঘ",
          "question": "ব্যাপক প্রতিযোগিতামূলক বাজারে ফারজানার গৃহীত পদক্ষেপ কতখানি যুক্তিযুক্ত? তোমার মতামত দাও।",
          "explanation": "ব্যাপক প্রতিযোগিতামূলক বাজারে জনাব ফারজানার গৃহীত অনলাইন বিজ্ঞাপন খুবই যুক্তিসঙ্গত বলে আমি মনে করি। কম খরচে বেশি সংখ্যক ক্রেতার দৃষ্টি আকর্ষণে অনলাইন বিজ্ঞাপন বেশ কার্যকর। নিজস্ব ওয়েবসাইট ও বিভিন্ন সামাজিক যোগাযোগ মাধ্যমে অনলাইন বিজ্ঞানে প্রচার করা যায়। এর মধ্যে ফেসবুক, ইনস্টাগ্রাম, ই-মেইল প্রভৃতি সামাজিক যোগাযোগ মাধ্যম অন্যতম। ফারজানা তার 'গোধূলি মায়া' বুটিক হাউজে বৈচিত্র্যময় পোশাক বিক্রি করেন। প্রতিটি পোশাকের ছবি অনলাইনে ওয়েবসাইটের মাধ্যমে ক্রেতাদের কাছে উপস্থাপন করেন। সেখানে ক্রেতাদের মতামত নেওয়ার জন্য একটি মেইল অ্যাড্রেস আছে। বুটিক ব্যবসায়ে তার সাফল্য ঈর্ষণীয়। অনলাইন বিজ্ঞাপনের মাধ্যমে ফারজানা সহজে পণ্য উপস্থাপন করতে পারছেন। এক্ষেত্রে ক্রেতারা ঘরে বসেই বিভিন্ন ডিজাইন দেখতে পারবে। ফলে সময় ও শ্রম বাঁচবে এবং মুনাফা বাড়বে। এতে ক্রেতা ও বিক্রেতা দুজনেরই উপকার হবে। অন্যদিকে, ক্রেতারা মেইল অ্যাড্রেসের মাধ্যমে তাদের মতামত ও চাহিদার কথা জানাতে পারবে। সে অনুযায়ী পরবর্তীতে তাদের রুচি ও চাহিদামতো পোশাক তৈরি করা সম্ভব হবে। এতে তার বিক্রি ও মুনাফা বাড়বে। তাই আমি মনে করি, প্রতিযোগিতা মোকাবিলায় ফারজানার নেওয়া পদক্ষেপ যুক্তিযুক্ত।"
        }
      ]
    },
    {
      "number": "3",
      "uddipok": "জনাব শাহিন একজন চালের দোকানের মালিক। তার দোকানে তিনি বিভিন্ন ধরনের চাল বিক্রয় করেন। বিক্রয়ের জন্য তিনি অনেক পরিমাণের চালের বস্তা দেশের বিভিন্ন স্থান থেকে এনে সেগুলো একটি নির্দিষ্ট জায়গায় সংরক্ষণ করে রাখেন। এতে করে চাহিদা অনুযায়ী তিনি ভোক্তাদের কাছে পণ্য সরবরাহ করতে পারেন। দিন দিন তার ব্যবসায়ের সুনাম বৃদ্ধির পাশাপাশি মুনাফার পরিমাণও বাড়ছে।",
      "tag": "GEC 23",
      "sub_questions": [
        {
          "label": "ক",
          "question": "গুদামজাতকরণ কী?",
          "explanation": "পণ্য উৎপাদন ও বিক্রয়ের মধ্যবর্তী সময় পর্যন্ত সঠিক ও বিজ্ঞানসম্মত উপায়ে সংরক্ষণের ব্যবস্থাকে গুদামজাতকরণ বলে।"
        },
        {
          "label": "খ",
          "question": "ব্যবসায়ে কেন পণ্য গুদামজাতকরণ করা হয়?",
          "explanation": "পণ্যের গুণগত মান বজায় রাখতে এবং ঘাটতি মৌসুমে পণ্যের যোগান নিশ্চিত করতে ব্যবসায়ে গুদামজাতকরণ করা হয়। গুদামজাতকরণের মাধ্যমে সময়গত উপযোগ সৃষ্টি হয়। এটি পণ্য উৎপাদনের সাথে বিক্রয় এবং ভোগের সমন্বয়সাধন করে। প্রতিষ্ঠান একটি নির্দিষ্ট মৌসুমের পণ্য অন্য মৌসুমে বিক্রি করতে চাইলে পণ্য গুদামজাতকরণের মাধ্যমে তা করা যায়। তাছাড়া গুদামজাতকরণের মাধ্যমে উৎপাদন মৌসুমের অতিরিক্ত পণ্য নষ্ট হওয়া থেকে রক্ষা পাওয়া যায়। এভাবে এক সময়ের পণ্য অন্য সময়ে ভোগ বা ব্যবহারের সুযোগ সৃষ্টির মাধ্যমে গুদামজাতকরণ ব্যবস্থা সময়গত উপযোগ সৃষ্টি করে।"
        },
        {
          "label": "গ",
          "question": "পণ্য গুদামজাতকরণের কারণে উদ্দীপকের জনাব শাহিন তার ব্যবসায়ে কোন সুবিধাটি পাচ্ছেন তা ব্যাখ্যা করো।",
          "explanation": "পণ্য গুদামজাতকরণের কারণে উদ্দীপকের জনাব শাহিন তার ব্যবসায়ে সময়গত উপযোগ সৃষ্টির সুবিধাটি পাচ্ছে। এক সময়ে উৎপাদিত পণ্য সংরক্ষণের মাধ্যমে অন্য সময়ে ভোগের ফলে সময়গত উপযোগ সৃষ্টি হয়। গুদামজাতকরণ করে নির্দিষ্ট সময় পর্যন্ত সময়গত উপযোগ সৃষ্টি করা যায়। তাছাড়া গুদামজাতকরণের ফলে উৎপাদন মৌসুমের অতিরিক্ত পণ্য নষ্ট হওয়া থেকে রক্ষা করা যায়। জনাব শাহিন একজন চালের দোকানের মালিক। তার দোকানের তিনি বিভিন্ন ধরনের চাল বিক্রি করেন। এজন্য অনেক পরিমাণের চালের বস্তা তিনি একটি নির্দিষ্ট জায়গায় সংরক্ষণ করেন। এভাবে সময়গত উপযোগ সৃষ্টি হয়। এতে চাহিদা অনুযায়ী তিনি ভোক্তাদের কাছে চাল সরবরাহ করতে পারেন। ফলে ক্রেতারা তার দোকানে এসে নিরাশ হয় না। চাহিদা অনুযায়ী চাল পেয়ে তারা সন্তুষ্ট হয়। এতে জনাব শাহিনের বিক্রি বাড়ে। এক্ষেত্রে দেখা যায়, উৎপাদন ও ভোগের মধ্যে নির্দিষ্ট সময়ের পার্থক্য বিরাজমান। এ সময়টুকু চাল গুদামজাত করে রাখায় চাহিদা অনুযায়ী বিক্রির ক্ষেত্রে জনাব শাহিন সুবিধা পাচ্ছেন। অর্থাৎ, জনাব শাহিন চাল গুদামজাতকরণ করে সময়গত উপযোগের সুবিধা পাচ্ছেন।"
        },
        {
          "label": "ঘ",
          "question": "তুমি কি মনে করো ব্যবসায়িক সুনামই জনাব শাহিনের ব্যবসায়ের সফলতা এনেছে? মতামত দাও।",
          "explanation": "গুদামজাতকরণের ফলে ব্যবসায়িক সুনামই জনাব শাহিনের ব্যবসায়ে সফলতা এনেছে বলে আমি মনে করি। পণ্য উৎপাদন ও বিক্রির মধ্যবর্তী সময়ে পণ্য সংরক্ষণের ব্যবস্থাকে গুদামজাতকরণ বলে। এটি পণ্যের উৎপাদন ও ভোগের সমন্বয়সাধন করে। এভাবে এক সময়ের পণ্য অন্য সময়ে ভোগের সুযোগ সৃষ্টির মাধ্যমে সময়গত উপযোগ সৃষ্টি হয়। জনাব শাহিন একজন চালের দোকানের মালিক। তার দোকানে তিনি বিভিন্ন ধরনের চাল বিক্রি করেন। তিনি বেশি পরিমাণে চাল কিনে তা গুদামজাত করেন। এতে করে চাহিদা অনুযায়ী ভোন্তরা পণ্য ভোগ করতে পারেন। জনাব শাহিন চাল গুদামজাতকরণের মাধ্যমে ক্রেতাদের চাহিদা পূরণ করতে পারেন। ফলে ক্রেতারাও সন্তুষ্ট থাকে। এতে তারা উৎপাদিত চাল অন্য মৌসুমেও ভোগ করতে পারছে। অর্থাৎ, গুদামজাতকরণ সময়গত উপযোগ সৃষ্টি করছে। ফলে ক্রেতারাও তার পণ্য বেশি বেশি কেনে যা জনাব শাহিনের পণ্যে বিক্রি বাড়ানোর পাশাপাশি মুনাফাও বাড়িয়ে দেয়। এতে করে তার ব্যবসায়ের লক্ষ্য অর্জন সহজ হয়। সুতরাং বলা যায়, জনাব শাহিনের ব্যবসায়িক সুনামই ব্যবসায়ের সফলতা এনেছে।"
        }
      ]
    },
    {
      "number": "4",
      "uddipok": "নাহার কর্পোরেশন এ দেশের স্বনামধন্য একটি বিপণন কোম্পানি। তারা অস্ট্রেলিয়া থেকে গুঁড়ো দুধ আমদানি করে নিজস্ব নাম ও ব্র্যান্ড ব্যবহার করে বিপণন করে। এ লক্ষ্যে এয়ার টাইট প্যাকেট কিনে পণ্য ভরে তার ওপর মেয়াদ উত্তীর্ণের তারিখ, ওজন ও মূল্যসংক্রান্ত লেবেল লাগিয়ে দেয়। ইদানিং তারা তাদের এ কাজের ক্ষেত্রে ক্রেতাদের ক্রয়ক্ষমতাকে বিশেষভাবে বিবেচনায় নেয়। ছোট, মাঝারি এবং ফ্যামিলি প্যাক নামে বিভিন্ন সাইজে টিনজাত করে এখন তারা পণ্য বিপণন করছে। ফলে পূর্বের তুলনায় পণ্যটির বিক্রয় অনেকাংশে বৃদ্ধি পেয়েছে।",
      "tag": "GEC 23",
      "sub_questions": [
        {
          "label": "ক",
          "question": "বিপণন কী?",
          "explanation": "বিপণন বলতে ঐসব কার্যাবলিকে বোঝায় যার মাধ্যমে উৎপাদনকারীর কাছ থেকে চূড়ান্ত ভোক্তার কাছে পণ্য বা সেবা পৌছানো হয়।."
        },
        {
          "label": "খ",
          "question": "বিপণনের ক্ষেত্রে পরিবহন যে উপযোগ সৃষ্টি করে তা ব্যাখ্যা করো।",
          "explanation": "বিপণনের ক্ষেত্রে পরিবহন স্থানগত উপযোগ সৃষ্টি করে। পরিবহনের মাধ্যমে পণ্যসামগ্রী এক স্থান থেকে অন্য স্থানে স্থানান্তর করা হয়। এর ফলে পণ্যের বাজার স্থানীয় থেকে আঞ্চলিক, আঞ্চলিক থেকে জাতীয় এবং জাতীয় থেকে আন্তর্জাতিক পর্যায়ে বিস্তৃতি লাভ করে। যেমন- পরিবহনের মাধ্যমে রাজশাহীর আম ভোক্তারা ঢাকায় বসে খেতে পারছে। আমাদের দেশের চিংড়ি মাছও আন্তর্জাতিক বাজারে রপ্তানি কার হচ্ছে।"
        },
        {
          "label": "গ",
          "question": "উদ্দীপকে গুঁড়ো দুধ আমদানির পর নাহার কর্পোরেশন বিপণনের যে কাজটি করে তা ব্যাখ্যা করো।",
          "explanation": "উদ্দীপকে গুঁড়ো দুধ আমদানির পর নাহার কর্পোরেশন বিপণনের মোড়কিকরণ কাজটি করে। মোড়ক বা আবরণ দিয়ে পণ্যকে ঢেকে দেওয়ার কাজকে মোড়কিকরণ বলে। পণ্য মোড়কিকরণ করার পর তাতে লেবেল লাগানো হয়। লেবেলের ওপর মূল্য, মেয়াদ উত্তীর্ণের তারিখ, ওজন প্রভৃতি লাগানো হয়। নাহার কর্পোরেশন একটি স্বনামধন্য বিপণনকারী প্রতিষ্ঠান। তারা অস্ট্রেলিয়া থেকে গুঁড়ো দুধ আমদানি করে বিপণন করে। এর জন্য প্রথমে তাদেরকে সে দেশ থেকে পণ্য বাংলাদেশে আনাতে হয়। এরপর আমদানিকৃত পণ্য এয়ার টাইট প্যাকেটে ভরতে হয়। প্যাকেটে ধারণকৃত পণ্যের মান, ওজন অনুযায়ী গায়ে লেবেল লাগিয়ে দেওয়া হয়। প্যাকিং করা এবং লেবেল লাগানো মোড়কিকরণ কাজের অন্তর্ভুক্ত। তাই বলা যায়, নাহার কর্পোরেশন বিপণনের মোড়কিরণ কাজটি করে।"
        },
        {
          "label": "ঘ",
          "question": "“প্রতিষ্ঠানটির পরবর্তী কাজটি বিক্রয় বৃদ্ধিতে সহায়ক হয়েছে\"-উদ্দীপকের আলোকে তার যথার্থতা মূল্যায়ন করো।",
          "explanation": "প্রতিষ্ঠানটির পর্যায়িতকরণ কাজটি বিক্রি বাড়াতে সহায়ক হয়েছে বলে আমি মনে করি। পূর্বনির্ধারিত মান বা বৈশিষ্ট্যে ভিত্তিতে সমজাতীয় পণ্যকে বিভিন্ন শ্রেণিতে ভাগ করাই হলো পর্যায়িতকরণ। প্রমিতকরণের পর পর্যায়িতকরণ করা হয়।, নাহার কর্পোরেশন একটি স্বনামধন্য বিপণনকারী প্রতিষ্ঠান। তারা অস্ট্রেলিয়া থেকে গুঁড়ো দুধ এনে বিপণন করে। এজন্য তাদের পরিবহন ও প্যাকিং করতে হয়। ইদানীং তারা তাদের এ কাজের ক্ষেত্রে ক্রেতাদের ক্রয়ক্ষমতাকে বিশেষভাবে বিবেচনায় নেয়। এজন্য তারা ছোট, মাঝারি, ফ্যামিলি প্যাক প্রভৃতি সাইজে টিনজাত করে গুঁড়ো দুধ বিপণন করছে। নাহার কর্পোরেশন পর্যায়িতকরণের ফলে ক্রেতারা গুঁড়ো দুধ কেনায় সুবিধা পাচ্ছে। তারা তাদের প্রয়োজন অনুযায়ী নির্দিষ্ট প্যাকটি কিনতে পারছে। এতে তারা চাহিদা অনুযায়ী পণ্য পাচ্ছে। সেইসাথে দুধ বেশি পরিমাণে প্রয়োজন না থাকলে অর্থ দিয়ে বড় প্যাকেট কিনতে হচ্ছে না। এতে নাহার কর্পোরেশনের বিক্রির কাজ সহজ ও গতিশীল হয়েছে। ক্রেতারা কম সময়ে পণ্য কিনতে পারছে। বিষয়টি বিক্রি ও মুনাফা বাড়াতে সাহায্য করছে। তাই আমি মনে করি, প্রতিষ্ঠানটির পর্যায়িতকরণের কাজটি পণ্যের বিক্রি বাড়াতে সহায়ক হয়েছে।"
        }
      ]
    },
    {
      "number": "5",
      "uddipok": "জর্ডানা কোম্পানি ভোক্তাদের কীভাবে অধিকতর সন্তুষ্টি প্রদান করা যায় এ বিষয়ে চিন্তা-ভাবনা শুরু করে। এ লক্ষ্য বাস্তবায়নে প্রতিষ্ঠানটি তাদের 'জুই' ব্র্যান্ডের স্কিন কেয়ার ক্রিমটি পুরুষ ও মহিলাদের জন্য পৃথক বৈশিষ্ট্য সংযোজন করে তৈরি করে। প্রথমদিকে তাদের পণ্য সম্পর্কে ক্রেতাদের অবহিত করার জন্য প্রতিষ্ঠানটি বিভিন্ন মিডিয়াতে বিজ্ঞাপন প্রদান করে। কিন্তু কাঙ্ক্ষিত পরিমাণে বিক্রয় বৃদ্ধি না পাওয়ায় জর্ডানা কোম্পানি সাময়িক সময়ের জন্য পণ্যের মূল্য ছাড় দেয়। ফলে খুব দ্রুত প্রতিষ্ঠানটির বিক্রয় বৃদ্ধি পায়।",
      "tag": "GEC 23",
      "sub_questions": [
        {
          "label": "ক",
          "question": "ভোক্তা বাজার কী?",
          "explanation": "যে সকল ক্রেতা ব্যক্তিগত বা পারিবারিক ভোগের জন্য পণ্য বা সেবা কেনে তাদের নিয়ে গঠিত বাজারকে ভোক্তা বাজার বলে।"
        },
        {
          "label": "খ",
          "question": "4P বলতে কী বোঝায়? ব্যাখ্যা করো।",
          "explanation": "4P বলতে Product (পণ্য), Price (মূল্য), Place (বণ্টন) ও Promtion (প্রসার)- এ চারটি উপাদানের সমন্বয়কে বোঝায়। এগুলো বিপণন মিশ্রণের উপাদান বলে বিবেচিত। বিপণনকারী সহজেই এ উপাদানগুলো নিয়ন্ত্রণ করতে পারে। এর মাধ্যমে প্রতিষ্ঠান তার অভীষ্ট ক্রেতাদের কাছে পৌছানোর ক্ষেত্রে যথাযথ পদক্ষেপ নেয়। প্রতিষ্ঠান তার লক্ষ্যে পৌঁছানোর জন্য 4P অর্থাৎ বিপণন মিশ্রণের উপাদানগুলোর মধ্যে সমন্বয় করে।"
        },
        {
          "label": "গ",
          "question": "উদ্দীপকে উল্লিখিত জর্ডানা কোম্পানি কোন ধরনের চলকের ওপর ভিত্তি করে বাজার বিভক্তিকরণ করেছে তা ব্যাখ্যা করো।",
          "explanation": "জর্ডানা কোম্পানি জনসংখ্যা বিষয়ক বিভক্তিকরণের অন্তর্গত 'লিঙ্গ' চলকের ভিত্তিতে বাজার বিভক্তিকরণ করেছে বলে আমি মনে করি। জনসংখ্যা বিষয়ক বিভক্তিকরণে জনসাধারণের বৈশিষ্ট্য তথা ক্রয় আচরণের ভিত্তিতে বাজারকে বিভক্ত করা হয়। এর অন্তর্গত একটি চলক হলো লিঙ্গ। লিঙ্গের ভিত্তিতে বাজারকে সাধারণত পুরুষ এবং মহিলা এ দু'ভাগে ভাগ করা যায়। জর্ডানা কোম্পানি স্কিন কেয়ার ক্রিম তৈরি করে। প্রতিষ্ঠানটি পুরুষ ও মহিলাদের জন্য আলাদা বৈশিষ্ট্য সংযোজন করে ক্রিম তৈরি করে। কারণ প্রাকৃতিক কারণেই পুরুষ এবং নারীর রুচি, প্রয়োজন, চাহিদা, পছন্দ প্রভৃতি ভিন্ন হয়ে থাকে। এতে পুরুষ ও মহিলারা তাদের চাহিদামাফিক আলাদা গুণসম্পন্ন পণ্য পায়। এক্ষেত্রে প্রতিষ্ঠানটি পুরুষ ও মহিলা উভয়ের পছন্দের প্রকৃতিকে বিশেষভাবে প্রাধান্য দিয়েছে। এভাবে তারা তাদের বিক্রি বাড়ানোর মাধ্যমে সাফল্য অর্জনের চেষ্টা চালিয়েছে। লিঙ্গ (পুরুষ ও নারী) জনসংখ্যাবিষয়ক বিভক্তিকরণের একটি চলক। সুতরাং, জর্ডানা কোম্পানি জনসংখ্যা বিষয়ক চলকের ভিত্তিতে বাজার বিভক্তিকরণ করেছে।"
        },
        {
          "label": "ঘ",
          "question": "উদ্দীপকে জর্ডানা কোম্পানি বিক্রয় বৃদ্ধির ক্ষেত্রে বিপণন মিশ্রণের যে উপাদানের ওপর গুরুত্বারোপ করেছে তার যৌক্তিকতা বিশ্লেষণ করো।",
          "explanation": "জর্ডানা কোম্পানি বিক্রি বাড়ানোর ক্ষেত্রে বিপণন মিশ্রণের 'প্রসার' উপাদানের ওপর গুরুত্বারোপ যৌক্তিক বলে আমি মনে করি। সাধারণত পণ্যের বিক্রি বাড়ানোর জন্য প্রসার কৌশল ব্যবহার করা হয়। এর মাধ্যমে পণ্য সম্পর্কে ক্রেতাদের জানানো হয়। বিজ্ঞাপন, ব্যক্তিক বিক্রয়, জনসংযোগ প্রভৃতি প্রসারের অন্তর্ভুক্ত। জর্ডানা কোম্পানি 'জুঁই' ব্র্যান্ডের স্কিন কেয়ার ক্রিম তৈরি করে বিপণন করে। প্রথমদিকে তারা বিজ্ঞাপন দেয়। কিন্তু এতে বিক্রির পরিমাণ বাড়ে না। তাই তারা মূল্যছাড় দেয়। ফলে আগের তুলনায় বিক্রি বেড়ে যায়। জর্ডানা কোম্পানি তাদের পণ্যের প্রসারের জন্য বিভিন্ন মিডিয়াতে বিজ্ঞাপন দেয়। তবে তারা কাঙ্ক্ষিত পরিমাণ বিক্রি করতে ব্যর্থ হয়। পরবর্তীতে তারা সাময়িকভাবে পণ্যমূল্যের ওপর ছাড় দেয়। এ কারণে ক্রেতারা পণ্যটি কেনার জন্য বেশি আগ্রহী হয়ে ওঠে। এ পদক্ষেপটি বিক্রি বাড়ানোর জন্য সবচেয়ে কার্যকর। আর এ মূল্যছাড় দেওয়া প্রসার কার্যক্রমের অন্তর্ভুক্ত। তাই আমি মনে করি, জর্ডানা কোম্পানির বিক্রি বাড়ানোর ক্ষেত্রে বিপণন মিশ্রণের প্রসার উপাদানের ওপর গুরুত্ব দেওয়ার কাজটি যথার্থ হয়েছে।"
        }
      ]
    },
    {
      "number": "6",
      "uddipok": "মিসেস লাকী পারিবারিক ব্যবহারের জন্য 'কনকর্ড' কোম্পানির শো-রুম থেকে 'সাফ' ব্র্যান্ডের একটি ওয়াশিং মেশিন ও টিভি ২ বছরের কিস্তিতে কেনেন। উক্ত প্রতিষ্ঠানটি তাদের বিপণনকৃত পণ্যের জন্য ভোক্তাদেরকে নগদে ক্রয়ের ক্ষেত্রে ১২% ডিসকাউন্ট প্রদান করে থাকে। আবার কোনো গ্রাহক ৬ মাসের মধ্যে মূল্য পরিশোধ করলে তার ওপর অতিরিক্ত কোনো চার্জ গ্রহণ করে না। এসব কারণে অনেক গ্রাহকই এখন উত্ত প্রতিষ্ঠানের শোরুম থেকে পণ্য কিনতে আগ্রহী হচ্ছে।",
      "tag": "NIC 23,GEC 23",
      "sub_questions": [
        {
          "label": "ক",
          "question": "প্রাতিষ্ঠানিক বাজার কী?",
          "explanation": "অব্যবসায়ী অথবা অমুনাফাভোগী প্রতিষ্ঠানগুলোর সমন্বয়ে গঠিত বাজারকে প্রাতিষ্ঠানিক বাজার বলে। উদাহরণ- মসজিদ, মন্দির, দাতব্য প্রতিষ্ঠান প্রভৃতি।"
        },
        {
          "label": "খ",
          "question": "\"ভোক্তা 'বাজারের আয়তন খুবই ব্যাপক\"- ব্যাখ্যা করো।",
          "explanation": "যে সকল ক্রেতা ব্যক্তিগত এবং পারিবারিক ভোগের জন্য পণ্য বা সেবাসামগ্রী কেনে তাদের নিয়ে গঠিত বাজারকে ভোক্তা বাজার বলে। ভোক্তা বাজারে ভোগ্য পণ্যের বিক্রয় সমারোহ ঘটে প্রতিনিয়তই। বিশ্বের প্রত্যেক মানুষ তার ব্যক্তিগত ও পরিবারের সদস্যদের ভোগের জন্য পণ্য কেনেন। অর্থাৎ বিশ্বের সব জায়গায় ভোক্তারা অবস্থান করেন এবং তারা ভোগ বা ব্যবহারের জন্য পণ্য কেনেন। সারা বিশ্বে ভোগ্য পণ্যের ক্রেতারা ছড়িয়ে ছিটিয়ে থাকায় বলাই যায়, ভোক্তা বাজারের আয়তন খুবই ব্যাপক।"
        },
        {
          "label": "গ",
          "question": "মিসেস লাকী কোন বাজারের অন্তর্ভুক্ত? ব্যাখ্যা করো।",
          "explanation": "মিসেস লাকী ভোক্তা বাজারের অন্তর্ভুক্ত। যারা ব্যক্তিগত বা পারিবারিক ভোগের জন্য পণ্য বা সেবা কেনেন, তাদের নিয়ে গঠিত বাজারই হলো ভোক্তা বাজার। এ বাজারের ক্রেতার সংখ্যা বেশি। এরা সাধারণত বিস্তীর্ণ এলাকায় ছড়িয়ে ছিটিয়ে থাকে। মিসেস লাকী 'কনকর্ড' প্রতিষ্ঠানের শোরুম থেকে 'সার্ফ' ব্রান্ডের একটি ওয়াশিং মেশিন ও একটি টিভি কিনেছেন। তিনি এগুলো পুনরায় বিক্রি বা ব্যবহার করে অর্থ উপার্জন করার উদ্দেশ্যে কেনেন নি। ব্যক্তিগত ও পারিবারিক ব্যবহারের জন্য তিনি এগুলো কিনেছেন। তিনি এটি ব্যবহার করে উপযোগ নিঃশেষ করবেন। আর ভোক্তা বাজারের সদস্যরা ভোগ বা ব্যবহারের জন্য পণ্য কেনে। তাই বৈশিষ্ট্য বিবেচনায় বলা যায়, মিসেস লাকী ভোক্তা বাজারের অন্তর্ভুক্ত।"
        },
        {
          "label": "ঘ",
          "question": "'কনকর্ড' প্রতিষ্ঠানটি সাফল্য অর্জনের ক্ষেত্রে বিপণন মিশ্রণের যে উপাদানের ওপর গুরুত্বারোপ করেছে তার যৌক্তিকতা আলোচনা করো ।",
          "explanation": "'কনকর্ড' প্রতিষ্ঠানটি সাফল্য অর্জনের ক্ষেত্রে বিপণন মিশ্রণের মূল্য উপাদানটিকে গুরুত্ব দিয়েছে, যা যৌক্তিক। যেকোনো পণ্য কেনার জন্য ভোক্তা বা ক্রেতাকে মূল্য পরিশোধ করতে হয়। বিপণন মিশ্রণের উল্লেখযোগ্য উপাদান হলো মূল্য। আর সঠিক মূল্য নির্ধারণের ওপর প্রতিষ্ঠানের সফলতা নির্ভর করে। 'কনকর্ড' কোম্পানি তাদের বিপণনকৃত পণ্যের জন্য ভোক্তাদের নগদে কেনার ক্ষেত্রে ১২% ডিসকাউন্ট দিয়ে থাকে। আবার কোনো গ্রাহক ৬ মাসের মধ্যে মূল্য পরিশোধ করলে তার ওপর অতিরিক্ত কোনো চার্জ নেওয়া হয় না। এতে গ্রাহকরা তাদের শোরুম থেকে পণ্য কিনতে আগ্রহী হচ্ছে। 'কনকর্ড' প্রতিষ্ঠানটি মিসেস লাকীকে কিস্তিতে মূল্য পরিশোধের সুবিধা দিয়েছে। অর্থাৎ, তারা মূল্য পরিশোধে নমনীয়তা রেখেছে। নগদে কিনলে প্রতিষ্ঠানটি ক্রেতাদের ১২% ডিসকাউন্ট দেয়। আবার, ৬ মাসের মধ্যে মূল্য পরিশোধ করলে কোনো চার্জ নেয় না। এখানে মূল্য উপাদানকে গুরুত্ব দেওয়া হয়েছে। এসব কারণেই গ্রাহকরা প্রতিষ্ঠানটির পণ্য কিনছে। ফলে প্রতিষ্ঠানটির সুনাম বাড়ছে। আর মূল্য পরিশোধের সুবিধা না দিলে পণ্য বিক্রি তেমন বাড়ত না। তাই বলা যায়, 'কনকর্ড' কোম্পানির সাফল্যের ক্ষেত্রে 'মূল্য' উপাদানটিকে গুরুত্ব দেওয়া যৌক্তিক হয়েছে।"
        }
      ]
    },
    {
      "number": "7",
      "uddipok": "জনাব রাফির ঢাকায় একটি চকলেট প্রস্তুতকারী প্রতিষ্ঠান আছে। উত্ত প্রতিষ্ঠানের চকলেট তৈরি সংক্রান্ত তথ্য নিম্নরূপ: এককপ্রতি পরিবর্তনশীল ব্যয় ৩০ টাকা প্রত্যাশিত মোট বিক্রয়ের পরিমাণ ২০,০০০ টাকা মোট স্থায়ী ব্যয় ৫,০০,০০০ টাকা মোট বিনিময়ের পরিমাণ ১২,০০,০০০ টাকা বিক্রয়ের ওপর মুনাফা ২৫% এককপ্রতি উৎপাদন ব্যয় ৫৫ টাকা এককপ্রতি বিক্রয় মূল্য ৭০ টাকা",
      "tag": "GEC 23",
      "sub_questions": [
        {
          "label": "ক",
          "question": "অযাচিত পণ্য কাকে বলে?",
          "explanation": "যে পণ্য সম্পর্কে ক্রেতাদের পূর্ব ধারণা থাকে না, পূর্বক পণ্যটি তারা আদৌ দেখেনি বা দেখলেও কেনার কথা কখনো ভাবেনি সে পণ্যকে অযাচিত পণ্য বলে।"
        },
        {
          "label": "খ",
          "question": "পণ্যের জীবন চক্র বলতে কী বোঝ? ব্যাখ্যা করো।",
          "explanation": "যে একটি পণ্য বাজারে প্রবেশ করা থেকে শুরু করে বাজার থেকে বিলুপ্ত হওয়া পর্যন্ত সময়কেই পণ্যের জীবনচক্র বলে। পণ্যের জীবন চক্রের পাঁচটি স্তর রয়েছে। এ স্তরগুলো চক্রাকারে চলতে থাকে। পণ্য উন্নয়ন স্তরে পণ্য সম্পর্কে ধারণা উন্নয়ন করা হয়। পণ্য বাজারে প্রবেশ করার পর সূচনা স্তর শুরু হয়। প্রবৃদ্ধি স্তরে পণ্যের বিক্রি। ও মুনাফা দ্রুত বাড়তে থাকে। পূর্ণতা স্তরে পণ্যের বিক্রি সর্বোচ্চ হয় কিন্তু মুনাফা কমে। সবশেষে, পতন স্তরে একটি পণ্য বাজার থেকে ধীরে ধীরে হারিয়ে যায়।"
        },
        {
          "label": "গ",
          "question": "উদ্দীপকের উল্লিখিত জনাব রাফির উৎপাদিত পণ্যটি কোন ধরনের ভোগ্য পণ্য তা ব্যাখ্যা করো।",
          "explanation": "উদ্দীপকে রাফীর উৎপাদিত পণ্যটি লোভনীয় পণ্য। লোভনীয় পণ্য ক্রেতারা আবেগের বশবর্তী হয়ে কেনে। এসব পণ্য কেনার কোনো পূর্ব পরিকল্পনা থাকে না। আকর্ষণীয় পণ্য দেখে ক্রেতারা তাৎক্ষণিকভাবে এটি কিনে থাকে। জনাব রাফির ঢাকার একটি চকলেট উৎপাদনকারী প্রতিষ্ঠানটি আছে। প্রতিষ্ঠানটির মাধ্যমে তিনি বিভিন্ন ধরনের চকলেট উৎপাদন করেন। তারপর সেই চকলেটগুলো মোড়কিকরণ করে বাজারে বিক্রি করেন। তাই চকলেটগুলো দেখতে আকর্ষণীয় হয়। এজন্য মানুষ এগুলোকে আবেগের বশবর্তী হয়ে কেনে। এগুলো কেনার জন্য মানুষের কোনো পূর্ব পরিকল্পনা থাকে না। অর্থাৎ ক্রেতারা তাৎক্ষণিকভাবে সুবিধামূলক স্থান থেকে এগুলো কেনে। আর চকলেটের এসব বৈশিষ্ট্য লোভনীয় পণ্যের সাথে সাদৃশ্যপূর্ণ। তাই বলা যায় উদ্দীপকে রাফির উৎপাদিত পণ্যটি লোভনীয় পণ্য।"
        },
        {
          "label": "ঘ",
          "question": "উদ্দীপকের উল্লিখিত তথ্যের ভিত্তিতে ভারসাম্য, বিন্দু নির্ণয়পূর্বক তোমার মতামত দাও।",
          "explanation": "ভারসাম্য বিন্দু হচ্ছে এমন একটি বিন্দু যেখানে প্রতিষ্ঠানের মোট আয় ও ব্যয় সমান হয়। এ বিন্দু থেকে পণ্য বিক্রির পরিমাণ কম হলে প্রতিষ্ঠানের লোকসান হয়। অন্যদিকে এ বিন্দু থেকে বিক্রির পরিমাণ বেশি হলে প্রতিষ্ঠানের মুনাফা অর্জিত হয়। জনাব রাফির চকলেট উৎপাদনকারী প্রতিষ্ঠানের, এককপ্রতি পরিবর্তনশীল ব্যয় = ৩০ টাকা এককপ্রতি বিক্রয়মূল্য = ৭০ টাকা মোট স্থায়ী ব্যয় = ৫,০০,০০০ টাকা প্রতিষ্ঠানটির ভারসাম্য বিন্দু = মোট স্থায়ী ব্যয় এককপ্রতি বিক্রয়মূল্য − এককপ্রতি পরিবর্তনশীল ব্যয় \\frac{মোট\\ স্থায়ী\\ ব্যয়}{এককপ্রতি\\ বিক্রয়মূল্য-এককপ্রতি\\ পরিবর্তনশীল\\ ব্যয়} এককপ্রতি   বিক্রয়মূল্য − এককপ্রতি   পরিবর্তনশীল   ব্যয় মোট   স্থায়ী   ব্যয় ​ = ৫ , ০০ , ০০০ ৭০ − ৩০ \\frac{৫,০০,০০০}{৭০-৩০} ৭০ − ৩০ ৫ , ০০ , ০০০ ​ = ৫ , ০০ , ০০০ ৪০ \\frac{৫,০০,০০০}{৪০} ৪০ ৫ , ০০ , ০০০ ​ = ১২,৫০০ একক ভারসাম্য বিন্দু (টাকায়) = ১২,৫০০ × এককপ্রতি বিক্রয়মূল্য = ১২,৫০০০x৭০ = ৮,৭৫,০০০ টাকা। সুতরাং, চকলেট উৎপাদনকারী প্রতিষ্ঠানের ভারসাম্য বিন্দু ১২,৫০০ একক বা ৮,৭৫,০০০ টাকা। প্রতিষ্ঠানটি যে পরিমাণ স্থায়ী ও পরিবর্তনশীল ব্যয় করেছে। তার বিপরীতে ন্যূনতম ১২,৫০০ একক বা ৮,৭৫,০০০ টাকার পণ্য বিক্রি করতে হবে। ১২,৫০০ এককের বেশি বিক্রি করলে মুনাফা হবে। আর-এর কম বিক্রি করলে লোকসান হবে।"
        }
      ]
    },
    {
      "number": "8",
      "uddipok": "লিফা টয়লেট্রিজ লি. গবেষণাকল্পে পরীক্ষা-নিরীক্ষার পর স্মাইল টুথপেস্ট নামে একটি পণ্য বাণিজ্যিকভাবে উৎপাদন শুরু করে। ইতিমধ্যে তারা পণ্যটি বিপণনের জন্য বিভিন্ন মাধ্যমে বিজ্ঞাপন দেওয়া শুরু করেছে। তাছাড়া দেশের ৬৪টি জেলায় পরিবেশক নিয়োগ দেওয়া হয়েছে। বাজারে বিদ্যমান পণ্যটির প্রতিযোগী অন্যান্য প্রতিষ্ঠান তাদের টুথপেস্টের মান উন্নত করার সাথে সাথে পণ্যের মূল্যও কমিয়ে দেয়। এমতাবস্থায় লিফা টয়লেট্রিজ লি. তাদের বিনিয়োগকৃত মূলধন নিয়ে চিন্তিত হয়ে পড়েছে।",
      "tag": "GEC 23",
      "sub_questions": [
        {
          "label": "ক",
          "question": "বিশিষ্ট পণ্য কী?",
          "explanation": "যেসব পণ্য আধুনিক প্রযুক্তিতে তৈরি, পৃথক বৈশিষ্ট্যসম্পন্ন এবং ব্র্যান্ড ইমেজ যুক্ত, সেসব পণ্যকে বিশিষ্ট পণ্য বলে।"
        },
        {
          "label": "খ",
          "question": "\"পণ্যের জীবন চক্রে একটি পণ্যের জীবনব্যাপী বিক্রয় মুনাফার গতিপথ\"- ব্যাখ্যা করো।",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলুপ্ত হওয়া পর্যন্ত সময়কেই পণ্যের জীবন চক্র বলে। পণ্যের জীবনচক্রের পাঁচটি স্তর রয়েছে। পণ্য উন্নয়ন স্তরে পণ্য সম্পর্কে ধারণা উন্নয়ন করা হয়। পণ্য বাজারে প্রবেশ করার পর সূচনা স্তর শুরু হয়। প্রবৃদ্ধি স্তরে পণ্যের বিক্রি ও মুনাফা দ্রুত বাড়তে থাকে। পূর্ণতা স্তরে পণ্যের বিক্রি সর্বোচ্চ হয় কিন্তু মুনাফা কমে। সবশেষে পতন স্তরে একটি পণ্য বাজার থেকে ধীরে ধীরে হারিয়ে যায়। তাই বলা যায়, পণ্যের জীবন চক্র একটি পণ্যের জীবনব্যাপী বিক্রয় ও মুনাফার গতিপথ।"
        },
        {
          "label": "গ",
          "question": "লিফা টয়লেট্রিজ লি.-এর স্মাইল টুথপেস্টটি পণ্যের জীবন চক্রের কোন স্তরে রয়েছে? ব্যাখ্যা করো।",
          "explanation": "লিফা টয়লেট্রিজ লি.-এর স্মাইল টুথপেস্টটি পণ্যের জীবন চক্রের সূচনা স্তরে রয়েছে। পণ্যের জীবন চক্রের সূচনা স্তরে পণ্যটি প্রথমবারের মতো বাজারে ছাড়া হয়। এ স্তরে পণ্যের পরিচিতির জন্য প্রসারমূলক পদক্ষেপ নিতে হয়। সূচনা স্তরে বিক্রির পরিমাণ প্রায় নেই বললেই চলে। লিফা টয়লেট্রিজ লি. গবেষণাগারে পরীক্ষা-নিরীক্ষার পর স্মাইল টুথপেস্ট নামে একটি পণ্য বাণিজ্যিকভাবে উৎপাদন শুরু করে। ইতোমধ্যে তারা পণ্যটি বিপণনের জন্য বিজ্ঞাপন দেওয়া শুরু করেছে। পণ্যটির পরিচিতি লাভের জন্য প্রসারমূলক কার্যক্রম চালাচ্ছে। তাছাড়াও ৬৪ জেলায় পরিবেশক নিয়োগ দিয়ে ধীরগতিতে পণ্য বিক্রির পরিমাণ বাড়াচ্ছে। এগুলো পণ্যের জীবন চক্রের সূচনা স্তরের বৈশিষ্ট্যের সাথে সাদৃশ্যপূর্ণ। তাই বলা যায়, স্মাইল টুথপেস্টটি পণ্যের জীবন চক্রের সূচনা স্তরে রয়েছে।"
        },
        {
          "label": "ঘ",
          "question": "“লিফা টয়লেট্রিজ লি. এর বিনিয়োগকৃত মূলধন নিয়ে চিন্তিত হওয়া যৌক্তিক\" তুমি কি এ বক্তব্যের সাথে একমত? উদ্দীপকের আলোকে যৌক্তিক মতামত দাও।",
          "explanation": "লিফা টয়লেট্রিজ লি-এর বিনিয়োগকৃত মূলধন নিয়ে চিন্তিত হওয়া যৌক্তিক বলে আমি মনে করি। পণ্যের উৎপাদন থেকে পরিচিতি সর্বত্র মূলধন বিনিয়োগ করা আবশ্যক। পণ্যের বিক্রি বাড়াতে এর পেছনে প্রচুর অর্থ ব্যয় করতে হয়। এই অর্থ এক সময় বিনিয়োগকারীর কাছে মুনাফা হয়ে ফেরত আসে। কিন্তু ব্যবসায়ে ঝুঁকি ও বিভিন্ন আশঙ্কার ফলে মুনাফা অর্জন বাধাগ্রস্ত হতে পারে। লিফা টয়লেট্রিজ লি. স্মাইল টুথপেস্ট উৎপাদন শুরু করে। এজন্য প্রতিষ্ঠানটি বিভিন্ন মাধ্যমে বিজ্ঞাপন দেয়। পণ্যটি বিপণনে দেশের ৬৪ জেলায় নিজস্ব পরিবেশক নিয়োগ দেওয়া হয়েছে। কিন্তু বাজারে বিদ্যমান অন্যান্য প্রতিযোগী প্রতিষ্ঠান তাদের টুথপেস্টের মান উন্নত করার পাশাপাশি মূল্যও কমিয়ে দেয়। তাই এ প্রতিষ্ঠানটি তাদের বিনিয়োগকৃত মূলধন নিয়ে চিন্তিত। প্রতিযোগী প্রতিষ্ঠান পণ্যের মূল্য কমিয়ে দিলে ক্রেতারা সেদিকে আকৃষ্ট হবে। কারণ ক্রেতারা চায় স্বল্পমূল্যে মানসম্মত পণ্য। লিফা টয়লেট্রিজ লি.-এর প্রতিযোগী প্রতিষ্ঠানগুলো এই সুবিধা দিতে পারছে। ফলে ক্রেতারা প্রতিযোগী প্রতিষ্ঠানগুলো থেকে অধিক টুথপেস্ট কিনবে। এতে লিফা টয়লেট্রিজ লি.'-এর পণ্যের বিক্রিতে বিরূপ প্রভাব পড়বে। ফলে প্রতিষ্ঠানটির মুনাফা অর্জন বাধাগ্রস্ত হবে। তাই বলা যায়, ব্যবসায়ের মুনাফা ঝুঁকি বিবেচনায় তাদের বিনিয়োগকৃত মূলধন নিয়ে চিন্তিত হওয়া যৌক্তিক"
        }
      ]
    },
    {
      "number": "9",
      "uddipok": "জনাব আজাদ একজন ঘড়ি ব্যবসায়ী। ঢাকার গুলশানে তার শোরুমটি অবস্থিত। তিনি সুইজারল্যান্ড থেকে উচ্চ গুণগত মানসম্পন্ন ও প্রযুক্তিগতভাবে উন্নত ঘড়ি আমদানি করেন। তার টার্গেট ক্রেতারা পণ্যকে কীভাবে উপলব্ধি করে তার ওপর নির্ভর করে তিনি ঘড়ির মূল্য নির্ধারণ করেন। ফলে তার শোরুমের ঘড়ির মূল্য অনেক বেশি হওয়া সত্ত্বেও তিনি কাঙ্ক্ষিত মুনাফা অর্জনে সক্ষম হয়েছেন।",
      "tag": "NIC 23,GEC 23",
      "sub_questions": [
        {
          "label": "ক",
          "question": "FOB মূল্য কী?",
          "explanation": "পণ্য উৎপাদনের স্থান থেকে গন্তব্যে পৌঁছানো পর্যন্ত যাবতীয় খরচ ক্রেতা বহন করে যে মূল্য নির্ধারণ করে তাকে FOB মূল্য বলে।"
        },
        {
          "label": "খ",
          "question": "মূল্য নির্ধারণে প্রভাব বিস্তারকারী বাহ্যিক উপাদানগুলো ব্যাখ্যা করো।",
          "explanation": "মূল্য নির্ধারণে প্রভাববিস্তারকারী বাহ্যিক উপাদানগুলে হলো বাজার লও চাহিদার প্রকৃতি, প্রতিযোগিতা, পরিবেশগত উপাদান ও সামাজিক বিষয়। পণ্যের চাহিদা ও বাজার প্রকৃতি বিবেচনায় মূল্য নির্ধারণ করা হয়। আর প্রতিযোগিতা উপাদানে প্রতিযোগীদের সাথে তাল মিলিয়ে মূল্য ধার্য করা হয়। তাছাড়া পরিবেশগত ও সামাজিক বিষয় মাথায় রেখে পণ্যের মূল্য নির্ধারণ করা হয়।"
        },
        {
          "label": "গ",
          "question": "উদ্দীপকে উল্লিখিত পণ্যটি কোন ধরনের ভোগ্য পণ্য? ব্যাখ্যা করো।",
          "explanation": "উদ্দীপকে উল্লিখিত পণ্যটি হলো ভোগ্য পণ্যের অন্তর্ভুক্ত বিশিষ্ট পণ্য। এ ধরনের পণ্য বিশেষ এবং স্বতন্ত্র বৈশিষ্ট্যসম্পন্ন হয়ে থাকে। আবার এগুলো সাধারণত উন্নতমানের এবং উচ্চ প্রযুক্তিসম্পন্ন হয়। এগুলোকে সহজে আলাদা করা যায় এবং দামও বেশি হয়ে থাকে। যেমন; রোলেক্স। ঘড়ি, ল্যাপটপ, ডিএসএলআর ক্যামেরা প্রভৃতি। জনাব আজাদ একজন ঘড়ি ব্যবসায়ী। তার শোরুম ঢাকার গুলশানে অবস্থিত। তিনি সুইজারল্যান্ড থেকে ঘড়ি আমদানি করে তার শোরুমে বিক্রি করেন। এ ঘড়িগুলো সাধারণত উন্নতমানের ও আধুনিক প্রযুক্তিসম্পন্ন হয়ে থাকে। আবার এগুলোকে বাজারে প্রচলিত অন্য ঘড়িগুলোর মধ্য থেকে সহজেই স্বতন্ত্রভাবে চিহ্নিত করা যায়। এছাড়াও এ পণ্যগুলোর দাম বেশি হয়। এ বৈশিষ্ট্যগুলো বিশিষ্ট পণ্যের সাথে মিলে যায়। সুতরাং, উদ্দীপকে উল্লিখিত ঘড়ি হলো ভোগ্য পণ্যের অন্তর্ভুক্ত বিশিষ্ট পণ্য।"
        },
        {
          "label": "ঘ",
          "question": "জনাব আজাদ মূল্য নির্ধারণে যে পদ্ধতি অনুসরণ করেন তা উল্লেখপূর্বক এর যথার্থতা মূল্যায়ন করো।",
          "explanation": "জনাব আজাদ পণ্যের মূল্য নির্ধারণে ভ্যালুভিত্তিক মূল্য নির্ধারণ করেছেন যা 'যথার্থ বলে আমি মনে করি। ভ্যালুভিত্তিক মূল্য নির্ধারণ পদ্ধতিতে পণ্যের মান, আকার-আকৃতি, ডিজাইন ও বাহ্যিক বৈশিষ্ট্যের প্রতি গুরুত্ব দেওয়া হয়। আবার পণ্য সম্পর্কে ক্রেতার উপলব্ধির বিষয়টি বেশি বিবেচনা করা হয় । এক্ষেত্রে পণ্যটিকে ক্রেতারা কতটুকু গুরুত্ব দিচ্ছে তার ওপর ভিত্তি করে পণ্যের মূল্য নির্ধারণ করা হয়। জনাব আজাদ সুইজারল্যান্ড থেকে উচ্চ গুণ ও মানের ঘড়ি আমদানি করেন। তিনি পণ্যমূল্য নির্ধারণে বিশেষ পদ্ধতি অনুসরণ করেন। এক্ষেত্রে ক্রেতারা পণ্যকে কীভাবে উপলব্ধি করে সে বিষয়টি তিনি গুরুত্বের সাথে বিবেচনা করেন। ফলে তার পণ্য উচ্চ মূল্য হওয়া সত্ত্বেও তিনি কাঙ্ক্ষিত মুনাফা অর্জনে সক্ষম হন। জনাব আজাদ পণ্যের মূল্য নির্ধারণের ক্ষেত্রে ক্রেতাদের পণ্য সম্পর্কে, উপলব্ধি বিবেচনা করেন। অর্থাৎ, তিনি ভ্যালুভিত্তিক মূল্য নির্ধারণ পদ্ধতি অনুসরণ করেন। এ পদ্ধতি ব্যবহারের মাধ্যমে তিনি ক্রেতাদের মধ্যে পণ্য সম্পর্কে বিশেষ অনুভূতি সৃষ্টি করতে পারবেন। ক্রেতারা নিজেদেরকে অন্যদের থেকে স্বতন্ত্র ভাবতে পারবে। এতে ক্রেতারা তার প্রতিষ্ঠানের ঘড়ি কিনতে উৎসাহী হবে। ফলে বিক্রি ও মুনাফার পরিমাণ বাড়াতে এটি ভূমিকা রাখবে। এসব কারণে আমি মনে করি, জনাব আজাদের ভ্যালুভিত্তিক মূল্য নির্ধারণ পদ্ধতি অনুসরণ করা যথার্থ হয়েছে।"
        }
      ]
    },
    {
      "number": "10",
      "uddipok": "'বাটা সু' একটি জুতা উৎপাদনকারী প্রতিষ্ঠান। প্রতিষ্ঠানটি পত্র-পত্রিকা ও টেলিভিশনের মাধ্যমে জুতার বিভিন্ন বৈশিষ্ট্য তুলে ধরে। সম্প্রতিককালে প্রতিষ্ঠানটি বন্যার্তদের সাহায্য করে। এ সংবাদ কয়েকটি জাতীয় পত্রিকায় সম্পাদকীয় কলামে অনুকূলভাবে উপস্থাপিত হয়েছে। যার ফলে 'বাটা সু' কোম্পানির বিক্রয় বেড়েছে।",
      "tag": "GEC 23",
      "sub_questions": [
        {
          "label": "ক",
          "question": "বিক্রয় প্রসার কাকে বলে?",
          "explanation": "পণ্যের বিক্রয় বাড়ানোর জন্য নেওয়া স্বল্পমেয়াদি পদক্ষেপ বা বিশেষ কার্যক্রমকে বিক্রয় প্রসার বলে।"
        },
        {
          "label": "খ",
          "question": "'বহিঃবিজ্ঞাপন হলো উন্মুক্ত বিজ্ঞাপন'- ব্যাখ্যা করো।",
          "explanation": "দেশের প্রধান প্রধান সড়কে, ব্যস্ত নৌপথে, জনবহুল স্থানে, বাসার ছাদে বিরাট আকৃতির সাইনবোর্ড বা প্রচারপত্রের মাধ্যমে যে বিজ্ঞাপন প্রচারিত হয় তাকে বহিঃবিজ্ঞাপন বলে। বহিঃবিজ্ঞাপন হলো প্রচারের বলিষ্ঠ মাধ্যম। বিলবোর্ড ও প্রাচীরপত্র, ইশতেহার, নিয়ন সাইন প্রভৃতি এ বিজ্ঞাপনের উদাহরণ। জনবহুল স্থানে বিজ্ঞাপন দিয়ে জনসাধারণকে আকর্ষণ করা হয় বলে বহিঃবিজ্ঞাপনকে উন্মুক্ত বিজ্ঞাপন বলে।"
        },
        {
          "label": "গ",
          "question": "উদ্দীপকে প্রাথমিক পর্যায়ে 'বাটা সু' কোন ধরনের প্রসারমূলক কৌশল গ্রহণ করেছে? ব্যাখ্যা করো।",
          "explanation": "প্রাথমিক পর্যায়ে 'বাটা সু'-এর প্রসারমূলক কার্যক্রমটি হলো বিজ্ঞাপন।. বিজ্ঞাপনের মাধ্যমে ক্রেতাদেরকে পণ্য কিনতে উৎসাহী করা হয়। এটি হলো একটি অর্থপ্রদত্ত উপায়। বিজ্ঞাপনের বিভিন্ন মাধ্যম আছে। এগুলো হলো: সংবাদপত্র, টেলিভিশন, সাময়িকী, রেডিও প্রভৃতি। এ মাধ্যমগুলো ব্যবহার করে পণ্য সম্পর্কিত তথ্য ক্রেতাদের কাছে পৌঁছানো যায়। 'বাটা সু' জুতা উৎপাদনকারী একটি প্রতিষ্ঠান। এটি পত্র-পত্রিকা ও টেলিভিশনের মাধ্যমে জুতার বিভিন্ন বৈশিষ্ট্য তুলে ধরে। ফলে ক্রেতারা প্রতিষ্ঠানটির পণ্য সম্পর্কে জানতে পারে। পত্র-পত্রিকা ও টেলিভিশন হলো বিজ্ঞাপনের মাধ্যম। এসব মাধ্যমে প্রচারণা চালাতে প্রতিষ্ঠানটির প্রচুর অর্থ ব্যয় হয়। এসব বিষয় বিজ্ঞাপনের বৈশিষ্ট্যের সাথে মিলে যায়। তাই বলা যায়, প্রাথমিক পর্যায়ে 'বাটা সু'-এর প্রসারমূলক কার্যক্রমটি হলো বিজ্ঞাপন।"
        },
        {
          "label": "ঘ",
          "question": "উদ্দীপকের আলোকে বিক্রয় বাড়ার কৌশল বিশ্লেষণ করো।",
          "explanation": "উদ্দীপকের 'বাটা সু'-এর বিক্রয় বাড়াতে প্রচার কৌশলটি অত্যন্ত ফলপ্রসূ একটি পদক্ষেপ। প্রচার ব্যবসায় প্রসারের গুরুত্বপূর্ণ একটি হাতিয়ার। এটি তৃতীয় পক্ষের মাধ্যমে হয়ে থাকে। প্রচারের ফলে খুব দ্রুত যেকোনো প্রতিষ্ঠানের ইতিবাচক ইমেজ সৃষ্টি হতে পারে। তাই এটি অন্যান্য প্রসারমূলক কার্যক্রম থেকে বেশি গ্রহণযোগ্য। 'বাটা সু' জুতা উৎপাদনকারী একটি প্রতিষ্ঠান। এটি পত্র-পত্রিকা ও টেলিভিশনের মাধ্যমে জুতার বিভিন্ন বৈশিষ্ট্য তুলে ধরে। সম্প্রতি প্রতিষ্ঠানটি বন্যার্তদের সাহায্য করে। এ সংবাদ কয়েকটি জাতীয় পত্রিকার সম্পাদকীয় কলামে অনুকূলভাবে উপস্থাপিত হয়েছে। এক্ষেত্রে 'বাটা সু' কে কোনো অর্থ প্রদান করতে হয়নি। বরং অর্থ ছাড়াই প্রতিষ্ঠানটির নৈর্ব্যক্তিক প্রচারণা ঘটেছে, যা হলো প্রচার। 'বাটা সু' যে কাজটি করেছে তাতে তাদের ইতিবাচক ভাবমূর্তি সৃষ্টি হয়েছে। আর এ খবরটি বিভিন্ন পত্রিকায় প্রকাশিত হওয়ায় অনেক ক্রেতারা প্রতিষ্ঠানের নৈতিকতা ও ভালো কাজ সম্পর্কে জানতে পেরেছে। ফলে 'বাটা সু' এর ব্যবসায়িক সুনাম বেড়েছে। তৃতীয় পক্ষের মাধ্যমে প্রকাশিত হওয়ায় জনমনে এ ধরনের সংবাদের গ্রহণযোগ্যতা বেশি, যা প্রতিষ্ঠানটির বিক্রি বাড়িয়ে দিয়েছে। তাই বলা যায়, 'বাটা সু' এর বিক্রয় বাড়ার কারণ হলো প্রচার, যা অত্যন্ত গুরুত্বপূর্ণ কৌশল।"
        }
      ]
    },
    {
      "number": "11",
      "uddipok": "সাইমুন একটি এনার্জি সেভিং লাইট উৎপাদনকারী ও বিপণনকারী প্রতিষ্ঠান। অর্থের বিনিময়ে রেডিও, টিভিসহ অন্যান্য মিডিয়া ব্যবহার করে জনগণের উদ্দেশ্যে ব্যাপক প্রচারণা চালায়। এতে এনার্জি সেভিং লাইটের চাহিদা ব্যাপকভাবে বেড়ে যায়। সম্প্রতি উক্ত কোম্পানি নতুন মডেলের একটি এনার্জি সেভিং লাইট বাজারজাতকরণ করে। ভোক্তারা যাতে এ নতুন লাইট ক্রয়ে আগ্রহী হয় এজন্য কুপন দেওয়ার সিদ্ধান্ত নিয়েছে।",
      "tag": "GEC 23",
      "sub_questions": [
        {
          "label": "ক",
          "question": "ই-মেইল কী?",
          "explanation": "কম্পিউটারের সাহায্যে ইন্টারনেট লাইনের মাধ্যমে যে বার্তা, তথ্য বা ফাইল পারস্পরিক দেওয়া-নেওয়া হয় তাকে ই-মেইল বলে।"
        },
        {
          "label": "খ",
          "question": "\"ব্যক্তিক বিক্রয় হলো- দ্বিমুখী যোগাযোগ পদ্ধতি\"- ব্যাখ্যা করো।",
          "explanation": "বিক্রয়কর্মীর জ্ঞান, কৌশল, বুদ্ধি বা বিদ্যা কাজে লাগিয়ে ক্রেতা আকর্ষণ করার কৌশলকে ব্যক্তিক বিক্রয় বলে। ব্যক্তিক বিক্রয়ের মাধ্যমে সম্ভাব্য ক্রেতাদের কাছে প্রতিষ্ঠানের পণ্য সম্পর্কিত তথ্য দেওয়া ও উক্ত পণ্য ক্রয়ে আগ্রহী করে তোলার জন্য সরাসরি যোগাযোগ করা হয়। সম্ভাব্য ক্রেতারা বিভিন্ন প্রশ্নের মাধ্যমে বিক্রয়কর্মীর কাছ থেকে তথ্য জেনে নিতে পারে। তাই এ ধরনের যোগাযোগ পদ্ধতিকে দ্বিমুখী যোগাযোগ পদ্ধতি বলা হয়।"
        },
        {
          "label": "গ",
          "question": "উদ্দীপকে উল্লিখিত সাইমুন কোম্পানি লাইটের প্রচারণার জন্য প্রমোশন মিশ্রণের কোন উপাদান ব্যবহার করে? ব্যাখ্যা করো",
          "explanation": "সাইমুন কোম্পনি লাইটের প্রচারণার জন্য বিপণন মিশ্রণের বিজ্ঞাপন উপাদান ব্যবহার করেছে। অর্থের বিনিময়ে ক্রেতাদের কাছে পণ্য সম্পর্কিত তথ্য প্রচার কৌশলই হলো বিজ্ঞাপন। এর মাধ্যমে ক্রেতাদেরকে প্রতিষ্ঠানের পণ্য সম্পর্কে তথ্য সরবরাহ করে পণ্য কিনতে উৎসাহী করা হয়। এছাড়া এটি জ্ঞানগত বাধা দূর করে। সাইমুন একটি এনার্জি লাইট উৎপাদনকারী ও বিপণনকারী প্রতিষ্ঠান। এটি অর্থের বিনিময়ে রেডিও, টিভিসহ অন্যান্য মিডিয়া ব্যবহার করে পণ্যের প্রচারণা চালায়। এতে তাদের লাইটের চাহিদা ব্যাপক হারে বেড়ে যায়। তারা বিভিন্ন মিডিয়া ব্যবহার করে পণ্য সম্পর্কে ক্রেতাদের অবগত করছে। এজন্য তাদের প্রচুর অর্থও ব্যয় করতে হয়। আর এগুলো বিজ্ঞাপনের বৈশিষ্ট্যের সাথে সামঞ্জস্যপূর্ণ। তাই বলা যায়, 'সাইমুন কোম্পানি বিপণন মিশ্রণের বিজ্ঞাপন উপাদান ব্যবহার করেছে।"
        },
        {
          "label": "ঘ",
          "question": "ভোক্তাদের ল্যাম্প ক্রয়ে আগ্রহী করে তোলার জন্য উত্ত কোম্পানির সিদ্ধান্ত কতটুকু যৌক্তিক? প্রসারের ধরন উল্লেখপূর্বক ব্যাখ্যা করো।",
          "explanation": "ভোক্তাদের পণ্য ক্রয়ে আগ্রহী করে তোলার জন্য সাইমুন কোম্পানির ভোক্তা বিক্রয় প্রসারের অন্তর্গত 'কুপন' দেওয়ার সিদ্ধান্তটি যৌক্তিক। ভোন্তা বিক্রয় প্রসার হাতিয়ার ব্যবহার করে প্রতিষ্ঠানের বিক্রি বাড়ানো সম্ভব। কারণ এটি চূড়ান্ত ভোক্তাদের পণ্য কিনতে উৎসাহী করে। ভোক্তা বিক্রয় প্রসারের অন্তর্গত অন্যতম হাতিয়ার কুপন প্রদান। এর মাধ্যমে ক্রেতাদের কুপনে উল্লিখিত পরিমাণ মূল্য ছাড় দেওয়া হয়। সাইমুন একটি এনার্জি সেভিং লাইট উৎপাদন ও বিপণনকারী প্রতিষ্ঠান। সম্প্রতি তারা নতুন মডেলের একটি সেভিং লাইট বিপণন করে। নতুন এ পণ্যের জন্য প্রসারের প্রয়োজন। তাই প্রতিষ্ঠানটি ভোক্তাদের নতুন লাইট কিনতে উৎসাহী করতে কুপন দেওয়ার সিদ্ধান্ত নিয়েছে। কুপন হলো পণ্য বিক্রির স্বল্পমেয়াদি কৌশল। এর মাধ্যমে ক্রেতাদের তাৎক্ষণিক পণ্য কেনায় উদ্বুদ্ধ করা যায়। ক্রেতারা কুপন, ব্যবহারে মূল্যছাড় পাওয়ায় বারবার সেই পণ্য কেনে। ফলে প্রতিষ্ঠানটির লাইটের বিক্রি বেড়ে যায়। এটি প্রতিষ্ঠানের বেশি মুনাফা অর্জনেও সাহায্য করে। আর কুপন দেওয়া হলো ভোক্তা বিক্রয় প্রসার কৌশলের অন্তর্ভুক্ত । হাতিয়ার। সুতরাং, ভোক্তাদের পণ্য কিনতে আগ্রহী করতে প্রতিষ্ঠানটির ভোক্তা বিক্রয় প্রসার কৌশলের অনুসরণ যথার্থ।"
        }
      ]
    }
  ]
}