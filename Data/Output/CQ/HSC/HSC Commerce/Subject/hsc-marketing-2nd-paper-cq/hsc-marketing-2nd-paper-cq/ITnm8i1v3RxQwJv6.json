{
  "title": "ন্যাশনাল আইডিয়াল কলেজ, ঢাকা ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'তাজিন ফার্নিচার' একটি আসবাবপত্র প্রস্তুতকারী প্রতিষ্ঠান। ব্যবসায়ের শুরুর দিকেই প্রতিষ্ঠানটি লক্ষ করে যে, ক্রেতাদের জীবনযাত্রার মান - পরিবর্তনের সাথে সাথে রুচি, পছন্দ ইত্যাদি পরিবর্তিত হচ্ছে। তাছাড়া বিভিন্ন কারণে ক্রেতার ক্রয়ক্ষমতা যখনই পরিবর্তন হচ্ছে ঠিক তখনই ক্রয় আচরণও পরিবর্তন হচ্ছে। তাই প্রতিষ্ঠানটি এরূপ পরিবর্তনের সাথে তাল মিলিয়ে ভোক্তাদের সন্তুষ্ট করার কার্যক্রম হাতে নেয় এবং ফার্নিচারের স্টাইল, ডিজাইন ইত্যাদি পরিবর্তন করে।",
      "tag": "NIC 23",
      "sub_questions": [
        {
          "label": "ক",
          "question": "বিপণন কী?",
          "explanation": "ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়াকে বিপণন বলে।"
        },
        {
          "label": "খ",
          "question": "ক্রেতা ভ্যালু বলতে কী বোঝায়?",
          "explanation": "ক্রেতা কোনো পণ্য ব্যবহারের মাধ্যমে যে সুবিধা পায় এবং এর জন্য যে পরিমাণ অর্থ ব্যয় করে, এ দু'য়ের পার্থক্যই হলো ক্রেতা ভ্যালু। একজন ক্রেতাকে পণ্য বা সেবা কেনার জন্য অর্থ ব্যয় করতে হয়। বিনিময়ে ক্রেতা সুবিধা ভোগ করে। ক্রেতাকে তার ব্যয়িত অর্থ অনুযায়ী মানসম্মত সুবিধা বা পণ্য দিলে ক্রেতা ভ্যালু সৃষ্টি হয়।"
        },
        {
          "label": "গ",
          "question": "তাজিন ফার্নিচার কর্তৃক 'বিপণনের কোন বৈশিষ্ট্যের ওপর গুরুত্ব দেওয়া হয়েছে? ব্যাখ্যা করো।",
          "explanation": "'তাজিন ফার্নিচার' কর্তৃক বিপণনের 'গতিশীল প্রক্রিয়া' বৈশিষ্ট্যের ওপর গুরুত্ব দেওয়া হয়েছে। বিপণনের অন্যতম গুরুত্বপূর্ণ একটি বৈশিষ্ট্য হলো এটি একটি গতিশীল প্রক্রিয়া। ভোক্তাদের পছন্দ-অপছন্দ, রুচি, অভ্যাস এসব প্রতিনিয়ত পরিবর্তন হচ্ছে। এর সাথে তাল মিলিয়ে বিপণন কৌশলের পরিবর্তনই গতিশীল প্রক্রিয়া। উদ্দীপকে 'তাজিন ফার্নিচার' একটি আসবাবপত্র প্রস্তুতকারী প্রতিষ্ঠান। এটি লক্ষ করে যে, ক্রেতাদের জীবনযাত্রার মান পরিবর্তনের সাথে সাথে তাদের রুচি, পছন্দ ইত্যাদি পরিবর্তিত, হচ্ছে। তাই, প্রতিষ্ঠানটি ফার্নিচারের স্টাইল, ডিজাইন প্রভৃতিতেও পরিবর্তন আনে। এতে ক্রেতাদের সন্তুষ্ট রাখা যায়। সময়ের সথে সাথে ক্রেতার ক্রয়ক্ষমতা ও ক্রয় আচরণের পরিবর্তন হয়। এ পরিবর্তনের সাথে তাল মিলিয়ে প্রতিষ্ঠানটির উৎপাদিত পণ্যে ও বিপণন কৌশলে পরিবর্তন আসে। আর এসব বৈশিষ্ট্য বিপণনের গতিশীল প্রক্রিয়ার সাথে সাদৃশ্যপূর্ণ। তাই বলা যায়, 'তাজিন ফার্নিচার' বিপণনের গতিশীল প্রক্রিয়া বৈশিষ্ট্যের ওপর গুরুত্ব দেয়।"
        },
        {
          "label": "ঘ",
          "question": "\"তাজিন ফার্নিচারের পরিবর্তনের সাথে সাড়াদান কার্যক্রম প্রতিষ্ঠানের সফলতা বয়ে আনতে অত্যন্ত সহায়ক হবে\"- উক্তিটি বিশ্লেষণ করো।",
          "explanation": "\"তাজিন ফার্নিচারের পরিবর্তনের সাথে সাড়াদান কার্যক্রম প্রতিষ্ঠানের সফলতা বয়ে আনতে সহায়ক হবে\"- উক্তিটি যথার্থ। সময় পরিবর্তনের সাথে সাথে ভোক্তাদের রুচি, চাহিদা, ক্রয়ক্ষমতা ইত্যাদি পরিবর্তিত হয়। তাই ভোক্তাদের সন্তুষ্ট করতে বিপণন কার্যক্রমেও পরিবর্তন আনতে হয়। আর পরিবর্তনের সাথে খাপ খাওয়ানোই হলো বিপণনের গতিশীল প্রক্রিয়ার বৈশিষ্ট্য। 'তাজিন ফার্নিচার' একটি আসবাবপত্র প্রস্তুতকারী প্রতিষ্ঠান। প্রতিষ্ঠানটি লক্ষ করে যে, ক্রেতাদের জীবনযাত্রার মানের পরিবর্তনের সাথে সাথে রুচি, পছন্দ ইত্যাদিতে পরিবর্তন হচ্ছে। প্রতিষ্ঠানটি এরূপ পরিবর্তনের সাথে তাল মিলিয়ে ভোক্তাদের সন্তুষ্ট করতে চায়। তাই এটি ফার্নিচারের স্টাইল ও ডিজাইনে পরিবর্তন আনে। উদ্দীপকের প্রতিষ্ঠানটি বিপণনের গতিশীল প্রক্রিয়া অনুসরণ করে। এতে ক্রেতাদের পরিবর্তিত চাহিদার সাথে মিল রেখে পণ্য উৎপাদন করা হয়। পণ্য উৎপাদনে ভোক্তাদের পরিবর্তিত রুচি, পছন্দ ও চাহিদা বিবেচনা করা হয়। এতে ভোক্তারা তাদের বর্তমান চাহিদা অনুযায়ী পণ্য ক্রয় ও ভোগ করতে পারে। ফলে ভোক্তারা সন্তুষ্ট হয়। এতে প্রতিষ্ঠানের বিক্রি ও মুনাফা বৃদ্ধি পায়। এর পাশাপাশি বর্তমান ক্রেতারা স্থায়ী ক্রেতায় পরিণত হয়। ফলে ব্যবসায়ে সফলতা আসে। সুতরাং, তার্জিন ফার্নিচারের পরিবর্তনের সাথে সাড়াদান কার্যক্রম প্রতিষ্ঠানের সফলতা বয়ে আনতে সহায়ক হবে।"
        }
      ]
    },
    {
      "number": "2",
      "uddipok": "সজিব ফুড লি. গাজীপুরের ভোগ্যপণ্য উৎপাদনকারী একটি স্বনামধন্য প্রতিষ্ঠান। ভোক্তাদের প্রয়োজন ও প্রত্যাশাকে গুরুত্ব দিয়ে প্রতিষ্ঠানটি পণ্যসামগ্রী উৎপাদন ও বিপণন করে। তাছাড়া গ্রাহকদের আনুগত্য ও স্থায়ী ক্রেতায় পরিণত করার লক্ষ্যে তাদের প্রয়োজন, রুচি ও পছন্দ অনুযায়ী পণ্য উন্নয়ন করে। ফলে প্রতিষ্ঠানটির পণ্যের চাহিদা বৃদ্ধির সাথে সাথে বাজার সম্প্রসারিত হচ্ছ। অন্যদিকে ভোক্তারাও প্রত্যাশিত পণ্য ভোগের সুযোগ পাচ্ছে। প্রতিষ্ঠানটি মাত্র ৩০ জন কর্মী নিয়ে যাত্রা শুরু করলেও বর্তমানে ২৫০ জন কর্মী এখানে কাজ করছে। সম্প্রতি প্রতিষ্ঠানটি নিজস্ব শো-রুমের মাধ্যমে সারাদেশে পণ্য বিপণনের লক্ষ্যে ২০০ জন কর্মী নিয়োগের সিদ্ধান্ত নিয়েছে।",
      "tag": "NIC 23,DIN.B 19",
      "sub_questions": [
        {
          "label": "ক",
          "question": "",
          "explanation": "কোনোকিছু থেকে নিজেকে বঞ্চিত মনে করার অনুভূতিই হলো প্রয়োজন ।"
        },
        {
          "label": "খ",
          "question": "",
          "explanation": "উৎপাদনকারীর কাছ থেকে পণ্যসামগ্রী ও সেবাকর্ম চূড়ান্ত ভোক্তার নিকট পৌছানোর কার্যাবলিকে বিপণন বলে । বিপণন হলো কতগুলো কাজের সমষ্টি যেমন : ক্রয়, বিক্রয়, পরিবহন, গুদামজাতকরণ, বিজ্ঞাপন ইত্যাদি । এসব কাজের দ্বারা পণ্যের চাহিদা সৃষ্টি হয়। তাই বলা যায়, বিপণনের দ্বারা চাহিদা সৃষ্টি হয়। আবার অনেক সময় পণ্য দরকার হয় না তখন পণ্য গুদামজাত করা হয়। পরবর্তীতে চাহিদা অনুযায়ী পণ্য যোগান দেয়। এভাবে বিপণন চাহিদা ও যোগানের মধ্যে সমন্বয়সাধন করে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সজিব ফুড লি.-এর সফলতায় বিপণনের ক্রমবিকাশের সম্পর্কযুক্ত বিপণন যুগের নির্দেশ করে। ১৯৯০ সালের পর সম্পর্কভিত্তিক বিপণন যুগ শুরু হয়। বর্তমানে নতুন ক্রেতা আকর্ষণ একটি গুরুত্বপূর্ণ কাজ হলেও সম্পর্কভিত্তিক বিপণনের গুরুত্ব দিন দনি বৃদ্ধি পাচ্ছে। এক্ষেত্রে ক্রেতাদের সাথে শক্তিশালী সম্পর্ক তৈরি করা হয়, ধরে রাখা ও উন্নয়ন করা হয়। বর্তমানে বহুজাতিক কোম্পানিগুলো ব্যাপকভাবে এ বিপণন কৌশল ব্যবহার করেছে।সজিব ফুড লি. একটি ভোগ্যপণ্য উৎপাদনকারী প্রতিষ্ঠান। তারা ভোক্তাদের প্রত্যাশা ও প্রয়োজনকে গুরুত্ব দিয়ে পণ্যসামগ্রী উৎপাদন ও বিপণন করে। তাছাড়া গ্রাহকদের আনুগত্য ও স্থায়ী ক্রেতায় পরিণত করার লক্ষ্যে তাদের প্রয়োজন, রুচি ও পছন্দ অনুযায়ী পণ্য উন্নয়ন করে। সম্পর্কভিত্তিক বিপণন যুগে ক্রেতা ধরে রাখা ও উন্নয়ন করা হয়। তাই বলা যায়, সজিব ফুড লি.-এর সফলতায় বিপণনের ক্রমবিকাশের সম্পর্কযুক্ত বিপণন যুগের নির্দেশ করে।"
        },
        {
          "label": "ঘ",
          "question": "",
          "explanation": "হ্যাঁ, বিপণন কর্মসংস্থান সৃষ্টিতে ও জীবনযাত্রার মান উন্নয়নে সহায়ক— উক্তিটি সঠিক। উৎপাদনকারীর কাছ থেকে ভোক্তার নিকট পণ্য পৌঁছানোর ক্ষেত্রে বিভিন্ন প্রতিষ্ঠান ও কার্যাবলি জড়িত থাকে যেমন: ডিলার, পাইকার, খুচরা ব্যবসায়ী ইত্যাদি। এসব কাজ সম্পাদনের জন্য প্রচুর লোকের প্রয়োজন হয় । তাছাড়া দক্ষ বিপণন ব্যবস্থা নতুন নতুন শিল্প গড়ে উঠতে সহায়তা করে এবং বর্তমান শিল্পকে সম্প্রসারিত করে। এসব শিল্পেও কাজ করানোর জন্য লোকের প্রয়োজন হয়। তাই বলা যায়, ] বিপণন কর্মসংস্থান সৃষ্টি করে । বিপণন ব্যবস্থা ভোক্তাদের প্রয়োজনীয় দ্রব্যসামগ্রী শুধু দেশের বিভিন্ন স্থান থেকেই নয়, প্রয়োজনে বিদেশে থেকেও সরবরাহ করে। আবার বৃহদায়তন উৎপাদনের ফলে পণ্যমূল্য হ্রাস পায় এতে ভোক্তার ক্রয়ক্ষমতা বৃদ্ধি পায়। তাছাড়া বিদেশে পণ্য রপ্তানির মাধ্যমে দেশের আয় বৃদ্ধি পায়। তাই বলা যায় বিপণন জীবনযাত্রার মানোন্নয়ন করে।উদ্দীপকের সজিব ফুড লি. মাত্র ৩০ জন কর্মী নিয়ে যাত্রা শুরু করলেও বর্তমানে ২৫০ জন কর্মী এখানে কাজ করছে। মূলত বিপণনের মাধ্যমে ব্যবসায় সম্প্রসারিত হওয়ায় অধিক কর্মসংস্থানের সুযোগ সৃষ্টি হয়েছে। তাছাড়া সজিব ফুড লি. মানসম্মত পণ্য উৎপাদন ও বিপণনের মাধ্যমে গ্রাহক সন্তুষ্টি অর্জনে সচেষ্ট। বিপণনের মাধ্যমে ক্রেতা বা ভোক্তার প্রয়োজন, রুচি, পছন্দ জানা যায় বিধায় সে অনুযায়ী পণ্য উৎপাদন করে ভোক্তা সন্তুষ্টি অর্জন করা সম্ভব হয়। মূলত মানুষের আয় বৃদ্ধি পেলে মানসম্মত পণ্য ব্যবহারে আগ্রহ বৃদ্ধি পায়। বিপণনের মাধ্যমে কর্মসংস্থান হয় এবং আয় বৃদ্ধি পায়। আর আয় বৃদ্ধি পেলে মানসম্মত পণ্য ব্যবহারের প্রয়োজন দেখা দেয়। তাই বলা যায়, “বিপণন কর্মসংস্থান সৃষ্টিতে ও জীবনযাত্রার মান উন্নয়নে সহায়ক”— উক্তিটি যথার্থ।"
        }
      ]
    },
    {
      "number": "3",
      "uddipok": "'আনন্দ বেকারি' দেশের বিভিন্ন এলাকা থেকে ময়দা, চিনি, দুধ, ডিম ও অন্যান্য বেকারি পণ্য উৎপাদনের সামগ্রী সংগ্রহ করে কেক, পাউরুটি, বিস্কুট ও অন্যান্য বেকারি পণ্য তৈরি করে। অতঃপর শহরের বিভিন্ন দোকানে এসব পণ্যসামগ্রী সরবরাহ করে। পণ্যের গুণগতমান উন্নত হওয়ায় তাদের বেকারি পণ্যের চাহিদা দিন দিন বৃদ্ধি পাচ্ছে। ক্রেতাদের আগ্রহের কথা বিবেচনা করে তারা বেশি মিষ্টি, সাধারণ মিষ্টি ও কম মিষ্টিসম্পন্ন পাউরুটি ও বিস্কুট তৈরি ও সরবরাহ করছে। বর্তমানে তাদের সাফল্য আকাশছোঁয়া।",
      "tag": "NIC 23",
      "sub_questions": [
        {
          "label": "ক",
          "question": "পরিবহন কী?",
          "explanation": "উৎপাদকের কাছ থেকে ক্রেতার কাছে পণ্য পৌছানোর মাধ্যমে স্থানগত উপযোগ সৃষ্টি করার ব্যবস্থাকে পরিবহন বলে।"
        },
        {
          "label": "খ",
          "question": "\"বিক্রয় বিপণনের সবচেয়ে গুরুত্বপূর্ণ কাজ\" ব্যাখ্যা করো।",
          "explanation": "অর্থের বিনিময়ে পণ্য বা সেবার মালিকানা ক্রেতার কাছে হস্তান্তরের প্রক্রিয়াকে বিক্রয় বলে। বিক্রয়ের উদ্দেশ্যে পণ্য বা সেবা উৎপাদন করা হয়। বিক্রয়ের মাধ্যমে মুনাফা অর্জন করা এবং প্রতিষ্ঠানের অন্যান্য কার্য গতিশীল রাখা সম্ভব হয়। প্রত্যাশামাফিক বিক্রি না হলে প্রতিষ্ঠানের যাবতীয় পরিকল্পনা ব্যর্থ হয়। বিপণন এবং এর সহায়ক কার্যাবলি পরিচালনা করতে যাবতীয় অর্থের যোগান পণ্য বিক্রি ছাড়া সম্ভব নয়। তাই বিক্রয়কে বিপণনের সর্বাধিক গুরুত্বপূর্ণ কাজ বলা হয়।"
        },
        {
          "label": "গ",
          "question": "উদ্দীপকে 'আনন্দ বেকারি' বেকারিসামগ্রী প্রস্তুত ও সরবরাহের মাধ্যমে বিপণনের কোন কোন কাজ সম্পাদন করে? ব্যাখ্যা করো ।",
          "explanation": "আনন্দ বেকারি' বেকারিসামগ্রী প্রস্তুত ও সরবরাহের মাধ্যমে বিপণনের কেনা-বেচা ও পরিবহন কাজগুলো সম্পাদন করে। পণ্য উৎপাদন করতে হলে কাঁচামাল কিনে পরিবহনের মাধ্যমে কারখানায় নিয়ে আসতে হয়। আবার, উৎপাদিত পণ্য ভোক্তার কাছে বিক্রি করা হয়। এক্ষেত্রে বিপণনকারী কেনা-বেচা, পরিবহন, গুদামজাতকরণ ইত্যাদি কাজ সম্পাদন করে থাকে। 'আনন্দ বেকারি' দেশের বিভিন্ন এলাকা থেকে ময়দা, চিনি, দুধ, ডিম ও অন্যান্য উপকরণ সংগ্রহ করে। এজন্য প্রতিষ্ঠানটিকে বিপণনের ক্রয় কাজটি করতে হয়েছে। উপকরণসমূহ কেনার পর প্রতিষ্ঠানে আনতে পরিবহনের ব্যবস্থা করতে হয়েছে। আবার, বেকারি পণ্য উৎপাদনের পর তা বিক্রি করতে হয়েছে। তাই বলা যায়, 'আনন্দ বেকারি' কেনা- বেচা ও পরিবহনের কাজগুলো সম্পাদন করে।"
        },
        {
          "label": "ঘ",
          "question": "\"আনন্দ বেকারির সাফল্যের পিছনে পর্যায়িতকরণ গুরুত্বপূর্ণ ভূমিকা পালন করছে\"- তুমি কি এ ব্যাপারে একমত? বিশ্লেষণ করো।",
          "explanation": "\"আনন্দ বেকারি\"-এর সাফল্যের পেছনে পর্যায়িতকরণ গুরুত্বপূর্ণ ভূমিকা পালন করছে- আমি এ উক্তিটির সাথে একমত। পূর্ব নির্ধারিত মানের ভিত্তিতে পণ্যকে বিভিন্ন শ্রেণিতে ভাগ করাকে পর্যায়িতকরণ বলে। পর্যায়িতকরণ ক্রেতাকে সহজে পণ্য বাছাই ও কিনতে সহায়তা করে। 'আনন্দ বেকারি' কেক, পাউরুটি, বিস্কুট ও অন্যান্য বেকারি পণ্য উৎপাদন করে। অতঃপর শহরের বিভিন্ন দোকানে এসব পণ্য সরবরাহ করা হয়। প্রতিষ্ঠানটি ক্রেতাদের আগ্রহের কথা বিবেচনা করে বেশি মিষ্টি, সাধারণ মিষ্টি ও কম মিষ্টিসম্পন্ন পাউরুটি ও বিস্কুট তৈরি ও সরবরাহ করে। বর্তমানে তাদের ব্যবসায়ের সাফল্য আকাশছোঁয়া। 'আনন্দ বেকারি' ত্রুটি ও বিস্কুট পর্যায়িতকরণ করায় ক্রেতারা চাহিদামাফিক পণ্য কিনতে পারছে। সকল ক্রেতার চাহিদা এক হয় না। কেউ মিষ্টি পছন্দ করে, তারা প্রতিষ্ঠানটির অতি মিষ্টি দিয়ে উৎপাদন করা পাউরুটি ও বিস্কুট কিনতে পারে। আবার যারা মিষ্টি তেমন পছন্দ করে না, তারা কম মিষ্টির বিস্কুট কেনে। অর্থাৎ, সকল ধরনের ক্রেতারা তাদের পছন্দমতো পণ্য ভোগের সুযোগ পাচ্ছে। এটি আনন্দ বেকারিকে সাফল্য এনে দিচ্ছে। তাই বলা যায়, আনন্দ বেকারির সাফল্যের মূল কারণ হলো পর্যায়িতকরণ।"
        }
      ]
    },
    {
      "number": "4",
      "uddipok": "জনাব মেহেরাব একজন আম ব্যবসায়ী। প্রাথমিকভাবে তিনি দেশের বিভিন্ন অঞ্চল থেকে কেমিক্যালমুক্ত আম সংগ্রহ করেন। কিন্তু তিনি তার প্রত্যাশিত বিক্রয় ও মুনাফা অর্জনে ব্যর্থ হন। তাই তিনি ক্রেতাদের অবহিত করার জন্য এলাকার কয়েকটি গুরুত্বপূর্ণ স্থানে ব্যানার টানানোর ব্যবস্থা গ্রহণ করেন। ফলে অল্প দিনের মধ্যে ক্রেতাদের কাছ থেকে কাঙ্ক্ষিত সাড়া পান এবং প্রচুর মুনাফা অর্জনে সক্ষম হন।",
      "tag": "NIC 23",
      "sub_questions": [
        {
          "label": "ক",
          "question": "বিক্রয়োত্তর সেবা কী?",
          "explanation": "পণ্য বিক্রয়ের পর নির্দিষ্ট সময় পর্যন্ত ক্রেতাকে যে সেবা দেওয়া হয় তাকে বিক্রয়োত্তর সেবা বলে।"
        },
        {
          "label": "খ",
          "question": "মোড়কিকরণ পণ্যের সঠিক মান সংরক্ষণে সহায়তা করে।\"- ব্যাখ্যা করো।",
          "explanation": "পণ্যের গুণগতমান রক্ষার মাধ্যমে মোড়কিকরণ পণ্যমান বাড়াতে সাহায্য করে। এমন কতগুলো পণ্য আছে যেগুলোর গুণগত মান অনেক ক্ষেত্রে মোড়কিকরণের ওপর নির্ভর করে। যেমন- চানাচুর, চিপস, প্রভৃতি সংরক্ষণ করতে বায়ুরোধী মোড়ক ব্যবহার হয়। এভাবে পণ্যের গুণগত মান বজায় রেখে মোড়কিকরণ পণ্যমান বাড়ায়।"
        },
        {
          "label": "গ",
          "question": "জনাব মেহেরাবের প্রাথমিক কার্যাবলির মাধ্যমে কোন ধরনের উপযোগ সৃষ্টি হয়? ব্যাখ্যা করো।",
          "explanation": "জনাব মেহরাবের প্রাথমিক কার্যাবলির মাধ্যমে স্বত্বগত উপযোগ সৃষ্টি হয়। পণ্য কেনা-বেচার মাধ্যমে পণ্যের স্বত্বগত উপযোগ সৃষ্টি হয়। পণ্য কিনলে ক্রেতা পণ্যের স্বত্ব বা মালিকানা অর্জন করে। আর বিক্রি করলে বিক্রেতা ক্রেতার কাছে মালিকানাস্বত্ব হস্তান্তর করে। জনাব মেহরাব একজন আম ব্যবসায়ী। তিনি প্রাথমিকভাবে দেশের বিভিন্ন অঞ্চল থেকে আম কেনেন। এর মাধ্যমে তিনি সেসব আমের মালিকানাস্বত্ব পান। আবার বিক্রি করার মাধ্যমে তিনি আমের মালিকানা ক্রেতাদের কাছে হস্তান্তর করেন। অর্থাৎ, উভয় কাজের মাধ্যমেই আমের মালিকানা পরিবর্তিত হচ্ছে। এ বৈশিষ্ট্যগুলোর আলোকে বলা যায়, জনাব মেহরাবের প্রাথমিক কার্যাবলির মাধ্যমে স্বত্বগত উপযোগ সৃষ্টি হয়।"
        },
        {
          "label": "ঘ",
          "question": "কাঙ্ক্ষিত মুনাফা অর্জনের উদ্দেশ্যে জনাব মেহেরাব কর্তৃক গৃহীত বিপণন কার্যাবলির যৌক্তিকতা বিশ্লেষণ করো।",
          "explanation": "কাঙ্ক্ষিত মুনাফা অর্জনের উদ্দেশ্যে জনাব মেহরাবের পণ্যের বিজ্ঞাপন দেওয়া অত্যন্ত যৌক্তিক বলে আমি মনে করি। বিজ্ঞাপনের মাধ্যমে পণ্য সম্পর্কিত তথ্য ক্রেতাদেরকে জানানো হয়। এটি পণ্যের বিক্রি বাড়াতে সহায়তা করে। আর এটি একটি অর্থপ্রদত্ত নৈর্ব্যক্তিক মাধ্যম। এটি তথ্যগত উপযোগ সৃষ্টি করে। জনাব মেহরাব একজন আম ব্যবসায়ী। প্রাথমিকভাবে তিনি দেশের বিভিন্ন অঞ্চল থেকে কেমিক্যালমুক্ত আম সংগ্রহ করেন। কিন্তু প্রত্যাশিত বিক্রি ও মুনাফা অর্জনে ব্যর্থ হন। তাই তিনি ক্রেতাদের পণ্য সম্পর্কে জানাতে কয়েকটি গুরুত্বপূর্ণ স্থানে ব্যানার টাঙানোর ব্যবস্থা করেন। এতে অল্প দিনের মধ্যে তিনি ক্রেতাদের সাড়া পান এবং প্রচুর মুনাফা অর্জনে সক্ষম হন। জনাব মেহরাবের শহরের বিভিন্ন স্থানে ব্যানার টাঙানো বিজ্ঞাপনের অংশ। এর মাধ্যমে রাস্তায় চলাচলকৃত ক্রেতাসাধারণ তার পণ্য সম্পর্কে জানতে পেরেছে। তারা জনাব মেহরাবের পণ্যের গুণগত মান সম্পর্কে নিশ্চিত হয়েছে। তাছাড়া ক্রেতারা এটিও জানতে পেরেছে যে, তার বিক্রিত আমগুলো কেমিক্যালমুক্ত। ফলে তারা আম কিনতে আগ্রহী হয়েছে। আর এভাবেই তার বিক্রি ও মুনাফা প্রচুর পরিমাণে বেড়েছে। এসব কারণে আমি মনে করি, কাঙ্ক্ষিত মুনাফা অর্জনের উদ্দেশ্যে জনাব মেহরাবের নেওয়া বিজ্ঞাপন কার্যাবলি অত্যন্ত যৌক্তিক।"
        }
      ]
    },
    {
      "number": "5",
      "uddipok": "মিসেস লাকী পারিবারিক ব্যবহারের জন্য 'কনকর্ড' কোম্পানির শো-রুম থেকে 'সাফ' ব্র্যান্ডের একটি ওয়াশিং মেশিন ও টিভি ২ বছরের কিস্তিতে কেনেন। উক্ত প্রতিষ্ঠানটি তাদের বিপণনকৃত পণ্যের জন্য ভোক্তাদেরকে নগদে ক্রয়ের ক্ষেত্রে ১২% ডিসকাউন্ট প্রদান করে থাকে। আবার কোনো গ্রাহক ৬ মাসের মধ্যে মূল্য পরিশোধ করলে তার ওপর অতিরিক্ত কোনো চার্জ গ্রহণ করে না। এসব কারণে অনেক গ্রাহকই এখন উত্ত প্রতিষ্ঠানের শোরুম থেকে পণ্য কিনতে আগ্রহী হচ্ছে।",
      "tag": "NIC 23,GEC 23",
      "sub_questions": [
        {
          "label": "ক",
          "question": "প্রাতিষ্ঠানিক বাজার কী?",
          "explanation": "অব্যবসায়ী অথবা অমুনাফাভোগী প্রতিষ্ঠানগুলোর সমন্বয়ে গঠিত বাজারকে প্রাতিষ্ঠানিক বাজার বলে। উদাহরণ- মসজিদ, মন্দির, দাতব্য প্রতিষ্ঠান প্রভৃতি।"
        },
        {
          "label": "খ",
          "question": "\"ভোক্তা 'বাজারের আয়তন খুবই ব্যাপক\"- ব্যাখ্যা করো।",
          "explanation": "যে সকল ক্রেতা ব্যক্তিগত এবং পারিবারিক ভোগের জন্য পণ্য বা সেবাসামগ্রী কেনে তাদের নিয়ে গঠিত বাজারকে ভোক্তা বাজার বলে। ভোক্তা বাজারে ভোগ্য পণ্যের বিক্রয় সমারোহ ঘটে প্রতিনিয়তই। বিশ্বের প্রত্যেক মানুষ তার ব্যক্তিগত ও পরিবারের সদস্যদের ভোগের জন্য পণ্য কেনেন। অর্থাৎ বিশ্বের সব জায়গায় ভোক্তারা অবস্থান করেন এবং তারা ভোগ বা ব্যবহারের জন্য পণ্য কেনেন। সারা বিশ্বে ভোগ্য পণ্যের ক্রেতারা ছড়িয়ে ছিটিয়ে থাকায় বলাই যায়, ভোক্তা বাজারের আয়তন খুবই ব্যাপক।"
        },
        {
          "label": "গ",
          "question": "মিসেস লাকী কোন বাজারের অন্তর্ভুক্ত? ব্যাখ্যা করো।",
          "explanation": "মিসেস লাকী ভোক্তা বাজারের অন্তর্ভুক্ত। যারা ব্যক্তিগত বা পারিবারিক ভোগের জন্য পণ্য বা সেবা কেনেন, তাদের নিয়ে গঠিত বাজারই হলো ভোক্তা বাজার। এ বাজারের ক্রেতার সংখ্যা বেশি। এরা সাধারণত বিস্তীর্ণ এলাকায় ছড়িয়ে ছিটিয়ে থাকে। মিসেস লাকী 'কনকর্ড' প্রতিষ্ঠানের শোরুম থেকে 'সার্ফ' ব্রান্ডের একটি ওয়াশিং মেশিন ও একটি টিভি কিনেছেন। তিনি এগুলো পুনরায় বিক্রি বা ব্যবহার করে অর্থ উপার্জন করার উদ্দেশ্যে কেনেন নি। ব্যক্তিগত ও পারিবারিক ব্যবহারের জন্য তিনি এগুলো কিনেছেন। তিনি এটি ব্যবহার করে উপযোগ নিঃশেষ করবেন। আর ভোক্তা বাজারের সদস্যরা ভোগ বা ব্যবহারের জন্য পণ্য কেনে। তাই বৈশিষ্ট্য বিবেচনায় বলা যায়, মিসেস লাকী ভোক্তা বাজারের অন্তর্ভুক্ত।"
        },
        {
          "label": "ঘ",
          "question": "'কনকর্ড' প্রতিষ্ঠানটি সাফল্য অর্জনের ক্ষেত্রে বিপণন মিশ্রণের যে উপাদানের ওপর গুরুত্বারোপ করেছে তার যৌক্তিকতা আলোচনা করো ।",
          "explanation": "'কনকর্ড' প্রতিষ্ঠানটি সাফল্য অর্জনের ক্ষেত্রে বিপণন মিশ্রণের মূল্য উপাদানটিকে গুরুত্ব দিয়েছে, যা যৌক্তিক। যেকোনো পণ্য কেনার জন্য ভোক্তা বা ক্রেতাকে মূল্য পরিশোধ করতে হয়। বিপণন মিশ্রণের উল্লেখযোগ্য উপাদান হলো মূল্য। আর সঠিক মূল্য নির্ধারণের ওপর প্রতিষ্ঠানের সফলতা নির্ভর করে। 'কনকর্ড' কোম্পানি তাদের বিপণনকৃত পণ্যের জন্য ভোক্তাদের নগদে কেনার ক্ষেত্রে ১২% ডিসকাউন্ট দিয়ে থাকে। আবার কোনো গ্রাহক ৬ মাসের মধ্যে মূল্য পরিশোধ করলে তার ওপর অতিরিক্ত কোনো চার্জ নেওয়া হয় না। এতে গ্রাহকরা তাদের শোরুম থেকে পণ্য কিনতে আগ্রহী হচ্ছে। 'কনকর্ড' প্রতিষ্ঠানটি মিসেস লাকীকে কিস্তিতে মূল্য পরিশোধের সুবিধা দিয়েছে। অর্থাৎ, তারা মূল্য পরিশোধে নমনীয়তা রেখেছে। নগদে কিনলে প্রতিষ্ঠানটি ক্রেতাদের ১২% ডিসকাউন্ট দেয়। আবার, ৬ মাসের মধ্যে মূল্য পরিশোধ করলে কোনো চার্জ নেয় না। এখানে মূল্য উপাদানকে গুরুত্ব দেওয়া হয়েছে। এসব কারণেই গ্রাহকরা প্রতিষ্ঠানটির পণ্য কিনছে। ফলে প্রতিষ্ঠানটির সুনাম বাড়ছে। আর মূল্য পরিশোধের সুবিধা না দিলে পণ্য বিক্রি তেমন বাড়ত না। তাই বলা যায়, 'কনকর্ড' কোম্পানির সাফল্যের ক্ষেত্রে 'মূল্য' উপাদানটিকে গুরুত্ব দেওয়া যৌক্তিক হয়েছে।"
        }
      ]
    },
    {
      "number": "6",
      "uddipok": "মাসুদ রাজশাহী শহরের সাহেব বাজারে 'নন্দিনী' নামে একটি দেশীয় তৈরি পোশাকের দোকান পরিচালনা করেন। তার দোকানের মালামাল উন্নতমানের এবং দাম তুলনামূলক কম। তাই সবসময় ক্রেতাদের ভীড় লেগেই থাকে। কয়েক বছরের অভিজ্ঞতায় তিনি বুঝতে পারেন যে, দোকানে সকল বয়সী ক্রেতাদের আগমন হলেও মূলত শিশু ও মহিলাদের পোশাক বেশি বিক্রি হয়। সম্প্রতি পাশাপাশি কয়েকটি দোকান চালু হওয়ায় তার দোকানে বিক্রির পরিমাণ কমে যায়। তিনি লোকসানের সম্মুখীন হন। ফলে বাংলা নববর্ষের কথা মাথায় রেখে তিনি লাল পেড়ে শাড়ি, খদ্দরের পাঞ্জাবি, ফতুয়া ও ঢাকঢোল ছাপানো শিশুদের গেঞ্জি বিক্রির সিদ্ধান্ত নেন।",
      "tag": "NIC 23,BAFSC 23",
      "sub_questions": [
        {
          "label": "ক",
          "question": "মূল্য কী?",
          "explanation": "নির্দিষ্ট পরিমাণ পণ্য বা সেবা অর্জনের জন্য ক্রেতা যে পরিমাণ অর্থ ব্যয় করে তাকে ঐ পণ্যের মূল্য বলে।"
        },
        {
          "label": "খ",
          "question": "বাজার বিভক্তিকরণের বিবেচ্য বিষয়গুলো লেখো।",
          "explanation": "সমজাতীয় পণ্যের বৈশিষ্ট্যের ভিত্তিতে সামগ্রিক বাজারকে ছোট ছোট উপবাজারে ভাগ করাই হলো বাজার বিভক্তিকরণ। একটি বাজারকে বিভিন্ন ভাগে ভাগ করা যায়। তবে সব বিভক্তিকরণ ফলপ্রসূ হয় না। রাজার বিভক্তিকরণ প্রক্রিয়াটি পদ্ধতিগত, আধুনিক এবং কিছু যুক্তিসংগত শর্তাবলির ওপর প্রতিষ্ঠিত হওয়া উচিত। এক্ষেত্রে বিবেচ্য বিষয়গুলো হলো- ১. পরিমাপযোগ্যতা; ২. প্রবেশযোগ্যতা, ৩. পর্যাপ্ততা; ৪. পৃথকীকরণ এবং ৫. কার্যোপযোগিতা। এগুলো বাজার বিভক্তিকরণের আবশ্যকীয় শর্ত।"
        },
        {
          "label": "গ",
          "question": "'নন্দিনী' বাজার বিভক্তিকরণের কোন 'ভিত্তির কোন চলক ব্যবহার করেছে? ব্যাখ্যা করো।",
          "explanation": "‘নন্দিনী' বাজার বিভক্তিকরণের জনসংখ্যাবিষয়ক ভিত্তির বয়স চলকটি ব্যবহার করেছে। জনসাধারণের বৈশিষ্ট্য তথা ক্রয় আচরণের ভিত্তিতে বাজারকে বিভক্ত করাই হলো জনসংখ্যাবিষয়ক বিভক্তিকরণ। সাধারণত বয়স, লিঙ্গ, আয়, প্রভৃতির ভিত্তিতে এটি করা হয়ে থাকে। উদ্দীপকে মাসুদের রাজশাহী শহরের সাহেব বাজারে 'নন্দিনী' নামে একটি দোকান আছে। সেখানে তিনি দেশীয় তৈরি পোশাক বিক্রি করেন। এ কাজে তার কয়েক বছরের অভিজ্ঞতা আছে। তিনি দোকানে সব বয়সী ক্রেতাদের পোশাক রাখেন। তবে অভিজ্ঞতা থেকে তিনি বুঝতে পারেন। মূলত শিশু ও মহিলাদের পোশাক বেশি বিক্রি হয়। এজন্য পরবর্তীতে তিনি শিশুদের পোশাক তৈরিতে প্রাধান্য দেন। এখানে শিশু বলতে বয়সভিত্তিক বিভক্তিকরণকে বোঝানো হয়েছে। সুতরাং, 'নন্দিনী' প্রতিষ্ঠানটি জনসংখ্যাবিষয়ক ভিত্তির বয়স চলকটি ব্যবহার করেছে।"
        },
        {
          "label": "ঘ",
          "question": "সংকট মোকাবিলায় মাসুদের নেওয়া কৌশলের যথার্থতা বাজার বিভক্তিকরণের ভিত্তির আলোকে বর্ণনা করো।",
          "explanation": "সংকট মোকাবিলায় মাসুদের আচরণিক বাজার বিভক্তিকরণের 'উপলক্ষ' চলকটি ব্যবহার অত্যন্ত যথার্থ কৌশল বলে আমি মনে করি। বিশেষ কোনো দিন বা সময়কে কেন্দ্র করে বাজারকে বিভক্ত করাই হলো উপলক্ষ চলকের মূল উদ্দেশ্য। যেমন: ঈদ উপলক্ষে পাঞ্জাবি, টুপি বিক্রি করা। এর মাধ্যমে বিক্রি বাড়ানো সম্ভব হয়। উদ্দীপকের মাসুদ 'নন্দিনী' নামে একটি দেশীয় তৈরি পোশাকের দোকানের মালিক। সম্প্রতি তার দোকানের পাশে নতুন কিছু দোকান চালু হয়েছে। এতে তিনি লোকসানের সম্মুখীন হন। এখন তিনি বাংলা নববর্ষের কথা মাথায় রেখে বিভিন্ন ধরনের কাপড় বিক্রির সিদ্ধান্ত নিয়েছেন। মাসুদ পণ্য বিক্রির ক্ষেত্রে বাঙালি সংস্কৃতির সাথে সামঞ্জস্যপূর্ণ পোশাক বিপণনের সিদ্ধান্ত নেন। 'এক্ষেত্রে নববর্ষ হলো একটি উৎসব। আর একে কেন্দ্র করে পণ্যের বাজারকে বিভক্ত করা হলো উপলক্ষ চলকের অন্তর্ভুক্ত। এটি অনুযায়ী পণ্য বাজার ভাগ করে পণ্য বিক্রি করলে ক্রেতাদের আকর্ষণ করা সহজ হবে। ফলে বিক্রি বাড়বে। এভাবে তিনি তার দোকানের পাশে স্থাপিত অন্যান্য প্রতিযোগিদের থেকে এগিয়ে থাকতে পারবেন। অর্থাৎ, তার সংকট মোকাবিলা সহজ হবে। সুতরাং, মাসুদের আচরণিক বাজার বিভক্তিকরণের 'উপলক্ষ' চলকটি ব্যবহার অত্যন্ত যথার্থ।"
        }
      ]
    },
    {
      "number": "7",
      "uddipok": "'স্মার্ট টেকনোলজি লি.' পেনড্রাইভ উৎপাদন করে। উক্ত পেনড্রাইভের মোট স্থায়ী ব্যয় ৮,০০,০০০ টাকা, প্রতিটি পেন ড্রাইভের পরিবর্তনশীল ব্যয় ২০ টাকা। উক্ত প্রতিষ্ঠানের ব্যবস্থাপনা কর্তৃপক্ষ পেনড্রাইভ বিক্রির লক্ষ্যমাত্রা ধার্য করেছে ৪০,০০০টি। এজন্য উক্ত প্রতিষ্ঠানের ব্যবস্থাপক ২০,০০,০০০ টাকা বিনিয়োগ করেন এবং বিক্রির ওপর টার্গেট মুনাফা ১০% ধার্য করে পেনড্রাইভের মূল্য নির্ধারণ করে।",
      "tag": "NIC 23",
      "sub_questions": [
        {
          "label": "ক",
          "question": "বিপণন পণ্য কী?",
          "explanation": "ক্রেতার চাহিদা ও অভাব পূরণের মাধ্যমে ক্রেতা সন্তুষ্টি অর্জনের জন্য বাজারে যেসব পণ্য উপস্থাপন করা হয় তাকে বিপণন পণ্য বলা হয়।"
        },
        {
          "label": "খ",
          "question": "পরিমাণ বাট্টা উদাহরণসহ ব্যাখ্যা করো।",
          "explanation": "পণ্য কেনার পরিমাণের ওপর যে বাট্টা দেওয়া হয় তাই পরিমাণ বাট্টা। পণ্য বেশি বা কম কেনার ওপর পরিমাণ বাট্টা নির্ভরশীল। এর মাধ্যমে ক্রেতাদের বেশি পণ্য কিনতে উৎসাহিত করা হয়। যেমন- ২০,০০০ টাকার পণ্যের ওপর ৫% এবং ৩০,০০০ টাকার পণ্যের ওপর ১০% বাট্টা দেওয়া হলে তা পরিমাণ বাট্টা।"
        },
        {
          "label": "গ",
          "question": "প্রতিটি পেনড্রাইভের বিক্রয়মূল্য নির্ণয় করো।",
          "explanation": "কোনো পণ্য বা সেবা দেওয়ার জন্য বিক্রেতা ক্রেতার কাছ থেকে যে অর্থ আদায় করে সেটিই ঐ পণ্য বা সেবাটির বিক্রয়মূল্য। পণ্য বা সেবার মোট উৎপাদন ব্যয়ের সাথে প্রত্যাশিত মুনাফা যোগ করে প্রতিষ্ঠানটি বিক্রয়মূল্য নির্ধারণ করে। স্মার্ট টেকনোলজি লি. একটি পেনড্রাইভ উৎপাদনকারী প্রতিষ্ঠান। এ প্রতিষ্ঠানটির পরিবর্তনশীল ব্যয়= ২০ টাকা (এককপ্রতি) মোট স্থায়ী ব্যয় = ৮,০০,০০০ টাকা মোট প্রত্যাশিত বিক্রির পরিমাণ ৪০,০০০ একক মোট বিনিয়োগের পরিমাণ= ২০,০০,০০০ টাকা এবং বিক্রির উপর মুনাফার হার = ১০% ∴ \\therefore ∴ প্রতিষ্ঠানটির এককপ্রতি উৎপাদন ব্যয় = এককপ্রতি পরিবর্তনশীল ব্যয় + ( মোট স্থায়ী ব্যয়  ( টাকা ) মোট বিক্রির পরিমাণ  ( একক ) \\frac{\\left(মোট\\ স্থায়ী\\ ব্যয়\\ (টাকা\\right)}{মোট\\ বিক্রির\\ পরিমাণ\\ (একক)} মোট   বিক্রির   পরিমাণ   ( একক ) ( মোট   স্থায়ী   ব্যয়   ( টাকা ) ​ = ২০+ ৮ , ০০ , ০০০ ৪০ , ০০০ \\frac{৮,০০,০০০}{৪০,০০০} ৪০ , ০০০ ৮ , ০০ , ০০০ ​ টাকা =২০+২০ টাকা =৪০ টাকা এখন' প্রতিষ্ঠানটির উৎপাদিত পণ্যের এককপ্রতি বিক্রয়মূল্য নিচের সূত্রটির সাহায্যে বের করা সম্ভব। এককপ্রতি বিক্রয়মূল্য =এককপ্রতি উৎপাদন ব্যয়+ প্রত্যাশিত মুনাাফা বিনিয়োগকৃত মূলধন প্রত্যাশিত বিক্রির পরিমাণ \\frac{প্রত্যাশিত\\ মুনাাফা\\ বিনিয়োগকৃত\\ মূলধন}{প্রত্যাশিত\\ বিক্রির\\ পরিমাণ} প্রত্যাশিত   বিক্রির   পরিমাণ প্রত্যাশিত   মুনাাফা   বিনিয়োগকৃত   মূলধন ​ =৪০+ ০ . ১০ × ২০ , ০০ , ০০০ ৪০ , ০০০ \\frac{০.১০\\times২০,০০,০০০}{৪০,০০০} ৪০ , ০০০ ০ . ১০ × ২০ , ০০ , ০০০ ​ =৪০+৫ টাকা =৪৫ টাকা ∴ \\therefore ∴ স্মার্ট টেকনোলজি লি.-এর এককপ্রতি পেনড্রাইভের বিক্রয়মূল্য ৪৫ টাকা।"
        },
        {
          "label": "ঘ",
          "question": "উদ্দীপকে উল্লিখিত তথ্যের ভিত্তিতে পেনড্রাইভের ভারসাম্য বিন্দু নির্ণয়পূর্বক তোমার মতামত ব্যক্ত করো।",
          "explanation": "ভারসাম্য বিন্দু হলো এমন একটি অবস্থা যেখানে প্রতিষ্ঠানের মোট আয় ও ব্যয় সমান হয়। এ বিন্দুর থেকে পণ্য বিক্রির পরিমাণ কম হলে প্রতিষ্ঠানের লোকসান হবে। অন্যদিকে, এর থেকে পণ্য বিক্রির পরিমাণ বেশি হলে মুনাফা অর্জিত হবে। এখানে স্মার্ট টেকনোলজি লি.-এর মোট স্থায়ী ব্যয় = ৮,০০,০০০ টাকা এককপ্রতি বিক্রয়মূল্য = ৪৫ টাকা (গ থেকে পাওয়া) এককপ্রতি পরিবর্তনশীল ব্যয় = ২০ টাকা ∴ \\therefore ∴ প্রতিষ্ঠানটির ভারসাম্য বিন্দু = মোট স্থায়ী ব্যয় এককপ্রতি বিক্রয়মূল্য − এককপ্রতি পরিবর্তনশীল ব্যয় \\frac{মোট\\ স্থায়ী\\ ব্যয়}{এককপ্রতি\\ বিক্রয়মূল্য-এককপ্রতি\\ পরিবর্তনশীল\\ ব্যয়} এককপ্রতি   বিক্রয়মূল্য − এককপ্রতি   পরিবর্তনশীল   ব্যয় মোট   স্থায়ী   ব্যয় ​ = ৮ , ০০ , ০০০ ৪৫ − ২০ \\frac{৮,০০,০০০}{৪৫-২০} ৪৫ − ২০ ৮ , ০০ , ০০০ ​ একক = ৮ , ০০ , ০০০ ২৫ \\frac{৮,০০,০০০}{২৫} ২৫ ৮ , ০০ , ০০০ ​ একক = ৩২,০০০ একক স্মার্ট টেকনোলজি লি.-এর ভারসাম্য বিন্দু হচ্ছে ৩২,০০০ একক। অর্থাৎ প্রতিষ্ঠানটির পেনড্রাইভ বিক্রি যদি ৩২,০০০ এককের কম হয়, তবে লোকসান হবে। আর যদি মুনাফা অর্জন করতে চায় তাহলে প্রতিষ্ঠানটিকে ৩২,০০০ এককের বেশি পেনড্রাইভ বিক্রি করতে হবে।"
        }
      ]
    },
    {
      "number": "8",
      "uddipok": "ইরা গ্রুপ অব কোম্পানিজ এ দেশের স্বনামধন্য একটি প্রতিষ্ঠান। তারা সবসময় গবেষণা করে ক্রেতাদের জন্য প্রয়োজনীয় পণ্য তৈরি করে। অনেক গবেষণার পর ইরা গ্রুপ একটি নতুন পণ্য বাজারে ছেড়েছে। পণ্যটি বাজারে প্রবেশের পর আস্তে আস্তে বিক্রি হচ্ছে এবং ক্রমান্বয়ে বিক্রি বাড়ছে। বর্তমানে পণ্যটি এমন একটি স্তরে অবস্থান করছে যেখান থেকে পণ্যটির বিক্রি দ্রুত বাড়ছে, মুনাফাও হচ্ছে।",
      "tag": "NIC 23",
      "sub_questions": [
        {
          "label": "ক",
          "question": "রেফারেন্স মূল্য কী?",
          "explanation": "ক্রেতারা কোনো একটি নিদিষ্ট পণ্য দেখলে তারা সেই পণ্যের যে মূল্য হতে পারে বলে ধারণা করে তাকে রেফারেন্স মূল্য বলে।"
        },
        {
          "label": "খ",
          "question": "কেন মূল্য নির্ধারণ করা হয়? ব্যাখ্যা করো।",
          "explanation": "প্রাতিষ্ঠানিক উদ্দেশ্য অর্জনের মাধ্যমে বিপণন কার্যক্রম গতিশীল করতে মূল্য নির্ধারণ করতে হয়। পণ্য বা সেবা উৎপাদনের মূল উদ্দেশ্য হলো তা বিক্রি করার মাধ্যমে মুনাফা অর্জন করা। মূল্য নির্ধারণের মাধ্যমে মুনাফার গতি প্রকৃতি জানা যায়। তাছাড়া প্রতিযোগিতায় টিকে থাকা, পণ্যমানে নেতৃত্ব দেওয়া, নগদ প্রবাহ নিশ্চিত করা, বিনিয়োগ তুলে নেওয়ার জন্য মূল্য নির্ধারণ করা গুরুত্বপূর্ণ।"
        },
        {
          "label": "গ",
          "question": "বর্তমানে উদ্দীপকের পণ্যটি পণ্যের জীবনচক্রের কোন স্তরে অবস্থান করছে? ব্যাখ্যা করো।",
          "explanation": "বর্তমানে পণ্যটি জীবনচক্রের প্রবৃদ্ধি পর্যায়ে আছে। পণ্যের জীবনচক্রের যে স্তরে বিক্রি ও মুনাফার পরিমাণ দ্রুতগতিতে বাড়তে থাকে, তাকে প্রবৃদ্ধি স্তর বলে। এ স্তরে পণ্যটির বাজারে বেশ পরিচিতি থাকে। আবার সুনাম বাড়তে থাকে বলে বিক্রির পরিমাণ স্বাভাবিক কারণে এ স্তরে বাড়ে। 'ইরা গ্রুপ অব কোম্পানিজ' এদেশের স্বনামধন্য একটি প্রতিষ্ঠান। তারা সবসময় বাজার গবেষণা করে ক্রেতাদের জন্য প্রয়োজনীয় পণ্য তৈরি করে। এটি পণ্য উন্নয়ন স্তরের কাজ। আবার অনেক গবেষণার পর প্রতিষ্ঠানটি নতুন একটি পণ্য বাজারে ছেড়েছে। এটি সূচনা স্তরের বৈশিষ্ট্য। উপরন্তু, পণ্যটি বাজারে প্রবেশের পর আস্তে আস্তে বিক্রি বাড়ছে। এটিও সূচনা স্তরের বৈশিষ্ট্য। বর্তমানে পণ্যটির বিক্রি দ্রুত বাড়ছে এবং মুনাফা হচ্ছে। এটি প্রবৃদ্ধি স্তরের বৈশিষ্ট্য। তাই বলা যায়, বর্তমানে পণ্যটি জীবনচক্রের প্রবৃদ্ধি পর্যায়ে আছে।"
        },
        {
          "label": "ঘ",
          "question": "\"গবেষণার ফলেই পণ্যটি বাজারে বেশ সমাদৃত হয়েছে\"- তুমি কি একমত? ব্যাখ্যা করো।",
          "explanation": "গবেষণার ফলেই পণ্যটি বাজারে বেশ সমাদৃত হয়েছে\" বক্তব্যের সাথে আমি একমত। গবেষণার মাধ্যমে ক্রেতার চাহিদা, বাজারের অবস্থা, প্রতিযোগীদের শক্তি ও দূর্বলতা প্রভৃতি সম্পর্কে জানা যায়। এতে যথাযথ পদক্ষেপ নিয়ে ঝুঁকি কমানো যায়। এভাবে মুনাফা বাড়ানো যায়। তাই ছোট-বড় সব প্রতিষ্ঠানই বাজার গবেষণায় গুরুত্ব দেয়। 'ইরা গ্রুপ অব কোম্পানি' একটি স্বনামধন্য প্রতিষ্ঠান। তারা সবসময় বাজার গবেষণা করে এবং প্রয়োজনীয় পণ্য উৎপাদন করে। অনেক গবেষণার পর এবার প্রতিষ্ঠানটি একটি নতুন পণ্য বাজারে ছেড়েছে। ফলে ধীরে ধীরে এর বিক্রি বাড়ছে। প্রতিষ্ঠানটি বাজার গবেষণার মাধ্যমে ক্রেতার চাহিদা, রুচি, পছন্দ সম্পর্কে ধারণা নিয়েছে। আবার প্রতিযোগীদের এমন পণ্য বাজারে আছে কি না, না থাকলে আনার সম্ভাবনা আছে কি না তা জেনেছে। পাশাপাশি পণ্যটি বাজারে প্রবেশের পর ভোক্তা সেটি ভোগ করবে কিনা এসবও গবেষণার মাধ্যমে জেনেছে। তারপর সব ইতিবাচক মনে হলে পণ্যটি বাজারে ছেড়েছে। এতে তাদের পণ্য অবিক্রীত থাকছে না। বরং বিক্রি ধীরে ধীরে বেড়ে মুনাফার পরিমাণ বাড়ছে। সকলের কাছে পণ্যটি সমাদৃত হয়েছে।. আর এসব সম্ভর হয়েছে বাজার গবেষণার মাধ্যমে।"
        }
      ]
    },
    {
      "number": "9",
      "uddipok": "জনাব আজাদ একজন ঘড়ি ব্যবসায়ী। ঢাকার গুলশানে তার শোরুমটি অবস্থিত। তিনি সুইজারল্যান্ড থেকে উচ্চ গুণগত মানসম্পন্ন ও প্রযুক্তিগতভাবে উন্নত ঘড়ি আমদানি করেন। তার টার্গেট ক্রেতারা পণ্যকে কীভাবে উপলব্ধি করে তার ওপর নির্ভর করে তিনি ঘড়ির মূল্য নির্ধারণ করেন। ফলে তার শোরুমের ঘড়ির মূল্য অনেক বেশি হওয়া সত্ত্বেও তিনি কাঙ্ক্ষিত মুনাফা অর্জনে সক্ষম হয়েছেন।",
      "tag": "NIC 23,GEC 23",
      "sub_questions": [
        {
          "label": "ক",
          "question": "FOB মূল্য কী?",
          "explanation": "পণ্য উৎপাদনের স্থান থেকে গন্তব্যে পৌঁছানো পর্যন্ত যাবতীয় খরচ ক্রেতা বহন করে যে মূল্য নির্ধারণ করে তাকে FOB মূল্য বলে।"
        },
        {
          "label": "খ",
          "question": "মূল্য নির্ধারণে প্রভাব বিস্তারকারী বাহ্যিক উপাদানগুলো ব্যাখ্যা করো।",
          "explanation": "মূল্য নির্ধারণে প্রভাববিস্তারকারী বাহ্যিক উপাদানগুলে হলো বাজার লও চাহিদার প্রকৃতি, প্রতিযোগিতা, পরিবেশগত উপাদান ও সামাজিক বিষয়। পণ্যের চাহিদা ও বাজার প্রকৃতি বিবেচনায় মূল্য নির্ধারণ করা হয়। আর প্রতিযোগিতা উপাদানে প্রতিযোগীদের সাথে তাল মিলিয়ে মূল্য ধার্য করা হয়। তাছাড়া পরিবেশগত ও সামাজিক বিষয় মাথায় রেখে পণ্যের মূল্য নির্ধারণ করা হয়।"
        },
        {
          "label": "গ",
          "question": "উদ্দীপকে উল্লিখিত পণ্যটি কোন ধরনের ভোগ্য পণ্য? ব্যাখ্যা করো।",
          "explanation": "উদ্দীপকে উল্লিখিত পণ্যটি হলো ভোগ্য পণ্যের অন্তর্ভুক্ত বিশিষ্ট পণ্য। এ ধরনের পণ্য বিশেষ এবং স্বতন্ত্র বৈশিষ্ট্যসম্পন্ন হয়ে থাকে। আবার এগুলো সাধারণত উন্নতমানের এবং উচ্চ প্রযুক্তিসম্পন্ন হয়। এগুলোকে সহজে আলাদা করা যায় এবং দামও বেশি হয়ে থাকে। যেমন; রোলেক্স। ঘড়ি, ল্যাপটপ, ডিএসএলআর ক্যামেরা প্রভৃতি। জনাব আজাদ একজন ঘড়ি ব্যবসায়ী। তার শোরুম ঢাকার গুলশানে অবস্থিত। তিনি সুইজারল্যান্ড থেকে ঘড়ি আমদানি করে তার শোরুমে বিক্রি করেন। এ ঘড়িগুলো সাধারণত উন্নতমানের ও আধুনিক প্রযুক্তিসম্পন্ন হয়ে থাকে। আবার এগুলোকে বাজারে প্রচলিত অন্য ঘড়িগুলোর মধ্য থেকে সহজেই স্বতন্ত্রভাবে চিহ্নিত করা যায়। এছাড়াও এ পণ্যগুলোর দাম বেশি হয়। এ বৈশিষ্ট্যগুলো বিশিষ্ট পণ্যের সাথে মিলে যায়। সুতরাং, উদ্দীপকে উল্লিখিত ঘড়ি হলো ভোগ্য পণ্যের অন্তর্ভুক্ত বিশিষ্ট পণ্য।"
        },
        {
          "label": "ঘ",
          "question": "জনাব আজাদ মূল্য নির্ধারণে যে পদ্ধতি অনুসরণ করেন তা উল্লেখপূর্বক এর যথার্থতা মূল্যায়ন করো।",
          "explanation": "জনাব আজাদ পণ্যের মূল্য নির্ধারণে ভ্যালুভিত্তিক মূল্য নির্ধারণ করেছেন যা 'যথার্থ বলে আমি মনে করি। ভ্যালুভিত্তিক মূল্য নির্ধারণ পদ্ধতিতে পণ্যের মান, আকার-আকৃতি, ডিজাইন ও বাহ্যিক বৈশিষ্ট্যের প্রতি গুরুত্ব দেওয়া হয়। আবার পণ্য সম্পর্কে ক্রেতার উপলব্ধির বিষয়টি বেশি বিবেচনা করা হয় । এক্ষেত্রে পণ্যটিকে ক্রেতারা কতটুকু গুরুত্ব দিচ্ছে তার ওপর ভিত্তি করে পণ্যের মূল্য নির্ধারণ করা হয়। জনাব আজাদ সুইজারল্যান্ড থেকে উচ্চ গুণ ও মানের ঘড়ি আমদানি করেন। তিনি পণ্যমূল্য নির্ধারণে বিশেষ পদ্ধতি অনুসরণ করেন। এক্ষেত্রে ক্রেতারা পণ্যকে কীভাবে উপলব্ধি করে সে বিষয়টি তিনি গুরুত্বের সাথে বিবেচনা করেন। ফলে তার পণ্য উচ্চ মূল্য হওয়া সত্ত্বেও তিনি কাঙ্ক্ষিত মুনাফা অর্জনে সক্ষম হন। জনাব আজাদ পণ্যের মূল্য নির্ধারণের ক্ষেত্রে ক্রেতাদের পণ্য সম্পর্কে, উপলব্ধি বিবেচনা করেন। অর্থাৎ, তিনি ভ্যালুভিত্তিক মূল্য নির্ধারণ পদ্ধতি অনুসরণ করেন। এ পদ্ধতি ব্যবহারের মাধ্যমে তিনি ক্রেতাদের মধ্যে পণ্য সম্পর্কে বিশেষ অনুভূতি সৃষ্টি করতে পারবেন। ক্রেতারা নিজেদেরকে অন্যদের থেকে স্বতন্ত্র ভাবতে পারবে। এতে ক্রেতারা তার প্রতিষ্ঠানের ঘড়ি কিনতে উৎসাহী হবে। ফলে বিক্রি ও মুনাফার পরিমাণ বাড়াতে এটি ভূমিকা রাখবে। এসব কারণে আমি মনে করি, জনাব আজাদের ভ্যালুভিত্তিক মূল্য নির্ধারণ পদ্ধতি অনুসরণ করা যথার্থ হয়েছে।"
        }
      ]
    },
    {
      "number": "10",
      "uddipok": "‘সাজঘর' সিলেট শহরের অতি পরিচিত পোশাক বিক্রয়কারী একটি প্রতিষ্ঠান। সামনে ঈদ। তাই নতুন ডিজাইনের পোশাক আনার জন্য পুরাতন পোশাকগুলো অতি দ্রুত বিক্রয়ের সিদ্ধান্ত নিলো। 'মাত্র ৭ দিনের জন্য ৫০% মূল্য হ্রাস' লিখে দোকানের সামনে টাঙিয়ে দিলে। ফলে বিক্রয় বেড়ে গেলো। এদিকে ঈদের মধ্যে কয়েকজন সুন্দরী, স্মার্ট ও শিক্ষিত বিক্রয়কর্মীও নিয়োগ দিলো, যারা তাদের ব্যবহার, কথাবার্তা, সততা ও বিশ্বস্ততা দিয়ে তার দোকানের বিক্রয়কে বহুগুণ বাড়িয়ে দিয়েছে। ফলে 'সাজঘর' এর সফলতা আগের চেয়ে অনেক বেশি।",
      "tag": "NIC 23,CCC 23",
      "sub_questions": [
        {
          "label": "ক",
          "question": "বিপণন প্রসার কী?",
          "explanation": "বর্তমান এবং সম্ভাব্য ক্রেতার সাথে যোগাযোগ করে তাদেরকে পণ্য সম্পর্কে জানিয়ে পণ্যের চাহিদা সৃষ্টি করাকে বিপণন প্রসার বলে।"
        },
        {
          "label": "খ",
          "question": "বিজ্ঞাপন কি অপচয় বা অপ্রয়োজনীয়? ব্যাখ্যা করো।",
          "explanation": "যা বিজ্ঞাপন অপচয় নয়। অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনকে বিজ্ঞাপন বলে। সাময়িক সময়ের জন্য বিজ্ঞাপন দিতে খরচ হলেও দীর্ঘমেয়াদে এটি প্রতিষ্ঠানকে লাভবান করে। বিজ্ঞাপনের মাধ্যমে ক্রেতারা কোনো প্রতিষ্ঠানের পণ্য সম্পর্কে জানতে পারেন এবং ঐ পণ্য কিনতে আকৃষ্ট হন। ফলে প্রতিষ্ঠানের বিক্রি ও মুনাফা বাড়ার সম্ভাবনা বাড়ে। সুতরাং, সঠিক মাধ্যম বাছাই করতে পারলে বিজ্ঞাপনকে অপচয় নয় বরং বিনিয়োগ হিসেবে বিবেচনা করা হয়।"
        },
        {
          "label": "গ",
          "question": "'সাজঘর' এর সামনের লেখাটি বিপণন প্রসারের কোন হাতিয়ারের অন্তর্গত তা ব্যাখ্যা করো।",
          "explanation": "‘সাজঘর' এর সামনের লেখাটি বিক্রয় প্রসার হাতিয়ারের অন্তর্গত। বিক্রয় প্রসার হচ্ছে বিক্রয় বাড়ানোর প্রচেষ্টা। বিক্রি বাড়ানোর জন্য প্রতিষ্ঠানগুলো প্রায়ই স্বল্পমেয়াদি উদ্দীপনামূলক কার্যক্রম গ্রহণ করে। এসব কার্যক্রম বিক্রয় প্রসার হাতিয়ারের অন্তর্গত। - 'সাজঘর' সিলেট শহরের অতি পরিচিত একটি পোশাক বিক্রেতা প্রতিষ্ঠান। সামনে ঈদ। তাই প্রতিষ্ঠানটির মালিক নতুন ডিজাইনের পোশাক আনার জন্য পুরাতন পোশাকগুলো অতি দ্রুত বিক্রির সিদ্ধান্ত নিলেন'। 'মাত্র ৭ দিনের জন্য ৫০% মূল্যহ্রাস' লিখে দোকানের সামনে টাঙিয়ে দিলেন। এ কার্যক্রমের ফলে ক্রেতারা ৫০% ছাড় পেয়ে পোশাক কিনতে আগ্রহী হন। ফলে প্রতিষ্ঠানটির বিক্রি দ্রুত বেড়ে যায়। স্বল্পকালীন সময়ের জন্য এ কর্মসূচি নেওয়া হয়েছে। এসব কার্যক্রম বিক্রয় প্রসারের বৈশিষ্ট্যের সাথে মিলে যায়। তাই বলা যায়, 'সাজঘর' এর মূল্য হ্রাস সংক্রান্ত লেখাটি বিক্রয় প্রসার হাতিয়ারের অন্তর্গত।"
        },
        {
          "label": "ঘ",
          "question": "\"নিয়োগপ্রাপ্ত কর্মীদের গুণাবলিই 'সাজঘর'-এর সফলতার মূল কারণ\"- বিষয়টি উদ্দীপকের আলোকে মূল্যায়ন করো।",
          "explanation": "\"নিয়োগপ্রাপ্ত কর্মীদের গুণাবলিই 'সাজঘর'-এর সফলতার মূল কারণ\"- উক্তিটি সঠিক বলে আমি মনে করি। ক্রেতারা বিক্রয়কর্মীর কাছ থেকে মিশুক স্বভাব, সততা, বিশ্বস্ততা, মার্জিত ব্যবহার প্রভৃতি প্রত্যাশা করে। তাই একজন বিক্রয়কর্মীকে অবশ্যই শিক্ষিত, স্মার্ট, ভদ্র, নম্র, অমায়িক ও মার্জিত ব্যবহারের অধিকারী হতে হয়। এতে ক্রেতারা আগ্রহী হয় এবং বিক্রিও বাড়ে। 'সাজঘর' সিলেট শহরের অতি পরিচিত একটি পোশাক বিক্রেতা প্রতিষ্ঠান। বিক্রয় প্রসার কার্যক্রমের মাধ্যমে প্রতিষ্ঠানটির বিক্রি বাড়ে। ঈদকে সামনে রেখে প্রতিষ্ঠানটি কয়েকজন সুন্দরী, স্মার্ট ও শিক্ষিত বিক্রয়কর্মীর নিয়োগ দেয়। তারা তাদের ব্যবহার, কথাবার্তা, সততা ও বিশ্বস্ততা দিয়ে বিক্রয়কে বহুগুণ বাড়িয়ে দিয়েছে। বিক্রয়কর্মীদের সুন্দর কথাবার্তা, সততা ও বিশ্বস্ততা খুব সহজেই ক্রেতাদের আকৃষ্ট করে। এতে ক্রেতারা পণ্য কিনতে আগ্রহী হয়। 'সাজঘর' এর বিক্রয়কর্মীদের সুন্দর ব্যবহার, মিশুক স্বভাব, সততা, বিশ্বস্ততা প্রভৃতি হলো তাদের সামাজিক গুণাবলি। এসব গুণের কারণেই তারা ক্রেতা আকর্ষণ করতে সক্ষম হয়েছে। এর মাধ্যমে প্রতিষ্ঠানটি সাফল্য লাভ করেছে। তাই বলা যায়, 'সাজঘর' এর সফলতার মূল কারণ নিয়োগপ্রাপ্ত কর্মীদের গুণাবলি।"
        }
      ]
    },
    {
      "number": "11",
      "uddipok": "জনাব শফিক একটি শ্যাম্পু কোম্পানির মালিক। তিনি তার কারখানায় বিভিন্ন ফ্লেভারের শ্যাম্পু উৎপাদন করে তা বিপণন করেন। ক্রেতা আকর্ষণের জন্য তিনি তার উৎপাদিত পণ্যের মূল্য ছাড় দেওয়ার সিদ্ধান্ত নেন। এজন্য তিনি পণ্যের মোড়কে মূল্য ছাড়ের বিষয়টি স্পষ্ট অক্ষরে উল্লেখ করেন। ফলে বাজারে তার উৎপাদিত পণ্যের চাহিদা বাড়ছে এবং পণ্যের বিক্রিও দিন দিন বাড়ছে।",
      "tag": "NIC 23",
      "sub_questions": [
        {
          "label": "ক",
          "question": "প্রচার কী?",
          "explanation": "উৎপাদনকারী বা উদ্যোক্তা কর্তৃক অর্থ খরচ ছাড়াই কোনো গণমাধ্যমে তার প্রতিষ্ঠানের পণ্য বা সেবা সম্পর্কে অনুকূল উপস্থাপনই হলো প্রচার।"
        },
        {
          "label": "খ",
          "question": "বিজ্ঞাপন ও প্রচারের মধ্যে পার্থক্য কী?",
          "explanation": "বিজ্ঞাপন ও প্রচার এক বিষয় নয়। চিহ্নিত উদ্যোক্তা কর্তৃক যেকোনো অর্থপ্রদত্ত উপায়ে ধারণা, পণ্য বা সেবার নৈর্ব্যক্তিক উপস্থাপনা হচ্ছে বিজ্ঞাপন। অন্যদিকে, উৎপাদক বা উদ্যোক্তা কর্তৃক অর্থ প্রদান ছাড়াই গণমাধ্যমসমূহে ধারণা, তথ্য, পণ্য বা সেবা সম্পর্কে তৃতীয় পক্ষের মতামত প্রকাশকে প্রচার বলা হয়। সাধারণত বাণিজ্যিক উদ্দেশ্যেই বিজ্ঞাপন দেওয়া হয়। কিন্তু প্রচারের উদ্দেশ্য হলো পণ্য, সেবা, ধারণা বা প্রতিষ্ঠান সম্পর্কে ইতিবাচক মনোভাব গড়ে তোলা।"
        },
        {
          "label": "গ",
          "question": "জনাব শফিকের ব্যবসায়ে কোন ধরনের বিক্রয় প্রসার ব্যবহার করা হয়েছে? ব্যাখ্যা করো।",
          "explanation": "জনাব শফিকের ব্যবসায়ে বিক্রয় প্রসারের মূল্য ছাড়, মোড়কিকরণ কৌশলটি ব্যবহার করা হয়েছে। প্রতিযোগিতা মোকাবিলায় বিক্রয় প্রসারের একটি হাতিয়ার হলো মূল্য ছাড় মোড়কিকরণ। এক্ষেত্রে ক্রেতা আকর্ষণ ও বিক্রি বাড়ানোর জন্য পণ্যের মূল্য ছাড় দেওয়া হয়। এ মূল্য ছাড়ের পরিমাণ মোড়কে উল্লেখ করা হয়। জনাব শফিক একজন শ্যাম্পু প্রস্তুতকারক। ক্রেতা আকর্ষণের লক্ষ্যে প্রতিষ্ঠানটি বিভিন্ন ফ্লেভারের শ্যাম্পু উৎপাদন করে। এর পাশাপাশি তিনি পণ্যের মূল্য ছাড়ের ব্যবস্থা করেন। এজন্য তিনি পণ্যের মোড়কে মূল্য ছাড়ের বিষয়টি স্পষ্ট অক্ষরে উল্লেখ করেন। এতে তাৎক্ষণিকভাবে বাজারে পণ্যের চাহিদা ও বিক্রি উভয়ই বেড়ে যায়। সুতরাং বলা যায়, জনাব শফিক বিক্রয় প্রসারের মূল্য ছাড়। মোড়াককরণ মাধ্যমটি ব্যবহার করেছেন।"
        },
        {
          "label": "ঘ",
          "question": "পণ্যের বিক্রি বাড়ানোর জন্য জনাব শফিক কি সঠিক সিদ্ধান্ত নিয়েছেন? তোমার উত্তরের পক্ষে যুক্তি দাও।",
          "explanation": "জনাব শফিক পণ্যের বিক্রি বাড়ানোর জন্য মূল্য ছাড় মোড়কিকরণের যে সিদ্ধান্ত নিয়েছেন তা সঠিক বলে আমি মনে করি। মূল্য ছাড় মোড়কিকরণ বলতে ক্রেতা আকর্ষণের জন্য উৎপাদিত পণ্যের মূল্য ছাড় দিয়ে পণ্যের মোড়কে ছাড়ের বিষয়টি স্পষ্টভাবে উল্লেখ করাকে বোঝায়। মূল্য ছাড়ের ফলে বাজারে পণ্যের চাহিদা বাড়ে পাশাপাশি বিক্রির পরিমাণও বেড়ে যায়। জনাব শফিক ক্রেতা আকর্ষণের জন্য তার উৎপাদিত শ্যাম্পুর মূল্য ছাড় দেওয়ার সিদ্ধান্ত নেন। এজন্য তিনি পণ্যের মোড়কে মূল্য ছাড়ের বিষয়টি স্পষ্ট অক্ষরে উল্লেখ করেন। তাই মূল্য ছাড়ের বিষয়টি ক্রেতাদের কাছে সহজেই দৃষ্টিগোচর হয়। ফলে তারা শ্যাম্পু কেনার ক্ষেত্রে আগ্রহী হয়। জনাব শফিক প্রতিযোগিতামূলক বাজারে টিকে থাকার জন্য বিক্রয় প্রসারের বিভিন্ন কৌশল বা হাতিয়ার ব্যবহার করেন। মূল্য ছাড় মোড়কিকরণ এর মধ্যে অন্যতম। মূল্য ছাড়ের মাধ্যমে তিনি বাজারের অন্য প্রতিযোগীদের থেকে কম মূল্যে শ্যাম্পু সরবরাহ করেন। ক্রেতারা কম মূল্যে মানসম্মত শ্যাম্পু পেয়ে বেশি পরিমাণে শ্যাম্পু কেনে। এই মূল্য ছাড়ের ফলে ক্রেতাসন্তুষ্টি বাড়ে। ফলে তারা বারবার শ্যাম্পু কিনতে আসে। এর মাধ্যমে বিক্রি ও মুনাফা উভয়ই বেড়ে যায়। সুতরাং, জনাব শফিকের বিক্রি বাড়ানোর জন্য নেওয়া সিদ্ধান্তটি সঠিক বলে আমি মনে করি।"
        }
      ]
    }
  ]
}