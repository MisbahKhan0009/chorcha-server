{
  "title": "কুমিল্লা বোর্ড ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "\"আরিফা এন্টারপ্রাইজ\"একটি নামকরা উৎপাদনকারী প্রতিষ্ঠান। এ প্রতিষ্ঠানটি সুপারি গাছের উন্নত মানের খোলক দিয়ে আকর্ষণীয় ডিজাইনের ওয়ান টাইম প্লেট উৎপাদন ও বিপণন করেন। সমাজের মানুষের জন্য স্বাস্থ্যকর ও পরিবেশ বান্ধব পণ্য ও উৎপাদন বিপণনের প্রতি প্রতিষ্ঠানটি বেশি গুরুত্ব দেন। প্রতিষ্ঠানটি তাদের পণ্যের বিভিন্ন তথ্য, Facebook, Twitter, YouTube, SMS ইত্যাদির মাধ্যমে সরবরাহ করেন। এতে ব্যাপকভাবে বিক্রয় বৃদ্ধি পায় এবং প্রতিষ্ঠানটি সফলতা অর্জনের সক্ষম হয়।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "ভোক্তদের মনোযোগ আকর্ষণ, গ্রহণ, ব্যবহার বা ভোগের জন্য যা উপস্থাপিত হয় এবং যা তাদের প্রয়োজন ও অভাবের সন্তুষ্টি বিধান করে তাকে পণ্য বলে।"
        },
        {
          "label": "খ",
          "question": "",
          "explanation": "উৎপাদনকারীর নিকট হতে অত্যন্ত দক্ষতার সাথে ও সুষ্ঠুভাবে পণ্য সামগ্রিক ক্রেতা-ভোগকারির নিকট পৌঁছাতে এসব কার্যাবলীর সম্পাদন করা হয় তার সমাহারকে বিপণন বলে। বর্তমান প্রতিযোগিতামূলক বাজার ব্যবস্থায় ভোক্তাকে কেন্দ্র করে বিপনের সকল কৌশল প্রণয়ন করা হয়। কেননা সময়ের সাথে সাথে ভোক্তাদের প্রয়োজন, চাহিদা, পছন্দ, রুচি ও ক্রয় ক্ষমতা ইত্যাদি সামর্থ পরিবর্তিত হয়। ভোক্তাদের পরিবর্তনশীল এসব চাহিদার সাথে তাল মিলিয়ে বিপণনের নীতি, কার্যক্রম, পদ্ধতি ইত্যাদিরও পরিবর্তন হচ্ছে। তাই বিপণনকে একটি গতিশীল প্রক্রিয়া বলা হয়।"
        },
        {
          "label": "গ",
          "question": "",
          "explanation": "আরিফা এন্টারপ্রাইজ প্রাথমিক পর্যায়ে বিপনন ক্রমবিকাশের সামাজিক বিপণন যুগের ধারা অনুসরণ করেছে। বিপণনের যে যুগে ক্রেতার চাহিদার প্রতি গুরুত্ব দেওয়ার পাশাপাশি পরিবেশ ও সমাজের মানুষের প্রতি গুরুত্ব প্রদান করা হয় তাকে সামাজিক বিপণন যুগ বলে। এ যুগে সমাজের বিভিন্ন দিককে গুরুত্ব দেওয়া হয় এবং বিপণনে এমন কোন কাজ করা হয় না যা সমাজ বা পরিবেশের ক্ষতি করে। উদ্দীপকে আরিফা এন্টারপ্রাইজ একটি নামকরা উৎপাদনকারী প্রতিষ্ঠান। এ প্রতিষ্ঠানটি সুপারি গাছের উন্নত মানের খোলক দিয়ে আকর্ষণীয় ডিজাইনের ওয়ান টাইম প্লেট উৎপাদন করেন। সমাজের মানুষের জন্য স্বাস্থ্যকর ও পরিবেশ বান্ধব পণ্য উৎপাদন ও বিপণনের প্রতি প্রতিষ্ঠানটি বেশি গুরুত্ব দেন। প্রতিষ্ঠানটি পরিবেশবান্ধব পণ্য উৎপাদন ও বিপণন করে যা বিপণনের সামাজিক যুগকে প্রকাশ করে। তাই বলা যায়, আরিফা এন্টারপ্রাইজ প্রাথমিক পর্যায়ে বিপণন ক্রমবিকাশের সামাজিক বিপণন যুগের ধারা অনুসরণ করে।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটির ব্যবসায়ীক সফলতায় ব্যবহৃত বিপণন কৌশল সমূহ যৌক্তিক। তাদের ব্যবহৃত কৌশল হচ্ছে মোবাইল মার্কেটিং যুগ অনুসরণ। বিভিন্ন সামাজিক যোগাযোগ মাধ্যমকে পণ্যের প্রসার মূলক কার্যক্রম ব্যবহার করে বিপণন কর্মকাণ্ড সম্পাদন করার যুগকে মোবাইল মার্কেটিং যুগ বলে। উদ্দীপকে আরিফা এন্টারপ্রাইজ একটি নাম করা উৎপাদনকারী প্রতিষ্ঠান। প্রতিষ্ঠানটি তাদের পণ্যের বিভিন্ন তথ্য Facebook, YouTube, Twitter, SMS ইত্যাদির মাধ্যমে সরবরাহ করে। এতে ব্যাপকভাবে প্রতিষ্ঠানের বিক্রয় হয় এবং প্রতিষ্ঠানের সফলতা অর্জনের সক্ষম। বিপণনের বর্তমান সময় কালকে সামাজিক যোগাযোগ বা মোবাইল মার্কেটিং যুগ বলা হয়। মূলত ২০১০ সাল থেকেই এই যুগের সূচনা হয়। বিভিন্ন সামাজিক মাধ্যম ও যোগাযোগের মাধ্যমে পণ্যের প্রসার মূলক কার্যক্রম ব্যবহার করে, বিপণন সাফল্য অর্জনের প্রচেষ্টায় সম্প্রীতিক সময়ে গৃহীত কৌশল প্রয়োগের সময় কালকেই মোবাইল মার্কেটিং যুগ বলে। তাই বলা যায়, উদ্দীপকের প্রতিষ্ঠানটি মোবাইল মার্কেটিং অনুসরণ করার ফলে সফলতা অর্জন করে।"
        }
      ]
    },
    {
      "number": "2",
      "uddipok": "\"ক কলেজ\" শিক্ষা সফর হিসেবে কুয়াকাটায় দুই দিনের জন্য ছাত্রছাত্রীদের নিয়ে গেলেন। সেখানে ছাত্রছাত্রীদের থাকার জন্য একটি হোটেলে আটটি রুম বুকিং দেওয়া ছিল। হোটেল ম্যানেজার ছাত্র-ছাত্রী, ম্যাডাম ও স্যারদের রুচি, পছন্দ ও চাহিদা বিবেচনা করে সর্বোচ্চ মানসম্পন্ন খাদ্য ও সেবা প্রদান করেন।  অন্যদিকে \"খ কলেজ \" শিক্ষা সফর হিসেবে কুয়াকাটা গিয়ে সেখানে যথারীতি তাদের ন্যায় হোটেলে ওঠেন। হোটেল ম্যানেজার দেশি খাবারের পাশাপাশি চাইনিজ খাবারের আয়োজন করেন। তিনি খাবারগুলো এমন ভাবে প্রস্তুত করেন যা স্বাস্থ্যসম্মত ও পরিবেশ বান্ধব। ফলে খাবারগুলো সবার কাছে সবার কাছে সমাদৃত ও গ্রহণযোগ্য হয়ে ওঠে।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "কোন পণ্য বা সেবার বর্তমান ও সম্ভাব্য ক্রেতার সমষ্টিকে বাজার বলে।"
        },
        {
          "label": "খ",
          "question": "",
          "explanation": "সকল ভোক্তা ক্রেতা হতে পারলেও সকল ক্রেতা ভোক্তা হতে পারে না। যেসব ব্যক্তি বা প্রতিষ্ঠান পন্য ক্রয় করে পরবর্তীতে বিক্রয়, উৎপাদন বা ভোগের উদ্দেশ্যে ক্রয় করে তাদেরকে ক্রেতা বলে। অপরদিকে যেসব ব্যক্তি বা প্রতিষ্ঠান চূড়ান্ত ভোগের জন্য পণ্য ক্রয় করে তাকে ভোক্তা বলে। এ দুটি সংখ্যা বিশ্লেষণ করলে দেখা যায়, সকল ক্রেতা ভোগের জন্য পণ্য ক্রয় করে না কিন্তু সকল ভোক্তা ভোগের জন্যই পণ্য ক্রয় করে। তাই বলা যায়, সকল ক্রেতাই ভোক্তা নয়।"
        },
        {
          "label": "গ",
          "question": "",
          "explanation": "বিপণনের ধারণা অনুযায়ী উদ্দীপকে উল্লেখিত বিপণনের ভোক্তামুখী প্রক্রিয়া ফুটে উঠেছে। সর্বোচ্চ ভ্যালু সৃষ্টি ও প্রদানের মাধ্যমে লাভজনক উপায়ে শক্তিশালী ক্রেতা সম্পর্ক সৃষ্টি করাকে বিপণন বলে। বিপণনের সকল কাজ ভোক্তাকে ঘিরেই সম্পাদন করা হয়। তাই বিপণনকে ভোক্তামুখী প্রক্রিয়া বলা হয়। উদ্দীপকে \"ক কলেজ \" শিক্ষা সফর হিসেবে কুয়াকাটায় দুই দিনের জন্য ছাত্র-ছাত্রী নিয়ে গেলেন। এখানে ছাত্র-ছাত্রীদের থাকার জন্য হোটেলে আটটি রুম বুকিং দেওয়া ছিল। হোটেল ম্যানেজার ছাত্র-ছাত্রী, ম্যাডাম ও স্যারদের রুচি, পছন্দ ও চাহিদা বিবেচনা করে সর্বোচ্চ মানসম্পন্ন খাদ্য ও সেবা প্রদান করেন। হোটেল কর্তৃপক্ষের গৃহীত কাজটি লক্ষ্যস্থিত ভোক্তার চাহিদার ওপর ভিত্তি করে করা হয়েছে। তারা ভোক্তার চাহিদাকে গুরুত্ব দিয়ে সকল কাজ সম্পাদন করেন যা বিপণনের ভোক্তামুখী প্রক্রিয়ার সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে বিপণনের মৌলিক ধারণা অভাবের কথা বলা হয়েছে। প্রয়োজন যখন মানুষের ব্যক্তিত্ব ও সংস্কৃতিকে প্রভাবিত করে বাস্তবে প্রকাশ পায় তাকে অভাব বলে।যেমন: ক্ষুধা লাগলে বাঙালির জন্য ভাত ও আমেরিকানরা বার্গার পছন্দ করে। উদ্দীপকে \"খ কলেজ\" শিক্ষা সফর হিসেবে কুয়াকাটা গিয়ে হোটেলে উঠেন। হোটেল ম্যানেজার দেশি খাবারের পাশাপাশি চাইনিজ খাবারের ব্যবস্থা করেন। তিনি এমনভাবে খাবারগুলো প্রস্তুত করেন যা স্বাস্থ্যসম্মত ও পরিবেশবান্ধব। ফলে খাবারগুলো সবার কাছে সমাদৃত ও গ্রহণযোগ্য হয়ে ওঠে। এখানে হোটেলটি ক্রেতাদের পছন্দ তথা ব্যক্তিত্ব এবং সংস্কৃতির ওপর ভিত্তি করে পণ্য উপস্থাপন করেন। ফলে ক্রেতা তাদের প্রয়োজন পূরণ করতে পারেন।এ ধরনের প্রয়োজন মেটানোর বৈশিষ্ট্যের প্রেক্ষিতে বলা যায়, তার কার্যক্রম বিপণনের অভাব ধারণা দিয়ে প্রকাশ পায় । বিপনণ কতগুলো মৌলিক ধারণার ওপর ভিত্তি করে তার কাজ সম্পাদন করেন। উক্ত মৌলিক ধারণার মূলে রয়েছে প্রয়োজন, অভাব ও চাহিদা। সকল ব্যক্তি বা দলের প্রয়োজন একই বিষয় দিয়ে পূরণ করা হয় না। মানুষের ব্যক্তিত্ব ও সংস্কৃতি দ্বারা তাতে ভিন্নতা দেখা দেয়। এমতাবস্থায় একজন বিপণনকারীকে ক্রেতার প্রয়োজন অনুধাবন করে তার জন্য পরিবেশ সৃষ্টি করতে হয়। বিপননের উপস্থিত অভাব যদি ক্রেতাকে প্রভাবিত করে তাহলে তাদের চাহিদা পূরণে তার সক্ষম হবে। উদ্দীপকেও বিভিন্ন সংস্কৃতি খাবার তৈরির মাধ্যমে হোটেলটি তাদের অভাব পূরণের চেষ্টা করে।"
        }
      ]
    },
    {
      "number": "3",
      "uddipok": "মাছ ব্যবসায়ী রাজ্জাক খুলনা, বরিশাল, মাওয়া থেকে বিভিন্ন প্রজাতির মাছ এনে ঢাকায় বিক্রয় করেন। সুস্বাদু এসব মাছের চাহিদা ব্যাপক। তিনি নিজ ব্যবস্থাপনায় বরফের সাহায্যে মাছের গুণগতমান অক্ষুন্ন রাখার চেষ্টা করেন। চলতি মৌসুমে প্রচুর মাছ ধরা পড়ায় মাছের দাম কিছুটা কম। এই কারণেই ক্রেতারা ও প্রচুর পরিমাণে মাছ কিনছে। কিন্তু মাছ রাখার পর্যাপ্ত সুবিধা না থাকার কারণে তিনি চিন্তিত।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "মোড়ক ডিজাইন,মোড়ক উন্নয়ন ও পণ্যের গায়ে লাগানোর কাজকে মোড়কীকরণ বলে।"
        },
        {
          "label": "খ",
          "question": "\"প্রমিতকরন ছাড়া পর্যায়িতকরন সম্ভব নয়\"- ব্যাখা কর। ",
          "explanation": "ক্রেতা বা ভোক্তার পছন্দ-অপছন্দ অনুযায়ী পন্য মানের যে সুনির্দিষ্ট তালিকা করা হয় তাকে প্রমিতকরণ বলে। পূর্ব নির্ধারিত মান অনুযায়ী পণ্যকে বিভিন্ন শ্রেণীতে বিভক্ত করাকে পর্যায়িতকরণ বলে। প্রমিতকরন ছাড়া পর্যায়িতকরণ সম্ভব নয়। কারণ প্রমিতকরণের যে মান নির্ধারিত হয় তার ভিত্তিতে পর্যায়ীতকরণ করা হয়। এক্ষেত্রে পণ্যের মান যদি পূর্বনির্ধারিত না হয়ে থাকে তাহলে কোন অবস্থাতেই পণ্যের শ্রেণীবিভাগ করা সম্ভব হবে না। কারণ প্রমিতকরণ হলো শ্রেণীবিভাগ বা পর্যায়িতকরণের ভিত্তি। তাই বলা যায়, প্রমিতকরণ ছাড়া পর্যায়িতকরণ সম্ভব নয়।"
        },
        {
          "label": "গ",
          "question": "",
          "explanation": "মাছ ব্যবসায়ী রাজ্জাকের সম্পাদিত সকল কার্যক্রম কে বিপণন বলে। সর্বোচ্চ ভ্যালু সৃষ্টি ও প্রদানের মাধ্যমে লাভজনক উপায়ে শক্তিশালী ক্রেতা সম্পর্ক সৃষ্টি করাকে বিপণন বলে। বিপণন মূলত একটি প্রক্রিয়াগত কাজ যার মাধ্যমে ক্রেতাদের জন্য ভ্যালু সৃষ্টি করা হয় এবং তা অর্জনের জন্য বিভিন্ন কার্যাদি সম্পাদন করতে হয়। উদ্দীপকে মাছ ব্যবসায়ী রাজ্জাক খুলনা, বরিশাল ও মাওয়া থেকে বিভিন্ন প্রজাতির মাছ এনে ঢাকায় বিক্রয় করেন। সুস্বাদু এসব মাছের চাহিদা ব্যাপক। তিনি নিজ ব্যবস্থাপনায় বরফের সাহায্যে মাছের গুণগত মান অক্ষুন্ন রাখার চেষ্টা করেন। এখানে দেখা যাচ্ছে জনাব রাজ্জাক মাছের ভ্যালুর সৃষ্টির জন্য তা পরিবহন ও গুদামজাতকরণ করে থাকেন। উক্ত কাজের সমন্বয়কে বিপনণ বলে।"
        },
        {
          "label": "ঘ",
          "question": "",
          "explanation": "উদ্দীপকের মাছ ব্যবসায়ী রাজ্জাকের দুশ্চিন্তার কারণ হলো সংরক্ষণের ব্যবস্থা না করা।উক্ত চিন্তা হ্রাসে করণীয় হল গুদামজাতকরণের ব্যবস্থা করা। উৎপাদন ও ভোগের মধ্যবর্তী সময় পর্যন্ত সঠিক অবস্থায় পণ্য সংরক্ষণের প্রক্রিয়াকে গুদামজাতকরণ বলে। গুদামজাত পণ্যের সময়গত উপযোগ সৃষ্টির মাধ্যমে একসময়ের পণ্য অন্য সময় ভোগের ব্যবস্থা করে। উদ্দীপকে মাছ ব্যবসায়ী রাজ্জাক খুলনা, বরিশাল ও মাওয়া থেকে বিভিন্ন প্রজাতির মাছ এনে ঢাকায় বিক্রয় করেন। সুস্বাদু এসব মাছের চাহিদা ব্যাপক। তিনি নিজ ব্যবস্থাপনায় বরফের সাহায্যে মাছের গুণগত মান অক্ষুন্ন রাখার চেষ্টা করেন।চলতি মৌসুমে প্রচুর মাছ ধরা পড়ায় দাম কিছুটা কম। এ কারণে ক্রেতারাও প্রচুর পরিমাণে মাছ কিনছে। কিন্তু মাছ রাখার পর্যাপ্ত সুবিধা না থাকায় তিনি চিন্তিত। একই ধরনের পণ্য সকল সময় উৎপাদন করা যায় না। কিন্তু পণ্যের চাহিদা সকল সময় বিদ্যমান থাকতে পারে। আবার সকল সময় পণ্যের প্রকৃত মূল্য পাওয়া কষ্টসাধ্য হয়ে যায়। এই অবস্থায় পণ্যকে সংরক্ষণ করে পরবর্তী সময় পর্যন্ত ব্যবহার উপযোগী করে তোলার প্রয়োজন পড়ে। গুদামজাত করে সময়গত উপযোগ সৃষ্টির মাধ্যমে সম্ভব।এতে করে যেমন এক মৌসুমের পণ্য অন্য মৌসুমে ব্যবহার করা যায় তেমনি পণ্যের ন্যায্য মূল্য পাওয়া যায়। তাই বলা যায়, উদ্দীপকে জনাব রাজ্জাকের চিন্তা দূর করার উপায় হচ্ছে গুদামজাত করে পণ্যের সময়গত উপযোগ সৃষ্টি করা ও যোগাযোগের মাধ্যমে তা বিক্রয় করা।"
        }
      ]
    },
    {
      "number": "4",
      "uddipok": "জনাব সুমন কয়েকজন বন্ধু বান্ধব নিয়ে বরিশালে একটি কোল্ডস্টোরেজ গড়ে তোলেন। উক্ত কোল্ডস্টোরেজে বিভিন্ন এলাকায় আলু চাষী ও ব্যবসায়ীরা আলু সংরক্ষণ করেন। উক্ত আলু গ্রেডিং এর মাধ্যমে বাছাই করে ক্রেতাদের চাহিদা মেটানো হয়। এর ফলে ক্রেতারা যেমন পছন্দ অনুসারে আলু ভোগ করতে পারে তেমনি আলু চাষী ও ব্যবসায়ীরা উপযুক্ত মূল্য পেয়ে থাকেন। এতে জনাব সুমন পাশাপাশি আলু চাষি ও ব্যবসায়ীরাও আর্থিকভাবে লাভবান হচ্ছেন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "সুনির্দিষ্ট উদ্যোক্তা কর্তৃক অর্থের বিনিময় পণ্য, সেবা বা ধারণার মূল নৈর্ব্যক্তিক উপস্থাপনকে বিজ্ঞাপন বলে।"
        },
        {
          "label": "খ",
          "question": "",
          "explanation": "বিক্রেতার নিকট থেকে পণ্যের মালিকানা গ্রহণের প্রক্রিয়াকে ক্রয় বলে। সঠিক মূল্যে মানসম্মত পণ্য ক্রয় করা গেলে তা সহজেই বিক্রয় করা যায়। এভাবে সঠিকভাবে ক্রয় কার্য সম্পাদন করা গেলে বাজার সম্প্রসারণ, উৎপাদন খরচ হ্রাস, ক্রেতা আকর্ষণ সৃষ্টি ইত্যাদি অত্যন্ত সহজ হয়। ফলে বিক্রয়ের কাজ অতি দ্রুত সম্পাদন করা যায়। উত্তম পণ্য ক্রয়ের মাধ্যমে সরাসরি অথবা পুনঃ প্রক্রিয়াকরণ করে অন্য পণ্য উৎপাদন ও বিক্রয় করা সম্ভব হয়। এতে বিক্রয়কার্য অনেক সহজ হয়। তাই উত্তম ক্রয় কে বিক্রয়ের অর্ধেক হিসেবে বিবেচনা করা হয়।"
        },
        {
          "label": "গ",
          "question": "",
          "explanation": "উল্লেখিত উদ্দীপকের প্রাথমিক পর্যায়ে সময়গত উপযোগের কথা বলা হয়েছে। উৎপাদন ও ভোগের মধ্যবর্তী সময় পর্যন্ত সঠিক অবস্থায় পণ্য সংরক্ষণের প্রক্রিয়াকে সময়গত উপযোগ বলে। গুদামজাতকরণ পণ্যের সময়গত উপযোগ সৃষ্টি করে। জনাব সুমন কয়েকজন বন্ধু বান্ধব নিয়ে বরিশালে একটি কোল্ডস্টোরেজ গড়ে তোলে। উক্ত কোল্ডস্টোরেজে বিভিন্ন এলাকায় আলু চাষী ও ব্যবসায়ীরা আলু সংরক্ষণ করে। এখানে দেখা যাচ্ছে,জনাব সুমন কোল্ডস্টোরেজে পণ্য সংরক্ষণ করেন যা সময়গত উপযোগ সৃষ্টি করে। তাই বলা যায়, উদ্দীপকের সুমন সময়গত উপযোগ সৃষ্টি করে।"
        },
        {
          "label": "ঘ",
          "question": "",
          "explanation": "ক্রেতাদের পছন্দ অনুসারে আলু পেতে উদ্দীপকে বিপণনের পর্যায়ীতকরণ কাজটি সম্পাদন হয়েছে, যা যথার্থ। পন্যকে বিভিন্ন বৈশিষ্ট্যের উপর ভিত্তি করে মান নির্ধারণ করা হলো প্রমিতকরণ আর পূর্ব নির্ধারিত মান অনুযায়ী পণ্যকে বিভিন্ন শ্রেণীতে বিভক্ত করাকে পর্যায়িতকরণ বলে। উদ্দীপকে জনাব সুমন কয়েকজন বন্ধু বান্ধব নিয়ে বরিশালে একটি কোল্ডস্টোরেজ গড়ে তোলেন। উক্ত কোল্ডস্টোরেজ বিভিন্ন এলাকায় আলু চাষী ও ব্যবসায়ীরা আলু সংরক্ষণ করেন। উক্ত আলু গ্রেডিং এর মাধ্যমে বাছাই করে ক্রেতাদের চাহিদা মেটানো হয়। এর ফলে ক্রেতারা যেমন পছন্দ অনুসারে আলু ভোগ করতে পারে তেমনি আলু চাষী ও ব্যবসায়ীরা উপযুক্ত মূল্য পেয়ে থাকেন। এখানে দেখা যাচ্ছে, তিনি পণ্য সংরক্ষণ করার পর তা বিভিন্ন গ্রেডে বিভক্ত করেন অর্থাৎ তিনি একটি মানদন্ড অনুযায়ী তা বিরক্ত করেন যা বিপণনের পর্যায়িতকরণের সাথে সাদৃশ্য রয়েছে। নির্দিষ্ট গুনাগুন ও মানদন্ডের ভিত্তিতে পণ্য পর্যায়ীতকরণ করা হয়। এর ফলে উৎপাদক যেমন একদিকে সহজে পণ্য বিক্রয় করতে পারে তেমনি ক্রেতা তার পছন্দ অনুযায়ী পণ্য ক্রয় করতে পারে। বাজার সম্প্রসারণের পর্যায়ীতকরনের ভূমিকা অনস্বীকার্য। বাজারে একই মানের বা একই দামে পণ্য প্রচলন হয় না। ভোক্তাদের পার্থক্যের কারণে একই প্রতিষ্ঠান বিভিন্ন মানের পণ্য বাজারে ছাড়া। এ বিষয়টি বিবেচনা করে পণ্যের বিভিন্ন মান অনুযায়ী শ্রেণীবিভাগ করা হলে বাজার বিদ্যমান সকল ধরনের ভোক্তা পণ্য সামগ্রিক ক্রয় করতে সক্ষম হয়। উদ্দীপকে পর্যায়ীতকরণ কাজ সম্পাদনের মাধ্যমে জনাব সুমন এবং অন্যান্য আলু চাষী ও ব্যবসায়ীরাও আর্থিক ভাবে লাভবান হন।"
        }
      ]
    },
    {
      "number": "5",
      "uddipok": "\"হীরা বাংলাদেশ লি\" বেবি ফুড বিপণনকারী একটি প্রতিষ্ঠান। এ প্রতিষ্ঠানটি \"মশকরা ও স্টার ভিউ\" নামে দুটি ব্র্যান্ডের বেবি ফুড বিপণন করেন। মশকারা বেবি ফুড এর জনপ্রিয়তা ক্রমাগতভাবে বেড়ে যাওয়ায় প্রতিষ্ঠানটি বন্টন প্রণালী সম্প্রসারণ এর ওপর বেশি গুরুত্ব দিচ্ছে। অন্যদিকে, স্টারভিউ ব্র্যান্ডের পণ্যটি দীর্ঘদিন ধরে ভোক্তাদের কাছে সুপরিচিত ও জনপ্রিয়। বর্তমানে এ পণ্য তীব্র প্রতিযোগিতার মুখোমুখি হওয়ায় ব্যবস্থাপনা কর্তৃপক্ষ চিন্তিত হয়ে পড়েছে।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "ভোক্তাদের সন্তুষ্টি বিধানের উদ্দেশ্যে পণ্য, মূল্য, বন্টন ও প্রসারের কাঙ্ক্ষিত সংমিশ্রণ কে বিপণন মিশ্রণ বলে।"
        },
        {
          "label": "খ",
          "question": "",
          "explanation": "যে প্রক্রিয়ার মাধ্যমে কোন পণ্যের সমগ্র ও সমজাতীয় বাজারকে সমজাতীয় বৈশিষ্ট্যের ভিত্তিতে কতিপয় বাজার বা উপবাজারে ভাগ করা হয়, তাকে বাজার বিভক্তিকরন বলে। আধুনিক প্রতিযোগিতামূলক বাজারের সাফল্য অর্জনের জন্য বাজারবিভক্তিকরণ করতে হয়। কারণ বাজার বিভক্তিকরনের মাধ্যমে বিপণনকারী ভোক্তাদের রুচি, পছন্দ ও চাহিদা অনুযায়ী পণ্য সরবরাহ করে প্রতিযোগীদের চেয়ে অধিক সুবিধা অর্জন করে। এর ফলে ভোক্তা সন্তুষ্টি বৃদ্ধি পায় এবং প্রতিযোগিতা প্রতিষ্ঠানের অবস্থায় আরো সুসংহত হয়।"
        },
        {
          "label": "গ",
          "question": "",
          "explanation": "উদ্দীপকে মশকরা ব্র্যান্ডের পণ্যটি জীবনচক্রের প্রবৃদ্ধি স্তরে রয়েছে। পণ্য জীবন চক্রের যে স্তরে বিক্রয় ও মুনাফা দ্রুতগতিতে বৃদ্ধি পায় এবং প্রতিযোগী আগমন করে তাকে প্রবৃদ্ধি স্তর বলে। উদ্দীপকে \" হীড়া বাংলাদেশ লিমিটেড\"বেবি ফুড বিপণকারী একটি প্রতিষ্ঠান। এ প্রতিষ্ঠানটি মাশকারা ও স্টার ভিউ নামে দুটি ব্র্যান্ডের বেবি ফুড বিপণন করেন। মশকরা বেবি ফুড এর জনপ্রিয়তার ক্রমাগতভাবে বেড়ে যাওয়ায় প্রতিষ্ঠানটি বন্টন প্রণালী সম্প্রসারণ এর উপর বেশি গুরুত্ব দিচ্ছে। পণ্যের যে স্তরে চাহিদা ব্যাপকভাবে বৃদ্ধি পায় এবং বন্টন প্রণালী সম্প্রসারণের প্রয়োজন পড়ে সেই সময়কাল হচ্ছে প্রবৃদ্ধিস্তর। তাই বলা যায়, উদ্দীপকের মশকরা পণ্যটি বর্তমানে প্রবৃদ্ধি স্তরে রয়েছে।"
        },
        {
          "label": "ঘ",
          "question": "",
          "explanation": "উদ্দীপকে স্টারভিউ ব্র্যান্ডের পণ্যটির বর্তমান জীবনচক্রের পূর্ণতা স্তরে অবস্থান করছে, উক্ত স্তরে বিপণনকারীকে কতগুলো কৌশল অবলম্বন করতে হবে। জীবন চক্রের যে স্তরে পন্যের বিক্রয় সর্বোচ্চ হয় এবং প্রতিযোগিতা তীব্র আক্রমণ করে তাকে পূর্ণতা স্তর বলে। উক্ত স্তরে বিক্রয় সর্বোচ্চ হলেও বিক্রয় প্রবৃদ্ধি হ্রাস পেতে শুরু করে। উদ্দীপকে হিরা বাংলাদেশ লিমিটেড বেবি ফুড বিপণকারী একটি প্রতিষ্ঠান। স্টার ভিউ ব্র্যান্ডের পণ্যটি দীর্ঘদিন ধরে ভোক্তাদের কাছে সুপরিচিত ও জনপ্রিয়। বর্তমানে এ পণ্য তীব্র প্রতিযোগিতায় মুখোমুখি হওয়ায় ব্যবস্থাপনা কর্তৃপক্ষ চিন্তিত হয়ে পড়েছে। এসব বিষয় পর্যালোচনা করলে বোঝা যায় প্রতিষ্ঠানটি বর্তমানে জীবন চক্রের পূর্ণতা স্তরে অবস্থান করছে। এমতাবস্থায় প্রতিযোগিতা মোকাবিলায় প্রতিষ্ঠানকে কিছু কৌশল অবলম্বন করতে হয়। পন্যের জীবনকালে অনেকগুলো স্তর অতিক্রম করতে হয়।তার সমস্ত জীবনে বিক্রয় হ্রাসবৃদ্ধি ঘটে যা মুনাফাকে প্রভাবিত করে। এসব স্তরে একজন বিপণকারীকে বিভিন্ন কৌশল অবলম্বন করতে হয়। পন্যের পূর্ণতা স্তরে দীর্ঘদিন পণ্য বাজারে অবস্থান করে ফলে একটি সময়ে এর বিক্রয় কমে যায়। এই অবস্থায় বাজারে টিকে থাকতে হলে বিপণকারী বাজার পরিমার্জন, পণ্যের গুনাগুন ও বৈশিষ্ট্য ও স্টাইল উন্নয়ন করার প্রয়োজন। বাজারজাতকরণ মিশ্রণ পরিমার্জন, মূল্য হ্রাসসহ বিভিন্ন কার্যক্রম সম্পাদন করতে হয়। একইভাবে উদ্দীপকের প্রতিষ্ঠানটিকে ও তাদের পণ্যের জন্য এসব কৌশল অবলম্বন করা দরকার বলে আমি মনে করি।"
        }
      ]
    },
    {
      "number": "6",
      "uddipok": "ফারিয়া বাংলাদেশ লিমিটেড \"মাই চয়েস \"ব্র্যান্ডের কলম উৎপাদন করে। উক্ত কলমের উৎপাদন সংক্রান্ত তথ্য নিম্নরূপ: একক প্রতি পরিবর্তনশীল ব্যয় =৫ টাকা মোট স্থায়ী ব্যয় =১,৫০,০০০ টাকা প্রত্যাশিত মোট উৎপাদন / বিক্রয়ের পরিমাণ = ৫০,০০০ একক মোট বিনিয়োগের পরিমাণ =৮,০০,০০০ টাকা। বিক্রয়ের ওপর টার্গেট মুনাফা = ২৫%",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "পন্যের ব্যায়ের সাথে নির্দিষ্ট পরিমাণ মুনাফা যোগ করে মূল্য নির্ধারণ করে ব্যয়যোগ্য মূল্য নির্ধারণ করে।"
        },
        {
          "label": "খ",
          "question": "",
          "explanation": "পণ্যের উৎপাদন ব্যয় অথবা পণ্য সংগ্রহ ব্যয়ের সাথে কাঙ্খিত মুনাফা যোগ করে যে প্রক্রিয়ায় বিক্রেতা মূল্য নির্ধারণ করেন তাকে পণ্যের মূল্য নির্ধারণ বলে। ক্রেতাভ্যালু অর্জনের উদ্দেশ্যেই পণ্য বা সেবা উৎপাদন করা হয়। তাই ক্রেতা বিক্রেতার মধ্যে পণ্যের বিনিময় মূল্য থাকা আবশ্যক। বিনিময় কার্যসম্পাদনের জন্য মূলত পণ্য বা সেবার মূল্য নির্ধারণ করা হয়। এছাড়াও প্রতিযোগিতায় টিকে থাকা, পন্য মানে নেতৃত্ব দেওয়া, মুনাফা সর্বোচ্চ করন ও বিনিয়োগ তুলে ধরা ইত্যাদি নানান কারণেই পণ্যের মূল্য নির্ধারণ করা হয়।"
        },
        {
          "label": "গ",
          "question": "",
          "explanation": "মাই চয়েজ ব্রান্ড এর প্রতিটি কলমের মূল্য নির্ণয় করা হলো: একক প্রতি উৎপাদন ব্যয় =একক প্রতি পরিবর্তনশীল ব্যয় + (মোট স্থায়ী ব্যয় ÷ মোট উৎপাদন একক)  = ৫ টাকা +(১,৫০,০০০টাকা +৫০ ০০০ একক)  = ৫ টাকা +৩ টাকা  = ৮ টাকা।  একক প্রতি বিক্রয় মূল্য  =একক প্রতি উৎপাদন ব্যয় + (প্রত্যাশিত মুনাফা × বিনিয়োগ) ÷ বিক্রয় একক  =৮ টাকা +(২৫%× ৮,০০,০০০) ÷ ৫০,০০০ একক = ৮ টাকা+ ৪ টাকা = ১২ টাকা সুতরাং একক প্রতি বিক্রয় মূল্য ১২ টাকা।"
        },
        {
          "label": "ঘ",
          "question": "",
          "explanation": "মাই চয়েজ ব্যান্ড এর ভারসাম্য বিন্দু নির্ণয়: ভারসম্য বিন্দু = মোট স্থির ব্যয় (একক প্রতি বিক্রয় মূল্য - একক প্রতি পরিবর্তনশীল ব্যয়) = ১,৫০,০০০ টাকা÷ (১২-৫) = ২১,৪২৯ একক। দেখা যাচ্ছে, ১২ টাকা মূল্যে কোম্পানি যখন ২১,৪২৯ একক পণ্য বিক্রয় করে তখন আয় ও ব্যয় সমান। প্রতিষ্ঠানটির প্রত্যাশিত বিক্রয় এর পরিমাণ ৫০,০০০ একক যা ভারসাম্য বিন্দুর তুলনায় বেশি। তাই বলা যায়, তারা প্রত্যাশিত পণ্য বিক্রয় করতে পারলে মুনাফা অর্জনের সক্ষম হবে।"
        }
      ]
    },
    {
      "number": "7",
      "uddipok": "বউ বাজার শপিং কমপ্লেক্স কর্তৃপক্ষের সিদ্ধান্ত অনুসারে ঈদ উপলক্ষে বর্তমান রমজান মাসব্যাপী প্রতিটি বিপণিতে ১০০০ টাকা কেনাকাটা করলে একটি করে কুপন সরবরাহ করে। ঈদের তিনদিন পরে কর্তৃপক্ষ যথারীতি র‍্যাফেল ড্র অনুষ্ঠানের মাধ্যমে ভাগ্যবানদের নিউ ব্র্যান্ডের গাড়িসহ বিভিন্ন ধরনের পুরস্কার প্রদানের ঘোষণা দেন। এ সম্পর্কিত তথ্য বউবাজার কমপ্লেক্স কর্তৃপক্ষ র‍্যাফেল ড্রয়েল সময় টেলিভিশনে ব্যাপকভাবে প্রচার করায় সেখানে প্রচুর গ্রাহক সমাহত হয় এবং ব্যবসায়ীরাও আশাতীত মুনাফা অর্জনের সক্ষম হন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "বিক্রয় বৃদ্ধির জন্য গৃহীত স্বল্পকালীন উদ্দীপনামূলক কার্যক্রমকে বিক্রয় প্রসার বলে।"
        },
        {
          "label": "খ",
          "question": "",
          "explanation": "অর্থপ্রধান ব্যতীত জনসমক্ষে পণ্য, সেবা বা ধারণার উপস্থাপন বা প্রতিষ্ঠানে পরিচিতি বা সুনাম তুলে ধরার জন্য গণমাধ্যম সমূহের সাহায্যে নৈর্ব্যক্তিক সংবাদ উপস্থাপনে হলো প্রচার। বিজ্ঞাপন, ব্যক্তিক বিক্রয় ও বিক্রয় প্রসারের ন্যায় প্রচার ও বিপণন প্রসারের অন্যতম হাতিয়ার। পণ্য বা প্রতিষ্ঠানের তথ্য দিয়ে প্রচারের জন্য প্রচারকারী মাধ্যমকে কোন প্রকার অর্থ প্রদান করতে হয় না। প্রচার হলো অর্থবিহীন সংবাদ উপস্থাপন প্রক্রিয়া। এটি অর্থ প্রদত্ত নয় বলেই বলা হয় -\"প্রচার হলো অ- অর্থ প্রদত্ত মাধ্যম\"।"
        },
        {
          "label": "গ",
          "question": "",
          "explanation": "উল্লিখিত উদ্দীপকে প্রতিষ্ঠানটি বিক্রয় প্রসারে কুপন কৌশল ব্যবহার করেছে। কুপন হচ্ছে ক্রেতা ও উৎপাদকের মধ্যে এক ধরনের প্রতিশ্রুতি যা নির্দিষ্ট সময়ে লটারির মাধ্যমে ক্রেতাকে পুরস্কার প্রদান করা হয়। এটি বিক্রয় প্রসারের অন্যতম হাতিয়ার যা বিক্রয় বৃদ্ধিতে সহায়তা করে। উদ্দীপকে বউবাজার শপিং কমপ্লেক্স কর্তৃপক্ষের সিদ্ধান্ত অনুসারে ঈদ উপলক্ষে রমজান মাস ব্যাপী প্রতিটি বিপণীতে ১০০০ টাকার কেনাকাটা করলে একটি করে কুপন সরবরাহ করে। ঈদের তিন দিন পর কর্তৃপক্ষ যথারীতি র‍্যাফেল ড্র অনুষ্ঠানের মাধ্যমে ভাগ্যবানদের নিউ ব্র্যান্ডের গাড়িসহ বিভিন্ন ধরনের পুরস্কার প্রদানের ঘোষণা দেন। তাদের উক্ত অফারটি কুপন হিসেবে বিবেচিত।"
        },
        {
          "label": "ঘ",
          "question": "",
          "explanation": "বউবাজার শপিং কমপ্লেক্স কার্যক্রমের তথ্য পৌঁছানোর ক্ষেত্রে ব্যবহৃত পন্থা হলো বিজ্ঞাপন।  চিহ্নিত উদ্যোক্তা কর্তৃক অর্থ প্রদত্ত মাধ্যমে পণ্য বা সেবার নৈর্ব্যক্তিক উপস্থাপন কে বিজ্ঞাপন বলে। পন্যের প্রমোশনের জন্য সবচেয়ে পরিচিত ও গুরুত্বপূর্ণ কৌশল হচ্ছে বিজ্ঞাপন। বিজ্ঞাপন পণ্য, সেবা ও ধারণার চাহিদা সৃষ্টি ও বৃদ্ধিতে গুরুত্বপূর্ণ ভূমিকা রাখে।  উদ্দীপকে বউবাজার শপিং কমপ্লেক্স কর্তৃপক্ষের সিদ্ধান্ত অনুসারে ঈদ উপলক্ষে রমজান মাস ব্যাপী প্রতিটি বিপণীতে ১০০০ টাকার কেনাকাটা করলে একটি করে কুপন সরবরাহ করে। এ সম্পর্কিত তথ্য বউবাজার কমপ্লেক্স কর্তৃপক্ষ র‍্যাফেল ড্রয়ের সময় টেলিভিশনে ব্যাপকভাবে প্রচার করায় সেখানে প্রচুর গ্রাহক সমাহত হয় এবং ব্যবসায়ীরা আশাতীত মুনাফা অর্জনের সক্ষম হয়। তাদের গৃহীত কার্যক্রম একটি অর্থ প্রদত্ত প্রসার পদ্ধতি হিসেবে প্রচার করা হচ্ছে বিধায় তা বিপনণের বিজ্ঞাপন কাজ হিসেবে পরিচিত।  পন্য সিদ্ধান্ত গ্রহণ, মূল্য নির্ধারণ ও বন্টন ব্যবস্থা করার পর বিপণনকারীর মুখ্য কাজ হচ্ছে কখন, কোথায় এবং কিভাবে পণ্যটি পাওয়া যাবে তাকে তা ক্রেদের অবহিত করা। নতুন পণ্য প্রচলন, বিভিন্ন অফার সম্পর্কে অবহিত করনের ক্ষেত্রে বিজ্ঞাপন বিপণকারীকে ব্যাপকভাবে সহায়তা করে।  বিপণন প্রসার মূলক কর্মকাণ্ড বিজ্ঞাপন অবলম্বন করে অতি সহজে নতুন পণ্য বা তথ্য বাজারে পৌঁছাতে পারে। এর ফলে তাদের কাছে পণ্যের চাহিদা সৃষ্টি হয় এবং তাদের বিক্রয় বাড়ে।  তাই বলা যায়, বউ বাজার শপিং কমপ্লেক্স কার্যক্রমের তথ্য পৌঁছানোর ক্ষেত্রে ব্যবহৃত পদ্ধতি হলো বিজ্ঞাপন।"
        }
      ]
    },
    {
      "number": "8",
      "uddipok": "আলিফ ফুডস লি. আমের জুস তৈরি করে \"ফ্রেশ জুস\" নামে পণ্যটি বাজারে নিয়ে আসে। প্রাথমিকভাবে প্রতিষ্ঠান জুসের জন্য মিনি স্যাম্পল তৈরি করে বিনামূল্যে টার্গেট ক্রেতার নিকট বিতরণ করে সফল হয়। পন্যটি বাজার সম্প্রসারণ এর উদ্দেশ্যে প্রতিষ্ঠানটির সামাজিক যোগাযোগ মাধ্যম, পত্রপত্রিকা ও টেলিভিশনে বিজ্ঞাপন দেওয়ার সিদ্ধান্ত নিয়েছে।",
      "tag": "CB 23,RB 22",
      "sub_questions": [
        {
          "label": "ক",
          "question": "",
          "explanation": "কোন নির্দিষ্ট পণ্য ক্রয়ে ভোক্তাদের উৎসাহিত করার জন্য উক্তপণ্য বা পণ্যের অংশ বিশেষ বিনামূল্যে বা স্বল্পমূল্যে প্রদান করাকে প্রিমিয়াম বলে।"
        },
        {
          "label": "খ",
          "question": "",
          "explanation": "\"বিজ্ঞাপন মানে অপচয়\"- উক্তিটি সম্পূর্ণ সঠিক নয়।  কোন চিহ্নিত উদ্যোগতা কর্তৃক অর্থের বিনিময়ে নৈর্ব্যক্তিক উপায়ে পণ্য বা প্রতিষ্ঠান সম্পর্কিত তথ্যক্রেতার কাছে উপস্থাপন করাকে বিজ্ঞাপন বলে। বিজ্ঞাপনের মাধ্যমে ব্যয় হলেও এর মাধ্যমে ক্রেতাকে অবহিতকরন, জীবনযাত্রার মান উন্নয়ন, বিক্রয় মুনাফা বৃদ্ধি ও শিল্পায়ন সহ কর্মসংস্থান সৃষ্টি হওয়াতে একে অপচয় বলা যায় না।  আবার অনেক অর্থ ব্যায়,মূল্যবৃদ্ধি, প্রতারণার কারণে অপচয় বলে থাকেন। তবে কিছু নেতিবাচক দিক থাকলেও এর ইতিবাচক দিক বেশি থাকায় একে অপচয় বলা যাবে না।"
        },
        {
          "label": "গ",
          "question": "",
          "explanation": "উদ্দীপকে আলিফ ফুডস বিক্রয় প্রসার কৌশল ব্যবহার করেছে। স্বল্প সময়ে বিক্রয় বৃদ্ধির জন্য অনিয়মিত ভাবে যেসব প্রণোদনামূলক ব্যবস্থা গ্রহণ করা হয়,তাকে বিক্রয় প্রসার বলে। বিক্রয়প্রসার বিপণন প্রসারের এমন একটি হাতিয়ার যা দ্রুত বিক্রয় বৃদ্ধিতে সহায়তা করে। উদ্দীপকে প্রতিষ্ঠানটি আমের জুস তৈরি করে \"ফ্রেশ জুস\" নামে পণ্যটি বাজার নিয়ে আসে। প্রাথমিকভাবে প্রতিষ্ঠানটি জুসের জন্য মিনি স্যাম্পল তৈরি করে বিনামূল্যে টার্গেট ক্রেতার নিকট বিতরণ করে সফল হয়। তাদের গৃহীত পদক্ষেপটি হলো বিক্রয় প্রসারের নমুনা বিতরণের ব্যবস্থা করা।  এসব কার্যক্রম স্বল্প মেয়াদে বিক্রয় বৃদ্ধির জন্য ক্রেতাদেরকে প্রণোদিত করে। ফলে স্বল্প সময়ের মধ্যে বিক্রয় বৃদ্ধি পায়। অর্থাৎ বিক্রয় বৃদ্ধির লক্ষে তার গৃহীত কার্যক্রমটি হচ্ছে বিক্রয় প্রসার।"
        },
        {
          "label": "ঘ",
          "question": "",
          "explanation": "উদ্দীপকে বাজার সম্প্রসারণের উদ্দেশ্যে গৃহীত পদক্ষেপটি যৌক্তিক। প্রতিষ্ঠানটি বাজার সম্প্রসারণ এর উদ্দেশ্যে বিজ্ঞাপনের বিভিন্ন মাধ্যম ব্যবহার করে। চিহ্নিত উদ্যোক্তা কর্তৃক অর্থ প্রদত্ত মাধ্যমে পণ্য বা সেবার নৈর্ব্যক্তিক উপস্থাপনকে বিজ্ঞাপন বলে। অপরদিকে যে মাধ্যমে উক্ত উপস্থাপন করা হয় তাকে বিজ্ঞাপনের মাধ্যম বলে। উদ্দীপকে \"আলিফ ফুডস লি\" আমের জুস তৈরি করে \"ফ্রেশ জুস\" নামে পণ্য বাজারে নিয়ে আসে। পন্যটি বাজার সম্প্রসারণ এর উদ্দেশ্যে প্রতিষ্ঠানটি সামাজিক যোগাযোগ মাধ্যম, পত্রপত্রিকা ও টেলিভিশনে বিজ্ঞাপন দেওয়ার সিদ্ধান্ত নিয়েছে। তাদের কাজটি অর্থ প্রদত্ত কাজ যা নৈর্ব্যক্তিক উপায় ব্যবহার এর মাধ্যমে ক্রেতাদের পণ্য বা সেবা সম্পর্কে অবহিত করে। অর্থাৎ তার কাজটি হচ্ছে বিপণন প্রমোশনের অন্যতম হাতিয়ার বিজ্ঞাপন। তিনি বিজ্ঞাপনের জনপ্রিয় মাধ্যম, সামাজিক যোগাযোগ টেলিভিশন এবং পত্রপত্রিকা ব্যবহার করে তাদের পণ্যের তথ্য ক্রেতাদের মাঝে উপস্থাপন করে। বিপণন প্রমোশনের কর্মকাণ্ডে অন্যতম গুরুত্বপূর্ণ বিষয় হচ্ছে উপযুক্ত প্রমোশন মাধ্যম নির্বাচন করা। এক্ষেত্রে তাদের পণ্য যেহেতু একটি বিশাল জনগোষ্ঠীর ব্যবহারের উদ্দেশ্যে তৈরি করে তাই বিজ্ঞাপন মাধ্যমটি একটি যুক্তিগত মাধ্যম। উক্ত মাধ্যমটি অর্থের বিনিময়ে ক্রেতাদের পণ্য সংক্রান্ত তথ্য এবং যাবতীয় বিষয় উপস্থাপন করা হয়। তারা যে মাধ্যম ব্যবহার করেছেন তা হচ্ছে যোগাযোগ মাধ্যম, টেলিভিশন এবং পত্রপত্রিকা তা একটি বিশাল জনগোষ্ঠী প্রতিনিয়ত ব্যবহার করে। তাই বলা যায়, আর ব্যবহৃত উপাদান গুলো বিক্রয় বৃদ্ধিতে উপযুক্ত মাধ্যম অর্থাৎ তাদের গৃহীত পদক্ষেপটি যৌক্তিক।"
        }
      ]
    },
    {
      "number": "9",
      "uddipok": "জনাব এস মাহিন ইন্ডিয়া ও থাইল্যান্ড থেকে তরুণীদের জন্য মার্ক ফ্যাশন এর টি-শার্ট ও থ্রিপিস আমদানি করেন। তার আমদানিকৃত পোশাকসমূহ গুণগতমানে ও ডিজাইনে অনন্য। এ পোশাক সমূহ তিনি ঢাকা সহ গুরুত্বপূর্ণ শহরগুলোতে শোরুমের মাধ্যমে বিক্রয় করেন। মাঝে মাঝে তিনি পত্রপত্রিকায় বিজ্ঞাপন ও মূল্য ছাড় দেন। এস মাহিনের শোরুম থেকে যুক্তিসঙ্গত মূল্যে মার্ক ফ্যাশন এর পোশাক ক্রয় করতে পেরে আধুনিক তরুণ তরুণীরা বেশ খুশি। এর ফলে তার শোরুমের ভিতরে ভিড় বেড়েই চলেছে।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "ভোক্তার সন্তুষ্টি অর্জনের জন্য বিভিন্ন ধরনের পণ্যের বিপণন করাই হলো পণ্যের রকম।"
        },
        {
          "label": "খ",
          "question": "",
          "explanation": "সমাধি পন্য অযাচিত পন্য। যেসব পণ্য নতুন অথবা দীর্ঘদিন ধরে বাজারে রয়েছে, কিন্তু উক্ত ক্রেতা পণ্য সম্পর্কে জানেনা বা জানলেও ক্রয় করার আগ্রহ প্রকাশ করে না তাকে অযাচিত পণ্য বলে। সমাধি পাথর মানুষের মৃত্যুর পর তার সমাধিতে ব্যবহার হয়। তাই এরূপ পণ্য ক্রয়ে মানুষের আগ্রহ থাকে না, তাই এটি অযাচিত পণ্য।"
        },
        {
          "label": "গ",
          "question": "",
          "explanation": "উদ্দীপকে উল্লেখিত চলক সমূহ ভোক্তা বাজার বিভক্তিকরণে ব্যবহৃত হয়। যেসব ক্রেতা চূড়ান্ত ভোগ বা ব্যবহারের উদ্দেশ্যে পণ্য ক্রয় করে সেসব ক্রেতাকে নিয়ে গঠিত বাজারকে ভোক্তা বাজার বলে। ভোক্তা বাজারের ক্রেতাদের উদ্দেশ্য হচ্ছে ভোগ করা। নিজের বা পরিবারের সদস্যদের ভোগের জন্য তারা পণ্য বা সেবা ক্রয় করে। উদ্দীপকে জনাব এস মাহিন ইন্ডিয়া ও থাইল্যান্ড থেকে তরুণীদের জন্য মার্কস ফ্যাশনের টি-শার্ট ও থ্রি পিস আমদানি করেন।তার আমদানিকৃত পোশাক সমূহ গুণগত মানে ও ডিজাইনে অনন্য। এ পোশাক সমূহ তিনি ঢাকা শহর বিভিন্ন শহরগুলোর শোরুম এর মাধ্যমে বিক্রয় করেন। তিনি যে বাজারে পণ্য বিক্রয় করেন উক্ত বাজারের ক্রেতারা সরাসরি ভোগ বা ব্যবহারের উদ্দেশ্যে পণ্য ক্রয় করে থাকে। বাজার বিভক্ত করার জন্য তিনি ভোক্তা বাজারের বিভিন্ন চলক ব্যবহার করেন।"
        },
        {
          "label": "ঘ",
          "question": "",
          "explanation": "জনাব এস মাহিন বিপণন মিশ্রণের উপাদান গুলো সমন্বয়ে তার বিপণন কাজ সম্পাদন করেন। বিপণন মিশ্রণ হচ্ছে ভোক্তা বা ক্রেতার প্রয়োজন ও অভাব মেটানোর উদ্দেশ্যে একসেট নিয়ন্ত্রণ যোগ্য উপাদানের সংমিশ্রণ।এবং যারা পণ্য ভোগ বা ব্যবহারের মাধ্যমে পণ্যের উপযোগ নিঃশেষ করে তাদেরকে ভোক্তা বলে। উদ্দীপকের জনাব এস মাহিন ইন্ডিয়া ও থাইল্যান্ড থেকে তরুণিদের জন্য টি-শার্ট ও থ্রি পিস আমদানি করেন। আমদানিকৃত পোশাক সমূহ উন্নত মানে ও ডিজাইনে অনন্য। এ ধরনের ডিজাইন ও মান বিপণন মিশ্রণের পণ্য উৎপাদনের অন্তর্ভুক্ত। আবার পোশাক সমূহ তিনি ঢাকার সহ গুরুত্বপূর্ণ শহরগুলোতে শোরুমের মাধ্যমে বিক্রয় করেন। মাঝে মাঝে তিনি পত্রপত্রিকায় বিজ্ঞাপন দেন যার বন্টন ও প্রসারের অন্তর্ভুক্ত। সমজাতীয় ভোক্তাদের চিহ্নিত করে তাদের বিভিন্ন বিভাগে ভাগ করে কার্যকর বিপণন মিশ্রণ উন্নয়ন হচ্ছে বাজার বিভক্তি মূল বিষয়। সমাজে বসবাসরত বিভিন্ন ব্যক্তির চাহিদা ও ক্রয় ক্ষমতা ইত্যাদি একই হয় না তাই বিপণনকারীকে সমাজের বিভিন্ন শ্রেণী ও ভোক্তাদের জন্য বিভিন্ন ধরনের পোশাক ও বিভিন্ন ধরনের মূল্য নির্ধারণ করা হয়। উদ্দীপকে ও বিপণন মিশ্রণের পণ্য, মূল্য, বন্টন ও প্রসার মূলক সকল সিদ্ধান্ত ভোক্তাদের সন্তুষ্ট করার জন্য এবং ভোক্তাদের বিবেচনা করে করা হয়। ফলে বিপণন মিশ্রণের চারটি উপাদান সমন্বয় করে কাজ করায় তার শোরুমের বিক্রয় বেড়ে চলেছে।"
        }
      ]
    },
    {
      "number": "10",
      "uddipok": "\"মেঘনা গ্রুপ \"বাংলাদেশের একটি প্রতিষ্ঠিত কোম্পানি। তারা জুস এবং কোমল পানীয় সহ অন্যান্য পণ্য সামগ্রী বিক্রয়ের উদ্দেশ্যে বিজ্ঞাপন বাবত প্রচুর অর্থ ব্যয় করেন। তাছাড়া পণ্যসজ্জা, মেলা ও প্রদর্শনী,নমুনা বিতরণ ও প্রভৃতি কার্যক্রমের মাধ্যমে পণ্য বিক্রয় বাড়ানোর চেষ্টা করেন। প্রতিযোগী প্রতিষ্ঠানের মধ্যে \"আকিজ গ্রুপ অন্যতম \"।তারাও বিজ্ঞাপনে বিক্রয় প্রসার কার্যক্রম পরিচালনা করে। তবে \"আকিজ গ্রুপ\" ঢালাওভাবে বিজ্ঞাপনের সব মাধ্যমে বিজ্ঞাপন প্রচার করে না।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যেসব পন্য খামারে বা কৃষি ক্ষেত্রে উৎপাদিত হয় তাকে কৃষি পণ্য বলে।"
        },
        {
          "label": "খ",
          "question": "",
          "explanation": "দেশের প্রধান প্রধান সড়কের পাশে, ব্যস্ত নৌপথে বা জলবায়ুর এলাকায় দৃশ্যমান স্থানে বড় বড় অট্টালিকার সাদে কিংবা দেয়ালে সাইনবোর্ড বা প্রচার পত্রের মাধ্যমে যে বিজ্ঞাপন প্রচলিত হয় তাকে বহিঃবিজ্ঞাপন বলে। বহিঃবিজ্ঞাপন হলো বিজ্ঞাপনের অত্যন্ত পুরাতন ও কার্যকর একটি মাধ্যম। এটি সাধারণত জনসাধারণের দৃষ্টিতে পড়ে এমন জায়গায় বড় দেয়াল বা দাঁড়ানোর ছাদে ছাপানো আকারে লাগানো হয়। এটি উন্মুক্ত অবস্থায় প্রচার করা হয় বিধায় একে উন্মুক্ত বিজ্ঞাপন বলা হয়।"
        },
        {
          "label": "গ",
          "question": "",
          "explanation": "উদ্দীপকের \"মেঘনা গ্রুপ\" বিজ্ঞাপনের পাশাপাশি বিপনন প্রসারের বিক্রয় প্রসার কৌশল অবলম্বন করেছে। স্বল্প সময়ে বিক্রয় বৃদ্ধির জন্য অনিয়মিতভাবে যেসব প্রণোদনামূলক ব্যবস্থা গ্রহণ করা হয় তাকে বিক্রয় প্রসার বলে। বিক্রয় প্রসার বিপনণ প্রসারের এমন একটি হাতিয়ার যা দ্রুত বিক্রয় বৃদ্ধিতে সহায়তা করে। উদ্দীপকের প্রতিষ্ঠানটি বাংলাদেশের একটি প্রতিষ্ঠিত কোম্পানি। তারা জুস এবং কোমল পানীয় সহ অন্যান্য পণ্য সামগ্রী বিক্রয়ের উদ্দেশ্যে বিজ্ঞাপন বাবদ প্রচুর অর্থ ব্যয় করেন। তাছাড়া পণ্যসজ্জা, মেলা ও প্রদর্শনি,নমুনা বিতরণ, ট্রেন্ড শো প্রভৃতি কার্যক্রমের মাধ্যমে তারা বিক্রয় বাড়ানোর চেষ্টা করে। প্রতিষ্ঠানটি বিজ্ঞাপনের পাশাপাশি বিক্রয় প্রসারের মেলা প্রদর্শনী ও নমুনা বিতরণ ইত্যাদির ব্যবস্থা করেন। উক্ত কার্যক্রম স্বল্প মেয়াদে বিক্রয় বৃদ্ধির জন্য ক্রেতাদের প্রণোদিত করে। তাই বলা যায়, বিক্রয় বৃদ্ধির লক্ষ্যে প্রতিষ্ঠানটির গৃহীত কার্যক্রম হচ্ছে বিক্রয় প্রসার।"
        },
        {
          "label": "ঘ",
          "question": "",
          "explanation": "\"আকিজ গ্রুপ\" বিজ্ঞাপনের মাধ্যমে নির্বাচনের ক্ষেত্রে পণ্যের প্রকৃতি, মাধ্যমের গ্রহণযোগ্যতা ও উন্মুক্ত মাধ্যম নির্বাচন ইত্যাদি বিষয় বিবেচনা করে।। চিহ্নিত উদ্যোক্তা কর্তৃক অর্থ প্রদত্ত মাধ্যমে পণ্য বা সেবার নৈর্ব্যক্তিক উপস্থাপনকে বিজ্ঞাপন বলে। অপরদিকে যে মাধ্যমে বিজ্ঞাপন উপস্থাপন করা হয় তাকে বিজ্ঞাপনের মাধ্যম বলে। উদ্দীপকের প্রতিষ্ঠানটি বাংলাদেশের একটি প্রতিষ্ঠিত কোম্পানি। তারা জুস এবং কোমল পানীয় সহ অন্যান্য পণ্য সামগ্রী বিক্রয়ের উদ্দেশ্যে বিজ্ঞাপন বাবদ প্রচুর অর্থ ব্যয় করেন। তাছাড়া পণ্যসজ্জা, মেলা ও প্রদর্শনি,নমুনা বিতরণ, ট্রেন্ড শো প্রভৃতি কার্যক্রমের মাধ্যমে তারা বিক্রয় বাড়ানোর চেষ্টা করে। বিজ্ঞাপন পণ্য বা প্রতিষ্ঠানের তথ্য প্রচারের সবচেয়ে পুরাতন ও জনপ্রিয় পদ্ধতি। কিন্তু বিজ্ঞাপন প্রদর্শনের সময় অবশ্যই কতগুলো বিষয় বিবেচনা করতে হয়। যেমন: বিজ্ঞাপনটি কাদের জন্য করা হচ্ছে? ব্যবহৃত মাধ্যমটা সবার কাছে গ্রহণযোগ্য কিনা? মাধ্যমটির পণ্য প্রকাশের উপযুক্ত কিনা। এসব বিষয় বিবেচনা করলে বিজ্ঞাপনটি ফলপ্রসূ হয়। উদ্দীপকের প্রতিষ্ঠানটি উক্ত বিষয় বিবেচনা করে সঠিক বিজ্ঞাপন মাধ্যমে নির্বাচন করেন।"
        }
      ]
    },
    {
      "number": "11",
      "uddipok": "সাব্বির ইলেকট্রনিক্স বিদেশ থেকে যন্ত্রাংশ আমদানি করে এসি উৎপাদন করে। নিজস্ব গুদামে পর্যাপ্ত পরিমাণে জায়গা না থাকায় প্রতিষ্ঠানটি খুচরা বিক্রেতাদের গুদামে পণ্য সংরক্ষণ করেন। এজন্য খুচরা বিক্রেতা বাড়তি সুবিধা হিসেবে বাট্টা চাচ্ছে।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "ক্রেতারা যেসব পণ্য পূর্ব পরিকল্পনা ব্যতীত দেখামাত্রই ক্রয় করে তাকে লোভনীয় পণ্য বলে।"
        },
        {
          "label": "খ",
          "question": "",
          "explanation": "সুবিধাজনক জায়গা হতে সহজেই ক্রয় করা যায় এমন পন্যকে সুবিধা পন্য বলে। সুবিধা পন্য ভোক্তরা সবসময় ক্রয় করে থাকে। এরূপ পণ্য কেনার জন্য তেমন কোন পূর্ব পরিকল্পনার প্রয়োজন হয় না এবং ক্রেতারা অত্যন্ত সহজে অর্থাৎ কম সময় ও শক্তি ব্যয় তা সংগ্রহ করে থাকে। তাই বলা যায়, সুবিধা পণ্য নিয়মিত ক্রয় করা হয়।"
        },
        {
          "label": "গ",
          "question": "",
          "explanation": "সাব্বির ইলেকট্রনিক্সের উৎপাদিত এসি শপিং পণ্যের অন্তর্গত সেবা পণ্য হিসেবে বিবেচিত। যেসব পণ্য ভোক্তরা পূর্ব পরিকল্পনা অনুসারে বিভিন্ন দোকান ঘুরে পন্যের গুনাগুন,সাইজ ও ডিজাইন ইত্যাদি বৈশিষ্ট্য যাচাই করে ক্রয় করে থাকে সেগুলোকে শপিং পণ্য বলে। তন্মধ্যে যেসব শপিং পণ্য ভোক্তারা শখের বসে নয় বরং নির্দিষ্ট সেবা প্রাপ্তির আশায় ক্রয় করে সেগুলিকে সেবা পণ্য বলে। উদ্দীপকে সাব্বির ইলেকট্রনিক্স বিদেশ থেকে যন্ত্রাংশ আমদানি করে এসি উৎপাদন করে। নিজস্ব গুদামে পর্যাপ্ত পরিমাণে জায়গা না থাকায় প্রতিষ্ঠানটি খুচরা বিক্রেতা তাদের গুদামে পণ্য সংরক্ষণ করেন। উক্ত পন্য ক্রয় ভোক্তারা পূর্বপরিকল্পনা অনুযায়ী বিভিন্ন রং, ডিজাইন, আকার ও স্থায়িত্ব সবকিছুর মূল্য বিবেচনা করে ক্রয় করে। তাই বলা যায়, উদ্দীপকে পণ্যটি হচ্ছে শপিং পন্যের অন্তর্গত সেবা পন্য।"
        },
        {
          "label": "ঘ",
          "question": "",
          "explanation": "সাব্বির ইলেকট্রনিক্স বিক্রেতাদের কার্যভিত্তিক বাট্টা দিতে পারে বলে আমি মনে করি ।  নির্দিষ্ট কাজ সম্পাদনের জন্য বন্টন প্রণালী সদস্যের বাট্টা প্রদান করা হয়েছে,তাকে কার্যভিত্তিক বাট্টা বলে। কোম্পানি বাজার শেয়ার ধরে রাখা ও বিক্রয় বৃদ্ধির উদ্দেশ্যে এ ধরনের বাট্টা প্রদান করে। উদ্দীপকের সাব্বির ইলেকট্রনিক্স বিদেশ থেকে যন্ত্রাংশ আমদানি করে এসি উৎপাদন করে। নিজস্ব গুদামে পর্যাপ্ত পরিমাণে জায়গা না থাকায় প্রতিষ্ঠানটি খুচরা বিক্রেতাদের গুদামে পণ্য সংরক্ষণ করেন। এজন্য খুচরা বিক্রেতা বাড়তি সুবিধা হিসেবে বাট্টা চাচ্ছে।খুচরা বিক্রেতারা একটি নির্দিষ্ট কাজ সম্পাদন করার জন্য বাট্টা চাচ্ছে যা কার্যভিত্তিক বাট্টা কে প্রকাশ করে। বিক্রয় বৃদ্ধি এবং ভোক্তা বা মধ্যস্থ ব্যাবসায়ীদের কারবারে  কাজে অগ্রগতির জন্য বিভিন্ন ধরনের ছাড় প্রদান করতে হয়। যেমন: বিক্রয়, গুদামজাতকরন,রেকর্ড সংরক্ষন ইত্যাদির জন্য মধ্যস্থ ব্যবসায়ীদের বিভিন্ন সুবিধা প্রদান করতে হয় যার কার্যভিত্তিক বাট্টা হিসেবে বিবেচিত।  উদ্দীপকেও খুচরা বিক্রেতারা গুদামে পণ্য সংরক্ষণের কারণে বিশেষ বাট্টা প্রত্যাশা করছে।  তাই বলা যায়, প্রত্যাশিত বাট্টাটি হচ্ছে কার্যভিত্তিক বাট্টা।"
        }
      ]
    }
  ]
}