{
  "title": "চট্টগ্রাম বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "ঢাকার ধানমন্ডিতে \"মনিরা ফ্যাশন \"একটি স্বনামধন্য ফ্যাশন হাউজ। ফ্যাশন হাউজটি ক্রেতাদের বুচি ও পছন্দ অনুযায়ী শাড়ি, থ্রি-পিস, পাঞ্জাবি ও বাচ্চাদের পোশাক বিক্রয় করে। উক্ত ফ্যাশন হাউজটি অধিক বিক্রয়ের দিকে বিশেষ গুরুত্ব দিয়ে বিজ্ঞাপন প্রদান করে। অন্যদিকে, ধানমন্ডিতে \"রোকেয়া ফ্যাশন\" হাউজ নামে আরেকটি ফ্যাশন হাউজও ভোক্তাদের চাহিদা ও পছন্দ অনুসারে বিভিন্ন ধরনের পোশাক বিক্রয় করে। উক্ত ফ্যাশন হাউজটি পণ্য বিক্রয়ের সময় প্লাস্টিকের ব্যাগের পরিবর্তে কাপড়ের ব্যাগ ব্যবহার করে থাকে।",
      "tag": "CTG.B 25",
      "sub_questions": [
        {
          "label": "ক",
          "question": "",
          "explanation": "উপযোগ আছে এমন কোনো কিছু পাওয়া থেকে নিজেকে বঞ্চিত মনে করার অনুভূতিকে প্রয়োজন বলে।"
        },
        {
          "label": "খ",
          "question": "",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে। বিপণন কর্মসংস্থানের সুযোগ সৃষ্টির মাধ্যমে জনগণের আয় বাড়াতে সহায়তা করে। আবার, ক্রেতাদের প্রত্যাশিত পণ্য বা সেবা কেনার সুযোগ সৃষ্টি করে। ফলে ভোক্তারা ক্রয়ক্ষমতার মধ্যে নতুন নতুন পণ্য ভোগ করতে পারে। এভাবে জীবনযাত্রার মান উন্নত হয়।"
        },
        {
          "label": "গ",
          "question": "",
          "explanation": "উদ্দীপকে 'মনিরা ফ্যাশন' হাউজের কার্যক্রম বিপণনের বিক্রয় যুগের সাথে সামঞ্জস্যপূর্ণ। বিক্রয় যুগে অধিক বিক্রয়ের ওপর গুরুত্ব দেওয়া হয়। এজন্য শুধু ক্রেতাদের ওপর নির্ভরশীল না থেকে উৎপাদকরা পণ্য বিক্রয়ের জন্য বিজ্ঞাপন, ব্যক্তিক বিক্রয় প্রভৃতি কৌশল গ্রহণ করে। ফলে বিক্রি বেড়ে যায়। উদ্দীপকে 'মনিরা ফ্যাশন' একটি স্বনামধন্য ফ্যাশন হাউজ। প্রতিষ্ঠানটি ক্রেতাদের রুচি ও পছন্দ অনুযায়ী থ্রি-পিস, পাঞ্জাবি ও বাচ্চাদের পোশাক বিক্রয় করে। তারা অধিক বিক্রয়ের লক্ষ্যে বিশেষ গুরুত্ব দিয়ে বিজ্ঞাপন প্রচার করে। এতে ক্রেতাদের নিকট প্রতিষ্ঠানটি সম্পর্কে আকর্ষণ সৃষ্টি হয়। বিক্রয় বৃদ্ধির লক্ষ্যে ব্যাপক আকারে বিজ্ঞাপন প্রদান করার ফলে প্রতিষ্ঠানটির বিক্রয় বাড়বে।' এরূপ বিজ্ঞাপনের বহুল ব্যবহার দৃশ্যমান হয় বিপণনের বিক্রয় যুগে। তাই বলা যায়, 'মনিরা ফ্যাশন' এর কার্যক্রম বিক্রয় যুগের সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "'রোকেয়া' ফ্যাশন হাউজের সামাজিক বিপণনের যুগ অনুসরণ উত্তম হয়েছে বলে আমি মনে করি। এ যুগের প্রধান উদ্দেশ্য হলো সমাজের ক্ষতি না করে পণ্য উৎপাদন ও বিপণন করা। ১৯৭০ সালের পর এ যুগের সূচনা হয়। পরিবেশবান্ধব পণ্য উৎপাদন করে ভোক্তার চাহিদা পূরণের পাশাপাশি সামাজিক কল্যাণ সাধন করা এ যুগের বৈশিষ্ট্য। উদ্দীপকে \"রোকেয়া ফ্যাশন\" ফ্যাশন হাউজ ভোক্তাদের চাহিদা ও পঞ্চদ অনুসারে বিভিন্ন ধরনের পোশাক বিক্রয় করে। প্রতিষ্ঠানটি পণ্যের মোড়কের জন্য কাপড়ের ব্যাগ ব্যবহার করে। প্লাস্টিক ব্যাগ ব্যবহার সাশ্রয়ী। কিন্তু তাও তারা পরিবেশের কথা চিন্তা করে কাপড়ের ব্যাগ ব্যবহার করে। 'মনিরা ফ্যাশন' ও 'রোকেয়া ফ্যাশন' দুটি প্রতিষ্ঠান বিপণনের দুটি যুগের কার্যক্রম অনুসরণ করে। 'মনিরা ফ্যাশন' বিক্রয় যুগের অনুসরণ করে বিক্রয় বৃদ্ধির জন্য বিজ্ঞাপন প্রদান করে। অপরদিকে 'রোকেয়া, ফ্যাশন' সমাজের কথা চিন্তা করে পরিবেশের জন্য ক্ষতিকর প্লাস্টিক ব্যবহার করে না। দুটি প্রতিষ্ঠানই ক্রেতাদের চাহিদা পূরণ করতে সক্ষম। তারা ব্যবসায় সফলতাও অর্জন করেছে। তবে 'রোকেয়া ফ্যাশন' এর পরিবেশবান্ধব কাপড়ের ব্যাগ ব্যবহারের ফলে সামাজিক কল্যাণসাধন হচ্ছে। এখন ভোক্তারা, পরিবেশ সম্পর্কে সচেতন। এজন্য এটি ভোক্তাদের কাছে অন্যান্য প্রতিষ্ঠানের চেয়ে গ্রহণযোগ্যতা বাড়াবে। তাই বলা যায়, 'রোকেয়া ফ্যাশন' হাউজের কার্যক্রম 'মনিরা ফ্যাশন' হাউজের চেয়ে উত্তম।"
        }
      ]
    },
    {
      "number": "2",
      "uddipok": "জনাব হাসান পুরান ঢাকার একটি হোটেলের মালিক। উক্ত হোটেলে দেশীয় খাবারের পাশাপাশি চাইনিজ ও থাই খাবারের ব্যবস্থা রয়েছে। খাবারের মান ভালো ও স্বাস্থ্যসম্মত হওয়ায় উক্ত হোটেলের বেশ সুনাম রয়েছে। জনাব হাসান তার হোটেলের গ্রাহক সংখ্যা বৃদ্ধির লক্ষ্যে অনলাইনে একটি পেইজ খোলেন যার মাধ্যমে হোম ডেলিভারিও দিয়ে থাকেন। ফলে হোটেলটির বিক্রয় ও মুনাফা দুটোই বৃদ্ধি পায়।",
      "tag": "CTG.B 25",
      "sub_questions": [
        {
          "label": "ক",
          "question": "",
          "explanation": "পণ্য ও সেবা থেকে প্রাপ্ত সুবিধা এবং ঐ সুবিধা প্রাপ্তির জন্য ব্যয়িত অর্থের পার্থক্যই হলো ক্রেতা ভ্যালু।"
        },
        {
          "label": "খ",
          "question": "",
          "explanation": "মার্কেটিং বা বিপণন যুগে বিপণনকারীরা ভোক্তাদের প্রয়োজন ও. অভাবের সন্তুষ্টি বিধানের মাধ্যমে লক্ষ্য অর্জনের ওপর সর্বোচ্চ গুরুত্বারোপ করে। ১৯৫০ এর দশকে বিপণনের প্রকৃত যুগ শুরু হয়। এ সময় ক্রেতাদের প্রয়োজন বাড়তে থাকে এবং ধীরে ধীরে সচেতন হতে থাকে। এক্ষেত্রে চাহিদা পূরণে সক্ষম এমন পণ্য কিনতে তারা আগ্রহী হয়ে ওঠে। এ অবস্থায় বিপণনকারীরা ভোক্তাদের সন্তুষ্ট করার পদক্ষেপ নেয়। এ যুগেই প্রথম তারা ক্রেতাদের পছন্দকে প্রাধান্য দিতে শুরু করে।"
        },
        {
          "label": "গ",
          "question": "",
          "explanation": "উদ্দীপকে প্রাথমিক পর্যায়ে বিপণনের মৌলিক ধারণা বিপণন অর্পণের কথা বলা হয়েছে। ভোক্তাদের সন্তুষ্ট করতে বিপণনকারী যেসব পণ্য বা সেবা বাজারে উপস্থাপন করে তাকে বিপণন অর্পণ বলে। বিপণনকারীরা সাধারণত বাজারে পণ্য, সেবা ও অভিজ্ঞতা উপস্থাপন করে। উদ্দীপকে জনাব হাসান একটি হোটেলের মালিক। উক্ত হোটেলে দেশীয় খাবারের পাশাপাশি চাইনিজ ও থাই খাবারের ব্যবস্থা রয়েছে। তিনি তার হোটেলে ভালো ও স্বাস্থ্যসম্মত খাবার পরিবেশন করেন। এতে তার হোটেলের বেশ সুনাম হয়। হোটেলে ভোক্তাদের কাছে খাবার পরিবেশন একটি সেবা। কারণ তা শুধু অনুভবযোগ্য ও ভোক্তাদের চাহিদা মেটায়। আর সেবা বিপণনের মৌলিক ধারণা বিপণন অর্পণের-অন্তর্গত। সুতরাং, উদ্দীপকে প্রাথমিক পর্যায়ে বিপণনের মৌলিক ধারণা 'বিপণন অর্পণের কথা বলা হয়েছে।"
        },
        {
          "label": "ঘ",
          "question": "জনাব হাসানের সফলতার কারণ বিপণনের ক্রমবিকাশের যুগ উল্লেখপূর্বক বিশ্লেষণ করো।",
          "explanation": "জনাব হাসান বিপণনের সামাজিক যোগাযোগের যুগের অনুসরণ করে ব্যবসায়ে সফলতা লাভ করেছেন। এ যুগে মানুষ ইন্টারনেটের আশীর্বাদে সামাজিক যেগাযোগ মাধ্যম ব্যবহার করে। বর্তমান যুগকে তাই ডিজিটাল যুগ বলা হয়। বিপণনকারীরা তাদের পণ্য ও সেবার প্রচারের ক্ষেত্রে তাই সামাজিক যোগাযোগ মাধ্যম ব্যবহার করে থাকে। উদ্দীপকে জনাব হাসান একজন হোটেল মালিক। তিনি দেশীয়, চাইনিজ ও থাই খাবার পরিবেশন করে থাকেন। হোটেলের গ্রাহক সংখ্যা বৃদ্ধির লক্ষ্যে তিনি অনলাইনে পেইজ খোলেন। পেইজের মাধ্যমে তিনি হোটেলের প্রচারের পাশাপাশি ডেলিভারিও দিয়ে থাকেন। এর ফলে তার বিক্রি বাড়ে। উদ্দীপকে জনাব হাসান সামাজিক যোগাযোগ মাধ্যম ব্যবহার করায় তার ভোক্তাদের সাথে সুসম্পর্ক তৈরি হয়। এতে ভোক্তাদের পছন্দ-অপছন্দ এবং চাহিদা সহজেই জানা যায়। ফলে তিনি সে অনুযায়ী তার হোটেল পরিচালনা করতে পেরেছেন। এতে তার বিক্রি বৃদ্ধি পেয়েছে এবং প্রতিযোগিতা মোকাবিলা সহজ হয়েছে। ফলস্বরূপ তিনি সহজেই সফলতা লাভ করেছেন। তাই বলা যায়, জনাব হাসানের সফলতার কারণ বিপণনের সামাজিক যোগাযোগের যুগ অনুসরণ।"
        }
      ]
    },
    {
      "number": "3",
      "uddipok": "জনাব শ্যামল যশোর থেকে উন্নতমানের খেজুরের গুড় সংগ্রহ করে সারা দেশের বিভিন্ন ব্যবসায়ীর নিকট সরবরাহ করেন। গুড়ের মান ঠিক রাখার জন্য তিনি, উন্নতমানের প্যাকেট ব্যবহার করেন। প্যাকেটের গায়ে উৎপাদন, মেয়াদ উত্তীর্ণের তারিখ ও মূল্য সংক্রান্ত তথ্য উল্লেখ থাকে। এ কারণে সারা দেশে তার গুড়ের বেশ সুনাম রয়েছে।",
      "tag": "CTG.B 25",
      "sub_questions": [
        {
          "label": "ক",
          "question": "",
          "explanation": "ভোক্তাদের পছন্দ-অপছন্দ, বুচি ও অভ্যাস, ক্রয়ক্ষমতা, অভাব ও চাহিদা সম্পর্কিত তথ্যকে বাজার তথ্য বলে।"
        },
        {
          "label": "খ",
          "question": "",
          "explanation": "ভালো কাঁচামাল কিনতে পারলে, উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "",
          "explanation": "জাউদ্দীপকে সারা দেশে গুড় সরবরাহের মাধ্যমে স্থানগত উপযোগ সৃষ্টি হয়। উৎপাদন স্থান থেকে পণ্যসামগ্রী ভোক্তার কাছে পৌঁছানোর মাধ্যমে পণ্যের স্থানগত উপযোগ সৃষ্টি হয়। এ কাজটি করা হয় পরিবহন ব্যবস্থার মাধ্যমে। এর ফলে দূরবর্তী স্থানের ক্রেতারা পণ্য ভোগের সুযোগ পায়। উদ্দীপকের জনাব শ্যামল যশোর থেকে উন্নতমানের গুড় সংগ্রহ করেন। এরপর তা সারা দেশের বিভিন্ন ব্যবসায়ীর কাছে সরবরাহ করেন। এতে দেশের বিভিন্ন প্রান্তে ছড়িয়ে থাকা ক্রেতারা পণ্য ভোগের সুযোগ পায়। ফলে স্থানগত দূরত্বের সমস্যাটি সমাধান হয়। এ কাজটি করা হয় পরিবহন ব্যবস্থার মাধ্যমে। এসব বৈশিষ্ট্য স্থানগত উপযোগ সৃষ্টির সাথে জড়িত। তাই বলা যায়, উদ্দীপকে সারা দেশে গুড় সরবরাহ করে জনাব শ্যামল স্থানগত উপযোগ সৃষ্টি করছেন।"
        },
        {
          "label": "ঘ",
          "question": "",
          "explanation": "জনাব শ্যামল বিপণনের মোড়কিকরণ কাজটি অনুসরণ করে ব্যবসায়িক সফলতা লাভ করেছেন। মোড়কিকরণ পণ্যের গুণপ্ত মান রক্ষা করে। এর মাধ্যমে বাহ্যিক ক্ষয়ক্ষতির হাত থেকে পণ্যকে রক্ষা করা যায়। ফলে ক্রেতা অক্ষত অবস্থায় পণ্য কিনতে ও ভোগ করতে পারে। পণ্য সম্পর্কে ধারণা দেওয়া জন্য পণ্য সম্পর্কিত বিভিন্ন তথ্য মোড়কে লিপিবদ্ধ থাকে। উদ্দীপকের জনাব শ্যামল যশোর থেকে উন্নতমানের খেজুরের গুড় সংগ্রহ করে সারা দেশে সরবরাহ করেন। গুড়ের মান ঠিক রাখার জন্য তিনি উন্নতমানের প্যাকেট ব্যবহার করেন। প্যাকেটের গায়ে উৎপাদন, মেয়াদ উত্তীর্ণের তারিখ ও মূল্য সংক্রান্ত তথ্য উল্লেখ থাকে। এখানে জনাব শ্যামল মূলত বিপণনের মোড়কিকরণ কাজটি সম্পাদন করেছেন। মোড়কিকরণের ফলে জনাব শ্যামলের পণ্যের গুণগত মান ও উপযোগ অক্ষুণ্ণ থাকে। এতে ক্রেতারা মানসম্মত পণ্য কিনতে ও ভোগ করতে পারে। এছাড়া পণ্য সম্পর্কিত গুরুত্বপূর্ণ তথ্য ক্রেতারা মোড়ক থেকে জানতে পারে। ফলে তাদের সিদ্ধান্ত নিতে সুবিধা হয়। এছাড়া এর মাধ্যমে তার ব্যবসায়িক সুনাম বাড়ে, এতে পণ্য ও প্রতিষ্ঠানের প্রতি ক্রেতাদের অনুকূল ধারণা তৈরি হয়। এসব বিষয় পণ্যের বিক্রি ও মুনাফা বাড়াতে সহায়তা করেছে। সুতরাং, বিপণনের মোড়কিকরণ কাজের প্রয়োগ জনাব শ্যামলের ব্যবসায়িক সফলতার কারণ।"
        }
      ]
    },
    {
      "number": "4",
      "uddipok": "জনাব নাজমুল রাজশাহীর নওগাঁয় একটি আমের বাগান করেন। তিনি বাগান থেকে আম সংগ্রহ করে পূর্বনির্ধারিত মানের ভিত্তিতে ছোট, বড় ও মাঝারি বিভিন্ন ভাগে ভাগ করে আম বিক্রয় করেন। এ বছর আমের বাম্পার ফলন হওয়ায় তিনি আম সংরক্ষণের সিদ্ধান্ত নেন, যাতে পরবর্তীতে ভোক্তার চাহিদা অনুযায়ী আম সরবরাহ করতে পারেন।",
      "tag": "CTG.B 25",
      "sub_questions": [
        {
          "label": "ক",
          "question": "",
          "explanation": "উৎপাদিত পণ্যসামগ্রী উৎপাদকের কাছ থেকে ক্রেতার কাছে পৌছানোর মাধ্যমে স্থানগত উপযোগ সৃষ্টি করার ব্যবস্থাকে পরিবহন বলে।"
        },
        {
          "label": "খ",
          "question": "",
          "explanation": "পণ্যের ওজন, স্বাদ, স্থায়িত্ব প্রভৃতি বৈশিষ্ট্যের ভিত্তিতে পণ্যের মান নির্ধারণকে প্রমিতকরণ বলে। প্রকৃতিগতভাবে সব পণ্যের নিজস্ব কিছু বৈশিষ্ট্য বা গুণ রয়েছে, যার মাধ্যমে ক্রেতাসাধারণ পণ্য পছন্দ বা অপছন্দ করে থাকে। ক্রেতাসাধারণ পণ্যের যে বিশেষ বৈশিষ্ট্য বা গুণাবলি পছন্দ বা অপছন্দ করে তার ভিত্তিতে পণ্যের মান তালিকা প্রস্তুত করে প্রমিতকরণ করা হয়। প্রমিতকরণে পণ্যের মান সংরক্ষণের জন্য বিশেষ ব্যবস্থা নেওয়া হয়। সুতরাং, প্রমিতকরণ পণ্যের মৌলিক সীমা নির্ধারণ করে।"
        },
        {
          "label": "গ",
          "question": "",
          "explanation": "জনাব নাজমুল প্রাথমিক পর্যায়ে বিপণনের 'পর্যায়িতকরণ' কাজটি সম্পন্ন করেছেন। পর্যায়িতকরণে পূর্বনির্ধারিত মানের ভিত্তিতে পণ্যকে বিভিন্ন শ্রেণিতে ভাগ করা হয়। এখানে পণ্যের বিভিন্ন শ্রেণিতে ভাগ করা হয়। এখানে পণ্যের গুণাগুণ, আকার, রং, ওজন প্রভৃতি বিবেচনায় এগুলোর শ্রেণিবিভাগ করা হয়। এর ফলে কেনাবেচা সহজ হয়। উদ্দীপকের জনাব নাজমুল রাজশাহীর নওগাঁয় একটি আমের বাগান করেন। বাগানের আম সংগ্রহ করে তিনি ছোট, মাঝারি ও বড় বিভিন্ন ভাগে ভাগ করেন। এতে আকার অনুযায়ী ন্যায্যমূল্য নির্ধারণ করা সম্ভব হয়। ফলে বিক্রয় কাজে গতিশীলতা আসে। আবার, ক্রেতারাও তাদের পছন্দমতো সাইজের আম-সহজে কিনতে পারছেন। এভাবে নির্ধারিত আকারের ভিত্তিতে পণ্যকে বিভিন্ন শ্রেণিতে ভাগ করা পর্যায়িতকরণের অন্তর্ভুক্ত। তাই বলা যায়, জনাব নাজমুল প্রাথমিক পর্যায়ে বিপণনের পর্যায়িতকরণ কাজটি সম্পন্ন করেছেন।"
        },
        {
          "label": "ঘ",
          "question": "",
          "explanation": "উল্লিখিত উদ্দীপকে ভোক্তাদের চাহিদা মেটানোর জন্য জনাব নাজমুল বিপণনের গুদামজাতকরণ কাজটি সম্পাদন করেছেন। গুদামজাতকরণের মাধ্যমে দীর্ঘ সময় ধরে পণ্য সংরক্ষণ করা যায়। এতে পণ্যের গুণাগুণ অক্ষুণ্ণ থাকে। ফলে সারা বছর মানসম্মত পণ্য ভোগ বা ব্যবহার করা যায়। উদ্দীপকের জনাব নাজমুলের রাজশাহীর নওগাঁয় একটি বাগান রয়েছে। বাগান থেকে আম সংগ্রহ করে তিনি ছোট, বড় ও মাঝারি বিভিন্ন ভাগে ভাগ করেন। এতে বিক্রির কাজটি সহজ হয়। এ বছর বাম্পার ফলন হওয়ায় তিনি আম সংরক্ষণের সিদ্ধান্ত নেন। আম একটি পচনশীল পণ্য। তাই এটি সংরক্ষণের জন্য উপযুক্ত হিমাগার বা গুদামজাতকরণের ব্যবস্থা থাকা প্রয়োজন। গুদামজাতকরণের মাধ্যমে বিপুল পরিমাণ আম দীর্ঘ সময়ব্যাপী সংরক্ষণ করা যাবে। এতে আমের গুণাগুণ নষ্ট হবে না। এছাড়া পরবর্তী সময়ে তিনি ভোক্তাদের চাহিদামাফিক ন্যায্যমূল্যে আম সরবরাহ করতে পারবেন। এতে তার ব্যবসায়ের বিক্রি ও মুনাফা বাড়বে। তাই বলা যায়, বিপণনের গুদামজাতকরণ কাজটির মাধ্যমে জনাব নাজমুল ভোক্তাদের চাহিদা মেটাতে সমর্থ হবেন।"
        }
      ]
    },
    {
      "number": "5",
      "uddipok": "\"বিউটি কসমেটিকস\" বিশ্বের বিভিন্ন দেশের উন্নতমানের ব্র্যান্ডের কসমেটিকস আমদানি করে থাকে। পরবর্তীতে দেশের বিভিন্ন শোরুমে বিক্রয় করে থাকে। বর্তমানে উক্ত প্রতিষ্ঠানটি বিক্রয় বৃদ্ধির লক্ষ্যে বিভিন্ন প্রচার মাধ্যমে অর্থের বিনিময়ে তথ্য প্রচার করে থাকে। ফলে প্রতিষ্ঠানটি ব্যাপক সফলতা পায়।",
      "tag": "CTG.B 25",
      "sub_questions": [
        {
          "label": "ক",
          "question": "",
          "explanation": "বাজার হলো একটি পণ্য বা সেবার বর্তমান এবং সম্ভাব্য ক্রেতার সেট বা সমষ্টি।"
        },
        {
          "label": "খ",
          "question": "",
          "explanation": "যেসব সরকারি প্রতিষ্ঠান (যেমন: স্কুল, কলেজ, হাসপাতাল প্রভৃতি) তাদের নিজস্ব কাজগুলো পরিচালনার জন্য পণ্য বা সেবাসামগ্রী কেনে তাদের সরকারি বাজার বলে। সরকারের বিভিন্ন মন্ত্রণালয়, হাসপাতাল, স্কুল, কলেজ প্রভৃতি প্রতিষ্ঠান তাদের কার্যক্রম পরিচালনার জন্য বিভিন্ন পণ্যসামগ্রী ক্রয় করে। জনগণের সেবা করার লক্ষ্যে এসব প্রতিষ্ঠান সরকার পরিচালনা করে থাকে। তাই সরকারি বাজারের মূল কাজ হলো জনগণের কল্যাণসাধন করা।"
        },
        {
          "label": "গ",
          "question": "",
          "explanation": "উদ্দীপকে 'বিউটি কসমেটিকস' পুনঃবিক্রেতার বাজারের অন্তর্ভুক্ত। এ বাজারের ক্রেতারা পুনরায় বিক্রির জন্য পণ্যসামগ্রী কেনে। পরবর্তীতে তারা এগুলো ভোক্তাদের কাছে বিক্রি করে। ক্রয়কৃত পণ্য বিক্রি করে মুনাফা অর্জন করা এ বাজারের বৈশিষ্ট্য।.. উদ্দীপকে 'বিউটি কসমেটিকস' বিশ্বের বিভিন্ন দেশের উন্নতমানের ব্র্যান্ডের কসমেটিকস আমদানি করে। প্রতিষ্ঠানটি আমদানিকৃত পণ্য দেশের বিভিন্ন শোরুমে বিক্রি করে। অর্থাৎ, প্রতিষ্ঠানটি নিজস্ব ব্যবহার বা ভোগের জন্য পণ্য আমদানি করে না। এটি মূলত মুনাফা অর্জনের উদ্দেশ্য ভোক্তাদের কাছে পণ্য বিক্রি করে। এক্ষেত্রে মুনাফা অর্জন করাই প্রতিষ্ঠানটির মূল লক্ষ্য বা উদ্দেশ্য। আর এ বৈশিষ্ট্যগুলো পুনঃবিক্রেতার বাজারের সাথে মিলে যায়। তাই বলা যায়, 'বিউটি কসমেটিকস' পুনঃবিক্রেতার বাজারের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে প্রতিষ্ঠানটি বিক্রয় বৃদ্ধির লক্ষ্যে প্রমোশনের (প্রসার) বিজ্ঞাপন হাতিয়ারটি ব্যবহারের যৌক্তিকতা রয়েছে বলে আমি মনে করি। প্রসার বা প্রমোশনের অন্যতম হাতিয়ার হলো বিজ্ঞাপন। এর মাধ্যমে পণ্য সম্পর্কিত বিস্তারিত তথ্য জনগণের কাছে উপস্থাপন করা হয়। এতে ক্রেতারা পণ্য সম্পর্কে জানতে পেরে পণ্য কিনতে আগ্রহী হয়ে ওঠে। উদ্দীপকে 'বিউটি 'কসমেটিকস' একটি আমদানিকারক প্রতিষ্ঠান। প্রতিষ্ঠানটি আমদানিকৃত পণ্য শোরুমের মাধ্যমে বিক্রি করে। এটি পণ্যের বিক্রি বাড়ানোর লক্ষ্যে বিভিন্ন প্রচার মাধ্যমে তথ্য প্রচার করে। এর ফলে পণ্যের জনপ্রিয়তা ও গ্রহণযোগ্যতা বেড়ে যায়। তাই প্রতিষ্ঠানটি ব্যাপক সফলতা পায়। 'বিউটি কসমেটিকস', বিভিন্ন প্রচার মাধ্যমে তাদের পণ্যের বিজ্ঞাপন দেয়। এর মাধ্যমে প্রতিষ্ঠানটি পণ্য সম্পর্কিত তথ্য বিপুলসংখ্যক মানুষকে জানাতে পারে। ফলে ক্রেতারা প্রতিষ্ঠানটির পণ্য সম্পর্কে জানতে পারে।"
        }
      ]
    },
    {
      "number": "6",
      "uddipok": "'মোবাইল হাট' একটি মোবাইল উৎপদানকারী প্রতিষ্ঠান। প্রতিষ্ঠানটি বিদেশ থেকে উন্নতমানের কাঁচামাল আমদানি করে মোবাইল ফোন তৈরি করে থাকে। প্রতিষ্ঠানটি উচ্চবিত্ত, উচ্চ মধ্যবিত্ত এবং মধ্যবিত্ত শ্রেণির গ্রাহকের কথা চিন্তা করে পৃথক বৈশিষ্ট্যসম্পন্ন এবং মূল্যের মোবাইল ফোন তৈরি ও বিপণন করে। ফলে প্রতিষ্ঠানটি কাঙ্ক্ষিত মুনাফা অর্জন করতে সক্ষম হয়েছে।",
      "tag": "CTG.B 25",
      "sub_questions": [
        {
          "label": "ক",
          "question": "",
          "explanation": "বিভিন্ন ধরনের ভৌগোলিক এককের ভিত্তিতে বাজার ভাগ করাকে ভৌগোলিক বিভক্তিকরণ বলে।"
        },
        {
          "label": "খ",
          "question": "",
          "explanation": "বিপণন মিশ্রণ হলো কতকগুলো নিয়ন্ত্রণযোগ্য এবং কৌশলগত উপাদানের সমষ্টি; যথা: পণ্য, মূল্য, স্থান এবং প্রসার। বিপণন মতবাদ অনুযায়ী ভোক্তা এবং তাদের প্রয়োজনকে বেশি গুরুত্ব দেওয়া হয়। ভোক্তারা আছে বলেই বিপণন কাজের প্রয়োজনীয়তা আছে। ভোক্তাদের চাহিদা ও প্রয়োজন অনুযায়ী পণ্য উৎপাদন ও বিপণন করা হয়ে থাকে। এজন্য ভোক্তারা বিপণন মিশ্রণের কেন্দ্রবিন্দুতে অবস্থান করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রতিষ্ঠানটি ভোক্তা বাজারের অন্তর্গত। যে সকল ক্রেতা ব্যক্তিগত বা পারিবারিক ব্যবহারের জন্য পণ্য বা সেবা কেনে তাদের নিয়ে ভোক্তা বাজার গঠিত। এ বাজারে উৎপাদক বা বিক্রেতার সাথে চূড়ান্ত ভোক্তার যোগাযোগ ঘটে। এ বাজারে বিক্রীত পণ্য পুনঃউৎপাদন অথবা পুনঃবিক্রয়ের কাজে ব্যবহৃত হয় না। উদ্দীপকে 'মোবাইল হাট' একটি মোবাইল উৎপাদনকারী প্রতিষ্ঠান। প্রতিষ্ঠানটি 'বিদেশ থেকে উন্নতমানের কাঁচামাল আমদানি করে ফোন - তৈরি করে। পরবর্তীতে এসব মোবাইল ফোন ভোক্তাদের কাছে বিক্রি করে। প্রতিষ্ঠানটির ভোক্তারা ব্যক্তিগত বা পারিবারিক ব্যবহারের জন্য মোবাইল কেনে। এসব পণ্য ব্যবহারের মাধ্যমে তাদের ব্যক্তিগত প্রয়োজন মেটে। এছাড়া তার ভোক্তারা এসব পণ্য পুনঃবিক্রয় বা পুনঃব্যবহারের কাজে ব্যবহার করে না। এক্ষেত্রে তারা চূড়ান্ত ভোগকারী হিসেবে অল্প পরিমাণে পণ্য ক্রয় করে। এসব বিষয়ের সাথে ভোক্তা - বাজারের মিল আছে। সুতরাং উদ্দীপকের 'মোবাইল হাট' ভোক্তা বাজারের অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকে 'মোবাইল হাট' বিক্রয় বৃদ্ধির লক্ষ্যে ভোক্তা বাজার বিভক্তিকরণের 'সামাজিক শ্রেণি' চলকটি ব্যবহার করেছে, যার যৌক্তিকতা রয়েছে বলে আমি মনে করি। আয়ের ভিত্তিতে সমাজের মানুষের শ্রেণিবিভাগই হলো সামাজিক শ্রেণি। সমাজে উচ্চবিত্ত, মধ্যবিত্ত, নিম্নবিত্ত প্রভৃতি সামাজিক শ্রেণি বিদ্যমান। বিভিন্ন সামাজিক শ্রেণির মানুষের চাহিদা, বিভিন্ন ধরনের হয়। উদ্দীপকে 'মোবাইল হাট' একটি মোবাইল প্রস্তুতকারী প্রতিষ্ঠান প্রতিষ্ঠানটি পণ্য উৎপাদনের সময় সমাজের উচ্চবিত্ত, উচ্চ মধ্যবিত্ত এবং মধ্যবিত্ত শ্রেণির গ্রাহকের কথা বিবেচনা করে। এক্ষেত্রে প্রতিষ্ঠানটি পৃথক বৈশিষ্ট্যসম্পন্ন এবং মূল্যের মোবাইল ফোন তৈরি করে।। পরবর্তীতে এসব মোবাইল বাজারে বিপণন করে। এজন্য প্রতিষ্ঠানটি কাঙ্ক্ষিত মুনাফা অর্জন করতে সক্ষম হয়েছে। উদ্দীপকের প্রতিষ্ঠানটি সামাজিক শ্রেণির ভিত্তিতে বাজার বিভক্তিকরণ করে। এক্ষেত্রে প্রতিষ্ঠানটি বিভিন্ন সামাজিক শ্রেণির ভোক্তাদের জন্য মোবাইল প্রস্তুত করে। এর মাধ্যমে প্রতিষ্ঠানটি বিভিন্ন চাহিদাসম্পন্ন ক্রেতাদের কাছে মোবাইল বিক্রি করতে পারে। ক্রেতারাও তাদের চাহিদা অনুযায়ী মোবাইল পেয়ে খুশি হয়। এক্ষেত্রে সমাজের সব শ্রেণির মানুষই উক্ত প্রতিষ্ঠানের মোবাইল কিনতে ও ব্যবহার করতে পারে। ফলে প্রতিষ্ঠানটির উৎপাদিত মোবাইলের চাহিদা ও বিক্রি বাড়ে। এভাবে প্রতিষ্ঠানটি কাঙ্ক্ষিত মুনাফা অর্জন করতে সক্ষম হয়। তাই বলা যায়, উদ্দীপকে প্রতিষ্ঠানটির বিক্রয় বৃদ্ধির লক্ষ্যে বাজার বিভক্তিকরণে 'সামাজিক শ্রেণি' উপাদানটির ব্যবহার যৌক্তিক হয়েছে।"
        }
      ]
    },
    {
      "number": "7",
      "uddipok": "'রাকিব গ্রুপ' সারা দেশে বিভিন্ন ধরনের পণ্য বিপণন করে আসছে। উত্ত প্রতিষ্ঠানটির ২০১২-২০২৩ সালের বিক্রয় ও মুনাফার পরিমাণ নিয়ে চিত্রের মাধ্যমে উপস্থাপন করা হলো-",
      "tag": "CTG.B 25",
      "sub_questions": [
        {
          "label": "ক",
          "question": "",
          "explanation": "যেসব পণ্য ক্রেতারা পূর্বপরিকল্পনা অনুযায়ী বিভিন্ন দোকান ঘুরে পণ্যের মূল্য, মান, ডিজাইন, সাইজ প্রভৃতি তুলনা করে কেনে সেগুলোকে শপিং পণ্য বলে।"
        },
        {
          "label": "খ",
          "question": "",
          "explanation": "ভোগ্য পণ্যের বণ্টন প্রণালি সাধারণত দীর্ঘ হয়। ভোগ্য পণ্য বলতে ঐ সব পণ্যকে বোঝায় যেগুলো ক্রেতারা ব্যক্তিগত বা পারিবারিক ভোগের জন্য কিনে থাকে। দেশের এক প্রান্ত থেকে অন্য প্রান্তে ক্রেতারা ছড়িয়ে ছিটিয়ে অবস্থান করে। ফলে ক্রেতাদের কাছে পণ্য পৌঁছানোর জন্য বিপণনকারীকে দীর্ঘ বণ্টন প্রণালি ব্যবহার করতে হয়। দীর্ঘ বণ্টন প্রণালির কারণে দেশ-বিদেশে অবস্থানরত সকল ভোক্তা হাতের নাগালে চাহিদা অনুযায়ী পণ্য কেনার সুযোগ পায়। মধ্যস্থব্যবসায়ীদের উপস্থিতি বেশি-থাকায় ভোগ্য পণ্যের বণ্টন প্রণালি দীর্ঘ হয়।"
        },
        {
          "label": "গ",
          "question": "",
          "explanation": "উদ্দীপকের চিত্রে ২০১৩-২০১৭ সালে 'রাকিব গ্রুপ' পণ্যের জীবন চক্রের 'প্রবৃদ্ধি' স্তরে অবস্থান করছিল। একটি পণ্য বাজারে প্রবেশ থেকে শুরু করে বাজার থেকে বিলীন হওয়া পর্যন্ত যেসব স্তর অতিক্রম করে, তাকে পণ্যের জীবন চক্র বলে। এ জীবন চক্রের প্রবৃদ্ধি স্তরে বিক্রয় ও মুনাফা দ্রুতগতিতে বাড়তে থাকে। তবে এ স্তরে বাজারে প্রতিযোগী প্রতিষ্ঠান প্রবেশ করে। উদ্দীপকের চিত্রে 'রাকিব গ্রুপ' ২০১২ সালের আগে নতুন পণ্য উন্নয়নের চেষ্টা করে। এ সময় এর মুনাফা কিংবা বিক্রয় কোনোটিই হয়নি। ২০১২ সালে প্রতিষ্ঠানটির পণ্য সূচনা স্তরে থাকে। এ স্তরে বিক্রয় শুরু হলেও তেমন মুনাফা হয়নি। পরবর্তীতে প্রতিষ্ঠানটির পণ্যের বিক্রয় ও মুনাফা দ্রুত গতিতে বাড়তে থাকে। কারণ ২০১৩-২০১৭ সালে পণ্যের পরিচিতি বেড়ে যাওয়ার কারণে এমনটি হয়। এ স্তরে বাজারে নতুন প্রতিযোগীরাও আসে। সুতরাং, বৈশিষ্ট্য বিবেচনায় ২০১৩-২০১৭ সালে প্রতিষ্ঠানটির পণ্য প্রবৃদ্ধি স্তরে অবস্থান করছিল।"
        },
        {
          "label": "ঘ",
          "question": "",
          "explanation": "২০২৩ সালে রাকিব গ্রুপ পতন স্তরে অবস্থান করায় তারা পণ্যে নতুন ভ্যালু যোগ করে বাজারে নতুনভাবে পণ্য উপস্থাপন কিংবা পণ্যটি বাজার থেকে তুলে নিতে পারে। পণ্যের জীবন চক্রের পতন স্তরে পণ্যের বিক্রি ও মুনাফা দ্রুতগতিতে কমতে থাকে। এ স্তরে অধিক শক্তিশালী ও নতুন বৈশিষ্ট্যসম্পন্ন পণ্যের আগমন ঘটে। এমতাবস্থায় পণ্যের গুণগত পরিবর্তন আনা ও আধুনিক ডিজাইনের সমন্বয় পুনরায় পণ্যের বিক্রি বাড়াতে সহায়তা করতে পারে। উদ্দীপকের 'রাকিব গ্রুপ'-এর পণ্য ২০১২ সালে সূচনা স্তরে থাকলেও ২০১৩-২০১৭ সালে তা প্রবৃদ্ধি স্তরে পৌঁছায়। পরবর্তীতে ২০১৮-২০২২ সালে পণ্যটি পূর্ণতা স্তরে অবস্থান করে। এ সময়ে মুনাফা সর্বোচ্চ পর্যায়ে পৌঁছায়। পরবর্তীতে ২০২৩ সালে প্রতিষ্ঠানটির বিক্রয় ও মুনাফা কমতে থাকে, যা পণ্যের জীবন চক্রের পতন স্তরকে নির্দেশ করে। পণ্য পতন স্তরে থাকা মানে রাকিব গ্রুপ এর পণ্যটি বাজারে তার আবেদন হারিয়েছে। এ কারণে প্রতিষ্ঠানটি তার পণ্যটিকে বাজার থেকে তুলে নিতে পারে। তবে বাজারে যদি পণ্যটি টিকিয়ে রাখতে চায়, প্রতিষ্ঠানটিকে ব্যাপক বিপণন প্রসার কৌশল গ্রহণ করতে হবে। তাছাড়া ঐ পণ্যে অন্যান্য সুযোগ-সুবিধা যোগ করে পণ্যকে আরও অত্যাধুনিক করাও প্রয়োজন। তাহলে পণ্যটি নতুন জীবন পাবে এবং বাজারে এর চাহিদা আবারো ঊর্ধ্বগামী হবে। সুতরাং, পতন স্তরে রাকিব গ্রুপের উচিত বাজার থেকে পণ্য তুলে নেওয়া কিংবা নতুন সুবিধা সম্বলিত পণ্য বাজারে নিয়ে আসা।"
        }
      ]
    },
    {
      "number": "8",
      "uddipok": "জনাব অপু খুলনা শহরে একটি মুদি দোকান দেন। দোকানটিতে তিনি নিত্যপ্রয়োজনীয় পণ্য যেমন- চাল, ডাল, লবণ, তেল ইত্যাদি বিক্রয় করেন। অন্যদিকে; জনাব রাশেদ একই শহরে একটি বিস্কুট কারখানা স্থাপন করেন। উক্ত কারখানায় উন্নতমানের ময়দা, চিনি, ডিম ইত্যাদি ব্যবহার করে মানসম্মত বিস্কুট উৎপাদন করা হয়। ফলে বিক্রয়ের পরিমাণ বৃদ্ধি পায়।",
      "tag": "CTG.B 25",
      "sub_questions": [
        {
          "label": "ক",
          "question": "",
          "explanation": "যে পণ্য সম্পর্কে ক্রেতাদের পূর্ব ধারণা থাকে না অর্থাৎ, ক্রেতারা পণ্যটি আদৌ দেখেনি বা দেখলেও কেনার কথা কখনো ভাবেনি, সে পণ্যকে অযাচিত পণ্য বলে।"
        },
        {
          "label": "খ",
          "question": "",
          "explanation": "অতি আবশ্যকীয় ও আকস্মিক পরিস্থিতি মোকাবিলায় যেসব পণ্য ক্রেতারা তাৎক্ষণিকভাবে কেনে তাদেরকে জরুরি পণ্য বলে। জরুরি পণ্য বিশেষ ধরন বা সময়ের প্রয়োজন পূরণে কেনা হয়। ক্রেতা তাৎক্ষণিক সিদ্ধান্তে উদ্ভূত প্রয়োজন পূরণের জন্য জরুরি পণ্য কিনে থাকে। যেমন- বৃষ্টির দিনে ছাতা, হঠাৎ অসুস্থ হয়ে পড়লে অ্যাম্বুলেন্স সার্ভিস প্রভৃতি জরুরি পণ্যের উদাহরণ। এসব পণ্য সচরাচর প্রয়োজন হয় না বলে জরুরি পণ্যের চাহিদা অনিয়মিত।"
        },
        {
          "label": "গ",
          "question": "",
          "explanation": "উদ্দীপকে জনাব অপু ভোগ্য পণ্যের অন্তর্গত প্রধান বা আবশ্যক পণ্য বিক্রয় করেন। ভোগ্য পণ্য ক্রেতারা ব্যক্তিগত বা পারিবারিক ব্যবহার বা ভোগের জন্য কেনে। আর যে ভোগ্য পণ্যগুলো মানুষের দৈনন্দিন জীবনে অপরিহার্য হিসেবে বিবেচিত হয় তাদের প্রধান বা আবশ্যক পণ্য বলে। চাল, ডাল, তেল, লবণ, সাবান, চিনি, আটা ইত্যাদি প্রধান বা আবশ্যক পণ্যের উদাহরণ। উদ্দীপকে জনাব অপুর একটি মুদি দোকান আছে। দোকানটিতে তিনি নিত্যপ্রয়োজনীয় পণ্য যেমন- চাল, ডাল, লবণ, তেল ইত্যাদি বিক্রয় করেন। এসব পণ্য ক্রেতারা ব্যক্তিগত বা পারিবারিক ভোগের জন্য কিনে থাকে। আর এ পণ্যগুলো ক্রেতাদের দৈনন্দিন জীবনে অপরিহার্য হিসেবে বিবেচিত হয়। এসব বৈশিষ্ট্য প্রধান বা আবশ্যক পণ্যের সাথে মিলে যায়। তাই বলা যায়, উদ্দীপকে জনাব অপুর বিক্রীত পণ্যগুলো হলো ভোগ্য পণ্যের অন্তর্গত প্রধান বা আবশ্যক পণ্য।"
        },
        {
          "label": "ঘ",
          "question": "",
          "explanation": "\"জনাব রাশেদ শিল্প পণ্য হিসেবে মানসম্মত বিস্কুট উৎপাদনে যেসব উপাদান ব্যবহার করেন তা বিক্রয় বাড়াতে ব্যাপক ভূমিকা রাখে\"- মন্তব্যটি যথার্থ। শিল্প পণ্য পুনঃপ্রক্রিয়াজাতকরণে ব্যবহার করা হয়। এর উপকরণগুলোর মান খারাপ হলে উৎপাদিত পণ্যের মানও খারাপ হয়। এতে প্রতিষ্ঠানের বিক্রি কমে যায়। এজন্য শিল্প পণ্য উৎপাদনের উপকরণের ওপর ব্যবসায়ের বিক্রয় ও মুনাফা নির্ভর করে। উদ্দীপকে জনাব রাশেদ একজন ব্যবসায়ী। তিনি খুলনা শহরে একটি বিস্কুট কারখানা স্থাপন করে। উক্ত কারখানায় তিনি উন্নতমানের ময়দা, চিনি, ডিম ইত্যাদি ব্যবহার করে বিস্কুট উৎপাদন করেন। জনাব রাশেদের ক্রয়কৃত উপকরণগুলো শিল্প পণ্যের অন্তর্গত। এগুলো তিনি পুনরায় উৎপাদন কাজে ব্যবহার করেন। এক্ষেত্রে উপকরণের তার ব্যবহৃত মান ভালো হলে উন্নতমানের পণ্য উৎপাদিত হয়। এতে বাজারে উৎপাদিত পণ্যটির চাহিদা বাড়ে। ফলে প্রতিষ্ঠানের বিক্রি ও মুনাফা বাড়ে। এছাড়া প্রতিষ্ঠান মানসম্মত পণ্য উৎপাদন করে সহজে প্রতিযোগিতা মোকাবিলা করতে পারে। তাই বলা যায়, জনাব রাশেদ উন্নতমানের উপাদান ব্যবহার করে উৎপাদন করায় তা বিক্রয় বৃদ্ধিতে ভূমিকা রেখেছে।"
        }
      ]
    },
    {
      "number": "9",
      "uddipok": "জনাব সৌরভ জাপান থেকে উন্নত প্রযুক্তি, এবং উচ্চ মানসম্মত ঘড়ি আমদানি করেন। তিনি ঘড়ি আমদানির পর মোট খরচের সাথে ২০% মুনাফা যোগ করে ঘড়ির মূল্য নির্ধারণ করেন। এতে তিনি কাঙ্ক্ষিত মুনাফা অর্জন করতে সক্ষম হন।",
      "tag": "CTG.B 25",
      "sub_questions": [
        {
          "label": "ক",
          "question": "",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলীন হয়ে যাওয়া পর্যন্ত যেসব স্তর বা ধাপ অতিক্রম করে তাকে পণ্যের জীবন চক্র বলে।"
        },
        {
          "label": "খ",
          "question": "",
          "explanation": "পণ্য মূল্য নির্ধারণের ক্ষেত্রে বিক্রেতা যে বিশেষ পদ্ধতি অবলম্বন করে তাকেই মূল্য নির্ধারণ বলে। প্রতিষ্ঠান পরিচালনার জন্য নগদ অর্থের প্রয়োজন হয়। তাই বিক্রি করার মাধ্যমে নগদ প্রবাহ নিশ্চিত করাই হলো প্রত্যেক প্রতিষ্ঠানের উদ্দেশ্য। আর উৎপাদিত পণ্যের বিক্রি যাতে বাড়ে সেজন্য তুলনামূলক কম পণ্যমূল্য ধার্য করা হয়। ব্যবসায়ের চলতি নগদ অর্থের ঘাটতি মোকাবিলা করতে কম পণ্য মূল্য নির্ধারণ করা হয়। অই বলা যায়, মূল্য নির্ধারণের উদ্দেশ্য হলো নগদ প্রবাহ নিশ্চিত করা।"
        },
        {
          "label": "গ",
          "question": "",
          "explanation": "জনাব সৌরভ বিশিষ্ট ভোগ্য পণ্য আমদানি করেন। বিশিষ্ট পণ্য আধুনিক প্রযুক্তির ব্যবহারের মাধ্যমে তৈরি হয়। এ ধরনের পণ্যগুলো আলাদা বৈশিষ্ট্য ও ব্র্যান্ড ইমেজসম্পন্ন হয়ে থাকে। তাছাড়া এ ধরনের পণ্যের মূল্য তুলনামূলক বেশি হয়। উদ্দীপকে জনাব সৌরভ একজন ঘড়ি ব্যবসায়ী। তিনি জাপান থেকে গুণগত মানসম্পন্ন ও প্রযুক্তিগতভাবে উন্নত ঘড়ি আমদানি করে বিক্রি করেন। আধুনিক প্রযুক্তি ব্যবহার করায় আমদানিকৃত ঘড়ি উন্নত মানসম্পন্ন হয়। এ ঘড়িগুলো বাজারের অন্যান্য ঘড়ির চেয়ে আলাদা। গুণগত মানসম্পন্ন হওয়ায় এসব ঘড়ির আলাদা ব্র্যান্ড শক্তিশালী ইমেজও আছে। ঘড়ির এসব বৈশিষ্ট্য বিশিষ্ট পণ্যের সাথে 'মিলে যায়। আর বিশিষ্ট পণ্য হলো ভোগ্য পণ্যের একটি ধরন। তাই বলা যায়, জনাব সৌরভ বিশিষ্ট পণ্য আমদানি করেন।"
        },
        {
          "label": "ঘ",
          "question": "",
          "explanation": "উদ্দীপকে জনাব সৌরভের গৃহীত ব্যয়যোগ মূল্য নির্ধারণের পদ্ধতিটির যৌক্তিকতা রয়েছে বলে আমি মনে করি। পণ্যের মোট ব্যয়ের সাথে নির্দিষ্ট পরিমাণ মুনাফা যোগ করে বিক্রয়মূল্য নির্ধারণ করাই ব্যয়যোগ মূল্য নির্ধারণ। এ পদ্ধতিতে স্থির ব্যয়, পরিবর্তনশীল ব্যয় এবং প্রত্যাশিত বিক্রির পরিমাণ বিবেচনা করা হয়। এটি মূল্য নির্ধারণের সহজ ও জনপ্রিয় একিট পদ্ধতি। উদ্দীপকে জনাব সৌরভ একজন ঘড়ি ব্যবসায়ী। তিনি বিদেশ থেকে উন্নত প্রযুক্তি ও মানসম্মত ঘড়ি আমদানি করেন। তিনি ঘড়ি আমদানির পর মোট খরচের সাথে ২০% মুনাফা যোগ করে মূল্য নির্ধারণ করেন। এতে তিনি কাঙ্ক্ষিত মুনাফা অর্জনে সক্ষম হন। এক্ষেত্রে তিনি ব্যয়যোগ মূল্য নির্ধারণ পদ্ধতি ব্যবহার করেছেন। জনাব সৌরভ মোট ব্যয়ের ওপর নিদিষ্ট মুনাফা ধরে মূল্য নির্ধারণ করেন। এক্ষেত্রে তিনি প্রথমে মোট ব্যয় বের করা হয়। পরবর্তীতে মুনাফা ব্যয়ের সাথে যোগ করে মূল্য নির্ধারণ করেন। এতে পণ্য বিক্রির আগেই তিনি জানতে পারেন লাভ কেমন হবে। এক্ষেত্রে মুনাফা কম হলে মূল্য বাড়িয়ে পুষিয়ে নেওয়ার সুযোগ থাকে। এ পদ্ধতিতে মূল্য নির্ধারণ করা সহজ। এছাড়া তাকে অতিরিক্ত ঝামেলা পোহাতে হয় না। সুতরাং বলা যায়, জনাব সৌরভের ব্যয়যোগ মূল্য নির্ধারণের পদ্ধতির যৌক্তিকতা রয়েছে।"
        }
      ]
    },
    {
      "number": "10",
      "uddipok": "হোটেল 'সানসাইন' কক্সবাজারের একটি স্বনামধন্য হোটেল। উক্ত হোটেলটির গ্রাহক সেবার মান বেশ উন্নত। হোটেলটি প্রায়ই জনপ্রিয় টেলিভিশন এবং পত্রিকায় তথ্য প্রচার করে থাকে। হোটেলের কর্তৃপক্ষ অফ সিজনে গ্রাহক আকৃষ্টের জন্য বিভিন্ন রকম ছাড়ের ব্যবস্থা করে থাকে। যার ফলে অফ সিজনেও হোটেলটিতে সন্তোষজনক গ্রাহক থাকে।",
      "tag": "CTG.B 25",
      "sub_questions": [
        {
          "label": "ক",
          "question": "পণ্য কী?",
          "explanation": "অভাব এবং প্রয়োজন মেটাতে পারে এমন যা কিছু ব্যবহার বা ভোগের জন্য বাজারে উপস্থাপন করা হয় তাকে পণ্য বলে।"
        },
        {
          "label": "খ",
          "question": "",
          "explanation": "অর্থ খরচ না করে পণ্য বা সেবার নৈর্ব্যক্তিক উপস্থাপনাকেই প্রচার বলে। প্রচার বিপণন প্রসারের একটি অন্যতম হাতিয়ার। এটি সাধারণত তৃতীয় পক্ষ দ্বারা সংঘটিত হয়। গণমাধ্যমে অর্থ খরচ ছাড়া পণ্য বা সেবা সম্পর্কে জনসাধারণের কাছে অনুকূল ধারণা সৃষ্টি হয় প্রচারের মাধ্যমে। গণমাধ্যমে উপস্থাপিত হওয়ায় প্রচারের গ্রহণযোগ্যতা ও বিশ্বাসযোগ্যতা বেশি। এক্ষেত্রে পণ্য প্রচারে কোনো অর্থ খরচ করতে হয় না বলে তাকে অ-অর্থ প্রদত্ত মাধ্যম বলা হয়।"
        },
        {
          "label": "গ",
          "question": "",
          "explanation": "হোটেল সানসাইন প্রাথমিক পর্যায়ে বিপণন প্রসারের বিজ্ঞাপন কার্যক্রমটি গ্রহণ করেছে। বিজ্ঞাপন হলো পণ্য বা সেবার নৈর্ব্যক্তিক উপস্থাপনা। এর জন্য উদ্যোক্তাকে অর্থ খরচ করতে হয়। এর মাধ্যমে ক্রেতাদের পণ্য সম্পর্কে অবহিত করে কিনতে প্ররোচিত করা হয়। সংবাদপত্র, টিভি, ইন্টারনেট প্রভৃতি বিজ্ঞাপনের উল্লেখযোগ্য মাধ্যম। উদ্দীপকে হোটেল সানসাইন কক্সবাজারের একটি স্বনামধন্য হোটেল। এটি এর সেবা সম্পর্কিত তথ্য গ্রাহকদের কাছে প্রচার করে থাকে। এসব তথ্য টেলিভিশন ও সংবাদপত্রের মাধ্যমে প্রচার করে। এক্ষেত্রে মাধ্যম দুইটিতে তথ্য প্রচারে এটিকে অর্থব্যয় করতে হচ্ছে। এ দুইটি মাধ্যমে তথ্য প্রচার করায় এটি অনেক বড় আকারে তথ্য প্রচার করতে পারে। এতে গ্রাহকরা হোটেলটি সম্পর্কে জেনে এখানে আসতে আগ্রহী হয়। ফলে হোটেলটিতে গ্রাহক সমাগম বৃদ্ধির সম্ভাবনা তৈরি হয়। এসব বৈশিষ্ট্যের সাথে বিজ্ঞাপনের মিল পাওয়া যায়। সুতরাং, হোটেল সানসাইন প্রাথমিক পর্যায়ে বিপণন প্রসারের বিজ্ঞাপন কার্যক্রমটি গ্রহণ করেছে।"
        },
        {
          "label": "ঘ",
          "question": "",
          "explanation": "উদ্দীপকে হোটেলটির গ্রাহক আকৃষ্টের লক্ষ্যে ব্যবহৃত বিক্রয় প্রসার কৌশলটি যৌক্তিক হয়েছে বলে আমি মনে করে। পণ্য বা সেবার বিক্রি বাড়াতে ক্রেতাদেরকে দেওয়া স্বল্পমেয়াদি উদ্দীপনা হলো বিক্রয় প্রসার। এর মাধ্যমে ক্রেতাদেরকে পণ্য কিনতে উৎসাহী করা হয়। নমুনা বিতরণ, মূল্য ছাড়, উপহার প্রভৃতি বিক্রয় প্রসারের উদাহরণ। উদ্দীপকে হোটেল সানসাইন কক্সবাজারের এক্টি স্বনামধন্য হোটেল। এটি টেলিভিশন ও পত্রিকায় বিজ্ঞাপনের মাধ্যমে তথ্য প্রচার করে। আবার, অফ সিজনে হোটেলটি গ্রাহক আকৃষ্ট করতে চায়। এজন্য তারা বিভিন্ন রকম ছাড়ের ব্যবস্থা করে থাকে।, এতে অফ সিজনেও হোটেলটিতে সন্তোষজনক গ্রাহক থাকে। উদ্দীপকে হোটেল সানসাইন অফ সিজনে বিক্রয় প্রসার পদক্ষেপ নেয়। এ পদক্ষেপের আওতায় এটি রুম ভাড়াতে বিভিন্ন ছাড় দেয়। এ ছাড় পেয়ে গ্রাহকরা উক্ত সময়ে হোটেলটির সেবা নিতে আগ্রহ প্রকাশ করে। এতে এটি ভালো পরিমাণে গ্রাহক পায়। ফলে অফ সিজনেও এটি সন্তোষজনক মাত্রার মুনাফা অর্জন করতে সক্ষম হয়। তাই বলা যায়, উক্ত হোটেলটির গ্রাহক আকৃষ্টের লক্ষ্যে ব্যবহৃত বিক্রয় প্রসার কৌশলটি যৌক্তিক হয়েছে।"
        }
      ]
    },
    {
      "number": "11",
      "uddipok": "\"রাসেল ফুড লি.\" বিভিন্ন ধরনের খাদ্য উৎপাদনকারী একটি প্রতিষ্ঠান। উত্ত প্রতিষ্ঠানটি বিক্রয় বৃদ্ধির লক্ষ্যে বিভিন্ন সড়কের পাশে, বড় বড় বিল্ডিং এবং বাণিজ্যিক এলাকায় বিজ্ঞাপন প্রচার করে। কিন্তু এতে আশানুরূপ ফল পায় না। পরবর্তীতে তারা ট্রেন, মোটরগাড়ি ও অন্যান্য যানবাহনে বিজ্ঞাপন প্রচারের সিদ্ধান্ত নেয়। বর্তমানে প্রতিষ্ঠানটি তাদের কাঙ্ক্ষিত মুনাফা অর্জন করতে সক্ষম হয়েছে।",
      "tag": "CTG.B 25",
      "sub_questions": [
        {
          "label": "ক",
          "question": "প্রিমিয়াম কী?",
          "explanation": "কোনো নির্দিষ্ট পণ্য কিনতে ক্রেতাদেরকে উৎসাহিত করার জন্য উক্ত পণ্য বা পণ্যের অংশবিশেষ কম মূল্যে বা বিনামূল্যে দেওয়াকে প্রিমিয়াম বলে।"
        },
        {
          "label": "খ",
          "question": "\"খরচ বিবেচনায় সংবাদপত্র একটি কার্যকর বিজ্ঞাপন মাধ্যম\"- ব্যাখ্যা করো।",
          "explanation": "সংবাদপত্র বিজ্ঞাপনের একটি অতি পরিচিত মাধ্যম। এর মাধ্যমে সকল শ্রেণির মানুষের কাছে বিজ্ঞাপনের সংবাদ পৌছানো যায়। গ্রাহকরা বিজ্ঞাপনের তথ্য ভালোভাবে বিশ্লেষণের সুযোগ পায়। এতে খরচও খুব কম। তাই বলা যায়, খরচ বিবেচনায় সংবাদপত্র কার্যকর একটি বিজ্ঞাপন মাধ্যম।"
        },
        {
          "label": "গ",
          "question": "উদ্দীপকে প্রতিষ্ঠানটি প্রাথমিকভাবে কোন ধরনের বিজ্ঞাপন মাধ্যম ব্যবহার করেছে তা ব্যাখ্যা করো।",
          "explanation": "জাউদ্দীপকে প্রতিষ্ঠানটি প্রাথমিকভাবে 'বিজ্ঞাপনী ফলক' বিজ্ঞাপন মাধ্যমটি ব্যবহার করেছে। রাস্তার মোড়ে অথবা গুরুত্বপূর্ণ স্থানে কাঠ বা হার্ডবোর্ডে পণ্য সম্পর্কে লিখে প্রচার ব্যবস্থাকে বিজ্ঞাপনী ফলক বলা হয়। এটি বিজ্ঞাপনের একটি জনপ্রিয় মাধ্যম হিসেবে পরিচিত। বিজ্ঞাপনী ফলক অনেকটা স্থায়ী প্রকৃতির যে কারণে তা অনেক দিন বিজ্ঞাপন সুবিধা দেয়। উদ্দীপকে রাসেল ফুড লি. বিভিন্ন ধরনের খাদ্য উৎপাদনকারী একটি প্রতিষ্ঠান। এটি বিক্রয় বাড়ানোর লক্ষ্যে বিজ্ঞাপন দেয়। এক্ষেত্রে এটি বিভিন্ন সড়কের পাশে, বড় বড় বিল্ডিং ও বাণিজ্যিক এলাকায় বিজ্ঞাপন দেয়। তাদের বিজ্ঞাপন দেওয়ার এ জায়গাগুলো জনবহুল এলাকা। এজন্য এতে জনসাধারণের চোখে প্রতিষ্ঠানটির পণ্য সম্পর্কিত তথ্য সহজে চোখে পড়ে। এর জন্য প্রতিষ্ঠানটিকে অনেক অর্থব্যয় করতে হয়েছে। এসবের, সাথে 'বিজ্ঞাপনী ফলক' মাধ্যমের মিল পাওয়া যায়। সুতরাং, উদ্দীপকে প্রতিষ্ঠানটি প্রাথমিকভাবে বিজ্ঞাপনের 'বিজ্ঞাপনী ফলক' মাধ্যমটি ব্যবহার করেছে।"
        },
        {
          "label": "ঘ",
          "question": "উদ্দীপকে প্রতিষ্ঠানটি পরবর্তীতে যে বিজ্ঞাপন মাধ্যম ব্যবহার করেছে তা কতটা যৌক্তিক? মূল্যায়ন করো।",
          "explanation": "উদ্দীপকে প্রতিষ্ঠানটি পরবর্তীতে ট্রানজিট বিজ্ঞাপন মাধ্যম ব্যবহার করেছে যা যৌক্তিক হয়েছে বলে আমি মনে করি। যানবাহনে বিজ্ঞাপন দেওয়ার পদ্ধতি হলো ট্রানজিট বিজ্ঞাপন। এক্ষেত্রে মোটরগাড়ি, ট্রেন, বাস প্রভৃতি যানবাহনে বিজ্ঞাপন দেওয়ার ব্যবস্থা করা হয়। বাস বা ট্রেনে বিভিন্ন প্রতিষ্ঠানের ছোট' বড় স্টিকার বা পোস্টার ট্রানজিট বিজ্ঞাপনের অন্যতম উদাহরণ। উদ্দীপকে রাসেল ফুড লি. প্রথমে বিজ্ঞাপনী ফলকের মাধ্যমে এটির পণ্য প্রচারের ব্যবস্থা নেয়। কিন্তু এতে প্রতিষ্ঠানটি আশানুরূপ ফল পায় না। পরবর্তীতে এটি ট্রেন, মোটরগাড়ি ও অন্যান্য যানবাহনে বিজ্ঞাপন প্রচারের সিদ্ধান্ত নেয়। ফলে বর্তমানে প্রতিষ্ঠানটি তাদের কাঙ্ক্ষিত 'মুনাফা অর্জনে সক্ষম হয়েছে। রাসেল ফুড লি. এর 'পরবর্তীতে ব্যবহৃত বিজ্ঞাপন মাধ্যমটি হলো ট্রানজিট বিজ্ঞাপন। যানবাহন এক স্থান থেকে অন্য স্থানে চলমান থাকে বিধায় প্রতিষ্ঠানটির পণ্যের তথ্য প্রচারে গতিশীলতা আসছে। আবার যানবাহনে প্রতিদিন অসংখ্য মানুষ যাতায়াত করায় তারা উক্ত প্রতিষ্ঠানটির বিজ্ঞাপনটি দেখছে। এছাড়া এসব বিজ্ঞাপন পথচারীদের নজরেও আসে। এতে সহজেই এটি বেশি সংখ্যক ক্রেতার দৃষ্টি আকর্ষণ করতে সক্ষম হয়েছে। ফলে এটির বিক্রি বেড়েছে, মুনাফাও অর্জিত হয়েছে। তাই বলা যায়, উক্ত প্রতিষ্ঠানটির পরবর্তীতে গৃহীত ট্রানজিট বিজ্ঞাপন মাধ্যম ব্যবহার যৌক্তিক হয়েছে।"
        }
      ]
    }
  ]
}