{
  "title": "সিলেট বোর্ড ২০১৭",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "পঞ্চগড় জেলা শুধু পাথর ব্যবসায় এর জন্যই বিখ্যাত নয়, এখানে আছে বড় বড়' চা বাগান। নৈসর্গিক সৌন্দর্যের জন্য তেঁতুলিয়া একটি পর্যটন কেন্দ্র এবং বিনোদন স্পট হিসেব বিখ্যাত। জনাব আরহাম সম্প্রতি তেঁতুলিয়াতে বেড়াতে যান। তিনি 'মোহনা' নামক একটি হোটেলে উঠেন। কিন্তু এই হোটেলে টিভি, ইন্টারনেট এবং গরম পানির ব্যবস্থা ছিল না। তাই পরদিন তিনি হোটেল 'সুগন্ধায়' উঠেন। এই হোটেলে সব ধরনের সুযোগ-সুবিধা ব্যবহার করতে পারেন। আগের হোটেলের তুলনায় ১৫% বেশি খরচ হলেও তিনি এখানে অবস্থান করে আরামদায়ক ভ্রমণ উপভোগ করেন।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "প্রয়োজন যখন ভোক্তার সংস্কৃতি এবং ব্যক্তিত্বের মাধমে প্রভাবিত হয়ে বাস্তবে প্রকাশ পায় তখন তাকে অভাব বলে।"
        },
        {
          "label": "খ",
          "question": "",
          "explanation": "বক্রেতা কোনো পণ্য ব্যবহারের মাধ্যমে যে সুবিধা পায় এবং এর জন্য যে পরিমাণ অর্থ ব্যয় করে, এ দু'য়ের পার্থক্যই হলো ক্রেতা ভ্যালু। একজন ক্রেতাকে পণ্য বা সেবা পাওয়ার জন্য অর্থ ব্যয় করতে হয়। বিনিময়ে ক্রেতা সুবিধা বা পণ্য ভোগ করে। ক্রেতাকে তার ব্যয়িত অর্থ অনুযায়ী মানসম্মত সুবিধা বা পণ্য দিলে ক্রেতা ভ্যালু সৃষ্টি হয়।"
        },
        {
          "label": "গ",
          "question": "",
          "explanation": "বিপণনের মৌলিক ধারণা অনুযায়ী পঞ্চগড় স্থানটিকে সেবা বলা যায়। সেবা হচ্ছে কিছু কাজ, সুবিধা এবং তৃপ্তি; যা বিক্রির জন্য বাজারে উপস্থাপন করা হয়। এটি শনাক্ত করা গেলেও একে দেখা যায় না। পর্যটন কেন্দ্র, বিনোদনমূলক স্থান, বিউটি পার্লার প্রভৃতি হলো সেবার উদাহরণ। পঞ্চগড়ে নৈসর্গিক সৌন্দর্যের কমতি নেই। এ স্থানটি শুধু পাথর ব্যবসায়ের জন্যই বিখ্যাত নয়। এখানে আছে বড় বড় চা বাগান। তাছাড়া পঞ্চগড়ের তেঁতুলিয়া হলো একটি পর্যটন কেন্দ্র ও বিনোদন স্পট। এজন্যই জনাব আরহামের মতো অনেকেই এখানে বেড়াতে আসেন। তাদেরকে কেন্দ্র করেই এখানে গড়ে উঠেছে বিভিন্ন হোটেল। এসব বিষয় বিবেচনা করলে পঞ্চগড় একটি পর্যটন কেন্দ্র। এখানে পর্যটকরা ঘুরতে এসে তৃপ্তি পান। তাছাড়া এ স্থান থেকে পাওয়া সুবিধাগুলোও অনুভবের বিষয়। কারণ, নৈসর্গিক সৌন্দর্য কেবল উপলব্ধি করা যায়। এ বিষয়গুলো সেবার বৈশিষ্ট্যের সাথে সামঞ্জস্যপূর্ণ। তাই বলা যায়, পঞ্চগড় স্থানটি হচ্ছে একটি সেবা কেন্দ্র।"
        },
        {
          "label": "ঘ",
          "question": "",
          "explanation": "ক্রেতা ভ্যালু বিবেচনায় জনাব আরহাম হোটেল 'মোহনা' অপেক্ষা হোটেল 'সুগন্ধা'-র প্রতি বেশি সন্তুষ্ট হয়েছেন। পণ্য বা সেবার মান, প্রাপ্ত সুবিধা এবং এর মূল্যের সমন্বয়ে পণ্য বা সেবা সম্পর্কে ক্রেতার যে মনোভাব গড়ে ওঠে তা-ই হলো ক্রেতা ভ্যালু। ব্যয় অনুযায়ী পর্যাপ্ত সুবিধা পেলে ক্রেতারা সন্তুষ্ট হয়। জনাব আরহাম সম্প্রতি তেঁতুলিয়ায় বেড়াতে যান। প্রথমেই তিনি 'মোহনা' নামক একটি হোটেলে ওঠেন। কিন্তু ঐ হোটেলে গরম পানি, টিভি কিংবা ইন্টারনেট সুবিধা কিছুই ছিল না। তাই পরদিন তিনি হোটেল 'সুগন্ধায়' ওঠেন। এ হোটেলে তিনি সব ধরনের সুযোগ-সুবিধা পান। আগের হোটেলের তুলনায় তার ১৫% বেশি খরচ হলেও ক্রেতা ভ্যালু বিবেচনায় হোটেল 'সুগন্ধা' তাকে বেশি সন্তুষ্ট করেছে। জনাব আরহাম প্রথমে হোটেলটিতে অর্থ খরচ করেও তিনি পর্যাপ্ত সুবিধা পাননি। কিন্তু হোটেল সুগন্ধায় তিনি চাহিদা অনুযায়ী পর্যাপ্ত সুবিধা পেয়েছেন। এক্ষেত্রে আগের হোটেলের তুলনায় খরচ একটু বেশি হলেও তিনি ঐ মূল্য পরিশোধে রাজি ছিলেন। তাই বলা যায়, ক্রেতা ভ্যালু বিবেচনায় জনাব আরহাম হোটেল 'সুগন্ধা'-র প্রতি বেশি সন্তুষ্ট হয়েছেন।"
        }
      ]
    },
    {
      "number": "2",
      "uddipok": "নারায়ণগঞ্জের সোনারগাঁও উপজেলার কাকনতলা গ্রামে ১০ থেকে ১৫ বছরের ৩৭ জন বালক বিশেষ ধরনের জামদানি শাড়ি তৈরি করে। এ শাড়ির বৈশিষ্ট্য হচ্ছে এগুলো নরম। কিন্তু শক্ত হাতের বুনন ছাড়া শাড়িগুলো তৈরি হয় না। বাজারে ব্যাপক চাহিদা থাকায় ও কারিগরদের নিপুণতায় বর্হিবিশ্বেও এর কদর বাড়ছে। তবে পশ্চিমা বিশ্বের কিছু দেশ এত অল্প বয়সী শ্রমিকদের দিয়ে কাজ করানোর বিপক্ষে। কাকনতলার কিছু শিক্ষক ও উন্নত মানসিকতাসম্পন্ন ব্যক্তিরা উত্ত বালকদের কাজের শেষে একটি নৈশ স্কুলে পড়াশুনা, পর্যাপ্ত নিরাপত্তা, উন্নত খাবার ও খেলাধুলার ব্যবস্থা করার চিন্তা করছেন।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "সর্বোচ্চ ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, ক্রেতা সম্পর্ক সৃষ্টি ও বজায় রাখার প্রক্রিয়াকে বিপণন বলে।"
        },
        {
          "label": "খ",
          "question": "",
          "explanation": "যে বাজার শিল্প পণ্যের ক্রেতাদেরকে নিয়ে গঠিত তাকে শিল্প বাজার বলে। শিল্পপণ্যের ক্রেতারা পণ্য উৎপাদনের সাথে জড়িত। তারা শিল্পপণ্য কিনে তা - প্রক্রিয়াজাতকরণের মাধ্যমে পুনরায় পণ্য উৎপাদন করেন। অতঃপর ঐ পণ্য বিক্রির মাধ্যমে মুনাফা অর্জন করেন। একসাথে বেশি পরিমাণে পণ্য কেনা হয় বলে ঘন ঘন কিনতে হয় না। এজন্য ঘনঘন বাজারে যাওয়ার প্রয়োজন হয় না। স্বাভাবিকভাবে উৎপাদনকারীর সংখ্যা ভোক্তাদের তুলনায় অনেক কম হয়। তাই বলা যায়, শিল্প বাজারের সদস্য সংখ্যা ভোক্তা বাজারের সদস্য অপেক্ষা কম।"
        },
        {
          "label": "গ",
          "question": "",
          "explanation": "কাকনতলার কর্মজীবী শিশুরা বিপণনের ব্যষ্টিক পরিবেশের উপাদান 'জনগোষ্ঠীর' অন্তর্ভুক্ত। জনগোষ্ঠী হলো সাধারণ জনগণের একটি অংশ, যারা ব্যবসায়ের কার্যক্রমের ওপর সরাসরি প্রভাব বিস্তার করে। তাই বিপণনকারীকে এদের সাথে মধুর ও কার্যকর সম্পর্ক গড়ে তুলতে হয়। কাকনতলা গ্রামে ১০ থেকে ১৫ বছরের ৩৭ জন বালক বিশেষ ধরনের জামদানি শাড়ি তৈরি করে। শক্ত হাতের বুনন ছাড়া এ শাড়িগুলো তৈরি হয় না। এ শাড়ি উৎপাদনে জড়িত শিশুরা অভ্যন্তরীণ জনগোষ্ঠীর অন্তর্গত। কেননা, প্রতিষ্ঠানে নিয়োজিত শ্রমিক কিংবা ব্যবস্থাপক সকলেই অভ্যন্তরীণ জনগোষ্ঠীর উপাদান। আর ঐ সকল কর্মজীবী শিশু মূলত শ্রমিক। তারা প্রতিষ্ঠানের ভেতরে থেকে শাড়ি তৈরি করে। এরা সরাসরি প্রতিষ্ঠানের উৎপাদন ও বিপণন কার্যক্রম প্রভাবিত করে। আর এগুলো ব্যষ্টিক পরিবেশের বৈশিষ্ট্যের সাথে সামঞ্জস্যপূর্ণ। তাই বলা যায়, কর্মজীবী শিশুরা ব্যষ্টিক পরিবেশের 'জনগোষ্ঠী' উপাদানের অন্তর্ভুক্ত।"
        },
        {
          "label": "ঘ",
          "question": "",
          "explanation": "শিক্ষক ও উন্নত মানসিকতার ব্যক্তিদের পদক্ষেপ উন্নত বিশ্বে শাড়ি রপ্তানির ক্ষেত্রে সহায়ক হবে বলে আমি মনে করি। তৃতীয় বিশ্বের দেশগুলোতে শিশুদেরকে নানা কাজে ব্যবহার করা হয়। কিন্তু এদের জন্য এ সময়টা হচ্ছে পড়াশোনা করার। আবার শিশুশ্রম আইনত দণ্ডনীয় অপরাধ। তাই উন্নত দেশগুলোর কাছে এটি একটি নিন্দনীয় বিষয়। কাকনতলা গ্রামের ১০ থেকে ১৫ বছরের কিছু বালক বিশেষ ধরনের জামদানি শাড়ি তৈরি করে। দেশ কিংবা বিদেশ উভয় স্থানেই এ শাড়ির চাহিদা রয়েছে। তবে পশ্চিমা বিশ্বের কিছু দেশ এত অল্প বয়সী শ্রমিকদের দিয়ে কাজ করানোর বিপক্ষে। অথচ জীবনের প্রয়োজনে তাদের কাজ করতেই হবে। এজন্য স্থানীয় জনগোষ্ঠী তাদের পড়াশোনার পাশাপাশি পর্যাপ্ত নিরাপত্তা, উন্নত খাবার ও খেলাধুলার ব্যবস্থা করার চিন্তা করছেন। তাদের যে সময়ে পড়াশোনা কিংবা খেলাধুলার প্রয়োজন, সে সময়ে তারা কাজ করে জীবন ধারণ করছে। এক্ষেত্রে শিক্ষক ও উন্নত মানসিকতাসম্পন্ন ব্যক্তিদের সিদ্ধান্তটি শিশুদের নতুন জীবন দান করবে। পশ্চিমা দেশগুলোর কাছে বাংলাদেশের শ্রম পরিবেশ সম্পর্কে ইতিবাচক ধারণা সৃষ্টি হবে। এতে তারা বাড়তি আমদানি করতে আগ্রহী হবে। তাই বলা যায়, শিক্ষক ও ব্যক্তিদের এ সিদ্ধান্তটি যৌক্তিক হয়েছে।"
        }
      ]
    },
    {
      "number": "3",
      "uddipok": "জনাব অন্তর ভারতের হিমাচল থেকে কমলা আমদানি করে ঢাকার 'কপিল এন্টারপ্রাইজ'-এর কাছে বিক্রি করেন। 'কপিল এন্টারপ্রাইজ' কমলার আকার-আকৃতি অনুযায়ী 'ক', 'খ', 'গ' গ্রেডে সাজিয়ে বাজারে বিক্রি করে। 'ক' গ্রেডের কমলার আকার বড় হওয়ায় এর দাম বেশি। কিন্তু 'খ' ও 'গ' গ্রেডের কমলার দাম তুলনামূলক কম। কারণ এর আকৃতি কিছুটা ছোট। তথাপি 'কপিল এন্টারপ্রাইজ' গত বছর ১৫ লক্ষ টাকা মুনাফা অর্জন করে।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "অভাব এবং প্রয়োজন মেটাতে পারে এমন কিছু যা ক্রেতার মনোযোগ আকর্ষণ এবং ব্যবহার বা ভোগের জন্য বাজারে উপস্থাপন করা হয় তাই পণ্য।"
        },
        {
          "label": "খ",
          "question": "",
          "explanation": "পণ্যের মালিকানা ক্রেতার কাছে হস্তান্তরের প্রক্রিয়াকে বিক্রয় বলে। বিক্রির উদ্দেশ্যে পণ্য বা সেবা উৎপাদন করা হয়। পণ্য বিক্রির মাধ্যমে মুনাফা অর্জন করা এবং প্রতিষ্ঠানের অন্যান্য কাজ গতিশীল রাখা সম্ভব হয়। প্রত্যাশামাফিক বিক্রি না হলে প্রতিষ্ঠানের যাবতীয় পরিকল্পনা ব্যর্থ হয়। বিপণন ও এর সহায়ক কার্যাবলি পরিচালনা করতে যাবতীয় অর্থের যোগান বিক্রি ছাড়া সম্ভব নয়। তাই বিক্রিকে বিপণনের সর্বাধিক গুরুত্বপূর্ণ কাজ বলা হয়।"
        },
        {
          "label": "গ",
          "question": "",
          "explanation": "জনাব অন্তর কমলার স্থানগত উপযোগ সৃষ্টি করেন। পণ্যসামগ্রী উৎপাদকের কাছ থেকে ক্রেতার কাছে পৌছে দেয়ার ব্যবস্থাকে পরিবহন বলে। এর মাধ্যমে পণ্যের স্থানগত উপযোগ সৃষ্টি হয়। কেননা, পরিবহন উৎপাদনের স্থান ও ভোক্তাদের মাঝে দূরত্ব কমায়। জনাব অন্তর ভারতের হিমাচল হতে কমলা আমদানি করেন। অতঃপর তা ঢাকার 'কপিল এন্টারপ্রাইজ'-এর কাছে বিক্রি করেন। এ কমলার উৎপাদন স্থল ভারত এবং ভোগের স্থান বাংলাদেশের ঢাকা। এ দু'স্থানের মাঝে যে স্থানগত দূরত্ব তা কেবল পরিবহন কর্মসূচির মাধ্যমেই দূর করা সম্ভব হয়। এজন্য জনাব অন্তরকে সড়কপথ বা অন্য কোনো মাধ্যম ব্যবহার করতে হয়েছে। যদিও পণ্যটি ঢাকায় বিক্রির মাধ্যমে সে স্বত্বগত উপযোগ সৃষ্টি করছেন। তবে তাকে পরিবহনগত কাজেই অধিক গুরুত্ব দিতে হয়েছে। তাই বলা যায়, ভারতের কমলা ঢাকায় এনে বিক্রির মাধ্যমে জনাব অন্তর স্থানগত উপযোগ সৃষ্টি করেন।"
        },
        {
          "label": "ঘ",
          "question": "",
          "explanation": "'কপিল এন্টারপ্রাইজ'-এর সফলতার প্রধান কারণ হচ্ছে কমলার গ্রেডিং বা পর্যায়িতকরণ করা। আগের নির্ধারিত মান অনুযায়ী পণ্যকে বিভিন্ন শ্রেণিতে ভাগ করাকে পর্যায়িতকরণ বলে। পর্যায়িতকরণ হচ্ছে প্রমিতকরণের পরবর্তী ধাপ। জনাব অন্তর ভারতের কমলা ঢাকার 'কপিল এন্টারপ্রাইজ'-এর কাছে বিক্রি করেন। অতঃপর প্রতিষ্ঠানটি কমলার আকার-আকৃতি বিবেচনা করে একে 'ক', 'খ', 'গ' গ্রেডে সাজিয়ে বাজারে বিক্রি করে। আকৃতি অনুযায়ী কমলাকে তিনটি ভাগ করায় প্রতিষ্ঠানটি প্রতিটি ভাগের জন্য আলাদাভাবে মূল্য নির্ধারণ করতে পারে। 'কপিল এন্টারপ্রাইজ' পণ্যের পর্যায়িতকরণ করে পণ্য বিক্রি করে। ফলে বড় আকারের কমলার জন্য প্রতিষ্ঠানটি অধিক মূল্য নির্ধারণ করতে পারে। তেমনি আকৃতিভেদে ছোট পণ্যের মূল্যের ক্ষেত্রে সামঞ্জস্য থাকে। ফলে কমলা ক্রেতারা আকৃতি ভেদে দাম দেখে সন্তুষ্ট হয়। যদি প্রতিষ্ঠানটি পর্যায়িতকরণ না করত তাহলে কম মূল্যে পণ্য বিক্রি করতে হতো। কিন্তু বর্তমানে ক্রেতারা সঠিক মান ও দামে পণ্য কিনছে এবং সন্তুষ্ট থাকছে। এতে প্রতিষ্ঠানটির বিক্রিও বাড়ে এবং ব্যবসায় ক্ষেত্রে সফলতা অর্জিত হয়। তাই বলা যায়, পর্যায়িতকরণের কারণেই প্রতিষ্ঠানটি সফলতা অর্জন করেছে।"
        }
      ]
    },
    {
      "number": "4",
      "uddipok": "জনাব কামরান ভারতের মুম্বাই থেকে ২ থেকে ৭ বছরের শিশুদের জন্য হাল ফ্যাশনের শিশু পোশাক আমদানি করেন। তার আমদানিকৃত পোশাকসমূহ গুণগত মানে ও ডিজাইনে অনন্য। এগুলো তিনি চট্টগ্রাম, ঢাকাসহ গুরুত্বপূর্ণ বিভাগীয় শহরগুলোতে শো-রুমের মাধ্যমে বিক্রি করেন। মাঝে মাঝে তিনি টেলিভিশনে বিজ্ঞাপন ও মূল্য ছাড়ের ঘোষণা দেন। জনাব কামরানের শো-রুম থেকে উপযুক্ত মূল্যে পোশাক কিনে ক্রেতারা খুবই খুশি হন। এর ফলে তার শো-রুমের বিক্রি বেড়ে চলেছে।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "পুনরায় বিক্রির উদ্দেশ্যে পণ্য বা সেবার ক্রেতাদের নিয়ে গঠিত বাজারকে পুনঃবিক্রেতার বাজার বলে।"
        },
        {
          "label": "খ",
          "question": "",
          "explanation": "সরকারি বাজারের উদ্দেশ্য মুনাফা অর্জন না বরং জনকল্যাণ নিশ্চিত করা। সরকারের বিভিন্ন মন্ত্রণালয়, হাসপাতাল, স্কুল, কলেজ ইত্যাদি প্রতিষ্ঠান কাজ পরিচালনার জন্য বিভিন্ন পণ্যসামগ্রী কেনে। এসব সরকারি প্রতিষ্ঠানকে নিয়ে গঠিত বাজারকে সরকারি বাজার বলে। সরকার জনগণের সেবা করার লক্ষ্যে এসব প্রতিষ্ঠান পরিচালনা করে থাকে। এর মূল কাজ হলো জনগণের কল্যাণসাধন করা।"
        },
        {
          "label": "গ",
          "question": "",
          "explanation": "কার উদ্দীপকে উল্লিখিত চলকসমূহ ভোক্তাবাজার বিভক্তিকরণের জন্য ব্যবহৃত হয়। কোনো পণ্য বা সেবার চূড়ান্ত ভোক্তাদের নিয়ে গঠিত বাজারই হলো ভোক্তা বাজার। এ বাজারের আয়তন বড় হয়। তাই এ বাজার বিভক্তিকরণের ক্ষেত্রে নগর আয়তন, বয়স প্রভৃতি চলকসমূহকে বিবেচনা করতে হয়।জনাব কামরান ভারতের মুম্বাই থেকে ২-৭ বছরের শিশুদের জন্য পোশাক আমদানি করেন। এখানে তিনি অন্য কোনো বয়সের মানুষের জন্যও পোশাক আমদানি করতে পারতেন। কিন্তু প্রথমেই তিনি কোন বয়সের মানুষের জন্য পোশাক আনবেন তা নির্ধারণ করেছেন। অর্থাৎ, ভোক্তা বাজারের বয়স চলকটি তিনি ব্যবহার করেছেন। তারপর তিনি এ পোশাকগুলো ঢাকা, চট্টগ্রামসহ বিভাগীয় শহরগুলোতে বিক্রি করেন। এক্ষেত্রেও তিনি ভোক্তা বাজার বিভক্তিকরণের নগর আয়তন চলকটি বিবেচনা করেছেন। তাই বলা যায়, জনাব কামরানের চলকগুলো নির্ধারণ সম্পূর্ণ ভোক্তা বাজারকেন্দ্রিক।"
        },
        {
          "label": "ঘ",
          "question": "",
          "explanation": "জনাব কামরান বিপণন মিশ্রণের পণ্য, মূল্য, স্থান এবং প্রসার উপাদানগুলোর যথাযথ প্রয়োগ ঘটিয়ে ব্যবসায় সাফল্য অর্জন করেছেন। বিপণন মিশ্রণ হলো কতিপয় নিয়ন্ত্রণযোগ্য হাতিয়ার তথা পণ্য, মূল্য, বণ্টন ও প্রসার-এর সংমিশ্রণ। এটি অভীষ্ট বাজারে লক্ষ্য অর্জনের জন্য প্রতিষ্ঠান ব্যবহার করে থাকে। জনাব কামরান ভারত থেকে উন্নত মানসম্পন্ন এবং অনন্য ডিজাইনের পোশাক আমদানি করেন। এ পোশাকগুলো মূলত ২ থেকে ৭ বছরের শিশুদের জন্য। তারপর তিনি এগুলো বিভাগীয় শহরগুলোতে উপযুক্ত দামে বিক্রি করেন। তাছাড়া মাঝে মাঝে তিনি টেলিভিশনে বিজ্ঞাপনও দেন। অর্থাৎ তিনি বিপণন মিশ্রণের উপাদানগুলো সামগ্রিকভাবে তার ব্যবসায়ে প্রয়োগ করছেন। জনাব কামরান প্রথমেই বিপণন মিশ্রণের পণ্য উপাদানটি বিবেচনা করেছেন। তাই তিনি ভারত থেকে অনন্য ডিজাইনের গুণগত মানসম্পন্ন পণ্য আমদানি করেছেন। এক্ষেত্রে বাজার বিভক্তিকরণ করে একটি নির্দিষ্ট শ্রেণির ভোক্তাদের জন্য তিনি পণ্য আনেন। তারপর স্থান উপাদানটি বিবেচনা করে বিভিন্ন বিভাগীয় শহরে শো-রুম স্থাপন করেন। অর্থাৎ, ভোক্তাদের পার্শ্ববর্তী স্থানে পণ্য পৌঁছে দিচ্ছেন। তাছাড়া টেলিভিশনে বিজ্ঞাপন দিয়ে প্রসার উপাদানটির যথার্থ ব্যবহার করেন। তিনি মূল্য নির্ধারণের ক্ষেত্রে সতর্কতা অবলম্বন করেন। এক্ষেত্রে উপযুক্ত মূল্য নির্ধারণের পাশাপাশি ক্ষেত্রবিশেষে মূল্য ছাড়েরও ঘোষণা দেন। এ বিষয়গুলো বিবেচনা করলে দেখা যায়, জনাব কামরান তার কার্যক্রমে বিপণন মিশ্রণের উপাদানগুলোর যথাযথ প্রয়োগ ঘটিয়েছেন।"
        }
      ]
    },
    {
      "number": "5",
      "uddipok": "জনাব আদিত্য 'জননী' নামক ওষুধ কোম্পানির একজন বিক্রয় প্রতিনিধি। তিনি নিয়মিতভাবে বিভিন্ন চিকিৎসকদের সাথে সাক্ষাৎ করেন এবং কোম্পানির ওষুধগুলো সম্পর্কে তাদের জানান। এক্ষেত্রে প্রতিষ্ঠান কর্তৃক প্রশিক্ষিত হওয়ায় তিনি সহজেই বিক্রির লক্ষ্য অর্জন করতে সক্ষম হন। বিগত বছরে কোম্পানির বিক্রয় প্রতিনিধিদের মধ্যে সর্বোচ্চ বিক্রি করতে সক্ষম হওয়ার কারণে তিনি 'বেস্ট-রিপ্রেজেন্টিটিভ'-এর পুরষ্কার লাভ করেন। একই সাথে ইনসেনটিভ বোনাসও পান।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলীন হয়ে যাওয়া পর্যন্ত যেসব স্তর বা ধাপ অতিক্রম করে তাকে বলা হয় পণ্যের জীবনচক্র।"
        },
        {
          "label": "খ",
          "question": "",
          "explanation": "পণ্যের উৎপাদন ব্যয়ের সাথে কাঙ্ক্ষিত মুনাফা যোগ করে পণ্যের মূল্য নির্ধারণ করা হয়। প্রতিষ্ঠান পরিচালনার জন্য নগদ অর্থের প্রয়োজন হয়। আর পণ্য বিক্রির মাধ্যমেই প্রতিষ্ঠানে এই নগদ অর্থের অন্তঃপ্রবাহ হয়। তাই, উৎপাদিত পণ্যের বিক্রি বাড়ানোর জন্য ন্যায্যমূল্য ধার্য করার চেষ্টা করা হয়। অনেক ক্ষেত্রে ব্যবসায়ের চলতি নগদ অর্থের ঘাটতি মোকাবিলা করতে কম পণ্যমূল্যও নির্ধারণ করা হয়। তাই বলা যায়, মূল্য নির্ধারণের উদ্দেশ্য হলো নগদ প্রবাহ নিশ্চিত করা।"
        },
        {
          "label": "গ",
          "question": "",
          "explanation": "জননী প্রতিষ্ঠানের পণ্যটি হলো একটি জরুরি পণ্য। অতি আবশ্যকীয় এবং আকস্মিক পরিস্থিতি মোকাবিলায় ক্রেতারা যেসব পণ্য তাৎক্ষণিকভাবে কেনে তাই জরুরি পণ্য। আর, এটি সুবিধা পণ্যের অন্তর্ভুক্ত। জনাব আদিত্য 'জননী' নামক ঔষধ কোম্পানির একজন বিক্রয় প্রতিনিধি। তিনি নিয়মিতভাবে বিভিন্ন চিকিৎসকের সাথে সাক্ষাৎ করে প্রতিষ্ঠানটির পণ্য সম্পর্কে তাদের জানান। আর ডাক্তাররা রোগীদের বিভিন্ন রোগের প্রতিষেধক হিসেবে ঔষধ দেন। এ ঔষধ একটি ভোগ্যপণ্য। এটি ক্রেতাদের কাছে অতি আবশ্যকীয়। তাছাড়া আকস্মিক পরিস্থিতি যেমন- হঠাৎ জ্বরের প্রাদুর্ভাব বা অন্য কোনো রোগের আক্রমণের কারণে ভোক্তারা তাৎক্ষণিকভাবেই এ পণ্যটি কেনে। এসব বৈশিষ্ট্য জরুরি পণ্যের সাথে সামঞ্জস্যপূর্ণ। তাই বলা যায়, 'জননী' ঔষধ কোম্পানির পণ্যটি হলো জরুরি পণ্য।"
        },
        {
          "label": "ঘ",
          "question": "",
          "explanation": "'জননী' প্রতিষ্ঠানটির ব্যবহৃত কৌশলটি হচ্ছে বিক্রয় প্রতিযোগিতা। প্রতিষ্ঠানের সাফল্য অর্জনে এ কৌশলটির ভূমিকা যথাযথ। বিক্রয়কর্মীদের কাজে গতিশীলতা আনা এবং তাদের কাজের প্রতি অনুপ্রাণিত করতে বিক্রয় প্রতিযোগিতার আয়োজন করা হয়। এক্ষেত্রে সব থেকে ভালো বিক্রয়কর্মীকে পুরস্কৃত করা হয়। জনাব আদিত্য 'জননী' ঔষধ কোম্পানির একজন বিক্রয়কর্মী। তিনি নিয়মিতভাবে চিকিৎসকদের সাথে সাক্ষাৎ করে প্রতিষ্ঠানটির পণ্য সম্পর্কে জানান। এভাবে প্রতিটি বিক্রয়কর্মী একই কাজ করেন। এক্ষেত্রে প্রতিষ্ঠানটি থেকে কর্মীদের প্রশিক্ষণও দেয়া হয়। তাছাড়া এটি বিক্রয়কর্মীদের মধ্যে প্রতিযোগিতা সৃষ্টি করে এবং সর্বোচ্চ বিক্রিতে সক্ষম বিক্রয়কর্মীকে পুরস্কারও দেয়। এ বিষয়টি হলো বিক্রয় প্রতিযোগিতা। বিক্রয় প্রতিযোগিতা বিক্রয় বাহিনী প্রসার হাতিয়ারের অন্তর্ভুক্ত। এ হাতিয়ারের মূল লক্ষ্যই হচ্ছে বিক্রয় বাহিনীর মধ্যে পারস্পরিক প্রতিযোগিতা বাড়িয়ে প্রাতিষ্ঠানিক সাফল্য অর্জন করা। মূলত এ লক্ষ্যেই 'জননী' ও এ কৌশলটি ব্যবহার করে। এক্ষেত্রে পুরস্কারস্বরূপ নির্বাচিত কর্মীকে পুরস্কার ও ইনটেনসিভ বোনাস দেয়। ফলে কর্মীরা পুরস্কার পাওয়ার আশায় ভবিষ্যতে আরও বেশি বিক্রির প্রতি অনুপ্রাণিত হয়। আর বিক্রি বেড়ে যাওয়া মানেই প্রতিষ্ঠানের সাফল্য অর্জন। তাই বলা যায়, জননী কর্তৃক 'বিক্রয় প্রতিযোগিতা' হাতিয়ারটির ব্যবহার যৌক্তিক।"
        }
      ]
    },
    {
      "number": "6",
      "uddipok": "জনাব আলম পার্বত্য চট্টগ্রামের বিভিন্ন স্থান থেকে ফড়িয়াদের মাধ্যমে আনারস সংগ্রহ করে ঢাকার খুচরা ব্যবসায়ীদের কাছে বিক্রি করেন। তিনি কাঁচা-পাকা ও ছোট- বড় আনারস বাছাই না করে প্রতিশত ১৫০০ টাকা দরে আনারস বিক্রি করেন। যদিও ভাল মানের আনারস প্রতিশত ২৫০০ টাকা দরে বিক্রি করা সম্ভব ছিল। আনারসের উপযুক্ত মূল্য না পেয়ে তিনি আর্থিকভাবে ক্ষতিগ্রস্ত হন।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "যেসব পণ্য কৃষিক্ষেত্রে উৎপাদিত হয় সেগুলোকে কৃষিজাত পণ্য বলে। যেমন: ধান, পাট, গম, যব প্রভৃতি হলো কৃষিজাত পণ্য।"
        },
        {
          "label": "খ",
          "question": "",
          "explanation": "সম্ভাব্য ক্রেতার কাছে প্রতিষ্ঠানের পণ্য সম্পর্কিত তথ্য উপস্থাপন করে ক্রেতাকে উক্ত পণ্য কেনায় আগ্রহী করার কাজকে বলা হয় ব্যক্তিক বিক্রয়। সাধারণত নতুন পণ্য সম্পর্কে ক্রেতাদের ধারণা এবং জ্ঞান খুব কম থাকে। তাই নতুন পণ্যের গুণাগুণ, প্রকৃতি, ব্যবহার বিধি প্রভৃতি সম্পর্কে ক্রেতাদের জানাতে হয়। তাছাড়া পণ্যটি সম্পর্কে ক্রেতাদের অভিমতও জানা প্রয়োজন হয়। ব্যক্তিক বিক্রয়ে বিক্রয়কর্মী সরাসরি উপস্থিত হয়ে তথ্য সংগ্রহ ও সরবরাহ করতে পারে। তাই বলা যায়, ব্যক্তিক বিক্রয় নতুন পণ্য পরিচিতিকরণের মোক্ষম হাতিয়ার।"
        },
        {
          "label": "গ",
          "question": "",
          "explanation": "জনাব আলম একজন পাইকারি ব্যবসায়ী। পাইকারি ব্যবসায়ী হলো এমন ব্যক্তি বা প্রতিষ্ঠান যে বা যারা বেশি পরিমাণে পণ্যসামগ্রী কিনে তা বিভিন্ন স্থানের খুচরা ব্যবসায়ীদের কাছে বিক্রি করেন। এ জাতীয় ব্যবসায়ী নিজে পণ্য উৎপাদন করে না এবং চূড়ান্ত ভোক্তার কাছে পণ্য বিক্রি করে না। জনাব আলম চট্টগ্রামের বিভিন্ন স্থান থেকে ফড়িয়াদের মাধ্যমে প্রচুর পরিমাণে আনারস সংগ্রহ করেন। তারপর তিনি ঢাকার বিভিন্ন খুচরা ব্যবসায়ীদের কাছে এ আনারস বিক্রি করেন। এক্ষেত্রে তিনি প্রথমে আনারসকে ছোট ছোট লটে ভাগ করেন। একজন পাইকার বেশি পরিমাণে পণ্য কিনেন। এ পণ্যগুলো তিনি শুধু খুচরা ব্যবসায়ীদের কাছেই বিক্রি করেন। আর খুচরা ব্যবসায়ীরা এ পণ্য চূড়ান্ত ভোক্তাদের কাছে বিক্রি করেন। এ বিষয়গুলো পাইকারি ব্যবসায়ীর বৈশিষ্ট্যের সাথে সামঞ্জস্যপূর্ণ। তাই বলা যায়, জনাব আলমের বৈশিষ্ট্য বিবেচনায় তিনি বণিক মধ্যস্থব্যবসায়ীর অন্তর্গত একজন পাইকারি ব্যবসায়ী।"
        },
        {
          "label": "ঘ",
          "question": "",
          "explanation": "জনাব আলমের আর্থিকভাবের ক্ষতিগ্রস্ত হওয়ার পেছনে পণ্যের 'পর্যায়িতকরণ' না করাই দায়ী বলে আমি মনে করি। প্রমিতকরণের মাধ্যমে পণ্যমান নির্ধারণ করা হয়। এ মান অনুযায়ী পণ্যকে ধরন কিংবা আকার ভেদে ভাগ করাই হচ্ছে পর্যায়িতকরণ। জনাব আলম পার্বত্য চট্টগ্রামের বিভিন্ন স্থান থেকে প্রচুর পরিমাণে আনারস সংগ্রহ করেন। তারপর খুচরা ব্যবসায়ীদের কাছে প্রতিশত আনারস ১,৫০০ টাকা দরে বিক্রি করেন। এক্ষেত্রে কাঁচা-পাকা, ছোট-বড় আনারস বাছাই না করেই তিনি বিক্রি করেন। কিন্তু ভালো মানের আনারস প্রতিশত ২,৫০০ টাকা দরে বিক্রি করা সম্ভব। জনাব আলম অনেক আনারস একসাথে কিনেছেন। এ বিশাল পরিমাণ আনারস তিনি পর্যায়িতকরণ করার প্রয়োজন অনুভব করেন নি। এ কারণেই তিনি কাঁচ-পাকা ও ছোট-বড় আনারস একসাথে বিক্রি করেন। এক্ষেত্রে তিনি পাকা এবং বড় আনারস ২,৫০০ টাকা দরে বিক্রি করতে পারতেন। অর্থাৎ তিনি পাকা এবং কাঁচা আনারস আকারভেদে আলাদা করে বিক্রি করতে পারতেন। ফলে তার লাভের পরিমাণও আরও অনেক বেশি হতো। এভাবে আনারস ভাগ করাই হচ্ছে পর্যায়িতকরণ। বিপণনের এ কাজটি করলে তিনি আনারসের উপযুক্ত মূল্য পেতেন এবং ক্ষতির সম্মুখীন হতেন না। তাই বলা যায়, পর্যায়িতকরণ না করাটাই তার আর্থিক ক্ষতির কারণ।"
        }
      ]
    },
    {
      "number": "7",
      "uddipok": "'বিপু ফ্যাশন' বিভিন্ন উৎস থেকে উন্নত মানের দেশি-বিদেশি শার্ট, টি-শার্ট সংগ্রহ করে দেশের বিভিন্ন স্থানে শাখা খুলে বিক্রি করে। এ বিপণির সব শাখায় একই বিক্রয় নীতি অনুসরণ করা হয়। এতে প্রতিষ্ঠানের পরিচিতি ও বিক্রি বাড়ে এবং ব্যবসায়ে সাফল্য আসে। বর্তমানে এটি 'বিপু ফ্যাশন লিমিটেড' ব্র্যান্ড নামে আন্তর্জাতিক মানের শার্ট, টি-শার্ট ও গেঞ্জি উৎপাদন করে নিজেদের সব শাখায় বিক্রির সিদ্ধান্ত নিয়েছে।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "সুপার মার্কেট হলো এক ধরনের বৃহদায়তন ব্যবসায় প্রতিষ্ঠান; যেখানে কম খরচে, কম লাভে, স্বসেবার মাধ্যমে বেশি পরিমাণে পণ্য বিক্রি করা হয়।"
        },
        {
          "label": "খ",
          "question": "",
          "explanation": "পাইকার বা অন্য কোনো উৎস থেকে পণ্য কিনে চূড়ান্ত ভোক্তার কাছে বিক্রির কাজকে খুচরা ব্যবসায় বলে।ক্রেতাদের চাহিদা অনুসারে প্রয়োজনীয় পণ্যের সরবরাহ করা খুচরা ব্যবসায়ীর প্রধান কাজ। দীর্ঘমেয়াদে সুসম্পর্ক বজায় রাখার জন্য খুচরা ব্যবসায়ী বাকিতে পণ্য কেনার সুযোগ দিয়ে থাকে। খুচরা ব্যবসায়ীকে পণ্যের ব্যবহার পদ্ধতি, উপকারিতা, গুণাগুণ ইত্যাদি সম্পর্কে ক্রেতাকে অবগত ও পরামর্শ দিয়ে থাকে। এভাবেই খুচরা ব্যবসায়ী ভোক্তাদের সেবা দিয়ে থাকে।"
        },
        {
          "label": "গ",
          "question": "",
          "explanation": "'বিপু ফ্যাশন' হলো একটি চেইন স্টোর বা বিপণি মালা। চেইন স্টোর একই মালিকানা বা নিয়ন্ত্রণধীনে বিভিন্ন শাখা দোকানের মাধ্যমে পরিচালিত হয়। এর মূল বৈশিষ্ট্য হলো এরা নিজেরা কখনও পণ্য উৎপাদন করে না। 'বিপু ফ্যাশন' বিভিন্ন উৎপাদকের কাছ থেকে উন্নত মানের দেশি-বিদেশি শার্ট, টি-শার্ট সংগ্রহ করে। অতঃপর প্রতিষ্ঠানটি দেশের বিভিন্ন স্থানে শাখা খুলে এসব পোশাক বিক্রি করে। 'বিপু ফ্যাশনের' সব শাখায় পোশাক বিক্রির জন্য একই বিক্রয় নীতি অনুসরণ করা হয়। এ কারণে এ স্টোরগুলোর পরিচিতি বাড়ে। আবার এর সব শাখা একই মালিকানায় অর্থাৎ 'বিপু ফ্যাশনের' অধীনে পরিচালিত হয়। শুরুতে 'বিপু ফ্যাশন' অধিক পরিমাণে পোশাক কিনে কেন্দ্রীয় বা আঞ্চলিক গুদামে জমা রাখে এবং পরে তা বিভিন্ন অঞ্চলে অবস্থিত শাখা দোকানের মাধ্যমে বিক্রি করে। এসব কার্যক্রম চেইন স্টোরের বৈশিষ্ট্যের সাথে সামঞ্জস্যপূর্ণ। সুতরাং, এ বিষয়গুলো পর্যালোচনার মাধ্যমে বলা যায়, বিপু ফ্যাশন একটি চেইন স্টোর।"
        },
        {
          "label": "ঘ",
          "question": "",
          "explanation": "বহুশাখা বিপণির সুবিধা বিবেচেনায় বলা যায়, বিপু ফ্যাশন কর্তৃক চেইন স্টোর থেকে বহুশাখা বিপণিতে ব্যবসায় পরিবর্তনের সিদ্ধান্তটি যৌক্তিক। বহুশাখা বিপণিতে উৎপাদক কর্তৃক দেশের বিভিন্ন স্থানে শাখা স্থাপন করা হয়। অতঃপর নিজেদের উৎপাদিত পণ্য এ শাখায় বিক্রির মাধমে বেশি পরিমাণে মুনাফা অর্জন করা সহজ হয়। 'বিপু ফ্যাশন' একটি চেইন স্টোর বা বিপণি মালা। এরা বিভিন্ন উৎপাদকের কাছ থেকে পণ্য সংগ্রহ করে নিজস্ব ব্যবস্থাপনায় বিক্রি করত। এক্ষেত্রে প্রতিষ্ঠানটি কর্তৃক প্রতিষ্ঠিত ও পরিচালিত শাখা বা শো-রুমগুলো ছিল বিক্রয়কেন্দ্র। কিন্তু পরবর্তীতে প্রতিষ্ঠানটি 'বিপু ফ্যাশন' -এর নামে ব্র্যান্ড তৈরি করার জন্য উদ্যোগী হয়। এ জন্য তারা নিজেরা আন্তর্জাতিক মানের শার্ট, টি-শার্ট ও গেঞ্জি উৎপাদন করে নিজেদের সব শাখায় বিক্রির সিদ্ধান্ত নেয়। অর্থাৎ, প্রতিষ্ঠানটি চেইন স্টোর থেকে বহুশাখা বিপণিতে ব্যবসায় পরিবর্তনের সিদ্ধান্ত নেয়। বিপু ফ্যাশন' বহুশাখা বিপণি প্রতিষ্ঠার মাধ্যমে ক্রেতা চাহিদার ব্যাপারে অধিক সচেতন হতে পারবে। ফলে নিজেরাই ক্রেতাদের চাহিদামতো পণ্য। তৈরি করতে পারবে। তাছাড়া নিজেরাই উৎপাদন করায় পণ্যমূল্যেরও অনেক তারতম্য ঘটবে। ক্রেতাভ্যালুর দিকে দৃষ্টি রেখে উপযুক্ত মূল্য নির্ধারণ সম্ভব হবে। তাছাড়া নিজস্ব ব্যবস্থাপনায় সব শাখা পরিচালনা করায় এদের সেবাদানের পরিধিও বাড়বে। ফলে প্রতিষ্ঠানটির পোশাক বিক্রির সম্ভাবনা বাড়বে। তাই বলা যায়, বিপু ফ্যাশনের ব্যবসায় পরিবর্তনের সিদ্ধান্তটি যৌক্তিক।"
        }
      ]
    },
    {
      "number": "8",
      "uddipok": "'সুজান লিঃ' ২০১২ সাল থেকে তাদের উৎপাদিত বিটা-১ মোবাইল সেট বিপণন করে আসছে। শুরু থেকেই উন্নতমানের মোবাইল সেটের প্রচারের জন্য তারা দৈনিক পত্রিকা, টেলিভিশন ও বিশেষ ম্যাগাজিনের ক্ষেত্রে প্রচুর অর্থ ব্যয় করে আসছে। সম্প্রতি নতুন নতুন প্রতিযোগীর আবির্ভাব হওয়ায় প্রতিষ্ঠানটি মোবাইল ফোন সেটের বিক্রি বাড়ানোর উদ্দেশ্যে ম্যাসব্যাপী মোবাইল ফোন সেট ভেদে ১৫-৩৫% মূল্য ছাড় দেয়। এর ফলে ঐ প্রতিষ্ঠানের সেট কিনতে গ্রাহকদের আগ্রহ বেড়ে যায়। এ কারণে প্রতিষ্ঠানটি স্বল্প সময়ে কাঙ্ক্ষিত পরিমাণ মুনাফা অর্জনে সক্ষম হয়।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "উৎপাদনকারীর কাছ থেকে বেশি পরিমাণে পণ্য বা সেবা কেনার পর খুচরা ব্যবসায়ীদের কাছে বিক্রির যাবতীয় কার্যক্রমকে পাইকারি ব্যবসায় বলে।"
        },
        {
          "label": "খ",
          "question": "",
          "explanation": "বিক্রয়িকতা কলা ও বিজ্ঞানের সমন্বিত রূপ। বিক্রয়িকতা হলো একটি কৌশল যেখানে বিক্রয়কর্মী সম্ভাব্য ক্রেতাকে বর্তমান ক্রেতায় পরিণত করার প্রচেষ্টা চালায়। এতে সুনির্দিষ্ট দক্ষতা,প্রতিভা এবং ব্যক্তিত্বের প্রয়োজন হয়, যা কলা হিসেবে আখ্যায়িত করা যায়। তাছাড়া বিক্রয়িকতা গুণাবলির সুষ্ঠু প্রয়োগের জন্য সুনির্দিষ্ট মতবাদ, সূত্র, পরীক্ষা ও বিশ্লেষণের প্রয়োজন হয়, যা বিজ্ঞানের অন্তর্ভুক্ত। তাই বলা যায়, বিক্রয়িকতা কলা ও বিজ্ঞান উভয়ই।"
        },
        {
          "label": "গ",
          "question": "",
          "explanation": "'সুজান লি.' কর্তৃক ২০১২ সাল থেকে গৃহীত প্রমোশন কৌশলটি হচ্ছে বিজ্ঞাপন। বিজ্ঞাপন হচ্ছে অর্থের বিনিময়ে কোনো পণ্য বা সেবার নৈর্ব্যক্তিক উপস্থাপনা, যা জনগণকে পণ্য বা সেবা ক্রয়ে প্ররোচিতকরণের উদ্দেশ্যে প্রচার করা হয়। 'সুজান লি.' ২০১২ সালে তাদের উৎপাদিত বিটা-১ মোবাইল ফোন বিপণন করা শুরু করে। প্রথম থেকেই মোবাইল সেটটির প্রচার ও বিক্রয় বাড়ানোর জন্য প্রতিষ্ঠানটি নানা কর্মসূচি গ্রহণ করে। তারা দৈনিক পত্রিকা, টেলিভিশন ও বিশেষ ম্যাগাজিনের মাধ্যমে পণ্য সম্পর্কিত তথ্য জনগণের সামনে উপস্থাপন করে আসছে। এজন্য তাদের প্রচুর পরিমাণ অর্থও ব্যয় করতে হয়েছে। এক্ষেত্রে ক্রেতাদের অভিমত জানার কোনো উপায় নেই। কারণ এটি একটি একমুখী যোগাযোগ ব্যবস্থা। এ ব্যবস্থাকেই বিজ্ঞাপন বলা হয়। সংবাদপত্র, ম্যাগাজিন কিংবা টেলিভিশন হচ্ছে বিজ্ঞাপনের বিভিন্ন মাধ্যম। সুতরাং, 'সুজান লি.'-এর প্রমোশন কৌশলটি হচ্ছে বিজ্ঞাপন।"
        },
        {
          "label": "ঘ",
          "question": "",
          "explanation": "প্রতিযোগিতা মোকাবিলার উদ্দেশ্যে 'সুজান লিমিটেড' কর্তৃক গৃহীত 'মূল্য হ্রাস' কৌশলটি অত্যন্ত যৌক্তিক। কেননা, এর ফলে ক্রেতাদের কাছে প্রতিষ্ঠানটির গ্রহণযোগ্যতা বেড়েছে। বিক্রয় বৃদ্ধির জন্য গৃহীত স্বল্পকালীন উদ্দীপনামূলক কার্যক্রমই হলো বিক্রয় প্রসার। মূল্য হ্রাস করা একটি জনপ্রিয় বিক্রয় প্রসার কৌশল। 'সুজান লি.' ২০১২ সাল থেকে বাজারে তাদের উৎপাদিত মোবাইল সেট বিক্রয় করে আসছে। তারা ইতোমধ্যে ব্যাপক প্রচার কর্মসূচিও চালিয়েছে। কিন্তু সম্প্রতি নতুন প্রতিযোগীর আবির্ভাব ঘটায় প্রতিষ্ঠানটি বিক্রয় প্রসার কৌশল হাতে নেয়। এক্ষেত্রে প্রতিষ্ঠানটি মোবাইল সেট ভেদে ১৫%-৩৫% পর্যন্ত মূল্য ছাড় দেয়। এ কারণে প্রতিষ্ঠানটির বিক্রয় বৃদ্ধি পায়। মূল্য ছাড় দেওয়ার কারণে 'সুজান লি.'-এর মোবাইল সেট ক্রয়ে গ্রাহকদের আগ্রহ বাড়ে। এ কারণে স্বল্প সময়ে প্রতিষ্ঠানটি কাঙ্ক্ষিত মুনাফা অর্জনে সক্ষম হয়। কমমূল্যে পণ্য বিক্রয় করায় প্রতিষ্ঠানটি সম্পর্কে ক্রেতাদের মনে ইতিবাচক মনোভাব তৈরি হয়েছে। এসকল সন্তুষ্ট ক্রেতারাই নতুন ক্রেতা তৈরিতে সহায়তা করে। ক্রেতাদের কাছে জনপ্রিয় হওয়ায় প্রতিষ্ঠানটি ব্যবসায়িক প্রতিযোগিতায় এগিয়ে যাবে। পরবর্তীতে যখন এ মূল্য ছাড় থাকবে না, তখনও সন্তুষ্ট ক্রেতারা এ প্রতিষ্ঠান থেকেই পণ্য কিনবে। তাই বলা যায়, মূল্য ছাড় কৌশলটি প্রতিষ্ঠানটিকে সবদিক থেকে এগিয়ে নিয়ে গেল, যা ব্যবসায়িক সাফল্য অর্জনে অত্যন্ত গুরুত্বপূর্ণ।"
        }
      ]
    },
    {
      "number": "9",
      "uddipok": "'নাহার ট্রেডিং', 'সান ফুডস'-এর স্থানীয় পরিবেশক। তারা 'সান ফুডস'-এর বিভিন্ন পণ্যের ছবি সংবলিত স্টিকার লাগানো ছোট কাভার্ড ভ্যানে করে বিস্কুট, চিপস, চানাচুরসহ বিভিন্ন পণ্য ছোট দোকানে নিয়ে বিক্রি করে। 'নাহার ট্রেডিং' আর কারও পণ্য বিক্রি না করায় তাদের এক্ষেত্রে শতভাগ আন্তরিকতা লক্ষ করা যায়। তাদের পণ্য বিক্রি টার্গেট পূরণ করতে পারলে বিভিন্ন সময়ে বিশেষ কমিশন, পুরস্কারসহ নানান ধরনের সুবিধা 'সান ফুডস' থেকে পেয়ে থাকে।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "উৎপাদনকারীর কাছ থেকে পণ্য বা সেবা ভোক্তার কাছে পৌঁছে দেওয়ার প্রক্রিয়ায় যে সমস্ত ব্যক্তি, সংগঠন, ফার্ম ও মধ্যস্থব্যবসায়ী জড়িত তাদের কার্যক্রমকে সম্মিলিতভাবে বণ্টন প্রণালি বলে।"
        },
        {
          "label": "খ",
          "question": "",
          "explanation": "গ্রিন মার্কেটিং এমন একটি বিপণন মতবাদ যার প্রতিটি পর্যায়ে পরিবেশকে সর্বোচ্চ গুরুত্ব দেওয়া হয়। বিপণন ছাড়া মানবজীবন কল্পনাই করা যায় না। মানুষের প্রতিটি প্রয়োজন বা অভাব মেটাতে বিপণন কার্যাবলির সুষ্ঠু সম্পাদন করা প্রয়োজন হয়। গ্রিন মার্কেটিং-এ পরিবেশবান্ধব পণ্য উৎপাদন ও বিপণনের দিকটিতে গুরুত্ব দেওয়া হয়। এ মতবাদ অনুযায়ী ব্যবসায় প্রতিষ্ঠান পরিবেশের ক্ষতি হতে পারে এমন পণ্য উৎপাদন থেকে বিরত থাকে। এভাবে দেখা যাচ্ছে গ্রিন মার্কেটিং-এ সমাজ ও পরিবেশকে গুরুত্ব দেয়া হচ্ছে। উপরের আলোচনার আলোকে বলা যায়, গ্রিন মার্কেটিং 'পরিবেশ বাঁচাও' আন্দালনে গুরুত্বপূর্ণ ভূমিকা পালন করছে।"
        },
        {
          "label": "গ",
          "question": "",
          "explanation": "নাহার ট্রেডিং প্রতিষ্ঠানটি একটি বিক্রয় প্রতিনিধিমূলক মধ্যস্থব্যবসায়ী। বিক্রয় প্রতিনিধি উৎপাদনকারীর সম্পূর্ণ পণ্য নির্দিষ্ট কমিশনের বিনিময়ে খুচরা ব্যবসায়ীদের কাছে বিক্রির ব্যবস্থা করে। এ ধরনের মধ্যস্থব্যবসায়ীরা একটি নির্দিষ্ট বিক্রয় এলাকায় পণ্য বিক্রির দায়িত্ব পালন করে। সান ফুডস' একটি ভোগ্যপণ্য উৎপাদনকারী প্রতিষ্ঠান। এটি উৎপাদনের সাথে প্রত্যক্ষভাবে জড়িত হলেও বণ্টনের ক্ষেত্রে মধ্যস্থব্যবসায়ীর সহায়তা নিয়েছে। এটি 'নাহার ট্রেডিং'-এর মাধ্যমে পণ্যসামগ্রী খুচরা ব্যবসায়ীদের কাছে পৌছে দিচ্ছে। এক্ষেত্রে 'নাহার ট্রেডিং' সম্পূর্ণ নিজস্ব খরচে খুচরা ব্যবসায়ীদের কাছে পণ্য পৌছে দেয়। এজন্য তারা নির্দিষ্ট পরিমাণ কমিশন পায়। অবশ্য, পণ্য বিক্রির টার্গেট পূরণ করতে পারলে এটি পুরস্কারসহ বিভিন্ন সুবিধা 'সান ফুডস' থেকে পেয়ে থাকে। নাহার ট্রেডিং-এর এসব বৈশিষ্ট্য বিক্রয় প্রতিনিধির বৈশিষ্ট্যের সাথে সামঞ্জস্যপূর্ণ। সুতরাং নাহার ট্রেডিং হচ্ছে বিক্রয় প্রতিনিধিমূলক মধ্যস্থব্যবসায়ী।"
        },
        {
          "label": "ঘ",
          "question": "",
          "explanation": "'সান ফুডস' বিভিন্ন সময়ে নাহার ট্রেডিংকে যেসব সুবিধা দেয় তা বিপণন প্রসারের প্রণোদনা হাতিয়ারের অন্তর্ভুক্ত। বিক্রি বাড়াতে এ হাতিয়ারটির ব্যবহার অত্যন্ত কার্যকর। প্রণোদনা দেওয়া হাতিয়ারটি মধ্যস্থব্যবসায়ীদের জন্য ব্যবহৃত হয়। এক্ষেত্রে উৎপাদক মধ্যস্থব্যবসায়ীদের কাজে গতিশীলতা আনার জন্য বিভিন্ন ধরনের পুরস্কার দেওয়ার ব্যবস্থা করে থাকে। 'নাহার ট্রেডিং' 'সান ফুডস'-এর বিক্রয় প্রতিনিধি। এটি নির্দিষ্ট কমিশনের বিনিময়ে সান ফুডস-এর পণ্য বিক্রি করে থাকে। এটি আর কারও পণ্য বিক্রি না করায় তাদের ক্ষেত্রে শতভাগ আন্তরিকতা লক্ষ করা যায়। তাই সান ফুডস নাহার ট্রেডিংকে পুরস্কারসহ বিভিন্ন সুবিধা দিয়ে থাকে। অর্থাৎ, প্রণোদনা দেয়। কখনো কখনো উৎপাদক তাদের মধ্যস্থব্যবসায়ীদের কাজে গতিশীলতা আনার জন্য প্রণোদনা সৃষ্টির ব্যবস্থা করে থাকে। এক্ষেত্রে বিক্রির টার্গেট পূরণ করতে পারে এমন মধ্যস্থ ব্যবসায়ীদেরকেই পুরস্কৃত করা হয়। ঠিক এ কাজটিই সান ফুডস করছে। এতে নাহার ট্রেডিং আরও বেশি পরিমাণে পণ্য বিক্রির প্রচেষ্টা চালায়। নিজে থেকেই স্বতঃস্ফূর্তভাবে প্রচেষ্টা চালায় বলে বিক্রিও বেড়েছে। তাই বলা যায়, সান ফুডস কর্তৃক প্রণোদনা দেওয়ার কৌশলটি যথার্থ।"
        }
      ]
    },
    {
      "number": "10",
      "uddipok": "'সবুজ বাংলা লি.' উন্নত মানের বেলুন উৎপাদন করে। উত্ত বেলুনের এককপ্রতি পরিবর্তনশীল ব্যয় ৫ টাকা, মোট স্থায়ী ব্যয় ১,৫০,০০০ টাকা, মোট প্রত্যাশিত উৎপাদন/বিক্রির পরিমাণ ২৫,০০০ একক, মোট বিনিয়োগের পরিমাণ ৫,০০,০০০ টাকা এবং বিক্রির ওপর মুনাফার হার ১০%।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "যে পণ্য সম্পর্কে ক্রেতাদের আগে ধারণা থাকে না অর্থাৎ ক্রেতারা পণ্যটি আদৌ দেখেনি বা দেখলেও কেনার কথা কখনও ভাবেনি সে পণ্যকে অযাচিত পণ্য বলে।"
        },
        {
          "label": "খ",
          "question": "",
          "explanation": "পণ্যের জীবন চক্রের যে স্তরে পণ্যটি প্রথমবারের মতো বাজারে ছাড়া হয় তাকে সূচনা স্তর বলে। বাজারে নতুন পণ্য আসলে ক্রেতাদের উক্ত পণ্য সম্পর্কে ধারণা থাকে না। উক্ত পণ্য সম্পর্কে ক্রেতাদের অবহিত করার লক্ষ্যে বেশি প্রসার কার্যক্রম পরিচালনা করা হয়। তাছাড়া বাজারে অবস্থানরত বিকল্প পণ্য থেকে ক্রেতাদের দৃষ্টি সরাতে প্রসার কাজে বেশি গুরুত্ব দেয়া হয়। ফলে সূচনা পর্যায়ে প্রসার কাজে বেশি ব্যয় হয়।"
        },
        {
          "label": "গ",
          "question": "",
          "explanation": "কোনো পণ্য বা সেবা দেওয়ার জন্য বিক্রেতা ক্রেতার কাছ থেকে যে অর্থ নেয় সেটিই ঐ পণ্য বা সেবাটির বিক্রয়মূল্য। পণ্য বা সেবার ক্রয়মূল্য কিংবা মোট উৎপাদন ব্যয়ের সাথে প্রত্যাশিত মুনাফা যোগ করে বিক্রয়মূল্য নির্ণয় করা হয়। 'সবুজ বাংলা লি.' একটি বেলুন উৎপাদনকারী প্রতিষ্ঠান। প্রতিষ্ঠানটির- পরিবর্তনশীল ব্যয় = ৫ টাকা (এককপ্রতি) মোট স্থায়ী ব্যয় = ১,৫০,০০০ টাকা মোট প্রত্যাশিত বিক্রয়ের পরিমাণ = ২৫,০০০ একক এবং মোট বিনিয়োগের পরিমাণ = ৫,০০,০০০ টাকা এবং বিক্রির ওপর মুনাফার হার = ১০% ∴ \\therefore ∴ প্রতিষ্ঠানটির এককপ্রতি উৎপাদন ব্যয় এখন প্রতিষ্ঠানটি তার উৎপাদিত পণ্যের এককপ্রতি বিক্রয়মূল্য নিচের সূত্রটির সাহায্যে বের করতে পারবে। এককপ্রতি বিক্রয়মূল্য সুতরাং, সবুজ বাংলা লি', এর প্রতিটি বেলুনের বিক্রয়মূল্য হলো ১৩ টাকা।"
        },
        {
          "label": "ঘ",
          "question": "",
          "explanation": "ভারসাম্য বিন্দু হলো এমন একটি অবস্থা যেখানে প্রতিষ্ঠানের মোট আয় ও মোট ব্যয় সমান হয়। এ বিন্দুর চেয়ে পণ্য বিক্রির পরিমাণ কম হলে কোম্পানির লোকসান হবে। অন্যদিকে, ভারসাম্য বিন্দুর থেকে পণ্য বিক্রির পরিমাণ বেশি হলে কোম্পানির মুনাফা অর্জিত হবে। এখানে 'সবুজ বাংলা লি.'-এর মোট স্থায়ী ব্যয় = ১,৫০,০০০ টাকা এককপ্রতি বিক্রয়মূল্য = ১৩ টাকা (গ হতে প্রাপ্ত) এককপ্রতি পরিবর্তনশীল ব্যয় = ৫ টাকা 'সবুজ বাংলা লি.'- এর ভারসাম্য বিন্দু হচ্ছে ১৮,৭৫০ একক। অর্থাৎ প্রতিষ্ঠানটির বেলুন বিক্রি যদি ১৮,৭৫০ এককের কম হয়, তবে লোকসান হবে। আর যদি প্রত্যাশিত মুনাফা অর্জন করতে চায় তাহলে প্রতিষ্ঠানটিকে ১৮,৭৫০ এককের বেশি বেলুন বিক্রি করতে হবে।"
        }
      ]
    },
    {
      "number": "11",
      "uddipok": "জনাব হাফিজুর রহমানের বাড়ি দিনাজপুরে। এখানকার মাটি ও জলবায়ু লিচু চাষের জন্য উপযোগী। তাই এখানে বিভিন্ন জাতের সুস্বাদু ও রসালো লিচু উৎপাদিত হয়। একারণে তিনি পৈত্রিকসূত্রে পাওয়া জমিতে নিজস্ব ব্যবস্থাপনায় ৩ বছরের নিরলস প্রচেষ্টায় একটি লিচু বাগান তৈরি করেন। এ বাগানে ২টি জাতের সুস্বাদু ও রসালো লিচু উৎপাদিত হয়। এ বছর ফলন ভাল হওয়া সত্ত্বেও লিচু সংরক্ষণের উপযুক্ত ব্যবস্থা না থাকায় তিনি চিন্তিত হয়ে পড়েন।",
      "tag": "SB 17",
      "sub_questions": [
        {
          "label": "ক",
          "question": "",
          "explanation": "উৎপাদিত পণ্যসামগ্রী উৎপাদকের কাছ থেকে ক্রেতার কাছে পৌছানোর মাধ্যমে স্থানগত উপযোগ সৃষ্টি করার ব্যবস্থাকে পরিবহন বলে।"
        },
        {
          "label": "খ",
          "question": "",
          "explanation": "উত্তম কাঁচামাল কিনতে পারলে উৎপাদিত পণ্যের মানও ভালো হয়, যা ক্রেতাসন্তুষ্টি সৃষ্টি করে। তাই উত্তম ক্রয় হলো বিক্রয়ের অর্ধেক। 'ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। এ মানসম্মত কাঁচামাল উৎপাদক কেবল উত্তম ক্রয় থেকেই পাওয়া যায়। মানসম্মত পণ্য বিক্রি করা সহজ। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "",
          "explanation": "জনাব হাফিজুর রহমানের লিচু উৎপাদনের ক্ষেত্রে সামষ্টিক পরিবেশের প্রাকৃতিক উপাদানের প্রভাব রয়েছে। প্রাকৃতিক পরিবেশ বলতে কোনো নির্দিষ্ট স্থানের আবহাওয়া, জলবায়ু, ভূমি, নদ-নদী প্রভৃতিকে বোঝায়। এটি অনুকূলে থাকলে পর্যন্ত কাঁচামাল সহজে পাওয়া যায়। বিপণন পরিবেশের উপাদানটি ব্যবসায়কে পরোক্ষভাবে প্রভাবিত করে। জনাব হাফিজ দিনাজপুরে পৈতৃকসূত্রে পাওয়া জমিতে একটি লিচু বাগান করেন। এ বাগান করার মূল কারণ হচ্ছে, এখানকার মাটি ও জলবায়ু লিচু চাষের জন্য উপযোগী। তাই এখানে বিভিন্ন জাতের সুস্বাদু ও রসালো লিচু উৎপাদিত হয়। মাটি কিংবা জলবায়ু উভয়ই প্রাকৃতিক পরিবেশের উপাদান। এ মাটির ধরন, গুণাগুণ এবং অনুকূল জলবায়ু লিচু চাষকে পরোক্ষভাবে প্রভাবিত করে। ফলে লিচু চাষে ফলনও বেশি হয়। এরূপ ফলন প্রাকৃতিক উপাদান অনুকূলে থাকার কারণে সম্ভব হয়েছে। তাই বলা যায়, এখানে সামষ্টিক পরিবেশের প্রাকৃতিক উপাদানের কথা বলা হয়েছে।"
        },
        {
          "label": "ঘ",
          "question": "",
          "explanation": "জনাব হাফিজুর রহমানের দুশ্চিন্তা কমাতে করণীয় হচ্ছে লিচু গুদামজাতকরণের মাধ্যমে সময়গত উপযোগ সৃষ্টি করা। গুদামজাতকরণের মাধ্যমে উৎপাদন সময় থেকে বিক্রি বা ভোগের আগ পর্যন্ত পণ্য সংরক্ষণ করা হয়। সঠিক গুদামজাতকরণের মাধ্যমে পণ্যমান ঠিক রেখে সময়গত উপযোগ সৃষ্টি করা সম্ভব হয়। জনাব হাফিজুর রহমানের দিনাজপুরে একটি লিচু বাগান আছে। এ বাগানে ২টি জাতের সুস্বাদু ও রসালো লিচু উৎপাদন করা হয়। দিনাজপুরের মাটি ও জলবায়ু লিচু চাষের জন্য উপযোগী হওয়ায় ওখানে লিচুর ফলনও ভালো হয়। এ বছর অবশ্য অন্যান্য বছরের তুলনায় ভালো ফলন হয়েছে। কিন্তু লিচু সংরক্ষণের পর্যাপ্ত ব্যবস্থা না থাকায় তিনি চিন্তিত। এক্ষেত্রে তিনি গুদামজাতকরণের মাধ্যমে দুশ্চিন্তা কমাতে পারেন। লিচুর অতিরিক্ত ফলনের কারণে লিচুর দাম কমে যেতে পারে। তাছাড়া প্রচুর লিচু নষ্টও হয়ে যেতে পারে। এ ধরনের ঝুঁকি কমাতে জনাব হাফিজ গুদামজাতকরণের মাধ্যমে সময়গত উপযোগ সৃষ্টি করতে পারেন। যখন বাজারে লিচুর পর্যাপ্ততা থাকবে না, তখন তিনি গুদামজাতকৃত লিচু বিক্রি করতে পারবেন। ফলে মুনাফা অর্জনের সম্ভাবনাও বাড়বে। তাছাড়া এর মাধ্যমে লিচুর মানও সঠিকভাবে সংরক্ষণ করা যাবে। তাই বলা যায়, গুদামজাতকরণের মাধ্যমে জনাব হাফিজ তার দুশ্চিন্তা কমাতে পারেন।"
        }
      ]
    }
  ]
}