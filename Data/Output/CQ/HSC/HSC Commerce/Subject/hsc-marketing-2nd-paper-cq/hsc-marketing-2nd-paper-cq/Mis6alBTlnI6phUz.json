{
  "title": "ঢাকা কমার্স কলেজ ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব জামানের ঢাকার উত্তরায় আবেশ নামক একটি নামকরা রেস্টুরেন্ট রয়েছে। তার রেস্টুরেন্টে বাংলাদেশের সংস্কৃতি ও ঐতিহ্য অনুসারে খাবার পরিবেশন করা হয়। তাই ভোক্তাদের কাছে তার রেস্টুরেন্টের পরিবেশনকৃত খাবার ব্যাপক জনপ্রিয়। কিন্তু সম্প্রতি একটি নতুন রেস্টুরেন্ট উক্ত এলাকায় স্বস্থ্যসম্মত ও পরিবেশবান্ধব রান্নাঘর ধারণাকে তুলে ধরে খাবার পরিবেশন শুরু করায় জনাব জামানের রেস্টুরেন্টের ভোক্তার সংখ্যা তুলনামূলকভাবে হ্রাস পাচ্ছে। অপরদিকে নতুন রেস্টুরেন্টির সুনাম ছড়িয়ে পড়ছে।",
      "tag": "DCC 25",
      "sub_questions": [
        {
          "label": "ক",
          "question": "চাহিদা কী?",
          "explanation": "কোনো কিছু পাওয়ার আকাঙ্ক্ষা, কাঙ্ক্ষিত পণ্য বা সেবা কেনার সামর্থ্য এবং অর্থ ব্যয়ের ইচ্ছা থাকলে তাকে চাহিদা বলে।"
        },
        {
          "label": "খ",
          "question": "বিপণনকে কেন ভোন্তামুখী প্রক্রিয়া বলা হয়? ব্যাখ্যা করো।",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে। 'ভোক্তারাই রাজা'-এ স্লোগানকে ঘিরে ভোক্তাদের মতামত, তাদের পছন্দ-অপছন্দ, চাহিদা ইত্যাদিকে প্রাধান্য দিয়ে বিপণন কার্যাবলি পরিচালনা করা হয়। ক্রেতাদের চাহিদা পূরণের লক্ষ্যে নতুন নতুন পণ্য তৈরি করা হয়। তাদের নিত্য নতুন চাহিদা পূরণের লক্ষ্যেই বিপণন কার্যক্রম পরিচালিত হয় বলে বিপণনকে ভোক্তামুখী প্রক্রিয়া হিসেবে বিবেচনা করা হয়।"
        },
        {
          "label": "গ",
          "question": "জনাব জামানের রেস্টুরেন্টটিতে বিপণনের কোন মৌলিক ধারণার ওপর গুরুত্ব দেওয়া হয়? ব্যাখ্যা করো।",
          "explanation": "জনাব জামানের রেস্টুরেন্টটিতে বিপণনের 'অভাব' মৌলিক ধারণার ওপর গুরুত্ব দেওয়া হয়। প্রয়োজন যখন ভোক্তার জ্ঞান, সংস্কৃতি এবং ব্যক্তিত্বের মাধ্যমে অনুমোদিত হয় তাকে অভাব বলে। এটি সংস্কৃতি ও ঐতিহ্যের মাধ্যমে নির্ধারিত হয়। যেমন: ক্ষুধা পেলে বাঙালি সংস্কৃতির প্রভাবে ভাত খেতে চায়। জনাব জামানের ঢাকার উত্তরায় আবেশ নামক একটি নামকরা রেস্টুরেন্ট আছে। তার রেস্টুরেন্টে বাংলাদেশের সংস্কৃতি ও ঐতিহ্য অনুসারে খাবার পরিবেশন করা হয়। এখানে খাবার পরিবেশনের ক্ষেত্রে সংস্কৃতি ও ঐতিহ্যকে বিশেষভাবে বিবেচনা করা হয়। এর সাথে অভাবের বৈশিষ্ট্যের মিল পাওয়া যায়। তাই বলা যায়, জনাব জামানের রেস্টুরেন্টটিতে বিপণনের 'অভাব' মৌলিক ধারণার ওপর গুরুত্ব দেওয়া হয়।"
        },
        {
          "label": "ঘ",
          "question": "উদ্দীপকে উল্লিখিত নতুন রেস্টুরেন্টটির সফলতার কারণ বিপণনের ক্রমবিকাশের যুগের আলোকে বিশ্লেষণ করো।",
          "explanation": "উদ্দীপকে উল্লিখিত নতুন রেস্টুরেন্টটির সফলতার কারণ সামাজিক বিপণন যুগের অনুসরণ। ১৯৭০ সালের পর সামাজিক বিপণন যুগের সূচনা হয়। এ সময়ে বিপণনের মূল উদ্দেশ্য ছিল ভোক্তাদের চাহিদা পূরণের পাশাপাশি সামাজিক কল্যাণসাধন করা। এক্ষেত্রে বিপণনকারী প্রতিষ্ঠানগুলো মানুষের জন্য স্বাস্থ্যকর ও পরিবেশবান্ধব পণ্য উৎপাদন ও বিপণনে গুরত্বারোপ করে। জনাব জামানের রেস্টুরেন্টের পরিবেশনকৃত খাবার ভোক্তাদের কাছে ব্যাপক জনপ্রিয়। কিন্তু সম্প্রতি একটি নতুন রেস্টুরেন্ট উক্ত এলাকায় স্বাস্থ্যসম্মত ও পরিবেশবান্ধব রান্নাঘর ধারণাকে তুলে ধরে। ফলে জনাব জামানের রেস্টুরেন্টের ভোক্তার সংখ্যা তুলনামূলকভাবে হ্রাস পাচ্ছে। অপরদিকে, নতুন রেস্টুরেন্টটির সুনাম ছড়িয়ে পড়ছে। এক্ষেত্রে নতুন রেস্টুরেন্টটির কার্যক্রমে সামাজিক বিপণন যুগের বৈশিষ্ট্যের মিল পাওয়া যায়। উদ্দীপকের নতুন রেস্টুরেন্টটি স্বাস্থ্যকর ও পরিবেশবান্ধব খাবার পরিবেশন করায় ভোক্তাদের চাহিদা পূরণের সাথে সাথে সন্তুষ্টি বিধানে সক্ষম হয়েছে। তাছাড়া পরিবেশের ক্ষতি সাধন না করায় সামাজিক কল্যাণসাধনও সম্ভব হয়েছে। ফলে প্রতিষ্ঠানটি ভোক্তাদের মনে ইতিবাচক ধারণা তৈরি করতে সক্ষম হয়েছে। আর এ ব্যাপারটি প্রতিষ্ঠানের ভোক্তাদের আকৃষ্ট করতে সাহায্য করেছে। এক্ষেত্রে এসব সম্ভব হয়েছে সামাজিক বিপণন যুগ অনুসরণের মাধ্যমে। তাই বলা যায়, সামাজিক বিপণন যুগ অনুসরণই উদ্দীপকে উল্লিখিত নতুন রেস্টুরেন্টটির সফলতার কারণ।"
        }
      ]
    },
    {
      "number": "2",
      "uddipok": "স্মার্ট মোবাইল লি. দেশের একটি স্বনামধন্য মোবাইলফোন সেট উৎপাদন ও বিপণনকারী প্রতিষ্ঠান। উক্ত প্রতিষ্ঠানটি প্রায় প্রতিবছর ক্রেতাদের পরিবর্তিত চাহিদা ও পছন্দের সাথে তাল মিলিয়ে নতুন নতুন মডেলের মোবাইলফোন সেট বাজারে উপস্থাপন করে। ফলে প্রতিষ্ঠানটি কর্তৃক প্রস্তুতকৃত মোবাইলফোন সেটগুলো সকলের কাছেই সমাদৃত। এছাড়াও প্রতিষ্ঠানটি স্থায়ী ও অনুগত ক্রেতাদল সৃষ্টির লক্ষ্যে ক্রেতাদের পাশাপাশি অন্যান্য ব্যবসায়িক ও বিপণন সংশ্লিষ্টদের সঙ্গে দীর্ঘমেয়াদি সম্পর্ক বজায় রাখতে বিভিন্ন কৌশল অবলম্বন করে থাকে। এর মাধ্যমে প্রতিষ্ঠানটি দীর্ঘমেয়াদে সাফল্য ধরে রাখতে পারবে বলে প্রত্যাশা করে।",
      "tag": "DCC 25",
      "sub_questions": [
        {
          "label": "ক",
          "question": "প্রয়োজন কী?",
          "explanation": "কোনো কিছু পাওয়া থেকে নিজেকে বঞ্চিত মনে করার অনুভূতিকে প্রয়োজন বলে।"
        },
        {
          "label": "খ",
          "question": "'ভোক্তাই রাজা'- ব্যাখ্যা করো।",
          "explanation": "ভোক্তা বলতে ঐসব ব্যক্তি বা প্রতিষ্ঠানকে বোঝায়, যারা পণ্যসামগ্রী ভোগ বা ব্যবহার করে থাকে। বিপণনের সব কার্যক্রম ভোক্তাদের কেন্দ্র করেই পরিচালিত হয়। পণ্য উৎপাদনের ক্ষেত্রে ভোক্তাদের রুচি, স্বাদ, পছন্দ-অপছন্দ, ক্রয়ক্ষমতা প্রভৃতি বিবেচনা করা হয়। তাছাড়া, ভোক্তাদের আকৃষ্ট করা ছাড়াও তাদের ধরে রাখতে ব্যবসায় প্রতিষ্ঠান প্রসারমূলক কৌশল অবলম্বন করে থাকে। ভোক্তারা আছে বলেই কোম্পানির অস্তিত্ব লক্ষ করা যায়। তাই সহজেই বলা যায়- \"ভোক্তাই রাজা\"।"
        },
        {
          "label": "গ",
          "question": "'স্মার্ট মোবাইল লি.' এর প্রাথমিক কার্যক্রমের মাধ্যমে বিপণনের কোন বৈশিষ্ট্যটি প্রতিফলিত হয়েছে? ব্যাখ্যা করো।",
          "explanation": "'স্মার্ট মোবাইল লি.' এর প্রাথমিক কার্যক্রমের মাধ্যমে বিপণনের 'ভোক্তামুখী প্রক্রিয়া' বৈশিষ্ট্যটি প্রতিফলিত হয়েছে। ভোক্তারা আছে বলেই বিপণনের প্রয়োজনীয়তা আছে। ভোক্তাদের ঘিরেই বিপণন কার্যক্রম পরিচালিত হয়। ভোক্তাদের অভাব ও চাহিদা মেটানোর জন্য সব বিপণন কার্যাবলি পরিচালিত হয় বিধায় একে ভোক্তামুখী প্রক্রিয়া বলা হয়। উদ্দীপকের 'স্মার্ট মোবাইল লি.' দেশের একটি স্বনামধন্য মোবাইল ফোন উৎপাদন ও বিপণনকারী প্রতিষ্ঠান। প্রতিষ্ঠানটি প্রায় প্রতি বছর ক্রেতাদের পরিবর্তিত চাহিদা ও পছন্দের সাথে তাল মিলিয়ে নতুন নতুন মডেলের মোবাইল সেট বাজারে ছাড়ে। প্রতিষ্ঠানটি মূলত ভোক্তাদের অভাব ও চাহিদা মেটাতে পারে এমন পণ্য সরবরাহে সচেষ্ট। এজন্য প্রতিষ্ঠানটিকে তার বিপণন কার্যক্রম ভোক্তাদের ঘিরে পরিচালনা করতে হয়। এসব বৈশিষ্ট্য বিপণনের 'ভোক্তামুখী প্রক্রিয়া' বৈশিষ্ট্যের সাথে মিলে যায়। তাই বলা যায়, 'স্মার্ট মোবাইল লি.'-এর প্রাথমিক কার্যক্রমের মাধ্যমে বিপণনের 'ভোন্তামুখী প্রক্রিয়া' বৈশিষ্ট্যটি প্রতিফলিত হয়েছে।"
        },
        {
          "label": "ঘ",
          "question": "দীর্ঘমেয়াদে সাফল্য লাভের প্রত্যাশায় উদ্দীপকে উল্লিখিত প্রতিষ্ঠানটি বিপণনের ক্রমবিকাশের যে যুগ অনুসরণ করে তার যথার্থতা মূল্যায়ন করো।",
          "explanation": "দীর্ঘমেয়াদে সাফল্য লাভের আশায় উদ্দীপকের প্রতিষ্ঠানটি 'সম্পর্কভিত্তিক বিপণন যুগ' অনুসরণ করে, যা যথার্থ। ১৯৯০ সালের পর থেকে সম্পর্কভিত্তিক বিপণন যুগের সূচনা হয়। এ যুগে ক্রেতা ও অন্যান্য পক্ষের সাথে শক্তিশালী এবং দীর্ঘমেয়াদি সম্পর্ক তৈরি ও বজায় রাখার প্রতি গুরুত্বারোপ করা হয়। এক্ষেত্রে নতুন ক্রেতা সৃষ্টি এবং বর্তমান ক্রেতাদের সাথে দীর্ঘমেয়াদি আস্থা ও বিশ্বাসের সম্পর্ক স্থাপনে জোর দেওয়া হয়।, উদ্দীপকের 'স্মার্ট মোবাইল লি.' অত্যন্ত সুনামের সাথে মোবাইল ফোন উৎপাদন ও বিপণন করে আসছে। এটি ক্রেতাদের চাহিদা ও পছন্দ অনুযায়ী মোবাইল ফোন বিপণনে সচেষ্ট। এর পাশাপাশি প্রতিষ্ঠানটি স্থায়ী ও অনুগত ক্রেতাদল সৃষ্টি করতে চায়। এজন্য ব্যবসায়িক ও বিপণন সংশ্লিষ্টদের সাথে দীর্ঘমেয়াদি সম্পর্ক বজায় রাখতে চায়। এর মাধ্যমে প্রতিষ্ঠানটি দীর্ঘমেয়াদ সাফল্য ধরে রাখতে পারবে বলে প্রত্যাশা করে। এক্ষেত্রে প্রতিষ্ঠানটি সম্পর্কভিত্তিক বিপণন, যুগ অনুসরণ করে। এক্ষেত্রে প্রতিষ্ঠানটি তার ক্রেতা ও অন্যান্য ব্যবসায়িক পক্ষের সাথে শক্তিশালী ও দীর্ঘমেয়াদি সম্পর্ক তৈরি ও বজায় রাখার প্রতি গুরুত্বারোপ করছে। এর মাধ্যমে প্রাতিষ্ঠানটির প্রতি বিভিন্ন পক্ষের ইতিবাচক ধারণা তৈরি হবে এবং ভোক্তা সন্তুষ্টি বাড়বে। আর একজন সন্তুষ্ট ক্রেতা প্রতিষ্ঠান ও পণ্যের প্রতি অনুগত থাকে। সে নিজে পণ্য কেনে ও অন্যদের কিনতে উৎসাহিত করে। এভাবে প্রতিষ্ঠানের বিক্রি ও মুনাফা বাড়বে। এর ফলে প্রতিষ্ঠানের দীর্ঘমেয়াদি সাফল্য নিশ্চিত করা যাবে। তাই আমি মনে করি, দীর্ঘ মেয়াদে সাফল্যের প্রত্যাশায় উদ্দীপকের প্রতিষ্ঠানটির সম্পর্কভিত্তিক বিপণন যুগের অনুসরণ যথার্থ হয়েছে।"
        }
      ]
    },
    {
      "number": "3",
      "uddipok": "জনাব আরিফ সম্প্রতি 'এলিগেন্ট বিউটি লি.' নামের প্রসাধনী সামগ্রী উৎপাদন ও বিপণনকারী একটি প্রতিষ্ঠান চালু করেছেন। তিনি প্রথমেই গ্রাহকদের রুচি, পছন্দ, অপছন্দ ও চাহিদা সম্পর্কে জেনে তারপর বিভিন্ন মূল্য ও মানের প্রসাধনী সামগ্রী উৎপাদন করেন। কিন্তু বেশিরভাগ গ্রাহকই তার প্রতিষ্ঠান কর্তৃক উৎপাদিত প্রসাধনী সামগ্রী সম্পর্কে তথ্য অবগত না থাকায় তিনি প্রত্যাশিত বিক্রয় লক্ষ্যমাত্রা অর্জনে ব্যর্থ হন। এতে জনাব আরিফ বেশ চিন্তিত হয়ে পড়েন।",
      "tag": "DCC 25",
      "sub_questions": [
        {
          "label": "ক",
          "question": "পরিবহন কী?",
          "explanation": "উৎপাদিত পণ্যসামগ্রী উৎপাদকের কাছ থেকে ক্রেতার কাছে পৌছানোর মাধ্যমে স্থানগত উপযোগ সৃষ্টি করার ব্যবস্থাকে পরিবহন বলে।"
        },
        {
          "label": "খ",
          "question": "\"উত্তম ক্রয় বিক্রয়ের অর্ধেক\" ব্যাখ্যা করো।",
          "explanation": "কেনা ভালো কাঁচামাল দিয়ে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "জনাব আরিফ প্রসাধনী সামগ্রী উৎপাদনের ক্ষেত্রে প্রাথমিক পর্যায়ে বিপণনের কোন কাজটি সম্পাদন করেন? ব্যাখ্যা করো।",
          "explanation": "জনাব আরিফ প্রসাধনী সামগ্রী উৎপাদনের ক্ষেত্রে প্রাথমিক পর্যায়ে বিপণনের উৎপাদন পূর্ববর্তী। 'বাজার বিশ্লেষণ' কাজটি সম্পাদন করেন। পণ্য উৎপাদনের আগে পণ্যের বাজার বিশ্লেষণ করা খুবই গুরুত্বপূর্ণ বিষয়। বাজার বিশ্লেষণে ক্রেতারা পণ্যটিকে কীভাবে নেবে, তারা এটি পছন্দ করবে কি না, তাদের কোন ধরনের পণ্য পছন্দ, পণ্যের দাম কেমন হবে প্রভৃতি বিষয় বিবেচনা করা হয়। সঠিক বাজার বিশ্লেষণের ওপর সফলতা অনেকাংশে নির্ভরশীল। উদ্দীপকের আরিফ সম্প্রতি এলিগেন্ট বিউটি লি.' নামের একটি প্রতিষ্ঠান চালু করেন। এটি প্রসাধনী সামগ্রী উৎপাদন ও বিপণনকারী একটি প্রতিষ্ঠান। তিনি প্রথমেই গ্রাহকদের রুচি, পছন্দ, অপছন্দ ও চাহিদা সম্পর্কে জানেন তারপর বিভিন্ন মূল্য ও মানের পণ্য উৎপাদন করেন। এক্ষেত্রে লক্ষণীয় যে, উৎপাদনের পূর্বেই জনাব আরিফ ক্রেতাদের রুচি, চাহিদা, পছন্দ, অপছন্দ ইত্যাদি তথ্য সংগ্রহ করেন। অতঃপর প্রাপ্ত তথ্য অনুযায়ী পণ্য উৎপাদন করেন। এসব বৈশিষ্ট্য বাজার বিশ্লেষণের সাথে মিলে। তাই বলা যায়, জনাব আরিফ প্রাথমিক পর্যায়ে বিপণনের উৎপাদন পূর্ববর্তী 'বাজার বিশ্লেষণ' কাজটি সম্পাদন করেন।"
        },
        {
          "label": "ঘ",
          "question": "বিপণন কার্যের ধরন উল্লেখপূর্বক জনাব আরিফের চিন্তা লাঘবের জন্য করণীয় সুপারিশ করো।",
          "explanation": "জনাব আরিফের চিন্তা লাঘবের জন্য বিজ্ঞাপন দেওয়া উচিত বলে আমি মনে করি। উদ্যোক্তা কর্তৃক অর্থের বিনিময়ে পণ্য বা সেবার নৈর্ব্যক্তিক উপস্থাপনা হলো বিজ্ঞাপন। এর মাধ্যমে পণ্য বা সেবা সম্পর্কে ক্রেতাদের জানানো হয়। এটি পণ্যের জ্ঞানসংক্রান্ত বাধা দূর করে। উদ্দীপকের জনাব আরিফ প্রসাধনী সামগ্রী উৎপাদন ও বিপণনকারী একটি প্রতিষ্ঠান চালু করেছেন। তবে বেশিরভাগ গ্রাহক তার উৎপাদিত পণ্য সম্পর্কে অবগত নন। তাই তিনি প্রত্যাশিত বিক্রয় লক্ষ্যমাত্রা অর্জন করতে পারছেন না। এতে তিনি বেশ চিন্তিত হয়ে পড়েন। এমতাবস্থায় তার উচিত বিজ্ঞাপন প্রদান করা। বিজ্ঞাপনের মাধ্যমে জনাব আরিফ তার প্রতিষ্ঠানের প্রসাধনী সামগ্রী সম্পর্কে ক্রেতাদের জানাতে পারবেন। ফলে ক্রেতারা তার পণ্যের প্রতি আকৃষ্ট হবে। এছাড়া বিজ্ঞাপন ক্রেতাদের ভোগ প্রবণতা বাড়াতেও সাহায্য করবে। এভাবে বিজ্ঞাপনের মাধ্যমে জনাব আরিফ তার পণ্যের চাহিদা তৈরি করতে পারেন। আর চাহিদা বাড়লে পণ্যের বিক্রিও বাড়ে, যা প্রতিষ্ঠানের কাঙ্ক্ষিত লক্ষ্যমাত্রা অর্জনে সহায়ক। এসব দিক বিবেচনাপূর্বক আমি মনে করি চিন্তা লাঘবের জন্য জনাব আরিফের উচিত বিজ্ঞাপন দেওয়া।"
        }
      ]
    },
    {
      "number": "4",
      "uddipok": "জনাব রুবেল একজন আলুচাষি। তিনি তার উৎপাদিত আলু নিজস্ব হিমাগারে সংরক্ষণ করেন এবং প্রায় সারা বছর ধরেই বাজারের চাহিদা অনুযায়ী আলু সরবরাহ করে থাকেন। তার অন্যান্য প্রতিযোগীরা গড় মূল্যে আলু বিক্রয় করলেও তিনি তার উৎপাদিত আলুসমূহকে বড়, মাঝারি ও ছোট অনুযায়ী বাছাই করে ভিন্ন ভিন্ন মূল্যে বিক্রয় করে থাকেন। এতে তিনি অন্যান্যদের তুলনায় বেশি লাভবান হন। ফলে তিনি অন্যান্য আলুচাষিদের তুলনায় প্রতিযোগিতায় বেশ এগিয়ে।",
      "tag": "DCC 25",
      "sub_questions": [
        {
          "label": "ক",
          "question": "বিক্রয়োত্তর সেবা কী?",
          "explanation": "পণ্য বিক্রয়ের পর নির্দিষ্ট সময় পর্যন্ত ক্রেতাকে যে সেবা দেওয়া হয় তাকে বিক্রয়োত্তর সেবা বলে।"
        },
        {
          "label": "খ",
          "question": "\"মোড়কিকরণ পণ্যের মান সংরক্ষণ করে\"-ব্যাখ্যা করো।",
          "explanation": "আকর্ষণীয় মোড়ক (আবরণ) দিয়ে কোনো পণ্যকে মুড়ে দিয়ে পণ্যের গুণসংক্রান্ত বাঁধা দূর করা এবং ক্ষতির হাত থেকে রক্ষা করার প্রক্রিয়াকে মোড়কিকরণ বলে। মোড়ককৃত পণ্য সহজে গুদামঘরে, হিমাগারে বা অন্য যেকোনো স্থানে সংরক্ষণ করা যায়। এর মাধ্যমে বাহ্যিক ক্ষয়ক্ষতির হাত থেকে পণ্যকে রক্ষা করা যায়। তাছাড়া মোড়কিকরণের মাধ্যমে নির্দিষ্ট সময় পর্যন্ত পণ্যের গুণগত মান অক্ষুণ্ণ রাখা যায়। এভাবে পণ্যের মান সংরক্ষণে মোড়কিকরণ সহায়তা করে।"
        },
        {
          "label": "গ",
          "question": "উদ্দীপকে উল্লিখিত জনাব রুবেল প্রাথমিক পর্যায়ে বিপণনের কোন কাজটি সম্পাদন করেন? ব্যাখ্যা করো।",
          "explanation": "জনাব রুবেল প্রাথমিক পর্যায়ে বিপণনের গুদামজাতকরণ কাজটি সম্পাদন করেন। পণ্য উৎপাদন ও বিক্রির মধ্যবর্তী সময় পর্যন্ত সঠিক উপায়ে পণ্য সংরক্ষণের ব্যবস্থাপকে গুদামজাতকরণ বলে। এটির মাধ্যমে নির্দিষ্ট মৌসুমের পণ্য অন্য মৌসুমে বিক্রি করা সম্ভব হয়। তাছাড়া এটি অতিরিক্ত উৎপাদিত পণ্য নষ্ট হওয়া থেকে রক্ষা করে। উদ্দীপকের রুবেল একজন আলুচাষি। তিনি তার উৎপাদিত আলু নিজস্ব হিমাগারে সংরক্ষণ করে থাকেন। ফলে প্রায় সারা বছর ধরেই বাজারের চাহিদা অনুযায়ী আলু সরবরাহ করতে পারেন। হিমাগারে সংরক্ষণের ফলে জনাব রুবেলের আলু নষ্ট হওয়া থেকে রক্ষা পায়। তাছাড়া এর ফলে তিনি অমৌসুমেও আলু বিকি করতে পারেন। অর্থাৎ, হিমাগারটি সময়গত উপযোগ সৃষ্টি করছে। এসব বৈশিষ্ট্য গুদামজাতকরণের সাথে মিলে। তাই বলা যায়, জনাব রুবেল প্রাথমিক পর্যায়ে বিপণনের গুদামজাতকরণ কাজটি সম্পাদন করেন।"
        },
        {
          "label": "ঘ",
          "question": "\"বিপণনের একটি বিশেষ কার্য সম্পাদনই জনাব রুবেলের প্রতিযোগিতায় এগিয়ে থাকার মূল কারণ\"-উক্তিটির তাৎপর্য উদ্দীপকের আলোকে বিশ্লেষণ করো।",
          "explanation": "বিপণনের পর্যায়িতকরণ কার্য সম্পাদনই জনাব রুবেলের প্রতিযোগিতায় এগিয়ে থাকার মূল কারণ বলে আমি মনে করি। সমজাতীয় পণ্যকে মানের ভিত্তিতে বিভিন্ন শ্রেণিতে ভাগ করাই হলো পর্যায়িতকরণ। এক্ষেত্রে প্রথমে মান ঠিক করা হয়। পরে সে অনুযায়ী শ্রেণিবিভাগ করা হয়। এতে বিক্রেতার প্রতি ক্রেতার অনুকূল মনোভাব সৃষ্টি হয় ও বিক্রি বাড়ে। উদ্দীপকের রুবেল একজন আলুচাষি। তার প্রতিযোগীরা গড় মূল্যে আলু বিক্রি করে। তবে তিনি উৎপাদিত আলুসমূহকে বড়, মাঝারি ও ছোট সাইজ অনুযায়ী বাছাই করে ভিন্ন ভিন্ন মূল্যে বিক্রয় করে থাকেন। ফলে তিনি প্রতিযোগিতায় বেশ এগিয়ে। এক্ষেত্রে জনাব রুবেল পর্যায়িতকরণ কাজটি সম্পাদন করেন। জনাব রুবেল পর্যায়িতকরণের মাধ্যমে পণ্যের সাইজ অনুযায়ী মূল্য নির্ধারণ করেন। এতে সাইজের সাথে দাম সামঞ্জস্যপূর্ণ হওয়ায় ক্রেতারা বেশি কিনতে আগ্রহী থাকে। ফলে তার পণ্যের বিক্রি অন্যদের চেয়ে বেশি হয়। তাছাড়া চাহিদামাফিক ন্যায্যদামে পণ্য কিনতে পারায় ক্রেতাদের মনে ইতিবাচক ধারণা তৈরি হয়। এভাবে তিনি প্রতিযোগীদের চেয়ে এগিয়ে থাকেন। তাই বিপণনের একটি বিশেষ কার্য অর্থাৎ পর্যায়িতকরণ সম্পাদনই জনাব রুবেলের প্রতিযোগিতায় এগিয়ে থাকার মূল কারণ'- উক্তিটি যথার্থ।"
        }
      ]
    },
    {
      "number": "5",
      "uddipok": "'মডার্ন ফেব্রিক্স লি.' একটি কাপড় উৎপাদনকারী প্রতিষ্ঠান। উক্ত প্রতিষ্ঠানটি বিভিন্ন গার্মেন্টস কারখানাগুলোতে তাদের প্রস্তুতকৃত কাপড় সরবরাহ করে থাকে। সাম্প্রতিক সময়ে প্রতিষ্ঠানটি তীব্র প্রতিযোগিতা মোকাবিলা করতে বিভিন্ন পত্র-পত্রিকা, ব্যবসায় ম্যাগাজিন ও অন্যান্য মাধ্যমে তাদের পণ্য সম্পর্কিত তথ্য তুলে ধরে। এছাড়াও প্রতিষ্ঠানটি ক্রেতাদের আস্থা ও বিশ্বাস অর্জনের জন্য তাদের নিয়ে নিয়মিত সভার আয়োজন ও অনলাইন যোগাযোগ ব্যবস্থা গ্রহণ করে।",
      "tag": "DCC 25",
      "sub_questions": [
        {
          "label": "ক",
          "question": "বণ্টন কী?",
          "explanation": "বণ্টন হলো এমন এক ধরনের কাজের সমষ্টি, যার মাধ্যমে পণ্য স্থানান্তর করে চূড়ান্ত ভোক্তার কাছে পৌছানো হয়।"
        },
        {
          "label": "খ",
          "question": "\"বাজার বিভক্তিকরণ কার্যকর হতে হলে বাজার অংশ পরিমাপযোগ্য হতে হয়\"-ব্যাখ্যা করো।",
          "explanation": "পরিমাপযোগ্যতা বাজার বিভক্তিকরণের অন্যতম শর্ত বিধায় বাজার বিভক্তিকরণ কার্যকর হতে হলে বাজার অংশ পরিমাপযোগ্য হতে হয়। পরিমাপযোগ্যতা হলো বাজার অংশের আয়তন ও ক্রেতার ক্রয়ক্ষমতা পরিমাপ করার মাত্রা। বাজারকে এমনভাবে বিভক্ত করতে হবে যেন সহজেই পরিমাপ করা যায় অথবা পরিমাপ করার মতো অসংখ্য তথ্য এর আয়তে থাকে। অন্যথায় বাজার বিভক্তিকরণ কার্যকর হবে না। তাই বাজার বিভক্তিকরণ কার্যকর হতে হলে বাজার অংশ পরিমাপযোগ্য হতে হয়।"
        },
        {
          "label": "গ",
          "question": "'মডার্ন ফেব্রিক্স লি.' কোন বাজারে পণ্য বিক্রয় করে? ব্যাখ্যা করো।",
          "explanation": "'মর্ডান ফেব্রিক্স লি.' শিল্প বাজারের অন্তর্গত উৎপাদকের বাজারে পণ্য বিক্রয় করে পুনরায় উৎপাদন বা শিল্প কারখানায় ব্যবহারের উদ্দেশ্যে যারা পণ্য বা সেবা কেনে তাদের নিয়ে উৎপাদকের বাজার গঠিত হয়। মূলত এ বাজারে শিল্প পণ্যের ক্রেতারা অন্তর্ভুক্ত থাকে। যেমন: পাটকল, কাগজকল, চিনিকল, গার্মেন্টস কারখানা প্রভৃতি শিল্প মালিকদের কাঁচামাল কিনতে হয়। এরা উৎপাদকের বাজারের অন্তর্ভুক্ত। উদ্দীপকের 'মডার্ন ফেব্রিক্স লি.' একটি কাপড় উৎপাদনকারী প্রতিষ্ঠান তারা বিভিন্ন গার্মেন্টস কারখানায় তাদের প্রস্তুতকৃত কাপড় সরবরাহ করে। এক্ষেত্রে গার্মেন্টস কারখানাগুলো কাপড়গুলোকে পুনরায় প্রক্রিয়াজাতকরণের মাধ্যমে পোশাক তৈরি করবে। অর্থাৎ, গার্মেন্টসগুলোর কাপড় ক্রয়ের মূল উদ্দেশ্য পুনরায় উৎপাদন বা কারখানার ব্যবহার। আর এটি উৎপাদকের বাজারের বৈশিষ্ট্যের সাথে মিলে যায়। তাই বলা যায়, 'মডার্ন ফেব্রিক্স লি.' শিল্প বাজারের অন্তর্গত উৎপাদকের বাজারে পণ্য বিক্রয় করে।"
        },
        {
          "label": "ঘ",
          "question": "প্রতিযোগিতা মোকাবিলায় 'মডার্ন ফেব্রিক্স লি.' বিপণন মিশ্রণের যে উপাদানটি ব্যবহার করেছে তার যৌক্তিকতা তুলে ধরো।",
          "explanation": "প্রতিযোগিতা মোকাবিলায় 'মডার্ন ফেব্রিক্স লি.'-এর বিপণন মিশ্রণের প্রসার উপাদানটির ব্যবহার যৌক্তিক। প্রসার উপাদানের মাধ্যমে পণ্য সম্পর্কে বিভিন্ন তথ্য ক্রেতাদের জানানো ও পণ্য কিনতে আগ্রহী করা হয়। এটি হলো পণ্যের বিক্রি বাড়ানোর বিভিন্ন কৌশলের সমষ্টি। প্রসারমূলক কার্যক্রম হিসেবে বিজ্ঞাপন, ব্যক্তিক বিক্রয়, মূল্য ছাড় প্রভৃতি ব্যবহার করা হয়। উদ্দীপকের 'মডার্ন ফেব্রিক্স লি. একটি কাপড় উৎপাদনকারী প্রতিষ্ঠান। তীব্র প্রতিযোগিতা মোকাবিলায় প্রতিষ্ঠানটি বিভিন্ন পত্র-পত্রিকা, ব্যবসায়িক ম্যাগাজিন, ও অন্যান্য মাধ্যমে তাদের পণ্য সম্পর্কিত তথ্য তুলে ধরে। তাছাড়া ক্রেতাদের নিয়ে নিয়মিত সভা আয়োজন ও অনলাইন যোগাযোগ ব্যবস্থাও গ্রহণ করেন। উদ্দীপকের প্রতিষ্ঠানটি বিভিন্ন মাধ্যমে বিজ্ঞাপন এবং ক্রেতা সংযোগের মাধ্যমে পণ্যের প্রসার কাজ সম্পাদন করছে। প্রতিষ্ঠানটির এরূপ প্রসারমূলক কার্যাবলি ক্রেতাদের কাছে পণ্যের তথ্য পৌঁছাতে সহায়তা করে। এতে ক্রেতা পণ্য কিনতে উৎসাহিত হয় বলে বিক্রিও বাড়ে। তাছাড়া নিয়মিত অনলাইন ও অফলাইনে ক্রেতাদের সাথে যোগাযোগ করায় তাদের আস্থা ও বিশ্বাস অর্জন সহজ হয়। এভাবে বাজারে প্রতিষ্ঠানটির শক্তিশালী অবস্থান তৈরি হয় বলে প্রতিযোগিতা মোকাবিলা সহজ হয়। তাই আমি মনে করি, প্রতিযোগিতা মোকাবিলায় 'মডার্ন ফেব্রিক্স লি,'-এর বিপণন মিশ্রণের প্রসার উপাদানটির ব্যবহার সম্পূর্ণ যৌক্তিক।"
        }
      ]
    },
    {
      "number": "6",
      "uddipok": "জনাব ফারহান জাপান এবং যুক্তরাজ্য থেকে ঘড়ি আমদানি করে নিজস্ব শো-রুমের মাধ্যমে বিক্রয় করে থাকেন। তার আমদানিকৃত ঘড়িসমূহ উচ্চমানসম্পন্ন এবং অত্যাধুনিক ডিজাইনের হওয়ায় ক্রেতাদের মাঝে। ব্যাপক আগ্রহ সৃষ্টি করতে সক্ষম হয়েছে। জনাব ফারহানের আমদানিকৃত ঘড়িগুলোর মূল্য তুলনামূলকভাবে বেশি হওয়ায় তিনি শুধুমাত্র অভিজাত, উচ্চবিত্ত ক্রেতাদেরকে লক্ষ্য করে বিভিন্ন ধরনের বিপণন ও বিক্রয় কার্যক্রম গ্রহণ করে থাকেন।",
      "tag": "DCC 25",
      "sub_questions": [
        {
          "label": "ক",
          "question": "বিপণন মিশ্রণ কী?",
          "explanation": "বিপণন মিশ্রণ হলো বিপণনের একটি কৌশল যেখানে পণ্য, পণ্যের মূল্য, পণ্য বণ্টন প্রণালি এবং পণ্যের প্রসার এই চারটি উপাদানের সমন্বয় করা হয়।"
        },
        {
          "label": "খ",
          "question": "ভোক্তা বাজারের সদস্য সংখ্যা অধিক হয় কেন? ব্যাখ্যা করো।",
          "explanation": "যে সকল ক্রেতা ব্যক্তিগত এবং পারিবারিক ভোগের জন্য ভোগ্য পণ্য বা সেবাসামগ্রী কেনে তাদের নিয়ে গঠিত বাজারকে ভোক্তা বাজার বলে। বিশ্বের প্রত্যেক মানুষ তার ব্যক্তিগত ও পারিবারিক ভোগের জন্য পণ্য কেনেন। অর্থাৎ বিশ্বের সব জায়গায় ভোক্তারা অবস্থান করেন এবং তারা ভোগ বা ব্যবহারের জন্য কোনো না কোনো পণ্য কেনেন। এতে ভোগ্যপণ্যের চাহিদা বেশি থাকে। ফলে ভোক্তা বাজারে ক্রেতার সংখ্যা বেশি হয়।"
        },
        {
          "label": "গ",
          "question": "বিপণন মিশ্রণের কোন উপাদানের কারণে জনাব ফারহানের আমদানিকৃত ঘড়ির প্রতি ক্রেতাদের মাঝে ব্যাপক আগ্রহ সৃষ্টি হয়েছে? ব্যাখ্যা করো।",
          "explanation": "বিপণন মিশ্রণের 'পণ্য' উপাদানের কারণে জনাব ফারহানের আমদানিকৃত ঘড়ির প্রতি ক্রেতাদের মাঝে ব্যাপক আগ্রহ সৃষ্টি হয়েছে। পণ্য হচ্ছে এমন কিছু যার মাধ্যমে ক্রেতাদের প্রয়োজন মেটানো যায়। পণ্যের মান, ডিজাইন, বৈশিষ্ট্য, বৈচিত্র্য, ব্র্যান্ড নাম, মোড়কিকরণ প্রভৃতি বিপণন মিশ্রণের পণ্য উপাদানের অন্তর্ভুক্ত। উদ্দীপকের জনাব ফারহান জাপান ও যুক্তরাজ্য থেকে ঘড়ি আমদানি করেন। এগুলো তিনি নিজস্ব শো-রুমের মাধ্যমে বিক্রি করে থাকেন। তার আমদানিকৃত ঘড়িসমূহ উচ্চ মানসম্পন্ন ও অত্যাধুনিক ডিজাইনের। ফলে পণ্যগুলো ক্রেতাদের মাঝে ব্যাপক আগ্রহ সৃষ্টি করতে সক্ষম হয়েছে। এক্ষেত্রে ঘড়িসমূহের বিশেষ বৈশিষ্ট্য হলো উচ্চ মান ও আধুনিক ডিজাইন। এসব উপাদান বিপণন মিশ্রণের 'পণ্য' উপাদানের অন্তর্ভুক্ত। তাই বলা যায়, বিপণন মিশ্রণের 'পণ্য' উপাদানের কারণে জনাব ফারহানের আমদানিকৃত ঘড়ির প্রতি ক্রেতাদের মাঝে ব্যাপক আগ্রহ সৃষ্টি হয়েছে।"
        },
        {
          "label": "ঘ",
          "question": "উদ্দীপকে উল্লিখিত জনাব ফারহান আমদানিকৃত ঘড়ির বিপণন ও বিক্রয়ে বাজার বিভক্তিকরণের যে ভিত্তিটি ব্যবহার করেছেন তা কি সঠিক বলে তুমি মনে করো?",
          "explanation": "উদ্দীপকের জনাব ফারহান আমদানিকৃত ঘড়ি বিপণন ও বিক্রয়ে বাজার বিভক্তিকরণের 'সামাজিক শ্রেণি' ভিত্তিটি ব্যবহার করেছেন, যা সঠিক বলে আমি মনে করি। আয়ের পরিমাণের ভিত্তিতে সমাজের মানুষের শ্রেণিবিভাগই হলো সামাজিক শ্রেণি। সমাজে উচ্চবিত্ত, মধ্যবিত্ত ও নিম্নবিত্ত প্রভৃতি সামাজিক শ্রেণি বিদ্যমান। বিভিন্ন সামাজিক শ্রেণির মানুষের চাহিদা বিভিন্ন ধরনের হয়। উদ্দীপকের জনাব ফারহান জাপান ও যুক্তরাজ্য থেকে ঘড়ি আমদানি করে থাকেন। আমদানিকৃত ঘড়িগুলো নিজস্ব শো-রুমের মাধ্যমে তিনি বিক্রয় করেন। ঘড়িগুলোর মূল্য তুলনামূলকভাবে বেশি। তাই তিনি শুধু অভিজাত উচ্চবিত্ত ক্রেতাদের লক্ষ্য করে বিভিন্ন ধরনের বিপণন ও বিক্রয় কার্যক্রম গ্রহণ করে থাকেন। এক্ষেত্রে তিনি সামাজিক শ্রেণির ভিত্তিতে বাজার বিভক্তিকরণের কাজটি করেছেন। সমাজে বসবাসরত মানুষের আয়ের তারতম্যের কারণে তারা উচ্চ, মধ্য ও নিম্নবিত্ত শ্রেণিতে বিভক্ত। ফলে তাদের সবার চাহিদা এক নয়। সাধারণত উচ্চ বিত্তরা দামি ও ব্যয়বহুল পণ্য কিনতে পারলেও মধ্যবিত্ত ও নিম্নবিত্তের পক্ষে তা সম্ভব হয়ে ওঠে না। জনাব ফারহান এ বিষয় বিবেচনা করেই শুধু অভিজাত ও উচ্চবিত্ত ক্রেতাদের লক্ষ্য করে বিপণন ও বিক্রয় কার্য সম্পাদন করে। এতে ক্রেতারা তাদের চাহিদা মোতাবেক পণ্য কিনতে পারে। ফলে বিক্রি এবং মুনাফা বাড়ে। তাই ঘড়ি বিপণন ও বিক্রয়ে জনাব ফারহান কর্তৃক বাজার বিভক্তিকরণের 'সামাজিক শ্রেণি' ভিত্তিটির ব্যবহার সঠিক বলে আমি মনে করি।"
        }
      ]
    },
    {
      "number": "7",
      "uddipok": "জনাব সজিব মিয়া একজন খেলনা বিক্রেতা। তিনি বিভিন্ন উৎস থেকে খেলনা সংগ্রহ করে তার এলাকায় নিজস্ব ভ্যানে করে বিক্রয় করেন। তিনি তার মোট খরচের সাথে ১৫% মুনাফা যোগ করে মূল্য নির্ধারণ করেন। এতে তিনি সফল হন।",
      "tag": "DCC 25",
      "sub_questions": [
        {
          "label": "ক",
          "question": "পণ্যের জীবন চক্র কী?",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলীন হয়ে যাওয়া পর্যন্ত যেসব স্তর বা ধাপ অতিক্রম করে তাকে পণ্যের জীবন চক্র বলে।"
        },
        {
          "label": "খ",
          "question": "শিল্প পণ্যের বণ্টন প্রণালি সংক্ষিপ্ত হয় কেন? ব্যাখ্যা করো।",
          "explanation": "সাধারণত শিল্প পণ্যের বণ্টন প্রণালি ছোট হয়। উৎপাদন বা পুনঃপ্রক্রিয়াকরণ বা ব্যবসায়ে ব্যবহারের জন্য যেসব পণ্য কেনা হয় তাকে শিল্প পণ্য বলে। ভোগ্য পণ্যের তুলনায় শিল্প পণ্যের ক্রেতার সংখ্যা কম হওয়ায় শিল্প পণ্যের বণ্টন প্রণালিও ছোট আকারের হয়ে থাকে। দামি এবং ভারি পণ্যের ক্ষেত্রে প্রত্যক্ষ বণ্টন প্রণালি ব্যবহার করা হয়। ছোটখাটো যন্ত্রপাতি উৎপাদনকারী নিজস্ব বিতরণকারীর মাধ্যমে বিক্রি করতে পারে। এছাড়া প্রতিনিধি ও বিক্রি শাখার মাধ্যমেও বিক্রি করা যায়। এক্ষেত্রে দীর্ঘ বণ্টন প্রণালির কোনো প্রয়োজন হয় না।"
        },
        {
          "label": "গ",
          "question": "জনাব সজিব কোন ধরনের সুবিধা পণ্য বিক্রয় করেন? ব্যাখ্যা করো।",
          "explanation": "জনাব সজিব সুবিধা পণ্যের অন্তর্গত লোভনীয় পণ্য বিক্রয় করেন। লোভনীয় পণ্য ক্রেতারা আবেগের বশবর্তী হয়ে কেনে। এসব পণ্য কেনার কোনো পূর্বপরিকল্পনা থাকে না। আকর্ষণীয় পণ্য দেখে তাৎক্ষণিকভাবে ক্রেতারা এটি কিনে থাকে। যেমন: আইসক্রিম, ফুলদানি, ফুচকা, আচার, খেলনা, বেলুন, বাদাম প্রভৃতি। উদ্দীপকের সজিব মিয়া একজন খেলনা বিক্রেতা। তিনি বিভিন্ন উৎস থেকে খেলনা সংগ্রহ করে তার এলাকায় নিজস্ব ভ্যানে বিক্রয় করেন। ক্রেতারা আবেগের বশবর্তী হয়ে খেলনা কেনে। সাধারণত এটি কেনার কোনো পূর্বপরিকল্পনা থাকে না। পণ্যটির আকর্ষণের কারণে তাৎক্ষণিকভাবে ক্রেতারা এটি কিনে থাকে। এসব বৈশিষ্ট্য লোভনীয় পণ্যের সাথে মিলে যায়। তাই বলা যায়, জনাব সজিব সুবিধা পণ্যের অন্তর্গত লোভনীয় পণ্য বিক্রয় করেন।"
        },
        {
          "label": "ঘ",
          "question": "জনাব সজিবের ব্যবসায়ে সফলতার কারণ মূল্য নির্ধারণের পদ্ধতি উল্লেখপূর্বক বিশ্লেষণ করো।",
          "explanation": "জনাব সজিবের ব্যবসায়ে সফলতার কারণ ব্যয়যোগ পদ্ধতিতে মূল্য নির্ধারণ। এ পদ্ধতিতে মোট ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণ করা হয়। এতে নির্দিষ্ট হারে মুনাফা যোগ করা হয়। খুচরা ব্যবসায়ীদের কাছে এটি একটি বহুল ব্যবহৃত ও জনপ্রিয় মূল্য নির্ধারণ পদ্ধতি। উদ্দীপকের জনাব সজিব মিয়া একজন খেলনা বিক্রেতা। তিনি তাঁর মোট খরচের সাথে ১৫% মুনাফা যোগ করে মূল্য নির্ধারণ করেন। এতে তিনি সফল হন। এক্ষেত্রে জনাব সজিব মিয়া ব্যয়যোগ পদ্ধতিতে মূল্য নির্ধারণ করে থাকেন। জনাব সজিব বিভিন্ন উৎস থেকে খেলনা সংগ্রহ ও নিজস্ব ভ্যানে বিক্রির জন্য ব্যয় করে থাকেন। তিনি সকল ব্যয়ের সাথে কাঙ্ক্ষিত মুনাফা যোগ করে সহজেই পণ্য মূল্য নির্ধারণ করেন। ফলে সম্ভাব্য মুনাফা সম্পর্কে তার আগাম ধারণা থাকে। আবার জনাব সজিব তার পণ্যমূল্য নিয়ন্ত্রণ করতে পারেন। যার ফলে প্রত্যাশিত পরিমাণ বিক্রি করে মুনাফা অর্জন সম্ভব হয়। এটি তাকে ব্যবসায়িক সফলতা এনে দেয়। তাই বলা যায়, জনাব সজিবের ব্যবসায়ে সফলতার কারণ ব্যয়যোগ পদ্ধতিতে মূল্য নির্ধারণ।"
        }
      ]
    },
    {
      "number": "8",
      "uddipok": "'ওসাকা বাংলাদেশ লি.' টেলিভিশন বিশণনকারী একটি প্রতিষ্ঠান। উক্ত প্রতিষ্ঠানটি উচ্চ, মূল্যের, বিখ্যাত ব্র্যান্ডের অত্যাধুনিক প্রযুক্তি সমৃদ্ধ উন্নতমানের টেলিভিশন আমদানি ও বিপণন করে থাকে। সাম্প্রতিক সময়ে প্রতিষ্ঠানটির ব্যবস্থাপনা কর্তৃপক্ষ লক্ষ করলে যে, তাদের আমদানিকৃত টেলিভিশনের বিক্রয় প্রবৃদ্ধি সর্বোচ্চ পর্যায়ে পৌঁছেছে। পণ্যটি ইদানীং তীব্র প্রতিযোগিতারও মুখোমুখি হচ্ছে। ফলে প্রতিষ্ঠানটি বেশ উদ্বিগ্ন হয়ে পড়েছে।",
      "tag": "DCC 25",
      "sub_questions": [
        {
          "label": "ক",
          "question": "মৌসুমি বাট্টা কী?",
          "explanation": "অ-মৌসুমে বা অফ সিজনে পণ্য ক্রয়ে ক্রেতাদেরকে অনুপ্রাণিত করার লক্ষ্যে যে বাট্টা দেওয়া হয় তাকে মৌসুমি বাট্টা বলে।"
        },
        {
          "label": "খ",
          "question": "ভারসাম্য বিন্দু মূল্য নির্ধারণ বলতে কী বোঝায়? ব্যাখ্যা করো।",
          "explanation": "যে পদ্ধতিতে ভারসাম্য বিন্দুর ওপর ভিত্তি করে মূল্য নির্ধারণ করা হয় তাকে ভারসাম্য বিন্দু মূল্য নির্ধারণ বলে। যে বিন্দুতে প্রতিষ্ঠানের মোট আয় ও মোট ব্যয় সমান হয় তা হলো ভারসাম্য বিন্দু। ভারসাম্য বিন্দু অপেক্ষা বিক্রির পরিমাণ বেশি হলে প্রতিষ্ঠানের মুনাফা অর্জিত হয়। আর ভারসাম্য বিন্দু অপেক্ষা বিক্রির পরিমাণ কম হলে প্রতিষ্ঠানের লোকসান হয়।"
        },
        {
          "label": "গ",
          "question": "'ওসাকা বাংলাদেশ লি.' কোন ধরনের ভোগ্য পণ্য আমদানি ও বিপণন করে? ব্যাখ্যা করো।",
          "explanation": "'ওসাকা বাংলাদেশ লি.' ভোগ্য পণ্যের অন্তর্গত বিশিষ্ট পণ্য আমদানি ও বিপণন করে। বিশিষ্ট পণ্য আধুনিক প্রযুক্তি ব্যবহারের মাধ্যমে তৈরি হয়। এ ধরনের পণ্য আলাদা বৈশিষ্ট্য ও ব্র্যান্ড ইমেজসম্পন্ন হয়ে থাকে। এছাড়া এ ধরনের পণ্যের মূল্য তুলনামূলক বেশি হয়। উদ্দীপকের 'ওসাকা বাংলাদেশ লি.' টেলিভিশন বিপণনকারী একটি প্রতিষ্ঠান। প্রতিষ্ঠানটি উচ্চমূল্যের, বিখ্যাত ব্র্যান্ডের অত্যাধুনিক, প্রযুক্তিসমৃদ্ধ উন্নতমানের টেলিভিশন আমদানি ও বিপণন করে থাকে। -এক্ষেত্রে আমদানিকৃত টেলিভিশনে উচ্চমূল্য, ব্র্যান্ড ইমেজসম্পন্ন ও আধুনিক প্রযুক্তিসম্পন্ন বৈশিষ্ট্য বিদ্যমান। এসব বৈশিষ্ট্য বিশিষ্ট পণ্যের সাথে মিলে যায়। তাই বলা যায়, 'ওসাকা বাংলাদেশ লি.' ভোগ্য পণ্যের অন্তর্গত বিশিষ্ট পণ্য আমদানি ও বিপণন করে।"
        },
        {
          "label": "ঘ",
          "question": "'ওসাকা বাংলাদেশ লি.' এর আমদানিকৃত পণ্যটি জীবন চক্রের যে স্তরে রয়েছে তা উল্লেখপূর্বক ব্যবস্থাপনা কর্তৃপক্ষের করণীয় সম্পর্কে তোমার মতামত দাও।",
          "explanation": "'ওসাকা বাংলাদেশ লি.' এর আমদানিকৃত পণ্যটি জীবন চক্রের পূর্ণতা স্তরে রয়েছে, এমতাবস্থায় ব্যবস্থাপনা কর্তৃপক্ষের পণ্যের বৈশিষ্ট্য পরিবর্তনের চেষ্টা করা উচিত বলে আমি মনে করি। পণ্যের জীবন চক্রের পূর্ণতা স্তরে পণ্যের বিক্রি সর্বোচ্চ পর্যায়ে পৌঁছায়। এ স্তরে প্রতিযোগীর সংখ্যা বাড়তে থাকে। ফলে বিক্রি ও মুনাফা উভয়ই কমতে থাকে। সাধারণত প্রতিষ্ঠানগুলো এ পর্যায়ে নতুন বৈশিষ্ট্যসম্পন্ন পণ্য বাজারে নিয়ে আসে। 'ওসাকা বাংলাদেশ লি.' একটি টেলিভিশন বিপণনকারী প্রতিষ্ঠান। সাম্প্রতিক প্রতিষ্ঠানটির ব্যবস্থাপনা কর্তৃপক্ষ লক্ষ্য করলো তাদের আমদানিকৃত টেলিভিশনের বিক্রয় প্রবৃদ্ধি সর্বোচ্চ পর্যায়ে পৌঁছেছে। পণ্যটি ইদানীং তীব্র প্রতিযোগিতারও মুখোমুখি হচ্ছে। অর্থাৎ, প্রতিষ্ঠানটির আমদানিকৃত টেলিভিশন জীবন চক্রের পূর্ণতা স্তরে রয়েছে। পূর্ণতা স্তরে থাকার কারণে 'ওসাকা বাংলাদেশ লি.' এর প্রতিযোগী সংখ্যা বেড়ে গিয়েছে। ফলে প্রতিষ্ঠানটির উক্ত পণ্যের বিক্রি ও মুনাফা কমতে থাকবে। এমতাবস্থায় প্রতিযোগিতায় টিকে থাকার জন্য টেলিভিশনের বৈশিষ্ট্যে পরিবর্তন আনার চেষ্টা করতে হবে। ফলে ক্রেতাদের পরিবর্তিত চাহিদা পূরণ করা সম্ভব হবে। এর মাধ্যমে প্রতিযোগীদের তুলনায় এগিয়ে থাকা যাবে। তাই পণ্যের জীবন চক্রের পূর্ণতা স্তরে থাকার কারণে প্রতিষ্ঠানটির ব্যবস্থাপনা কর্তৃপক্ষের পণ্যের বৈশিষ্ট্য পরিবর্তনের চেষ্টা করা উচিত বলে আমি মনে করি।"
        }
      ]
    },
    {
      "number": "9",
      "uddipok": "মিসেস শায়লা একজন গৃহিনী। তিনি কিছু নিত্যপ্রয়োজনীয় দ্রব্য কেনার উদ্দেশ্যে দোকানে গেলেন। তিনি চাল ক্রয় করতে গিয়ে দেখলেন যে আজ প্রায় সব দোকানেই মিনিকেট চাল ৭৫ টাকা কেজি দরে বিক্রয় হচ্ছে। তিনি ৫ কেজি চাল ক্রয় করলেন। কাপড় ধোয়ার জন্য ডিটারজেন্ট পাউডার কিনতে যেয়ে তিনি দেখলেন যে একটি নামকরা দেশীয় টয়লেট্রিজ ব্র্যান্ড একসাথে ৫ প্যাকেট ডিটারজেন্ট পাউডার ক্রয় করলে ৫% মূল্য ছাড় এবং ১০ প্যাকেট কিনলে ১০% মূল্য ছাড় দিয়ে থাকে। তাই তিনি ৫ প্যাকেট ডিটারজেন্ট পাউডার কিনে ফেললেন। এতে তিনিও লাভবান হলেন আর টয়লেট্রিজ কোম্পানিটিরও বিক্রয় অন্যান্য কোম্পানি থেকে বেশি হচ্ছে।",
      "tag": "DCC 25",
      "sub_questions": [
        {
          "label": "ক",
          "question": "অযাচিত পণ্য কী?",
          "explanation": "যে পণ্য সম্পর্কে ক্রেতাদের পূর্ব ধারণা থাকে না অর্থাৎ ক্রেতারা পণ্যটি আদৌ দেখেনি বা দেখলেও কেনার কথা কখনো ভাবেনি সে পণ্যকে অযাচিত পণ্য বলে।"
        },
        {
          "label": "খ",
          "question": "পরিবর্তনশীল ব্যয় বলতে কী বোঝায়? ব্যাখ্যা করো।",
          "explanation": "উৎপাদনের পরিমাণ কম-বেশি হওয়ার সাথে যে ব্যয়ের পরিবর্তন হয় তাকে পরিবর্তনশীল ব্যয় বলে। এককপ্রতি পরিবর্তনশীল ব্যয় স্থির থাকে। উৎপাদন একক বেশি হলে মোট পরিবর্তনশীল ব্যয় বেশি হয়। আর উৎপাদন একক কম হলে মোট পরিবর্তনশীল ব্যয় কম হয়। কাঁচামাল খরচ, শ্রমিকের, মজুরি প্রভৃতি হলো পরিবর্তনশীল ব্যয়।"
        },
        {
          "label": "গ",
          "question": "মিসেস শায়লা কর্তৃক ক্রয়কৃত চালের ক্ষেত্রে কোন ধরনের মূল্য নির্ধারণ পদ্ধতি অনুসরণ করা হয়েছে? ব্যাখ্যা করো।",
          "explanation": "মিসেস শায়লা কর্তৃক ক্রয়কৃত চালের ক্ষেত্রে প্রতিযোগিতাভিত্তিক মূল্য নির্ধারণ পদ্ধতি অনুসরণ করা হয়েছে। প্রতিযোগিতাভিত্তিক মূল্য নির্ধারণে প্রতিযোগী পণ্যের মূল্যের সাথে মিল রেখে মূল্য নির্ধারণ করা হয়। এ ধরনের মূল্য নির্ধারণে বাজারে পণ্যের মূল্যে খুব বেশি পার্থক্য থাকে না। এক্ষেত্রে- বাজারে সমজাতীয় পণ্য বিক্রয়কারী আরও প্রতিযোগী থাকে। উদ্দীপকের মিসেস্ শায়লা কিছু নিত্যপ্রয়োজনীয় দ্রব্য কেনার উদ্দেশ্যে দোকানে গেলেন। তিনি চাল ক্রয় করতে গিয়ে দেখলেন প্রায় সব দোকানেই মিনিকেট চাল ৭৫. টাকা দরে বিক্রি হচ্ছে। এক্ষেত্রে সব দোকানই সমজাতীয় পণ্য তথা চাল বিক্রয়কারী ও একে অপরের প্রতিযোগী। আবার, সব দোকানই একে অন্যের সাথে মিল রেখে চালের মূল্য নির্ধারণ করেছে। এসব বৈশিষ্ট্য প্রতিযোগিতাভিত্তিক মূল্য নির্ধারণ পদ্ধতির সাথে মিলে যায়। তাই বলা যায়, মিসেস শায়লা কর্তৃক ক্রয়কৃত চালের ক্ষেত্রে, প্রতিযোগিতাভিত্তিক মূল্য নির্ধারণ পদ্ধতি অনুসরণ করা হয়েছে।"
        },
        {
          "label": "ঘ",
          "question": "উদ্দীপকে উল্লিখিত টয়লেট্রিজ কোম্পানিটির বিপণনকৃত ডিটারেজেন্ট পাউডারের অধিক বিক্রয়ের ক্ষেত্রে যে ধরনের বাট্টা ব্যবহার করা হয়েছে তার যথার্থতা মূল্যায়ন করো।",
          "explanation": "উদ্দীপকে উল্লিখিত টয়লেট্রিজ কোম্পানিটির বিপণনকৃত ডিটারজেন্ট পাউডারের অধিক বিক্রয়ের ক্ষেত্রে পরিমাণ বাট্টা ব্যবহার করা হয়েছে, যা যথার্থ। পণ্য কেনার পরিমাণের ওপর যে বাট্টা দেওয়া হয় তাই পরিমাণ বাট্টা। পণ্য বেশি বা কম কেনার ওপর পরিমাণ বাট্টা নির্ভরশীল। এর মাধ্যমে ক্রেতাদের বেশি পণ্য কিনতে উৎসাহিত করা হয়। উদ্দীপকের মিসেস শায়লা একজন গৃহিনী। তিনি কাপড় ধোয়ার ডিটারজেন্ট পাউডার কিনতে যান। সেখানে দেখেন একটি নামকরা দেশীয় টয়লেট্রিজ ব্র্যান্ড একসাথে ৫ প্যাকেট ডিটারজেন্ট পাউডার ক্রয় করলে ৫% মূল্য ছাড় দিচ্ছে। আবার ১০ প্যাকেট কিনলে ১০% মূল্য ছাড় দিয়ে থাকে। এক্ষেত্রে প্রতিষ্ঠানটি পরিমাণ বাট্টা দিচ্ছে।"
        }
      ]
    },
    {
      "number": "10",
      "uddipok": "জনাব আবির 'রিফ্রেস টি' নামের একটি নতুন ব্র্যান্ডের চা উৎপাদন ও বিপণন আরম্ভ করেছেন। তিনি তার উৎপাদিত নতুন চায়ের ব্র্যান্ডটি সম্পর্কে সম্ভাব্য ক্রেতাদের অবহিত করতে বিভিন্ন ধরনের পোস্টার, বিলবোর্ড, নিয়ন সাইনের মাধ্যমে পণ্য সম্পর্কিত তথ্য উপস্থাপন করেন। কিন্তু ব্র্যান্ডটি নতুন হওয়ায় এতে তিনি আশানুরূপ সাফল্য পাচ্ছিলেন না। তাই তিনি অল্প কিছু দিনের জন্য চায়ের ৫০ গ্রামের মিনিপ্যাক সম্ভাব্য ক্রেতাদের মধ্যে বিনামূল্যে বিতরণের সিদ্ধান্ত নিলেন।",
      "tag": "DCC 25",
      "sub_questions": [
        {
          "label": "ক",
          "question": "প্রচার কী?",
          "explanation": "উৎপাদনকারী বা উদ্যোক্তা কর্তৃক অর্থ খরচ ছাড়াই কোনো গণমাধ্যমে তার প্রতিষ্ঠানের পণ্য বা সেবা সম্পর্কে অনুকূল উপস্থাপনই হলো প্রচার।"
        },
        {
          "label": "খ",
          "question": "বিজ্ঞাপন কি অপচয়? ব্যাখ্যা করো।",
          "explanation": "অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনকে বিজ্ঞাপন বলে। বিজ্ঞাপন হলো বিপণন প্রসারের একটি অন্যতম হাতিয়ার। সাময়িক সময়ের জন্য বিজ্ঞাপন দিতে খরচ হলেও দীর্ঘমেয়াদে এটি প্রতিষ্ঠানকে লাভবান করে। বিজ্ঞাপনের মাধ্যমে ক্রেতারা কোনো প্রতিষ্ঠানের পণ্য সম্পর্কে জানতে পারেন এবং ঐ পণ্য কিনতে আকৃষ্ট হন। ফলে প্রতিষ্ঠানের বিক্রি ও মুনাফা বাড়ার সম্ভাবনা বাড়ে। তবে কিছু কিছু ক্ষেত্রে বিজ্ঞাপন মাধ্যম বাছাইয়ে ত্রুটির কারণে এটি শুধু খরচ সৃষ্টি করে। সুতরাং, সঠিক মাধ্যম বাছাই করতে পারলে বিজ্ঞাপনকে অপচয় নয় বরং বিনিয়োগ হিসেবে বিবেচনা করা হয়।"
        },
        {
          "label": "গ",
          "question": "জনাব আবির তার নতুন ব্র্যান্ডের চা সম্পর্কে সম্ভাব্য ক্রেতাদের অবহিত করতে বিজ্ঞাপনের কোন মাধ্যমটি ব্যবহার করেছেন? ব্যাখ্যা করো।",
          "explanation": "জনাব আবির তার নতুন ব্র্যান্ডের চা সম্পর্কে সম্ভাব্য ক্রেতাদের অবহিত করতে বিজ্ঞাপনের বহিঃবিজ্ঞাপন মাধ্যমটি ব্যবহার করছেন। শহর-বন্দর বা রাস্তার পাশে গুরুত্বপূর্ণ স্থানে খোলা আকাশের নিচে বহিঃবিজ্ঞাপন দেওয়া হয়। সাধারণত জনবহুল জায়গায় এসব বিজ্ঞাপন দেওয়া হয়। বিলবোর্ড, প্রাচীরপত্র, পোস্টার, ইশতেহার, নিয়ন মাইন প্রভৃতি বহিঃবিজ্ঞাপন মাধ্যম। উদ্দীপকের জনাব আবির 'রিফ্রেশ টি' নামের একটি নতুন ব্র্যান্ডের চা উৎপাদন ও বিপণন শুরু করেন। তিনি ব্র্যান্ডটি সম্পর্কে ক্রেতাদের জানাতে বিভিন্ন ধরনের পোস্টার, বিলবোর্ড, নিয়ন, সাইনের মাধ্যমে পণ্য সম্পর্কিত তথ্য উপস্থাপন করেন। রাস্তার পাশে বা গুরুত্বপূর্ণ স্থানে এসব বিজ্ঞাপন দেওয়া হয়। আর এগুলো প্রত্যেকটাই জনবহুল স্থান। এর মাধ্যমে দীর্ঘমেয়াদি ক্রেতাদের আকৃষ্ট করা যায়। এসকল বৈশিষ্ট্য বহিঃবিজ্ঞাপনের সাথে মিলে যায়। তাই বলা যায়, জনাব আবির বিজ্ঞাপনের বহিঃবিজ্ঞাপন মাধ্যমটি ব্যবহার করেছেন।"
        },
        {
          "label": "ঘ",
          "question": "আশানুরূপ সাফল্য নিশ্চিত করতে জনাব আবির বিক্রয় প্রসারের যে কৌশলটি ব্যবহার করার সিদ্ধান্ত নিয়েছেন তা কি সঠিক বলে তুমি মনে করো?",
          "explanation": "আশানুরূপ সাফল্য নিশ্চিত করতে জনাব আবিরের বিক্রয় প্রসারের 'নমুনা বিতরণ' কৌশলটি ব্যবহারের সিদ্ধান্ত সঠিক বলে আমি মনে করি। নতুন পণ্য বাজারে উপস্থাপন ও প্রবর্তনের ক্ষেত্রে সবচেয়ে কার্যকর ও ফলপ্রসূ বিক্রয় প্রসার কৌশল হলো নমুনা বিতরণ। এ ধরনের কৌশল উৎপাদিত পণ্যের কিছু নমুনা বিনামূল্যে ক্রেতাদের নিকট বিতরণ করা হয়। এতে ক্রেতারা ব্যবহারের মাধ্যমে পণ্যের কার্যকারিতা সম্পর্কে বিস্তারিত জানতে পারে। উদ্দীপকের জনাব আবির 'রিফ্রেশ টি' নামরে একটি নতুন ব্র্যান্ডের চা উৎপাদন ও বিপণন শুরু করেন। প্রথমে তিনি বহিঃবিজ্ঞাপনের মাধ্যমে পণ্য সম্পর্কিত তথ্য উপস্থাপন করেন। এতে তিনি আশানুরূপ সাফল্য পাননি। তাই তিনি অল্প কিছু দিনের জন্য চায়ের ৫০ গ্রামের মিনি প্যাক সম্ভাব্য ক্রেতাদের মধ্যে বিনামূল্যে বিতরণের সিদ্ধান্ত নেন। জনাব আবির মূলত নমুনা বিতরণ কৌশলটি ব্যবহার করার সিদ্ধান্ত নিয়েছেন। তার ব্র্যান্ডটি নতুন হওয়ায় তার জন্য সবচেয়ে কার্যকর ও ফলপ্রসূ বিক্রয় প্রসার কৌশল হলো নমুনা বিতরণ। এর মাধ্যমে সম্ভাব্য ক্রেতারা তার পণ্য ব্যবহারের মাধ্যমে পণ্য সম্পর্কে বিস্তারিত জানতে পারবে। ফলে পণ্য ভালো হলে ভোক্তারা পুনরায় পণ্য কিনতে উৎসাহিত হবে। এতে বিক্রি ও মুনাফা বাড়বে। তাই জনাব আবিরের বিক্রয় প্রসারের 'নমুনা বিতরণ' কৌশলটি ব্যবহারের সিদ্ধান্ত সঠিক বলে আমি মনে করি।"
        }
      ]
    },
    {
      "number": "11",
      "uddipok": "'পদ্মা সিমেন্ট লি.' একটি নামকরা সিমেন্ট কোম্পানি। উক্ত প্রতিষ্ঠানটি নিয়মিতভাবে তাদের নিজস্ব যানবাহনসহ অন্যান্য বিভিন্ন পাবলিক বাস ও ট্রেনের মাধ্যমে পণ্যের বিজ্ঞাপন দিয়ে থাকে। কিন্তু প্রতিষ্ঠানটির ব্যবস্থাপনা কর্তৃপক্ষ লক্ষ করল যে, বর্তমানে দেশে নির্মাণ কাজ বাড়লেও প্রতিযোগিতার কারণে তাদের প্রস্তুতকৃত সিমেন্টের বিক্রয় বৃদ্ধি পাচ্ছে না। তাই প্রতিষ্ঠানটির ব্যবস্থাপনা- কর্তৃপক্ষ প্রতি বস্তা সিমেন্টে আগের তুলনায় ১০% অতিরিক্ত সিমেন্ট প্রদানের ঘোষণা করলো। এতে তারা প্রত্যাশিত সাফল্য পেল।",
      "tag": "DCC 25",
      "sub_questions": [
        {
          "label": "ক",
          "question": "কুপন কী?",
          "explanation": "কুপন হলো এক ধরনের সনদ যার মাধ্যম ক্রেতারা কম মূল্যে (কুপনে উল্লিখিত মূল্যে) পণ্য কিনতে পারে।"
        },
        {
          "label": "খ",
          "question": "",
          "explanation": "বিক্রি বাড়ানোর জন্য স্বল্পমেয়াদি প্রণোদনামূলক কার্যক্রমই বিক্রয় প্রসার। বিক্রয় প্রসার একটি গুরুত্বপূর্ণ বিপণন কৌশল। স্বল্পকালের জন্য বিক্রির পরিমাণ বাড়াতে চাইলে বিক্রয় প্রসার কৌশল ইতিবাচক ভূমিকা রাখে। মূল্যছাড়, মেলায় অংশগ্রহণ, কমিশন দেওয়া, বিনামূল্যে পণ্য বিতরণ। টুথপেস্টের সাথে ব্রাশ ফ্রি ইত্যাদি স্বল্পকালের জন্য বিক্রি বাড়ায়। এগুলো বিক্রয় প্রসারের অন্তর্ভুক্ত। তাই বলা যায়, বিক্রয় প্রসার হলো বিক্রয় বৃদ্ধির স্বল্পমেয়াদি পন্থা।"
        },
        {
          "label": "গ",
          "question": "'পদ্মা সিমেন্ট লি.' কোন ধরনের বিজ্ঞাপন মাধ্যম ব্যবহার করে? ব্যাখ্যা করো।",
          "explanation": "পদ্মা সিমেন্ট লি, পরিবহন বিজ্ঞাপন মাধ্যম ব্যবহার করে। পরিবহন বিজ্ঞাপনে মোটরগাড়ি, ট্রেন, বাস, রিকশা বা অন্য কোনো যানবাহনের মাধ্যমে বিজ্ঞাপন প্রচার করা হয়। পরিবহন বিজ্ঞাপন তুলনামূলক কম খরচে অধিক ক্রেতাকে আকৃষ্ট করে। এ ধরনের বিজ্ঞাপন যানবাহনে দেওয়া হয়। উদ্দীপকের পদ্মা সিমেন্ট লি. একটি নামকরা কোম্পানি। প্রতিষ্ঠানটি নিয়মিতভাবে তাদের, নিজস্ব যানবাহনসহ বিভিন্ন বাস ও ট্রেনের মাধ্যমে বিজ্ঞাপন দিয়ে থাকে। এক্ষেত্রে প্রতিষ্ঠানটি মূলত চলাচলে নিয়োজিত যানবাহন ব্যবহার করে বিজ্ঞাপন দেয়। আবার এরূপ বিজ্ঞাপনের খরচ ও তুলনামূলক কম। এসব বৈশিষ্ট্য পরিবহন বিজ্ঞাপনের সাথে মিলে যায়। তাই বলা যায়, পদ্মা সিমেন্ট লি. পরিবহন বিজ্ঞাপন মাধ্যম ব্যবহার করে।"
        },
        {
          "label": "ঘ",
          "question": "প্রত্যাশিত সাফল্য অর্জনে 'পদ্মা সিমেন্ট লি.' বিক্রয় প্রসারে যে কৌশল অবলম্বন করেছে তার ধরন উল্লেখপূর্বক-এর যথার্থতা বিশ্লেষণ করো।",
          "explanation": "প্রত্যাশিত সাফল্য অর্জনে 'পদ্মা সিমেন্ট লি.' বিক্রয় প্রসারের 'প্রিমিয়াম' কৌশল অবলম্বন করেছে, যা যথার্থ। কোনো নির্দিষ্ট পণ্য কিনতে ক্রেতাদেরকে উৎসাহিত করতে উক্ত পণ্য বা পণ্যের অংশবিশেষ কম মূল্যে বা বিনামূল্যে দেওয়াকে প্রিমিয়াম বলে। প্রতিযোগিতায় টিকে থাকা, মন্দা মৌসুমে পণ্যের বিক্রি ধরে রাখা প্রভৃতি উদ্দেশ্যে প্রিমিয়াম কৌশল ব্যবহৃত হয়। উদ্দীপকের পদ্মা সিমেন্ট লি., প্রাথমিকভাবে পরিবহন বিজ্ঞাপন দিয়ে থাকে। বর্তমানে দেশে নির্মাণ কাজ বাড়লেও প্রতিযোগিতার কারণে তাদের সিমেন্টের বিক্রি বাড়ছে না। তাই প্রতিষ্ঠানটি প্রতি বস্তা সিমেন্টে আগের তুলনায় ১০% অতিরিক্ত সিমেন্ট প্রদানের ঘোষণা দেয়। এক্ষেত্রে প্রতিষ্ঠানটি 'প্রিমিয়াম' কৌশলটি ব্যবহার করেছে। প্রতিষ্ঠানটি পণ্য কিনতে ক্রেতাদের উৎসাহিত করতে পণ্যের অংশবিশেষ বিনামূল্যে প্রদান করেছে। মূলত প্রতিযোগীদের তুলনায় বিক্রি বাড়ানোর উদ্দেশ্যে প্রতিষ্ঠানটি এরূপ কৌশল গ্রহণ করে। এর ফলে চাহিদা বৃদ্ধি পেয়েছে, যা বিক্রি ও মুনাফা বাড়াতে সাহায্য করেছে। সর্বোপরি, প্রতিষ্ঠানটি সফলতা অর্জন করেছে। তাই প্রত্যাশিত সাফল্য অর্জনে 'পদ্মা সিমেন্ট লি.' এর বিক্রয় প্রসারের 'প্রিমিয়াম' কৌশল অবলম্বন যথার্থ বলে আমি মনে করি।"
        }
      ]
    }
  ]
}