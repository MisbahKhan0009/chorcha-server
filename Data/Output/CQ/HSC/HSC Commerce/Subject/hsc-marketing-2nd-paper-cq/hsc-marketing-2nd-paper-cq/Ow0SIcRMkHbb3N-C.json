{
  "title": "নূর মোহাম্মদ কলেজ ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "বর্ণালী সু একটি নামকরা জুতা উৎপাদনকারী প্রতিষ্ঠান। এটি বিক্রয় বৃদ্ধির জন্য প্রচুর অর্থ ব্যয় করে বিভিন্ন গণমাধ্যমে ব্যাপক প্রচারণা চালায়। সম্প্রতি প্রতিষ্ঠানটি বিনামূল্যে নিম গাছের চারা বিতরণ করেছে। এ সংবাদ কয়েকটি জাতীয় পত্রিকার সম্পাদকীয় কলামে অনুকূলভাবে উপস্থাপিত হয়েছে। বিক্রয় বৃদ্ধি পাওয়ায় 'বর্ণালী সু' এখন কারখানা সম্প্রসারণ করছে।",
      "tag": "BNMPC 24",
      "sub_questions": [
        {
          "label": "ক",
          "question": "বিশেষ বিজ্ঞাপনী পণ্য কী?",
          "explanation": "বিভিন্ন ব্রান্ডের পণ্যে যখন কোম্পানি বা পণ্যের বিশেষ লোগো বা ক্ষুদ্র বার্তা ব্যবহার করা হয় ঐসব পণ্যই বিশেষ বিজ্ঞাপনী পণ্য হিসেবে পরিচিত।"
        },
        {
          "label": "খ",
          "question": "নমুনা বলতে কী বোঝায়?",
          "explanation": "নতুন পণ্য বাজারে ছাড়ার সময় সম্ভাব্য ক্রেতাদের কাছে বিনামূল্যে যে পণ্য বিতরণ করা হয় তাকে নমুনা বলে। সম্ভাব্য ক্রেতাদেরকে আকৃষ্ট করার জন্য নমুনা বিতরণ করা হয়। আবার নতুন। পণ্য চালুর সময়ও গ্রাহকদের পণ্য ও পণ্যের কার্যকারিতা সম্পর্কে জানানোর জন্য নমুনা পণ্য বিতরণ করা হয়। সাধারণত ওষুধ, স্বল্পমূল্যের প্রসাধনী, শ্যাম্পু, টুথপেস্ট প্রভৃতি ক্ষেত্রে বেশি নমুনা পণ্য বিতরণ করা হয়।"
        },
        {
          "label": "গ",
          "question": "'বর্ণালী সু' এর প্রাথমিক কার্যক্রম কোন ধরনের বিপণন প্রসার কৌশল? ব্যাখ্যা করো।",
          "explanation": "'বর্ণালী সু'-এর প্রাথমিক বিপণন প্রসার কৌশলটি হলো বিজ্ঞাপন। বিজ্ঞাপন হলো এক ধরনের নৈর্ব্যক্তিক উপস্থাপনা। পণ্য বা সেবা বিক্রির উদ্দেশ্যে অর্থ প্রদত্ত উপায়ে বিজ্ঞাপন দেওয়া হয়। সঠিক বিজ্ঞাপন মাধ্যম নির্ধারণের ও ওপর ব্যবসায়ের সফলতা অনেকাংশে নির্ভর করে। বিজ্ঞাপনের বিভিন্ন মাধ্যমগুলো হলো সংবাদপত্র, রেডিও, টেলিভিশন, বিজ্ঞাপনের সাময়িকী প্রভৃতি। 'বর্ণালী সু'-একটি নামকরা জুতা উৎপাদনকারী প্রতিষ্ঠান। প্রতিষ্ঠানটি বিক্রয় বৃদ্ধির জন্য প্রচুর অর্থ ব্যয় করে বিভিন্ন গণমাধ্যম ব্যাপক প্রচারণা চালায়। গণমাধ্যমগুলো অর্থের বিনিময়ে পণ্যের নৈর্ব্যক্তিক উপস্থাপনা করে। ফলে পণ্য সম্পর্কে বৃহত্তর জনগোষ্ঠী একইসাথে জানতে পারে। এগুলো বিজ্ঞাপনের বৈশিষ্ট্যের সাথে মিলে যায়, তাছাড়াও গণমাধ্যম হলো বিজ্ঞাপনের অন্যতম মাধ্যম। তাই বলা যায়, 'বর্ণালী সু'-এর প্রাথমিক বিপণন প্রসার কৌমলটি হলো বিজ্ঞাপন।"
        },
        {
          "label": "ঘ",
          "question": "'বর্ণালী সু' এর সাম্প্রতিক কার্যক্রম যে ধরনের বিপণন প্রসার হাতিয়ার গ্রহণ করেছে প্রতিষ্ঠানের প্রচারে তার তাৎপর্য বিশ্লেষণ করো।",
          "explanation": "'বর্ণালী সু'-এর সাম্প্রতিক কার্যক্রম বিক্রয় প্রসারের অন্তর্গত সামাজিক হাতিয়ারটি গ্রহণ করেছে। যা প্রতিষ্ঠানের প্রচারের খুবই তাৎপর্যপূর্ণ। বিক্রয় প্রসারের গুরুত্বপূর্ণ কৌমলগুলোর মধ্যে অনন্যতম একটি কৌশল হলো সমাজসেবামূলক কাজে অংশ নেওয়া। এর মাধ্যমে সমাজের জনসাধারণের মনে প্রতিষ্ঠানটি জায়গা করে নিতে পারে। যা প্রতিষ্ঠানের উত্তোরত্তর উন্নতি সাধনে উল্লেখযোগ্য ভূমিকা রাখে। উদ্দীপকের 'বর্ণালী সু'-একটি নামকরা জুতা উৎপাদনকারী প্রতিষ্ঠান। সম্প্রতি প্রতিষ্ঠানটি বিনামূল্যে নিম গাছের চারা বিতরণ করেছে। এ সংবাদ কয়েকটি জাতীয় পত্রিকায় সম্পাদকীয় কলামে অনুকূলভাবে উপস্থাপিত হয়েছে। ফলে বিক্রয় বৃদ্ধি পেয়েছে। এক্ষেত্রে বিক্রয় প্রসারের অন্তর্গত সামাজিক কাজে অংশ নেওয়া হাতিয়ারটির ব্যবহার দেখা যায়। 'বর্ণালী সু'- জুতা উৎপাদনকারী প্রতিষ্ঠা হওয়া সত্ত্বেও নিম গাছের চারা বিনামূল্যে বিতরণ করছে। নিম গাছ পরিবেশের জন্য উপকারী, তাছাড়াও মানুষের নানাবিধ কাজে নিম গাছের ব্যবহার উল্লেখযোগ্য। প্রতিষ্ঠানটি মূলত তার বিক্রয় প্রসারের উদ্দেশ্যে নিম গাছ বিতরণ করছে। এর ফলে ক্রেতাগোষ্ঠীর মাঝে প্রতিষ্ঠানের জন্য একটি ইতিবাচক মনোভাব সৃষ্টি হবে। যা প্রতিষ্ঠানকে প্রতিযোগীদের তুলনায় এগিয়ে নিয়ে থাকে এবং প্রতিষ্ঠানের সুনাম বৃদ্ধি করবে। যা 'বিক্রয প্রসারের সামাজিক কাজে অংশ নেওয়া হাতিয়ারের সাথে মিলে যায়। আর উক্ত হাতিয়ারটি নিঃসন্দেহে যেকোনো প্রতিষ্ঠানের প্রচারে তাৎপর্যপূর্ণ হতে পারে।"
        }
      ]
    },
    {
      "number": "2",
      "uddipok": "বিমল পালের পূর্বপুরুষ মৃৎশিল্পের সাথে জড়িত ছিল। বর্তমানে মাটির তৈরি জিনিসপত্র মানুষ ব্যবহার করে না কিন্তু উচ্চশিক্ষিত বিমল পাল এ পেশা থেকে সরে না গিয়ে বরং মাটির তৈরি আধুনিক কারুপণ্য তৈরি করে বড় বড় শহরে সৌখিন ক্রেতাদের কাছে বিক্রি করেন। বিদেশে মাটির তৈরি সৌখিন জিনিসের ব্যাপক চাহিদা আছে জেনে তিনি এসব পণ্য বিদেশে রপ্তানির উদ্যোগ নেন।",
      "tag": "BNMPC 24",
      "sub_questions": [
        {
          "label": "ক",
          "question": "বিপণন কী?",
          "explanation": "ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়া হলো বিপণন।"
        },
        {
          "label": "খ",
          "question": "\"সকল ক্রেতাই ভোক্তা নয়\" -ব্যাখ্যা করো।",
          "explanation": "সব ভোক্তাই ক্রেতা, কিন্তু সব ক্রেতা ভোক্তা না-ও হতে পারে। যারা ব্যক্তিগত বা পারিবারিক ভোগের জন্য পণ্য কেনে তাদেরকে ভোক্তা বলে। ভোক্তা পণ্য কিনে তা ব্যবহারের মাধ্যমে উপযোগ নিঃশেষ করে। অন্যদিকে, যারা পুনঃবিক্রয় বা ভোগের জন্য পণ্যসামগ্রী কেনে তাদের ক্রেতা বলে। পণ্যসামগ্রী কিনলেই ক্রেতা হওয়া যায়। কিন্তু ভোক্তা হতে হলে অবশ্যই ব্যবহারের মাধ্যমে পণ্যের উপযোগ নিঃশেষ করতে হয়। তাই বলা যায়, সকল ক্রেতাই ভোক্তা নয়।"
        },
        {
          "label": "গ",
          "question": "\"বিমল পালের কাজকে বিপণনের কোন কাজ হিসেবে আখ্যায়িত করা যায়\" -ব্যাখ্যা করো।",
          "explanation": "উদ্দীপকে বিমল পালের কাজকে বিপণনের বিক্রয় হিসেবে আখ্যায়িত করা যায়। পণ্যের মালিকানা বিক্রেতার কাছ থেকে ক্রেতার নিকট হস্তান্তর করাকে বিক্রয় বলে। বিপণনের সবচেয়ে কঠিন ও গুরুত্বপূর্ণ কাজ হলো বিক্রয়। বিক্রয়ের ওপর প্রতিষ্ঠানের মুনাফা নির্ভর করে। উদ্দীপকের বিমল পালের পূর্বপুরুষ মৃৎশিল্পের সাথে জড়িত। তিনি এ পেশা থেকে সরে না গিয়ে আধুনিক কারুপণ্য তৈরি করেন। মাটির তৈরি এসব কারুপণ্য তিনি শহরের বড় বড় সৌখিন ক্রেতাদের কাছে বিক্রি করেন। তার এ কাজের ফলে পণ্যের মালিকানা ক্রেতার নিকট হস্তান্তর হয়। এর ফলে ক্রেতার চাহিদা মেটানো সম্ভব হয়। এসব বৈশিষ্ট্য বিপণনের বিক্রয়ের সাথে সাদৃশ্যপূর্ণ। সুতরাং বিমল পালের কাজকে বিপণনের বিক্রয় হিসেবে আখ্যায়িত করা যায়।"
        },
        {
          "label": "ঘ",
          "question": "সফলতা অর্জনের জন্য বিমল পালের নতুন উদ্যোগের যথার্থতা মূল্যায়ন করো।",
          "explanation": "সফলতা অর্জনের জন্য বিমল পালের বিদেশে কারুপণ্য রপ্তানির উদ্যোগ যথার্থ বলে আমি মনে করি। একটি নির্দিষ্ট পণ্যের বাজার দেশ-বিদেশের যেকোনো জায়গায় ছড়িয়ে থাকতে পারে। যথাযথ কার্যক্রম ও ব্যবস্থা নিলে পণ্যটি দেশের সীমানা পেরিয়ে বিদেশে রপ্তানি করা সম্ভব হয়। এতে বৈদেশিক মুদ্রা আয় করা যায়। বিমল পালের পূর্বপুরুষ মৃৎশিল্পের সাথে জড়িত ছিল। বর্তমানে চাহিদা না থাকলেও তিনি এ পেশা থেকে সরে আসেননি। বরং মাটির তৈরি আধুনিক কারুপণ্য তৈরি করে বড় বড় শহরে সৌখিন ক্রেতাদের কাছে বিক্রি করেন। বিদেশে তার পণ্যের চাহিদা আছে জেনে তিনি রপ্তানির উদ্যোগ নেন। বিদেশে কারুপণ্যের ব্যাপক চাহিদা আছে। তারা মাটির তৈরি পণ্য শখের বসে কিনে বাসায় সংরক্ষণ করে। তাছাড়া আমাদের দেশের কারুপণ্যের মান অনেক ভালো। আর ভালো পণ্য কিনতে ক্রেতারা বেশি অর্থ ব্যয় করতে দ্বিধাবোধ করবে না। ফলে বিমল পালের পণ্যের চাহিদা এবং বিক্রি বাড়বে। এতে দেশের বৈদেশিক মুদ্রা আয়ের পাশাপাশি বিমল পালের আর্থিক অবস্থার উন্নয়ণ হবে। এছাড়াও দেশের সরকার এসব খাতে পৃষ্ঠপাষকতা করে থাকে। তাই আমি মনে করি, বিমল পালের বিদেশে কারুপণ্য বিক্রির সিদ্ধান্ত যথার্থ।"
        }
      ]
    },
    {
      "number": "3",
      "uddipok": "'পিনন ফ্যাশন' ঢাকা নিউমার্কেট ও লাকী প্লাজায় দুইটি দোকানে নিজস্ব কারখানায় তৈরি থ্রিপিস ও পাঞ্জাবি বিক্রয় করে থাকে। প্রতিষ্ঠানটি একটি জনপ্রিয় ফ্যাশন বিষয়ক সাপ্তাহিক পত্রিকায় থ্রিপিছ ও পাঞ্জাবীর বিজ্ঞাপন দিয়েছে। পূজার সময় বিক্রয় বৃদ্ধির লক্ষ্যে এটি থ্রিপিসের ওপর ২৫% এবং পাঞ্জাবির ওপর ২৭% ছাড় দিয়েছে। প্রতিষ্ঠানটির প্রত্যাশা বছর শেষে তাদের বিক্রয় লক্ষ্যমাত্রা অর্জিত হবে।",
      "tag": "BNMPC 24",
      "sub_questions": [
        {
          "label": "ক",
          "question": "প্রচার কী?",
          "explanation": "উৎপাদনকারী বা উদ্যোক্তা কর্তৃক অর্থ খরচ ছাড়াই কোনো গণমাধ্যমে তার প্রতিষ্ঠানের পণ্য বা সেবা সম্পর্কে অনুকূল উপস্থাপনই হলো প্রচার।"
        },
        {
          "label": "খ",
          "question": "\"বিজ্ঞাপন অর্থপ্রদত্ত মাধ্যম\"- ব্যাখ্যা করো।",
          "explanation": "অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনকে বিজ্ঞাপন বলে। ভোক্তাকে পণ্য সম্পর্কে অবগত করার জন্য বিজ্ঞাপন দেওয়া হয়। অর্থের বিনিময়ে এসব তথ্য উপস্থাপিত হয়। পণ্য বা সেবা প্রচারের জন্য বিজ্ঞাপনী সংস্থা এবং বিজ্ঞাপন প্রচারকারী মাধ্যমকে অর্থ দিতে হয়। তবে এখানে ব্যক্তিক উপস্থাপনা থাকে না। এজন্য বিজ্ঞাপন অর্থপ্রদত্ত নৈর্ব্যক্তিক উপস্থাপনা।"
        },
        {
          "label": "গ",
          "question": "উদ্দীপকের পিনন, ফ্যাশন কোন মাধ্যমে বিজ্ঞাপন দিয়েছে? ব্যাখ্যা করো।",
          "explanation": "উদ্দীপকের 'পিনন ফ্যাশন' সংবাদপত্রের মাধ্যমে বিজ্ঞাপন দিয়েছে। সংবাদপত্র অত্যন্ত কার্যকর ও জনপ্রিয় একটি মাধ্যম। এর মাধ্যমে স্বল্প খরচে পণ্য সম্পর্কিত তথ্য ক্রেতাদের কাছে পৌঁছানো যায়। তবে এ মাধ্যমে কেবল শিক্ষিত নাগরিকদের দৃষ্টি আকর্ষণ করা যায়। সংবাদপত্রের আবেদন ক্ষণস্থায়ী এবং এটি সহজে পরিবর্তন করা যায়। উদ্দীপকের 'পিনন ফ্যাশন' নিজস্ব কারখানায় থ্রি-পিস ও পাঞ্জাবি তৈরি করে। তৈরিকৃত থ্রি-পিস ও পাঞ্জাবি ঢাকা নিউমার্কেট ও লাকী প্লাজায় দুইটি দোকানে বিক্রি করে থাকে। প্রতিষ্ঠানটি একটি জনপ্রিয় ফ্যাশন বিষয়ক সাপ্তাহিক পত্রিকায় থ্রি-পিস ও পাঞ্জাবির বিজ্ঞাপন দিয়েছে। এক্ষেত্রে প্রতিষ্ঠানটি বিজ্ঞাপনের যে মাধ্যমটি বেছে নিয়েছে সেটি হলো সাপ্তাহিক পত্রিকা। আর সাপ্তাহিক পত্রিকা সংবাদপত্রের একটি উল্লেখযোগ্য ধরন। তাই বলা যায়, উদ্দীপকের 'পিনন ফ্যাশন' সংবাদপত্রের মাধ্যমে বিজ্ঞাপন দিয়েছে।"
        },
        {
          "label": "ঘ",
          "question": "উদ্দীপকের শেষাংশে বিপণন প্রসারের যে হাতিয়ারের উল্লেখ রয়েছে বিক্রয় লক্ষ্যমাত্রা অর্জনে এর ভূমিকা মূল্যায়ন করো।",
          "explanation": "উদ্দীপকের শেষাংশে বিপণন প্রসারের 'বিক্রয় প্রসার' হাতিয়ারের উল্লেখ রয়েছে, যার ভূমিকা বিক্রয় লক্ষ্যমাত্রা অর্জনে তাৎপর্যপূর্ণ। পণ্য বা সেবার বিক্রি বাড়াতে ক্রেতাদের দেওয়া স্বল্পমেয়াদি উদ্দীপনা হলো বিক্রয় প্রসার। এর মাধ্যমে ক্রেতাদের পণ্য কিনতে উৎসাহী করা হয়। এতে প্রতিষ্ঠানের পণ্যের বিক্রি বাড়ার সম্ভাবনা তৈরি হয়। উদ্দীপকের 'পিনন ফ্যাশন' নিজস্ব কারখানায় তৈরি থ্রি-পিস ও পাঞ্জাবি বিক্রি করে থাকে। পূজার সময় বিক্রয় বৃদ্ধির লক্ষ্যে এটি থ্রি-পিসের ওপর ২৫% ও পাঞ্জাবির ওপর ২৭% ছাড় দিয়েছে। প্রতিষ্ঠানটি বছর শেষে তাদের বিক্রয় লক্ষ্যমাত্রা অর্জনের প্রত্যাশা করছে। এক্ষেত্রে থ্রি- পিস ও পাঞ্জাবির ওপর যথাক্রমে ২৫% ও ২৭% ছাড় বিক্রয় প্রসারের বৈশিষ্ট্যের সাথে মিলে যায়। 'পিনন ফ্যাশন' উক্ত অফারগুলোর মাধ্যমে ক্রেতাদের পণ্য কিনতে উৎসাহী করতে পারবে। ফলে ক্রেতারা তাৎক্ষণিক পণ্য তিনতে প্রলুব্ধ হবে। এতে প্রতিষ্ঠানটির পণ্য বিক্রির পরিমাণ বাড়বে, পাশাপাশি মুনাফাও বাড়বে। তাছাড়াও লক্ষণীয় যে, প্রতিষ্ঠানটি স্বল্প সময়ের জন্য উক্ত ছাড় দিয়েছে। এভাবে বিক্রি বাড়ানোর জন্য স্বল্পমেয়াদে গৃহীত কার্যক্রমের সাথে বিপণন প্রসারের 'বিক্রয় প্রসার' হাতিয়ারের মিল রয়েছে। আর বিক্রয় লক্ষ্যমাত্রা অর্জনে 'বিক্রয় প্রসার' অবশ্যই ইতিবাচক ভূমিকা পালন করবে বলে আমার মনে হয়।"
        }
      ]
    },
    {
      "number": "4",
      "uddipok": "মিন্টু মিয়া একজন পোশাক ব্যবসায়ী। তিনি নিজে ঢাকার বিভিন্ন পাইকারি বাজার ঘুরে হাল ফ্যাশনের মানসম্মত পোশাক দামাদামি করে তুলনামূলক কম দামে কিনে থাকেন। এরপর উক্ত পণ্যগুলো তিনি সিলেটে নিয়ে বিক্রি করেন। আশপাশের দোকানদারের চেয়ে তিনি অপেক্ষাকৃত কম দামে পণ্য বিক্রি করতে পারেন। ফলে তার বিক্রি ও মুনাফা সবার থেকে বেশি।",
      "tag": "BNMPC 24",
      "sub_questions": [
        {
          "label": "ক",
          "question": "বিক্রয় কী?",
          "explanation": "অর্থের বিনিময়ে বিক্রেতার কাছ থেকে ক্রেতার কাছে পণ্যের মালিকানা হস্তান্তরই হলো বিক্রয়।"
        },
        {
          "label": "খ",
          "question": "উত্তম ক্রয়কে বিক্রয়ের অর্ধেক বলা হয় কেন? ব্যাখ্যা করো।",
          "explanation": "ভালো কাঁচামাল কিনতে পারলে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "মিন্টু মিয়ার সামগ্রিক কার্যক্রমকে কী হিসেবে আখ্যায়িত করা যায়? উদ্দীপকের আলোকে ব্যাখ্যা করো।",
          "explanation": "মিন্টু মিয়ার সামগ্রিক কার্যক্রমকে বিপণনের অন্তর্গত ক্রয়-বিক্রয় হিসেবে আখ্যায়িত করা যায়। বিক্রয়ের মাধ্যমে অর্থের বিনিময়ে ক্রেতার কাছে বিক্রেতা পণ্য বা সেবার মালিকানা হস্তান্তর করে। অন্যদিকে, 'ক্রয়ের মাধ্যমে ক্রেতা পণ্যের মালিকানা অর্জন করে। ক্রয়-বিক্রয় বিপণনের দুটি অতীব গুরুত্বপূর্ণ কাজ। এদের মাধ্যমে স্বত্বগত উপযোগ সৃষ্টি হয়। মিন্টু মিয়া একজন পোশাক ব্যবসায়ী। তিনি ঢাকার বিভিন্ন পাইকারি বাজার ঘুরে ঘুরে হাল ফ্যাশনের মানসম্মত পোশাক কেনেন। পরবর্তীতে এসব পোশাক তিনি অপেক্ষাকৃত কম দামে বিক্রি করেন। অর্থাৎ, মিন্টু মিয়া একবার পোশাক কিনে পোশাকের মালিকানা অর্জন করেন। আবার সেগুলো বিক্রি করার মাধ্যমে মালিকানা হস্তান্তর করেন। উভয় ক্ষেত্রেই তিনি স্বত্বগত উপযোগ সৃষ্টি করেন। এটি বিপণনের ক্রয়-বিক্রয়ের বৈশিষ্ট্যের সাথে মিলে। তাই বলা যায়, মিন্টু মিয়ার সামগ্রিক কার্যক্রমকে বিপণনের অন্তর্গত ক্রয়-বিক্রয় হিসেবে আখ্যায়িত করা যায়।"
        },
        {
          "label": "ঘ",
          "question": "মিন্টু মিয়ার ব্যবসায়ের সফলতার কারণ কী? উদ্দীপকের আলোকে মূল্যায়ন করো।",
          "explanation": "মিন্টু মিয়ার ব্যবসায়ের সফলতার কারণ হলো ন্যায্যমূল্যে পণ্য বিক্রি করা। পণ্যের মূল্য ক্রেতার কাছে অত্যন্ত সংবেদনশীল বিষয়। মূল্যের ব্যাপারে ক্রেতা সবসময় স্পর্শকাতর। ন্যায্যমূল্য ক্রেতাকে সবসময় পণ্য কিনতে আগ্রহী করে তোলে। মিন্টু মিয়া একজন পোশাক ব্যবসায়ী। তিনি ঢাকার বিভিন্ন বাজার থেকে পাইকারি মূল্যে মানসম্মত পোশাক সংগ্রহ করেন। পরবর্তীতে সেগুলো অন্যান্য দোকানের চেয়ে কিছুটা কম দামে বিক্রি করেন। ফলে ক্রেতারা তার দোকান থেকে বেশি কিনে থাকে। এটি সরাসরি বিক্রি ও মুনাফার ওপর প্রভাব বিস্তার করে। ক্রেতারা সবসময় ন্যায্যমূল্যে মানসম্মত পণ্য প্রত্যাশা করে। মূল্য ও পণ্যের মান ক্রেতারা সবসময় গুরুত্ব দিয়ে বিবেচনা করে। মিন্টু মিয়ার বিক্রীত পণ্যগুলো একই সাথে মানসম্মত এবং তুলনামূলক কম দামি। তাই সহজেই ক্রেতারা এর প্রতি আকৃষ্ট হচ্ছে। আর মূল্য কম থাকার ফলে ক্রেতারা বেশি পরিমাণে পণ্য কিনছে। ফলে বিক্রির পাশাপাশি মুনাফাও অন্যদের থেকে বেশি হচ্ছে। তাই মিন্টু মিয়ার ব্যবসায়ের সফলতার কারণ হিসেবে আমি ন্যায্যমূল্যে মানসম্মত পণ্য বিক্রির বিষয়টি চিহ্নিত করবো।"
        }
      ]
    },
    {
      "number": "5",
      "uddipok": "মি. রফিক দেশের দক্ষিণাঞ্চলে আলু চাষ করেন। এলাকার চাহিদা পূরণের পর উদ্বৃত্ত আলু সংরক্ষণ ও বিক্রির জন্য ঢাকা ও এর পার্শ্ববর্তী এলাকায় নিতে হয়। এতে পরিবহন খরচ বেশি পড়ায় তিনি তেমন লাভবান হতে পারছেন না। তিনি বরগুনাতে একটি কোল্ড স্টোরেজ স্থাপন করার সিদ্ধান্ত নেন।",
      "tag": "BNMPC 24",
      "sub_questions": [
        {
          "label": "ক",
          "question": "বিজ্ঞাপন কী?",
          "explanation": "অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনই হলো বিজ্ঞাপন।"
        },
        {
          "label": "খ",
          "question": "\"মোড়ক শুধু পণ্যকে রক্ষাই করে না, ক্রেতার কাছে পণ্যকে আকর্ষণীয়ও করে তোলে\" -ব্যাখ্যা করো।",
          "explanation": "মোড়ক দিয়ে কোনো পণ্যকে ঢেকে বা মুড়ে দেওয়াকে মোড়কিকরণ বলে। মোড়ককৃত পণ্য যেকোনো স্থানে সহজে সংরক্ষণ করা যায়। এর মাধ্যমে বাহ্যিক ক্ষয়ক্ষতির হাত থেকে পণ্যকে রক্ষা করা যায়। আর পণ্যের এ মোড়ক সাধারণত বৈচিত্র্যপূর্ণ হয়ে থাকে। এতে বিভিন্ন তথ্য সংযোজন করা থাকে। তাছাড়া, বিভিন্ন রং এবং ডিজাইন পণ্যকে সুন্দর অবয়ব দেয়। এতে ক্রেতারা আকৃষ্ট হয়। তাই বলা হয়, মোড়ক শুধু পণ্যকে রক্ষাই করে না, ক্রেতার কাছে পণ্যকে আকর্ষণীয়ও করে থাকে।"
        },
        {
          "label": "গ",
          "question": "কোন্ডস্টোরেজ স্থাপনের কাজটি বিপণনে কোন কাজের সাথে সাদৃশ্যপূর্ণ? ব্যাখ্যা করো।",
          "explanation": "কোল্ড স্টোরেজ স্থাপনের কাজটি বিপণনের গুদামজাতকরণ কাজের সাথে সাদৃশ্যপূর্ণ। একসময়ে উৎপাদিত পণ্য সংরক্ষণের মাধ্যমে অন্য সময়ে ভোগের ফলে সময়গত উপযোগ সৃষ্টি হয়। গুদামজাতকরণ করে নির্দিষ্ট সময় পর্যন্ত সময়গত উপযোগ সৃষ্টি করা যায়। এটি বিপণনের একটি কাজ। মি. রফিক দক্ষিণাঞ্চলে আলু চাষ করেন। স্থানীয় চাহিদা পূরণের পরেও অনেক আলু উদ্বৃত্ত থেকে যায়। এই আলু সংরক্ষণের জন্য পার্শ্ববর্তী এলাকা বা ঢাকায় নিতে হয়। এতে পরিবহন ব্যয় বেড়ে যায়। তাই মি. রফিক বরগুনাতে একটি কোল্ড স্টোরেজ স্থাপনের সিদ্ধান্ত নিয়েছেন। বর্তমানে তিনি অন্য জায়গায় পণ্য সংরক্ষণ করে বেশি টাকা ব্যয় করছেন। কাছাকাছি অবস্থানে কোন কোল্ড স্টোরেজ থাকলে তার ব্যয় উল্লেখযোগ্য পরিমাণ কমবে। যেহেতু ব্যয়ের পরিমাণ কমে যাবে তাই তিনি কম মূল্যে আলু বিক্রি করতে পারবেন। এটি ভোক্তাদের জন্য লাভজনক হবে। এছাড়াও উদ্বৃত্ত আলু সঠিকভাবে সংরক্ষণের ফলে নষ্ট হবে না। এসব বৈশিষ্ট্য বিপণনের গুদামজাতকরণকে নির্দেশ করে। তাই আমি মনে করি, কোল্ড স্টোরেজ স্থাপনের কাজটি বিপণনের গুদামজাতকরণ কাজের সাথে সাদৃশ্যপূর্ণ।"
        },
        {
          "label": "ঘ",
          "question": "\"উন্নত যোগাযোগ ব্যবস্থা পণ্য বিপণনে সহায়ক\" -উদ্দীপকের আলোকে মূল্যায়ন করো।",
          "explanation": "\"উন্নত যোগাযোগ ব্যবস্থা পণ্য বিপণনের সহায়ক\"- উক্তিটির সাথে আমি একমত। উন্নত পরিবহন ব্যবস্থায় দ্রুত পণ্য একস্থান থেকে অন্য স্থানে সরবরাহ করা যায়। এতে ব্যয় কমে এবং দ্রুত সময়ে পণ্য প্রাপ্তি নিশ্চিত হয়। এর ফলে বিপণনে গতিশীলতা আসে। মি. রফিক একজন আলু চাষি। আলুর মৌসুমে তিনি প্রচুর পরিমাণে আলু উৎপাদন করেন। কিন্তু এলাকার চাহিদা পূরণের পরেও উদ্বৃত্ত আলু সংরক্ষণ ও বিক্রি করতে হয়। আর এজন্য তিনি ঢাকা ও পার্শ্ববর্তী এলাকাকে বেছে নিয়েছেন। উদ্বৃত্ত আলু হিমাগারে পৌঁছাতে মি. রফিককে অতিরিক্ত পরিবহন খরচ দিতে হয়। এটি তার ব্যবসায়িক ব্যয় বাড়িয়ে দেয়। উন্নত পরিবহন ব্যবস্থা থাকলে রফিকের ব্যয়ের পরিমাণ কম হতো। বিপুল পরিমাণ পণ্য পরিবহন করতে স্থলপথ বেশি উপযুক্ত। কিন্তু মি. রফিকের কার্যক্রম দক্ষিণাঞ্চলে হওয়ার কারণে ঢাকায় পণ্য পরিবহনে ব্যয় বেশি হয়ে থাকে। তাই বিকল্প হিসেবে মি. রফিক বর্তমানে একটি কোল্ড স্টোরেজ স্থাপনের সিদ্ধান্ত নিয়েছেন। এক্ষেত্রে পরিবহন ব্যবস্থা সুবিধাজনক হলে তিনি সহজেই বিপণনের সার্বিক কার্যাবলি সম্পাদন করতে পারতেন। অল্প খরচে তার উৎপাদিত আলু ঢাকা ও এর পার্শ্ববর্তী অঞ্চলে পাঠাতে পারতেন। ফলে মুনাফার সম্ভাবনাও বাড়তো। তাই আমি মনে করি, উন্নত যোগাযোগ ব্যবস্থা বিপণনের জন্য সহায়ক ভূমিকা রাখে।"
        }
      ]
    },
    {
      "number": "6",
      "uddipok": "অনিম ফ্যাশন বিদেশ থেকে ৭-১২ বছরের শিশুদের জন্য শীতকালীন পোশাক আমদানি করে ঢাকা শহরে বিক্রি করে। শিশুদের ব্যাপারে সবাই বেশি সচেতন থাকে তাই ভালো জিনিস ব্যবহার করতে চায়। এক্ষেত্রে বিদেশি পণ্যের চাহিদা বেশি তাই তাদের দেখাদেখি অনেক প্রতিষ্ঠান গড়ে ওঠেছে। সম্প্রতি প্রতিযোগিতা বেড়ে যাওয়ায় প্রতিষ্ঠানটি টেলিভিশনে আকর্ষণীয় বিজ্ঞাপন দিয়ে বিক্রি বাড়াতে সক্ষম হয়।",
      "tag": "BNMPC 24",
      "sub_questions": [
        {
          "label": "ক",
          "question": "বাজার বিভক্তিকরণ কী?",
          "explanation": "যে প্রক্রিয়ায় সামগ্রিক বাজারকে সমজাতীয় বৈশিষ্ট্যের ভিত্তিতে ছোট ছোট উপবাজারে বিভক্ত করা হয় তাকে বাজার বিভক্তিকরণ বলে।"
        },
        {
          "label": "খ",
          "question": "\"ভোক্তা বাজারের 'সদস্য সংখ্যা বেশি\" -ব্যাখ্যা করো।",
          "explanation": "যে সকল ক্রেতা ব্যক্তিগত এবং পারিবারিক ভোগের জন্য পণ্য বা সেবাসামগ্রী কেনে তাদের নিয়ে গঠিত বাজারকে ভোক্তা বাজার বলে। ভোক্তা বাজারে ভোগ্য পণ্যের বিক্রয় সমারোহ ঘটে প্রতিনিয়তই। বিশ্বের প্রত্যেক মানুষ তার ব্যক্তিগত ও পরিবারের সদস্যদের ভোগের জন্য পণ্য কেনেন। অর্থাৎ, বিশ্বের সব জায়গায় ভোক্তারা অবস্থান করেন এবং তারা ভোগ বা ব্যবহারের জন্য কোনো না কোনো পণ্য কেনেন। ভোক্তা বাজারে ক্রেতাদের নিজস্ব আয়, রুচি, চাহিদা ও প্রয়োজন মোতাবেক পণ্য কেনার সুযোগ থাকে। ভোগ্য পণ্যের চাহিদা বেশি থাকায় ভোক্তা বাজারে ক্রেতার সংখ্যা বেশি হয়।"
        },
        {
          "label": "গ",
          "question": "উদ্দীপকে বাজার বিভক্তিকরণে ভোক্তা বাজার বিভক্তিকণের কোন চলক ব্যবহার করা হয়েছে? ব্যাখ্যা করো।",
          "explanation": "উদ্দীপকে বাজার বিভক্তিকরণে ভোক্তা বাজার বিভক্তিকরণের 'বয়স' চলকটি ব্যবহার করা হয়েছে। বয়সের পার্থক্যের কারণে ভোক্তার প্রয়োজন, পছন্দ, বুচি, চাহিদা প্রভৃতিতে ভিন্নতা দেখা যায়। তাই বয়সের ভিত্তিতে বাজারকে বিভক্ত করে চাহিদা নিরূপণ করা হয়। অতঃপর নিরূপিত চাহিদা পূরণ করে বিক্রি বাড়ানো সম্ভব হয়। 'অনিম ফ্যাশন' বিদেশ থেকে শীতকালীন পোশাক আমদানি করে ঢাকা শহরে বিক্রি করে। তারা শুধু ৭ থেকে ১২ বছরের শিশুদের পোশাক বিক্রি করে। এক্ষেত্রে তারা একটি নির্দিষ্ট বয়সের ক্রেতাদেরকে প্রাধান্য দিয়েছে। কারণ এ শ্রেণির বিপুলসংখ্যক ক্রেতা বাজারে বিদ্যমান। এ - শ্রেণির ক্রেতাদের প্রয়োজন বা চাহিদা অন্যদের থেকে আলাদা। এসব বৈশিষ্ট্যের আলোকে বলা যায়, উদ্দীপকে বাজার বিভক্তিকরণে ভোক্তা বাজার বিভক্তিকরণের 'বয়স' চলকটি ব্যবহার করা হয়েছে।"
        },
        {
          "label": "ঘ",
          "question": "উদ্দীপকে বিক্রি বাড়ানোর চেষ্টার সাথে বিপণন মিশ্রণের কোন উপাদান সম্পৃক্ত বলে তুমি মনে করো? তোমার উত্তরের পক্ষে যুক্তি দাও।",
          "explanation": "'অনিম ফ্যাশন'-এর বিক্রি বাড়ানোর জন্য বিজ্ঞাপন দেওয়া বিপণন মিশ্রণের 'প্রসার' উপাদানের সাথে সম্পৃক্ত বলে আমি মনে করি। বিপণন মিশ্রণের 'প্রসার' কৌশলের মাধ্যমে ভোক্তাকে পণ্য সম্পর্ক জানানো হয়। এতে তারা পণ্য কিনতে উৎসাহী হয়। প্রতিষ্ঠানের বিক্রির পরিমাণ বাড়ানোই এর মূল উদ্দেশ্য। 'অনিম ফ্যাশন' বিদেশ থেকে ৭ থেকে ১২ বছরের শিশুদের জন্য শীতকালীন পোশাক আমদানি করে ঢাকা শহরে বিক্রি করে। বিদেশি পণ্যের চাহিদা বেশি। তাই তাদের দেখাদেখি অনেক প্রতিষ্ঠান গড়ে ওঠেছে। ফলে প্রতিযোগিতা বেড়ে যাওয়ায় তারা টেলিভিশনে বিজ্ঞাপন দেয়। এতে তাদের বিক্রি বেড়ে যায়। 'অনিম ফ্যাশন' তাদের পণ্যের জন্য বিজ্ঞাপন দিয়েছে। এর মাধ্যমে ক্রেতারা তাদের পণ্যের উপস্থিতি এবং গুণাগুণ সম্পর্কে জানতে পারে। এতে ক্রেতাদের মধ্যে ইতিবাচক সাড়া জাগে, যা বিক্রি ও মুনাফা বাড়াতে সহায়তা করে। এ বৈশিষ্ট্যগুলোর সাথে বিপণন মিশ্রণের প্রসার উপাদানের মিল খুঁজে পাওয়া যায়। সুতরাং, 'অনিম ফ্যাশন'-এর বিজ্ঞাপন দেওয়া বিপণন মিশ্রণের প্রসার উপাদানের সাথে সম্পৃক্ত।"
        }
      ]
    },
    {
      "number": "7",
      "uddipok": "'স্বর্ণা ফ্যাশন মিরপুরের একটি প্রসিদ্ধ ফ্যাশন হাউজ। এটি সুলভ মূল্যে বাচ্চাদের পোশাক বিক্রয় করে। বিক্রয় বৃদ্ধির জন্য প্রতিষ্ঠানটি মিডিয়াতে ব্যাপক বিজ্ঞাপন প্রচার করে। এতে এর ভালো মুনাফা অর্জিত হয়। অন্যদিকে, এর পাশের 'নিমা ফ্যাশন' একই ধরনের পণ্য বিক্রয় করে। এটি ভোক্তাদের অভাব সঠিকভাবে মেটানো ও সঠিক প্রসার কৌশল ব্যবহারের জন্য ভোক্তাদের হালনাগাদ তথ্য সংবলিত ডাটাবেজ সংরক্ষণ করে। ফলে 'স্বর্ণা ফ্যাশন' এর চেয়ে মূল্য বেশি হওয়া সত্ত্বেও 'নিমা ফ্যাশন' এর বিক্রয় ও মুনাফা বেশি হয়।",
      "tag": "BNMPC 24",
      "sub_questions": [
        {
          "label": "ক",
          "question": "উৎপাদন যুগের সময়কাল কত?",
          "explanation": "উৎপাদন যুগের সময়কাল ১৮৬০ সাল থেকে ১৯২০ সাল পর্যন্ত।"
        },
        {
          "label": "খ",
          "question": "ক্রেতা সন্তুষ্টি বলতে কী বোঝায়?",
          "explanation": "পণ্যের উপযোগ ভোগ বা ব্যবহারের পর ক্রেতা যে ইতিবাচক অনুভূতি প্রকাশ করে তাই হলো ক্রেতা সন্তুষ্টি। কোনো পণ্য ব্যবহার বা ভোগের পূর্ব অভিজ্ঞতা, সহযোগী ও বন্ধু- বান্ধবের মন্তব্য এবং বিপণনকারীর তথ্যের ভিত্তিতে ভোক্তার মনে পণ্য সম্পর্কে ধারণা বা প্রত্যাশা গড়ে ওঠে। প্রত্যাশার তুলনায় পণ্যের কার্যকারিতা কম হলে ক্রেতা অসন্তুষ্ট হন। পণ্যের কার্যকারিতা এবং প্রত্যাশা একই হলে ক্রেতারা সন্তুষ্ট হন। ক্রেতা সন্তুষ্টি যত বেশি হয়, পণ্যের বাজার ততই প্রসারিত হয়।"
        },
        {
          "label": "গ",
          "question": "'স্বর্ণা ফ্যাশন' এর কার্যক্রম বিপণন ক্রমবিকাশের কোন পর্যায়ের অন্তর্ভুক্ত? ব্যাখ্যা করো।",
          "explanation": "'স্বর্ণা ফ্যাশন'-এর কার্যক্রম বিপণন ক্রমবিকাশের বিক্রয় যুগের অন্তর্ভুক্ত। বিক্রয় যুগের উৎপাদকরা মনে করত যে শুধু ক্রেতাদের ওপর নির্ভর করলেই পণ্য বিক্রি হবে না। তাই এ সময় উৎপাদকরা পণ্য বিক্রির জন্য বিজ্ঞাপন, ব্যক্তিক বিক্রয় প্রভৃতি কৌশল গ্রহণ করে। ফলে বিক্রি বেড়ে যায়। 'স্বর্ণা ফ্যাশন' মিরপুরের একটি প্রসিদ্ধ ফ্যাশন হাউস। এটি সুলভ মূল্যে বাচ্চাদের পোশাক বিক্রি করে। বিক্রয় বাড়ানোর জন্য প্রতিষ্ঠানটি মিডিয়াতে ব্যাপক বিজ্ঞাপন প্রচার করে। এভাবে প্রতিষ্ঠানটি তাদের পণ্য সম্পর্কিত তথ্য জনগণের কাছে পৌছাতে চেষ্টা করে। কারণ প্রতিষ্ঠানটি মনে করে ক্রেতাদেরকে পণ্য সম্পর্কে জানাতে হবে। অন্যথায়, বিক্রয় বাড়ানো সম্ভব নয়। তাই প্রতিষ্ঠানটি পণ্যের বিজ্ঞাপন দেয়। ফলে বিক্রি বেড়ে যায়। আর এসব কার্যাবলি বিপণন ক্রমবিকাশের বিক্রয় যুগের সাথে সামঞ্জস্যপূর্ণ। তাই বলা যায়, 'স্বর্ণা ফ্যাশন'-এর কার্যক্রম বিপণন। ক্রমবিকাশের বিক্রয় যুগের অন্তর্ভুক্ত।"
        },
        {
          "label": "ঘ",
          "question": "তুমি কি মনে করো 'নিমা ফ্যাশন' এর কার্যক্রম 'স্বর্ণা ফ্যাশন থেকে উত্তম? বিপণন ক্রমবিকাশের পর্যায় উল্লেখপূর্বক মতামত দাও।",
          "explanation": "'নিমা ফ্যাশন' বিপণন ক্রমবিকাশের মোবাইল মার্কেটিং যুগকে অনুসরণ করে যা 'স্বর্ণা ফ্যাশন'-এর অনুসৃত বিক্রয় যুগ থেকে উত্তম। মোবাইল মার্কেটিং যুগকে ডিজিটাল যুগ হিসেবেও বিবেচনা করা হয়। এ যুগে বিভিন্ন ডিজিটাল মাধ্যম (যেমন: মোবাইল ও সামাজিক যোগাযোগ মাধ্যম) ব্যবহার করে ক্রেতাদের সাথে যোগাযোগ করা হয়। আর বিক্রয় যুগে পণ্য সম্পর্কে ভোক্তাদেরকে জানানোর জন্য বিজ্ঞাপন ও প্রসারমূলক কার্যক্রম পরিচালনা বেশি করা হয়। 'স্বর্ণা ফ্যাশন' বাচ্চাদের পোশাক বিক্রি করে। বিক্রি বাড়াতে প্রতিষ্ঠানটি মিডিয়াতে ব্যাপক প্রচার করে। অন্যদিকে, 'নিমা ফ্যাশন' একই ধরনের পোশাক বিক্রি করে। প্রতিষ্ঠানটি ভোক্তাদের অভাব সঠিকভাবে মেটানোর ওপর গুরুত্ব দেয়। এজন্য প্রতিষ্ঠানটি ভোক্তাদের হালনাগাদ তথ্য সম্বলিত ডেটাবেইজ সংরক্ষণ করে। ফলে প্রতিষ্ঠানটির বিক্রি ও মুনাফা 'স্বর্ণা ফ্যাশন'-এর চেয়ে বেশি হয়। 'স্বর্ণা ফ্যাশন' বিপণন ক্রমবিকাশের বিক্রয় যুগকে অনুসরণ করে। অন্যদিকে, 'নিমা ফ্যাশন' মোবাইল মার্কেটিং যুগকে অনুসরণ করে। বিক্রয় যুগে শুধু প্রসারমূলক কার্যক্রমের মাধ্যমে ভোক্তারা পণ্য সম্পর্কে জানতে পারতো। অন্যদিকে, মোবাইল মার্কেটিং যুগে ক্রেতাদের প্রয়োজন ও চাহিদা মেটানোর জন্য ডিজিটাল প্ল্যাটফর্ম ব্যবহার করা হয়। এজন্যই 'নিমা ফ্যাশন' অনলাইনে ভোক্তার তথ্য সম্বলিত ডেটাবেইজ সংরক্ষণ করে। অনলাইনে সংরক্ষিত তথ্যের ভিত্তিতে সহজেই ক্রেতাদের সাথে যোগাযোগ করে চাহিদা অনুযায়ী পণ্য তৈরি করে। ফলে ক্রেতা সন্তুষ্টি অর্জন করা সহজ হয়। আর এসব কারণেই প্রতিষ্ঠানটি সফলতা অর্জন করে। তাই বলা যায়, 'নিমা ফ্যাশন' বিপণন ক্রমবিকাশের মোবাইল মার্কেটিং যুগকে অনুসরণ করে যা 'স্বর্ণা ফ্যাশন'- এর অনুসৃত বিক্রয় যুগ থেকে উত্তম।"
        }
      ]
    },
    {
      "number": "8",
      "uddipok": "অংসিং ও তংসিং দুই ভাই কাঁকড়া ব্যবসায়ের সাথে জড়িত। অংসিং ছোট কাঁকড়ার বাচ্চা কিনে সেগুলোকে তিন মাস লালন-পালনের মাধ্যমে বড় করে চীনে রপ্তানি করে। তংসিং কক্সবাজার ও খুলনা অঞ্চলে বাজার থেকে 'মা' কাঁকড়া কিনে প্রজননের মাধ্যমে বাচ্চা কাঁকড়া উৎপাদন করে। উৎপাদিত বাচ্চা কাঁকড়া দেশের অভ্যন্তরে বিভিন্ন খামারিদের কাছে বিক্রি করে।",
      "tag": "BNMPC 24",
      "sub_questions": [
        {
          "label": "ক",
          "question": "ভোক্তা বাজার কী?",
          "explanation": "যে সকল ক্রেতা ব্যক্তিগত বা পারিবারিক ভোগের জন্য পণ্য বা সেবা কেনেন তাদের নিয়ে গঠিত বাজারকে ভোক্তা বাজার বলে।"
        },
        {
          "label": "খ",
          "question": "\"ভোক্তাই বিপণন মিশ্রণের কেন্দ্রবিন্দু\" -ব্যাখ্যা করো।",
          "explanation": "বিপণন মিশ্রণ হলো কতগুলো নিয়ন্ত্রণযোগ্য এবং কৌশলগত উপাদানের সমষ্টি; যথা: পণ্য, মূল্য স্থান এবং প্রসার। বিপণন মতবাদ অনুযায়ী ভোক্তা এবং তাদের প্রয়োজনকে বেশি গুরুত্ব দেওয়া হয়। ভোক্তারা আছে বলেই বিপণন কাজের প্রয়োজনীয়তা আছে। ভোক্তাদের চাহিদা ও প্রয়োজন অনুযায়ী পণ্য উৎপাদন ও বিপণন করা হয়ে থাকে। এজন্য ভোক্তারা বিপণন মিশ্রণের কেন্দ্রবিন্দুতে অবস্থান করে।"
        },
        {
          "label": "গ",
          "question": "উদ্দীপকের তংসিং কোন বাজারের ক্রেতা? ব্যাখ্যা করো।",
          "explanation": "তংসিং শিল্প বাজারের ক্রেতা। শিল্প বাজারের ক্রেতারা পুনরায় বিক্রি বা উৎপাদনের জন্য পণ্য কিনে থাকে। মুনাফা অর্জনই এ ধরনের ক্রেতাদের মূল উদ্দেশ্য। সাধারণত এ ধরনের ক্রেতারা অভিজ্ঞ হয়ে থাকে। তংসিং কক্সবাজার ও খুলনা অঞ্চলের বাজার থেকে 'মা\" কাঁকড়া কিনে প্রজননের মাধ্যমে বাচ্চা কাঁকড়া উৎপাদন করে। আবার, বাচ্চা কাঁকড়াগুলো বিভিন্ন খামারিদের কাছে বিক্রি করে। অর্থাৎ, তিনি চূড়ান্ত ভোগ না করে পুনরায় উৎপাদন কাজ চালায়। এর মাধ্যমে মুনাফা অর্জনই তার মূল উদ্দেশ্য। অন্যদিকে, তাকে এ কাজগুলো সম্পর্কে অনেক অভিজ্ঞতার পরিচয় দিতে হয়। এ বৈশিষ্ট্যগুলোর আলোকে বলা যায়, তংসিং শিল্প বাজারের ক্রেতা।"
        },
        {
          "label": "ঘ",
          "question": "দেশের অর্থনৈতিক উন্নয়নে কার ভূমিকা বেশি বলে তুমি মনে করো? যুক্তি দাও।",
          "explanation": "দেশের অর্থনৈতিক উন্নয়নে অংসিং-এর ভূমিকা বেশি বলে আমি মনে করি। ব্যবসা-বাণিজ্য একটি দেশের অর্থনীতির চালিকাশক্তি হিসেবে কাজ করে। অর্থনীতিকে গতিশীল রাখতে অভ্যন্তরীণ ও বৈদেশিক উভয় ধরনের ব্যবসা-বাণিজ্য সমান গুরুত্ব বহন করে। তবে পণ্য রপ্তানির মাধ্যমে দেশের বৈদেশিক মুদ্রার রিজার্ভ বেড়ে যায়। আর বৈদেশিক মুদ্রা যেকোনো দেশের আশীর্বাদস্বরূপ। তংসিং কক্সবাজার ও খুলনা অঞ্চলের বাজার থেকে 'মা কাঁকড়া কিনে প্রজননের মাধ্যমে বাচ্চা কাঁকড়া উৎপাদন করে। উৎপাদিত বাচ্চা কাঁকড়া দেশের অভ্যন্তরে বিভিন্ন খামারিদের কাছে বিক্রি করে। অন্যদিকে, অংসিং ছোট ছোট কাঁকড়ার বাচ্চা কেনে। সেগুলোকে তিন মাস লালন-পালনের মাধ্যমে বড় করে চীনে রপ্তানি করে। এক্ষেত্রে তংসিং এর কাজের ফলে দেশের অভ্যন্তরের অর্থনীতি গতিশীল হয়। আর দেশের মধ্যে কর্মসংস্থানেরও সুযোগ সৃষ্টি হয়। অন্যদিকে, অংসিং-এর কাজের মাধ্যমে দেশের অভ্যন্তরের অর্থনীতি গতিশীল হওয়ার পাশাপাশি বৈদেশিক মুদ্রার আয়ও বাড়ছে। এছাড়াও তার ব্যবসায় কর্মসংস্থান সৃষ্টিতেও সহায়তা করছে। তাই বলা যায় যে, দেশের অর্থনৈতিক উন্নয়নে অংসিং-এর ভূমিকা বেশি।"
        }
      ]
    },
    {
      "number": "9",
      "uddipok": "কোয়ালিটি টেইলার্স এন্ড ফেব্রিক্স' ঢাকার রমনা মার্কেটের একটি দেশখ্যাত শার্টিং ও স্যুটিং এর দোকান। এখানকার ক্রেতারা অধিকাংশই অভিজাত শ্রেণির। 'কোয়ালিটি টেইলার্স এন্ড ফেব্রিক্স' গ্রীষ্মকালেও কাপড়ের মূল্য ও মেকিং চার্জ পুনঃনির্ধারণ করে। ফলে গ্রীষ্মকালেও প্রচুর চাহিদা থাকে।",
      "tag": "BNMPC 24",
      "sub_questions": [
        {
          "label": "ক",
          "question": "ভোগ্য পণ্য কী?",
          "explanation": "ভোগ্য পণ্য বলতে ঐসব পণ্যকে বোঝায়, যেগুলো ক্রেতারা ব্যক্তিগত বা পারিবারিক ভোগের জন্য কেনেন।"
        },
        {
          "label": "খ",
          "question": "\"সুবিধা পণ্য নিয়মিত ক্রয় করা হয়\"- ব্যাখ্যা করো।",
          "explanation": "যেসব পণ্য ভোক্তারা অপেক্ষাকৃত কম সময় ব্যয় করে কাছাকাছি স্থান থেকে তাৎক্ষণিকভাবে কেনে তাই সুবিধা পণ্য। আমাদের নিত্যপ্রয়োজনীয় ও জরুরি পণ্য যেমন- চাল, ডাল, ওষুধ, ছাতা প্রভৃতি হলো সুবিধা পণ্য। এগুলো সাধারণত আমাদের আশপাশের মুদি-মনিহারী দোকানেই পাওয়া যায়। এ নিত্যপ্রয়োজনীয় পণ্য কেনার জন্য ক্রেতাকে তুলনামূলক কম খরচ করতে হয়। তাই বলা যায়, সুবিধা পণ্যের এককপ্রতি মূল্য সর্বদা কম হয়।"
        },
        {
          "label": "গ",
          "question": "'কোয়ালিটি টেইলার্স এন্ড ফেব্রিক্স' এর বিক্রীত পণ্যটি কোন ধরনের ভোগ্য পণ্য? ব্যাখ্যা করো।",
          "explanation": "'কোয়ালিটি টেইলার্স এন্ড ফেব্রিক্স'-এর বিক্রিত পণ্যটি হলো শপিং পণ্য। শপিং পণ্য সাধারণত ক্রেতারা পূর্বপরিকল্পনার ভিত্তিতে কেনেন। এ ধরনের পণ্য কেনার ক্ষেত্রে ক্রেতারা সমজাতীয় পণ্যের সাথে তুলনা করেন। এ ধরনের পণ্যের এককপ্রতি মূল্য তুলনামূলক বেশি হয়। যেমন: পোশাক-পরিচ্ছদ, গাড়ি, টেলিভিশন প্রভৃতি শপিং পণ্য। 'কোয়ালিটি টেইলার্স এন্ড ফেব্রিক্স' ঢাকার রমনা মার্কেটের একটি বিখ্যাত দোকান। অভিজাত শ্রেণির ক্রেতারা এ প্রতিষ্ঠানের প্রধান গ্রাহক। তারা এখান থেকে রুচিসম্মত স্যুট, শার্ট প্রভৃতি তৈরি করিয়ে নেয়। এসব পণ্য কেনার ক্ষেত্রে ক্রেতারা আগে থেকেই সিদ্ধান্ত নিয়ে থাকে। তাছাড়াও তারা সমজাতীয় পণ্যের সাথে এসব পণ্যের তুলনা করে ক্রয় সিদ্ধান্ত নেয়। এসব বৈশিষ্ট্য শপিং পণ্যের বৈশিষ্ট্যের সাথে মিলে যায়। তাই বলা যায়, 'কোয়ালিটি টেইলার্স এন্ড ফেব্রিক্স'-এর বিক্রিত পণ্যটি হলো শপিং পণ্য।"
        },
        {
          "label": "ঘ",
          "question": "প্রতিষ্ঠানটির মূল্য পুনঃনির্ধাণের যৌক্তিকতা উদ্দীপকের আলোকে ব্যাখ্যা করো।",
          "explanation": "'কোয়ালিটি টেইলার্স এন্ড ফেব্রিক্স'-এর মূল্য পুনঃনির্ধারণের সিদ্ধান্তটি যৌক্তিক। মূল্য ক্রেতাদের জন্য একটি সংবেদনশীল বিষয়। এটি চাহিদাকে সরাসরি প্রভাবিত করে। মূল্য সমন্বয়ের তথা পুনঃনির্ধারণের উদ্দেশ্য হলো ক্রেতা ধরে রেখে বিক্রি ও মুনাফার পরিমাণ বাড়ানো। 'কোয়ালিটি টেইলার্স এন্ড ফেব্রিকস' ঢাকার একটি স্বনামধন্য শার্টিং ও স্যুটিংয়ের দোকান। এখানে শপিং পণ্য বিক্রি করা হয়। সমাজের অভিজাত ও রুচিশীল ক্রেতারা উল্লিখিত প্রতিষ্ঠান থেকে পণ্য কিনে থাকে। যেহেতু স্যুট ও শার্টিং কাপড়গুলো তুলনামূলক কিছুটা গরম তাই গ্রীষ্মকালে চাহিদা কিছুটা কমে যায়। ফলে মূল্য পুনঃনির্ধারণ করে বিক্রি ঠিক রাখার প্রয়োজন হয়। উদ্দীপকের প্রতিষ্ঠানে গ্রীষ্মকালে নির্দিষ্ট মূল্য ছাড়ের ব্যবস্থা আছে বলে ক্রেতারা পণ্য কিনতে উৎসাহী হয়। মূল্য আর চাহিদা যেহেতু পরস্পর নির্ভরশীল তাই গরমে চাহিদার সাথে মূল্যের যৌক্তিক সমন্বয় করতে হয়। ফলে আগের ক্রেতারা প্রতিষ্ঠানের প্রতি ইতিবাচক থাকে এবং নতুন ক্রেতা সৃষ্টির সুযোগও তৈরি হয়। আর এভাবে প্রতিষ্ঠানটি অফ সিজনেও পণ্য বিক্রির সুযোগ পায়। ফলে মুনাফা বাড়ানোর সুযোগ সৃষ্টি হয়। তাই আমি মনে করি পরিস্থিতি বিবেচনায় 'কোয়ালিটি টেইলার্স এন্ড ফেব্রিক্স' যৌক্তিক সিদ্ধান্তটিই নিয়েছে।"
        }
      ]
    },
    {
      "number": "10",
      "uddipok": "তৃষা ফ্যাশন হাউস' রকমারি ডিজাইনের পোশাক উৎপাদন ও বিপনকারী প্রতিষ্ঠান। গ্রাহক চাহিদা পূরণে প্রতিষ্ঠানটি পণ্যের গুণগত মান ঠিক রেখে উৎপাদন খরচের সাথে ২০% মুনাফা ধার্য করে পণ্য মূল্য নির্ধারণ করে। সম্প্রতি প্রতিযোগী প্রতিষ্ঠানের সংখ্যা বেড়ে যাওয়ায় প্রতিষ্ঠানটির অনেক পণ্য অবিক্রীত থেকে যায়। এমতাবস্থায় প্রতিষ্ঠানটির স্বত্ত্বাধিকারী তার সামর্থ্যের ১০% মূল্য ছাড়ে পণ্য বিক্রির সিদ্ধান্ত নেয়।",
      "tag": "BNMPC 24",
      "sub_questions": [
        {
          "label": "ক",
          "question": "বিশিষ্ট পণ্য কী?",
          "explanation": "যেসব পণ্য আধুনিক প্রযুক্তিতে তৈরি, পৃথক বৈশিষ্ট্যসম্পন্ন এবং ব্র্যান্ড ইমেজ যুক্ত, সেসব পণ্যকে বিশিষ্ট পণ্য বলে।"
        },
        {
          "label": "খ",
          "question": "পণ্যের জীবন চক্রের ধারণা অনুযায়ী কোন স্তর সবচেয়ে দীর্ঘস্থায়ী হয়? ব্যাখ্যা করো।",
          "explanation": "একটি পণ্য বাজারে প্রবেশ করা থেকে শুরু করে বাজার থেকে একি বিলীন হয়ে যাওয়া পর্যন্ত যেসব স্তর বা ধাপ অতিক্রম করে তাকে বলা হয় পণ্যের জীবন চক্র। পণ্যের জীবন চক্রের ধারণা অনুযায়ী পূর্ণতা স্তরই সবচেয়ে দীর্ঘস্থায়ী হয়। পণ্যের জীবন চক্রের যে স্তরে বিক্রির পরিমাণ সর্বোচ্চ পর্যায়ে পৌঁছায় এবং এক পর্যায়ে বিক্রি এবং মুনাফার পরিমাণ উভয়ই কমতে থাকে তাকে পূর্ণতা স্তর বলে। এ স্তরে ক্রেতাদের মাঝে পণ্যটি পরিচিতি লাভ করে এবং এটির বিক্রি সর্বোচ্চ স্তরে পৌছায়। এ স্তরে বিক্রি বাড়ানোর জন্য বেশি প্রসারমূলক কার্যক্রম হাতে নেওয়া হয়। এ স্তরে পণ্যের নতুন চাহিদা সৃষ্টির প্রচেষ্টা হাতে নেওয়া। ফলে পূর্ণতা স্তর সবচেয়ে বেশি সময় দীর্ঘস্থায়ী হয়।"
        },
        {
          "label": "গ",
          "question": "উদ্দীপকে উল্লিখিত 'তৃষা ফ্যাশন হাউস' কোন পদ্ধতিতে পণ্যের মূল্য নির্ধারণ করেছে? ব্যাখ্যা করো।",
          "explanation": "'তৃষা ফ্যাশন হাউস' ব‍্যয়যোগ মূল্য নির্ধারণ পদ্ধতিতে পণ্যের মূল্য নির্ধারণ করে। ব্যয়যোগ মূল্য নির্ধারণ পদ্ধতিতে পণ্যের মোট উৎপাদন ব্যয়ের সাথে একটি নির্দিষ্ট পরিমাণ বা হারে মুনাফা যোগ করা হয়। এক্ষেত্রে পরিবর্তনশীল ব্যয় এবং স্থায়ী ব্যয় বিবেচনায় নিতে হয়। 'তৃষা ফ্যাশন হাউস' রকমারি ডিজাইনের পোশাক উৎপাদন ও বিপণন করে। প্রতিষ্ঠানটি পণ্যের গুণগত মান ঠিক রাখে। পাশাপাশি উৎপাদন খরচের সাথে ২০% মুনাফা যোগ করে পণ্যের মূল্যে নির্ধারণ করে। ২০% মুনাফা হলো একটি নির্দিষ্ট হার। আবার উৎপাদন ব্যয় 'পরিমাপের সময় প্রতিষ্ঠানটি স্থির ব্যয় ও পরিবর্তনশীল ব্যয় বিবেচনায় নিয়েছে। তাছাড়া মুনাফার হার নির্দিষ্ট থাকায় মোট মুনাফা বের করা প্রতিষ্ঠানটির জন্য সহজ হয়। এগুলো ব্যয়যোগ মূল্য নির্ধারণ পদ্ধতির সাথে মিলে। তাই বলা যায়, 'তৃষা ফ্যাশন হাউস' ব্যয়যোগ মূল্য নির্ধারণ পদ্ধতি অনুসরণ করে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটির ১০% মূল্য ছাড়ে পণ্য বিক্রির সিদ্ধান্ত কি বাস্তবসম্মত বলে তুমি মনে করো? যুক্তিসহ বিশ্লেষণ করো? যুক্তিসহ বিশ্লেষণ করো।",
          "explanation": "'তৃষা ফ্যাশন হাউস' প্রতিষ্ঠানটির ১০% ছাড়ে পণ্য বিক্রির সিদ্ধান্ত বাস্তবসম্মত বলে আমি মনে করি। কোনো পণ্য বা সেবা সব সময় সমান বিক্রি হয় না। বিভিন্ন কারণে বিক্রির পরিমাণ কমে যেতে পারে। এক্ষেত্রে বিক্রি বাড়াতে বিভিন্ন পদক্ষেপ নিতে হয়। যেমন: বাট্টা, ছাড়, বিনামূল্যে পণ্য বিতরণ প্রভৃতি। 'তৃষা ফ্যাশন হাউস' বিভিন্ন ডিজাইনের পোশাক উৎপাদন ও বিপণন করে। তারা ব্যয়যোগ পদ্ধতি অনুযায়ী মূল্য নির্ধারণ করে। কিন্তু সম্প্রতি প্রতিযোগী প্রতিষ্ঠানের সংখ্যা বেড়ে যাওয়ায় প্রতিষ্ঠানটির অনেক পণ্য অবিক্রীত থেকে যায়। তাই প্রতিষ্ঠানটির মালিক ১০% মূল্য ছাড়ে পণ্য বিক্রির সিদ্ধান্ত নেন। নতুন নতুন প্রতিযোগী প্রতিষ্ঠানের প্রবেশের কারণে 'তৃষা ফ্যাশন হাউজ'-এর পণ্য বিক্রি কমে গিয়েছে। এতে প্রতিষ্ঠানটি ক্ষতির সম্মুখীন হচ্ছে। তাছাড়া প্রতিষ্ঠানটি বাজার হারাচ্ছে। এক্ষেত্রে ক্রেতাদের ধরে রাখতে ১০% মূল্য ছাড় খুবই গুরুত্বপূর্ণ ভূমিকা রাখবে। কারণ এতে ক্রেতারা, কম দামে পণ্য কিনতে পারবে। যা ক্রেতা সন্তুষ্টি অর্জনে তাৎপর্যপূর্ণ ভূমিকা পালন করবে। সর্বোপরি বিক্রি বাড়ার মাধ্যমে প্রতিষ্ঠানটি আবার লাভবান হতে পারবে। তাই আমি মনে করি, ১০% মূল্য ছাড়ে পণ্য বিক্রির সিদ্ধান্ত বাস্তবসম্মত।"
        }
      ]
    },
    {
      "number": "11",
      "uddipok": "'রাইট লুক' একটি ত্বক ফর্সাকারি ফেয়ারনেস ক্রিম। প্রতিষ্ঠানটি কয়েক বছর ধরে ব্যাপক প্রসারমূলক কার্যক্রম যেমন বিজ্ঞাপন ও বিক্রয় প্রসারের মাধ্যমে সকলের কাছে পরিচিতি লাভ করে এবং বিক্রি ও দ্রুত গতিতে বেড়ে যায়। কিন্তু বর্তমানে তীব্র প্রতিযোগিতা বেড়ে যাওয়ায় বিক্রয় প্রবৃদ্ধি কমতে থাকে। ক্রেতারা বিকল্প পণ্যের প্রতি আকৃষ্ট হয়। এই অবস্থায় 'ব্রাইট লুক' প্রতিষ্ঠানের কর্তৃপক্ষ বেশ চিন্তিত।",
      "tag": "BNMPC 24",
      "sub_questions": [
        {
          "label": "ক",
          "question": "লোভনীয় পণ্য কী?",
          "explanation": "যেসব পণ্য দেখামাত্রই ক্রেতারা কোনো প্রকার পরিকল্পনা ছাড়া আবেগের বশবর্তী হয়ে কেনেন সেসব পণ্যকে লোভনীয় পণ্য বলে। • যেমন: চকলেট, আইসক্রিম, ফুচকা ইত্যাদি হলো লোভনীয় পণ্য।"
        },
        {
          "label": "খ",
          "question": "ভারসাম্য বিন্দু মূল্য নির্ধারণ পদ্ধতি বলতে কী বোঝায়? ব্যাখ্যা করো।",
          "explanation": "যে পরিমাণ মূল্য নির্ধারণ করলে প্রতিষ্ঠানের মুনাফা বা ক্ষতি কিছুই হবে না তাকে ভারসাম্য বিন্দু মূল্য নির্ধারণ বলে। ভারসাম্য বিন্দু মূল্য নির্ধারণের অপর নাম ব্রেক ইভেন প্রাইসিং। এ পদ্ধতিতে ভারসাম্য বিন্দুর ওপর ভিত্তি করে মূল্য নির্ধারণ করা হয়। এ বিন্দুর থেকে বেশি মূল্য নির্ধারণ করলে প্রতিষ্ঠানের মুনাফা হয়। অন্যদিকে, এ বিন্দুর থেকে কম মূল্য নির্ধারণ করলে প্রতিষ্ঠানের ক্ষতি হয়।"
        },
        {
          "label": "গ",
          "question": "প্রাথমিকভাবে 'ব্রাইট লুক' ক্রিম পণ্যের জীবন চক্রের কোন স্তরে অবস্থান করছিল? ব্যাখ্যা করো।",
          "explanation": "প্রাথমিকভাবে 'ব্রাইট লুক' ক্রিম পণ্যের জীবন চক্রের \"প্রবৃদ্ধি স্তর\"- এ অবস্থান করছিলো। পণ্যের জীবন চক্রের যে স্তরে পণ্যের বিক্রি ও মুনাফা দ্রুতগতিতে বাড়ে ঐ স্তরকে প্রবৃদ্ধি স্তর বলে। এ স্তরে পণ্যের বিক্রি বাড়াতে প্রচুর প্রসারমূলক কার্যক্রম হাতে নেওয়া হয়। তাছাড়া এ স্তরে বাজারে প্রতিযোগী প্রবেশ করতে শুরু করে। 'ব্রাইট লুক' একটি ত্বক ফর্সাকারী ফেয়ারনেস ক্রিম। প্রতিষ্ঠানটি ব্যাপক প্রসারমূলক 'কার্যক্রম পরিচালনা করে। এতে, পণ্যটি সবার কাছে পরিচিতি লাভ করে। এটি ক্রেতাদের মনে পণ্য কেনার উদ্দীপনা সৃষ্টি করে। ফলে তারা ক্রিমটি কেনে। এতে প্রতিষ্ঠানটির বিক্রি ও মুনাফা দ্রুত গতিতে বেড়ে যায় অন্যদিকে, বাজারে প্রতিযোগী অনেক প্রতিষ্ঠান প্রবেশ করতে শুরু করে। এসব বৈশিষ্ট্য পণ্যের জীবন চক্রের প্রবৃদ্ধি স্তরের সাথে মিলে যায়। তাই বলা যায়, প্রাথমিকভাবে 'ব্রাইট লুক' ক্রিম পণ্যের জীবন চক্রের \"প্রবৃদ্ধি স্তরে\" অবস্থান করছিলো।"
        },
        {
          "label": "ঘ",
          "question": "'ব্রাইট লুক' কর্তৃপক্ষের চিন্তিত হওয়ার কারণ নির্ণয় করে উদ্দীপকের আলোকে তা নিরসনের উপায় সুপারিশ করো।",
          "explanation": "'ব্রাইট লুক' কর্তৃপক্ষের চিন্তিত হওয়ার কারণ হলো পূর্ণতা স্তরে প্রতিযোগী বেড়ে যাওয়া। তাই আমি মনে করি প্রতিষ্ঠানটির উচিত পণ্যের দাম কমানো, নতুন পণ্য প্রবর্তন এবং পণ্যের আধুনিকায়ন করা। পূর্ণতা স্তরে প্রতিযোগীর সংখ্যা অনেক বেশি থাকে। কারণ বাজারে নতুন নতুন প্রতিষ্ঠান প্রবেশ করে। এ স্তরে এসে বিক্রি ও মুনাফা কমতে থাকে। তাই যথাযথ ব্যবস্থা না নিলে পণ্য বা প্রতিষ্ঠান পতন স্তরে চলে যেতে পারে। 'ব্রাইট লুক' ফেয়ারনেস ক্রিম বিক্রি করে। প্রবৃদ্ধি স্তরে প্রসারমূলক কার্যক্রম হাতে নিয়ে এটি বেশ পরিচিতি লাভ করে। ফলে প্রতিষ্ঠানটির বিক্রি ও মুনাফা খুব দ্রুত বেড়ে যায়। কিন্তু বর্তমানে তীব্র প্রতিযোগিতার ফলে বিক্রি কমে যায়। ক্রেতারা বিকল্প পণ্য কিনতে শুরু করে। তাই 'ব্রাইট লুক' কর্তৃপক্ষ বেশ চিন্তিত। 'ব্রাইট লুক' প্রতিষ্ঠানটির কর্তৃপক্ষকে বিক্রি বাড়াতে হবে। এজন্য প্রতিষ্ঠানটি ক্রিমের দাম কমিয়ে দিতে পারে। এতে কম দামে পণ্য পেয়ে ক্রেতারা কিনতে আগ্রহী হবে। তাছাড়া নতুন নতুন গুণাগুণ বা সুবিধা বাড়িয়ে পণ্যটি নতুন ও আকর্ষণীয় করতে পারে। প্রসারমূলক ব্যবস্থার মাধ্যমে ক্রেতাকে পণ্য সম্পর্কিত, নতুন তথ্য জানাতে পারে। এতে ক্রেতাদের মাঝে আগ্রহ সৃষ্টি হবে এবং বিক্রি বাড়বে। তাই আমি মনে করি, 'ব্রাইট লুক' প্রতিষ্ঠানটির চিন্তা নিরসনে উপরের পদক্ষেপগুলো নেওয়া উচিত।"
        }
      ]
    }
  ]
}