{
  "title": "বরিশাল বোর্ড ২০১৭",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "ঝিনাইদহ জেলার চণ্ডিপুর গ্রামের মোহন মিয়া একজন 'আপেলকুল' চাষি। তিনি ক্রেতার চাহিদার ওপর ভিত্তি করে 'আপেলকুল চাষ করেন। ঐ এলাকার ভূমি এ ফল চাষের জন্য খুবই উপযোগী। এটির দেশে-বিদেশে যথেষ্ট চাহিদা আছে। বর্তমানে তিনি দেশের চাহিদা মিটিয়ে উত্ত বিদেশে রপ্তানি করে প্রচুর বৈদেশিক মুদ্রা আয় করছেন। অল্প সময়ের মধ্যে মোহন মিয়া এটি করে প্রতিষ্ঠিত হন। তার সফলতা দেখে এলাকার অনেকেই এর চাষ শুরু করেছে। ফলে এলাকার চাষিরাও ধীরে ধীরে সফলতার দিকে এগিয়ে যাচ্ছে।",
      "tag": "BB 17",
      "sub_questions": [
        {
          "label": "ক",
          "question": "বিপণন কী ?",
          "explanation": "ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, ক্রেতা সম্পর্ক সৃষ্টি ও বজায় রাখার প্রক্রিয়াকে বিপণন বলে।"
        },
        {
          "label": "খ",
          "question": "",
          "explanation": "পণ্যের উপযোগ ভোগ বা ব্যবহারের পর ক্রেতা যে অনুভূতি প্রকাশ করে তাই হলো ক্রেতা সন্তুষ্টি। কেনার আগে সহযোগী ও বন্ধু-বান্ধবের মন্তব্য এবং বিপণনকারীর তথ্যের ভিত্তিতে ভোক্তার মনে পণ্য সম্পর্কে ধারণা বা প্রত্যাশা গড়ে ওঠে। প্রত্যাশার তুলনায় পণ্যের কার্যকারিতা কম হলে ক্রেতা অসন্তুষ্ট হন। পণ্যের কার্যকারিতা এবং প্রত্যাশা একই হলে ক্রেতারা সন্তুষ্ট হন। ক্রেতা সন্তুষ্টি যত বেশি হয়, পণ্যের বাজার ততই প্রসারিত হয়।"
        },
        {
          "label": "গ",
          "question": "উদ্দীপকে মোহন মিয়া বিপণনের কোন মৌলিক ধারণার ওপর ভিত্তি করে “আপেলকুল” চাষ করেন? ব্যাখ্যা করো ।",
          "explanation": "বিপণনের মৌলিক ধারণা-চাহিদার ওপর ভিত্তি করে মোহন মিয়া আপেলকুল চাষ করেন। বিপণনের মৌলিক ধারণা বলতে বিপণনের সাথে সম্পৃক্ত প্রধান ধারণাগুলোকে বোঝায়। এগুলোর মধ্যে চাহিদা হলো অন্যতম। কোনো কিছু পাওয়ার আকাঙ্ক্ষা, তা কেনার সামর্থ্য এবং অর্থ ব্যয়ের ইচ্ছা থাকলে তাকে চাহিদা বলে। ঝিনাইদহ জেলার মোহন মিয়া একজন আপেলকুল চাষি। এ এলাকার ভূমি আপেলকুল চাষের জন্য খুবই উপযোগী। তিনি এ ফল চাষের ক্ষেত্রে ক্রেতাদের চাহিদাকে গুরুত্ব দেন। অর্থাৎ ক্রেতাদের আপেলকুলের প্রতি আকাঙ্ক্ষা, কেনার সামর্থ্য এবং তাদের অর্থ ব্যয়ের ইচ্ছাকে প্রাধান্য দেন। তাদের যদি আপেলকুল কেনার আগ্রহ না থাকে তবে তা উৎপাদন করাটাই বৃথা। তাই মোহন মিয়া প্রথমেই এ ফলের প্রতি ক্রেতাদের চাহিদার পরিমাণ নির্ণয় করেন। তারপর সে অনুযায়ী তা উৎপাদন করেন। সুতরাং, তিনি বিপণনের মৌলিক ধারণা- চাহিদাকে বিবেচনা করেন।"
        },
        {
          "label": "ঘ",
          "question": "উদ্দীপকে “মোহন মিয়া\" ও অন্যান্য চাষিরা \"আপেলকুল\" চাষ করে দেশের অর্থনৈতিক উন্নয়নে কতটুকু ভূমিকা রাখবে? বিশ্লেষণ করো।",
          "explanation": "মোহন মিয়া ও অন্য চাষিরা আপেলকুল চাষ করে বৈদেশিক মুদ্রা অর্জনের মাধ্যমে দেশের অর্থনৈতিক উন্নয়নে গুরুত্বপূর্ণ ভূমিকা রাখবেন। একটি দেশের চাষিরা হলো সেই দেশের সম্পদ। তারা পণ্য উৎপাদনের মাধ্যমে দেশের মোট উৎপাদন বাড়ান। এছাড়া উৎপাদিত পণ্য বিদেশে রপ্তানি করারও সুযোগ সৃষ্টি করে দেন। মোহন মিয়া একজন আপেলকুল চাষি। দেশে-বিদেশে এর যথেষ্ট চাহিদা আছে। বর্তমানে তিনি দেশের চাহিদা মিটিয়ে উক্ত পণ্য বিদেশে রপ্তানি করেন। ফলে তিনি প্রচুর আয় করছেন। তার দেখাদেখি অন্য চাষিরাও আপেলকুল চাষ শুরু করেছেন। ফলে এলাকার চাষিরাও ধীরে ধীরে সফলতার দিকে এগিয়ে যাচ্ছেন। মোহন মিয়া ও অন্য চাষিদের উৎপাদিত আপেলকুল দেশের মোট উৎপাদন বাড়াতে সহায়তা করছে। এর ফলে দেশের জাতীয় আয় বাড়তে পারে। পণ্য বিক্রির কারণে এ চাষিদের মাথাপিছু আয় বাড়বে। ফলে দেশ সমৃদ্ধ হবে। তাছাড়া বেশি ফল উৎপাদন ও রপ্তানি বৈদেশিক মুদ্রা অর্জনে সাহায্য করবে। এটি রপ্তানির সাথে সাথে অনেকের জন্য নতুন কর্মক্ষেত্রের সুযোগ সৃষ্টি হবে। ফলে দেশে বেকারত্ব কমবে এবং দেশের আর্থিক অবস্থা সমৃদ্ধ হবে। তাই বলা যায়, এ আপেলকুল চাষের মাধ্যমে মোহন মিয়া ও অন্য চাষিরা দেশের অর্থনৈতিক উন্নয়নে গুরুত্বপূর্ণ ভূমিকা রাখবে।"
        }
      ]
    },
    {
      "number": "2",
      "uddipok": "কুমিল্লার 'মাতৃভাণ্ডার' প্রসিদ্ধ রসমালাই উৎপাদনকারী প্রতিষ্ঠান। রসমালাই ছাড়াও তারা বিভিন্ন ধরনের সুস্বাদু মিষ্টিজাতীয় খাদ্য তৈরি করে। স্থানীয় দুগ্ধ খামারি থেকে সরাসরি দুধ সংগ্রহ করে বলে তাদের উৎপাদিত রসমালাইসহ সব মিষ্টির চাহিদা ব্যাপকহারে বাড়ছে। প্রতিষ্ঠানটি স্থানীয় চাহিদা পূরণ করতে হিমশিম খাচ্ছে। তাদের নিজস্ব শোরুমের বাইরে কোনো শাখা নেই। এর উৎপাদিত মিষ্টির ব্যাপক জনপ্রিয়তার কারণে কিছু অসাধু ব্যবসায়ী তাদের নাম ব্যবহার করছে। তারা কুমিল্লার বিভিন্ন এলাকায় শোরুম প্রতিষ্ঠা করে সেখানে রসমালাই বিক্রি করছে। এতে করে ভোক্তারা প্রতারিত হচ্ছে। যার ফলে প্রতিষ্ঠানটির বিক্রি ও মুনাফা কমতে শুরু করেছে। এই অবস্থায় কুমিল্লার মাতৃভাণ্ডারের মালিক খুবই চিন্তিত হয়ে পড়লেন।",
      "tag": "BB 17",
      "sub_questions": [
        {
          "label": "ক",
          "question": "জনমিতিক পরিবেশ কী?",
          "explanation": "একটি দেশের জনসংখ্যার আয়তন, ঘনত্ব, অবস্থান, বয়স, লিঙ্গ, বর্ণ, পেশা, জাতি এবং অন্যান্য পরিসংখ্যান বিষয়ক উপাদানের সমষ্টিই হলো জনমিতিক পরিবেশ।"
        },
        {
          "label": "খ",
          "question": "\"প্রমিতকরণ ছাড়া পর্যায়িতকরণ সম্ভব নয়\"-ব্যাখ্যা করো।",
          "explanation": "পর্যায়িতকরণের আগের ধাপ হলো প্রমিতকরণ। তাই প্রমিতকরণ ছাড়া পর্যায়িতকরণ সম্ভব নয়। প্রমিতকরণ হলো বিভিন্ন পণ্য বা দ্রব্যের মৌলিক মানের সীমা নির্ধারণ করা। অন্যদিকে এ মান অনুযায়ী পণ্যদ্রব্য আলাদা আলাদা ভাগে ভাগ করাই হলো পর্যায়িতকরণ। প্রমিতকরণ হলো পর্যায়িতকরণের ভিত্তি। আগের ধাপ অতিক্রম না করে যেমন পরের ধাপে প্রবেশ করা যায় না তেমনি প্রমিতকরণ ছাড়া পর্যায়িতকরণ সম্ভব হয় না।"
        },
        {
          "label": "গ",
          "question": "উদ্দীপকের 'দুগ্ধ খামারিরা' বিপণনের কোন পরিবেশের সাথে সম্পর্কিত? ব্যাখ্যা করো।",
          "explanation": "দুগ্ধ খামারিরা বিপণনের ব্যষ্টিক পরিবেশের \"সরবরাহকারী' উপাদানের অন্তর্ভুক্ত। পরিবেশের যেসব পক্ষ বা শক্তি বিপণন কার্যাবলিকে সরাসরি প্রভাবিত করে তাদের সমষ্টিকে ব্যষ্টিক পরিবেশ বলে। ব্যষ্টিক এর অন্যতম উপাদান হলো সরবরাহকারী। এরা হচ্ছে ব্যক্তি বা প্রতিষ্ঠান, যারা উৎপাদনকারী প্রতিষ্ঠানকে উৎপাদনের উপকরণ সরবরাহ করে। কুমিল্লার 'মাতৃভাণ্ডার' প্রসিদ্ধ রসমালাই উৎপাদনকারী প্রতিষ্ঠান। এটি রসমালাই ছাড়াও অন্যান্য মিষ্টিজাতীয় খাদ্য উৎপাদন করে। মিষ্টি উৎপাদনের প্রধান উপকরণ হচ্ছে দুধ। প্রতিষ্ঠানটি স্থানীয় দুগ্ধ খামারিদের কাছ থেকে এ দুধ সংগ্রহ করে। এখানে দুগ্ধ খামারিরা হচ্ছে সরবরাহকারী। কারণ মিষ্টি তৈরির মূল উপকরণ এরাই সরবরাহ করে। এ সরবরাহকারীরা হচ্ছে পরিবেশের নিয়ন্ত্রণযোগ্য উপাদান। কেননা ব্যবসায় প্রতিষ্ঠান সরবরাহকারীদের নিয়ন্ত্রণ করতে পারে, যা ব্যষ্টিক পরিবেশের বৈশিষ্ট্যের সাথে সামঞ্জস্যপূর্ণ। তাই বলা যায়, দুগ্ধ খামারিরা হচ্ছে সরবরাহকারী, যা ব্যষ্টিক পরিবেশের উপাদান।"
        },
        {
          "label": "ঘ",
          "question": "কুমিল্লা 'মাতৃভাণ্ডার'-এর মালিকের দুশ্চিন্তা লাঘবে করণীয় কী? মতামত দাও।",
          "explanation": "দুশ্চিন্তা লাঘবে কুমিল্লা মাতৃভাণ্ডারের মালিকের উচিত আইনের দ্বারস্থ হওয়া এবং বিজ্ঞাপন প্রচারের মাধ্যমে ক্রেতাদের মধ্যে সচেতনতা বাড়ানো। রাজনৈতিক পরিবেশ বলতে সরকারি নিয়ম-নীতি, আইন-কানুন, সরকারি সংস্থা ও সামাজিক স্বার্থ সংরক্ষণকারী এবং বিভিন্নভাবে প্রভাব বিস্তারকারী জনগোষ্ঠীর সমষ্টিকে বোঝায়। ব্যবসায়ী প্রতারণতার শিকার হলে রাজনৈতিক পরিবেশের সহায়তায় এবং ব্যবসায় তথ্য প্রচারের মাধ্যমে প্রতারণা থেকে রক্ষা পেতে পারে। কুমিল্লার 'মাতৃভাণ্ডার' প্রসিদ্ধ মিষ্টি উৎপাদনকারী প্রতিষ্ঠান। এর মিষ্টি খুবই ভালো বিধায় এর স্থানীয় চাহিদা অনেক বেশি। এর নিজস্ব শো-রুম বাদে অন্য কোনো শাখা নেই। এ সুযোগটিকে কাজে লাগিয়ে অনেক অসাধু ব্যবসায়ী কুমিল্লার বিভিন্ন স্থানে এ প্রতিষ্ঠানের নামে শাখা খুলে মিষ্টি বিক্রি করছে। এতে ভোক্তারা প্রতারিত হচ্ছে। আর আসল মাতৃভাণ্ডারের বিক্রি কমে যাচ্ছে। এ প্রতারণা রোধে প্রতিষ্ঠানটি আইনগত ব্যবস্থা নিতে পারে। তাছাড়া বিজ্ঞাপন দেয়ার মাধ্যমে ভোক্তাদেরকেও সচেতন করতে পারে। প্রতিষ্ঠানটি ট্রেডমার্ক অ্যাক্ট অনুযায়ী আইনগত ব্যবস্থা নিতে পারে। ফলে অসাধু ব্যবসায়ীরা তাদের দোকান বন্ধ করে দিতে বাধ্য হবে। এছাড়াও ভবিষ্যতে কেউ প্রতারণা করার সাহস পাবে না। এ ট্রেডমার্ক অ্যাক্ট হলো ব্যবসায় সংক্রান্ত একটি আইন। এটি রাজনৈতিক পরিবেশের উপাদান। তাছাড়া প্রতিষ্ঠানটি ক্রেতাদের সচেতন করার জন্য বিজ্ঞাপন দিতে পারে। ফলে ভোক্তারা প্রকৃত মাতৃভাণ্ডার সম্পর্কে জানতে পারবে এবং সেখান থেকেই মিষ্টি কিনবে। সুতরাং মাতৃভাণ্ডারের মালিক রাজনৈতিক পরিবেশের আশ্রয় নেওয়া ও বিজ্ঞাপন দেয়ার মাধ্যমে উক্ত সমস্যা দূর করতে পারবেন।"
        }
      ]
    },
    {
      "number": "3",
      "uddipok": "জনাব আরমান হলেন কারওয়ান বাজারে মৌসুমি ফলের পাইকার। তিনি আমের মৌসুমে রংপুর থেকে বেশি পরিমাণে 'হাড়িভাঙ্গা' আম কিনে আনার সাথে সাথে বিক্রি না করে সেগুলোকে আকার, আকৃতি, মান ও স্থায়িত্ব বিবেচনা করে ছোট, মাঝারি ও বড় প্রভৃতি শ্রেণিতে বিভক্ত করে সংরক্ষণ করেন। যাতে সেগুলো বেশি সময় ধরে বিক্রি করা যায়। এতে পণ্যের মান ও গুণাগুণ বজায় থাকে। ক্রেতারা তাদের চাহিদা অনুযায়ী আম কিনতে পারে, ফলে বিক্রি অত্যন্ত সুশৃঙ্খল হয়।",
      "tag": "BB 17",
      "sub_questions": [
        {
          "label": "ক",
          "question": "পুনঃবিক্রেতার বাজার কী?",
          "explanation": "পুনরায় বিক্রির উদ্দেশ্যে পণ্য বা সেবার ক্রেতাদের নিয়ে গঠিত বাজারকে পুনঃবিক্রেতার বাজার বলে।"
        },
        {
          "label": "খ",
          "question": "বিক্রয়কে একাধিক কাজের সমষ্টি বলা হয় কেন? ব্যাখ্যা করো।",
          "explanation": "অর্থের বিনিময়ে বিক্রেতার কাছ থেকে ক্রেতার কাছে পণ্যের মালিকানা হস্তান্তরই হলো বিক্রয়। পণ্য বণ্টন প্রক্রিয়ায় বিক্রির মাধ্যমে পণ্যের মালিকানা স্বত্ব ক্রেতার কাছে হস্তান্তরিত হয়। একটি প্রতিষ্ঠানের জন্য পণ্য বিক্রি করা একটি গুরুত্বপূর্ণ কাজ। কারণ বিক্রির সাথে এর মুনাফা অর্জনের বিষয়টি জড়িত থাকে। বিক্রির ওপর ক্রেতার সন্তুষ্টি নির্ভর করে। তাছাড়া প্রাতিষ্ঠানিক উদ্দেশ্য অর্জন, প্রকৃত ক্রেতা সৃষ্টি, চাহিদা ও যোগানের সমতা বিধানে বিক্রি প্রধান ভূমিকা পালন করে। তাই বিক্রয়কে একাধিক কাজের সমষ্টি বলা হয়।"
        },
        {
          "label": "গ",
          "question": "উদ্দীপকে জনাব আরমান আম সংরক্ষণের আগে বিপণনের কোন কোন কাজ করেছেন?- ব্যাখ্যা করো।",
          "explanation": "জনাব আরমান আম সংরক্ষণের আগে প্রমিতকরণ ও পর্যায়িতকরণ কাজগুলো সম্পন্ন করেছেন। পণ্যের মান নির্দিষ্ট করাকে প্রমিতকরণ বলা হয়। এ মান অনুযায়ী পণ্যকে বিভিন্ন ভাগে বা শ্রেণিতে ভাগ করাই হলো পর্যায়িতকরণ। জনাব আরমান কাওরান বাজারের মৌসুমি ফলের পাইকারি ব্যবসায়ী। তিনি আমের মৌসুমে রংপুর থেকে বেশি পরিমাণে হাঁড়িভাঙা জাতের আম কেনেন। কেনার সাথে সাথেই তিনি এগুলো বিক্রি করেন না। আমকে আকার, আকৃতি, মান ও স্থায়িত্ব বিবেচনা করে বিক্রির জন্য ছোট, মাঝারি ও বড় ইত্যাদি শ্রেণিতে বিভক্ত করে তারপর সংরক্ষণ করেন। অর্থাৎ তিনি প্রথমে মান নির্দিষ্ট করেন। যেমন: আকৃতি, স্থায়িত্ব হলো প্রমিতকরণে মান নির্ধারণের ভিত্তি। তারপর নির্ধারিত মান অনুযায়ী পণ্যকে ভাগ করেছেন, যেমন: ছোট, বড়, মাঝারি কিংবা কাঁচা ও পাকা। এ ধরনের বিভাগকে পর্যায়িতকরণ বলা হয়। সুতরাং জনাব আরমান প্রমিতকরণ ও পর্যায়িতকরণ কাজগুলো সম্পন্ন করেছেন।"
        },
        {
          "label": "ঘ",
          "question": "পণের মান ও আকার অনুযায়ী ভাগ করে ব্যবসায়ী হিসেবে জনাব আরমান কী ধরনের সুবিধা পেয়ে থাকেন? বিশ্লেষণ করো।",
          "explanation": "পণ্যের মান ও আকার অনুযায়ী ভাগ করে ব্যবসায়ী হিসেবে জনাব আরমান পণ্য বিক্রি এবং সঠিক মূল্য নির্ধারণের মাধ্যমে বেশি মুনাফা অর্জনের সুবিধা পেয়ে থাকেন। পণ্যকে মান ও আকার অনুযায়ী ভাগ করায় আকৃতিভেদে পণ্যের মূল্য নির্ধারণ করা সম্ভব হয়। তাছাড়া এর ফলে পণ্য সংরক্ষণের ক্ষেত্রে পণ্যমান ঠিক থাকে। জনাব আরমান রংপুর থেকে আম কিনে এনে তা ঢাকায় বিক্রি করেন। তিনি একজন পাইকার। তিনি প্রচুর পরিমাণে আম কিনে মান ও আকৃতি অনুযায়ী ভাগ করেন। অর্থাৎ তিনি প্রমিতকরণ ও পর্যায়িতকরণ কাজগুলো সম্পন্ন করেন। এরপর তা সংরক্ষণ করেন। এতে পণ্যের মান ও গুণাগুণ বজায় থাকে। তাছাড়া ক্রেতারা তাদের চাহিদা অনুযায়ী আম কিনতে পারে। এতে বিক্রি সুশৃঙ্খল হয়। জনাব আরমান আমের প্রমিতকরণ ও পর্যায়িতকরণ করেছেন। সব ক্রেতাই এক ধরনের আম চায় না। কেউ বড় ধরনের, কেউবা মাঝারি ধরনের আম চায়। এদের চাহিদা অনুযায়ী আম সরবরাহ করা কেবল পর্যায়িতকরণের মাধ্যমেই সম্ভব হয়। তাছাড়া বিক্রিতে সুশৃঙ্খলা থাকার পাশাপাশি ক্রেতা সন্তুষ্টি নিশ্চিত হয়। এছাড়াও প্রতিটি আকৃতি ও ধরনের আমের জন্য জনাব আরমান আলাদা দাম নির্ধারণ করতে পেরেছেন। পর্যায়িতকরণ করার ফলে বেশি মুনাফা অর্জন করার সম্ভাবনা বাড়বে। তাই বলা যায়, প্রমিতকরণ ও পর্যায়িতকরণ করে জনাব আরমান উপরোক্ত সুবিধাগুলো পেয়ে থাকেন।"
        }
      ]
    },
    {
      "number": "4",
      "uddipok": "বন্ধু ইলেকট্রনিকস লি. গত কয়েক বছর ধরে উন্নত মডেলের 'Oppo' মোবাইল ফোন বাজারজাত করে আসছে। প্রতিষ্ঠানটির অত্যাধুনিক মোবাইল সেট সকল শ্রেণির ক্রেতাদের কাছে বিক্রির জন্য দেশের বিভিন্ন অঞ্চলে তারা শো-রুম প্রতিষ্ঠা করেছে। কিন্তু ক্রেতাদের 'Oppo' নামক মোবাইল সম্পর্কে তেমন কোনো ধারণা না থাকায় বিক্রি কাঙ্ক্ষিত লক্ষ্যে পৌছতে পারেনি। ফলে প্রতিষ্ঠানকে প্রতি বছরই লোকসান গুনতে হচ্ছে। প্রতিষ্ঠানটির ব্যবস্থাপনা কর্তৃপক্ষ এ ধরনের ক্ষতি থেকে উত্তরণের পথ খুঁজছেন।",
      "tag": "BB 17",
      "sub_questions": [
        {
          "label": "ক",
          "question": "পণ্যের তালিকা মূল্য কী?",
          "explanation": "বিক্রিযোগ্য পণ্যের মোড়কে যে মূল্য লেখা থাকে তাকে তালিকা মূল্য বলা হয়।"
        },
        {
          "label": "খ",
          "question": "\"পাইকার হলো ব্যবসায়ের পরগাছা\"- ব্যাখ্যা করো।",
          "explanation": "উৎপাদনকারীর কাছ থেকে বেশি পরিমাণে পণ্য বা সেবা কেনার পর যারা খুচরা ব্যবসায়ীদের কাছে বিক্রির যাবতীয় কাজ পরিচালনা করে তাদের পাইকার বলে। পণ্য উৎপাদন করে উৎপাদনকারী এবং তা ভোগ করে ভোক্তা। এক্ষেত্রে উৎপাদনকারী সরাসরি ভোক্তার কাছে পণ্য বিক্রি করলে পাইকারের কোনো প্রয়োজন হয় না। আর যা সরাসরি কোনো প্রয়োজনে আসে না, তা হলো পরগাছা। প্রত্যক্ষ বিপণনে পাইকারের প্রয়োজন হয় না বলে একে পরগাছা বলা হয়ে থাকে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন ধরনের বাজারের অন্তর্ভুক্ত? ব্যাখ্যা করো",
          "explanation": "বন্ধু ইলেকট্রনিকস লি. প্রতিষ্ঠানটি শিল্প বাজারের অন্তর্ভুক্ত। যারা ব্যবসায়িক বা উৎপাদনের প্রয়োজনে পণ্য বা সেবা কিনে তাদের নিয়ে শিল্প বাজার গঠিত হয়। এ বাজারের ক্রেতার সংখ্যা ভোক্তা বাজার থেকে অনেক কম হয়। বন্ধু ইলেকট্রনিকস লিমিটেড দীর্ঘদিন ধরে Oppo মোবাইল ফোন বিপণন করে আসছে। এক্ষেত্রে তারা দেশের বিভিন্ন স্থানে শাখা স্থাপন করে পণ্য ভোক্তাদের দোরগোড়ায় মোবাইল ফোন পৌঁছে দিচ্ছে। এখানে বন্ধু ইলেকট্রনিকস লি. প্রতিষ্ঠানটি হলো Oppo মোবাইলের প্রস্তুতকারক। এ মোবাইল তৈরিতে তাদের নানা ধরনের যন্ত্রাংশ ও সরঞ্জামের প্রয়োজন হয়। এ সরঞ্জামগুলো প্রতিষ্ঠানটি কিনে তারপর তা দিয়ে মোবাইল উৎপাদন করে। অর্থাৎ প্রতিষ্ঠানটি প্রক্রিয়াকরণ করে, পুনরায় বিক্রির উদ্দেশ্যে পণ্য কিনে। তাই বলা যায়, উদ্দীপকের প্রতিষ্ঠানটি শিল্প বাজারের অন্তর্ভুক্ত।"
        },
        {
          "label": "ঘ",
          "question": "উদ্দীপকে বর্ণিত প্রতিষ্ঠানটি ক্ষতি থেকে উত্তরণের জন্য বিপণন মিশ্রণের কোন উপাদানটির প্রতি গুরুত্ব দেওয়া যুক্তিযুক্ত? বিশ্লেষণ করো।",
          "explanation": "বন্ধু ইলেকট্রনিকস লি. প্রতিষ্ঠানটি ক্ষতি থেকে উত্তরণের জন্য বিপণন মিশ্রণের প্রসার উপাদনটির প্রতি গুরুত্ব দেওয়া যুক্তিযুক্ত হবে বলে আমি মনে করি। বিপণন মিশ্রণ হচ্ছে চারটি নিয়ন্ত্রণযোগ্য উপাদান তথা: পণ্য, মূল্য, স্থান ও প্রসারের সমষ্টি। এখানে প্রসার বলতে বিক্রয় বাড়ানোর জন্য ব্যবহৃত যাবতীয় কৌশলকে বোঝায়। বন্ধু ইলেকট্রনিকস লিমিটেড কয়েক বছর ধরে Oppo মোবাইল ফোন বিপণন করে আসছে। প্রতিষ্ঠানটি দেশের বিভিন্ন স্থানে শো-রুমও প্রতিষ্ঠা করেছে। কিন্তু তাদের পণ্যের বিক্রি খুব একটা আশানুরূপ হয় নি। কারণ ক্রেতাদের Oppo নামক মোবাইল ফোন বিষয়ে কোনো ধারণা ছিল না। এজন্যই প্রতিষ্ঠানটিকে প্রতিবছর লোকসান গুণতে হয়েছে। প্রতিষ্ঠান এক্ষেত্রে বিপণন মিশ্রণের 'প্রসার' উপাদানটি ব্যবহার করে এ সমস্যা হতে বেরিয়ে আসতে পারে। বন্ধু ইলেকট্রনিকস লি. প্রসার উপাদানটির ওপর গুরুত্ব দিলে বিক্রি বাড়ার সম্ভাবনা তৈরি হবে। কেননা, প্রসার হচ্ছে কতকগুলো কৌশল যেমন: বিজ্ঞাপন, বিক্রয় প্রসার, জনসংযোগ প্রভৃতির সমষ্টি, যার মাধ্যমে পণ্যের বিক্রি বাড়ানো সহজ হয়। এক্ষেত্রে প্রতিষ্ঠানটি বিজ্ঞাপন দেওয়ার মাধ্যমে Oppo সম্পর্কে ক্রেতাদের জ্ঞানসংক্রান্ত প্রতিবন্ধকতা দূর করবে। ফলে ক্রেতারা মোবাইলটির বিষয়ে একটি সুস্পষ্ট ধারণা পাবে। 'বিক্রয় প্রসার' একটি স্বল্পমেয়াদি প্রসার কৌশল। তাছাড়া জনসংযোগ Oppo মোবাইলকে সকল ক্রেতার কাছে পরিচিত করে তুলবে। এ আলোচনার আলোকে বলা যায়, প্রতিষ্ঠানটির প্রসার উপাদনটির ওপর গুরুত্ব দেওয়া যুক্তিযুক্ত হবে।"
        }
      ]
    },
    {
      "number": "5",
      "uddipok": "'ব্রাদার্স গ্রুপ' বিভিন্ন ধরনের আসবাবপত্র প্রস্তুতকারী একটি প্রতিষ্ঠান। এটি ক্রেতাদের চাহিদা ও পছন্দ অনুযায়ী অর্ডার নেয়। একটি ডেকোরেটর কোম্পানির অর্ডার মোতাবেক প্রতিষ্ঠানটি ১,০০০ টি ডাইনিং টেবিল প্রস্তুতের জন্য ৩,০০,০০০ টাকার কাঠ কিনলো। প্রতিষ্ঠানটি প্রতিটি ডাইনিং টেবিল তৈরিতে ৩০০ টাকা মিস্ত্রি খরচ এবং স্থায়ী ব্যয় ৯০,০০০ টাকা দেয়। এটি প্রতিটি ডাইনিং টেবিলের (বিক্রয়মূল্য) ৯০০ টাকা খরচ ধরে ব্রেক-ইভেন-বিন্দু নির্ণয় করল। ফলে প্রতিষ্ঠানটির প্রত্যাশিত মুনাফা অর্জিত হলো।",
      "tag": "BB 21,BB 17",
      "sub_questions": [
        {
          "label": "ক",
          "question": "অযাচিত পণ্য কী?",
          "explanation": "যে পণ্য সম্পর্কে ক্রেতাদের আগে কোনো ধারণা থাকে না অর্থাৎ ক্রেতারা পণ্যটি কখনো দেখেনি বা দেখলেও কেনার কথা কখনও ভাবেনি, তাকে অযাচিত পণ্য বলে। যেমন: বিমা, বিশ্বকোষ ইত্যাদি হলো অযাচিত পণ্যের উদাহরণ।"
        },
        {
          "label": "খ",
          "question": "পণ্যের জীবনচক্র বলতে কী বোঝায়? ব্যাখ্যা করো।",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলীন হয়ে যাওয়া পর্যন্ত যেসব স্তর বা ধাপ অতিক্রম করে তাই পণ্যের জীবনচক্র। পণ্যের জীবনচক্রের পাঁচটি স্তর আছে। এ স্তরগুলো চক্রাকারে চলতে থাকে। পণ্য উন্নয়ন স্তরে পণ্য সম্পর্কে ধারণা উন্নয়ন করা হয়। পণ্য বাজারে প্রবেশ করার পর সূচনা স্তর শুরু হয়। প্রবৃদ্ধি স্তরে পণ্যের বিক্রি ও মুনাফা দ্রুত বাড়তে থাকে। পূর্ণতা স্তরে পণ্যের বিক্রি সর্বোচ্চ হয়, কিন্তু মুনাফা কমতে থাকে। সবশেষে, পতন স্তরে একটি পণ্য বাজার থেকে ধীরে ধীরে হারিয়ে যায়।"
        },
        {
          "label": "গ",
          "question": "ব্রাদার্স গ্রুপ' এর ১,০০০ টি ডাইনিং টেবিলের ব্রেক-ইভেন-বিন্দু নির্ণয় করো।",
          "explanation": "ব্রেক-ইডেন বিন্দু হচ্ছে ভারসাম্য বিন্দু যেখানে প্রতিষ্ঠানের মোট আয় এবং মোট ব্যয় সমান থাকে। ভারসাম্য বিন্দুর চেয়ে বিক্রির পরিমাণ কম হলে প্রতিষ্ঠানের লোকসান হয়। অন্যদিকে ভারসাম্য বিন্দুর চেয়ে বিক্রির পরিমাণ বেশি হলে প্রতিষ্ঠানের মুনাফা হয়। নিচে ব্রাদার্স গ্রুপের ১০০০টি ডাইনিং টেবিলের ব্রেক-ইভেন বিন্দু নির্ণয় করা হলো- দেয়া আছে, একক প্রতি পরিবর্তনশীল ব্যয় = ৩০০ টাকা মোট স্থায়ী ব্যয় = ৯০,০০০ টাকা একক প্রতি বিক্রয়মূল্য = ৯০০ টাকা  ব্রেক-ইভেন পয়োট  =  মোট স্থায়ী ব্যয়   এককপ্রতি বিক্রয়মূল্য - এককর্পতি পরিবর্ডনশীল ব্যয়  = ৯০ , 000 ৯০০ − ৩ 00  একক  = ↘ 0 , 000 ৬ 00  একক  =  ১৫০ একক  \\begin{array}{l}\\text { ব্রেক-ইভেন পয়োট }=\\frac{\\text { মোট স্থায়ী ব্যয় }}{\\text { এককপ্রতি বিক্রয়মূল্য - এককর্পতি পরিবর্ডনশীল ব্যয় }} \\\\ =\\frac{৯ ০, 000}{৯ ০ ০-৩ 0 0} \\text { একক } \\\\ =\\frac{\\searrow 0,000}{৬ 00} \\text { একক } \\\\ =\\text { ১৫০ একক } \\\\\\end{array}   ব্রেক - ইভেন   পয়োট   =   এককপ্রতি   বিক্রয়মূল্য  -  এককর্পতি   পরিবর্ডনশীল   ব্যয়     মোট   স্থায়ী   ব্যয়   ​ = ৯০০ − ৩ 00 ৯০ , 000 ​   একক   = ৬ 00 ↘ 0 , 000 ​   একক   =   ১৫০   একক   ​ অর্থাৎ ব্রাদার্স গ্রুপের ১০০০টি ডাইনিং টেবিলের ব্রেক-ইভেন বিন্দু হলো ১৫০ একক। অর্থাৎ ১৫০টি টেবিল উৎপাদন করলে প্রতিষ্ঠানের মোট ব্যয় ও মোট আয় সমান হবে।"
        },
        {
          "label": "ঘ",
          "question": "উদ্দীপকে 'ব্রাদার্স গ্রুপ'-এর অর্জিত মুনাফার সাথে ব্রেক-ইডেন-বিন্দুর সম্পর্ক মূল্যায়ন করো।",
          "explanation": "ব্রাদার্স গ্রুপের অর্জিত মুনাফার সাথে ব্রেক-ইভেন বা ভারসাম্য বিন্দুর সম্পর্ক আছে বলে আমি মনে করি। ব্রেক ইভেন হচ্ছে এমন একটি ভারসাম্য বিন্দু যেখানে ব্যবসায় প্রতিষ্ঠানের মোট আয় ও মোট ব্যয় সমান হয়। ব্যবসায়ের আয় এ বিন্দুর নিচে হলে প্রতিষ্ঠানের লোকসান এবং উপরে হলে প্রতিষ্ঠানের মুনাফা অর্জিত হয়। ব্রাদার্স গ্রুপ তার উৎপাদিত প্রতিটি ডাইনিং টেবিল ৯০০ টাকা দরে বিক্রি করার সিদ্ধান্ত নিয়েছে। এক্ষেত্রে তার ব্রেক ইভেন বিন্দু হলো ১৫০ একক। যদি প্রতিষ্ঠানটি ১৫০ এককের বেশি বিক্রি করতে পারে, তাহলে মুনাফা অর্জিত হবে। আর যদি ১৫০ এককের কম টেবিল বিক্রি করে, তাহলে প্রতিষ্ঠানটি লোকসানের সম্মুখীন হবে। ব্রাদার্স গ্রুপ ব্রেক ইভেন বিন্দু নির্ণয় করেছে। এর মাধ্যমে ক্ষতির হাত থেকে বাঁচতে কী পরিমাণ ফার্নিচার অবশ্যই বিক্রি করতে হবে, তার সীমা নির্ধারণ করেছে। এখানে ১৫০ এককের বেশি যতটি টেবিল বিক্রি করতে পারবে সেটাই তাদের প্রতিষ্ঠানের জন্য লাভজনক হবে। ব্রেক ইভেন নির্ণয়ের ফলে তাদের বিক্রির কাজে গতিশীলতা আসবে এবং মুনাফা অর্জনের সম্ভাবনা বাড়বে। সুতরাং, ব্রাদার্স গ্রুপের প্রত্যাশিত মুনাফা অর্জনের সাথে ব্রেক ইভেন বিন্দুর সম্পর্ক অত্যন্ত ঘনিষ্ঠ বলে আমি মনে করি।"
        }
      ]
    },
    {
      "number": "6",
      "uddipok": "সুমন একজন খুচরা ব্যবসায়ী। তিনি যাত্রাবাড়ী মাছের আড়ত থেকে ছোট ও বড় মাছ কিনে ভ্যানগাড়ি দিয়ে ভোক্তার কাছে বিক্রি করেন। এ ব্যবসায়ে তার প্রচুর লাভ হয়। কিন্তু ভ্যানগাড়িতে নিয়ে ব্যবসায় করা তিনি পছন্দ করেন না। একপর্যায়ে তিনি আরও বড় পরিসরে ব্যবসায় করার সিদ্ধান্ত নিলেন। এ লক্ষ্যে তিনি ঢাকার যাত্রাবাড়ীতে মাছের আড়তের একটি নতুন ব্যবসায় দিলেন। এখন অনেক মাছ ব্যবসায়ী সুমনের কাছ থেকে মাছ কিনে বিক্রি করেন। এতে তিনি নিজেকে অনেক প্রতিষ্ঠিত মনে করেন। তাছাড়া নতুন এ ব্যবসায়ের মাধ্যমে তিনি আরো বেশি আর্থিকভাবে লাভবান হন।",
      "tag": "BB 17",
      "sub_questions": [
        {
          "label": "ক",
          "question": "টেলিমার্কেটিং কী?",
          "explanation": "ক্রেতাদের সাথে টেলিফোনের মাধ্যমে সরাসরি যোগাযোগ করে পণ্য বা সেবা বিক্রির প্রচেষ্টাই হলো টেলিমার্কেটিং।"
        },
        {
          "label": "খ",
          "question": "\"বণ্টন প্রণালি উৎপাদক ও ভোক্তার মধ্যে সেতুবন্ধন হিসেবে কাজ করে\"- ব্যাখ্যা করো।",
          "explanation": "যে প্রক্রিয়ার মাধ্যমে পণ্য বা সেবা উৎপাদনকারীর কাছ থেকে ভোক্তা বা ব্যবহারকারীর কাছে পৌছানো হয় তাকে বণ্টন প্রণালি বলে। উৎপাদক ও ভোক্তারা সবসময় একই স্থানে অবস্থান করে না। তারা দেশ- বিদেশের বিভিন্ন স্থানে অবস্থান করেন। এসব দূরবর্তী স্থানের ক্রেতাদের কাছে বণ্টন প্রণালির মাধ্যমে পণ্য বা সেবা পৌছে দেওয়া হয়। এভাবে উৎপাদকের উৎপাদিত পণ্য ভোক্তারা ভোগ বা ব্যবহারের সুযোগ পায়। তাই বলা যায়, বণ্টন প্রণালি উৎপাদক ও ভোক্তার মধ্যে সেতুবন্ধন হিসেবে কাজ করে।"
        },
        {
          "label": "গ",
          "question": "উদ্দীপকে সুমন কোন ধরনের পণ্যের ব্যবসায় করেন? ব্যাখ্যা করো।",
          "explanation": "সুমন ভোগ্য পণ্যের অন্তর্ভুক্ত 'আবশ্যক পণ্যের' ব্যবসায় করেন। আমাদের দৈনন্দিন জীবনযাপনে যে ধরনের পণ্যের দরকার হয় যেমন- চাল-ডাল, কাগজ, তৈল প্রভৃতিই আবশ্যক পণ্য। আমাদের দৈনন্দিন জীবনে এ পণ্যগুলো অপরিহার্য হিসেবে বিবেচিত হয়। জনাব সুমন একজন খুচরা ব্যবসায়ী। তিনি যাত্রাবাড়ীর মাছের আড়ত থেকে ছোট ও বড় মাছ কিনে ভ্যানগাড়ির মাধ্যমে ভোক্তাদের কাছে বিক্রি করেন। অর্থাৎ তার বিক্রীত পণ্যটি হলো ভোগ্য পণ্য। এ পণ্যের মধ্যেও ভাগ আছে। কিছু পণ্য আছে যা ভোক্তারা সবসময়ই কিনে। নিত্যনৈমিত্তিক জীবনযাপনে এ পণ্যগুলোর দরকার হয়। যেমন: চাল-ডাল, মাছ, মাংস, তৈল, সাবান প্রভৃতি আবশ্যক পণ্য। সুমনের বিক্রীত মাছও আবশ্যক পণ্য। কারণ মাছ মানুষের দৈনন্দিন খাদ্যতালিকার অন্তর্ভুক্ত। তাই বলা যায়, সুমন আবশ্যক পণ্যের ব্যবসায়ী।"
        },
        {
          "label": "ঘ",
          "question": "উদ্দীপকে সুমন নতুন ব্যবসায়ের অধিক প্রতিষ্ঠিত ও আর্থিকভাবে লাভবান হয়েছে। নতুন ব্যবসায়ের ধরন উল্লেখপূর্বক যৌক্তিকতা মূল্যায়ন করো।",
          "explanation": "জনাব সুমন মাছের পাইকারি ব্যবসায় করার মাধ্যমে প্রতিষ্ঠিত ও আর্থিকভাবে লাভবান হয়েছে। পাইকার হচ্ছে কোনো ব্যক্তি বা প্রতিষ্ঠান। এরা উৎপাদকের কাছ থেকে বেশি পরিমাণে পণ্য কিনে তা খুচরা ব্যবসায়ীদের কাছে বিক্রি করে। এরা কখনও ভোক্তার কাছে পণ্য বিক্রি করে, না। সুমন আগে একজন খুচরা ব্যবসায়ী ছিলেন। তিনি মাছের আড়ত থেকে মাছ কিনে তা ভ্যানগাড়িতে করে বিক্রি করতেন। মুনাফা ভালো হলেও তিনি আরও বড় কিছু করতে চাচ্ছিলেন। তাই ঢাকার যাত্রাবাড়ীতে মাছের আড়তের একটি দোকান দিলেন। সেখান থেকে মাছের খুচরা ব্যবসায়ীরা মাছ কেনে। অর্থাৎ তিনি মাছের পাইকারি ব্যবসায় শুরু করলেন। নতুন এ ব্যবসায় মুনাফা বেশি হওয়ায় তিনি প্রতিষ্ঠিত হতে পেরেছেন। জনাব সুমন যাত্রাবাড়ীতে মাছের আড়ত দিয়েছেন। ফলে একক প্রতি মুনাফা কম হলেও বেশি মাছ বিক্রি হওয়ায় মুনাফা তার বেশি হয়। এক্ষেত্রে তার ব্যবসায়ের কাজের পরিধিও দীর্ঘ হয়। কেননা আগে শুধু অল্প কিছু মাছ কিনে তা বিক্রি করতেন। বর্তমানে তাকে খুচরা ব্যবসায়ীদের চাহিদা বিবেচনায় মাছ কিনতে হয়। খুচরা ব্যবসায়ীরা তার কাছ থেকে চাহিদা অনুযায়ী মাছ পাওয়ায় তার বিক্রিও অনেক বেড়ে যায়। এতে দেখা যায়, আগের ব্যবসায় থেকে বর্তমানের ব্যবসায়ে মুনাফার পরিমাণ বেশি। তাই বলা যায়, জনাব সুমন তার নতুন ব্যবসায় তথা পাইকারি ব্যবসায়ের মাধ্যমে প্রতিষ্ঠিত ও বেশি লাভবান হয়েছেন।"
        }
      ]
    },
    {
      "number": "7",
      "uddipok": "\"স্বপ্নীল হাউজ” কুষ্টিয়া শহর এলাকায় মহিলাদের থ্রি-পিছ বিক্রেতা। এটি দেশের বিভিন্ন বাজার থেকে থ্রি-পিজ সংগ্রহ করে বিভিন্ন স্থানে শাখা খুলে বিক্রি করে। এ বিপণীর সব শাখার একই বিক্রয় নীতি অনুসরণ করা হয়। এতে 'স্বপ্নীল হাউজ'-এর পরিচিত, সুনাম, বিক্রয় ও মুনাফা বাড়ে এবং ব্যবসায় সফলতা আসে। বর্তমানে প্রতিষ্ঠানটি 'স্বপ্নীল কোম্পানি লি.' নামে আন্তর্জাতিক মানের থ্রি-পিছ প্রস্তুতকারী প্রতিষ্ঠান স্থাপনের সিদ্ধান্ত নিয়েছে। তাছাড়া 'স্বপ্নীল কোম্পানি লি.' নিজেদের উৎপাদিত থ্রি-পিছ দেশের বিভিন্ন শাখায় বিক্রির সিদ্ধান্ত নিয়েছে।",
      "tag": "BB 17",
      "sub_questions": [
        {
          "label": "ক",
          "question": "লোডনীয় পণ্য কী?",
          "explanation": "সুপার মার্কেট হলো এক ধরনের বৃহদায়তন ব্যবসায় প্রতিষ্ঠান; যেখানে কম খরচে, কম লাভে, স্বসেবার মাধ্যমে বেশি পরিমাণে পণ্য বিক্রি করা হয়।"
        },
        {
          "label": "খ",
          "question": "প্রত্যক্ষ বিপণন বলতে কী বোঝায়? ব্যাখ্যা করো।",
          "explanation": "পাইকার বা অন্য কোনো উৎস থেকে পণ্য কিনে চূড়ান্ত ভোক্তার কাছে বিক্রির কাজকে খুচরা ব্যবসায় বলে। ক্রেতাদের চাহিদা অনুসারে প্রয়োজনীয় পণ্যের সরবরাহ করা খুচরা ব্যবসায়ীর প্রধান কাজ। দীর্ঘমেয়াদে সুসম্পর্ক বজায় রাখার জন্য খুচরা ব্যবসায়ী বাকিতে পণ্য কেনার সুযোগ দিয়ে থাকে। খুচরা ব্যবসায়ীকে পণ্যের ব্যবহার পদ্ধতি, উপকারিতা, গুণাগুণ ইত্যাদি সম্পর্কে ক্রেতাকে অবগত ও পরামর্শ দিয়ে থাকে। এভাবেই খুচরা ব্যবসায়ী ভোক্তাদের সেবা দিয়ে থাকে।"
        },
        {
          "label": "গ",
          "question": "উদ্দীপকে উল্লিখিত 'স্বপ্নীল হাউজ' ব্যবসায়টি কোন ধরনের ব্যবসায়ের আওতাভুক্ত? ব্যাখ্যা করো।",
          "explanation": "'বিপু ফ্যাশন' হলো একটি চেইন স্টোর বা বিপণি মালা। চেইন স্টোর একই মালিকানা বা নিয়ন্ত্রণধীনে বিভিন্ন শাখা দোকানের মাধ্যমে পরিচালিত হয়। এর মূল বৈশিষ্ট্য হলো এরা নিজেরা কখনও পণ্য উৎপাদন করে না। 'বিপু ফ্যাশন' বিভিন্ন উৎপাদকের কাছ থেকে উন্নত মানের দেশি-বিদেশি শার্ট, টি-শার্ট সংগ্রহ করে। অতঃপর প্রতিষ্ঠানটি দেশের বিভিন্ন স্থানে শাখা খুলে এসব পোশাক বিক্রি করে। 'বিপু ফ্যাশনের' সব শাখায় পোশাক বিক্রির জন্য একই বিক্রয় নীতি অনুসরণ করা হয়। এ কারণে এ স্টোরগুলোর পরিচিতি বাড়ে। আবার এর সব শাখা একই মালিকানায় অর্থাৎ 'বিপু ফ্যাশনের' অধীনে পরিচালিত হয়। শুরুতে 'বিপু ফ্যাশন' অধিক পরিমাণে পোশাক কিনে কেন্দ্রীয় বা আঞ্চলিক গুদামে জমা রাখে এবং পরে তা বিভিন্ন অঞ্চলে অবস্থিত শাখা দোকানের মাধ্যমে বিক্রি করে। এসব কার্যক্রম চেইন স্টোরের বৈশিষ্ট্যের সাথে সামঞ্জস্যপূর্ণ। সুতরাং, এ বিষয়গুলো পর্যালোচনার মাধ্যমে বলা যায়, বিপু ফ্যাশন একটি চেইন স্টোর।"
        },
        {
          "label": "ঘ",
          "question": "'স্বপ্নীল হাউজ' কে 'স্বপ্নীল কোম্পানি লি.-এ রূপান্তরের সিদ্ধান্তটি কী যৌক্তিক? মতামত দাও।",
          "explanation": "বহুশাখা বিপণির সুবিধা বিবেচেনায় বলা যায়, বিপু ফ্যাশন কর্তৃক চেইন স্টোর থেকে বহুশাখা বিপণিতে ব্যবসায় পরিবর্তনের সিদ্ধান্তটি যৌক্তিক। বহুশাখা বিপণিতে উৎপাদক কর্তৃক দেশের বিভিন্ন স্থানে শাখা স্থাপন করা হয়। অতঃপর নিজেদের উৎপাদিত পণ্য এ শাখায় বিক্রির মাধমে বেশি পরিমাণে মুনাফা অর্জন করা সহজ হয়। 'বিপু ফ্যাশন' একটি চেইন স্টোর বা বিপণি মালা। এরা বিভিন্ন উৎপাদকের কাছ থেকে পণ্য সংগ্রহ করে নিজস্ব ব্যবস্থাপনায় বিক্রি করত। এক্ষেত্রে প্রতিষ্ঠানটি কর্তৃক প্রতিষ্ঠিত ও পরিচালিত শাখা বা শো-রুমগুলো ছিল বিক্রয়কেন্দ্র। কিন্তু পরবর্তীতে প্রতিষ্ঠানটি 'বিপু ফ্যাশন' -এর নামে ব্র্যান্ড তৈরি করার জন্য উদ্যোগী হয়। এ জন্য তারা নিজেরা আন্তর্জাতিক মানের শার্ট, টি-শার্ট ও গেঞ্জি উৎপাদন করে নিজেদের সব শাখায় বিক্রির সিদ্ধান্ত নেয়। অর্থাৎ প্রতিষ্ঠানটি চেইন স্টোর থেকে বহুশাখা বিপণিতে ব্যবসায় পরিবর্তনের সিদ্ধান্ত নেয়। 'বিপু ফ্যাশন' বহুশাখা বিপণি প্রতিষ্ঠার মাধ্যমে ক্রেতা চাহিদার ব্যাপারে অধিক সচেতন হতে পারবে। ফলে নিজেরাই ক্রেতাদের চাহিদামতো পণ্য তৈরি করতে পারবে। তাছাড়া নিজেরাই উৎপাদন করায় পণ্যমূল্যেরও অনেক তারতম্য ঘটবে। ক্রেতাভ্যালুর দিকে দৃষ্টি রেখে উপযুক্ত মূল্য নির্ধারণ সম্ভব হবে। তাছাড়া নিজস্ব ব্যবস্থাপনায় সব শাখা পরিচালনা করায় এদের সেবাদানের পরিধিও বাড়বে। ফলে প্রতিষ্ঠানটির পোশাক বিক্রির সম্ভাবনা বাড়বে। তাই বলা যায়, বিপু ফ্যাশনের ব্যবসায় পরিবর্তনের সিদ্ধান্তটি যৌক্তিক।"
        }
      ]
    },
    {
      "number": "8",
      "uddipok": "চম্পল চট্টগ্রাম নিউমার্কেটের 'পোশাকমেলা বিপণি বিতান'-এর একজন সুদর্শন বিক্রয়কর্মী। তিনি ক্রেতাদের সাথে হাসিমুখে কথা বলেন। তিনি কথাবার্তা ও আচরণের মাধ্যমে অল্পসময়ের মধ্যে ক্রেতাদের সাথে ভালো সম্পর্ক স্থাপন করেন। যার ফলে ক্রেতারা তার কাছ থেকে পণ্য কিনতে উৎসাহিত হন। তাছাড়া চম্পলের এমন ব্যবহারের জন্য আশেপাশের অনেক ক্রেতা 'পোশাকমেলা বিপণী বিতান'-এর প্রতি আকৃষ্ট হয়। তিনি উৎপাদনকারীকে ক্রেতার সমস্যা, চাহিদা, পছন্দ প্রভৃতি সম্পর্কে জানান। ফলে উৎপাদনকারীরা ক্রেতার পছন্দসই পণ্য তৈরি করতে পারেন।",
      "tag": "BB 17",
      "sub_questions": [
        {
          "label": "ক",
          "question": "ট্রাক পাইকার কী?",
          "explanation": "যে সকল পাইকার নিজস্ব পরিবহন ব্যবস্থার মাধ্যমে ক্রেতাদের কাছে পণ্য সরবরাহ করে তাদের ট্রাক পাইকার বলে।"
        },
        {
          "label": "খ",
          "question": "বণ্টন প্রণালি বলতে কী বোঝায়? ব্যাখ্যা করো।",
          "explanation": "যে প্রক্রিয়ার মাধ্যমে পণ্য বা সেবা উৎপাদনকারীর কাছ থেকে ভোক্তা বা ব্যবহারকারীর কাছে পৌছানো হয় তাকে বণ্টন প্রণালি বলে। উৎপাদক ও ভোক্তারা সবসময় একই স্থানে অবস্থান করে না। ভোক্তারা দেশ-বিদেশের বিভিন্ন স্থানে অবস্থান করেন। এসব দূরবর্তী স্থানের ক্রেতাদের কাছে বণ্টন প্রণালির মাধ্যমে পণ্য বা সেবা পৌছে দেওয়া হয়। এভাবে উৎপাদকের উৎপাদিত পণ্য ভোক্তারা ভোগের সুযোগ পায়। বণ্টন প্রণালি উৎপাদক ও ভোক্তার মধ্যে সেতুবন্ধন হিসেবে কাজ করে।"
        },
        {
          "label": "গ",
          "question": "উদ্দীপকে বর্ণিত চম্পলের গুণাবলি বিক্রয়কর্মীর কোন শ্রেণির গুণাবলির অন্তর্ভুক্ত? ব্যাখ্যা করো।",
          "explanation": "চম্পলের গুণাবলি বিক্রয়কর্মীর শারীরিক ও মানসিক গুণাবলির অন্তর্ভুত। একজন আদর্শ বিক্রয়কর্মীর মধ্যে কিছু গুণ আছে, যা দৈহিক বা শরীর সম্বন্ধীয়। এগুলোকে শারীরিক গুণাবলি বলা হয়। উত্তম স্বাস্থ্য, সুদর্শন চেহারা, হাসি, সুকন্ঠ প্রভৃতি শারীরিক গুণাবলির অন্তর্ভুক্ত। এছাড়া কিছু মানসিক গুণও তাদের যাকা আবশ্যক। আত্মবিশ্বাস, আন্তরিকতা, উৎসাহ প্রভৃতি হলো মানসিক গুণাবলির উদাহরণ। চম্পল 'পোশাকমেলা বিপণি বিতান'-এর একজন বিক্রয়কর্মী। তিনি দেখতে সুন্দর। ক্লোদের সাথে তিনি হাসিমুখে কথা বলেন। কথাবার্তা ও আচরণের মাধ্যমে অল্পসময়ের মধ্যেই তিনি ক্রেতাদের পণ্য কিনতে উৎসাহিত করতে পারেন। এখানে তার সুদর্শন চেযারা ও যাসি হলো শারীরিক গুণ এবং আচরণ হলো মানসিক গুণ। তার সুন্দর আচরণের মাধ্যমে আন্তরিকতা, উৎসাহ ও আত্মাবিশ্বাসকে নির্দেশ করা হয়েছে। এখানে মূলত চম্পলের শারীরিক ও মানসিক গুণ ফুটে উঠেছে। তাই বলা যায়, চম্পালের বিক্রয়িকতায় শারীরিক ও মানসিক গুণের প্রতিফলন ঘটেছে।"
        },
        {
          "label": "ঘ",
          "question": "\"একজন আদর্শ বিক্রয়কর্মী হচ্ছে উৎপাদকের প্রতিনিধি\"- তুমি কি এর সাথে একমত? উদ্দীপকের আলোকে তোমার মতামত তুলে ধরো।",
          "explanation": "চম্পলের উৎপাদককে ক্রেতা সম্পর্কিত তথ্য সরবরাহের আলোকে বলা যায়- 'একজন আদর্শ বিক্রয়কর্মী হচ্ছে উৎপাদকের প্রতিনিধি'। বিক্রয়কর্মীরা তাদের গুণাবলির মাধ্যমে সম্ভাব্য ক্রেতাকে প্রকৃত ক্রেতায় পরিণত করে। তারা উৎপাদককে ক্রেতা সম্পর্কিত তথ্য দিয়ে ক্রেতার চাহিদা অনুযায়ী পণ্য উৎপাদনে সাহায্য করে। চলল 'পোশাকমেলা বিপণি বিতান'-এর একজন সুদর্শন বিক্রয়কর্মী। তিনি তার স্বভাবসুলভ আচরণ দিয়ে ক্রেতাকে পণ্য কেনায় আগ্রহী করে তোলেন। ক্রেতারা তার আচরণে মুদ্ধ হয়ে এ বিপণি থেকেই বারবার পণ্য কেনে। তিনি উৎপাদনকারীকে ক্রেতার সমস্যা, চাহিদা, পছন্দ প্রকৃতি সম্পর্কে তথ্য দেন। তাই উৎপাদকরা ক্রেতাদের পছন্দমতো পণ্য তৈরি করতে পারেন। বিক্রয়কর্মী চম্পলের দোকানে নানা ধরনের ক্রেতারা আসে। সবার চাহিদার মধ্যে ভিন্নতা থাকে। এক্ষেত্রে কাঙ্ক্ষিত পণ্যটি না গেলে তারা মনঃক্ষুন্ন হয়। এ বিষয়গুলো চম্পল খেয়াল করেন। অতঃপর তিনি এ সংক্রান্ত তথ্য উৎপাদকদের জানান। তাই উৎপাদকরা ক্রেতার সঠিক চাহিনাটি নির্ণয় করতে পারেন। তাছাড়া উৎপাদকরা ক্রেতার ভবিষ্যৎ, চাহিদাও অনুধাবন করতে পারেন। ফলে সে অনুযায়ী পণ্য উৎপাদন করা তাদের পক্ষে সম্ভব হয়। এক্ষেত্রে, বিক্রয়কর্মী চলল উৎপাদক এ ভোন্তার মধ্যে সেতুবন্ধন স্থাপন করেন। অন্যভাবে বলা যায়, চম্পল হলো উৎপাদকের প্রতিনিধি। কেননা উৎপাদকের প্রয়োজনীয় তথ্যগুলো চম্পলই সরবরাহ করেন। তাই বলা যায়, একজন আদর্শ বিক্রয়কর্মী হচ্ছে উৎপাদকের প্রতিনিধি।"
        }
      ]
    },
    {
      "number": "9",
      "uddipok": "প্রাকৃতিক সৌন্দর্যের এক অপরূপ দৃশ্য বান্দরবানের 'নীলাচল' বিভিন্ন টিভি চ্যানেল ও সাময়িকি নিজ উদ্যোগে এটির আকর্ষণীয় তথ্য পরিবেশন করে। এতে দেশবাসী 'নীলাচল' এর অবস্থান, অত্র এলাকার মানুষের জীবনযাত্রার প্রণালি ও নৈসর্গিক সৌন্দর্য সম্পর্কে জানতে। এর ফলে দেশের বিভিন্ন-স্থান থেকে ভ্রমণে ইচ্ছুক পর্যটকগণ এখানে ভ্রমণ করতে আসেন। সম্প্রতি ভ্রমণপ্রেমিক ও সর্বসাধারণকে আরও আকৃষ্ট করার জন্য বাংলাদেশ পর্যটন কর্পোরেশন বিভিন্ন চ্যানেল (যেমন: রেডিও, টেলিভিশন, পত্র-পত্রিকা ও ওয়েবসাইট) 'নীলাচল' সম্পর্কে ব্যাপক বিজ্ঞাপন প্রচার করছে। যার ফলে এখানে ভ্রমণের জন্য ভ্রমণপ্রেমিকদের আগ্রহ আরও বেড়েছে।",
      "tag": "BB 17",
      "sub_questions": [
        {
          "label": "ক",
          "question": "ব্যক্তিক বিক্রয় কী?",
          "explanation": "ব্যক্তিক বিক্রয় হলো বিক্রেতা ও সম্ভাব্য ক্রেতার মধ্যে সরাসরি মুখোমুখি যোগাযোগের মাধ্যমে পণ্য বা সেবা বিক্রয়ের প্রচেষ্টা।"
        },
        {
          "label": "খ",
          "question": "বিজ্ঞাপন কীভাবে বণ্টনের সম্প্রসারণের ঘটায়? ব্যাখ্যা করো।",
          "explanation": "বিক্রি বাড়ানোর উদ্দেশ্যে পণ্য বা সেবার অর্থপ্রদর নৈর্ব্যত্রিক উপস্থাপনাকে বিজ্ঞাপন বলে। বিজ্ঞাপনের ফলে ক্রেতারা পণ্য কিনতে আগ্রহী হয়। ফলে পণ্যের বাজার চাহিদা বেড়ে যায়। উৎপাদিত পণ্য বন্টনের সাথে জড়িত ব্যক্তি বা প্রতিষ্ঠানকে পূর্বের তুলনায় বেশি পণ্য সরবরাহ করতে হয়। অনেক সময় ক্রেতারা নিজেরাই দূর-দূলপ্ত থেকে পণ্য কিনতে আসে। এভাবেই বিজ্ঞাপন বণ্টনের সম্প্রসারণ ঘটায়।"
        },
        {
          "label": "গ",
          "question": "উদ্দীপকে উল্লিখিত প্রসারের যে কাজটি করেছে তা বিজ্ঞাপন না প্রচার? ব্যাখ্যা করো",
          "explanation": "নীলাচলের ক্ষেত্রে যে প্রসার কাজটি করা হয়েছে, ও বিজ্ঞাপন নয় প্রচার। বিজ্ঞাপন যচ্ছে নৈশ্যন্ত্রিক উপায়ে পণ্যসামগ্রী ক্রেডার কাছে উপস্থাপন। এতে নিদিষ্ট পরিমাণ অর্থ খরচ করতে হয়। অন্যদিকে প্রচার কাজটি তৃতীয় পক্ষের মাধ্যমে সম্পাদিত হয়। এটি মূলত অর্থ প্রদত্ত নয়। প্রাকৃতিক সৌন্দর্যের এক অপরূপ লীলাভূমি বান্দরবানের নীলাচল। বিভিন্ন টিভি চ্যানেল ও সাময়িকী নিজ উদ্যোগে 'নীলাচল' দম্পর্কে আকর্ষণীয় তথ্য পরিবেশন করে। এতে দেশবাসী এর অবস্থান, অত্র এলাকার মানুষের জীবনপদ্ধতি ও নৈসর্গিক সৌন্দর্য সম্পর্কে জানতে পারে। উল্লেখ্য, টিভি চ্যানেল ও সাময়িকীগুাসাকে কোনো অর্থ ব্যয় করা হয়নি। তারা, স্বেচ্ছায় নীলাচল সম্পর্কে তথ্য প্রচার করে। সুতরাং, এটি প্রচার। অর্থাৎ, এ টিডি চ্যানেল বা সাময়িকীগুলো এখানে তৃতীয়পক্ষ হয়েই নীলাচল সম্পর্কে নৈর্ব্যত্তিকভাবে তথা উপস্থাপন করে। আর সংবাদ আকারেই এ ধরনের ৬থ্য ভোক্তাদের কাছে তুলে ধরা হয়েছে। তাই বলা যায়, প্রসার কার্যক্রমটি ছিল প্রচার, বিজ্ঞাপন নয়।"
        },
        {
          "label": "ঘ",
          "question": "\"সঠিক প্রসার কৌশল অবলম্বনের ফলেই নীলাচলের প্রতি পর্যটনগণ আকৃষ্ট হয়েছে\"-উদ্দীপকের আলোকে বিশ্লেষণ করো।",
          "explanation": "সঠিক প্রসার কৌশল (বিজ্ঞাপন ও প্রচার ব্যবহারের) কারণেই নীলাচলের প্রতি পর্যটকরা আকৃষ্ট হয়েছে। পণ্য বা সেবার তথ্য তুলে ধরে তা কিনতে উৎসাহিত করাই মদ্যে বিপণন প্রসার। বিজ্ঞাপন কিংবা প্রচার উভয়েই বিপণন প্রসারের গুরুত্বপূর্ণ অংশ। প্রাকৃতিক সৌন্দর্যের লীলাভূমি নীলাচল। বিভিন্ন টিভি চ্যানেল ও সাময়িকী নিজ উদ্যোগেই এ স্থানটির প্রচার চালায়। এতে অনেকেই নীলাচল বিষয়ে আগ্রার্থী হয়। পরবর্তীতে বাংলাদেশ পর্যটন কর্পোরেশন বিভিন্ন টিভি চ্যানেল ও পত্রপত্রিকায় বিজ্ঞাপন দেয়। ফলে নীলাচল ভ্রমণের জন্য ভ্রমণপ্রেমীদের আগ্রম আরও বেড়েছে। সঠিক প্রসার কৌশলই পারে ক্রেতাকে পণ্য বা সেবা বিষয়ে আবৃন্দ করতে। এখাবে নীলাচল সেবা খাতের অন্তর্ভুক্ত। এখানে আছে বিস্তৃত পাথাড়। এখান থেকে মেঘ ছোঁয়া যায়। এমন একটি স্থান সম্পর্কে প্রচারিত বিজ্ঞাপন ও প্রচারও অবশ্যই ভালো হয়েছে। এর ফলে ভ্রমণ পিপাসুরা নীলাচল সম্পর্কে আকৃষ্ট হয়েছে। তারা ভ্রমণের জন্য নতুন একটি স্থান পেয়েছে। এ আগ্রাহ কেবল সম্রদ হয়েছে সঠিক বিজ্ঞাপন ও প্রচার তথা সঠিক প্রসার কৌশলের মাধ্যমে। বিজ্ঞাপনে যেমন নীলাচলের আকর্ষণীয় দিকগুলো ফুটিয়ে তোল। হয়েছে। প্রচারের ক্ষেত্রেও এমনটি হয়েছে। তাছাড়া সেখানে ভ্রমণের বিষয়েও একটি নির্দেশিকা প্রচার ও বিজ্ঞাপনে দেওয়া হয়েছে। তাই বলা যায়, একটি সঠিক প্রসার কৌশল ব্যবহারের কারগেই নীলাচল পর্যটন স্পটটির বিষয়ে ভ্রমণপিপাসুদের আগ্রহ বেড়েছে।"
        }
      ]
    },
    {
      "number": "10",
      "uddipok": "স্টাইলস এন্ড ফেব্রিক্স লি. বিভিন্ন ধরনের ফ্যাশনেবল পণ্য প্রস্তুতকারী একটি প্রতিষ্ঠান। মি. সোলায়মান উত্ত প্রতিষ্ঠানের বিপণন ব্যবস্থাপক। তিনি ইন্টারনেটের মাধ্যমে উৎপাদিত পণ্যসামগ্রী বিক্রির চিন্তা করছেন। এই লক্ষ্যে তিনি প্রতিষ্ঠানটির নামে একটি ওয়েবসাই খুললেন। ফলে ক্রেতারা এই পেইজের মাধ্যমে প্রতিষ্ঠানটির পণ্যের বিভিন্ন তথ্য ও উপাত্ত জেনে পণ্য কিনতে আগ্রহী হয় এবং বেশ কিছু অর্ডার দেয়। সম্প্রতি স্টাইলস এন্ড ফেব্রিক্স লিমিটেড ভবিষ্যতে পরিবেশের জন্য ক্ষতিকর হবে না এমন বিপণি ব্যবস্থার ওপর বেশি গুরুত্বারোপের সিদ্ধান্ত নিয়েছে।",
      "tag": "BB 17",
      "sub_questions": [
        {
          "label": "ক",
          "question": "ভয়েস মেইল কী?",
          "explanation": "মৌখিক বার্তা এক টেলিফোন থেকে অন্য টেলিফোনে পাঠানো ও সংরক্ষণের ব্যবস্থাকে ভয়েস মেইল বলে।"
        },
        {
          "label": "খ",
          "question": "সুপারমার্কেট বলতে কী বোঝায়? ব্যাখ্যা করো।",
          "explanation": "সুপার মার্কেট হলো এক ধরনের বৃহদায়তন ব্যবসায় প্রতিষ্ঠান, যেখানে কম খরচে, কম লাভে, স্ব-সেবার মাধ্যমে বেশি পরিমাণে পণ্য বিক্রি করা হয়। সুপার মার্কেট একটি বৃহদায়তন খুচরা ব্যবসায় প্রতিষ্ঠান। এ মার্কেটে ক্রেতাদের পছন্দ ও চাহিদা অনুযায়ী বিভিন্ন পণ্যদ্রব্য র‍্যাকে সাজিয়ে রাখা হয়। এখানে মুদি এবং গৃহস্থালির সব ধরনের পণ্য থাকে। এছাড়াও বিভিন্ন ব্র্যান্ডের পণ্যের সম্ভার থাকে এ মার্কেটে। সুতরাং, সুপার মার্কেট হলো বৈচিত্র্যপূর্ণ পণ্য সম্ভারের স্থান।"
        },
        {
          "label": "গ",
          "question": "উদ্দীপকে স্টাইলস এন্ড ফেব্রিক্স-এর ব্যবস্থাপক মি. সোলায়মান পণ্য বিপণনে কোন ধরনের পদ্ধতির ওপর গুরুত্ব দিয়েছেন? ব্যাখ্যা করো।",
          "explanation": "স্টাইলস এন্ড ফেব্রিক্স-এর ব্যবস্থাপক মি. সোলায়মান পণ্য বিপণনে অনলাইন বিপণন পদ্ধতির ওপর গুরুত্ব দিয়েছেন। অনলাইন বিপণন হলো ইন্টারনেটভিত্তিক কেনা-বেচার প্রক্রিয়া। এক্ষেত্রে ক্রেতা-বিক্রেতাকে স্বশরীরে উপস্থিত থাকতে হয় না বলে সময় ও শ্রম বাঁচে। এ পদ্ধতিতে ক্রেতারা অনলাইনের মাধ্যমে পণ্যের অর্ডার দেয় এবং বিক্রেতা কাঙ্ক্ষিত পণ্য তাদের কাছে পৌঁছে দেওয়ার ব্যবস্থা করে। স্টাইলস এন্ড ফেব্রিক্স বিভিন্ন ধরনের ফ্যাশনেবল পণ্য প্রস্তুতকারী একটি প্রতিষ্ঠান। সম্প্রতি প্রতিষ্ঠানটির ব্যবস্থাপক ইন্টারনেটের মাধ্যমে উৎপাদিত পণ্যসামগ্রী বিক্রয়ের চিন্তা করছেন। এ লক্ষ্যে প্রতিষ্ঠানটি একটি ওয়েবপেইজ খুলল। ক্রেতারা এ পেইজে প্রতিষ্ঠানটির পণ্য সম্পর্কে নানা তথ্য পায়। অনেকেই আগ্রহী হয়ে পণ্য অর্ডারও করে। এখানে পণ্য কেনা- বেচার সম্পূর্ণ বিষয়টিই অনলাইনে হয়েছে। বিক্রেতা প্রতিষ্ঠানটি পণ্য সম্পর্কিত তথ্য অনলাইনে দিয়েছে। তবে ক্রেতা বা বিক্রেতা উভয়কেই কম্পিউটারের মাধ্যমে ইন্টারনেট ব্যবহার করে যোগাযোগ করতে হয়েছে। এ সামগ্রিক বিষয়টিই অনলাইন বিপণনের অন্তর্ভুক্ত। সুতরাং, প্রতিষ্ঠানটির ম্যানেজার এ বিপণন পদ্ধতিটির ওপরই গুরুত্বারোপ করেছেন।"
        },
        {
          "label": "ঘ",
          "question": "উদ্দীপকে প্রতিষ্ঠানটি ভবিষ্যতে পরিবেশের জন্য ক্ষতিকর নয় এরূপ বিপণন ব্যবস্থা চালু করতে সক্ষম হবে কি? উত্তরের সপক্ষে যুক্তি দাও।",
          "explanation": "স্টাইলস এন্ড ফেব্রিক্স লি. ভবিষ্যৎ পরিবেশের জন্য ক্ষতিকর নয় এমন বিপণন ব্যবস্থা অর্থাৎ গ্রিন মার্কেটিং চালু করতে সক্ষম হবে বলে আমি মনে করি। বিপণন কাজের মাধ্যমে পরিবেশের কোনোরূপ ক্ষতি হবে না, এ ধারণাকে কেন্দ্র করে পরিচালিত হয় গ্রিন মার্কেটিং। এটি বিপণনের একটি আধুনিক মতবাদ। স্টাইল এন্ড ফেব্রিক্স লি. প্রতিষ্ঠানটি কিছুদিন আগেই অনলাইন বিপণন শুরু করেছে। সম্প্রতি প্রতিষ্ঠানটি ভবিষ্যতে পরিবেশের জন্য ক্ষতিকর হবে না এমন বিপণন ব্যবস্থার ওপর বেশি গুরুত্বারোপের সিদ্ধান্ত নিয়েছে। অর্থাৎ এটি গ্রিন মার্কেটিং প্রচলনের বিষয়ে আগ্রহী। গ্রিন মার্কেটিং একটি টেকসই বিপণন কৌশল। যেকোনো উৎপাদনধর্মী প্রতিষ্ঠানই এ ধরনের বিপণন কৌশল ব্যবহার করতে পারে। কেননা এ কৌশল ভোক্তাবান্ধব। এ কৌশলটি প্রয়োগ করলে অভোক্তাদের মনে প্রতিষ্ঠান সম্পর্কে ইতিবাচক ধারণার সৃষ্টি করে। তাই স্টাইলস এন্ড ফেব্রিক্স লি. গ্রিন মার্কেটিং অনুসরণ করলে ক্রেতারা প্রতিষ্ঠানটির প্রতি আরও আগ্রহী হবে। তাছাড়া এটি প্রতিযোগীদের থেকেও এগিয়ে থাকবে। একটি সুনির্দিষ্ট পরিকল্পনা তৈরির মাধ্যমেই প্রতিষ্ঠানটি গ্রিন মার্কেটিং চালু করতে পারে। আবার, একে পণ্য উন্নয়ন ও পণ্য প্রক্রিয়ায় পরিবর্তন আনতে হবে। তাছাড়া মোড়কিকরণ কিংবা বিজ্ঞাপনের ক্ষেত্রে প্রতিষ্ঠানটিকে গ্রিন মার্কেটিংয়ের ছোঁয়া রাখতে হবে। তাহলেই এটি পরিবেশের জন্য ক্ষতিকর নয়, এমন বিপণন ব্যবসা চালু করতে পারবে।"
        }
      ]
    },
    {
      "number": "11",
      "uddipok": "ওয়ালটন কোম্পানি লি. বিভিন্ন ধরনের টিভি, ফ্রিজ ও অন্যান্য ইলেকট্রনিকস সামগ্রী উৎপাদনকারী প্রতিষ্ঠান। প্রতিষ্ঠানটি স্বল্পসময়ের মধ্যে দেশে সুপরিচিত লাভ করেছে। এটি ক্রেতাদের রুচি ও পছন্দ অনুযায়ী বিভিন্ন মডেলের পণ্য সামগ্রী উৎপাদন করে। তাছাড়া প্রতিষ্ঠানটি সর্বোত্তম বিক্রয়োত্তর সেবা নিশ্চিত করে। এর মাধ্যমে এটি যথেষ্ট সুনাম অর্জনে সক্ষম হয়েছে। সকল শ্রেণির ক্রেতাদের কাছে প্রতিষ্ঠানটির উৎপাদিত সামগ্রীর ব্যাপক জনপ্রিয়তা পাওয়ায় তা বিবেচনায় রেখে পণ্যের মূল্য নির্ধারণ করেছে। প্রতিষ্ঠানটি ঈদ-উল-আযহা উপলক্ষে ১৫% ছাড় ঘোষণা করছে। যাতে করে প্রতিষ্ঠানটি প্রতিযোগীদের সাথে মোকাবিলা করে বেশি বিক্রি করতে সক্ষম হতে পারে।",
      "tag": "BB 17",
      "sub_questions": [
        {
          "label": "ক",
          "question": "সেবা পণ্য কী?",
          "explanation": "যে সব পণ্য ধরা যায় না, তবে অনুভব করা যায় সেগুলো হলো সেবাগত পণ্য। যেমন: হাসপাতাল, বিউটি পার্লার, জেন্টস পার্লারের সেবা ইত্যাদি হলো সেবাগত পণ্য।"
        },
        {
          "label": "খ",
          "question": "\"উত্তম ক্রয়-বিক্রয়ের অর্ধেক\"- ব্যাখ্যা করো।",
          "explanation": "ভালো কাঁচামাল কিনতে পারলে উৎপাদিত পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। আর তা কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "উদ্দীপকে ওয়ালটন কোম্পানি লি, কোন পদ্ধতিতে পণ্যের মূল্য নির্ধারণ করে? ব্যাখ্যা করো।",
          "explanation": "ওয়ালটন কোম্পানি লিমিটেড ভ্যালুভিত্তিক পদ্ধতিতে পণ্যের মূল্য নির্ধারণ করে। ভ্যালুভিত্তিক মূল্য নির্ধারণ পদ্ধতিতে ভোক্তা পণ্যটিকে কীভাবে উপলব্ধি করছে তার উপর ভিত্তি করে মূল্য নির্ধারণ করা হয়। এজন্য ক্রেতার সন্তুষ্টি ও মানসিকতার দিকে লক্ষ্য রাখতে হয়। ওয়ালটন কোম্পানি লিমিটেড বিভিন্ন ধরনের টিভি, ফ্রিজ ও অন্যান্য ইলেকট্রনিকস সামগ্রীর উৎপাদনকারী প্রতিষ্ঠান। প্রতিষ্ঠানটি ক্রেতাদের রুচি ও চাহিদার ওপর গুরুত্ব দিয়ে পণ্য ডিজাইন করে। ফলে এটি অল্প সময়ের মধ্যে দেশে সুপরিচিতি অর্জন করে। এটি মূল্য নির্ধারণের ক্ষেত্রে ক্রেতাদের মতামত বিবেচনা করে। অর্থাৎ উৎপাদিত সামগ্রীর জনপ্রিয়তা বিবেচনায় রেখে এটি পণ্যের মূল্য নির্ধারণ করে। এক্ষেত্রে পণ্য সম্পর্কে ক্রেতাদের উপলব্ধি অর্থাৎ পণ্যটিকে তারা কতটুকু গুরুত্ব দিচ্ছে তা বিবেচনা করা হয়। এ ধরনের মূল্য নির্ধারণ ব্যবস্থা ভ্যালুভিত্তিক মূল্য নির্ধারণ পদ্ধতির বৈশিষ্ট্যের সাথে সামঞ্জস্যপূর্ণ। তাই বলা যায়, প্রতিষ্ঠানটি পণ্যের মূল্য নির্ধারণের ক্ষেত্রে ক্রেতা ভ্যালু বিবেচনায় নিয়ে ভ্যালুভিত্তিক মূল্য নির্ধারণ পদ্ধতি অনুসরণ করে।"
        },
        {
          "label": "ঘ",
          "question": "উদ্দীপকে 'ওয়ালটন' কোম্পনি লি, কর্তৃক ঈদ-উল-আযহা উপলক্ষে পণ্যের মূল্য ছাড় দেওয়া প্রতিযোগিতা মোকাবিলায় কতটুকু কার্যকর ভূমিকা রাখবে বলে তুমি মনে করো? উত্তরের। সপক্ষে যুক্তি দাও।",
          "explanation": "ওয়ালটন কোম্পানি লিমিটেড কর্তৃক ঈদ-উল-আজহা উপলক্ষে পণ্যের মূল্য ছাড় দেওয়া প্রতিযোগিতা মোকাবিলায় গুরুত্বপূর্ণ ভূমিকা রাখবে বলে আমি মনে করি। নির্দিষ্ট সময়ের জন্য উৎপাদনকারী কর্তৃক ক্রেতার কাছে পণ্য বিক্রির জন্য যে বিশেষ ছাড় দেওয়া হয় তাই রিবেট বা মূল্য ছাড়। এটি বিক্রি বাড়ানোর একটি বহুল প্রচলিত পদ্ধতি। ওয়ালটন কোম্পানি লিমিটেড ইলেকট্রনিকস সামগ্রীর উৎপাদনকারী প্রতিষ্ঠান। ক্রেতাদের রুচি ও চাহিদার দিকে নজর রেখে পণ্য প্রস্তুত করায় প্রতিষ্ঠানটি ব্যাপক জনপ্রিয়তা অর্জন করে। মূল্য নির্ধারণের ক্ষেত্রে এটি ক্রেতাভ্যালু বিবেচনায় রাখে। তারপরও, একে প্রতিযোগিতার সম্মুখীন হয়ে বিক্রি বাড়ানোর বিভিন্ন কৌশল নিতে হচ্ছে। আসছে ঈদ-উল-আজহা উপলক্ষে এটি পণ্য কেনায় ১৫% মূল্য ছাড় ঘোষণা করে। উদ্দেশ্য হচ্ছে প্রতিযোগিতা মোকাবিলা করে বিক্রি বাড়ানো। এটি ভ্যালুভিত্তিক পদ্ধতিতে মূল্য নির্ধারণ করে। এক্ষেত্রে যে পণ্যটির মূল্য ৫,০০০ টাকা হওয়ার কথা, মূল্য ছাড়ের কারণে তার দাম কমে যাবে। ফলে ক্রেতারা তাদের প্রত্যাশিত মূল্যের থেকেও কম দামে পণ্য পাবে। তাছাড়া মূল্য খুবই সংবেদনশীল বিষয়। যখন ক্রেতারা দেখবে অন্য প্রতিযোগী প্রতিষ্ঠান থেকে ওয়ালটনের পণ্যের দাম কম, তখন তারা এর পণ্যের দিকেই বেশি ঝুঁকবে। ফলে আগের তুলনায় বিক্রি বাড়বে। সাথে সাথে প্রতিযোগী প্রতিষ্ঠান থেকে কম মূল্য ধার্য করায় প্রতিযোগী প্রতিষ্ঠানেরও বিক্রি কমবে। ফলে ওয়ালটন প্রতিযোগিতায়ও এগিয়ে থাকবে। তাই বলা যায়, ওয়ালটন কর্তৃক ছাড় দেওয়া প্রতিষ্ঠানটিকে প্রতিযোগীদের থেকে এগিয়ে রাখবে।"
        }
      ]
    }
  ]
}