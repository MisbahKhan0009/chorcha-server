{
  "title": "ঢাকা কলেজ ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব সামাদ রংপুরে একটি ডেইরি ফার্ম প্রতিষ্ঠা করেন। ফার্মের দুধ খাঁটি হওয়ায় এলাকায় ব্যাপক চাহিদা রয়েছে। তিনি ফার্মের প্রতিটি স্তরে সম্পাদিত কাজের মধ্যে সমন্বয়সাধন করেন। চাহিদা আরও বৃদ্ধি পাওয়ায় তিনি ৪০০ জন নতুন শ্রমিক নিয়োগ দিয়ে আরেকটি ডেইরি ফার্ম প্রতিষ্ঠা করার সিদ্ধান্ত গ্রহণ করেন।",
      "tag": "DC 24",
      "sub_questions": [
        {
          "label": "ক",
          "question": "বিক্রয় কী?",
          "explanation": "অর্থের বিনিময়ে বিক্রেতার কাছ থেকে ক্রেতার কাছে পণ্যের মালিকানা হস্তান্তরই হলো বিক্রয়।"
        },
        {
          "label": "খ",
          "question": "\"সকল ক্রেতাই ভোক্তা নয়\"-ব্যাখ্যা করো।",
          "explanation": "সব ভোক্তাই ক্রেতা, তবে সব ক্রেতা ভোক্তা না-ও হতে পারে। যারা ব্যক্তিগত বা পারিবারিক ভোগের জন্য পণ্য কেনে তাদেরকে ভোক্তা বলে। অন্যদিকে, যারা পুনঃবিক্রয় বা ভোগের জন্য পণ্যসামগ্রী কেনে তাদের ক্রেতা বলে। পণ্যসামগ্রী কিনলেই ক্রেতা হওয়া যায়। কিন্তু ভোক্তা হতে হলে অবশ্যই ব্যবহারের মাধ্যমে পণ্যের উপযোগ নিঃশেষ করতে হয়। সুতরাং, সব ক্রেতাই ভোক্তা নয়।"
        },
        {
          "label": "গ",
          "question": "উদ্দীপকে বিপণনের কোন বৈশিষ্ট্যটি ফুটে ওঠেছে? ব্যাখ্যা করো।",
          "explanation": "নিম্নের অনুরূপঃ জনাব পলাশের কাজের মাধ্যমে বিপণনের ব্যবস্থাপকীয় প্রক্রিয়া বৈশিষ্ট্যটি ফুটে উঠেছে। বিপণন কার্যাবলি সুষ্ঠুভাবে পরিচালনা করতে পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণ কর্মসূচি নিতে হয়। এসব কর্মসূচি ব্যবস্থাপকীয় কার্যাবলির অন্তর্ভুক্ত। জনাব পলাশ' রংপুরে একটি ডেইরি ফার্ম প্রতিষ্ঠা করেন। এক্ষেত্রে তাকে পরিকল্পনা ও সংগঠন কাজ করতে হয়েছে। তিনি ফার্মের প্রতি স্তরে সম্পাদিত কাজের মধ্যে সমন্বয়সাধন করেন। তাছাড়া শ্রমিক নিয়োগ দেওয়ার মাধ্যমে কর্মীসংস্থানের কাজ করেন। কর্মীদের পরিচালনায় নির্দেশনা ও প্রেষণা দেন। এভাবে তিনি সার্বিক কাজ নিয়ন্ত্রণ করেন। এভাবে তিনি ফার্মের খাঁটি দুধ বিপণনে একজন ব্যবস্থাপকের কাজগুলো করেন। তাই বলা যায়, উদ্দীপকে বিপণনের ব্যবস্থাপকীয় প্রক্রিয়া বৈশিষ্ট্যটি ফুটে উঠেছে।"
        },
        {
          "label": "ঘ",
          "question": "\"জনাব সামাদের গৃহীত সিদ্ধান্ত কর্মসংস্থানের পাশাপাশি দেশের অর্থনীতিতে ব্যাপক অবদান রাখবে\"- তুমি কি একমত?",
          "explanation": "নিম্নের অনুরূপঃ আমি মনে করি, জনাব পলাশের গৃহীত সিদ্ধান্ত কর্মসংস্থানের পাশাপাশি দেশের অর্থনীতিতে ব্যাপক অবদান রাখবে। কর্মসংস্থানে এক পক্ষ অর্থের বিনিময়ে অন্য পক্ষের দ্বারা কাজ করিয়ে নেয়। বিপণন যেকোনো দেশের কর্মসংস্থান সৃষ্টিতে গুরুত্বপূর্ণ অবদান রাখে। তাছাড়া বিপণন দেশের মোট উৎপাদন বাড়ানোর পাশাপাশি মানুষের জীবনযাত্রার মান বাড়ায়। জনাব পলাশ রংপুরে একটি ডেইরি ফার্ম প্রতিষ্ঠা করেন। ফার্মের দুধ খাঁটি হওয়ায় এলাকায় ব্যাপক চাহিদা আছে। চাহিদা আরও বাড়ায় তিনি আরেকটি ডেইরি ফার্ম প্রতিষ্ঠা করতে চান। এজন্য ৪০০ শ্রমিক নিয়োগ দেওয়ার সিদ্ধান্ত নেন। এভাবে তিনি নতুন কর্মসংস্থানের সুযোগ সৃষ্টি করতে যাচ্ছেন। জনাব পলাশের ফার্মের সাথে অনেকের জীবন ও জীবিকা জড়িত। এছাড়া তার ফার্মে উৎপাদিত দুধ দেশের মোট উৎপাদন বাড়ায়। এতে দেশের জিডিপি বাড়ে। তাছাড়া তিনি নতুন ফার্ম প্রতিষ্ঠা করতে চাচ্ছেন। এতে দেশের উৎপাদন ও কর্মসংস্থান দুটোই আগের থেকে বাড়বে। এখানে নতুন করে ৪০০ জন মানুষের কর্মসংস্থান হবে। এতে দেশের বেকার সমস্যা কিছুটা হলেও কমবে। ফলে এখানে কর্মরত মানুষের মাথাপিছু আয়ও বাড়বে। ফলে দেশ অর্থনৈতিভাবে এগিয়ে যাবে। তাই বলা যায়, জনাব পলাশের সিদ্ধান্ত কর্মসংস্থানের পাশাপাশি দেশের অর্থনীতিতে গুরুত্বপূর্ণ ভূমিকা রাখবে।"
        }
      ]
    },
    {
      "number": "2",
      "uddipok": "মিসেস সানাম একটি প্রতিষ্ঠিত গার্মেন্টস কারখানার মালিক। তার ফ্যাক্টরি ঢাকার তেজগাঁওয়ে অবস্থিত। তিনি মূলত টি-শার্ট ও প্যান্ট তৈরি করেন। প্রথমদিকে দেশীয় বাজারের জন্য বিভিন্ন ধরনের টি-শার্ট ও প্যান্ট তৈরি করলেও বর্তমানে তিনি আমেরিকাসহ পৃথিবীর বিভিন্ন দেশে তা রপ্তানি করেন।",
      "tag": "DC 24",
      "sub_questions": [
        {
          "label": "ক",
          "question": "সেবাগত উপযোগ কী?",
          "explanation": "কোনো কাজ বা সুবিধার মধ্যে মানুষের যে অভাব পূরণের সামর্থ্য থাকে তাকেই সেবাগত্ উপযোগ বলে।"
        },
        {
          "label": "খ",
          "question": "'পরিবহন স্থানগত উপযোগ সৃষ্টি করে'- ব্যাখ্যা করো।",
          "explanation": "পরিবহন হলো বিপণনের পণ্য স্থানান্তর সংক্রান্ত কাজ। পরিবহনের মাধ্যমে পণ্যসামগ্রী এক স্থান থেকে অন্য স্থানে স্থানান্তর করা হয়। এর ফলে পণ্যের বাজার স্থানীয় থেকে আঞ্চলিক, আঞ্চলিক থেকে জাতীয় এবং জাতীয় থেকে আন্তর্জাতিক পর্যায়ে বিস্তৃতি লাভ করে। যেমন- পরিবহনের মাধ্যমে রাজশাহীর আম ঢাকায় বসে ভোক্তারা খেতে পারছে। তাই বলা যায়, পরিবহন স্থানগত উপযোগ সৃষ্টি করে।"
        },
        {
          "label": "গ",
          "question": "মিসস সানাম কীভাবে বিভিন্ন বাজারে টি-শার্ট ও প্যান্ট পৌছানোর ব্যবস্থা করেন? ব্যাখ্যা করো।",
          "explanation": "মিসেস সানাম পরিবহনের মাধ্যমে স্থানগত উপযোগ সৃষ্টি করে বিভিন্ন বাজারে টি-শার্ট ও প্যান্ট পৌঁছানোর ব্যবস্থা করেন। পণ্য এক স্থান থেকে অন্য স্থানে স্থানান্তরের মাধ্যমে স্থানগত উপযোগ সৃষ্টি করা হয়। পণ্য পরিবহনের মাধ্যমে এ উপযোগের কাজ সম্পন্ন করা হয়। এতে চাহিদা ও যোগানের সামঞ্জস্য বিধান করা সম্ভব হয়। মিসেস সানাম একটি গার্মেন্ট কারখানার মালিক। তার ফ্যাক্টরি ঢাকার তেজগাঁওয়ে অবস্থিত। এখানে উৎপাদিত 'টি-শার্ট ও প্যান্ট তিনি প্রথম দিকে দেশীয় বাজারে বিক্রি করতেন। বর্তমানে তা আমেরিকাসহ পৃথিবীর বিভিন্ন দেশে রপ্তানি করেন। অর্থাৎ, তার প্রতিষ্ঠানের পণ্যের বাজার দেশের অভ্যন্তরে ও বিদেশে বিদ্যমান। দেশের অভ্যন্তরের বাজারে পণ্য পৌঁছাতে তিনি গাড়ি বা ট্রাকের সহায়তা নেয়। অন্যদিকে, বিদেশে পণ্য রপ্তানি জাহাজকে পরিবহন মাধ্যম হিসেবে ব্যবহার করেন। অর্থাৎ বিভিন্ন বাজারে বিভিন্ন পরিবহন মাধ্যমের সাহায্যে তিনি পণ্য পৌঁছান। সুতরাং, মিসেস সানাম পরিবহনের মাধ্যমে বিভিন্ন বাজারে পণ্য পাঠান।"
        },
        {
          "label": "ঘ",
          "question": "উদ্দীপকের আলোকে মিসেস সানামের উৎপাদন ও বিপণন কার্যাবলি দেশের অর্থনৈতিক উন্নয়নে কীভাবে ভূমিকা রাখবে? মূল্যায়ন করো।",
          "explanation": "মিসেস সানামের উৎপাদন কার্যাবলি দেশের জিডিপি বাড়িয়ে ও বিপণন কার্যাবলি বৈদেশিক মুদ্রা অর্জনের মাধ্যমে দেশের অর্থনৈতিক উন্নয়নে ভূমিকা রাখবে। উৎপাদনের মাধ্যমে রূপগত উপযোগ সৃষ্টি হয়। দেশে উৎপাদন বাড়লে মোট দেশজ উৎপাদনের পরিমাণ বাড়ে, দেশে নতুন কর্মসংস্থান সৃষ্টি হয়। তাছাড়া বিদেশে পণ্য বিপণন দেশের জন্য অর্থনৈতিক সমৃদ্ধি বয়ে আনে। মিসেস সানাম তার গার্মেন্ট ফ্যাক্টরিতে টি-শার্ট ও প্যান্ট তৈরি করেন। প্রথম দিকে দেশীয় বাজারে পণ্য বিক্রি করলেও বর্তমানে তিনি পৃথিবীর বিভিন্ন দেশে পণ্য রপ্তানি করেন। তার পণ্য উৎপাদন ও বিপণন কাজগুলো দেশের অর্থনীতিতে প্রভাব রাখে। মিসেস সানামের উৎপাদন কাজের মাধ্যমে দেশের মোট উৎপাদন তথা GDP বাড়ে। তাছাড়া দেশে কর্মসংস্থান সৃষ্টি হয়। এখানে কাজ করে মানুষের জীবনযাত্রার মান বাড়ে। তাছাড়া মিসেস সানামের বিদেশে পণ্য বিপণনে দেশে বৈদেশিক মুদ্রার রিজার্ভ বাড়ে। বিদেশে দেশের নতুন ও গৌরবোজ্জ্বল ভাবমূর্তির সৃষ্টি হয়। এভাবে তার বিপণন ও উৎপাদনের মতো যৌথ কাজ দেশের অর্থনৈতিক উন্নয়ন ত্বরান্বিত করে। সুতরাং, মিসেস সানামের কার্যাবলি দেশের অর্থনৈতিক উন্নয়নে ভূমিকা রাখে।"
        }
      ]
    },
    {
      "number": "3",
      "uddipok": "'রকমারি ডট কম' বাংলাদেশের সব থেকে বড় ও জনপ্রিয় অনলাইনভিত্তিক বইয়ের বাজার। তারা দেশ-বিদেশের বিচিত্র ও দুর্লভ সব বই বিক্রি করে থাকে। ক্রেতারা মোবাইল অ্যাপের মাধ্যমে বই অর্ডার করলে দ্রুত সময়ের মধ্যে হোম ডেলিভারি পেয়ে যায়। প্রতিষ্ঠানটি বাজার মূল্যের থেকে কমে বই বিক্রির পাশাপাশি বিভিন্ন উৎসব উপলক্ষে ডিসকাউন্ট দিয়ে ক্রেতা আকর্ষণের চেষ্টা করে থাকে।",
      "tag": "DC 24",
      "sub_questions": [
        {
          "label": "ক",
          "question": "প্রাতিষ্ঠানিক বাজার কী?",
          "explanation": "যেসব সরকারি প্রতিষ্ঠান (যেমন: স্কুল, কলেজ, হাসপাতাল প্রভৃতি) তাদের নিজস্ব কার্যক্রম পরিচালনার জন্যে পণ্য বা সেবাসামগ্রী কেনে তাদের সরকারি বাজার বলে।"
        },
        {
          "label": "খ",
          "question": "ভৌগোলিক বাজার বিভক্তিকরণ বলতে কী বোঝায়?",
          "explanation": "বিকল্প পণ্যের উপস্থিতি ও ভোক্তাদের বহুমুখী চাহিদার কারণে ভোক্তা বাজারে প্রতিযোগিতা অনেক বেশি। ভোক্তা বাজারের ক্রেতারা ব্যক্তিগত বা পারিবারিক ভোগের উদ্দেশ্যে পণ্য কেনে। এ বাজারে ক্রেতার সংখ্যা বেশি। তাছাড়া প্রয়োজন, চাহিদা ও সামর্থ্যের দিক থেকেও ক্রেতাদের মাঝে বৈচিত্র্যতা ব্যাপক। এ কারণে তাদের চাহিদা পূরণে বাজারে বিভিন্ন মান, দাম ও ব্র্যান্ডের অনুরূপ অনেক পণ্য রয়েছে। এসব বিষয়ের কারণে ভোক্তাবাজারে ব্যবসায়ীরা অত্যাধিক প্রতিযোগিতার সম্মুখীন হয়।"
        },
        {
          "label": "গ",
          "question": "'রকমারি ডট কম' কোন বাজারে পণ্য বিক্রি করছে? ব্যাখ্যা করো।",
          "explanation": "'বুকস ট্রেড' ভোক্তা বাজারে পণ্য বিক্রি করছে। ভোক্তা বাজারের ক্রেতারা ব্যক্তিগত বা পারিবারিক ভোগের জন্য পণ্য কেনে। এ বাজারের ক্রেতারা বিস্তৃত অঞ্চলে ছড়িয়ে-ছিটিয়ে থাকে। তাছাড়া এ বাজারে ক্রেতার সংখ্যা বেশি হয়। উদ্দীপকে 'বুকস ট্রেড' একটি জনপ্রিয় অনলাইনভিত্তিক বইয়ের বাজার। - প্রতিষ্ঠানটি দেশ-বিদেশের সব ধরনের বই বিক্রি করে। এক্ষেত্রে বইয়ের ক্রেতারা বিভিন্ন জায়গায় ছড়িয়ে-ছিটিয়ে থাকে। প্রতিষ্ঠানটি অনলাইনের মাধ্যমে দূরবর্তী ক্রেতাদের বই কেনার সুযোগ করে দিয়েছে। আর জ্ঞান অর্জনের প্রয়োজনেই মূলত ক্রেতারা উক্ত প্রতিষ্ঠানের বই কিনে থাকে। আর এ বিষয়গুলোর বই কেনার পেছনে তাদের মুনাফা অর্জনের কোনো উদ্দেশ্যে থাকে না। এসব বৈশিষ্ট্যের সাথে ভোক্তা বাজারের ক্রেতাদের বৈশিষ্ট্যের মিল রয়েছে। তাই বলা যায়, 'বুকস ট্রেড' ভোক্তা বাজারে পণ্য বিক্রি করছে।"
        },
        {
          "label": "ঘ",
          "question": "বিপণন মিশ্রণের আলোকে প্রতিষ্ঠানটির কার্যাবলি মূল্যায়ন করো।",
          "explanation": "উদ্দীপকে প্রতিষ্ঠানটির ব্যবসায়িক কার্যাবলি পরিচালনায় বিপণন মিশ্রণের উপাদানসমূহের (পণ্য, মূল্য, বণ্টন, প্রসার) ভূমিকা রয়েছে বলে আমি মনে করি। বিপণন মিশ্রণ হচ্ছে কিছু নিয়ন্ত্রণযোগ্য উপাদানের (পণ্য, মূল্য, বণ্টন ও প্রসার) সংমিশ্রণ। বিপণনকারী এসব উপাদানের যথাযথ ব্যবহার করে অভীষ্ট বাজারে লক্ষ্য অর্জনের প্রচেষ্টা চালায়। বাজারের অবস্থার প্রেক্ষিতে ভোক্তাদের সন্তুষ্ট করার জন্য এ উপাদানগুলোর সংমিশ্রণ করা হয়। উদ্দীপকে 'বুকস ট্রেড' একটি অনলাইনভিত্তিক বই বিক্রির প্রতিষ্ঠান। প্রতিষ্ঠানটি দেশ-বিদেশের সব রকমের বই বিক্রি করে। এছাড়া ক্রেতারা অনলাইনে বই অর্ডার করলে প্রতিষ্ঠানটি দ্রুত সময়ের মধ্যে বই ডেলিভারি দিয়ে থাকে। আর তারা বাজারমূল্য থেকে কম মূল্যে বই বিক্রি করে থাকে। আবার বিভিন্ন উৎসব উপলক্ষ্যে প্রতিষ্ঠানটি বিশেষ মূল্য ছাড়ও দিয়ে থাকে। এক্ষেত্রে প্রতিষ্ঠানটির ব্যবসায়িক কাজে বিপণন মিশ্রণের উপাদানসমূহের উপস্থিতি লক্ষণীয়। এক্ষেত্রে বই হচ্ছে এক ধরনের পণ্য। প্রতিষ্ঠানটি দেশ-বিদেশের সব রকম বই বিক্রি করায় এ পণ্যের মধ্যে বৈচিত্র্যতা রয়েছে। আর প্রতিষ্ঠানটি থেকে ক্রেতারা বাজারমূল্যের চেয়ে কম মূল্যে পণ্য পাচ্ছে বলে তারা বইয়ের মূল্য নিয়েও খুশি। আবার প্রতিষ্ঠানটি অনলাইনভিত্তিক হওয়ায় বিভিন্ন স্থানের ক্রেতাদের কাছে অর্ডারমাফিক দ্রুত ডেলিভারি দিতে সক্ষম। এক্ষেত্রে বিপণন মিশ্রণের স্থান উপাদানটি গুরুত্ব পেয়েছে। এছাড়া প্রতিষ্ঠানটি বিভিন্ন উৎসবে মূল্য ছাড় দিয়ে স্বল্পমেয়াদে ক্রেতাদের আকৃষ্ট করতে সক্ষম। এর ফলে প্রতিষ্ঠানটির বিক্রি ও মুনাফা বাড়ছে, যা প্রসারের অন্তর্ভুক্ত। এসব দিক বিবেচনায় বলা যায়, উক্ত প্রতিষ্ঠাটির সামগ্রিক সফলতায় বিপণন মিশ্রণের উপাদানসমূহের প্রভাব বিদ্যমান।"
        }
      ]
    },
    {
      "number": "4",
      "uddipok": "বিপণন মিশ্রনের চারটি উপাদান নিচের চিত্রে দেখানো হলো-",
      "tag": "DC 24",
      "sub_questions": [
        {
          "label": "ক",
          "question": "প্রসার কী?",
          "explanation": "সাধারণ অর্থে, পণ্যের বিক্রি বাড়ানোর জন্য যে কৌশল নেওয়া হয় তাকে প্রসার বলে।"
        },
        {
          "label": "খ",
          "question": "বাজার বিভক্তিকরণ কেন করা হয়? ব্যাখ্যা করো।",
          "explanation": "যে প্রক্রিয়ায় সমজাতীয় পণ্যের বৈশিষ্ট্যের ভিত্তিতে সামগ্রিক বাজারকে ছোট ছোট উপবাজারে বিভক্ত করা হয় তাকে বাজার বিভক্তিকরণ বলে। একজন উৎপাদক বা বিপণনকারী সকল শ্রেণির মানুষের জন্য তার পণ্য বিপণন করতে পারে না। তাকে নিজের পণ্যের বাজার চিহ্নিত করার জন্য বাজার বিভক্তিকরণ করতে হয়। বাজার বিভক্তিকরণ ধারণাটি ব্যবসায়ীকে সঠিক বিনিয়োগক্ষেত্র চিহ্নিত করতে সহায়তা করে। ক্রেতার চিন্তা-চেতনা, মনোভাব, রুচি, আয় ও কেনার ধরন এক হয় না। ক্রেতাদের মধ্যে রুচি, আয়, চিন্তার ধরন প্রভৃতি ভিন্নতার কারণে বাজার বিভক্তিকরণ করা জরুরি।"
        },
        {
          "label": "গ",
          "question": "উপরের চিত্রে খালি ঘরে বিপণন মিশ্রণের কোন উপাদানটি থাকার কথা? ব্যাখ্যা করো।",
          "explanation": "নিম্নের অনুরুপ উদ্দীপকের M উপাদানটি বিপণন মিশ্রণের বণ্টন উপাদান। ক্রেতারা যেখান থেকে পণ্য কিনতে চায় সেখানে পণ্যের সরবরাহ নিশ্চিত করাকে বণ্টন বলে। এক্ষেত্রে ক্রেতাদের সুবিধাজনক স্থানে পণ্য সরবরাহ করাই বিপণন মিশ্রণের উদ্দেশ্য। পণ্যকে কাঙ্ক্ষিত ভোক্তাদের কাছে সহজলভ্য করার জন্য এ উপাদানটি গুরুত্বপূর্ণ ভূমিকা রাখে। বিপণন মিশ্রণের তৃতীয় উপাদান হলো বণ্টন। পণ্য শুধু উৎপাদন করলেই হয় না, সেগুলো ক্রেতা বা ভোক্তাদের কাছে পৌছানোর প্রয়োজন হয়। আর ক্রেতারা বিভিন্ন স্থানে বিক্ষিপ্তভাবে ছড়িয়ে- ছিটিয়ে থাকে। সুষ্ঠু বণ্টন ব্যবস্থার মাধ্যমে তাদের কাছে পণ্য পৌছানো বিপণন মিশ্রণের একটি গুরুত্বপূর্ণ কাজ। সুষ্ঠু বণ্টন ব্যবহারের ফলে ভোক্তারা তাদের ইচ্ছেমতো যেকোনো স্থান থেকে পণ্য কিনতে পারে।"
        },
        {
          "label": "ঘ",
          "question": "উদ্দীপকের চিত্রের কেন্দ্রবিন্দুতে ভোক্তাকে রাখার যৌক্তিকতা বিশ্লেষণ করো।",
          "explanation": "নিম্নের অনুরুপঃ \"উদ্দীপকের উপাদানগুলো 'N' (ভোক্তা)-কে কেন্দ্র করে আবর্তিত হয়\"-উক্তিটির সাথে আমি একমত। যারা ব্যক্তিগত ভোগ বা ব্যবহারের জন্য পণ্য বা সেবা কেনে তারাই ভোক্তা। তারা পণ্য বা সেবা ব্যবহারের মাধ্যমে পণ্যের উপযোগ নিঃশেষ করে। তাদের কেন্দ্র করেই ব্যবসায় পরিচালনার বিভিন্ন কৌশল তৈরি এবং প্রয়োগ করা হয়ে থাকে। উদ্দীপকে বিপণন মিশ্রণের উপাদানগুলো চিত্রিত হয়েছে। উপাদানগুলো হলো: পণ্য, মূল্য, স্থান বা বণ্টন এবং প্রসার। এর মধ্যে ভোক্তা বিপণন মিশ্রণের উপাদানগুলোর কেন্দ্রে অবস্থান করে। কারণ ভোক্তাকে কেন্দ্র করেই ব্যবসায়ের সব কাজ সংঘটিত হয়। বাজারে টিকে থাকতে হলে ভোক্তার কথা বিবেচনা করে নীতি নির্ধারণ করতে হয়। ভোক্তাদের চাহিদা অনুযায়ী পণ্য উৎপাদন ও বিপণন করতে হয়। কারণ ভোক্তাদের চাহিদামতো পণ্য, নির্ধারিত মূল্য, প্রসার কার্যাবলি ও সহজ বণ্টন ব্যবস্থা বিদ্যমান থাকলে তারা পণ্য কিনতে উৎসাহী হয়। ফলে প্রতিষ্ঠানের সাফল্য অর্জন সহজ হয়। আবার বর্তমান মুক্ত বাজার অর্থনীতির যুগে প্রতিষ্ঠানগুলোর মধ্যে প্রতিযোগিতা বেড়ে যাচ্ছে। তাই বিপণনের ক্ষেত্রে ভোক্তার গুরুত্বও বাড়ছে। এজন্য ভোক্তারা বিপণন 'মিশ্রণের কেন্দ্রবিন্দুতে অবস্থান করে। তাই বলা যায়, বিপণন মিশ্রণের উপাদানগুলো ভোক্তাকে কেন্দ্র করে আবর্তিত হয়।"
        }
      ]
    },
    {
      "number": "5",
      "uddipok": "জনাব মশিউর ঢাকার মিরপুর এলাকায় স্থানীয় ফ্যাক্টরি থেকে বিভিন্ন মূল্য ও মানের আইসক্রিম এনে নিজস্ব দোকানে বিক্রি করেন। শীতকালে আইসক্রিমের কোনো • চাহিদা না থাকায় তিনি চটপটি ও ফুচকা বিক্রি করেন। ফ্যাক্টরির উৎপাদিত পণ্যের নির্ধারিত কোনো মূল্য না থাকায় সব ধরনের আইসক্রিমের ক্ষেত্রে ৩০% মুনাফা অর্জনের লক্ষ্যে তিনি এগুলোর মূল্য নির্ধারণ করেন। ফুচকা ও অন্যান্য আইটেমের ক্ষেত্রেও তিনি একই মূল্য নির্ধারণ পদ্ধতি অনুসরণ করেন। এতে আর্থিকভাবে তিনি লাভবান হন।",
      "tag": "DC 24",
      "sub_questions": [
        {
          "label": "ক",
          "question": "পণ্যের জীবন চক্র কাকে বলে?",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলীন হয়ে যাওয়া পর্যন্ত যেসব স্তর বা ধাপ অতিক্রম করে তাকে পণ্যের জীবনচক্র বলে।"
        },
        {
          "label": "খ",
          "question": "\"মূল্য নির্ধারণের উদ্দেশ্য হলো নগদ প্রবাহ নিশ্চিত করা\"- ব্যাখ্যা করো।",
          "explanation": "পণ্যের উৎপাদন ব্যয়ের সাথে কাঙ্ক্ষিত মুনাফা যোগ করে পণ্যের মূল্য নির্ধারণ করা হয়। প্রতিষ্ঠান পরিচালনার জন্য নগদ অর্থের প্রয়োজন হয়। তাই বিক্রি করার মাধ্যমে নগদ প্রবাহ নিশ্চিত করাই হলো প্রত্যেক প্রতিষ্ঠানের উদ্দেশ্য। আর উৎপাদিত পণ্যের বিক্রি যাতে বাড়ে সেজন্য তুলনামূলক কম পণ্যমূল্য ধার্য করা হয়। ব্যবসায়ের চলতি নগদ অর্থের ঘাটতি মোকাবিলা করতে কম পণ্যমূল্য নির্ধারণ করা হয়। তাই বলা যায়, মূল্য নির্ধারণের উদ্দেশ্য হলো নগদ প্রবাহ নিশ্চিত করা।"
        },
        {
          "label": "গ",
          "question": "উদ্দীপকে উল্লিখিত পণ্যগুলো কোন ধরনের ভোগ্য পণ্য তা ব্যাখ্যা করো।",
          "explanation": "আইসক্রিম, চটপটি ও ফুচকা হলো লোভনীয় পণ্য। লোভনীয় পণ্য ক্রেতারা দেখামাত্রই কিনে থাকে। এ পণ্য কেনায় কোনো পূর্বপরিকল্পনা করা হয় না। ক্রেতারা চলার পথে দেখামাত্র আবেগের বশবর্তী হয়ে এ পণ্য কেনে। আইসক্রিম, আচার, চটপটি, চুইংগাম, ফুসকা প্রভৃতি হলো লোভনীয় পণ্য। জনাব মশিউর ঢাকার মিরপুরে অবস্থিত একটি আইসক্রিম কারখানা থেকে আইসক্রিম কিনে তা নিজস্ব দোকানে বিক্রি করেন। গ্রীষ্মকালে এ পণ্যের চাহিদা থাকলেও শীতকালে এর চাহিদা শূন্যের কোঠায়। তাই তিনি শীতকালে ফুচকা ও চটপটি বিক্রি করেন। এ আইসক্রিম, চটপটি, ফুচকা ক্রেতারা পূর্বপরিকল্পনা করে অনেক দোকান ঘুরে কেনে না। তারা চলার পথে দেখামাত্র এসব পণ্য কেনার আগ্রহ প্রকাশ করে। এসব পণ্য কেনার ক্ষেত্রে ক্রেতারা তাদের চিন্তাশক্তিকে প্রাধান্য না দিয়ে আবেগকে গুরুত্ব দেয়। এসব পণ্যকে এজন্য লোভনীয় পণ্য বলা হয়। সুতরাং, জনাব মশিউর লোভনীয় পণ্য বিক্রি করেন।"
        },
        {
          "label": "ঘ",
          "question": "জনাব মশিউরের বিক্রীত পণ্যের ক্ষেত্রে অনুসৃত মূল্য নির্ধারণ পদ্ধতি বিশ্লেষণ করো।",
          "explanation": "জনাব মশিউর বিক্রীত পণ্যের ক্ষেত্রে ব্যয়যোগ মূল্য নির্ধারণ পদ্ধতি অনুসরণ করেন। পণ্য সংগ্রহ বা উৎপাদনের মোট ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণ হলো ব্যয়যোগ মূল্য নির্ধারণ পদ্ধতি। এ পদ্ধতিতে মূল্য নির্ধারণে স্থায়ী ও পরিবর্তনশীল ব্যয় এবং প্রত্যাশিত পণ্য বিক্রির পরিমাণ বিবেচনা করা হয়। জনাব মশিউর আইসক্রিম, চটপটি ও ফুচকার ব্যবসায় করেন। তিনি ফ্যাক্টরিতে উৎপাদিত আইসক্রিম সংগ্রহ করে তার খরচের ৩০% মুনাফা যোগ করেন। এড়াবে তিনি মূল্য নির্ধারণ করেন। ফুচকা ও অন্যান্য আইটেমের ক্ষেত্রেও তিনি একই মূল্য নির্ধারণ কৌশল অনুসরণ করেন। এ ধরনের মূল্য নির্ধারণ কৌশলকে ব্যয়যোগ মূল্য নির্ধারণ পদ্ধতি বলে। জনাব মশিউর তার দোকানে রেখে পণ্যগুলো বিক্রি করেন। তার দোকানে আইসক্রিমের জন্য ফ্রিজ এবং অন্যান্য আইটেম প্রস্তুতের যন্ত্রপাতি ক্রয়ে তার স্থায়ী ব্যয় রয়েছে। আইসক্রিম, ফুচকা, চটপটি এসব পণ্যের সংগ্রহ মূল্য অর্থাৎ পরিবর্তনশীল ব্যয়ও তার রয়েছে। এগুলোর মাধ্যমে তিনি এককপ্রতি উৎপাদন ব্যয় নির্ণয় করেন। পরবর্তীতে ৩০% প্রত্যাশিত মুনাফা সমন্বয় করে এককপ্রতি বিক্রয়মূল্য নির্ণয় করেন। এভাবে তিনি তার বিক্রীত পণ্যের মূল্য ব্যয়যোগ পদ্ধতিতে নির্ণয় করেন। সুতরাং, মশিউর ব্যয়যোগ পদ্ধতিতে মূল্য নির্ধারণ করেন।"
        }
      ]
    },
    {
      "number": "6",
      "uddipok": "রানু একজন পান ব্যবসায়ী। তিনি নিজেও অনেক পান খান। ফলে তার দাঁতে ময়লা জমাট বেঁধে ব্যথার সৃষ্টি করে। ডাক্তারের কাছে গেলে দুই বেলা 'টুথক্লিন' নামক টুথপেস্ট ব্যবহার করতে পরামর্শ দেন। কিছুদিনের মধ্যেই তার দাঁত ঝকঝকে ও ব্যথামুক্ত হয়। টুথপেস্টটির সাথে একটি সুদর্শনীয় টুথব্রাশ ফ্রি দেওয়া হয়। কোম্পানি মনে করে 'ফ্রি পণ্য বিক্রি বাড়াতে সহায়ক।'",
      "tag": "DC 24",
      "sub_questions": [
        {
          "label": "ক",
          "question": "প্রকৃত পণ্য কী?",
          "explanation": "পণ্যের মৌলিক সুবিধাকে (যেমন- ব্র্যান্ড নাম, মান স্তর, নকশা প্রভৃতি) কেন্দ্র করে পণ্যের যে সামগ্রিক কাঠামো বা আকৃতি তৈরি হয়, তাকে প্রকৃত পণ্য বলে।"
        },
        {
          "label": "খ",
          "question": "\"ভোগ্য পণ্যের ক্রেতার সংখ্যা অধিক\"- ব্যাখ্যা করো।",
          "explanation": "যা ক্রেতারা ব্যক্তিগত বা পারিবারিক ভোগ বা ব্যবহারের জন্য কেনে তাই ভোগ্য পণ্য। সব মানুষই ভোগ্য পণ্যের ক্রেতা। তাই ভোগ্য পণ্যের ক্রেতার সংখ্যাও বেশি। এ ক্রেতারা বিক্ষিপ্তভাবে চারদিকে ছড়িয়ে থাকে। ফলে ক্রেতাদের কাছে পণ্য পৌছাতে নানান ধরনের মধ্যস্বব্যবসায়ীর উপস্থিতি দেখা যায়। মধ্যস্থব্যবসায়ী যত বেশি হয় বণ্টন প্রণালিও, তত দীর্ঘ হয়। এজন্য ভোগ্য পণ্যের বাজারও দীর্ঘ হয়।"
        },
        {
          "label": "গ",
          "question": "রানুর প্রাপ্ত সুবিধাটি পণ্য স্তরের কোন উপাদানকে স্পর্শ করে? ব্যাখ্যা করো।",
          "explanation": "রানুর প্রাপ্ত সুবিধাটি পণ্য স্তরের মৌলিক ক্রেতা ভ্যালু উপাদানকে স্পর্শ করে। ক্রেতারা পণ্যসামগ্রী কেনার মাধ্যমে সেগুলো থেকে যেসব সেবা বা সুবিধা প্রত্যাশ করে তাই হলো মৌলিক ক্রেতা ভ্যালু। যেমন- ক্রেতারা iPad কেনে না। প্রকৃতপক্ষে তারা বিনোদন নিজের আত্মপ্রকাশ, সংযোগ প্রভৃতি কিনে থাকে। রানু একজন পান ব্যবসায়ী। তিনি নিজেও অনেক পান খান। এ কারণে তার দাঁতে ময়লা জমাট বেঁধে ব্যথার সৃষ্টি হয়। ডাক্তারের পরামর্শে তিনি 'টুথক্লিন' নামক টুথপেস্ট ব্যবহার শুরু করেন। কিছুদিন পরই তার দাঁত ঝকঝকে ও ব্যথামুক্ত হয়। মূলত রানু টুথপেস্ট কিনেছেন দাঁতের ব্যথা উপশম পাওয়ার জন্য। তাছাড়া দাঁত যেন আগের মতো পরিষ্কার হয় তাও তার চাওয়া ছিল। তিনি টুথপেস্ট কেনার মাধ্যমে এ সুবিধাগুলোই পেয়েছেন। তিনি প্রকৃতপক্ষে 'টুথক্লিন' কেনেননি, কিনেছেন ঝকঝকে ব্যথামুক্ত দাঁত। এ সুবিধা তার পণ্যের মৌলিক সুবিধা বিধায় একে মৌলিক ক্রেতা ভ্যালু বলা হয়। সুতরাং রানুর ঝকঝকে ব্যথামুক্ত দাঁত প্রাপ্তি হলো মৌলিক ক্রেতা ভ্যালুর অন্তর্গত।"
        },
        {
          "label": "ঘ",
          "question": "\"ফ্রি পণ্য বিক্রয় বাড়াতে সহায়ক' তুমি কি একমত? উদ্দীপকের আলোকে পণ্য স্তর উল্লেখ করে বিশ্লেষণ করো।",
          "explanation": "ফ্রি পণ্য বর্ধিত পণ্যের অন্তর্গত যা মূল পণ্যের বিক্রি বাড়াতে সহায়ক বলে আমি মনে করি। বর্ধিত পণ্য হলো অতিরিক্ত সুবিধা। মৌলিক ক্রেতা ভ্যালু ও প্রকৃত পণ্য ছাড়াও বিপণনকারী তার ক্রেতাদের বাড়তি যে সুবিধা দেয় তাই বর্ধিত পণ্য। অ্যাপার্টমেন্টে সুইমিং পুল, শপিং সেন্টারে চাইন্ড কেয়ার সেন্টার হলো বর্ধিত পণ্যের উদাহরণ। রানু একজন পান ব্যবসায়ী। অতিরিক্ত পান খাওয়ায় তার দাঁতে ব্যথা হয়। এজন্য ডাক্তারের পরামর্শে তিনি 'টুথক্লিন' নামে একটি টুথপেস্ট ব্যবহার করেন। এ পণ্যটির সাথে একটি সুদর্শনীয় টুথব্রাশ ফ্রি দেওয়া' হয়। টুথব্রাশটি মূল পণ্য নয়। এছাড়া এটি টুথপেস্টের বৈশিষ্ট্য, নকশা এগুলোর সাথে সম্পৃক্ত নয়। এটি মূলত পণ্য সহায়তা বা ফ্রি পণ্য। তাই এটিকে বর্ধিত পণ্য বলা যায়। টুথক্লিন উৎপাদনকারী প্রতিষ্ঠানটি তাদের পণ্যের সাথে একটি টুথব্রাশ ফ্রি দেয়। ফ্রি পণ্য মূলত ক্রেতা সন্তুষ্টি সৃষ্টি করে। এটি পণ্যের বিক্রি বাড়ায়। কেননা পণ্য ফ্রি হলেও তা ক্রেতাদের কাছে প্রয়োজনীয় পণ্য, যা ক্রয়ে অর্থের প্রয়োজন। পণ্য ফ্রি পাওয়ায় ক্রেতারা ঐ প্রতিষ্ঠানের ওপর সন্তুষ্ট হয় এবং 'টুথক্লিন' কেনায় উৎসাহ পায়। ফলে টুথপেস্টের বিক্রি বাড়ার সম্ভাবনা তৈরি হয়। তাই বলা যায়, ফ্রি পণ্য বিক্রি বাড়াতে সহায়ক।"
        }
      ]
    },
    {
      "number": "7",
      "uddipok": "'বেস্ট ফার্নিচার বিভিন্ন ধরনের আসবাবপত্র প্রস্তুতকারী একটি প্রতিষ্ঠান। প্রতিষ্ঠানটি ক্রেতাদের চাহিদা ও পছন্দ অনুযায়ী অর্ডার গ্রহণ করে। একটি ডেকোরেটর কোম্পানির অর্ডার মোতাবেক প্রতিষ্ঠানটি ১,০০০টি ডাইনিং টেবিল প্রস্তুতের জন্য ৩,০০,০০০ টাকার কাঠ' ক্রয় করল। প্রতিষ্ঠানটি প্রতিটি ডাইনিং টেবিল তৈরিতে ৩০০ টাকা মিস্ত্রি খরচ এবং স্থায়ী ব্যয়ং ৯০,০০০ টাকা দেয়। প্রতিষ্ঠানটি প্রতিটি ডাইনিং (বিক্রয়মূল্য) ৯০০ টাকা খরচ ধরে ব্রেক-ইডেন-বিন্দু নির্ণয় করল। ফলে প্রতিষ্ঠানটির প্রত্যাশিত মুনাফা অর্জিত হলো।",
      "tag": "DC 24",
      "sub_questions": [
        {
          "label": "ক",
          "question": "ব্রেক-ইভেন-বিন্দু কী?",
          "explanation": "ব্রেক-ইভেন হচ্ছে এমন একটি ভারসাম্য বিন্দু যেখানে একটি প্রতিষ্ঠানের মোট আয় এবং মোট ব্যয় সমান হয়।"
        },
        {
          "label": "খ",
          "question": "পণ্যের জীবন চক্রের পতন স্তরে কী করণীয়? ব্যাখ্যা করো।",
          "explanation": "পণ্যের জীবন চক্রের যে স্তরে পণ্যের বিক্রি ও মুনাফা দ্রুতগতিতে কমে যায় তাকে পতন স্তর বলে। পণ্যের জীবন চক্রের পতন স্তরে ক্রেতারা পণ্যটি কেনায় অনীহা প্রকাশ করে। তাই পণ্যটি বাজার থেকে তুলে ফেলতে হবে, না হলে প্রতিষ্ঠানের লোকসান হবে। তবে প্রতিষ্ঠান চাইলে ক্রেতাদের রুচি ও চাহিদার সাথে সামঞ্জস্য করে পণ্যটি পুনরায় বাজারে ছাড়তে পারে। এতে পণ্যটি নতুন জীবন পাবে।"
        },
        {
          "label": "গ",
          "question": "'বেস্ট ফার্নিচার' এর ১,০০০টি ডাইনিং টেবিলের ব্রেক-ইভেন-বিন্দু নির্ণয় করো।",
          "explanation": "ব্রেক-ইভেন বিন্দু হচ্ছে ভারসাম্য বিন্দু যেখানে প্রতিষ্ঠানের মোট আয় এবং মোট ব্যয় সমান থাকে। ভারসাম্য বিন্দুর চেয়ে বিক্রির পরিমাণ কম হলে প্রতিষ্ঠানের লোকসান হয়। অন্যদিকে ভারসাম্য বিন্দুর চেয়ে বিক্রির পরিমাণ বেশি হলে প্রতিষ্ঠানের মুনাফা হয়। নিচে বেস্ট ফার্নিচার ১০০০টি ডাইনিং টেবিলের ব্রেক-ইভেন বিন্দু নির্ণয় করা হলো- দেওয়া আছে, এককপ্রতি কাঁচামাল খরচ = ৩ , ০০ , ০০০ ১০০০ \\frac{৩,০০,০০০}{১০০০} ১০০০ ৩ , ০০ , ০০০ ​ = ৩০০ এককপ্রতি মজুরি ব্যয় = ৩০০ টাকা এককপ্রতি পরিবতর্নশীল ব্যয় ৩০০ + ৩০০ = ৬০০ টাকা মোট স্থায়ী ব্যয় = ৯০,০০০ টাকা এককপ্রতি বিক্রয়মূল্য = ৯০০ টাকা ব্রেক-ইভেন পয়েন্ট = মোটস্থায়ীব্যয় এককপ্রতিবিক্রয়মূল্য − এককপ্রতিপরিবর্তনশীলব্যয় \\frac{মোট স্থায়ী ব্যয়}{এককপ্রতি বিক্রয়মূল্য - এককপ্রতি পরিবর্তনশীল ব্যয়} এককপ্রতিবিক্রয়মূল্য − এককপ্রতিপরিবর্তনশীলব্যয় মোটস্থায়ীব্যয় ​ = ৯০ , ০০০ ৯০০ − ৬০০ \\frac{৯০,০০০}{৯০০ - ৬০০} ৯০০ − ৬০০ ৯০ , ০০০ ​ একক = ৩০০ একক অর্থাৎ, বেস্ট ফার্নিচারের ১০০০টি ডাইনিং টেবিলের ব্রেক-ইভেন বিন্দু হলো ৩০০ একক। ৩০০টি টেবিল উৎপাদন করলে প্রতিষ্ঠানের মোট ব্যয় ও মোট আয় সমান হবে।"
        },
        {
          "label": "ঘ",
          "question": "উদ্দীপকে ব্রাদার্স গ্রুপের অর্জিত মুনাফার সাথে ব্রেক-উভেন-বিন্দুর বিন্দুর সম্পর্ক মূল্যায়ন করো।",
          "explanation": "বেস্ট ফার্নিচারের অর্জিত মুনাফার সাথে ব্রেক-ইডেন বা ভারসাম্য বিন্দুর সম্পর্ক আছে বলে আমি মনে করি। ব্রেক-ইভেন হচ্ছে এমন একটি ভারসাম্য বিন্দু যেখানে ব্যবসায় প্রতিষ্ঠানের মোট আয় ও মোট ব্যয় সমান হয়। ব্যবসায়ের আয় এ বিন্দুর নিচে হলে প্রতিষ্ঠানের লোকসান হয়। আর এ বিন্দুর উপরে আয় হলে প্রতিষ্ঠানের মুনাফা অর্জিত হয়। বেস্ট ফার্নিচার তার উৎপাদিত প্রতিটি ডাইনিং টেবিল ৯০০ টাকা দরে বিক্রি করার সিদ্ধান্ত নিয়েছে। এক্ষেত্রে তার ব্রেক-ইভেন বিন্দু হলো ৩০০ একক। যদি প্রতিষ্ঠানটি ৩০০. এককের বেশি বিক্রি করতে পারে, তাহলে মুনাফা অর্জিত হবে। আর যদি ৩০০ এককের কম টেবিল বিক্রি করে, তাহলে প্রতিষ্ঠানটি লোকসানের সম্মুখীন হবে। বেস্ট ফার্নিচার ব্রেক-ইভেন বিন্দু নির্ণয় করেছে। এর মাধ্যমে ক্ষতির হাত থেকে বাঁচতে কী পরিমাণ ফার্নিচার অবশ্যই বিক্রি করতে হবে, তার সীমা নির্ধারণ করেছে। এখানে ৩০০ এককের বেশি যতটি টেবিল বিক্রি করতে পারবে সেটাই তাদের প্রতিষ্ঠানের জন্য লাভজনক হবে। ব্রেক- ইভেন নির্ণয়ের ফলে তাদের বিক্রির কাজে গতিশীলতা আসবে। পাশাপাশি মুনাফা অর্জনের সম্ভাবনাও বাড়বে। সুতরাং, বেস্ট ফার্নিচারের প্রত্যাশিত মুনাফা অর্জনের সাথে ব্রেক-ইভেন বিন্দুর সম্পর্ক অত্যন্ত ঘনিষ্ঠ।"
        }
      ]
    },
    {
      "number": "8",
      "uddipok": "জনাব রাজিন বিভিন্ন ফ্লেভারের পারফিউম উৎপাদন করে বিক্রি করেন। ক্রেতা আকর্ষণের জন্য কয়েক মাসের জন্য তিনি তার উৎপাদিত প্রতিটি পারফিউমের বোতলে বিনামূল্যে অতিরিক্ত ২০% পারফিউম দেওয়ার সিদ্ধান্ত নেন। এজন্য তিনি পণ্যের মোড়ক অতিরিক্ত ২০% ফ্রির বিষয়টি স্পষ্ট অক্ষরে উল্লেখ করেন। ফলে বাজারে তার উৎপাদিত পণ্যের চাহিদা বৃদ্ধির পাশাপাশি মুনাফাও দিন দিন বাড়ছে।",
      "tag": "DC 24",
      "sub_questions": [
        {
          "label": "ক",
          "question": "নিয়ন আলো কী?",
          "explanation": "শহরে রাস্তার পাশে বা মোড়গুলোতে ইলেকট্রনিক বাতির সাহায্যে যে প্রচার কাজ চালানো হয় তাকে নিয়ন আলো বলে।"
        },
        {
          "label": "খ",
          "question": "\"বিজ্ঞাপন ভোক্তার মনোভাব ও আচরণ পরিবর্তন করে\"- ব্যাখ্যা করো।",
          "explanation": "অর্থের বিনিময়ে চিহ্নিত উদ্যোক্তা কর্তৃক পণ্য, সেবা বা ধারণার নৈর্ব্যক্তিক উপস্থাপনাই হলো বিজ্ঞাপন। বিক্ষিপ্তভাবে অবস্থানকারী ক্রেতাদের পণ্য বা প্রতিষ্ঠান সম্পর্কে ধারণা প্রদান ও আগ্রহ সৃষ্টি করাই বিজ্ঞাপনের মূল উদ্দেশ্য। পণ্যের গুণ, উপকারিতা, ব্যবহারবিধি, উৎপাদন প্রক্রিয়া প্রভৃতি বিজ্ঞাপনের মাধ্যমে উপস্থাপন করা হয়। ফলে পণ্যের চাহিদা সৃষ্টি হয়। পণ্যের প্রতি ভোক্তার মনোভাবের পরিবর্তন হয়। এভাবেই বিজ্ঞাপন ভোক্তার মনোভাব, ও আচরণ পরিবর্তন করে।"
        },
        {
          "label": "গ",
          "question": "২০% এক্সট্রা কোন ধরনের বিক্রয় প্রসার কৌশল? ব্যাখ্যা 'করো।",
          "explanation": "নিম্নের অনুরূপঃ জনাব মাসুদ বিক্রয় প্রসারের প্রিমিয়াম পন্থাটি ব্যবহার করেছেন। কোনো নির্দিষ্ট পণ্য কিনতে ক্রেতাদের উৎসাহী করার জন্য উক্ত পণ্য বা পণ্যের অংশবিশেষ, কম মূল্যে বা বিনামূল্যে দেওয়াকে প্রিমিয়াম বলে। প্রতিযোগী 'পণ্যের তুলনায় বিক্রি বাড়ানো, মন্দা মৌসুমে পণ্যের বিক্রি ধরে রাখার উদ্দেশ্যে প্রিমিয়াম দেওয়া হয়। এতে ক্রেতারা লাভবান হওয়ার পাশাপাশি বিক্রেতাও অধিক মুনাফা অর্জন করে। উদ্দীপকে জনাব মাসুদ বিভিন্ন ফ্লেভারের পারফিউম উৎপাদন করে বিক্রি করেন। ক্রেতা আকর্ষণ করতে কয়েক মাসের জন্য তিনি তার উৎপাদিত প্রতিটি পারফিউমের বোতলে বিনামূল্যে অতিরিক্ত ২০% পারফিউম দেওয়ার সিদ্ধান্ত নেন। এজন্য তিনি পণ্যের মোড়কে অতিরিক্ত ২০% ফ্রি'র বিষয়টি স্পষ্ট অক্ষরে উল্লেখ করেন। এভাবে নির্ধারিত পণ্যের সাথে অতিরিক্ত পণ্য ফ্রি দেওয়ার বিষয়টি প্রিমিয়ামের সাথে সামঞ্জস্যপূর্ণ। প্রিমিয়াম প্রদানের ফলে ক্রেতারা আকৃষ্ট হয় ও পণ্যের - বিক্রি বাড়ার সম্ভাবনা তৈরি হয়। তাই বলা যায়, উদ্দীপকে জনাব মাসুদ বিক্রয় প্রসারের প্রিমিয়াম পন্থাটি ব্যবহার করেছেন।"
        },
        {
          "label": "ঘ",
          "question": "পণ্যের বিক্রয় বৃদ্ধির জন্য জনাব রাজিনের সিদ্ধান্তের যৌক্তিক উদ্দীপকের আলোকে বিশ্লেষণ করো।",
          "explanation": "নিম্নের অনুরূপঃ পণ্যের বিক্রি বাড়ানোর জন্য জনাব মাসুদের বিক্রয় প্রসারমূলক কাজের সিদ্ধান্তটি অত্যন্ত যৌক্তিক। পণ্য বা সেবার বিক্রি বাড়াতে দেওয়া স্বল্পমেয়াদি উদ্দীপনাকে বিক্রয় প্রসার বলে। বিক্রয় প্রসারের মাধ্যমে ক্রেতা সাধারণকে পণ্য কিনতে প্ররোচিত করা হয়। ফলে বিক্রি বাড়ার সম্ভাবনা তৈরি হয়। উদ্দীপকে জনাব মাসুদ বিভিন্ন ফ্লেভারের পারফিউম উৎপাদন ও বিক্রি করেন। ক্রেতা আকর্ষণের জন্য তিনি তার উৎপাদিত প্রতিটি পারফিউমের বোতলে বিনামূল্যে অতিরিক্ত ২০% পারফিউম দেওয়ার সিদ্ধান্ত নেন। এজন্য তিনি পণ্যের মোড়কে অতিরিক্ত ২০% ফ্রি'র বিষয়টি স্পষ্ট অক্ষরে উল্লেখ করেন। ফলে বাজারে তার উৎপাদিত পণ্যের চাহিদা বাড়ায় মুনাফাও দিন দিন বাড়ছে। জনাব মাসুদ অতিরিক্ত ২০% পারফিউম ফ্রি দিচ্ছেন। এ সুযোগটি খুবই কম সময়ের জন্য। অর্থাৎ সুযোগটি স্বল্পমেয়াদি, যা বিক্রয় প্রসারের বৈশিষ্ট্য। এর ফলে ক্রেতারা পণ্য কিনতে আগ্রহী হবে যা জনাব মাসুদের বিক্রি ও মুনাফা বাড়াতে ভূমিকা রাখবে। তাছাড়া বিক্রয় প্রসারের মাধ্যমে ক্রেতা গুণগত মানসম্পন্ন পণ্য পেয়ে সন্তুষ্ট হবে এবং প্রতিষ্ঠানটিও মুনাফা অর্জন করবে। তাই বলা যায়, পণ্যের বিক্রি বাড়ানোর জন্য জনাব মাসুদের সিদ্ধান্তটি অত্যন্ত যৌক্তিক।"
        }
      ]
    },
    {
      "number": "9",
      "uddipok": "'রসেরফোটা' দীর্ঘদিন ধরে মিষ্টি, সন্দেশ, জিলাপি ও দই ইত্যাদি তৈরি ও বাজারজাত করে আসছে। শুরু থেকে তাদের উৎপাদিত, পণ্য শহরে বেশ জনপ্রিয় হলেও. বর্তমানে অন্যান্য প্রতিযোগী প্রতিষ্ঠান বাজারে আসায় 'রসেরফোটা' এর বিক্রয় ও মুনাফা হ্রাস পেয়েছে। বর্তমানে বাজারে প্রতিযোগিতায় টিকে থাকার লক্ষ্যে 'রসেরফোটা' আকর্ষণীয় মোড়কে নতুন আঙ্গিকে পণ্য বাজারজাতকরণের সিদ্ধান্ত নিয়েছে।",
      "tag": "DC 24",
      "sub_questions": [
        {
          "label": "ক",
          "question": "ক্রয় কী?",
          "explanation": "অর্থের বিনিময়ে বিক্রেতার কাছ থেকে পণ্যের মালিকানা অর্জন করার প্রক্রিয়াকে ক্রয় বলে।"
        },
        {
          "label": "খ",
          "question": "\"প্রমিতকরণ ছাড়া পর্যায়িতকরণ সম্ভব নয়\"- ব্যাখ্যা করো।",
          "explanation": "পর্যায়িতকরণের পূর্বের ধাপ হলো প্রমিতকরণ। এটি ছাড়া পর্যায়িতকরণ সম্ভব নয়। প্রমিতকরণ হলো বিভিন্ন দ্রব্যের মৌলিক মানের সীমা নির্ধারণ করা। অন্যদিকে, প্রতিষ্ঠিত মান অনুযায়ী পণ্যদ্রব্য আলাদা আলাদা ভাগে ভাগ করাই হলো পর্যায়িতকরণ। প্রমিতকরণ হলো পর্যায়িতকরণের ভিত্তি। পূর্ববর্তী ধাপ অতিক্রম না করে যেমন পরবর্তী ধাপে প্রবেশ করা যায় না, তেমনি প্রমিতকরণ ছাড়া পর্যায়িতকরণ সম্ভব হয় না।"
        },
        {
          "label": "গ",
          "question": "'রসেরফোটা' তাদের উৎপাদিত পণ্য বিক্রয়ের মাধ্যমে কোন ধরনের উপযোগ সৃষ্টি করেছে? ব্যাখ্যা করো।",
          "explanation": "'রসমালাই' তাদের উৎপাদিত পণ্য বিক্রয়ের মাধ্যমে পণ্যের স্বত্বগত উপযোগ সৃষ্টি করেছে। অর্থের বিনিময়ে পণ্যের মালিকানা ক্রেতার কাছে হস্তান্তর করার প্রক্রিয়াই হলো বিক্রয়। বিক্রয়ের ফলে স্বত্বগত উপযোগ সৃষ্টি হয়। সুষ্ঠুভাবে বিক্রয়ের কাজ সম্পাদনের জন্য বিক্রেতাকে ক্রেতার প্রয়োজন নির্ধারণ, চাহিদা সৃষ্টি, উন্নত ক্রেতা সম্পর্ক বজায় রাখা প্রভৃতি কাজ সম্পাদন করতে হয়। 'রসমালাই' দীর্ঘদিন ধরে মিষ্টি সন্দেশ, জিলাপি ও দই তৈরি ও বিক্রি করে আসছে। এক্ষেত্রে বিক্রয়ের মাধ্যমে এ পণ্যগুলোর স্বত্ব বা মালিকানা হস্তান্তরিত হচ্ছে। কেননা, একজন ভোক্তা বা ক্রেতা যখন প্রতিষ্ঠানটি থেকে কোনো পণ্য কেনে তখন এর মালিকানা প্রতিষ্ঠানটি থেকে সেই ভোক্তা, বা ক্রেতার কাছে হস্তান্তরিত হয়। এজন্য ভোক্তা বা ক্রেতাকে পণ্যগুলোর মূল্য বাবদ নির্দিষ্ট পরিমাণ অর্থ বিক্রেতা প্রতিষ্ঠানটিকে দিতে হয়। ক্রেতার কাছে এ বিষয়টির নাম হলো ক্রয়। কিন্তু প্রতিষ্ঠানটির কাছে এর নাম হলো বিক্রয়। এ বিক্রয় কার্যের মাধ্যমে প্রতিষ্ঠানটি পণ্যের মালিকানা বা স্বত্ব ক্রেতার কাছে স্থানান্তর করে। এভাবে বিক্রয়ের মাধ্যমে পণ্যের স্বত্ব স্থানান্তর ঘটায় স্বত্বগত উপযোগ তৈরি হয়। তাই বলা যায়, 'রসমালাই' পণ্য বিক্রয়ের মাধ্যমে স্বত্বগত উপযোগ সৃষ্টি করেছে।"
        },
        {
          "label": "ঘ",
          "question": "উদ্দীপকের প্রতিষ্ঠানের গৃহীত সিদ্ধান্ত বাস্তবায়িত হলে ব্যবসায় সফলতা অর্জনে তা কিরূপ ভূমিকা রাখবে বলে তুমি মনে করো? মতামত দাও।",
          "explanation": "উদ্দীপকে প্রতিষ্ঠানটির 'মোড়কিকরণ' বিষয়ক সিদ্ধান্তটি বাস্তবায়িত হলে ব্যবসায়িক সফলতা অর্জনে তা গুরুত্বপূর্ণ ভূমিকা রাখবে বলে আমি মনে করি। মোড়কিকরণে পণ্যকে আকর্ষণীয় আবরণ দিয়ে সুন্দরভাবে আবৃত করা হয়। এর মাধ্যমে পণ্যকে দৃষ্টিনন্দন করে তোলা যায়। এটি পণ্যের বিক্রি বাড়াতে সাহায্য করে। উদ্দীপকে 'রসমালাই' মিষ্টিজাতীয় পণ্য তৈরি ও বিক্রি করে। প্রতিষ্ঠানটির উৎপাদিত পণ্য বেশ জনপ্রিয়। কিন্তু প্রতিযোগী প্রতিষ্ঠান বাজারে আসায় 'রসমালাই'-এর বিক্রি ও মুনাফা কমেছে। বর্তমানে প্রতিষ্ঠানটি প্রতিযোগিতায় টিকে থাকার জন্য আকর্ষণীয় মোড়কে নতুন আঙ্গিকে পণ্য বাজারজাতকরণের সিদ্ধান্ত নিয়েছে। উদ্দীপকে প্রতিষ্ঠানটি পণ্য মোড়কিকরণের সিদ্ধান্ত নিয়েছে। এর মাধ্যমে পণ্য আকর্ষণীয় মোড়কে সুন্দরভাবে আবৃত করা হবে। এতে পণ্যের বাহ্যিক সৌন্দর্য বাড়বে। ফলে ক্রেতারা পণ্য কিনতে আগ্রহী হয়ে ওঠবে। তাছাড়া সঠিকভাবে মোড়কিকরণ করলে পণ্যের গুণগত মান অক্ষত থাকবে। এতে সুন্দর বা আকর্ষণীয় মোড়কে মানসম্মত পণ্য পেয়ে ক্রেতারা সন্তুষ্ট হবে। ফলে প্রতিষ্ঠানের বিক্রি ও সুনাম বাড়বে। এভাবে প্রতিষ্ঠানটি সফলতা অর্জন করতে পারবে। তাই বলা যায়, উদ্দীপকে প্রতিষ্ঠানটির 'মোড়কিকরণ'-এর সিদ্ধান্তটি বাস্তবায়িত হলে ব্যবসায়িক সফলতা অর্জনে তা গুরুত্বপূর্ণ ভূমিকা রাখবে।"
        }
      ]
    },
    {
      "number": "10",
      "uddipok": "পটুয়াখালীর আমান একজন সফল চিংড়ি ব্যবসায়ী। তিনি চিংড়িকে মানের ভিত্তিতে A, B, C গ্রেডে ভাগ করে। A গ্রেডের চিংড়ি বিদেশে রপ্তানি করেন এবং B, C গ্রেডের চিংড়িগুলো দেশের অভ্যন্তরে বিক্রয় করেন। আমানের পদ্ধতিটি এলাকার আরও কয়েকজন চিংড়ি ব্যবসায়ীর পছন্দ হওয়ায় তারাও আমানের পদ্ধতি অবলম্বনে উদ্যোগী হন।।",
      "tag": "DC 24",
      "sub_questions": [
        {
          "label": "ক",
          "question": "বাজার কী?",
          "explanation": "বাজার হলো একটি পণ্য বা সেবার। বর্তমান এবং সম্ভাব্য ক্রেতার সেট বা সমষ্টি।"
        },
        {
          "label": "খ",
          "question": "পণ্যের মোড়াকিকরণ কেন প্রয়োজন? ব্যাখ্যা করো।",
          "explanation": "পণ্যের গুণগত মান সংরক্ষণ এবং ক্ষতির হাত থেকে রক্ষা করার জন্য মোড়কিকরণ প্রয়োজন। মোড়ককৃত পণ্য সহজে গুদামঘরে, হিমাগারে বা অন্য যেকোনো স্থানে সংরক্ষণ করা যায়। এর মাধ্যমে বাহ্যিক ক্ষয়ক্ষতির হাত থেকে পণ্যকে রক্ষা করা যায়। ফলে ক্রেতারা অক্ষত ও পুরোপুরি উপযোগসম্পন্ন অবস্থায় পণ্য কিনতে ও ভোগ করতে পারে।"
        },
        {
          "label": "গ",
          "question": "আমান বিপণনের কোন কাজ সম্পাদন করেছেন? ব্যাখ্যা করো।",
          "explanation": "আজিজ বিপণনের পর্যায়িতকরণ কাজটি সম্পাদন করেছেন। পর্যায়িতকরণের মাধ্যমে নির্ধারিত মান অনুসারে পণ্যের শ্রেণিবিভাগ করা হয়। পণ্যের বিভিন্ন বৈশিষ্ট্যের ভিত্তিতে এটি করা হয়। সঠিকভাবে পর্যায়িতকরণ করতে পারলে সহজেই পণ্য বিক্রি করা যায়। উদ্দীপকে আজিজ একজন সফল চিংড়ি ব্যবসায়ী। তিনি মানের ভিত্তিতে চিংড়িকে বিভিন্ন গ্রেডে ভাগ করেন। এক্ষেত্রে তিনি ভালোমানের চিংড়িগুলোকে A গ্রেডে ভাগ করেন। আর তুলনামূলক কমমানের চিংড়িগুলোকে তিনি B ও C গ্রেডে ভাগ করেন। তারপর তিনি গ্রেড অনুযায়ী দাম নির্ধারণ করে 'বাজারে বিক্রি করেন। এতে ক্রেতারা চাহিদামতো ন্যায্যমূল্যে চিংড়ি পেয়ে খুশি হয়। আর মানের ভিত্তিতে বিভিন্ন গ্রেডে ভাগ করার কাজটি পর্যায়িতকরণের সাথে সাদৃশ্যপূর্ণ। তাই বলা যায়, আজিজ বিপণনের যে কাজটি সম্পাদন করেছেন সেটি পর্যায়িতকরণ।"
        },
        {
          "label": "ঘ",
          "question": "তুমি কি মনে করো অন্যান্য চিংড়ি ব্যবসায়ীদের উদ্যোগ বৈদেশিক মুদ্রা অর্জন ত্বরান্বিত করবে? যুক্তিসহ বিশ্লেষণ করো।",
          "explanation": "পর্যায়িতকরণের মাধ্যমে অন্যান্য চিংড়ি ব্যবসায়ীদের বিদেশে চিংড়ি রপ্তানি করার উদ্যোগটি বৈদেশিক মুদ্রা অর্জন ত্বরান্বিত করবে বলে আমি মনে করি। পর্যায়িতকরণের মাধ্যমে পূর্ব নির্ধারিত মান অনুযায়ী পণ্যের শ্রেণিবিভাগ করা হয়। অন্যদিকে, রপ্তানির মাধ্যমে এদেশের উৎপাদিত পণ্য অন্য দেশে সরবরাহ করা হয়। এতে বৈদেশিক মুদ্রা অর্জন হয়। উদ্দীপকে আজিজ একজন সফল চিংড়ি ব্যবসায়ী। তিনি চিংড়িকে মানের ভিত্তিতে A, B ও C গ্রেডে ভাগ করেন। উন্নতমানের অর্থাৎ A গ্রেডের চিংড়ি তিনি বিদেশে রপ্তানি করেন। আর B ও C গ্রেডের চিংড়ি দেশের অভ্যন্তরে বিক্রি করেন। আজিজের পদ্ধতিটি আরও কয়েকজন চিংড়ি ব্যবসায়ীর পছন্দ হওয়ায় তারাও আজিজের পদ্ধতি অবলম্বনে উদ্যোগী হন। সাধারণত আমাদের দেশে প্রচুর চিংড়ি চাষ হয়। আর আন্তর্জাতিক বাজারে আমাদের দেশের চিংড়ির চাহিদা অনেক। তাই পর্যায়িতকরণের মাধ্যমে উন্নতমানের চিংড়ি বিদেশে রপ্তানি করলে বিদেশে চিংড়ির চাহিদা বাড়বে। বিদেশি ক্রেতারা উন্নতমানের চিংড়ি ভোগ করতে পেরে খুশি হবে। এতে দেশে চিংড়ির চাষ ও রপ্তানি বাড়বে। ফলে বিপুল পরিমাণ বৈদেশিক মুদ্রা অর্জন সম্ভব হবে। তাই বলা যায়, উদ্দীপকে চিংড়ি রপ্তানি করার উদ্যোগটি বৈদেশিক মুদ্রা অর্জনের প্রক্রিয়াকে গতিশীল করবে।"
        }
      ]
    },
    {
      "number": "11",
      "uddipok": "'রিডেন ফেব্রিক্স এন্ড টেইলার্স' স্যুটের কাপড় বিক্রয়ের ক্ষেত্রে একটি স্বনামধন্য প্রতিষ্ঠান। প্রতিষ্ঠানটি গ্রীষ্মকালে স্যুটের কাপড়ের ক্ষেত্রে ২৫% এবং মেকিং চার্জের ওপর ৩৫% ছাড় দেয়। ফলে গ্রীষ্মকালে স্যুটের চাহিদা বিদ্যমান থাকে এবং স্যুট তৈরির কারিগরদের বেকার বসে থাকতে হয় না।",
      "tag": "DC 24",
      "sub_questions": [
        {
          "label": "ক",
          "question": "লোভনীয় পণ্য কী?",
          "explanation": "যেসব পণ্য দেখামাত্রই ক্রেতারা কোনো প্রকার পরিকল্পনা ছাড়া আবেগের বশবর্তী হয়ে কেনেন সেসব পণ্যকে লোভনীয় পণ্য বলে।"
        },
        {
          "label": "খ",
          "question": "ভারসাম্য বিন্দু বলতে কী বোঝায়?",
          "explanation": "যে পরিমাণ মূল্য নির্ধারণ করলে প্রতিষ্ঠানের মুনাফা বা ক্ষতি কিছুই হবে না তাকে ভারসাম্য বিন্দু মূল্য নির্ধারণ বলে। ভারসাম্য বিন্দু মূল্য নির্ধারণের অপর নাম ব্রেক ইভেন প্রাইসিং।. এ পদ্ধতিতে ভারসাম্য বিন্দুর ওপর ভিত্তি করে মূল্য নির্ধারণ করা হয়। এ বিন্দুর থেকে বেশি মূল্য নির্ধারণ করলে প্রতিষ্ঠানের মুনাফা হয়। অন্যদিকে, এ বিন্দুর থেকে কম মূল্য নির্ধারণ করলে প্রতিষ্ঠানের ক্ষতি হয়।"
        },
        {
          "label": "গ",
          "question": "রিডেন ফ্রেবিক্স এন্ড টেইলার্সের' বিক্রীত পণ্যটি কোন ধরনের ভোগ্য পণ্য? ব্যাখ্যা করো।",
          "explanation": "'মেট্রো টেইলার্স এন্ড ফেব্রিকস' কর্তৃক বিক্রিত পণ্যটি শপিং জাতীয় ভোগ্য পণ্যের অন্তর্ভুক্ত। ক্রেতারা অনেক সময় নিয়ে বিভিন্ন দোকান ঘুরে পণ্যের বৈশিষ্ট্য বিবেচনা করে শপিং পণ্য কিনে থাকে। এ জাতীয় পণ্য ঘন ঘন কেনা হয় না। শপিং পণ্য কেনার আগে ক্রেতারা পরিকল্পনা করে এবং কেনার সময় দ্রব্যের গুণাগুণ ও দ্রব্যমূল্য যাচাই করে কিনে থাকে। 'মেট্রো টেইলার্স এন্ড ফেব্রিকস' স্যুট তৈরি ও বিক্রি করে। গ্রীষ্মকালে পোশাকের চাহিদা ধরে রাখতে প্রতিষ্ঠানটি কাপড় ও মেকিং চার্জের ওপর বাট্টা দেয়। স্যুট শীত মৌসুমে ব্যবহার উপযোগী একটি পোশাক। তাই অন্য মৌসুমে এর বিক্রি কমে যায়। ভোক্তারা স্যুট কেনার ক্ষেত্রে আগে পরিকল্পনা করে। যেহেতু প্রতিষ্ঠানটি ছাড় দিয়েছে তাই তারা পরিকল্পনা মতো স্যুট কিনতে আগ্রহী হয়। তাছাড়া স্যুট ঘন ঘন কেনা হয় না, যা শপিং পণ্যের বৈশিষ্ট্যের অনুরূপ। তাই বলা যায়, 'মেট্রো টেইলার্স এন্ড ফেব্রিকস' কর্তৃক বিক্রীত পণ্যটি শপিং জাতীয় ভোগ্য পণ্য।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটি স্যুটের কাপড় বিক্রয় ও মেকিং চার্জের ক্ষেত্রে যে বাট্টা প্রদান করে তার যথার্থতা মূল্যায়ন করো।",
          "explanation": "মেট্রো টেইলার্স এন্ড ফেব্রিকস' স্যুটের কাপড় বিক্রি ও মেকিং চার্জের ক্ষেত্রে যে মৌসুমি বাট্টা দিয়েছে তা যথার্থ হয়েছে। অ-মৌসুম বা অফ সিজনে পণ্য কিনতে ক্রেতাদের অনুপ্রাণিত করার জন্য মৌসুমি বাট্টা দেওয়া হয়। মৌসুম ছাড়াও বছরের অন্যান্য সময়ে তাদের পণ্য কিনতে আকৃষ্ট করতে ব্যবসায় প্রতিষ্ঠান কর্তৃক পণ্য মূল্যে এ ধরনের সমন্বয় করা হয়। 'মেট্রো টেইলার্স এন্ড ফেব্রিকস' গ্রীষ্মকালে কাপড়ের মূল্য ও মেকিং চার্জের ক্ষেত্রে মূল্য পুনঃনির্ধারণ করে। এটি কাপড়ের ক্ষেত্রে ১০% এষং মেকিং চার্জের ক্ষেত্রে ২০% ছাড় দেয়। এতে গ্রীষ্মকালেও পোশাকের চাহিদা বিদ্যমান থাকে। সাধারণত মৌসুমি ব্যবসায়ের ক্ষেত্রে পণ্যমূল্যের ওপর বাট্টা দেওয়া হয়। 'মেট্রো টেইলার্স এন্ড ফেব্রিকস' প্রতিষ্ঠানটি স্যুট তৈরি ও বিক্রি করে। এর চাহিদা গ্রীষ্মকালে কমে যায়। ফলে বিক্রি কম হয়, কারিগররা অলসভাবে বসে থাকে। এতে প্রতিষ্ঠানটি ক্ষতির সম্মুখীন হতে পারে। তাই প্রতিষ্ঠানটি বাট্টা দেওয়ার মাধ্যমে চাহিদা ধরে রাখে এবং ক্ষতির হাত থেকে রক্ষা পায়। এতে ক্রেতারাও কম মূল্যে স্যুট পেয়ে আর্থিকভাবে উপকৃত হয়। তাই বলা যায়, প্রতিষ্ঠানটির স্যুটের কাপড় বিক্রি ও মেকিং চার্জের ক্ষেত্রে মৌসুমি বাট্টা দেওয়া যথার্থ।"
        }
      ]
    }
  ]
}