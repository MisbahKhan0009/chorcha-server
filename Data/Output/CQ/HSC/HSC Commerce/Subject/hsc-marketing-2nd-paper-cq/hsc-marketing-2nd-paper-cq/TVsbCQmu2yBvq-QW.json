{
  "title": "কুমিল্লা বোর্ড ২০১৭",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "বাগদা চিংড়ি চাষের জন্য বাংলাদেশের বাগেরহাট জেলা অত্যন্ত বিখ্যাত। প্রতি বছর এ চিংড়ি রপ্তানি করে বাংলাদেশ প্রচুর বৈদেশিক মুদ্রা অর্জন করে। কিন্তু উপযুক্ত সংরক্ষণের ব্যবস্থা না থাকায় বাগেরহাটের প্রকৃত চিংড়ি চাষিরা এর সুবিধা থেকে বঞ্চিত হয়। এ কথা ভেবে জনাব হিমেল বাগেরহাটে একটি অত্যাধুনিক হিমাগার স্থাপন করেছেন। ফলে চাষি এবং ভোক্তা উভয় শ্রেণিই চিংড়ি সংরক্ষণ ও বিক্রির মাধ্যমে উপকৃত হচ্ছে।",
      "tag": "CB 17",
      "sub_questions": [
        {
          "label": "ক",
          "question": "অভিজ্ঞতা কী?",
          "explanation": "অভিজ্ঞতা বলতে কোনো বিষয়ে অর্জিত বাস্তব জ্ঞানকে বোঝায় ।"
        },
        {
          "label": "খ",
          "question": "বিপণন কীভাবে বেশি উৎপাদনে সহায়তা করে? ব্যাখ্যা করো।",
          "explanation": "বিপণন উৎপাদনের জন্য প্রয়োজনীয় উপকরণ সংগ্রহ এবং উৎপাদিত পণ্য ক্রেতাদের কাছে সরবরাহ করে বৃহদায়তন উৎপাদনে সহায়তা করে । বিপণন হলো ক্রেতাদের সন্তুষ্টি বিধানের মাধ্যমে পণ্য সরবরাহ করার প্রক্রিয়া। এর সহায়ক কার্যাবলি যেমন: পরিবহন, গুদামজাতকরণ, ক্রয়- বিক্রয়ের মাধ্যমে পণ্য ভোক্তাদের কাছে পৌঁছে দেয়। এতে তারা সহজে পণ্য কিনতে পারে। ফলে পণ্যের বাজার চাহিদা বাড়ে। আর এটি বৃহদায়তন উৎপাদনে সহায়তা করে।"
        },
        {
          "label": "গ",
          "question": "উদ্দীপকে জনাব হিমেলের স্থাপিত অত্যাধুনিক হিমাগার কোন ধরনের উপযোগ সৃষ্টি করে? ব্যাখ্যা করো।",
          "explanation": "জনাব হিমেলের স্থাপিত অত্যাধুনিক হিমাগার সময়গত উপযোগ সৃষ্টি করে। গুদামজাতকরণের মাধ্যমে এক সময়ের উৎপাদিত পণ্য অন্য সময়ে ব্যবহার করা যায়। এ ব্যবস্থা নির্দিষ্ট সময় পর্যন্ত পণ্য সংরক্ষণের মাধ্যমে পণ্যের সময়গত উপযোগ সৃষ্টি করে। তাছাড়া এটি পণ্যমান বজায় রাখতেও সহায়তা করে । বাগদা চিংড়ি উৎপাদনের জন্য বাগেরহাট জেলা খুবই বিখ্যাত। এখানে উৎপাদিত চিংড়ি রপ্তানি করে বাংলাদেশ প্রচুর বৈদেশিক মুদ্রা অর্জন করে। কিন্তু উপযুক্ত সংরক্ষণ ব্যবস্থা না থাকায় চাষিরা তেমন মুনাফা অর্জন করতে পারে না। এজন্য জনাব হিমেল আধুনিক হিমাগার স্থাপন করেছেন । এতে চাষিরা তাদের উৎপাদিত মাছ সংরক্ষণ করতে পারবে। চিংড়ির পচনশীলতা রোধ করে তারা মুনাফা লাভ করতে পারবে। তাছাড়া ক্রেতারা এক সময়ের পণ্য অন্য সময়ে ভোগের সুযোগ পাবে, যা শুধু গুদামজাতকরণের মাধ্যমেই সম্ভব। তাই বলা যায়, জনাব হিমেলের অত্যাধুনিক হিমাগার চিংড়ির সময়গত উপযোগ সৃষ্টি করে ।"
        },
        {
          "label": "ঘ",
          "question": "\"বিপণন কার্যাবলি জীবনযাত্রার মান উন্নয়নে সহায়ক \"— উদ্দীপকের আলোকে মূল্যায়ন করো ।",
          "explanation": "'বিপণন কর্মকাণ্ড জীবনযাত্রার মান উন্নয়নে সহায়ক – উক্তিটি যথার্থ। ক্রয়, বিক্রয়, পরিবহন, গুদামজাতকরণ, প্রমিতকরণ, পর্যায়িতকরণ ইত্যাদি হলো বিপণন কার্যাবলি। এসব কাজ ক্রেতা-বিক্রেতার জীবনযাত্রার মান উন্নয়নে গুরুত্বপূর্ণ ভূমিকা রাখে। বাগেরহাট বাগদা চিংড়ি উৎপাদনের জন্য বিখ্যাত। কিন্তু চাষিদের চিংড়ি সংরক্ষণের পর্যাপ্ত ব্যবস্থা নেই। তাই জনাব হিমেল বাগেরহাটে একটি অত্যাধুনিক হিমাগার স্থাপন করেন। ফলে চাষি ও ভোক্তা উভয়ই চিংড়ি সংরক্ষণ ও বিক্রির মাধ্যমে উপকৃত হচ্ছে। সংরক্ষণ ব্যবস্থা না থাকায় আগে চাষিদের কম মূল্যে চিংড়ি বিক্রি করতে হতো। কিন্তু বর্তমানে জনাব হিমেলের হিমাগার থাকায় তারা বাগদা চিংড়ি সংরক্ষণ করতে পারে। এতে ঘাটতি মৌসুমে তা বিক্রি করে তারা মুনাফা অর্জন করতে পারে। এটি চাষি ও ভোক্তার জীবনযাত্রার মান উন্নয়নে সহায়তা করে। আবার, ভোক্তারা ঘাটতি মৌসুমে চিংড়ি ভোগের সুযোগ পায়, যা তাদের জীবনযাত্রার মানোন্নয়ন করে। তাই বলা যায়, বিপণন কার্যাবলি জীবনযাত্রার মানোন্নয়নে সহায়ক ভূমিকা পালন করে ।"
        }
      ]
    },
    {
      "number": "2",
      "uddipok": "ঢাকার খিলগাঁও বস্তি এলাকার পিতৃহীন কিশোর ইমন সামান্য পুঁজি নিয়ে ঢাকার কাওরান বাজার থেকে সবজি কিনে নিজস্ব ভ্যানে করে তা বিক্রি করে। একদিন হরতাল চলাকালিন সবজি বিক্রির সময় একটি মিছিল থেকে একদল লোক এসে ড্যানের ওপর আক্রমণ চালায় ও ভাংচুর করে। এছাড়াও তাকে মারধর করে মারাত্মক আহত করে। এতে তার ব্যবসায় বন্ধ হয়ে যায়। ভবিষ্যতের কথা ভেবে সে দুশ্চিন্তাগ্রস্ত হয়ে পড়েছে।",
      "tag": "CB 17",
      "sub_questions": [
        {
          "label": "ক",
          "question": "সরবরাহকারী কারা?",
          "explanation": "যে সকল ব্যক্তি বা প্রতিষ্ঠান পণ্য বা সেবা তৈরিতে প্রয়োজনীয় কাঁচামাল ও অন্যান্য উপকরণের যোগান দেয়, তারাই সরবরাহকারী।"
        },
        {
          "label": "খ",
          "question": "\"কোম্পানি বিপণন কাজের ওপর সরাসরি প্রভাব ফেলে”- ব্যাখ্যা করো ।",
          "explanation": "পণ্য বা সেবা বিপণনে যেসব কার্যাবলি সম্পৃক্ত তাকে বিপণন কার্যক্রম বলে। একটি কোম্পানির বিভিন্ন বিভাগের সাথে বিপণনের সুসম্পর্ক বিদ্যমান । এর অভ্যন্তরীণ বিভাগগুলো বিভিন্নভাবে বিপণন কার্যক্রমে প্রভাব বিস্তার করে থাকে। যেমন: উচ্চতর ব্যবস্থাপনা প্রকৌশল তৈরি করে, অর্থায়ন বিভাগ অর্থের প্রয়োজনীয়তা ও সরবরাহ নির্ধারণ করে, ক্রয় বিভাগ প্রয়োজনীয় কাঁচামাল কেনে, উৎপাদন বিভাগ উৎপাদন নিশ্চিত করে, হিসাব বিভাগ বিভিন্ন ধরনের ব্যয় ও মুনাফা পরিমাপ করে। এসব কার্যাবলি বিপণন কার্যক্রমে প্রভাব বিস্তার করে।"
        },
        {
          "label": "গ",
          "question": "উদ্দীপকের কিশোর ইমনের কাজ ব্যষ্টিক পরিবেশের কোন উপাদানের অন্তর্ভুক্ত\"-ব্যাখ্যা করো ।",
          "explanation": "কিশোর ইমনের কাজ ব্যষ্টিক পরিবেশের মধ্যস্থ ব্যবসায়ী' উপাদানের অন্তর্ভুক্ত। যে সকল পক্ষ, শক্তি অথবা উপাদান বিপণন কার্যক্রমকে সরাসরি প্রভাবিত করে তাদের সমষ্টিকে ব্যষ্টিক পরিবেশ বলে। কোম্পানি, সরবরাহকারী, মধ্যস্থ ব্যবসায়ী, ক্রেতা, জনগোষ্ঠী প্রভৃতি হলো এর পরিবেশের উপাদান । পিতৃহীন কিশোর ইমন সামান্য পুঁজি নিয়ে সবজি ব্যবসায় করে । সে ঢাকার কাওরান বাজার থেকে এসব সবজি কিনে এনে নিজস্ব ভ্যান ব্যবহার করে তা বিক্রি করে। সে উৎপাদনকারী এবং ভোক্তার মধ্যবর্তী স্থানে অবস্থান করে। অর্থাৎ উৎপাদিত পণ্য ভোক্তার কাছে পৌঁছাতে সাহায্য করে। আর এটি মধ্যস্থ ব্যবসায়ীর কাজ। তাই বলা যায়, কিশোর ইমনের কাজ ব্যষ্টিক পরিবেশের 'মধ্যস্থব্যবসায়ী' উপাদনের অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লিখিত সামষ্টিক পরিবেশের উপাদানটি দেশের সামগ্রিক অর্থনীতিতে কীরূপ প্রভাব ফেলে তা বিশ্লেষণ করো।",
          "explanation": "উদ্দীপকের উল্লিখিত সামষ্টিক পরিবেশের 'রাজনৈতিক অস্থিতিশীলতা' উপাদানটি দেশের সামগ্রিক অর্থনীতিতে প্রতিকূল প্রভাব ফেলে । বাংলাদেশের বিপণন পরিবেশ কিছু ক্ষেত্রে সম্ভাবনাময় আব্বার কিছু ক্ষেত্রে দুর্বল। রাজনৈতিক অস্থিতিশীলতা এ পরিবেশের জন্য হুমকিস্বরূপ। এর প্রভাবে অনেকে পণ্য বিপণনকে ঝুঁকিপূর্ণ মনে করে। ইমন ঢাকার কাওরান বাজার থেকে সবজি কিনে নিজস্ব ভ্যানে তা বিক্রি করে। একদিন হরতাল চলাকালীন সবজি বিক্রির সময় একদল লোক তার ড্যানের ওপর আক্রমণ চালায় ও ভাংচুর করে। সে মারাত্মকভাবে আহত হয় এবং তার ব্যবসায় বন্ধ হয়ে যায় । হরতাল একটি রাজনৈতিক হাতিয়ার। হরতালের ফলে দেশের ব্যবসা বন্ধ হয়ে যায়। এতে ইমনের যেমন ব্যবসা বন্ধ হয়েছে, তেমনি হাজারো ব্যবসায়ীর স্বাভাবিক কাজ বন্ধ হয়ে যায়। ফলে দেশের অর্থনীতি বাধাগ্রস্ত হয়। ভোক্তাদের কাছে পণ্য পৌঁছানো যায় না। অর্থ, সময় ও পণ্যের অপচয় হয়। আন্তর্জাতিক বাণিজ্যও বাধাগ্রস্ত হয়। এভাবে রাজনৈতিক পরিবেশ দেশের অর্থনীতিতে বিরূপ প্রভাব ফেলে ।"
        }
      ]
    },
    {
      "number": "3",
      "uddipok": "'সানন্দ বেকারি' দেশের বিভিন্ন এলাকা থেকে ময়দা, চিনি, দুধ, ডিম ও অন্যান্য বেকারি পণ্য উৎপাদনের সামগ্রী সংগ্রহ করেন। তা থেকে কেক, পাউরুটি, বিস্কুট ও অন্যান্য পণ্য তৈরি করে। অতঃপর শহরের বিভিন্ন দোকানে এসব পণ্যসামগ্রী সরবরাহ করে। পণ্যের গুণগত মান উন্নত হওয়ায় তাদের বেকারি পণ্যের চাহিদা দিন দিন বাড়ছে। ক্রেতাদের আগ্রহের কথা বিবেচনা করে তারা দেশি মিষ্টি, সাধারণ মিষ্টি ও কম মিষ্টি সম্পন্ন পাউরুটি ও বিস্কুট তৈরি ও সরবরাহ করছে। বর্তমানে তাদের সাফল্য আকাশছোঁয়া ।",
      "tag": "CB 17",
      "sub_questions": [
        {
          "label": "ক",
          "question": "মোড়কিকরণ কী?",
          "explanation": "পণ্যের গুণগত মান সংরক্ষণ এবং বাহিরের ক্ষতির হাত থেকে রক্ষা করতে আবরণ দিয়ে কোনো পণ্যকে আকর্ষণীয়ভাবে ঢেকে বা মুড়ে দেওয়াকে মোড়কিকরণ বলে।"
        },
        {
          "label": "খ",
          "question": "বিপণনের সব থেকে গুরুত্বপূর্ণ কাজ হলো বিক্রয়”- ব্যাখ্যা করো।",
          "explanation": "পণ্যের মালিকানা ক্রেতার কাছে হস্তান্তরের প্রক্রিয়াকে বিক্রয় বলে । বিক্রির উদ্দেশ্যে পণ্য বা সেবা উৎপাদন করা হয়। এর মাধ্যমে মুনাফা অর্জন করা এবং প্রতিষ্ঠানের অন্যান্য কাজ গতিশীল রাখা সম্ভব হয়। প্রত্যাশামাফিক বিক্রি না হলে প্রতিষ্ঠানের যাবতীয় পরিকল্পনা ব্যর্থ হয়। বিপণন ও এর সহায়ক কার্যাবলি পরিচালনা করতে যাবতীয় অর্থের যোগান বিক্রি ছাড়া সম্ভব নয়। তাই বিক্রিকে বিপণনের সর্বাধিক গুরুত্বপূর্ণ কাজ বলা হয় ।"
        },
        {
          "label": "গ",
          "question": "উদ্দীপকে 'সানন্দ বেকারি' বেকারি সামগ্রী প্রস্তুত ও সরবরাহের মাধ্যমে বিপণনের কোন কোন কাজ সম্পন্ন করে? ব্যাখ্যা করো ।",
          "explanation": "‘সানন্দ বেকারি' বেকারিসামগ্রী প্রস্তুত ও সরবরাহের মাধ্যমে বিপণনের কেনা বেচা ও পরিবহন কাজগুলো সম্পাদন করে। পণ্য উৎপাদন করতে হলে কাঁচামাল কিনে পরিবহনের মাধ্যমে কারখানায় নিয়ে আসতে হয়। আবার, উৎপাদিত পণ্য ভোক্তার কাছে বিক্রি করা হয়। এক্ষেত্রে বিপণনকারী কেনা-বেচা, পরিবহন, গুদামজাতকরণ ইত্যাদি কাজ সম্পাদন করে থাকে । 'সানন্দ বেকারি' দেশের বিভিন্ন এলাকা থেকে ময়দা, চিনি, দুধ, ডিম অন্যান্য উপকরণ সংগ্রহ করে। এজন্য প্রতিষ্ঠানটিকে কেনার কাজটি সম্পাদন করতে হয়েছে। কেনার পর উপকরণসমূহ প্রতিষ্ঠানে আনতে পরিবহনের ব্যবস্থা করতে হয়েছে। আবার, বেকারি পণ্য উৎপাদনের পর তা বিক্রি করতে হয়েছে। তাই বলা যায়, 'সানন্দ বেকারি' কেনা বেচা ও পরিবহনের কাজগুলো সম্পাদন করে।"
        },
        {
          "label": "ঘ",
          "question": "\"সানন্দ বেকারি-এর সাফল্যের পিছনে পর্যায়িতকরণ গুরুত্বপূর্ণ ভূমিকা পালন করছে\"— তুমি কি এ ব্যাপারে একমত? বিশ্লেষণ করো।",
          "explanation": "'সানন্দ বেকারি'র সাফল্যের পেছনে পর্যায়িতকরণ গুরুত্বপূর্ণ ভূমিকা পালন করছে— আমি এ উক্তিটির সাথে একমত। পণ্য পর্যায়িতকরণের আগেই প্রমিতকরণ করতে হয়। প্রমিতকরণের মাধ্যমে যে মান নির্ধারণ করা হয় তার ভিত্তিতে পণ্যকে বিভিন্ন শ্রেণিতে ভাগ করাকে পর্যায়িতকরণ বলে। পর্যায়িতকরণ ক্রেতাকে সহজে পণ্য বাছাই ও কিনতে সহায়তা করে । ‘সানন্দ বেকারি' কেক, পাউরুটি, বিস্কুট ও অন্যান্য বেকারি পণ্য উৎপাদন করে। অতঃপর শহরের বিভিন্ন দোকানে এসব পণ্য সরবরাহ করা হয়। প্রতিষ্ঠানটি ক্রেতাদের আগ্রহের কথা বিবেচনা করে বেশি মিষ্টি, সাধারণ মিষ্টি ও কম মিষ্টিসম্পন্ন পাউরুটি ও বিস্কুট তৈরি ও সরবরাহ করে। বর্তমানে তাদের ব্যবসায়ের সাফল্য আকাশছোঁয়া । ‘সানন্দ বেকারি’ রুটি ও বিস্কুট পর্যায়িতকরণ করায় ক্রেতারা চাহিদামাফিক পণ্য কিনতে পারছে। সকল ক্রেতার চাহিদা এক হয় না। কেউ মিষ্টি পছন্দ করে, তারা প্রতিষ্ঠানটির অতি মিষ্টি দিয়ে উৎপাদন করা রুটি ও বিস্কুট কিনতে পারে। আবার যারা মিষ্টি তেমন পছন্দ করে না, তারা কম মিষ্টির বিস্কুট কেনে। অর্থাৎ সকল ধরনের ক্রেতারা তাদের পছন্দমত পণ্য ভোগের সুযোগ পাচ্ছে, যা ‘সানন্দ বেকারি'কে সাফল্য এনে দিচ্ছে। তাই বলা যায়, সানন্দ বেকারির সাফল্যের মূল কারণ হলো পর্যায়িতকরণ ।"
        }
      ]
    },
    {
      "number": "4",
      "uddipok": "'ঢাকা ফুড কোম্পানি' মুন্সিগঞ্জ থেকে সরাসরি আলু কেনে। এ আলু দিয়ে তারা কুড়মুড়ে ও মচমচে চিপস তৈরি করেন। এটি শিশু-কিশোরদের কাছে খুবই জনপ্রিয় বর্তমানে তারা বিভিন্ন বয়সের লোকদের কথা চিন্তা করে বিভিন্ন স্বাদের চিপস তৈরি করার সিদ্ধান্ত নিয়েছে।",
      "tag": "CB 17",
      "sub_questions": [
        {
          "label": "ক",
          "question": "পণ্য কী?",
          "explanation": "মানুষের অভাব এবং প্রয়োজন মেটাতে পারে এমন কিছু যা ক্রেতার মনোযোগ আকর্ষণ এবং ব্যবহার বা ভোগের জন্য বাজারে উপস্থাপন করা হয় তা-ই পণ্য ।"
        },
        {
          "label": "খ",
          "question": "\"ভোক্তা বাজারের আয়তন অত্যন্ত ব্যাপক\"- ব্যাখ্যা করো।",
          "explanation": "যে সকল ক্রেতা ব্যক্তিগত এবং পারিবারিক ভোগের জন্য পণ্য বা সেবা কেনে, তাদের নিয়ে গঠিত বাজারকে ভোক্তা বাজার বলে । বিশ্বের প্রত্যেক মানুষ তার ব্যক্তিগত ও পরিবারের সদস্যদের জন্য পণ্য বা সেবা কিনে থাকে। অর্থাৎ, ভোক্তারা সংখ্যায় বেশি এবং তারা সব জায়গায় ছড়িয়ে ছিটিয়ে আছে। সর্বত্র ভোক্তাদের অবস্থান থাকায় ভোক্তা বাজার আকারে বড় ও বিস্তৃত হয় ।"
        },
        {
          "label": "গ",
          "question": "উদ্দীপকে উল্লিখিত 'ঢাকা ফুড কোম্পানি' কোন বাজারের ক্রেতা? ব্যাখ্যা করো।",
          "explanation": "‘ঢাকা ফুড কোম্পানি' শিল্প বাজারের ক্রেতা। শিল্প বাজারের ক্রেতারা পণ্য বা সেবা পুনঃউৎপাদন বা বিক্রির উদ্দেশ্যে কেনে । তাদের মূল উদ্দেশ্য হলো মুনাফা অর্জন করা। সাধারণত উৎপাদনকারীরা শিল্প বাজারের সদস্য হওয়ায় এ বাজারের ক্রেতার সংখ্যা কম হয় । ‘ঢাকা ফুড কোম্পানি' মুন্সিগঞ্জ থেকে সরাসরি আলু কেনে। এ আলু দিয়ে তারা কুড়মুড়ে ও মচমচে চিপস তৈরি করে। অর্থাৎ, এটি চিপস্ উৎপাদনের উদ্দেশ্যে আলু কেনে । এর উদ্দেশ্য হলো চিপস বিক্রির মাধ্যমে মুনাফা লাভ করা। আর এটি শিল্প বাজারের বৈশিষ্ট্যের সাথে সামঞ্জস্যপূর্ণ। তাই বলা যায়, ‘ঢাকা ফুড কোম্পানি' শিল্প বাজারের ক্রেতা ।"
        },
        {
          "label": "ঘ",
          "question": "“বর্তমানে প্রতিষ্ঠানটি যে ভিত্তির উপর গুরুত্ব দিয়ে বাজার বিভক্তিকরণ করতে চায় তা অত্যন্ত যৌক্তিক”— তুমি কি এ বিষয়ে একমত? বিশ্লেষণ করো।",
          "explanation": "বর্তমানে 'ঢাকা ফুড কোম্পানি' বয়স ভিত্তিটির ওপর গুরুত্ব দিয়ে বাজার বিভক্তিকরণ করতে চায়, যা অত্যন্ত যৌক্তিক বলে আমি মনে করি। সকল বয়সের ক্রেতাদের একই ধরনের পণ্য পছন্দ হয় না। বয়সের পার্থক্যের কারণে ভোক্তার প্রয়োজন, পছন্দ, রুচি, চাহিদা ইত্যাদিতে পার্থক্য দেখা যায়। তাই তাদের সন্তুষ্টির উদ্দেশ্যে উৎপাদককে বয়স, আয়, পেশা, দেশ প্রভৃতির ভিত্তিতে বাজার বিভক্তিকরণ করতে হয়। .‘ঢাকা ফুড কোম্পানি' মুন্সিগঞ্জ থেকে সরাসরি আলু কেনে। এসব আলু থেকে তারা চিপস তৈরি করে। শিশু-কিশোরদের কাছে এ চিপস খুবই জনপ্রিয়। বর্তমানে এটি বিভিন্ন বয়সের মানুষের কথা চিন্তা করে বিভিন্ন স্বাদের চিপস তৈরির সিদ্ধান্ত নিয়েছে। বিভিন্ন বয়সের ক্রেতারা বিভিন্ন স্বাদের চিপস পছন্দ করে। শিশু-কিশোররা কুড়মুড়ে, আকর্ষণীয় ডিজাইন, মিষ্টি স্বাদের চিপস পছন্দ করে। তরুণ ও যুবকরা স্বাস্থ্যকর ও ঝাল-মশলা বেশি, ভালো মানের চিপস আশা করে। আবার বৃদ্ধরা স্বাস্থ্যের ক্ষতি হয় না, মিষ্টি ও ঝাল-মশলা কম এমন চিপস কিনতে আগ্রহী হয়। 'ঢাকা ফুড কোম্পানি' এসব বিষয় বিবেচনা করেই বাজার বিভক্তিকরণের সিদ্ধান্ত নিয়েছে। এ বিভক্তিকরণ ক্রেতাদের সন্তুষ্ট করে মুনাফা বাড়াতে সহায়তা করবে। তাই আমি মনে করি, 'ঢাকা ফুড কোম্পানি'-এর সিদ্ধান্তটি যৌক্তিক হয়েছে।"
        }
      ]
    },
    {
      "number": "5",
      "uddipok": "'অনন্ত ফ্যাশন হাউজ' এর মালিক জনাব স্বপ্নীল। তিনি গাজীপুরের বিভিন্ন গার্মেন্টস থেকে রুচিসম্মত বিভিন্ন ডিজাইনের তৈরি পোশাক কেনেন। তিনি ২০% মুনাফায় পোশাকের বিক্রয়মূল্য নির্ধারণ করেন। আসন্ন ঈদ উপলক্ষে তিনি বিভিন্ন ধরনের মূল্য ছাড় দিয়ে ক্রেতাদের আকৃষ্ট করার সিদ্ধান্ত নিয়েছেন।",
      "tag": "CCC 23,CB 17",
      "sub_questions": [
        {
          "label": "ক",
          "question": "জরুরি পণ্য কী?",
          "explanation": "যে পণ্য আকস্মিক প্রয়োজনে তাৎক্ষণিকভাবে কেনা হয় তাকে বলা হয় জরুরি পণ্য ।"
        },
        {
          "label": "খ",
          "question": "“সুবিধা পণ্য নিয়মিত কেনা হয়।”- ব্যাখ্যা করো।",
          "explanation": "যেসব পণ্য ভোক্তারা অপেক্ষাকৃত কম সময় ব্যয় করে কাছাকাছি স্থান থেকে সহজে কিনতে চায় সেগুলোকে সুবিধা পণ্য বলে । এগুলো ভোক্তারা নিয়মিত ও অল্প পরিমাণে কেনে। এ জাতীয় পণ্য কেনায় তেমন পরিকল্পনার প্রয়োজন হয় না। এগুলো কাছাকাছি অবস্থিত দোকান বা স্থানে সহজে পাওয়া যায়। চাল-ডাল, বিস্কুট, সাবান ইত্যাদি হলো সুবিধা পণ্যের উদাহরণ। প্রাত্যহিক জীবনে সুবিধা পণ্য প্রয়োজন হয় বলে ভোক্তারা এসব পণ্য নিয়মিত কিনে থাকে।"
        },
        {
          "label": "গ",
          "question": "উদ্দীপকে অনন্ত ফ্যাশন হাউজের মালিক জনাব স্বপ্নীল মূল্য নির্ধারণের ক্ষেত্রে কোন পদ্ধতি অনুসরণ করেন? ব্যাখ্যা করো।",
          "explanation": "'অনন্ত ফ্যাশন হাউজ'-এর মালিক মূল্য নির্ধারণের ক্ষেত্রে ব্যয়-যোগ মূল্য নির্ধারণ পদ্ধতি অনুসরণ করেছেন। পণ্যের ব্যয়ের সাথে নির্দিষ্ট পরিমাণ মুনাফা যোগ করে ব্যয়-যোগ মূল্য নির্ধারণ করা হয়। একটি প্রতিষ্ঠানের কোনো পণ্যের ক্রয়মূল্য বা উৎপাদন মূল্য ১০০ টাকা হলে এবং প্রতিষ্ঠানটি ১০% মুনাফা অর্জন করতে চাইলে তার বিক্রয়মূল্য হবে ১১০ টাকা। জনাব স্বপ্নীল 'অনন্ত ফ্যাশন হাউজ'-এর মালিক। তিনি গাজীপুরের বিভিন্ন র গার্মেন্টস থেকে রুচিসম্মত ডিজাইনের পোশাক কেনেন। তিনি কেনামূল্যের সাথে ২০% মুনাফা যোগ করে বিক্রয়মূল্য নির্ধারণ করেন। অর্থাৎ, । কেনাদামের ওপর নির্দিষ্ট হারে মুনাফা ধার্য করেন। এটি ব্যয়-যোগ মূল্য ট নির্ধারণের বৈশিষ্ট্য বহন করে। তাই বলা যায়, জনাব স্বপ্নীল ব্যয়-যোগ মূল্য নির্ধারণ পদ্ধতি অনুসরণ করেন।"
        },
        {
          "label": "ঘ",
          "question": "“বিভিন্ন ধরনের মূল্য ছাড় পণ্যের বিক্রি বাড়াতে সাহায্য করবে” – তুমি কি এ উক্তির সাথে একমত? যুক্তি দাও ।",
          "explanation": "\"বিভিন্ন ধরনের মূল্য ছাড় পণ্যের বিক্রি বাড়াতে সাহায্য করবে'— আমি এ বক্তব্যের সাথে একমত। পণ্যের মূল্য ছাড় একটি প্রসারমূলক কাজ। এর ফলে স্বল্পমেয়াদের জন্য ক্রেতাকে আকৃষ্ট করা যায়। বিক্রি বাড়াতে মূল্য ছাড় খুবই গুরুত্বপূর্ণ ভূমিকা রাখে । গাজীপুরের বিভিন্ন গার্মেন্টস থেকে 'অনন্ত ফ্যাশন হাউজ' রুচিসম্মত ডিজাইনের তৈরি পোশাক কিনে। প্রতিষ্ঠানটির মালিক জনাব স্বপ্নীল। তিনি ২০% মুনাফায় বিক্রয়মূল্য নির্ধারণ করেন। আসন্ন ঈদ উপলক্ষে তিনি বিভিন্ন ধরনের মূল্য ছাড় দিয়ে ক্রেতাদের আকৃষ্ট করার সিদ্ধান্ত নিয়েছেন। ‘অনন্ত ফ্যাশন হাউজ' কর্তৃক মূল্য ছাড়ের ফলে ক্রেতারা পণ্য কিনতে আকৃষ্ট হবে। ঈদের সময় সবাই নতুন পোশাক কেনে। এ সময় পণ্য বিক্রি সাধারণত বাড়ে। মূল্য ছাড়ে বিক্রি আরো বাড়বে। এতে পোশাকপ্রতি মুনাফা কম হলেও সামষ্টিক বিক্রি ও মুনাফা বেশি হবে। তাই আমি মনে করি, 'বিভিন্ন ধরনের মূল্য ছাড় বিক্রি বাড়াতে সাহায্য করবে' উক্তিটি যথার্থ।"
        }
      ]
    },
    {
      "number": "6",
      "uddipok": "চমক ইলেকট্রনিকস জাপানের বিখ্যাত 'সনি ব্রান্ড'-এর টেলিভিশন আমদানি করে। প্রতিষ্ঠানটি পণ্য বিক্রির ক্ষেত্রে ক্রেতাদের ১০ বছরের বিক্রয়োত্তর সেবার নিশ্চয়তা দেয়। এতে প্রতিষ্ঠানটি ক্রেতাদের কাছ থেকে ব্যাপক সাড়া পায় ।",
      "tag": "CB 17",
      "sub_questions": [
        {
          "label": "ক",
          "question": "পণ্যের জীবনচক্র কী?",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলীন হয়ে যাওয়া পর্যন্ত যে সকল স্তর বা ধাপ অতিক্রম করে তাকে বলা হয় পণ্যের জীবনচক্র।"
        },
        {
          "label": "খ",
          "question": "\"বিপণন মিশ্রণের একটি গুরুত্বপূর্ণ হাতিয়ার হল মূল্য”- ব্যাখ্যা করো।",
          "explanation": "নির্দিষ্ট পরিমাণ পণ্য বা সেবা পাওয়ার জন্য যে পরিমাণ অর্থ নেয়া হয় তা-ই হলো মূল্য । বিপণন মিশ্রণের চারটি হাতিয়ারের মধ্যে মূল্য অন্যতম। উৎপাদক, বিক্রেতা এবং ভোক্তা সকলের কাছে মূল্য সংক্রান্ত সিদ্ধান্ত খুবই গুরুত্বপূর্ণ। ক্রেতার প্রত্যাশা, সামর্থ্য এবং পণ্যের উপযোগের সাথে এর মূল্য সামঞ্জস্যপূর্ণ হতে হয়। ক্রেতার বা উৎপাদনকারীর প্রত্যাশা মাফিক পণ্য মূল্য না হলে কোনো পক্ষই পণ্য কেনা-বেচা করে না। তাই মূল্যকে বিপণন মিশ্রণের গুরুত্বপূর্ণ হাতিয়ার বলা হয়।"
        },
        {
          "label": "গ",
          "question": "চমক ইলেকট্রনিকস এর আমদানিকৃত টেলিভিশন কোন ধরনের পণ্য? ব্যাখ্যা করো।",
          "explanation": "চমক ইলেকট্রনিকস এর আমদানিকৃত টেলিভিশন হলো শপিং পণ্য। যেসকল পণ্য ক্রেতারা আগের পরিকল্পনা অনুযায়ী মূল্য, মান, ডিজাইন, সাইজ ইত্যাদি তুলনা করে কেনে সেগুলোই শপিং পণ্য। শপিং পরিকল্পনা অনুযায়ী অনেক সময় নিয়ে, বিভিন্ন দোকান ঘুরে ঘুরে কিনে থাকে। এ সকল পণ্য সাধারণত ঘন ঘন কেনা হয় না এবং এককপ্রতি মূল্য বেশি হয়ে থাকে । চমক ইলেকট্রনিকস জাপানের সনি ব্র্যান্ডের টেলিভিশন কিনে আনে। আমদানিকৃত এসব টেলিভিশন ক্রেতারা সাধারণত ঘন ঘন কেনে না। আগের পরিকল্পনা অনুযায়ী ক্রেতারা টেলিভিশন কেনে। টেলিভিশন ক্রেতারা সময় নিয়ে বিভিন্ন দোকান ঘুরে ঘুরে, অন্যান্য ব্রান্ডের সাথে তুলনা করে কেনে। আমদানিকৃত সনি ব্রান্ডের ক্ষেত্রেও তাই প্রযোজ্য, যা শপিং পণ্যের বৈশিষ্ট্য বহন করে। তাই বলা যায়, চমক ইলেকট্রনিকস এর আমদানিকৃত টেলিভিশন শপিং পণ্য ।"
        },
        {
          "label": "ঘ",
          "question": "চমক ইলেকট্রনিকস-এর আমদানিকৃত টেলিভিশন বিপণনে বিক্রয়োত্তর সেবা অত্যন্ত গুরুত্বপূর্ণ” — উক্তিটি বিশ্লেষণ করো।",
          "explanation": "'চমক ইলেট্রনিকস'-এর আমদানিকৃত টেলিভিশন বিপণনে বিক্রয়োত্তর সেবা অত্যন্ত গুরুত্বপূর্ণ-- উক্তিটি যথার্থ। সাধারণত ইলেকট্রনিকস পণ্যের ক্ষেত্রে বিক্রয়োত্তর সেবা দেওয়া হয় । পণ্য বিক্রির পর বিক্রেতার কাজ শেষ হয় না। এটি ভোক্তার বাসায় পৌঁছে দেয়া, নষ্ট বা সমস্যা হলে মেরামত করা অথবা বদলে দেয়া, মূল্য ফেরত ইত্যাদি বিক্রয়োত্তর সেবার অন্তর্ভুক্ত। চমক ইলেকট্রনিকস জাপান থেকে সনি ব্র্যান্ডের টেলিভিশন আমদানি করে। এটি টেলিভিশন বিক্রির ক্ষেত্রে ১০ বছরের বিক্রয়োত্তর সেবার নিশ্চয়তা দেয়। এতে প্রতিষ্ঠানটি ক্রেতাদের কাছ থেকে ব্যাপক সাড়া পায় । টেলিভিশন একটি ইলেকট্রনিকস পণ্য। 'চমক ইলেকট্রনিকস' এর আমদানিকৃত টেলিভিশন একটি ভারী পণ্য। এটি বহন করা ঝুঁকিপূর্ণ। তাই প্রতিষ্ঠানটি বাড়িতে পৌঁছে সংস্থাপন করে দেয়। আর এটি বিক্রয়োত্তর সেবার অন্তর্ভুক্ত। আবার, নষ্ট হলে বা কোনো ক্ষতি হলে তা মেরামত করে দেয়, যা বিক্রয়োত্তর সেবা। এসব সেবার ফলে ক্রেতারা পণ্য সম্পর্কে নিশ্চিন্ত থাকে। ফলে বিক্রির পরিমাণ বাড়ে। তাই বলা যায়, 'চমক ইলেকট্রনিকস'-এর আমদানিকৃত টেলিভিশনে বিক্রয়োত্তর সেবা গুরুত্বপূর্ণ।"
        }
      ]
    },
    {
      "number": "7",
      "uddipok": "ঢাকা ক্লোথ স্টোর-এর স্বত্বাধিকারী জনাব আরিফ সিরাজগঞ্জ থেকে লুঙ্গি ও গামছা এনে ইসলামপুরের বিভিন্ন ব্যবসায়ীর কাছে বিক্রি করেন। তিনি এ কাজে নিজস্ব ট্রাক ব্যবহার করেন। ফলে জনাব আরিফ ব্যবসায়ে ঈর্ষণীয় সাফল্য পাচ্ছেন। বর্তমানে তিনি একটি বাণিজ্যিক ব্যাংক থেকে ঋণ নিয়ে ব্যবসায় সম্প্রসারণের সিদ্ধান্ত নিয়েছেন।",
      "tag": "CB 17",
      "sub_questions": [
        {
          "label": "ক",
          "question": "ভোগ্যপণ্য কী?",
          "explanation": "ক্রেতারা ব্যক্তিগত বা পারিবারিক ভোগের জন্য যেসব পণ্য কেনেন সেগুলোকে ভোগ্য পণ্য বলে ।"
        },
        {
          "label": "খ",
          "question": "শিল্পপণ্যের বণ্টন প্রণালি ক্ষুদ্র হয় কেন? ব্যাখ্যা করো।",
          "explanation": "শিল্প পণ্যের ক্রেতার সংখ্যা কম হওয়ায় এ পণ্যের বণ্টন প্রণালি ক্ষুদ্র হয় । শিল্প পণ্যের ক্রেতারা পুনঃউৎপাদনের জন্য পণ্য কিনে থাকে । উৎপাদনকারীর সংখ্যা সীমিত হওয়ায় এর বণ্টন প্রণালি দীর্ঘ হওয়ার প্রয়োজন নেই। তাছাড়া একটি নির্দিষ্ট এলাকায় এসব শিল্পপণ্যের ক্রেতারা অবস্থান করেন। তাই সরবরাহকারীরা মধ্যস্থব্যবসায়ীদের সহায়তা ছাড়াই শিল্পপণ্যের ক্রেতাদের কাছে পণ্য সরবরাহ করতে পারে। এজন্য শিল্প পণ্যের বণ্টন প্রণালি ক্ষুদ্র হয়।"
        },
        {
          "label": "গ",
          "question": "উদ্দীপকের জনাব আরিফ নিজস্ব ট্রাক ব্যবহারের মাধ্যমে যে ধরনের উপযোগ সৃষ্টি করেছেন তা ব্যাখ্যা করো।",
          "explanation": "জনাব আরিফ নিজস্ব ট্রাক ব্যবহারের মাধ্যমে পণ্যের স্থানগত উপযোগ সৃষ্টি করেছেন। সাধারণত উৎপাদক ও ভোক্তা একই স্থানে অবস্থান করে না। পরিবহন ব্যবস্থার মাধ্যমে উৎপাদিত পণ্য ভোক্তার কাছে পৌঁছে দিলে পণ্যের স্থানগত উপযোগ সৃষ্টি হয়। পণ্য পরিবহন বিপণনের একটি অন্যতম কাজ । জনাব আরিফ ‘ঢাকা ক্লোথ স্টোর'-এর স্বত্বাধিকারী। তিনি সিরাজগঞ্জ থেকে লুঙ্গি ও গামছা এনে ইসলামপুরের বিভিন্ন ব্যবসায়ীর কাছে সেগুলো বিক্রি করেন। এ কাজের জন্য তিনি নিজস্ব ট্রাক ব্যবহার করেন। ট্রাক না থাকলে সিরাজগঞ্জের পণ্য ঢাকায় আনা কঠিন হতো। স্থান পরিবর্তন করে পরিবহন ব্যবস্থা স্থানগত উপযোগ তৈরি করছে। তাই বলা যায়, জনাব আরিফ নিজস্ব ট্রাক ব্যবহার করে স্থানগত উপযোগ সৃষ্টি করেছেন।"
        },
        {
          "label": "ঘ",
          "question": "\"বাণিজ্যিক ব্যাংক বণ্টনসংক্রান্ত কাজ সম্পন্নের মাধ্যমে পণ্য বিপণনে সহায়তা করে \"— মধ্যস্থব্যবসায়ীর ধরন উল্লেখপূর্বক ব্যাখ্যা করো ।",
          "explanation": "বাণিজ্যিক ব্যাংক হলো 'কার্যভিত্তিক মধ্যস্থব্যবসায়ী', যা বণ্টন সংক্রান্ত কার্য সম্পাদনের মাধ্যমে পণ্য বিপণনে সহায়তা করে। প্রাথমিক পর্যায়ে ব্যবসায় প্রতিষ্ঠান সাধারণত ছোট আকারে শুরু করা হয়। পরবর্তীতে বাজার এবং আর্থিক সামর্থ্য অনুকূল হলে তা সম্প্রসারণ করা হয়। এক্ষেত্রে বিভিন্ন বাণিজ্যিক ব্যাংক ব্যবসায়ীকে ঋণ দিয়ে সহায়তা করে থাকে। ব্যাংক কার্যভিত্তিক মধ্যস্থব্যবসায়ী হিসেবে প্রতিষ্ঠানের বিপণন কাজে সহায়তা করে থাকে। ঢাকা ক্লোথ স্টোর-এর স্বত্বাধিকারী জনাব আরিফ সিরাজগঞ্জ থেকে লুঙ্গি ও গামছা এনে ইসলামপুরে বিক্রি করেন। তিনি এ কাজে নিজস্ব ট্রাক ব্যবহার করছেন। ঈর্ষণীয় সাফল্য পাওয়ায় তিনি ব্যবসায় সম্প্রসারণের কথা ভাবছেন । এজন্য তিনি একটি বাণিজ্যিক ব্যাংক থেকে ঋণ নেওয়ার সিদ্ধান্ত নিয়েছেন । জনাব আরিফ বাণিজ্যিক ব্যাংক থেকে ঋণ নিয়ে ব্যবসায় সম্প্রসারণ করলে তিনি বেশি পরিমাণে পণ্য কেনা-বেচা করতে পারবেন। তাকে সিরাজগঞ্জ থেকে বেশি পরিমাণে পণ্য পরিবহনের মাধ্যমে ইসলামপুরে আনতে হবে। এতে তাকে আরও ট্রাক কিনতে হবে। ট্রাকের মাধ্যমে পণ্য পরিবহন করা বিপণন কাজেরই অংশ। বাণিজ্যিক ব্যাংক ঋণ না দিলে জনাব আরিফের পক্ষে ট্রাক কিনে বেশি পণ্য বিপণন সম্ভব হতো না। তাই বলা যায়, কার্যভিত্তিক মধ্যস্থব্যবসায়ী হিসেবে বাণিজ্যিক ব্যাংক বণ্টন সংক্রান্ত কাজের মাধ্যমে বিপণনে সহায়তা করে।"
        }
      ]
    },
    {
      "number": "8",
      "uddipok": "ঢাকার 'জোনাকি বস্ত্র বিতান' একটি বিখ্যাত প্রতিষ্ঠান। এটি উন্নতমানের দেশি ও বিদেশি প্যান্ট, শার্ট ও স্যুটের কাপড় বিক্রি করে। এ প্রতিষ্ঠান থেকে রাজশাহীর 'সুপারটেন'-সহ অনেক ব্যবসায় প্রতিষ্ঠান নিয়মিত কাপড় কিনে ভোক্তাদের কাছে বিক্রি করে। ভোক্তারা এসব দোকান থেকে তাদের পছন্দমত কাপড় কিনতে পারে। ফলে সুপারটেনসহ এসব দোকানের সাফল্য দ্রুতগতিতে বাড়ছে।",
      "tag": "CB 17",
      "sub_questions": [
        {
          "label": "ক",
          "question": "ডিসকাউন্ট স্টোর কী?",
          "explanation": "যেসব খুচরা ব্যবসায় প্রতিষ্ঠান কমমূল্যে বেশি পরিমাণে পণ্য বিক্রির চেষ্টা চালায় তাকে ডিসকাউন্ট স্টোর বলে । সহায়ক তথ্য.…………………………………………………………………………………………………………………………….. উদাহরণ: বঙ্গবন্ধু জাতীয় স্টেডিয়ামের নিচতলায় 'বাটা ডিসকাউন্ট স্টোর'-এ কম মূল্যে বাটা জুতা বিক্রি করা হয়।"
        },
        {
          "label": "খ",
          "question": "\"মধ্যস্থব্যবসায়ীরা পণ্য মূল্য বাড়াতে ভূমিকা রাখে\"— ব্যাখ্যা করো ।",
          "explanation": "উৎপাদনকারী এবং ভোক্তার মধ্যবর্তী স্থানে অবস্থান করে যারা পণ্য বণ্টনে সহায়তা করে তাদেরকেই মধ্যস্থব্যবসায়ী বলে। সাধারণত উৎপাদনকারী একটি নির্দিষ্ট স্থানে অবস্থান করে কিন্তু ভোক্তারা বিভিন্ন স্থানে ছড়িয়ে-ছিটিয়ে থাকে। মধ্যস্থব্যবসায়ীরা উৎপাদকের কাছ থেকে পণ্য সংগ্রহ করে ভোক্তার কাছে পৌঁছে দেয়। পাইকার, এজেন্ট, খুচরা ব্যবসায়ী এরা প্রত্যেকে মধ্যস্থব্যবসায়ী। পণ্য মধ্যস্থব্যবসায়ীদের হাত বদলের সময় তারা কেনামূল্যের সাথে মুনাফা যোগ করে পরবর্তী পক্ষের কাছে বিক্রি করে। ফলে বণ্টন প্রণালিতে মধ্যস্থব্যবসায়ীদের আধিক্য যত বেশি হয়, পণ্যমূল্যও তত বাড়ে।"
        },
        {
          "label": "গ",
          "question": "উদ্দীপকে 'জোনাকি বস্ত্র বিতান'-এর কার্যক্রমকে কোন ধরনের ব্যবসায় বলে ? ব্যাখ্যা করো ।",
          "explanation": "'জোনাকি বস্ত্র বিতান'-এর কার্যক্রমকে পাইকারি ব্যবসায় বলে । পাইকারি ব্যবসায়ে উৎপাদনকারীর কাছ থেকে পণ্য বা সেবা কিনে তা খুচরা ব্যবসায়ীর কাছে বিক্রি করা হয়। একজন পাইকার উৎপাদনকারী ও খুচরা ব্যবসায়ীর মধ্যে সেতু হিসেবে কাজ করে। 'জোনাকি বস্ত্র বিতান' একটি বিখ্যাত প্রতিষ্ঠান। প্রতিষ্ঠানটি দেশি-বিদেশি উন্নতমানের প্যান্ট, শার্ট ও স্যুটের কাপড় বিক্রি করে। অনেক খুচরা ব্যবসায়ী প্রতিষ্ঠানটির কাছ থেকে কাপড় কেনে। যেমন: রাজশাহীর সুপারটেন একটি খুচরা ব্যবসায় প্রতিষ্ঠান, যারা জোনাকি বস্ত্র বিতানের কাছ থেকে কাপড় কিনে সরাসরি ভোক্তাদের কাছে বিক্রি করে। তাই বলা যায়, বৈশিষ্ট্যানুযায়ী জোনাকি বস্ত্র বিতান একটি পাইকারি ব্যবসায় প্রতিষ্ঠান ।"
        },
        {
          "label": "ঘ",
          "question": "রাজশাহীর 'সুপারটেন'-এর সাফল্যের কারণ ব্যবসায়ের ধরন উল্লেখপূর্বক বিশ্লেষণ করো।",
          "explanation": "রাজশাহীর সুপারটেন একটি খুচরা ব্যবসায় প্রতিষ্ঠান। এর সাফল্যের মূল কারণ হলো ক্রেতাদের চাহিদা ও পছন্দের ওপর গুরুত্ব দেওয়া । পাইকার বা অন্য কোনো উৎস থেকে পণ্য কিনে চূড়ান্ত ভোক্তার কাছে বিক্রি করাকে খুচরা ব্যবসায় বলে। এ ব্যবসায় প্রতিষ্ঠানের সাফল্য ক্রেতা সন্তুষ্টির ওপর নির্ভর করে। ক্রেতাদের চাহিদা, রুচি ও পছন্দ অনুযায়ী পণ্য সরবরাহ করলে তারা সন্তুষ্ট হয়। ‘জোনাকি বস্ত্র বিতান' দেশি-বিদেশি উন্নতমানের প্যান্ট, শার্ট, স্যুটের কাপড় বিক্রি করে। রাজশাহীর সুপারটেনসহ অনেক খুচরা ব্যবসায় প্রতিষ্ঠান নিয়মিত তাদের কাছ থেকে কাপড় কিনে। ভোক্তারা এসব খুচরা ব্যবসায়ীর কাছ থেকে পছন্দমতো কাপড় কেনার সুযোগ পায়। তাই দ্রুত সুপারটেনের সাফল্য বাড়ছে। ভোক্তারা সব সময় নিজেদের পছন্দের পণ্যটি আশা করে। পছন্দশীল পণ্য তারা বেশি দামে কিনতেও আগ্রহী থাকে। এজন্য সুপারটেন তাদের পছন্দ অনুযায়ী উন্নতমানের পণ্য সরবরাহ করে। তারা দেশ-বিদেশের বিভিন্ন উন্নত ব্র্যান্ডের পণ্য বিক্রি করে, যা ক্রেতাদের সহজে পছন্দ হয়। তাই বলা যায়, খুচরা ব্যবসায় প্রতিষ্ঠান সুপারটেন-এর সাফল্যের মূল কারণ হলো ভোক্তাদের চাহিদা ও পছন্দ অনুযায়ী পণ্য সরবরাহ করা।"
        }
      ]
    },
    {
      "number": "9",
      "uddipok": "'ক্লিয়ার ফ্লাশ' মোবাইল জগতে একটি স্বনামধন্য প্রতিষ্ঠান। এটি প্রতিনিয়ত তাদের মোবাইল সেট-এর নিত্যনতুন ডিজাইন বাজারে ছাড়ে। তারা পণ্যের প্রচারের জন্য সংবাদপত্র ও টেলিভিশনের বিভিন্ন চ্যানেলের সাথে চুক্তিবদ্ধ হয়েছে। পাশাপাশি প্রতিষ্ঠানটি পণ্যের বিক্রি বাড়ানোর জন্য লটারি মাধ্যমে পুরস্কারেরও ঘোষণা দিয়েছে।",
      "tag": "CB 17",
      "sub_questions": [
        {
          "label": "ক",
          "question": "সাময়িকী কী?",
          "explanation": "সাম্প্রতিক বিষয়াবলি, সাহিত্য বা অন্য কোনো বিষয় নিয়ে নির্দিষ্ট সময় পর পর নিয়মিতভাবে বই আকারে যা প্রকাশ করা হয় তাকে সাময়িকী বলে । সহায়ক তথ্য.…………………………………………………………………………………………… এ ধরনের সাময়িকী প্রতি সপ্তাহে বা পনেরো দিন পর পর বা প্রতি মাসে বা বছরে একবার প্রকাশিত হয় ।"
        },
        {
          "label": "খ",
          "question": "\"প্রচার হলো অ-অর্থ প্রদত্ত প্রসার কৌশল\"- ব্যাখ্যা করো।",
          "explanation": "অর্থ ব্যয় না করে পণ্য বা সেবার নৈর্ব্যক্তিক উপস্থাপনাই হলো প্রচার । প্রচার হলো বিপণন প্রমোশনের একটি গুরুত্বপূর্ণ কৌশল। মৌলিক অর্থে, প্রচার জনসংযোগেরই একটি অংশ। এর জন্য উদ্যোক্তাকে কোনো অর্থ ব্যয় করতে হয় না। প্রচার সাধারণত তৃতীয় পক্ষের মাধ্যমে সম্পাদিত হয়।"
        },
        {
          "label": "গ",
          "question": "উদ্দীপকে 'ক্লিয়ার ফ্লাশ' কোম্পানি প্রথম পর্যায়ে ক্রেতাদের জানানোর জন্য প্রসার মিশ্রণের কোন হাতিয়ার ব্যবহার করেছে? ব্যাখ্যা করো।",
          "explanation": "'ক্লিয়ার ফ্লাশ' প্রতিষ্ঠানটি প্রথম পর্যায়ে ক্রেতাদের জানানোর জন্য প্রসার মিশ্রণের বিজ্ঞাপন হাতিয়ার ব্যবহার করেছে। বিজ্ঞাপন হলো এক ধরনের নৈর্ব্যক্তিক উপস্থাপনা। পণ্য বা সেবা বিক্রির উদ্দেশ্যে অর্থপ্রদত্ত উপায়ে বিজ্ঞাপন দেওয়া হয়। এটি জ্ঞানগত প্রতিবন্ধকতা দূর করে পণ্য বা সেবা কিনতে ক্রেতাদের আকৃষ্ট করে। 'ক্লিয়ার ফ্লাশ' মোবাইল জগতে একটি স্বনামধন্য প্রতিষ্ঠান। এটি মোবাইল সেটের নিত্যনতুন ডিজাইন বাজারে ছাড়ে। তারা পণ্যের প্রচারের জন্য সংবাদপত্র ও টেলিভিশনের বিভিন্ন চ্যানেলের সাথে চুক্তিবদ্ধ হয়েছে। এসব মাধ্যমে ব্যক্তিক উপস্থিতি ছাড়াই পণ্য ও সেবা উপস্থাপন করা হয়। আবার অর্থ দিয়ে এসব মাধ্যমে পণ্য উপস্থাপনের সুযোগ পাওয়া যায়। এটি ক্রেতা ও ভোক্তার জ্ঞানগত প্রতিবন্ধকতা দূর করে। এগুলো বিজ্ঞাপনের বৈশিষ্ট্য বহন করে । তাই বলা যায়, 'ক্লিয়ার ফ্লাশ' প্রসার মিশ্রণের বিজ্ঞাপন হাতিয়ার ব্যবহার করেছে।"
        },
        {
          "label": "ঘ",
          "question": "“লটারির ঘোষণা দেওয়ায় উদ্দীপকের কোম্পানির বিক্রি ব্যাপক বাড়বে। \" তুমি কি একমত? প্রসার কৌশলের ধরন উল্লেখকরে তোমার মতামত বিশ্লেষণ করো।",
          "explanation": "লটারির ঘোষণা দেওয়া একটি ভোক্তা বিক্রয় প্রসার কৌশল যা 'ক্লিয়ার ফ্লাশ' প্রতিষ্ঠানটির বিক্রির পরিমাণ ব্যাপক হারে বাড়াবে – আমি এই উক্তিটির সাথে একমত। চূড়ান্ত ভোক্তাদের পণ্য কিনতে প্ররোচিত করতে ভোক্তা বিক্রয় প্রসার কৌশল ব্যবহার করা হয়। নমুনা বিতরণ, প্রিমিয়াম, মূল্য ছাড় কুপন, উপহার দেওয়া প্রভৃতি ভোক্তা বিক্রয় প্রসার কৌশল। 'ক্লিয়ার ফ্লাশ' একটি স্বনামধন্য মোবাইল বিক্রয়কারী প্রতিষ্ঠান। তারা নিত্যনতুন ডিজাইনের মোবাইল বাজারে ছাড়ে। তারা টেলিভিশন ও সংবাদপত্রে বিজ্ঞাপনের জন্য চুক্তিবদ্ধ হয়েছে। এটি পণ্যের বিক্রি বাড়ানোর জন্য লটারির মাধ্যমে পুরস্কারের ঘোষণা দিয়েছে। লটারি একটি ভোক্তা বিক্রয় প্রসার কৌশল। ভোক্তাদের প্ররোচিত করাই লটারি দেওয়ার উদ্দেশ্য। লটারির সুযোগ থাকার ফলে ভোক্তারা 'ক্লিয়ার ফ্লাশ' প্রতিষ্ঠানটির মোবাইল সম্পর্কে আগ্রহী হয়। তাছাড়া তাদের মনে পুরস্কার প্রাপ্তির আশা সৃষ্টি হয়। এটি মোবাইল কেনার প্রণোদনা সৃষ্টি করে। ফলে ভোক্তাদের মোবাইল কেনার সম্ভাবনা বাড়ে। তাই বলা যায়, লটারির মাধ্যমে পুরস্কার দেওয়া 'ক্লিয়ার ফ্লাশ' এর বিক্রি বাড়ায়।"
        }
      ]
    },
    {
      "number": "10",
      "uddipok": "'প্রতিভা' একটি বিখ্যাত বিভাগীয়, বিপণি (Department Store)। এটি বিভিন্ন বিভাগে শিক্ষিত ও সুদর্শন বিক্রয়কর্মী নিয়োগ দিয়ে কাজ পরিচালনা করে। কর্মীদের মধ্যে সততা ও নির্ভরযোগ্যতা বাড়ানোর জন্য প্রতিষ্ঠানটি মাঝে মাঝে প্রশিক্ষণের ব্যবস্থা করে।",
      "tag": "CB 17",
      "sub_questions": [
        {
          "label": "ক",
          "question": "বিক্রয়কর্মী কে?",
          "explanation": "যিনি ক্রেতার কাছে পণ্য বা সেবা বিক্রির চেষ্টা চালান তাকে বিক্রয়কর্মী বলে ।"
        },
        {
          "label": "খ",
          "question": "\"ব্যক্তিক বিক্রয়' একটি দ্বিমুখী যোগাযোগ পদ্ধতি — ব্যাখ্যা করো।",
          "explanation": "বিক্রেতার নিজে ক্রেতার সামনে উপস্থিত হয়ে পণ্য বা সেবা বিক্রির চেষ্টা করাই হলো ব্যক্তিক বিক্ৰয় । ব্যক্তিক বিক্রয়ে বিক্রেতা সরাসরি ক্রেতাদের সামনে পণ্য ও সেবার গুণাগুণ তুলে ধরে পণ্য বিক্রির চেষ্টা করে। এক্ষেত্রে সম্ভাব্য ক্রেতারা বিভিন্ন প্রশ্নের মাধ্যমে বিক্রয়কর্মীর কাছ থেকে তথ্য জেনে নিতে পারে। উভয় পক্ষই সরাসরি কথোপকথনের মাধ্যমে পণ্য কেনা-বেচা করে। তাই এ ধরনের যোগাযোগ পদ্ধতিকে দ্বিমুখী যোগাযোগ পদ্ধতি বলা হয় ।"
        },
        {
          "label": "গ",
          "question": "উদ্দীপকের প্রতিষ্ঠানটি বিক্রয়কর্মী নিয়োগের ক্ষেত্রে তাদের কোন ধরনের গুণাবলির ওপর গুরুত্বারোপ করেছে? ব্যাখ্যা করো।",
          "explanation": "'প্রতিভা' প্রতিষ্ঠানটি বিক্রয়কর্মী নিয়োগের ক্ষেত্রে তাদের শারীরিক ও নৈতিক গুণাবলির ওপর গুরুত্ব দিয়েছে। একজন সফল বিক্রয়কর্মী তার বিশেষ গুণ বা কৌশল অবলম্বন করে সম্ভাব্য 'ক্রেতাকে প্রকৃত ক্রেতায় পরিণত করতে চেষ্টা করে। বিক্রয়কর্মী জন্মগতভাবে কিছু গুণ পেয়ে থাকে। যেমন: সুন্দর চেহারা, হাসি, স্বাস্থ্য, শ্রবণশক্তি প্রভৃতি। আবার, বিক্রয়কর্মীরা বিক্রির কৌশল, বিক্রির নীতি, পণ্যসংক্রান্ত জ্ঞান জন্মগতভাবে পায় না। শিক্ষালাভের মাধ্যমে তারা এসব জ্ঞান অর্জন করে। ‘প্রতিভা’ একটি বিখ্যাত বিভাগীয় বিপণি। এটি বিভিন্ন বিভাগে শিক্ষিত ও সুদর্শন বিক্রয়কর্মী নিয়োগ করে। সুন্দর চেহারা বিক্রয়কর্মী জন্মগতভাবে লাভ করে । আবার শিক্ষা লাভের মাধ্যমে তাকে শিক্ষিত হতে হয়। সুন্দর চেহারা শারীরিক গুণাবলির অন্তর্ভুক্ত। প্রতিষ্ঠানটি সততা, নির্ভরযোগ্যতা বাড়াতে মাঝে মাঝে প্রশিক্ষণের ব্যবস্থা করে। এটি কর্মীদের নৈতিক গুণাবলি বাড়াতে সহায়ক। তাই বলা যায়, ‘প্রতিভা’ প্রতিষ্ঠানটি বিক্রয়কর্মীর শারীরিক ও নৈতিক গুণাবলির ওপর গুরুত্বারোপ করেছে ।"
        },
        {
          "label": "ঘ",
          "question": "\"সৎ ও নির্ভরযোগ্য বিক্রয়কর্মী প্রতিষ্ঠানের সুনাম বাড়ায়\" — তুমি কি এ উক্তির সাথে একমত? বিক্রয়কর্মীর গুণাবলির ধরন উল্লেখকরে বিশ্লেষণ করো।",
          "explanation": "সততা এবং নির্ভরযোগ্যতা বিক্রয়কর্মীর নৈতিক গুণাবলি, যা প্রতিষ্ঠানের সুনাম বাড়াতে সহায়তা করে বলে আমি মনে করি । একটি প্রতিষ্ঠানের সুনাম অনেকাংশে বিক্রয়কর্মীর গুণাবলির ওপর নির্ভর করে। বিক্রয়কর্মীরা ক্রেতাদের কাছে পণ্য ও প্রতিষ্ঠান সম্পর্কে তথ্য উপস্থাপন করে । এ কাজটি যতটা সততা ও নির্ভরযোগ্যতার সাথে করা যায়, ততটাই ভালো । ‘প্রতিভা’ একটি বিখ্যাত বিভাগীয় বিপণি। এটি শিক্ষিত ও সুদর্শন বিক্রয়কর্মী নিয়োগের মাধ্যমে কাজ পরিচালনা করে। কর্মীদের মধ্যে সততা ও নির্ভরযোগ্যতা বাড়ানোর জন্য প্রতিষ্ঠানটি মাঝে মাঝে প্রশিক্ষণের ব্যবস্থা করে। নৈতিকতা একটি মহৎ গুণ। ক্রেতারা সবসময় পণ্য ও প্রতিষ্ঠান সম্পর্কে সঠিক ও নির্ভরযোগ্য তথ্য আশা করে। এ তথ্য পণ্য কিনতে তাদেরকে সঠিক সিদ্ধান্ত নিতে সহায়তা করে। ‘প্রতিভা' প্রতিষ্ঠানটির বিক্রয়কর্মীরা সৎ হওয়ায় তারা সঠিক তথ্য উপস্থাপন করে। এতে ক্রেতারা কাঙ্ক্ষিত পণ্য সহজেই কিনতে পারে। ফলে বিক্রয়কর্মীর ওপর ক্রেতার আস্থা বাড়ে। এতে বিক্রয় কর্মী ও প্রতিষ্ঠান উভয়ের সুনাম বেড়ে যায়।"
        }
      ]
    },
    {
      "number": "11",
      "uddipok": "অদিতি, হৃদি, শাকিল ও তানভীর জাহাঙ্গীরনগর বিশ্ববিদ্যালয়ের চার সহপাঠী। তারা পড়াশোনার পাশাপাশি বিভিন্ন ধরনের কসমেটিক সামগ্রী তৈরি করে। 'স্বপ্ন সম্ভার' নামে এসব পণ্যের পরিচিতির জন্য তারা ওয়েবসাইটের মাধ্যমে বিভিন্ন ক্রেতার সাথে যোগাযোগ করে। এতে তারা ব্যাপক সাড়া পায়। বর্তমানে তারা একই ব্যবস্থাপনায় পরিচালিত ও নিয়ন্ত্রিত 'খুচরা বিপণি বিভিন্ন শাখায় তাদের তৈরি করা পণ্য সরবরাহের সিদ্ধান্ত নিয়েছে।",
      "tag": "CB 17",
      "sub_questions": [
        {
          "label": "ক",
          "question": "প্রত্যক্ষ বিপণন কী?",
          "explanation": "প্রত্যক্ষ বিপণন হলো ভোক্তাদের সাথে সরাসরি যোগাযোগ করে পণ্য বা সেবাসামগ্রী বিক্রি করার একটি প্রক্রিয়া।"
        },
        {
          "label": "খ",
          "question": "“গ্রিন মার্কেটিং পরিবেশবান্ধব পণ্য বিপণনকে উৎসাহিত করে”- ব্যাখ্যা করো।",
          "explanation": "গ্রিন মার্কেটিং হলো পণ্য বিপণনের একটি মতবাদ, যেখানে পরিবেশের ভারসাম্য রক্ষাকে সর্বাধিক গুরুত্ব দেওয়া হয়। এক্ষেত্রে পরিবেশকে বিবেচনা করে পণ্য উৎপাদন করা হয়। অর্থাৎ উৎপাদক ক্রেতাদের সন্তুষ্ট করতে পরিবেশবান্ধব পণ্য উৎপাদন ও বিপণন করে। উদাহরণস্বরূপ পরিবেশের জন্য ক্ষতিকর পলিথিনের পরিবর্তে ব্যবসায়ীরা পাটের চট বা কাগজের ব্যাগ ব্যবহার করছেন। তাই বলা যায়, গ্রিন মার্কেটিং পরিবেশবান্ধব পণ্য উৎপাদনে উৎসাহিত করে।"
        },
        {
          "label": "গ",
          "question": "উদ্দীপকে উল্লিখিত কার্যক্রমের মাধ্যমে কোন ধরনের বিপণন ধারণা প্রতিফলিত হয়েছে? ব্যাখ্যা করো।",
          "explanation": "'স্বপ্ন সম্ভার' পণ্যগুলোর পরিচিতিকরণের ক্ষেত্রে অনলাইন বিপণন ধারণাটি প্রতিফলিত হয়েছে। অনলাইন বিপণন হলো ইন্টারনেটভিত্তিক ক্রয়-বিক্রয় প্রক্রিয়া। বৰ্তমান প্রযুক্তির যুগে অনলাইন বিপণন ক্রেতা ও বিক্রেতার মধ্যে দ্রুত যোগাযোগের ব্যবস্থা করে দিয়েছে। এ ব্যবস্থায় ক্রেতা ও বিক্রেতার সরাসরি উপস্থিতি ছাড়াই পণ্য ক্রয়-বিক্রয় করা হয়। অদিতি, হৃদি, শাকিল ও তানভির জাহাঙ্গীরনগর বিশ্ববিদ্যালয়ের সহপাঠী। তারা পড়াশোনার পাশাপাশি বিভিন্ন ধরনের কসমেটিকস সামগ্রী তৈরি করে। তারা তৈরি করা পণ্যের নাম দিয়েছে 'স্বপ্ন সম্ভার'। এসব পণ্যের পরিচিতির জন্য ওয়েবসাইটের মাধ্যমে তারা ক্রেতাদের সাথে যোগাযোগ করে। এতে ক্রেতা-বিক্রেতারা সরাসরি উপস্থিত না হয়ে পণ্য ক্রয়-বিক্রয়ের সাথে জড়িত থাকে। তারা তথ্য ও পণ্যের আদান-প্রদান করতে পারে। ইন্টারনেটের মাধ্যমে এসব কাজ করা হয়, যা অনলাইন বিপণনের বৈশিষ্ট্যের সাথে সামঞ্জস্যপূর্ণ। তাই বলা যায়, 'স্বপ্ন সম্ভার' পণ্যগুলোর পরিচিতিকরণের ক্ষেত্রে অনলাইন বিপণন ধারণাটি প্রতিফলিত হয়েছে।"
        },
        {
          "label": "ঘ",
          "question": "\"একই ব্যবস্থাপনায় পরিচালিত ও নিয়ন্ত্রিত খুচরা বিপণি প্রতিষ্ঠানের বিভিন্ন শাখায় পণ্য সরবরাহের সিদ্ধান্ত ব্যবসায় সম্প্রসারণে ভূমিকা রাখবে\"— খুচরা বিপণির ধরন উল্লেখকরে বিশ্লেষণ করো।",
          "explanation": "একই ব্যবস্থাপনায় পরিচালিত ও নিয়ন্ত্রিত খুচরা বিপণি প্রতিষ্ঠানের বিভিন্ন শাখায় পণ্য সরবরাহের চিন্তা যুক্তিযুক্ত। এ ধরনের প্রতিষ্ঠানের নাম হলো বিপণিমালা। বিপণিমালা একটি বৃহদায়তন খুচরা ব্যবসায় প্রতিষ্ঠান। এটি একই মালিকানায় নিয়ন্ত্রিত ও পরিচালিত হয়। দুই বা ততোধিক শাখা নিয়ে এগুলো পরিচালনা করা হয় । জাহাঙ্গীরনগর বিশ্ববিদ্যালয়ের চার শিক্ষার্থী পড়াশোনার পাশাপাশি কসমেটিকস সামগ্রী তৈরি করে। তারা প্রথম দিকে অনলাইন বিপণন অনুসরণ করে। বর্তমানে তারা একই ব্যবস্থাপনায় পরিচালিত ও নিয়ন্ত্রিত খুচরা বিপণির মাধ্যমে বিভিন্ন শাখায় পণ্য সরবরাহের সিদ্ধান্ত নিয়েছে । বিপণিমালার শাখা দেশ ও বিদেশে থাকতে পারে। চারজন শিক্ষার্থীর ব্যবসায় সম্প্রসারণের জন্য বিপণিমালা খুবই গুরুত্বপূর্ণ ভূমিকা রাখবে। কারণ বিপণিমালার শাখা সারাদেশে ছড়িয়ে থাকায় বেশি সংখ্যক ক্রেতার কাছে পণ্য পৌঁছে দেওয়া যাবে। এক্ষেত্রে বিপণিমালা প্রতিষ্ঠানগুলো ছাড়া আর কোনো মধ্যস্থব্যবসায়ী থাকবে না। তাছাড়া এর মাধ্যমে দেশীয় বাজার ছাড়িয়ে বিদেশি বাজার দখলের সুযোগও আছে। তাই বলা যায়, বিপণিমালার মাধ্যমে প্রতিষ্ঠানটির কসমেটিকস সামগ্রী বিক্রি করার চিন্তা ব্যবসায় সম্প্রসারণে খুবই ইতিবাচক।"
        }
      ]
    }
  ]
}