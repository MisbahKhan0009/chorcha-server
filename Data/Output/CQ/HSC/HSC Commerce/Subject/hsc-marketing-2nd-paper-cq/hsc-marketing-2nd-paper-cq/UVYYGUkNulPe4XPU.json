{
  "title": "ভিকারুননিসা কলেজ ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "Daraz limited খাদ্যদ্রব্য উৎপাদনের সাথে জড়িত। সম্প্রতি বৈশ্বিক মহামারী করোনাকালীন সহায়তায় প্রতিষ্ঠানটি এগিয়ে এসেছে। তারা করোনা প্রতিরোধমূলক সামগ্রী বিভিন্ন হাসপাতালে বিতরণ করেন। এতে হাসপাতালগুলো উপকৃত হয়েছে।",
      "tag": "VNSC 24",
      "sub_questions": [
        {
          "label": "ক",
          "question": "চাহিদা কী?",
          "explanation": "কোনো কিছু পাওয়ার আকাঙ্ক্ষা, কাঙ্ক্ষিত পণ্য বা সেবা কেনার সামর্থ্য এবং অর্থ ব্যয়ের ইচ্ছা থাকলে তাকে চাহিদা বলে।"
        },
        {
          "label": "খ",
          "question": "ক্রেতা সন্তুষ্টি বলতে কী বোঝায়? ব্যাখ্যা করো।",
          "explanation": "পণ্যের উপযোগ ভোগ বা ব্যবহারের পর ক্রেতা যে ইতিবাচক অনুভূতি প্রকাশ করে তাই হলো ক্রেতা সন্তুষ্টি। কোনো পণ্য ব্যবহার বা ভোগের পূর্ব অভিজ্ঞতা, সহযোগী ও বন্ধু- বান্ধবের মন্তব্য এবং বিপণনকারীর তথ্যের ভিত্তিতে ভোক্তার মনে পণ্য সম্পর্কে ধারণা বা প্রত্যাশা গড়ে ওঠে। প্রত্যাশার তুলনায় পণ্যের কার্যকারিতা কম হলে ক্রেতা অসন্তুষ্ট হন। পণ্যের কার্যকারিতা এবং প্রত্যাশা একই হলে ক্রেতারা সন্তুষ্ট হন। ক্রেতা সন্তুষ্টি যত বেশি হয়, পণ্যের বাজার ততই প্রসারিত হয়।"
        },
        {
          "label": "গ",
          "question": "পণ্য উৎপাদনের মাধ্যমে Daraz limited কোন ধরনের উপযোগ সৃষ্টি করে? ব্যাখ্যা করো।",
          "explanation": "পণ্য উৎপাদনের মাধ্যমে Daraz limited রূপগত উপযোগ সৃষ্টি করে। প্রকৃতি থেকে পাওয়া সম্পদের রূপ বা আকৃতি পরিবর্তন করার মাধ্যমে রূপগত উপযোগ সৃষ্টি করা হয়। এর মাধ্যমে কাঁচামাল ব্যবহার উপযোগী পণ্যে রূপান্তরিত হয়। পণ্য উৎপাদনের সাথে রূপগত উপযোগ সম্পর্কিত। Daraz limited খাদ্যদ্রব্য উৎপাদন করে। অর্থাৎ, প্রতিষ্ঠানটি পণ্য উৎপাদনের সাথে জড়িত। এসব পণ্য উৎপাদন করতে প্রতিষ্ঠানটিকে কাঁচামাল সংগ্রহ করতে হয়। তারপর সেগুলোকে যন্ত্রের সাহায্যে প্রক্রিয়াজাত করে চূড়ান্ত পণ্যে রূপ দেওয়া হয়। অর্থাৎ, কাঁচামালের রূপ বা আকার-আকৃতি পরিবর্তন করে ব্যবহার উপযোগী পণ্য তৈরি করা হয়। তাই বলা যায়, পণ্য উৎপাদনের মাধ্যমে Daraz limited রূপগত উপযোগ সৃষ্টি করে।"
        },
        {
          "label": "ঘ",
          "question": "বিপণনের ক্রমবিঅকাশ উল্লেখপূর্বক Daraz. limited এর সাম্প্রতিক কাজটির যথার্থতা মূল্যায়ন করো।",
          "explanation": "সামাজিক বিপণন যুগের মতবাদ অনুসরণ করে Daraz limited-এর করোনাকালীন হাসপাতালে বিভিন্ন সামগ্রী বিতরণ কাজটি যথার্থ হয়েছে। সামাজিক বিপণন যুগে সমাজের বিভিন্ন পক্ষের কল্যাণসাধনকে গুরুত্ব দেওয়া হয়। এতে কল্যাণকর কাজের মাধ্যমে ক্রেতাদের সন্তুষ্ট করে ব্যবসায়ের সুনাম অর্জন করা সম্ভব হয়। Daraz limited খাদ্যদ্রব্য উৎপাদনের সাথে জড়িত। সম্প্রতি বৈশ্বিক মহামারি করোনাকালীন সময়ে প্রতিষ্ঠানটি সমাজসেবামূলক কাজ শুরু করে। করোনা প্রতিরোধমূলক সামগ্রী প্রতিষ্ঠানটি বিভিন্ন হাসপাতালে বিতরণ করে। এতে হাসপাতালগুলো বেশ উপকৃত হয়েছে। এর মাধ্যমে সমাজের অনেক মানুষ সহজেই চিকিৎসা সুবিধা পেয়েছে। ABC লি.-এর কর্মকাণ্ডে হাসপাতালগুলো উপকৃত হয়েছে। এতে সমাজের মানুষও উপকৃত হবে। অর্থাৎ, প্রতিষ্ঠানটি দেশের সংকটময় সময়ে সামাজিক কল্যাণসাধনে গুরুত্ব দিয়েছে। এতে প্রতিষ্ঠানের সুনাম বাড়বে। জনগণের মধ্যে ইতিবাচক মনোভাব সৃষ্টি হবে। ফলে প্রতিষ্ঠানটির প্রতি মানুষের আস্থা বাড়বে। আর এটি পণ্যের বিক্রি ও মুনাফা বাড়িয়ে প্রতিষ্ঠানটিকে বাজারে টিকে থাকতে সহায়তা করবে। তাই বলা যায়, Daraz'limited-এর সামাজিক বিপণন যুগের ধারণা ব্যবহার করার কাজটি যথার্থ হয়েছে।"
        }
      ]
    },
    {
      "number": "2",
      "uddipok": "'স্যামসাং কোম্পানি' একটি মোবাইল উৎপাদনকারী প্রতিষ্ঠান। তারা ক্রেতাদের রুচি, পছন্দ, চাহিদা ও সামর্থ্য বিবেচনা করে নিত্য-নতুন ডিজাইনের মোবাইল উৎপাদন করে তা বিপণন করে। ক্রেতাদের অবহিত করতে তারা ইন্টারনেটে বিজ্ঞাপন প্রচার করে। পণ্যের মান, সেবা ও মূল্যের সমন্বয় থাকায় ক্রেতাদের ইতিবাচক মনোভাব তৈরি হয়েছে। তাছাড়া পণ্যের যে কার্যকারিতা আছে তা ক্রেতাদের প্রত্যাশার স্তরকে সমুন্নত করেছে। এমতাবস্থায় প্রতিষ্ঠানটি উৎপাদন বাড়ানো সিদ্ধান্ত নিয়েছে।",
      "tag": "VNSC 24",
      "sub_questions": [
        {
          "label": "ক",
          "question": "বিপণন কী?",
          "explanation": "ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়া হলো বিপণন।"
        },
        {
          "label": "খ",
          "question": "'ভোক্তাই বাজারের রাজা'- ব্যাখ্যা করো।",
          "explanation": "ভোক্তা বলতে ঐ সকল ব্যক্তি বা প্রতিষ্ঠানকে বোঝায় যারা পণ্য বা সেবাসামগ্রী ভোগ বা ব্যবহার করে থাকে। বিপণনের সব কার্যক্রম ভোক্তাদের কেন্দ্র করেই পরিচালিত হয়। পণ্য উৎপাদনের ক্ষেত্রে ভোক্তাদের রুচি, স্বাদ, পছন্দ-অপছন্দ, ক্রয়ক্ষমতা প্রভৃতি বিবেচনা করা হয়। তাছাড়া ভোক্তাদের আকৃষ্ট করা ছাড়াও তাদের ধরে রাখতে ব্যবসায় প্রতিষ্ঠান প্রসারমূলক কৌশল অবলম্বন করে থাকে। ভোক্তারা আছে বলেই কোম্পানির অস্তিত্ব লক্ষ করা যায়। তাই সহজেই বলা যায়- \"ভোক্তাই বাজারের রাজা\"।"
        },
        {
          "label": "গ",
          "question": "উদ্দীপকে বিপণনের কোন বৈশিষ্ট্যটি ফুটে উঠেছে? ব্যাখ্যা করো।",
          "explanation": "উদ্দীপকে বিপণনের 'ভোক্তামুখী প্রক্রিয়া' বৈশিষ্ট্যটি ফুটে ওঠেছে। ভোক্তাদের মতামত, পছন্দ-অপছন্দ, চাহিদা ইত্যাদিকে প্রাধান্য দিয়ে বিপণন কার্যাবলি পরিচালনা করা হয়। ক্রেতাদের চাহিদা পূরণের লক্ষ্যে নিত্য-নতুন পণ্য তৈরি করা হয়। তাই বিপণনকে ভোক্তামুখী প্রক্রিয়া বলা হয়। এর মাধ্যমে ক্রেতা সন্তুষ্টি বিধান, দীর্ঘমেয়াদি ক্রেতা সম্পর্ক সৃষ্টি ও তা বজায় রাখা সম্ভব হয়। উদ্দীপকের 'স্যামসাং' কোম্পানি একটি মোবাইল উৎপাদনকারী প্রতিষ্ঠান। তারা ক্রেতাদের রুচি, পছন্দ, চাহিদা ও সামর্থ্য বিবেচনা করে নিত্য-নতুন ডিজাইনের মোবাইল উৎপাদন ও বিপণন করে। উক্ত কোম্পানিটির যাবতীয় কার্যাবলি ভোক্তাদের ঘিরে পরিচালিত হচ্ছে। আবার, ভোক্তাদের চাহিদা পূরণের জন্য কোম্পানিটি নিত্য-নতুন পণ্য উৎপাদন ও বিপণন করে। এসব দিক বিপণনের 'ভোক্তামুখী প্রক্রিয়া' বৈশিষ্ট্যের সাথে মিলে যায়। তাই বলা যায়, উদ্দীপকে বিপণনের 'ভোক্তামুখী প্রক্রিয়া' বৈশিষ্ট্যটি ফুটে ওঠেছে।"
        },
        {
          "label": "ঘ",
          "question": "বিপণনের যে মৌলিক ধারণা গুলোর ওপর ভিত্তি করে 'স্যামসাং কোম্পানি' মোবাইল উৎপাদন বাড়ানোর সিদ্ধান্ত নেয় তা বিশ্লেষণ করো।",
          "explanation": "বিপণনের চাহিদা, পণ্য ও ক্রেতা সন্তুষ্টি নামক মৌলিক ধারণাগুলোর ওপর ভিত্তি করে 'স্যামসাং কোম্পানি' মোবাইল উৎপাদন বাড়ানোর সিদ্ধান্ত নেয়। কোনো কিছু পাওয়ার আকাঙ্ক্ষা, কাঙ্ক্ষিত পণ্য বা সেবা কেনার সামর্থ্য এবং অর্থ ব্যয়ের ইচ্ছা- এ তিনের সমন্বিত রূপ হলো চাহিদা। পণ্য হলো মানুষের প্রয়োজন এবং অভাব পূরণে সক্ষম এমন কিছু। আর ক্রেতাদের সাধারণ প্রত্যাশা ও পণ্যের কার্যকারিতার পার্থক্য হলো ক্রেতা সন্তুষ্টি। 'স্যামসাং কোম্পানি' একটি মোবাইল উৎপাদনকারী প্রতিষ্ঠান। তারা ক্রেতাদের রুচি, পছন্দ, চাহিদা ও সামর্থ্য বিবেচনা করে নিত্য-নতুন ডিজাইনের মোবাইল উৎপাদন করে তা বিপণন করে। ক্রেতাদের অবহিত করতে তারা ইন্টারনেটে বিজ্ঞাপন প্রচার করে। পণ্যের মান, সেবা ও মূল্যের সমন্বয় থাঁকায় ক্রেতাদের ইতিবাচক মনোভাব তৈরি হয়েছে। তাছাড়া পণ্যের যে কার্যকারিতা আছে তা ক্রেতাদের প্রত্যাশার স্তরকে সমুন্নিত করেছে। এমতাবস্থায় প্রতিষ্ঠানটি উৎপাদন বাড়ানোর সিদ্ধান্ত নিয়েছে। এক্ষেত্রে ক্রেতাদের রুচি, পছন্দ ও সামর্থ্য বিবেচনা করে নিত্য-নতুন পণ্য উৎপাদন করা চাহিদার দিকে ইঙ্গিত করে। কোম্পানির মোবাইল মানুষের প্রয়োজন এবং অভাব পূরণে সক্ষম বিধায় ক্রেতারা ইতিবাচক মনোভাব পোষণ করছে। এটি বিপণনের 'পণ্য' মৌলিক ধারণার সাথে মিলে যায়। সর্বোপরি, পণ্যের কার্যকারিতা ক্রেতাদের প্রত্যাশা পূরণ করেছে। এটি ক্রেতা সন্তুষ্টির দিকে নির্দেশ করে। এসব বিষয়াদি দ্বারা বোঝা যাচ্ছে যে, ক্রেতারা প্রতিষ্ঠানটির মোবাইল কিনতে ইচ্ছুক। ফলে প্রতিষ্ঠানটি মোবাইল উৎপাদন বাড়ানোর সিদ্ধান্ত নেয়। তাই বলা যায়, বিপণনের চাহিদা, পণ্য ও ক্রেতা সন্তুষ্টি নামক মৌলিক ধারণার ওপর ভিত্তি করে 'স্যামসাং কোম্পানি' মোবাইল উৎপাদন বাড়ানোর সিদ্ধান্ত নেয়।"
        }
      ]
    },
    {
      "number": "3",
      "uddipok": "মিস্টার নীতিন 'ফুট লুপ ফ্যাক্টরি' স্বত্বাধিকারী। তিনি বাগান থেকে ন্যায্যমূল্যে উন্নত মানের আম সংগ্রহ করেন। তিনি উত্ত আমের মাধ্যমে স্বাস্থ্যসম্মত জুস তৈরি করেন। নিজস্ব বিক্রয়কর্মীর মাধ্যমে ম্যাংগো জুস উচ্চ মূল্যে শহরের শপিং সেন্টারগুলোতে বিক্রি করেন। তার সুস্বাদু ম্যাংগো জুস ক্রেতাদের খুব পছন্দ। ফলে মিস্টার নীতিনের ব্যবসায় দিন দিন বাড়ছে।",
      "tag": "VNSC 24",
      "sub_questions": [
        {
          "label": "ক",
          "question": "প্রমিতকরণ কী?",
          "explanation": "পণ্যের ওজন, স্বাদ, স্থায়িত্ব প্রভৃতি বৈশিষ্ট্য বা গুণাগুণের ভিত্তিতে পণ্যের মান বা সীমা নির্ধারণকে প্রমিতকরণ বলে।"
        },
        {
          "label": "খ",
          "question": "\"পরিবহন কর্মসংস্থান সৃষ্টি করে\"- ব্যাখ্যা করো।",
          "explanation": "পণ্যসামগ্রী এক স্থান থেকে অন্য স্থানে আনা-নেওয়াকে পরিবহন বলে। বিপণনের পরিবহন কাজে অনেক লোক নিয়োজিত থাকে। তাছাড়া পরিবহন সামগ্রিকভাবে দেশের ব্যবসায়-বাণিজ্য ও অর্থনীতিতে প্রাণচাঞ্চল্য সৃষ্টি - করে। ফলে নতুন নতুন শিল্প ও কলকারখানা গড়ে ওঠে। এগুলোতে প্রচুর সংখ্যক মানুষের কর্মসংস্থানের সুযোগ সৃষ্টি হয়। এতে সমাজ হতে বেকার সমস্যা দূর হয়। তাই বলা যায়, পরিবহন কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "উদ্দীপকে মিস্টার নীতিনের প্রথম কার্যক্রমটি বিপণনের কোন কাজের সাথে সম্পর্কিত? ব্যাখ্যা করো।",
          "explanation": "উদ্দীপকে মিস্টার নীতিনের প্রথম কাজটি বিপণনের ক্রয় কাজের সাথে সম্পর্কিত। ক্রয়ের মাধ্যমে ক্রেতা অর্থের বিনিময়ে বিক্রেতার কাছ থেকে পণ্যের মালিকানা অর্জন করতে পারে। এটি বিপণনের অন্যতম গুরুত্বপূর্ণ কাজ। এটি ক্রেতা এবং বিক্রেতার মধ্যে সম্পর্ক তৈরি ও ধরে রাখার একটি উপায়। এর মাধ্যমে পণ্যের স্বত্বগত উপযোগ সৃষ্টি করা হয়। উদ্দীপকের মিস্টার নীতির 'ফুট লুপ ফ্যাক্টরি'-এর স্বত্বাধিকারী। তিনি. বাগান থেকে ন্যায্যমূল্যে উন্নতমানের আম সংগ্রহ করেন। অর্থাৎ, তিনি অর্থের বিনিময়ে বিক্রেতার কাছ থেকে আমের মালিকানা অর্জন করেন। এর মাধ্যমে তিনি পণ্যের স্বত্বগত উপযোগ সৃষ্টি করেছেন, যা ক্রয়ের বৈশিষ্ট্যের সাথে মিলে। তাই বলা যায়, উদ্দীপকে মিস্টার নীতিনের প্রথম কাজটি বিপণনের ক্রয় কাজের সাথে সম্পর্কিত।"
        },
        {
          "label": "ঘ",
          "question": "\"বিক্রয় বিপণনের সবচেয়ে গুরুত্বপূর্ণ কাজ\"- উক্তিটি উদ্দীপকের আলোকে বিশ্লেষণ করো।",
          "explanation": "\"বিক্রয় বিপণনের সবচেয়ে গুরুত্বপূর্ণ কাজ\"- উদ্দীপকের আলোকে উক্তিটি যথার্থ। বিক্রয়ের মাধ্যমে অর্থের বিনিময়ে পণ্য বা সেবার মালিকানা ক্রেতার কাছে হস্তান্তর করা হয়। বিক্রয়ের উদ্দেশ্যকে সামনে রেখেই পণ্য বা সেবা উৎপাদন করা হয়। প্রত্যাশামাফিক বিক্রয় না হলে যাবতীয় পরিকল্পনা ব্যর্থ হয়। বিপণন এবং এর সহায়ক কার্যাবলি পরিচালনা করতে যাবতীয় অর্থের যোগান বিক্রি ছাড়া সম্ভব নয়। মিস্টার নীতিন 'ফ্রুট লুপ ফ্যাক্টরি'-এর স্বত্বাধিকারী। তিনি বাগান থেকে ন্যায্যমূল্যে উন্নতমানের আম সংগ্রহ করেন। উক্ত আমের মাধ্যমে স্বাস্থ্যসম্মত জুস তৈরি করেন। নিজস্ব বিক্রয়কর্মীর মাধ্যমে ম্যাংগো জুস উচ্চমূল্যে শহরের শপিং সেন্টারগুলোতে বিক্রি করেন। তার সুস্বাদু ম্যাংগো জুস ক্রেতাদের খুব পছন্দ। ফলে মিস্টার নীতির এর ব্যবসায় দিন দিন বাড়ছে। উদ্দীপকের মিস্টার নীতিন কাঁচামাল হিসেবে আম ক্রয় করেন। অতঃপর ভোক্তার কাছে প্রক্রিয়াজাতকৃত জুস পৌছে দেন। তার যাবতীয় কার্যাবলি বিক্রয়কে ঘিরে পরিচালিত হয়। কেননা বিক্রয় না হলে মুনাফা অর্জন করা সম্ভব হবে না। ফলে প্রতিষ্ঠানের যাবতীয় কার্যাবলি পরিচালনার জন্য প্রয়োজনীয় অর্থের যোগান দেওয়াও সম্ভব হবে না। এতে বিপণনসহ অন্যান্য কাজের গতিশীলতা নষ্ট হবে। এর নেতিবাচক ফলাফল প্রতিষ্ঠানকে বহন করতে হবে। তাই \"বিক্রয় বিপণনের সবচেয়ে গুরুত্বপূর্ণ কাজ\"- উক্তিটি সম্পূর্ণভাবে যথার্থ বলে আমি মনে করি।"
        }
      ]
    },
    {
      "number": "4",
      "uddipok": "মিস্টার রহমান চট্টগ্রামের গ্রামীণ এনজিওর একটি হস্তশিল্পের পণ্যের পরিচালনা করেন। তিনি দেশের বিভিন্ন এলাকা থেকে নকশি কাঁথা, খেলনা, পুতুল, শাড়ি, মাটির তৈরি বিভিন্ন রকম জিনিস সংগ্রহ করে ভালো, মধ্যম ও নিম্নমানের পণ্য সাজিয়ে রাখেন। অল্পদিনের মধ্যে তিনি প্রচুর মুনাফা অর্জন করে বিদেশি পণ্য আমদানি করেন। এজন্য তিনি লিফলেট, ব্যানার ও আঞ্চলিক পত্রিকায় তথ্য প্রচারের চিন্তা করেন।",
      "tag": "VNSC 24",
      "sub_questions": [
        {
          "label": "ক",
          "question": "বাজার কী?",
          "explanation": "বাজার হলো একটি পণ্য বা সেবার বর্তমান এবং সম্ভাব্য ক্রেতার সেট বা সমষ্টি।"
        },
        {
          "label": "খ",
          "question": "বিপণন কীভাবে কর্মসংস্থান সৃষ্টি করে?",
          "explanation": "সর্বোচ্চ ক্রেতা ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়াকে বিপণন বলে। বিপণন কার্যাবলির অন্তর্ভুক্ত হলো ক্রয়, বিক্রয়, পরিবহন, গুদামজাতকরণ, প্রমিতকরণ, পর্যায়িতকরণ প্রভৃতি। এসব কাজে প্রচুর জনবলের প্রয়োজন হয়। আর এসব কাজে বিপুলসংখ্যক মানুষ নিয়োগ করার মাধ্যমে বিপণন অনেক পরিমাণ কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "উদ্দীপকে কোন ধরনের বিপণন কাজ সম্পন্নের কথা বলা হয়েছে? ব্যাখ্যা করো।",
          "explanation": "উদ্দীপকে বিপণনের পরিবহন ও পর্যায়িতকরণ কাজসমূহ সম্পন্নের কথা বলা হয়েছে। পরিবহনের মাধ্যমে পণ্যসামগ্রী এক স্থান থেকে অন্য স্থানে আনা- নেওয়া করা হয়। এর মাধ্যমে স্থানগত উপযোগ সৃষ্টি হয়। অন্যদিকে, পর্যায়িতকরণের মাধ্যমে নির্ধারিত মান অনুযায়ী পণ্যকে বিভিন্ন শ্রেণিতে ভাগ করা হয়। পর্যায়িতকরণ বিক্রয়ে গতিশীলতা আনে। 'মিস্টার রহমান চট্টগ্রামের গ্রামীণ এনজিও-এর একটি হস্তশিল্পের পণ্যের পরিচালনা করেন। তিনি দেশের বিভিন্ন এলাকা থেকে নকশি কাঁথা, খেলনা, পুতুল, শাড়ি, মাটির তৈরি বিভিন্ন রকম জিনিস সংগ্রহ করেন। এক্ষেত্রে তিনি মূলত পরিবহনের মাধ্যমে এক স্থান থেকে পণ্যসামগ্রী সংগ্রহ করে অন্য স্থানে আনেন। আবার, সংগৃহীত পণ্য ভালো, মধ্যম এবং নিম্নমানের-এই ৩ ভাগে সাজিয়ে রাখেন। অর্থাৎ, তিনি মূলত মানের ভিত্তিতে পণ্যকে বিভিন্ন ভাগে ভাগ করেন, যা বিপণনের পর্যায়িতকরণকে নির্দেশ করে। তাই বলা যায়, উদ্দীপকে বিপণনের পরিবহন ও পর্যায়িতকরণ কাজসমূহ সম্পন্নের কথা বলা হয়েছে।"
        },
        {
          "label": "ঘ",
          "question": "'মিস্টার রহমানের তথ্য প্রচার বা বিজ্ঞাপন ব্যবসায়ের সফলতা অর্জনে সহায়ক হবে'- উদ্দীপকের আলোকে মতামত দাও।",
          "explanation": "\"মিস্টার রহমানের তথ্য প্রচার বা বিজ্ঞাপন ব্যবসায়ের সফলতা অর্জনে সহায়ক হবে\"- উক্তিটি যথার্থ। অর্থ প্রদত্ত উপায়ে পণ্যের প্রচারণা চালানোই হলো বিজ্ঞাপন। এটি পণ্য সম্পর্কে ক্রেতাদের জ্ঞানগত বাধা দূর করে। ফলে তারা পণ্যদ্রব্য কিনতে আগ্রহী হয়, যার প্রত্যক্ষ ও ইতিবাচক প্রভাব পড়ে বিক্রি ও মুনাফার ওপর। মিস্টার রহমান চট্টগ্রামের গ্রামীণ এনজিও-এর একটি হস্তশিল্পের পণ্যের ব্যবসায় পরিচালনা করেন। তিনি দেশের বিভিন্ন এলাকা থেকে বিভিন্ন রকম জিনিস সংগ্রহ করে আনেন। এসব পণ্য পর্যায়িতকরণের মাধ্যমে সাজিয়ে রাখেন। অল্পদিনের মধ্যে তিনি প্রচুর মুনাফা অর্জন করে বিদেশি পণ্য আমদানি করেন। এজন্য তিনি লিফলেট, ব্যানার ও আঞ্চলিক পত্রিকায় তথ্য প্রচারের চিন্তা করেন, যা বিজ্ঞাপনের অন্তর্ভুক্ত। লিফলেট, ব্যানার ও আঞ্চলিক পত্রিকায় তথ্য প্রচার মূলত বিজ্ঞাপনের দিকে ইঙ্গিত করে। এর মাধ্যমে বিপুলসংখ্যক মানুষের কাছে পণ্য সম্পর্কিত তথ্য পৌছানো যাবে। ফলে তারা পণ্যের গুণাগুণের ব্যাপারে অবগত হবে, যা তাদের পণ্য ক্রয়ে উৎসাহিত করবে। ফলে প্রতিষ্ঠানের বিক্রি ও. মুনাফা বাড়বে। আর ক্রেতা সন্তুষ্টি অর্জন করতে পারলে ব্যবসায়ের অমূল্য সম্পদ সুনামও বাড়বে। এসব বিষয়াবলি সামগ্রিকভাবে প্রতিষ্ঠানের জন্য সফলতার দ্বার উন্মোচিত করবে, যার মূলে রয়েছে বিজ্ঞাপন। তাই \"মিস্টার রহমানের তথ্য প্রচার বা বিজ্ঞাপন ব্যবসায়ের সফলতা অর্জনে সহায়ক হবে\"- উক্তিটি সম্পূর্ণভাবে যথার্থ বলে আমি মনে করি।"
        }
      ]
    },
    {
      "number": "5",
      "uddipok": "মিস্টার রকিব উন্নতমানের সুতা কিনে তাঁতের শাড়ি তৈরি করেন। বয়স অনুযায়ী মানসম্মত শাড়ি তৈরি করার জন্য চারিদিকে তার ব্যাপক সুনাম সৃষ্টি হয়েছে। তিনি নিজস্ব প্রযুক্তি ব্যবহার করে দেশে তাঁতের শাড়ি তৈরির মাধ্যমে মধ্যম আয়ের মানুষের কল্যাণে নিয়োজিত থাকার সিদ্ধান্ত নিয়েছেন।",
      "tag": "VNSC 24",
      "sub_questions": [
        {
          "label": "ক",
          "question": "বাজার বিভক্তিকরণ কী?",
          "explanation": "যে প্রক্রিয়ায় সামগ্রিক বাজারকে সমজাতীয় বৈশিষ্ট্যের ভিত্তিতে ছোট ছোট উপবাজারে বিভক্ত করা হয় তাকে বাজার বিভক্তিকরণ বলে।"
        },
        {
          "label": "খ",
          "question": "ভোক্তাকে বিপণন মিশ্রণের কেন্দ্রবিন্দুতে রাখা হয় কেন? ব্যাখ্যা করো।",
          "explanation": "বিপণন মিশ্রণ হলো কতকগুলো নিয়ন্ত্রণযোগ্য এবং কৌশলগত উপাদানের সমষ্টি; যথা: পণ্য, মূল্য, স্থান এবং প্রসার। বিপণন মতবাদ অনুযায়ী ভোক্তা এবং তাদের প্রয়োজনকে বেশি গুরুত্ব দেওয়া হয়। ভোক্তারা আছে বলেই বিপণন কাজের প্রয়োজনীয়তা আছে। ভোক্তাদের চাহিদা ও প্রয়োজন অনুযায়ী পণ্য উৎপাদন ও বিপণন করা হয়ে থাকে। এজন্য ভোক্তারা বিপণন মিশ্রণের কেন্দ্রবিন্দুতে অবস্থান করে।"
        },
        {
          "label": "গ",
          "question": "উল্লিখিত উদ্দীপকে মিস্টার রকিব বাজার বিভক্তিকরণের কোন চলকটি ব্যবহার করেছেন?",
          "explanation": "মিস্টার রকিব জনসংখ্যাভিত্তিক বাজার বিভক্তিকরণের বয়স চলকটি ব্যবহার করেছেন। বয়সের পার্থক্যের কারণে ভোক্তার প্রয়োজন, পছন্দ, রুচি, চাহিদা- ইত্যাদিতে পার্থক্য দেখা যায়। যেমন: শিশুদের এবং বয়স্ক মানুষের চাহিদা, বুচি, পছন্দ এক নয়। তাই বাজার বিভক্তিকরণে বয়স একটি গুরুত্বপূর্ণ চলক। মিস্টার রকিব উন্নতমানের সুতা কিনে তাঁতের শাড়ি তৈরি করেন। তিনি বয়স অনুযায়ী মানসম্মত শাড়ি তৈরি করেন। এতে চারদিকে তার ব্যাপক সুনাম সৃষ্টি হয়েছে। তরুণীরা ফ্যাশনেবল ডিজাইন এবং রঙিন তাঁতের শাড়ি কেনায় আগ্রহী। অন্যদিকে, মধ্যবয়স্ক বা বৃদ্ধা মহিলারা মানসম্মত টেকসই শাড়ি আশা করেন। এ কারণে মিস্টার রকিব বয়সের পার্থক্য ও চাহিদার এই বিষয়গুলো, মাথায় রেখেই শাড়ি তৈরি করেন। সুতরাং, তিনি বয়স বিবেচনায় বাজার বিভক্তিকরণ করেন।"
        },
        {
          "label": "ঘ",
          "question": "মধ্যম আয়ের মানুষের জন্য তাঁতের শাড়ি তৈরিতে মিস্টার রকিব কতটুকু সফলকাম হবে বলে তুমি মনে করো? মতামত দাও।",
          "explanation": "মধ্যম আয়ের মানুষের জন্য তাঁতের শাড়ি তৈরিতে মিস্টার রকিব আশানুরূপ সাফল্য অর্জন করবেন বলে আমি মনে করি। সামাজিক শ্রেণির ভিত্তিতে বাজার বিভক্ত করা যায়। যেমন: উচ্চবিত্ত, মধ্যবিত্ত ও নিম্নবিত্ত শ্রেণি। উচ্চবিত্ত শ্রেণির মানুষেরা বিলাসবহুল পণ্য আশা করে। মধ্যবিত্ত শ্রেণির মানুষ সাধারণত মিতব্যয়ী হয়। আবার, নিম্নবিত্ত শ্রেণির মানুষ প্রয়োজন ছাড়া কোনো পণ্যই কেনে না। মিস্টার রকিব উন্নতমানের সুতা কিনে তাঁতি শাড়ি তৈরি করেন। বয়স অনুযায়ী শাড়ি তৈরি করায় বাজারে তার শাড়ির বেশ সুনাম সৃষ্টি হয়েছে। বর্তমানে তিনি দেশীয় প্রযুক্তি ব্যবহার করে মধ্যম আয়ের মানুষের জন্য শাড়ি তৈরির সিদ্ধান্ত নিয়েছেন। মধ্যম আয়ের মানুষ সাধারণত মিতব্যয়ী হয়। তাই তারা সাশ্রয়ী মূল্যে উন্নতমানের টেকসই শাড়ি কেনায় আগ্রহী হয়। মিস্টার রকিব- দেশীয় প্রযুক্তি ব্যবহার করলে তার উৎপাদন খরচ এবং পরিচালন ব্যয় কম হবে। ফলে তিনি সাশ্রয়ী মূল্যে পণ্য বাজারজাত করতে পারবেন। ফলে মধ্যম আয়ের মানুষের মাঝে তার পণ্যের চাহিদা বাড়বে। তাছাড়া তার একার পক্ষে উচ্চ, মধ্যম ও নিম্ন আয়ের মানুষের জন্য শাড়ি তৈরি সম্ভব না। কারণ এজন্য প্রচুর মূলধন এবং উন্নত প্রযুক্তির দরকার হয়। তাই তিনি মধ্যম আয়ের মানুষকে বেছে নিয়েছেন, যা তার ব্যবসায়ের জন্য লাভজনক হবে বলে আমি মনে করি।"
        }
      ]
    },
    {
      "number": "6",
      "uddipok": "'জুবায়ের ফ্যাশন' চায়না, ব্যাংকক থেকে শিশুদের পোশাক ও জুতা আমদানি করে। আমদানিকৃত পোশাক ও জুতাসমূহ গুণগত মানে ও ডিজাইনে অনন্য। তারা টিভিতে, অনলাইনে তাদের পণ্যের বিজ্ঞাপন ও মূল্য ছাড়ের ঘোষণা দেন।",
      "tag": "VNSC 24",
      "sub_questions": [
        {
          "label": "ক",
          "question": "4P কী?",
          "explanation": "বিপণন মিশ্রণ বা 4P হলো বিপণনের একটি কৌশল যেখানে পণ্য, পণ্যের মূল্য, পণ্য বণ্টন প্রণালি এবং পণ্যের প্রসার এই চারটি উপাদানের সমন্বয় করা হয়।"
        },
        {
          "label": "খ",
          "question": "শিল্প বাজারের সদস্য সংখ্যা কম হয় কেন? ব্যাখ্যা করো।",
          "explanation": "সাধারণত পুনরায় উৎপাদনের উদ্দেশ্যে শিল্প বাজারের সদস্যরা পণ্য কেনে। শিল্প পণ্যের ক্রেতারা পণ্য উৎপাদনের সাথে জড়িত। তারা শিল্প পণ্য কিনে তা প্রক্রিয়াজাতকরণের মাধ্যমে পুনরায় পণ্য উৎপাদন করেন। অতঃপর ঐ পণ্য বিক্রির মাধ্যমে মুনাফা অর্জন করেন। স্বাভাবিকভাবে উৎপাদনকারীর সংখ্যা ভোক্তাদের তুলনায় অনেক কম। তাই শিল্প বাজারের সদস্য সংখ্যা কম।"
        },
        {
          "label": "গ",
          "question": "উদ্দীপকে উল্লিখিত 'জুবায়ের ফ্যাশন' কোন বাজারে পোশাক ও জুতা বিক্রি করে? সেই বাজারের বৈশিষ্ট্য ব্যাখ্যা করো।",
          "explanation": "উদ্দীপকে উল্লিখিত 'জুবায়ের ফ্যাশন' ভোক্তা বাজারে পোশাক ও জুতা বিক্রি করে। চূড়ান্ত ক্রেতাদের নিয়ে ভোক্তা বাজার গঠিত হয়। ভোক্তা বাজারে ক্রেতার সংখ্যা অনেক বেশি থাকে। এ বাজারের ক্রেতারা বিক্ষিপ্তভাবে বিভিন্ন অঞ্চলে কাজ করে। ফলে এ বাজারের আয়তন বেশি হয়। এ বাজারের ক্রেতারা মুনাফা অর্জনের উদ্দেশ্যে নয় বরং ব্যক্তিগত বা পারিবারিক ভোগের জন্য পণ্য কেনে। উদ্দীপকের 'জুবায়ের ফ্যাশন' চায়না ও ব্যাংকক থেকে শিশুদের পোশাক ও জুতা আমদানি করে। আমদানিকৃত পোশাক ও জুতাসমূহ গুণগতমানে ও- ডিজাইনে অনন্য। এক্ষেত্রে 'জুবায়ের ফ্যাশন' বিদেশ থেকে পণ্য কিনে দেশীয় ভোক্তাদের কাছে বিক্রি করে থাকে। এসকল ভোক্তারা মূলত ব্যক্তিগত ব্যবহার বা ভোগের জন্য পণ্য কিনে থাকে। তাছাড়া শিশু পোশাক ও জুতার ক্রেতারা দেশজুড়ে বিক্ষিপ্তভাবে অবস্থান করে। তাই এ ধরনের ক্রেতার সংখ্যা অনেক বেশি। এসব বৈশিষ্ট্য ভোক্তা বাজারের * সাথে মিলে। তাই বলা যায, উদ্দীপকে উল্লেখিত 'জুবায়ের ফ্যাশন' ভোক্তা বাজারে পোশাক ও জুতা বিক্রি করে।"
        },
        {
          "label": "ঘ",
          "question": "উদ্দীপকের 'জুবায়ের ফ্যাশনের' কার্যক্রম বিপণন মিশ্রণের আলোকে মূল্যায়ন করো।",
          "explanation": "উদ্দীপকের 'জুবায়ের ফ্যাশন'-এর কার্যক্রম বিপণন মিশ্রণের আলোকে খুবই গুরুত্বপূর্ণ। বিপণন মিশ্রণে পণ্য, মূল্য, বণ্টন ও প্রসার এর সংমিশ্রণ ঘটিয়ে লক্ষ্য অর্জনের চেষ্টা চালানো হয়। বিপণন মিশ্রণের উপাদানগুলো বিপণনকারীর নিয়ন্ত্রণাধীন। তাই বিপণনকারী নিজের প্রয়োজন অনুযায়ী এ উপাদানগুলোর ব্যবহার করতে পারে। ভোক্তাকে কেন্দ্র করেই এ উপাদানগুলো পরিচালিত হয়। উদ্দীপকের 'জুবায়ের ফ্যাশন' চায়না ও ব্যাংকক থেকে শিশুদের পোশাক ও জুতা আমদানি করে। আমদানিকৃত পোশাক ও জুতাসমূহ গুণগতমানে ও ডিজাইনে অনন্য। তারা টিভিতে ও অনলাইনে তাদের পণ্যের বিজ্ঞাপন ও মূল্য ছাড়ের ঘোষণা দেয়। এক্ষেত্রে 'জুবায়ের ফ্যাশন' বিপণন মিশ্রণের সকল উপাদান তথা পণ্য, মূল্য, বণ্টন ও প্রসার ব্যবহার করেছে। চায়না ও ব্যাংকক থেকে শিশুদের পোশাক ও জুতা আমদানি করার মাধ্যমে 'পণ্য' উপাদানের ব্যবহার লক্ষণীয়। আবার, আমদানিকৃত পণ্য বিক্রির পূর্বে প্রতিষ্ঠানটিকে অপর উপাদান 'মূল্য' নির্ধারণ করতে হয়। অতঃপর, চায়না ও ব্যাংকক থেকে পণ্য আমদানি করে দেশে অর্থাৎ ক্রেতাদের সুবিধাজনক স্থানে পণ্যপ্রাপ্তি নিশ্চিত করা হয়েছে। এ কাজটি 'স্থান' উপাদানের দিকে ইঙ্গিত দেয়। সর্বোপরি, টিভি ও অনলাইনে পণ্যের বিজ্ঞাপন ও মূল্য ছাড়ের ঘোষণা দিয়ে ক্রেতাদের মনোযোগ আকর্ষণের চেষ্টা করা হয়। এটি 'প্রসার' উপাদানের সাথে মিলে। এসব উপাদানের সর্বোত্তম ব্যবহারের ওপর নির্ভর করে ভোস্তা সন্তুষ্টি, বিক্রি, মুনাফা ও প্রাতিষ্ঠানিক সুনাম। তাই 'জুবায়ের ফ্যাশন'-এর কার্যক্রম বিপণন মিশ্রণের আলোকে খুবই গুরুত্বপূর্ণ বলে আমি মনে করি।"
        }
      ]
    },
    {
      "number": "7",
      "uddipok": "পদ্মা এবং মেঘনা দুটি কোম্পানি প্রায় একই সাথে বাজারে নতুন পণ্য বিপণন করে। পদ্মা কোম্পানির পণ্যটি সম্পর্কে ক্রেতারা খুব বেশি অবহিত নয়। বিক্রি ধীরগতিতে বাড়ায় কোম্পানি প্রসারমূলক কাজে বেশি ব্যয় করছে। অন্যদিকে মেঘনা কোম্পানির পণ্যের পরিচিতি বেড়ে যাওয়ায় চাহিদা দ্রুত বাড়ছে। তবে একই সাথে প্রতিযোগিতাও বাড়ছে।",
      "tag": "VNSC 24",
      "sub_questions": [
        {
          "label": "ক",
          "question": "শপিং পণ্য কী?",
          "explanation": "যেসব পণ্য ক্রেতারা পূর্বপরিকল্পনা অনুযায়ী বিভিন্ন দোকান ঘুরে পণ্যের মূল্য, মান, 'ডিজাইন, সাইজ প্রভৃতি তুলনা করে কেনে সেগুলোকে শপিং পণ্য বলে।"
        },
        {
          "label": "খ",
          "question": "\"বিশিষ্ট পণ্য ক্রয়ে ক্রেতারা অধিক সময় ও শ্রম ব্যয় করে\"- ব্যাখ্যা করো।",
          "explanation": "যেসব পণ্য আধুনিক প্রযুক্তিতে তৈরি, পৃথক বৈশিষ্ট্যসম্পন্ন এবং ব্র্যান্ড ইমেজযুক্ত, সেসব পণ্য হলো বিশিষ্ট পণ্য। স্বতন্ত্র বৈশিষ্ট্যসম্পন্ন পণ্য হওয়ায় সঠিক পণ্যটি কোথায় পাওয়া যাবে তা ক্রেতাদের খুঁজে বের করতে হয়। তাছাড়া পণ্যটি পাওয়া মাত্রই ক্রেতারা কেনে না। ক্রেতাদের কাঙ্ক্ষিত গুণাগুণসম্পন্ন আসল পণ্যই কিনা সে বিষয়েও ক্রেতারা নিশ্চিত হতে চায়। এজন্য তারা প্রয়োজনীয় সময় ও শ্রম ব্যবহারে প্রস্তুত থাকে। সুতরাং, বিশিষ্ট পণ্য কিনতে ক্রেতারা বেশি সময় ও শ্রম ব্যবহার করে।"
        },
        {
          "label": "গ",
          "question": "পদ্মা কোম্পানিটির পণ্যটি পণ্যের জীবন চক্রের কোন স্তরে অবস্থান করছে? ব্যাখ্যা করো।",
          "explanation": "পদ্মা কোম্পানির পণ্যটি পণ্যের জীবন চক্রের সূচনা স্তরে অবস্থান করছে। পণ্যের জীবন চক্রের সূচনা স্তরে পণ্যটি প্রথমবারের মতো বাজারে ছাড়া হয়। নতুন পণ্য হওয়ায় ক্রেতাদের কাছে পণ্যটি অপরিচিত থাকে। এজন্য বিক্রিও খুব কম হয় এবং মুনাফা হয় না বললেই চলে। পদ্মা কোম্পানির পণ্যটি সম্পর্কে ক্রেতা খুব বেশি অবহিত না। নতুন পণ্য হওয়ায় বাজারে এটি খুব একটা পরিচিতি পায়নি। এজন্য বিক্রয়ে ধীরগতি দেখা যাচ্ছে। তাই পদ্মা কোম্পানি প্রসারমূলক কাজে বেশি ব্যয় করছে। এতে পণ্যটি ক্রেতাদের কাছে পরিচিতি পাবে এবং বিক্রি বাড়বে। ফলে প্রতিষ্ঠানটি দীর্ঘমেয়াদে মুনাফা অর্জনে সক্ষম হবে। এক্ষেত্রে উল্লেখ্য, বাজারে যেকোনো নতুন পণ্য আসলে তার বিক্রি কমই থাকে। এ পর্যায়টি পণ্যের জীবন চক্রের সূচনা স্তরের অন্তর্গত। এ স্তরে কোনো প্রতিযোগী থাকে না। সুতরাং, পদ্মা কোম্পানির পণ্যটি সূচনা স্তরে আছে।"
        },
        {
          "label": "ঘ",
          "question": "মেঘনা কোম্পানিটির পণ্যটির জীবন চক্রের স্তর উল্লেখ করে প্রতিযোগিতা মোকাবিলায় করণীয় সম্পর্কে তোমার মতামত ব্যক্ত করো।",
          "explanation": "মেঘনা কোম্পানির পণ্যটি জীবন চক্রের প্রবৃদ্ধি স্তরে আছে। এ পর্যায়ে প্রতিযোগিতা মোকাবিলায় প্রতিষ্ঠানটির উচিত প্রসারমূলক ব্যয় বাড়ানো। পণ্যের জীবন চক্রের প্রবৃদ্ধি স্তরে পণ্যের বিক্রি ও মুনাফার পরিমাণ দ্রুত গতিতে বাড়ে। মুনাফার আধিক্য দেখে অন্যান্য প্রতিষ্ঠানও ঐ পণ্যের বাজারে প্রবেশ করে। এতে প্রতিযোগিতা বাড়ে। মেঘনা কোম্পানি বাজারে নতুন পণ্য বিপণন করে। অল্প দিনের মধ্যেই প্রতিষ্ঠানটির পণ্য পরিচিতি পায়। ফলে পণ্যের চাহিদা খুব দ্রুত বাড়ছে। তবে একই সাথে প্রতিযোগিতাও বাড়ছে। পণ্যের চাহিদা ও প্রতিযোগী প্রতিষ্ঠানের আধিক্য পণ্যের জীবন চক্রের প্রবৃদ্ধি স্তরে দেখা যায়। মেঘনা কোম্পানির ক্রেতার সংখ্যা বাড়ছে। তাছাড়া প্রতিযোগী 'প্রতিষ্ঠানগুলোও মানসম্মত পণ্য উৎপাদন করছে। এজন্য প্রতিষ্ঠানটি ক্রেতা হারাতে পারে। তাই পুরনো ক্রেতা ধরে রাখা এবং নতুন ক্রেতা সৃষ্টি করা দরকার। এজন্য প্রতিষ্ঠানটির বিভিন্ন প্রসারমূলক কাজ যেমন বিজ্ঞাপন, ছাড় প্রভৃতি দেওয়া প্রয়োজন। এতে ক্রেতারা প্রতিষ্ঠানটির পণ্যের প্রতি আরও আকৃষ্ট হবে যা বিক্রি বাড়তে সাহায্য করবে। এর মাধ্যমে প্রতিষ্ঠানটির পণ্য বাজারে আধিপত্য বিস্তারে সক্ষম হবে। সুতরাং, মেঘনা কোম্পানির উচিত প্রতিযোগিতা মোকাবিলায় প্রসার ব্যয় বাড়ানো।"
        }
      ]
    },
    {
      "number": "8",
      "uddipok": "ABC Limited-এর উৎপাদন সংক্রান্ত তথ্যগুলো নিম্নরূপ: মোট উৎপাদন = ১০,০০০ একক স্থায়ী ব্যয় = ৭০,০০০ টাকা একক প্রতি পরিবর্তনশীল ব্যয় = ১৫ টাকা মোট ব্যয়ের ওপর প্রত্যাশিত মুনাফা = ১৫% বাজারে অন্য একটি কোম্পানি একই মানের পণ্য প্রতিটি ১৯ টাকা দরে বিক্রি করছে। ফলে এবিসি লিমিটেডের বিক্রি কমে গেছে। তাই তারা ১৯ টাকা দরে পণ্য বিক্রি করার কথা ভাবছে।",
      "tag": "VNSC 24",
      "sub_questions": [
        {
          "label": "ক",
          "question": "প্রকৃত পণ্য কী?",
          "explanation": "পণ্যের মৌলিক সুবিধাকে (যেমন- ব্র্যান্ড নাম, মান স্তর, নকশা প্রভৃতি) কেন্দ্র করে পণ্যের যে সামগ্রিক কাঠামো বা আকৃতি তৈরি হয়, তাকে প্রকৃত পণ্য বলে।"
        },
        {
          "label": "খ",
          "question": "'শিল্প পণ্যের বাজার ভৌগোলিকভাবে কেন্দ্রীভূত'- ব্যাখ্যা করো।",
          "explanation": "যেসব প্রতিষ্ঠান পুনরায় উৎপাদন বা প্রক্রিয়াজাতকরণের উদ্দেশ্যে পণ্য ও সেবাসামগ্রী কেনে তাদের সমন্বয়ে গঠিত বাজারকে শিল্প বাজার বলে। শিল্প বাজারের সদস্যরা পুনঃউৎপাদন বা মুনাফা অর্জনের উদ্দেশ্যে পণ্য কেনে। তাদের এই উদ্দেশ্য অর্জনের জন্য শিল্পপ্রতিষ্ঠান বা শিল্প উদ্যোক্তারা নির্দিষ্ট এলাকায় কেন্দ্রীভূত থাকে। দেশের একেকটি এলাকা একেক ধরনের শিল্প স্থাপনের উপযোগী হওয়ায় কেবল সেখানেই ঐ শিল্পপ্রতিষ্ঠান গড়ে ওঠে। এসব কারণে শিল্প বাজার ভৌগোলিকভাবে কেন্দ্রীভূত হয়।"
        },
        {
          "label": "গ",
          "question": "",
          "explanation": "পণ্যের মোট ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণের পদ্ধতিকে ব্যয়যোগ বা মার্ক-আপ মূল্য নির্ধারণ বলে। দেওয়া আছে, ABC Limited-এর এককপ্রতি পরিবর্তনশীল ব্যয় ১৫ টাকা, স্থায়ী ব্যয় ৭০,০০০ টাকা, প্রত্যাশিত বিক্রির পরিমাণ ১০,০০০ একক এবং প্রত্যাশিত মুনাফা ১৫%। আমরা জানি, এককপ্রতি উৎপাদন ব্যয় =পরিবর্তনশীল ব্যয় + মোটস্থায়ীব্যয় মোটবিক্রিরপরিমাণ \\frac{মোট স্থায়ী ব্যয়}{মোট বিক্রির পরিমাণ} মোটবিক্রিরপরিমাণ মোটস্থায়ীব্যয় ​ = ১৫ + ৭০ , ০০০টাকা ১০ , ০০০একক \\frac{৭০,০০০ টাকা}{১০,০০০ একক} ১০ , ০০০একক ৭০ , ০০০টাকা ​ = ১৫ + ৭ টাকা = ২২ টাকা এককপ্রতি বিক্রয়মূল্য = এককপ্রতিউৎপাদনব্যয় ১–প্রত্যাশিতমুনাফা \\frac{এককপ্রতি উৎপাদন ব্যয়}{১ – প্রত্যাশিত মুনাফা} ১ – প্রত্যাশিতমুনাফা এককপ্রতিউৎপাদনব্যয় ​ = ২২ ১ − ১৫ % \\frac{২২}{১-১৫\\%} ১ − ১৫ % ২২ ​ = ২২ ১ − ০ . ১৫ \\frac{২২}{১- ০.১৫} ১ − ০ . ১৫ ২২ ​ = ২৫.৮৮ বা ২৬ টাকা। সুতরাং, মার্ক-আপ পদ্ধতিতে ABC Limited-এর পণ্যের এককপ্রতি বিক্রয়মূল্য হলো ২৬ টাকা।"
        },
        {
          "label": "ঘ",
          "question": "ABC লিমিটেড-এর পণ্যমূল্য পুনঃনির্ধারণের যৌক্তিকতা মূল্যায়ন করো।",
          "explanation": "ABC Limited-এর পণ্যমূল্য পুনঃনির্ধারণ অযৌক্তিক।.. কোনো পণ্য বা সেবা নেওয়ার বিনিময়ে একজন ক্রেতা বিক্রেতাকে যে অর্থ দেয়, তাই মূল্য। মূল্য হচ্ছে পণ্য বা সেবা বিনিময়ের একটি পদ্ধতি। এটি এক ধরনের ভ্যালু, যা একজন ক্রেতা কোনো কিছুর বিনিময়ে ত্যাগ করে। ABC Limited-এর পণ্যের এককপ্রতি বিক্রয়মূল্য হলো ২৬ টাকা [গ থেকে প্রাপ্ত]। বাজারে অন্য একটি প্রতিষ্ঠান একই মানের পণ্য ১৯ টাকা দরে বিক্রি করে। ফলে ABC Limited-এর বিক্রি কমে গেছে। তাই এটি ১৯ টাকা দরে পণ্য বিক্রি করতে চাচ্ছে। প্রতিষ্ঠান পণ্য উৎপাদন ও বিক্রি করে ন্যূনতম মুনাফা অর্জনের জন্য। ABC Limited-এর পণ্যের বর্তমান বিক্রয়মূল্য ২৬ টাকা হলেও তা উৎপাদন করতে খরচ হয় ২২ টাকা। [গ থেকে প্রাপ্ত)। এক্ষেত্রে ১৯ টাকা দরে বিক্রি করলে প্রতিষ্ঠানটির পণ্য প্রতি ৩ টাকা (২২- ১৯) ক্ষতি হয়। এতে প্রতিষ্ঠানটির পণ্যের মোট ক্ষতি দাঁড়াবে ৩০,০০০ (১০,০০০ একক × ৩) টাকা। এ ক্ষতি পুষিয়ে ওঠা প্রতিষ্ঠানটির পক্ষে কষ্টকর হতে পারে। আর উৎপাদন ব্যয়ের চেয়ে কম দামে পণ্য বিক্রি করা কখনো কাম্য না। তাই বলা যায়, উৎপাদন ব্যয়ের থেকে কম মূল্যে পণ্য বিক্রির সিদ্ধান্তটি অযৌক্তিক।"
        }
      ]
    },
    {
      "number": "9",
      "uddipok": "সুরমা লিমিটেড স্বনামধন্য প্রতিষ্ঠান। প্রতিষ্ঠানটি প্রতি নিয়ত নিত্যনতুন ডিজাইনের পণ্য বাজারে ছাড়ে। প্রতিষ্ঠানটি পণ্যের প্রচারের জন্য সংবাদপত্র ও বিভিন্ন টেলিভিশনের সাথে চুক্তিবদ্ধ হয়েছে। পাশাপাশি প্রতিষ্ঠানটি পণ্যের বিক্রি বাড়ানোর জন্য লটারি মাধ্যমে পুরস্কারে ঘোষণা দিয়েছে।",
      "tag": "VNSC 24",
      "sub_questions": [
        {
          "label": "ক",
          "question": "প্রচার কী?",
          "explanation": "উৎপাদনকারী বা উদ্যোক্তা কর্তৃক অর্থ খরচ ছাড়াই কোনো গণমাধ্যমে প্রতিষ্ঠানের পণ্য বা সেবা সম্পর্কে অনুকূল উপস্থাপনই হলো প্রচার।"
        },
        {
          "label": "খ",
          "question": "বিজ্ঞাপন কি অপচয়? ব্যাখ্যা করো।",
          "explanation": "অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনকে বিজ্ঞাপন বলে। বিজ্ঞাপন হলো বিপণন প্রসারের একটি অন্যতম হাতিয়ার। সাময়িক সময়ের জন্য বিজ্ঞাপন দিতে খরচ হলেও দীর্ঘ মেয়াদে এটি প্রতিষ্ঠানকে লাভবান করে। বিজ্ঞাপনের মাধ্যমে ক্রেতারা কোনো প্রতিষ্ঠানের পণ্য সম্পর্কে জানতে পারেন, এবং ঐ পণ্য কিনতে আকৃষ্ট হন। ফলে প্রতিষ্ঠানের বিক্রি ও মুনাফা বাড়ার সম্ভাবনা বাড়ে। তবে কিছু কিছু ক্ষেত্রে বিজ্ঞাপন মাধ্যম বাছাইয়ে ত্রুটির কারণে এটি শুধু খরচ সৃষ্টি করে। সুতরাং, সঠিক মাধ্যম বাছাই করতে পারলে বিজ্ঞাপনকে অপচয় নয় বরং বিনিয়োগ হিসেবে বিবেচনা করা হয়।"
        },
        {
          "label": "গ",
          "question": "উদ্দীপকের প্রতিষ্ঠানের সংবাদপত্র ও টেলিভিশনের সাথে চুক্তিকে বিপণনের ভাষায় কী বলে? ব্যাখ্যা করো।",
          "explanation": "সুরমা লিমিটেড-এর সংবাদপত্র ও টেলিভিশনের সাথে করা চুক্তিকে বিপণনের ভাষায় বিজ্ঞাপন বলে। বিজ্ঞাপন হলো এক ধরনের নৈর্ব্যক্তিক উপস্থাপনা। পণ্য বা সেবা বিক্রির উদ্দেশ্যে অর্থপ্রদত্ত উপায়ে বিজ্ঞাপন দেওয়া হয়। এটি জ্ঞানগত বাধা দূর করে পণ্য বা সেবা কিনতে ক্রেতাদের আকৃষ্ট করে। সুরমা লিমিটেড একটি স্বনামধন্য প্রতিষ্ঠান। এটি পণ্যের নিত্যনতুন ডিজাইন বাজারে ছাড়ে। তারা পণ্যের প্রচারের জন্য সংবাদপত্র ও টেলিভিশনের বিভিন্ন চ্যানেলের সাথে চুক্তিবদ্ধ হয়েছে। এসব মাধ্যমে ব্যক্তিক উপস্থিতি ছাড়াই পণ্য ও সেবা উপস্থাপন করা হয়। আবার অর্থ দিয়ে এসব মাধ্যমে পণ্য উপস্থাপনের সুযোগ পাওয়া যায়। এটি ক্রেতা ও ভোক্তার জ্ঞানগত প্রতিবন্ধকতা দূর করে। এগুলো বিজ্ঞাপনের বৈশিষ্ট্য বহন করে। তাই বলা যায়, সুরমা লিমিটেড সংবাদপত্র ও টেলিভিশনে চুক্তির মাধ্যমে বিজ্ঞাপন দিয়েছে।"
        },
        {
          "label": "ঘ",
          "question": "'লটারির ঘোষণা দেওয়ায় উদ্দীপকের প্রতিষ্ঠানের বিক্রি বাড়বে' তুমি কি একমত? মতামত দাও।",
          "explanation": "লটারির ঘোষণা দেওয়া একটি ভোক্তা বিক্রয় প্রসার কৌশল, যা সুরমা লিমিটেডের বিক্রির পরিমাণ ব্যাপক হারে বাড়াবে বলে আমি মনে করি। চূড়ান্ত ভোক্তাদের পণ্য কিনতে প্ররোচিত করতে ভোক্তা বিক্রয় প্রসার কৌশল ব্যবহার করা হয়। নমুনা বিতরণ, প্রিমিয়াম, মূল্য ছাড় কুপন, উপহার দেওয়া প্রভৃতি ভোক্তা বিক্রয় প্রসার কৌশল। সুরমা লিমিটেড একটি স্বনামধন্য প্রতিষ্ঠান। তারা নিত্যনতুন ডিজাইনের পণ্য বাজারে ছাড়ে। তারা বিজ্ঞাপনের জন্য টেলিভিশন ও সংবাদপত্রের সাথে চুক্তিবদ্ধ হয়েছে। এটি পণ্যের বিক্রি বাড়ানোর জন্য লটারির মাধ্যমে পুরস্কারের ঘোষণা দিয়েছে। লটারি একটি ভোক্তা বিক্রয় প্রসার কৌশল। ভোক্তাদের প্ররোচিত করাই লটারি দেওয়ার উদ্দেশ্য। লটারির সুযোগ থাকার ফলে ভোক্তারা সুরমা লিমিটেডের পণ্য সম্পর্কে আগ্রহী হবে। তাছাড়া তাদের মনে পুরস্কার পাওয়ার আশা সৃষ্টি হবে। এটি পণ্য কেনার প্রণোদনা সৃষ্টি করে। ফলে ভোক্তাদের মাঝে প্রতিষ্ঠানটির পণ্য কেনার সম্ভাবনা বাড়বে। তাই বলা যায়, লটারির মাধ্যমে পুরস্কার দেওয়া সুরমা লিমিটেড বিক্রি বাড়াবে।"
        }
      ]
    },
    {
      "number": "10",
      "uddipok": "'গ্যাজেট এন্ড গিয়ার' মোবাইল জগতে একটি স্বনামধন্য প্রতিষ্ঠান। এটি প্রতিনিয়ত তাদের মোবাইল সেটের নিত্যনতুন ডিজাইন বাজারে ছাড়ে। তারা পণ্যের প্রচারের জন্য সংবাদপত্র ও টেলিভিশনের বিভিন্ন চ্যানেলের সাথে চুক্তিবদ্ধ হয়েছে। পাশাপাশি প্রতিষ্ঠানটি পণ্যের বিক্রি বাড়ানোর জন্য লটারির মাধ্যমে পুরস্কারেরও ঘোষণা দিয়েছে।",
      "tag": "VNSC 24",
      "sub_questions": [
        {
          "label": "ক",
          "question": "সাময়িকী কী?",
          "explanation": "সাম্প্রতিক বিষয়াবলি, সাহিত্য বা অন্য কোনো বিষয় নিয়ে নিয়মিতভাবে প্রতি সপ্তাহে বা পনেরো দিন পর পর বা প্রতি মাসে বা প্রতি বছরে বই আকারে যা প্রকাশ করা হয় তাকে সাময়িকী বলে।"
        },
        {
          "label": "খ",
          "question": "'প্রচার হলো অ-অর্থ প্রদত্ত প্রসার কৌশল'- ব্যাখ্যা করো।",
          "explanation": "অর্থ খরচ না করে পণ্য বা সেবার নৈর্ব্যত্তিক উপস্থাপনাকেই প্রচার বলে। প্রচার বিপণন প্রসারের একটি অন্যতম হাতিয়ার। এটি সাধারণত তৃতীয় পক্ষ দ্বারা সংঘটিত হয়। গণমাধ্যমে অর্থ খরচ ছাড়া পণ্য বা সেবা সম্পর্কে জনসাধারণের কাছে অনুকূল ধারণা সৃষ্টি হয় প্রচারের মাধ্যমে। গণমাধ্যমে উপস্থাপিত হওয়ায় প্রচারের গ্রহণযোগ্যতা ও বিশ্বাসযোগ্যতা বেশি।"
        },
        {
          "label": "গ",
          "question": "উদ্দীপকে 'গ্যাজেট অ্যান্ড গিয়ার কোম্পানি' প্রথম পর্যায়ে ক্রেতাদের অবহিত করার জন্য প্রসার মিশ্রণের কোন হাতিয়ার ব্যবহার করেছে? ব্যাখ্যা করো।",
          "explanation": "গ্যাজেট অ্যান্ড গিয়ার কোম্পানি' প্রতিষ্ঠানটি প্রথম পর্যায়ে ক্রেতাদের জানানোর জন্য প্রসার মিশ্রণের বিজ্ঞাপন হাতিয়ার ব্যবহার করেছে। বিজ্ঞাপন হলো এক ধরনের নৈর্ব্যক্তিক উপস্থাপনা। পণ্য বা সেবা বিক্রির উদ্দেশ্যে অর্থপ্রদত্ত উপায়ে বিজ্ঞাপন দেওয়া হয়। এটি জ্ঞানগত প্রতিবন্ধকতা দূর করে পণ্য বা সেবা কিনতে ক্রেতাদের আকৃষ্ট করে। 'গ্যাজেট অ্যান্ড গিয়ার কোম্পানি' মোবাইল জগতে একটি স্বনামধন্য প্রতিষ্ঠান। এটি মোবাইল সেটের নিত্যনতুন ডিজাইন বাজারে ছাড়ে। তারা পণ্যের প্রচারের জন্য সংবাদপত্র ও টেলিভিশনের বিভিন্ন চ্যানেলের সাথে চুক্তিবদ্ধ হয়েছে। এসব মাধ্যমে ব্যক্তিক উপস্থিতি ছাড়াই পণ্য ও সেবা উপস্থাপন করা হয়। আবার অর্থ দিয়ে এসব মাধ্যমে পণ্য উপস্থাপনের সুযোগ পাওয়া যায়। এটি ক্রেতা ও ভোক্তার জ্ঞানগত প্রতিবন্ধকতা দূর করে। এগুলো বিজ্ঞাপনের বৈশিষ্ট্য বহন করে। তাই বলা যায়, 'গ্যাজেট অ্যান্ড গিয়ার কোম্পানি' প্রসার মিশ্রণের বিজ্ঞাপন হাতিয়ার ব্যবহার করেছে।"
        },
        {
          "label": "ঘ",
          "question": "'লটারির ঘোষণা দেওয়ায় উদ্দীপকের কোম্পানির বিক্রি ব্যাপক বাড়বে' -তুমি কি একমত? প্রসার কৌশলের ধরন উল্লেখপূর্বক তোমার মতামত বিশ্লেষণ করো।",
          "explanation": "লটারির ঘোষণা দেওয়া একটি ভোক্তা বিক্রয় প্রসার কৌশল যা 'গ্যাজেট অ্যান্ড গিয়ার কোম্পানি' প্রতিষ্ঠানটির বিক্রির পরিমাণ ব্যাপক হারে বাড়াবে-বলে আমি মনে করি। চূড়ান্ত ভোক্তাদের পণ্য কিনতে প্ররোচিত করতে ভোক্তা বিক্রয় প্রসার কৌশল ব্যবহার করা হয়। নমুনা বিতরণ, প্রিমিয়াম, মূল্য ছাড় কুপন, উপহার দেওয়া প্রভৃতি ভোক্তা বিক্রয় প্রসার কৌশল। 'গ্যাজেট অ্যান্ড গিয়ার কোম্পানি' একটি স্বনামধন্য মোবাইল বিক্রয়কারী প্রতিষ্ঠান। তারা নিত্যনতুন ডিজাইনের মোবাইল বাজারে ছাড়ে। তারা টেলিভিশন ও সংবাদপত্রে বিজ্ঞাপনের জন্য চুক্তিবদ্ধ হয়েছে। এটি পণ্যের বিক্রি বাড়ানোর জন্য লটারির মাধ্যমে পুরস্কারের ঘোষণা দিয়েছে। লটারি একটি ভোক্তা বিক্রয় প্রসার কৌশল। ভোক্তাদের প্ররোচিত করাই লটারি দেওয়ার উদ্দেশ্য। লটারির সুযোগ থাকার ফলে ভোক্তারা 'গ্যাজেট অ্যান্ড গিয়ার কোম্পানি' প্রতিষ্ঠানটির মোবাইল সম্পর্কে আগ্রহী হয়। তাছাড়া তাদের মনে পুরস্কার প্রাপ্তির আশা সৃষ্টি হয়। এটি মোবাইল কেনার প্রণোদনা সৃষ্টি করে। ফলে ভোক্তাদের মোবাইল কেনার সম্ভাবনা বাড়ে। তাই বলা যায়, লটারির মাধ্যমে পুরস্কার দেওয়া 'গ্যাজেট অ্যান্ড গিয়ার কোম্পানি' এর বিক্রি বাড়বে।"
        }
      ]
    },
    {
      "number": "11",
      "uddipok": "ইনসেফটা লি. তাদের পণ্যের বিজ্ঞাপন প্রদানের জন্য বিভিন্ন মাধ্যম ব্যবহার করেন। এক্ষেত্রে তারা কোন পণ্যের বিজ্ঞাপনে কোন মাধ্যম ব্যবহার করলে অধিক সুফল পাওয়া যাবে সে বিষয়টি গুরুত্বের সাথে বিবেচনা করেন। তারা সাধারণত পণ্যের প্রকৃতি, উদ্দেশ্য, বাজার এবং ক্রেতাসম্পর্কিত বিভিন্ন বিষয় বিবেচনা করে থাকেন।",
      "tag": "VNSC 24,BAFSC 23",
      "sub_questions": [
        {
          "label": "ক",
          "question": "বিজ্ঞাপনী পণ্য কী?",
          "explanation": ""
        },
        {
          "label": "খ",
          "question": "বিক্রয় প্রসার কৌশলগুলো কী কী?",
          "explanation": ""
        },
        {
          "label": "গ",
          "question": "বিজ্ঞাপনের মাধ্যম নির্বাচনে পণ্যের প্রকৃতি বিবেচ্য বিষয় হয় কেন? ব্যাখ্যা করো।",
          "explanation": ""
        },
        {
          "label": "ঘ",
          "question": "ইনসেফটা লি. কর্তৃক বিজ্ঞাপনের মাধ্যম নির্বাচনের সময় বিভিন্ন বিষয় বিবেচনা করার কারণ কী? বিশ্লেষণ করো।",
          "explanation": ""
        }
      ]
    }
  ]
}