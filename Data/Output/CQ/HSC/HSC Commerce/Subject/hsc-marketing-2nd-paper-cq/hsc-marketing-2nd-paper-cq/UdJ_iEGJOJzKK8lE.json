{
  "title": "বরিশাল বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব ইকবাল একজন ব্যবসায়ী। তিনি নিজের ফ্যাক্টরিতে বিভিন্ন ধরনের বিস্কুট, কেক ও ব্রেড তৈরি করে বিক্রি করেন। ক্রেতাকে আকৃষ্ট করার জন্য সুন্দর মোড়কিকরণ করেন। তার ব্যবসায়ের অন্যতম উদ্দেশ্য হলো ক্রেতাদের বা ভোক্তাদের সন্তুষ্টি অর্জন। তাই ক্রেতাদের রুচি ও পছন্দ বিবেচনা করে তিনি ভালোমানের পণ্য উৎপাদন করেন ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "প্রয়োজন যখন ভোক্তার সংস্কৃতি এবং ব্যক্তিত্বের মাধ্যমে প্রভাবিত হয়ে বাস্তবে প্রকাশ পায় তাকে অভাব বলে ।"
        },
        {
          "label": "খ",
          "question": "",
          "explanation": "লাভজনক উপায়ে ক্রেতাদের সন্তুষ্টি বিধান, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়াকে বিপণন বলে । সময়ের সাথে সাথে ভোক্তার জীবনযাত্রার মান, রুচি, পছন্দ, ক্রয়ক্ষমতা, ক্রয় আচরণ প্রভৃতির পরিবর্তন হয়। এরূপ পরিবর্তনের সাথে তাল মিলিয়ে ভোক্তাকে সন্তুষ্ট করতে বিপণনকারীকে বিভিন্ন কার্যাবলি সম্পন্ন করতে হয়। অথাৎ, বিপণন কার্যাবলি সবসময় একই রকম থাকে না। এটি সময়ে সময়ে পরিবর্তিত হয় । তাই বলা হয়, বিপণন একটি গতিশীল প্রক্রিয়া ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব ইকবালের ব্যবসায়টি রূপগত ও স্বত্বগত উপযোগ সৃষ্টি করেছে। প্রকৃতি থেকে পাওয়া সম্পদের রূপ বা আকার-আকৃতি পরিবর্তনের মাধ্যমে রূপগত উপযোগ তৈরি করা হয়। উৎপাদনের ফলে উপযোগ সৃষ্টি হয়। অন্যদিকে, পণ্য বিক্রি করে মালিকানা হস্তান্তরের মাধ্যমে স্বত্বগত উপযোগ সৃষ্টি করা হয়। উদ্দীপকের জনাব ইকবাল একজন ব্যবসায়ী। তিনি নিজের ফ্যাক্টরিতে বিভিন্ন ধরনের বিস্কুট, কেক ও ব্রেড তৈরি করে বিক্রি করেন। এক্ষেত্রে বিস্কুট, কেক ও ব্রেড তৈরিতে তিনি প্রকৃতি প্রদত্ত বিভিন্ন উপকরণকে (যেমন- আটা, ময়দা, চিনি, দুধ, ডিম প্রভৃতি) প্রক্রিয়াজাতকরণের মাধ্যমে রূপের পরিবর্তন ঘটান। আর এটি রূপগত উপযোগ সৃষ্টির সাথে সামঞ্জস্যপূর্ণ। এ উৎপাদিত পণ্য বিক্রির মাধ্যমে তিনি মালিকানাগত বা স্বত্বগত উপযোগ সৃষ্টি করছেন। সুতরাং, জনাব ইকবালের ব্যবসায়টি রূপগত ও স্বত্বগত উপযোগ সৃষ্টি করেছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত জনাব ইকবাল ব্যবসায়ের সফলতা অর্জনের জন্য ক্রেতা সন্তুষ্টির উপর গুরুত্বারোপ করেছেন, যা সঠিক ও যুক্তিযুক্ত। প্রত্যাশার সাথে পণ্যের কার্যকারিতার তুলনা করে ভোক্তার মাঝে যে আনন্দের অনুভূতি জন্মায় তাই ক্রেতা সন্তুষ্টি। ক্রেতাদের কাঙ্ক্ষিত পণ্য যথাসময়ে কম মূল্যে সরবরাহ করলে ক্রেতারা সন্তুষ্ট হয়। আর প্রতিষ্ঠানের প্রতি ক্রেতাদের সন্তুষ্টি বাড়লে তা প্রতিষ্ঠানের সফলতার সম্ভাবনা বাড়িয়ে দেয়। উদ্দীপকের জনাব ইকবাল একজন ব্যবসায়ী। তিনি নিজের ফ্যাক্টরিতে বিভিন্ন ধরনের বিস্কুট, কেক ও ব্রেড তৈরি করে বিক্রি করেন। ক্রেতাদের আকৃষ্ট করতে সুন্দর মোড়কিকরণ করেন। ক্রেতাদের রুচি ও পছন্দ বিবেচনায় নিয়ে তিনি ভালো মানের পণ্য উৎপাদন করে ক্রেতা সন্তুষ্টি অর্জনের চেষ্টা করেন । প্রত্যেক ক্রেতাই তাদের চাহিদামাফিক পণ্য আশা করে। তারা চায় উৎপাদনকারীরা তাদের রুচি ও চাহিদা অনুযায়ী পণ্য তৈরি করুক। উদ্দীপকের জনাব ইকবাল এ আশাটিই পূরণ করছেন। তিনি ক্রেতাদের রুচি ও চাহিদা অনুযায়ী মানসম্মত পণ্য উৎপাদন করছেন। এতে তার ক্রেতারা সন্তুষ্ট হয়। ফলে তার পণ্যের বিক্রি ও প্রতিষ্ঠানের মুনাফা বেড়ে যায়। সম্ভাব্য ক্রেতারা প্রকৃত ক্রেতায় এবং প্রকৃত ক্রেতারা স্থায়ী ক্রেতায় রূপান্তরিত হয়। ফলে ব্যবসায়টি লাভবান হয়। এদিক থেকে বলা যায়, জনাব ইকবাল ব্যবসায়ের সফলতা অর্জনের জন্য ক্রেতা সন্তুষ্টির ওপর গুরুত্বারোপ করেছেন, যা যৌক্তিক।"
        }
      ]
    },
    {
      "number": "2",
      "uddipok": "প্রাকৃতিক সৌন্দর্যের লীলাভূমি বান্দরবানে বিভিন্ন ধরনের পর্যটন কেন্দ্র আছে। বর্তমানে এগুলো এদেশের জনপ্রিয় পর্যটন কেন্দ্র এবং বিনোদন স্পট হিসেবে ব্যাপক পরিচিতি লাভ করেছে। ডা. রহিম সেখানে স্বপরিবারে বেড়াতে যান এবং হোটেল পদ্মাতে ওঠেন। এ হোটেলে গরম পানি ও নিজস্ব গাড়ি পার্কিং ব্যবস্থা না থাকায় পরবর্তী দিন তিনি হোটেল মেঘনাতে ওঠেন। আগের হোটেলের তুলনায় খরচ বেশি হলেও তার চাহিদামতো সব সুবিধা পেয়ে তিনি ও তার পরিবারের সবাই খুশি।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "যা দেখা ও ছোয়া যায় না অথচ মানুষের প্রয়োজন ও অভাব পূরণ করে এমন কাজ, উপকার বা সুবিধাকে সেবা বলে।"
        },
        {
          "label": "খ",
          "question": "",
          "explanation": "ক্রেতা কোনো পণ্য ব্যবহারের মাধ্যমে যে সুবিধা পায় এবং এর জন্য যে পরিমাণ অর্থ ব্যয় করে, এ দু'য়ের পার্থক্যই হলো ক্রেতা ভ্যালু । একজন ক্রেতাকে পণ্য বা সেবা কেনার জন্য অর্থ ব্যয় করতে হয়। বিনিময়ে ক্রেতা কিছু সুবিধা ভোগ করে। এক্ষেত্রে ক্রেতাকে তার ব্যয়িত অর্থ অনুযায়ী মানসম্মত সুবিধা বা পণ্য দিলে ক্রেতা ভ্যালু সৃষ্টি হয় ।"
        },
        {
          "label": "গ",
          "question": "",
          "explanation": "বিপণনের মৌলিক ধারণা অনুযায়ী উদ্দীপকে উল্লেখিত হোটেল মেঘনা কর্তৃক প্রদত্ত সুযোগ-সুবিধাকে সেবা বলা যায়। সেবা হচ্ছে কিছু কাজ, সুবিধা এবং তৃপ্তি, যা বিক্রির জন্য বাজারে উপস্থাপন করা হয়। এটি শনাক্ত করা গেলেও একে দেখা যায় না। পর্যটন কেন্দ্র, বিনোদনমূলক স্থান, বিউটি পার্লার প্রভৃতি হলো সেবার উদাহরণ। বান্দরবানে নৈসর্গিক সৌন্দর্যের কমতি নেই। সবুজের চাদরে জড়িয়ে থাকা বড় বড় পাহাড় দেখে চোখ জুড়িয়ে যায়। এজন্যই উদ্দীপকের ডা. রহিমের মতো অনেকেই এখানে বেড়াতে আসেন। তাদেরকে কেন্দ্র করেই এখানে গড়ে উঠেছে মেঘনার মতো হোটেল। এ হোটেলে পর্যটকগণ ভ্রমণকালে বিশ্রাম নিতে পারে। ফলে পর্যটকরা ঘুরতে এসে তৃপ্তি পান। হোটেল থেকে পাওয়া সুবিধাগুলো অনুভবের বিষয়। কারণ, এগুলো কেবল উপলব্ধি করা যায়। এ বিষয়গুলো সেবার বৈশিষ্ট্যের সাথে সামঞ্জস্যপূর্ণ। তাই, হোটেল মেঘনা কর্তৃপক্ষ যেসব সুযোগ-সুবিধা দেয় সেগুলোকে সেবা বলা যায়।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত হোটেল পদ্মা কর্তৃপক্ষ ক্রেতা ভ্যালু নির্ভর সম্পর্ক তৈরি করে সফল হতে পারবে বলে আমি মনে করি। পণ্য বা সেবার মান, প্রাপ্ত সুবিধা এবং এর মূল্যের সমন্বয়ে পণ্য বা সেবা সম্পর্কে ক্রেতার যে মনোভাব গড়ে উঠে তা-ই হলো ক্রেতা ভ্যালু। ব্যয় অনুযায়ী পর্যাপ্ত সুবিধা পেলে ক্রেতারা সন্তুষ্ট হয়। উদ্দীপকের ড. রহিম সম্প্রতি বান্দরবানে বেড়াতে যান। প্রথমেই তিনি পদ্মা নামক একটি হোটেলে ওঠেন। কিন্তু ঐ হোটেলে গরম পানি ও নিজস্ব গাড়ি পার্কিং এর সুবিধা ছিল না। তাই পরদিন তিনি হোটেল মেঘনাতে ওঠেন। এ হোটেলে তিনি সব ধরনের সুযোগ-সুবিধা পান। আগের হোটেলের তুলনায় তার খরচ বেশি হলেও ক্রেতা ভ্যালু বিবেচনায় হোটেল মেঘনা তাকে বেশি সন্তুষ্ট করেছে। ডা. রহিম প্রথম হোটেলটিতে অর্থ খরচ করেও পর্যাপ্ত সুবিধা পাননি। কিন্তু হোটেল মেঘনায় তিনি চাহিদা অনুযায়ী পর্যাপ্ত সুবিধা পেয়েছেন। এক্ষেত্রে আগের হোটেলের তুলনায় খরচ একটু বেশি হলেও তিনি ঐ মূল্য পরিশোধে রাজি ছিলেন। হোটেল পদ্মা কর্তৃপক্ষের উচিত গ্রাহকের জন্য প্রয়োজনীয় সব সুবিধা দেওয়ার চেষ্টা করা। এতে হোটেলের সুনাম বাড়বে। নতুন নতুন গ্রাহক তৈরি হবে। গ্রাহক সন্তুষ্টি ক্রেতাভ্যালু তৈরিতে সহায়তা করবে। এটি তাদের সফলতা অর্জনে সহায়তা করবে বলে আমি মনে করি।"
        }
      ]
    },
    {
      "number": "3",
      "uddipok": "জনাব আলী একজন আলু ব্যবসায়ী। চলতি বছরে আলুর ফলন ভালো হওয়ায় বাজারে প্রচুর আলু দেখা যায়। ফলে আলুর দাম স্বাভাবিক তুলনায় অনেক কমে যায়। জনাব আলী এ সুযোগে প্রচুর আলু কেনেন এবং সংরক্ষণের ব্যবস্থা করেন। আলুর মৌসুমের পরবর্তী সময়ে তিনি সব আলু বিক্রি করে দেন এবং বেশ মুনাফা পান ।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "অর্থের বিনিময়ে বিক্রেতার কাছ থেকে ক্রেতার কাছে পণ্যের মালিকানা হস্তান্তরই হলো বিক্রয়।"
        },
        {
          "label": "খ",
          "question": "",
          "explanation": "যেসব ব্যক্তি বা প্রতিষ্ঠান পুনরায় বিক্রির উদ্দেশ্যে পণ্য বা সেবাসামগ্রী কেনে তাদের নিয়ে পুনঃবিক্রেতার বাজার গঠিত হয়। কেউ কেউ ভোগ বা পুনরায় উৎপাদনের জন্য পণ্য কেনে। তবে পাইকারি, খুচরা প্রভৃতি ব্যবসায়ীরা পুনরায় বিক্রি করে মুনাফা অর্জনের উদ্দেশ্যে পণ্যসামগ্রী কেনে। এদের নিয়েই পুনঃ বিক্রেতার বাজার গঠিত হয়। উল্লেখ্য যে, এ ধরনের বাজারে বিক্রেতার চেয়ে ক্রেতার সংখ্যা বেশি হয়ে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব আলী স্বত্বগত ও সময়গত উপযোগ সৃষ্টি করেছেন। ব্রুয়ের মাধ্যমে অর্থের বিনিময়ে ক্রেতা কোনো পণ্যের মালিকানা অর্জন করে। এর ফলে স্বত্বগত উপযোগ সৃষ্টি হয়। গুদামজাতকরণের মাধ্যমে পণ্যকে একটি নির্দিষ্ট সময় পর্যন্ত সংরক্ষণ করে রাখা যায়। এর মাধ্যমে সময়গত উপযোগ সৃষ্টি হয়। উদ্দীপকের জনাব আলী একজন আলু ব্যবসায়ী। চলতি বছরে আলুর ফলন ভালো হওয়ায় বাজারে প্রচুর আলু দেখা যায়। ফলে আলুর দাম স্বাভাবিকের তুলনায় অনেক কমে যায়। জনাব আলী এ সুযোগে প্রচুর আলু ক্রয় করেন। ক্রয়ের মাধ্যমে তিনি ঐ আলুগুলোর মালিকানা অর্জন করেন। ফলে আলুর মালিকানাগত বা স্বত্বগত উপযোগ সৃষ্টি হয়। এছাড়া জনাব আলী তার কেনা আলুগুলো সংরক্ষণ করেন। অর্থাৎ, তিনি আলুর গুদামজাতকরণ করেন। এতে আলুগুলো নষ্ট হওয়া থেকে রক্ষা পায়। আলুর গুদামজাতকরণ করার কারনে পরবর্তী সময়ে চাহিদা বাড়লে তা সরবরাহ করা যাবে। এর ফলে সময়গত উপযোগ সৃষ্টি হবে। তাই বলা যায়, ,আলী স্বত্বগত ও সময়গত উপযোগ সৃষ্টি করেছেন।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত জনাব আলী বিপণনের ক্রয় ও গুদামজাতকরণের কাজ সম্পন্ন করেছেন যা ব্যবসায়ের ক্ষেত্রে খুব গুরুত্বপূর্ণ । পণ্য ক্রয় বিপণনের গুরুত্বপূর্ণ একটি কাজ। ক্রয়ের মাধ্যমে পণ্যের মালিকানা অর্জন করা হয়। ভালো পণ্য ক্রয় করলে তা সহজে বিক্রয় করা যায়। অন্যদিকে, গুদামজাতকরণের মাধ্যমে পণ্যকে নির্দিষ্ট সময় পর্যন্ত সংরক্ষণ করা হয়। এর মাধ্যমে সময়গত উপযোগ সৃষ্টি করা হয় ও ঝুঁকি কমে। উদ্দীপকের জনাব আলী একজন আলু ব্যবসায়ী। চলতি বছরে আলুর ফলন ভালো হওয়ায় বাজারে প্রচুর আলু দেখা যায়। ফলে আলুর দাম স্বাভাবিকের তুলনায় অনেক কমে যায়। জনাব আলী এ সুযোগে প্রচুর আলু ক্রয় করেন ও সংরক্ষনের ব্যবস্থা করেন। আলুর মৌসুমের পরবর্তী সময়ে তিনি সব আলু বিক্রি করে দেন ও মুনাফা পান । জনাব আলী আলু ক্রয়ের মাধ্যমে সেগুলোর মালিকানা কিনেছেন। ভালোমানের আলু ক্রয় করার কারণে তিনি সহজে তা বিক্রি করতে পারবেন। এতে তিনি খুব সহজেই অন্যান্য ব্যবসায়ীদের থেকে প্রতিযোগিতায় এগিয়ে থাকবেন। উক্ত আলুর মাধ্যমে সে ভোক্তাদের সন্তুষ্টি অর্জন করতে পারবেন। আলু বিক্রির মাধ্যমে তিনি ব্যবসায় সম্প্রসারণ করতে পারবেন। এছাড়া জনাব আলী আলুগুলোকে সংরক্ষণ করে ওগুলোর সময়গত উপযোগ সৃষ্টি করতে পেরেছেন। এর মাধ্যমে তিনি আলুর গুণগত মান রক্ষা করতে পারবেন। গুদামজাতকরণে তার ব্যবসায়িক ও আর্থিক ঝুঁকি কমবে। তাই বলা যায়, জনাব আলী বিপণনের ক্রয় ও গুদামজাতকরণ করেছেন যা উদ্দীপকের আলোকে খুবই গুরুত্বপূর্ণ।"
        }
      ]
    },
    {
      "number": "4",
      "uddipok": "জনাব সফর আলী ও তার কয়েকজন বন্ধু মিলে সিলেটের কাছে জালালাবাদে 'দুগ্ধ সাগর' নামে একট দুগ্ধ খামার স্থাপন করলেন। সিলেট শহর জনবহুল হওয়ায় দুধ বিক্রিতে কোনো সমস্যা হয় না। সম্প্রতি 'বেস্ট মিল্ক' নামের একটি নতুন ডেইরি ফার্ম তাদের উৎপাদিত দুধ ৫০০ মি. লি., ১ লি. প্রভৃতি পরিমাণ প্যাকেট করে ক্রেতাদের কাছে পৌঁছে দিচ্ছেন। প্রতিষ্ঠানটি নতুন হলেও সেবার কারণে তাদের বিক্রি দিন দিন বাড়ছে। বিষয়টি নিয়ে জনাব সফর আলী বেশ চিন্তিত।",
      "tag": "BB 21",
      "sub_questions": [
        {
          "label": "ক",
          "question": "ক্রয় কী?",
          "explanation": "অর্থের বিনিময়ে বিক্রেতার কাছ থেকে ক্রেতার পণ্যের মালিকানা অর্জন করার প্রক্রিয়াকে ক্রয় বলে।"
        },
        {
          "label": "খ",
          "question": "",
          "explanation": "পণ্য বিক্রির পর উৎপাদক বা বিপণনকারী প্রতিষ্ঠান ক্রেতা বা ভোক্তাকে যে সেবা দেয় তাকে বিক্রয়োত্তর সেবা বলে। ওয়ারেন্টি, গ্যারান্টি, হোম ডেলিভারি প্রভৃতি বিক্রয়োত্তর সেবার আওতাভুক্ত বিষয়। সাধারণত ইলেকট্রনিক পণ্যের ক্ষেত্রে বিক্রয়োত্তর সেবা দেওয়া হয়। এ সেবা দেওয়ার মাধ্যমে ক্রেতা সন্তুষ্টি অর্জন করা সহজ হয়। ফলে অনিয়মিত ক্রেতাও নিয়মিত ক্রেতায় পরিণত হয়। বিক্রয়োত্তর সেবা দেওয়ার ফলে পণ্যটির প্রয়োজনীয় সংশোধন, পরিমার্জন পরিবর্ধন করা সহজ হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'বেস্ট মিল্ক' নামক ডেইরি ফার্মের বিক্রি বাড়ার কারণ হলো পর্যায়িতকরণ কাজটি সম্পন্ন করা। পর্যায়িতকরণের মাধ্যমে পূর্ব নির্ধারিত মান অনুসারে পণ্যকে সাজানো হয়। পণ্যের ওজন, আকার, রং, গুণাগুণ প্রভৃতি বিষয়ের ভিত্তিতে পর্যায়িতকরণ করা হয়। সঠিকভাবে পর্যায়িতকরণ করলে পণ্যের বিক্রি বাড়ে । উদ্দীপকে উল্লেখিত 'বেস্ট মিল্ক' একটি দুগ্ধ উৎপাদনকারী ফার্ম। এই ডেইরি ফার্ম তাদের উৎপাদিত দুধ ৫০০ মি.লি. ও ১ লি. প্রভৃতি পরিমাণ প্যাকেট করে ক্রেতাদের কাছে পৌঁছে দিচ্ছে। প্রতিষ্ঠানটি নতুন হলেও সেবার কারণে তাদের বিক্রি বাড়ছে। পর্যায়িতকরণের মাধ্যমে তাদের ফার্মে উৎপাদিত দুধ ভিন্ন ভিন্ন সাইজের প্যাকেটে ক্রেতাদের কাছে পৌঁছে দিতে পারছে। ক্রেতাদের যে সাইজের প্যাকেট প্রয়োজন তারা তা পাচ্ছে। অর্থাৎ, দুধের প্যাকেটের পর্যায়িতকরণ করায় প্রতিষ্ঠানটি ভালো সার্ভিস দিতে পারছে। এতে বিক্রি দিন দিন বাড়ছে। তাই বলা যায়, 'বেস্ট মিল্ক' নামক ডেইরি ফার্মের বিক্রি বাড়ার কারণ হলো পর্যায়িতকরণ সম্পন্ন করা।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত 'দুগ্ধ সাগর' নামক দুগ্ধ খামারটি তাদের উৎপাদিত দুধ গৃহে সরবরাহের ব্যবস্থা ও পর্যায়িতকরণের মাধ্যমে বিক্রি বাড়াতে পারবে বলে আমি মনে করি। বিপণনের মূলে রয়েছে ভোক্তার সন্তুষ্টি। এতে ভোক্তার প্রয়োজন ও চাহিদা পূরণের মাধ্যমে মুনাফা অর্জনের চেষ্টা করা হয়। যেকোনো উপায়ে ভোক্তাকে সন্তুষ্টি প্রদান করতে পারলেই ব্যবসায়ের বিক্রি বেড়ে যাবে। ভোক্তা সন্তুষ্টির মাধ্যমেই সফলতা অর্জন করা সম্ভব। উদ্দীপকের জনাব সফর আলী ও তার কয়েক বন্ধু মিলে সিলেটের জালালাবাদে ‘দুগ্ধ সাগর' নামে একটি দুগ্ধ খামার স্থাপন করলেন। সিলেট শহর জনবহুল হওয়ায় দুধ বিক্রিতে কোনো সমস্যা হয় না। সম্প্রতি বেস্ট মিল্ক নামের একটি নতুন ডেইরি ফার্ম উৎপাদিত দুধ ভিন্ন ভিন্ন প্যাকেটের মাধ্যমে ক্রেতাদের কাছে পৌঁছে দিচ্ছে। প্রতিষ্ঠানটি নতুন হলেও এদের বিক্রি দিন দিন বাড়ছে। বিষয়টি নিয়ে জনাব সফর আলী বেশ চিন্তিত। 'দুগ্ধ সাগর' নামক দুগ্ধ খামারটি তাদের বিক্রি বাড়াতে প্রথমেই তাদের উৎপাদিত দুগ্ধ পর্যায়িতকরণ করতে পারে। অর্থাৎ, বিভিন্ন সাইজের প্যাকেটে দুগ্ধ সরবরাহ করতে পারে। এতে ভোক্তারা তাদের চাহিদা অনুযায়ী যে সাইজের প্যাকেট দরকার তা পাবে। এছাড়াও প্রতিষ্ঠানটি তাদের উৎপাদিত দুগ্ধ ক্রেতাদের বাসায় পৌঁছে দেওয়ার ব্যবস্থা করতে পারে। গৃহে সরবরাহের ব্যবস্থা করলে ভোক্তারা বাসায় বসেই উক্ত প্রতিষ্ঠানের দুধ হাতে পাবে। এতে ভোক্তারা সন্তুষ্ট হবে। ফলে | প্রতিষ্ঠানটি বিক্রি বাড়বে। তাই বলা যায়, 'দুগ্ধ সাগর' নামক প্রতিষ্ঠানটি তাদের বিক্রি বাড়াতে পর্যায়তকরণ ও গৃহে সরবরাহ সেবা চালু করতে পারেন।"
        }
      ]
    },
    {
      "number": "5",
      "uddipok": "জনাব সামছুল হক 'জুয়েল ফুড লি.-এর বিক্রয় ব্যবস্থাপক। তার প্রতিষ্ঠানে উৎপাদিত বিস্কুট, চানাচুর, জেলি ও ব্রেড প্রভৃতি খাদ্যসামগ্রী বিক্রি করা হয়। এই প্রতিষ্ঠানে অনেক বিক্রয়কর্মী আছে যারা ভ্যানের মাধ্যমে বিভিন্ন খুচরা দোকানে পণ্যসামগ্রী পৌঁছে দেয়। এছাড়াও তিনি এসব খাদ্যসামগ্রী পরিবহনের মাধ্যমে সারা দেশে ভোক্তাদের কাছে পৌছানোর ব্যবস্থা করেন। ফলে ভোক্তারা প্রত্যন্ত অঞ্চলে অবস্থান করেও সময়মতো হাতের কাছে পণ্য পেয়ে থাকেন। এতে ভোক্তারা খুবই সন্তুষ্ট।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "অভাব এবং প্রয়োজন মেটাতে পারে এমন যা কিছু ব্যবহার বা ভোগের জন্য বাজারে উপস্থাপন করা হয় তাই পণ্য।"
        },
        {
          "label": "খ",
          "question": "",
          "explanation": "ভালো কাঁচামাল কিনতে পারলে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে ভালো মানের পণ্য উৎপাদন করা সহজ হয়। তাছাড়া, ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয় । তাই বলা যায়, “উত্তম ক্রয় বিক্রয়ের অর্ধেক\" ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'জুয়েল ফুড লি.' পরিবহনের মাধ্যমে পণ্যের স্থানগত উপযোগ সৃষ্টি করেন । বিপণনের বিশেষ কাজ পরিবহনের মাধ্যমে পণ্যসামগ্রী একস্থান থেকে অন্যস্থানে আনা-নেওয়া করা যায়। এর মাধ্যমে স্থানের দূরত্বের যে সমস্যা তা সমাধান হয় । এভাবে পরিবহন স্থানগত উপযোগ সৃষ্টি করে। উদ্দীপকের জনাব সামছুল হক 'জুয়েল ফুড লি.-এর বিক্রয় ব্যবস্থাপক। তার প্রতিষ্ঠানে উৎপাদিত খাদ্যসামগ্রী বিক্রয়কর্মীর মাধ্যমে বিক্রি করা হয়। বিক্রয়কর্মীরা ভ্যানে করে খুচরা দোকানে উৎপাদিত খাদ্যসামগ্রী পৌঁছে দেয়। এছাড়াও জনাব সামছুল হক পরিবহনের মাধ্যমে সারা দেশে উৎপাদিত খাদ্যসামগ্রী পৌছানোর ব্যবস্থা করেন। ফলে সারাদেশের মানুষ তার প্রতিষ্ঠানে উৎপাদিত খাদ্য ভোগ করতে পারে। দেশের দূরবর্তী অঞ্চলে অবস্থান করলেও পরিবহন সুবিধার কারণে তাদের পণ্য দেশব্যাপী ব্যবহার করতে পারছেন। এখানে পরিবহনের মাধ্যমে স্থানের দূরত্বের সমস্যা সমাধান করা হয়েছে। অর্থাৎ, স্থানগত উপযোগ সৃষ্টি হয়েছে। তাই বলা যায়, 'জুয়েল ফুড লি.' পরিবহনের মাধ্যমে স্থানগত উপযোগ সৃষ্টি করেন।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত 'জুয়েল ফুড লি.' বিপণন কার্যাবলি পরিচালনার মাধ্যমে দেশের আর্থ-সামাজিক উন্নয়নে ভূমিকা রাখছে। বিপণনের সাথে ব্যবসায়ের যাবতীয় কার্যাবলি প্রত্যক্ষ ও পরোক্ষভাবে জড়িত। বিপণন পণ্য উৎপাদনের আগ থেকেই বিভিন্ন বিষয় নিয়ে কাজ করে। উক্ত কাজ ভোক্তার ভোগের সময়কাল পর্যন্ত চলমান থাকে। বিপণন কার্যক্রমে বহুসংখ্যক মানুষ জড়িত থেকে তাদের জীবনযাত্রার ব্যয় বহন করে। উদ্দীপকের জনাব সামছুল হক 'জুয়েল ফুড লি.-এর বিক্রয় ব্যবস্থাপক। তার প্রতিষ্ঠানে উৎপাদিত বিভিন্ন খাদ্যসামগ্রী বিক্রয়কর্মীর মাধ্যমে খুচরা দোকানে পৌছানো হয়। এছাড়া তা পরিবহনের মাধ্যমে সারা দেশে পৌছানো হয়। ফলে প্রত্যন্ত অঞ্চলের ভোক্তারাও তা ভোগ করতে পেরে খুবই সন্তুষ্ট। 'জুয়েল ফুড লি.' প্রতিষ্ঠানে বিপণনের বিভিন্ন কার্যক্রম সম্পাদিত হয়। এখানে পণ্য উৎপাদন ও বিপণন কাজে বহু মানুষ নিয়োজিত থাকে। উক্ত প্রতিষ্ঠানে যুক্ত আছে বহু বিক্রয়কর্মী ও পরিবহন কর্মী। তারা তাদের কর্মসংস্থানের মাধ্যমে তাদের পরিবারের আর্থিক সমস্যা দূর করে। এভাবে অর্থনীতির চাকা গতিশীল থাকে। উক্ত প্রতিষ্ঠানের পণ্য প্রত্যন্ত অঞ্চলের ভোক্তারা ভোগ করতে পারে। ভালো মানের পণ্য সরবরাহের মাধ্যমে প্রতিষ্ঠানটি সমাজের প্রতি দায়বদ্ধতা পালন করছেন। এভাবে বিপণন কাজের মাধ্যমে প্রতিষ্ঠানটি সমাজের প্রতি দায়বদ্ধতা পালন করছে। তাই বলা যায়, বিপণন কার্যক্রমের মাধ্যমে 'জুয়েল ফুড লি.' দেশের আর্থ সামাজিক উন্নয়নে অবদান রাখছেন।"
        }
      ]
    },
    {
      "number": "6",
      "uddipok": "নারায়ণগঞ্জের রূপগঞ্জে বাংলাদেশের কাপড়ের বিশাল বাজার অবস্থিত। এ বাজার থেকে ছোট-বড় কাপড় ব্যবসায়ীরা কাপড় কিনে দেশের বিভিন্ন স্থানে নিয়ে যায়। এ বাজারে ক্রেতার সংখ্যা কম হলেও তারা বড় বড় লটে কাপড় কেনে। উক্ত কাপড় দেশের বিভিন্ন গার্মেন্টস শিল্পে ব্যবহার করা হয়। ফলে প্রচুর পরিমাণে অর্থের সমাবেশ ঘটে। এ বাজারের বিক্রেতারা একদিকে যেমন কর্মসংস্থানের সুযোগ সৃষ্টি করেছে অন্যদিকে তেমনি গার্মেন্টস শিল্প বিকাশে অবদান রাখছে। তাছাড়া জাতীয় আয় বাড়াতেও অবদান রাখছে।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "ক্রেতার প্রয়োজন এবং চাহিদা পূরণের ক্ষেত্রে পণ্যের কার্যকারিতা বা সামর্থ্যকে ঐ পণ্যের মান বলে।"
        },
        {
          "label": "খ",
          "question": "",
          "explanation": "বিপণন মিশ্রণ হচ্ছে পণ্য, মূল্য, বণ্টন ও প্রসার- এ চারটি উপাদানের সমন্বয়ে গঠিত কৌশল। বিপণন মিশ্রণের এ চারটি উপাদান বিপণনকারী সহজেই নিয়ন্ত্রণ করতে পারে। যেমন: যেকোনো পণ্য বিপণনের জন্য বিপণনকারী পণ্যটি কেমন হবে, এর মূল্য কত হবে, কী ধরনের প্রসারমূলক ব্যবস্থা নিতে হবে, বণ্টন প্রণালি কীরূপ হবে ইত্যাদি বিষয় নিয়ন্ত্রণ করতে পারে। বিপণন মিশ্রণের মাধ্যমে প্রতিষ্ঠান তার অভীষ্ট ক্রেতার কাছে পৌছানোর লক্ষ্যে যথাযথ পদক্ষেপ নেয়। প্রতিষ্ঠান তার লক্ষ্যে পৌছানোর জন্য বিপণন মিশ্রণ উপাদানগুলোর মধ্যে সমন্বয়সাধন করে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত রূপগঞ্জের কাপড়ের বাজারটি শিল্প বাজারের অন্তর্ভুক্ত। শিল্প বাজারের ক্রেতারা সাধারণত পুনরায় বিক্রি বা উৎপাদনের লক্ষ্যে পণ্য কিনে থাকে। মুনাফা অর্জনই এ বাজারের ক্রেতাদের মূল্য উদ্দেশ্য। এ বাজারের ক্রেতা সংখ্যা কম হলেও একবারে বেশি পণ্য কেনা-বেচা করে থাকে। উদ্দীপকে উল্লেখিত নারায়ণগঞ্জের রূপগঞ্জে বাংলাদেশের কাপড়ের বিশাল বাজার অবস্থিত। এ বাজার থেকে ব্যবসায়ীরা কাপড় কিনে দেশের বিভিন্ন স্থানে পুনরায় বিক্রি করে। অর্থাৎ মুনাফা অর্জনের উদ্দেশ্যে ব্যবসায়ীরা এটি করে থাকে । তাছাড়া এ বাজারের ক্রেতা সংখ্যা কম হলেও তারা বড় বড় লটে কাপড় কেনা-বেচা করে। তাই এ বৈশিষ্ট্যগুলো বিবেচনা করে বলা যায়, রূপগঞ্জের কাপড়ের বাজারটি শিল্প বাজারের অন্তর্ভুক্ত।"
        },
        {
          "label": "ঘ",
          "question": "",
          "explanation": "কর্মসংস্থান সৃষ্টি ও গার্মেন্টস শিল্প বিকাশের মাধ্যমে বাজারটির ব্যবসায়ীরা জাতীয় আয় বাড়াতে ভূমিকা রাখছে। ব্যবসায়ীরা ব্যবসায় উদ্যোগ নেওয়ার মাধ্যমে নিজের পাশাপাশি আরও অনেকের কর্মসংস্থানের সুযোগ সৃষ্টি করে। তাছাড়া তারা পণ্য সরবরাহ ব্যবস্থা সচল রাখে বলে শিল্প কারখানা নিরবিচ্ছিন্নভাবে উৎপাদন করতে পারে । উদ্দীপকে উল্লেখিত নারায়ণগঞ্জের রূপগঞ্জে বাংলাদেশের অন্যতম বড় কাপড়ের বাজার অবস্থিত। এখানকার ব্যবসায়ীরা বড় বড় লটে কাপড় কেনা-বেচা করে। তারা দেশের গার্মেন্টস শিল্পেও কাপড় সরবরাহ করে। এতে প্রচুর অর্থের সমাবেশ ঘটে থাকে। তারা জাতীয় আয় বাড়াতেও ভূমিকা রাখছে। রূপগঞ্জের ব্যবসায়ীরা তাদের কাপড়ের ব্যবসায় স্থাপনের মাধ্যমে নিজের পাশাপাশি আরও অনেকের কর্মসংস্থানের ব্যবস্থা করেছে। কারণ এ ধরনের ব্যবসায়ে প্রচুর কর্মীর প্রয়োজন হয়। আবার, তাদের ব্যবসায়ের মাধ্যমে অর্থের হাত বদল হয় বলে অর্থনীতি সচল থাকে। তাছাড়া, তারা কাপড় সরবরাহ করে দেশের গার্মেন্টস শিল্পকে সচল রাখছে। ফলে গার্মেন্টসগুলো বিদেশে পোশাক রপ্তানি করে দেশের বৈদেশিক মুদ্রার রিজার্ভ বাড়াতে ভূমিকা রাখছে। এভাবে রূপগঞ্জের ব্যবসায়ীরা সামগ্রিকভাবে জাতীয় আয় বাড়াতে গুরুত্বপূর্ণ ভূমিকা রাখছে।"
        }
      ]
    },
    {
      "number": "7",
      "uddipok": "মি. এমরান একটি জুস কোম্পানির মালিক। কারখানায় তিনি ক্রেতাদের রুচি, পছন্দ বিবেচনা করে বিভিন্ন ধরনের জুস উৎপাদন করেন। এ উৎপাদিত জুস তিনি সারাদেশে বিভিন্ন দোকানের মাধ্যমে বিক্রি করেন। বিক্রি বাড়াতে এবং ক্রেতাদেরকে পণ্যের প্রতি আকৃষ্ট করতে তিনি রেডিও-টেলিভিশন এবং পত্র-পত্রিকায় বিজ্ঞাপন দিয়ে থাকেন।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "উৎপাদন, পুনঃপ্রক্রিয়াকরণ বা ব্যবসায়ে ব্যবহারের জন্য যেসব পণ্য কেনা হয় তাকে শিল্প পণ্য বলে ।"
        },
        {
          "label": "খ",
          "question": "",
          "explanation": "যে বাজারে পণ্য বা সেবা চূড়ান্ত ভোগের উদ্দেশ্যে ক্রেতার কাছে বিক্রির মাধ্যমে সেগুলোর উপযোগিতা সৃষ্টি করা হয়, তাকে ভোক্তা বাজার বলে। ভোক্তা বাজারে উৎপাদক বা বিক্রেতার সাথে চূড়ান্ত ক্রেতার যোগাযোগ ঘটে। ভোক্তারা চূড়ান্ত ভোগের মাধ্যমে পণ্যের উপযোগ নিঃশেষ করতে এ বাজার থেকে সেগুলো কিনে থাকে। এ বাজারে বিক্রীত পণ্য পুনঃউৎপাদন অথবা পুনঃবিক্রয় কাজে ব্যবহৃত হয় না। উদাহরণস্বরূপ বলা যায়, স্যামসাং শো-রুম থেকে কেনা ফ্রিজ পরিবারে বা প্রতিষ্ঠানে চূড়ান্ত ব্যবহারের জন্য কেনা হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত মি. এমরানের জুস তৈরির কারখানাটি শিল্প বাজারের অন্তর্ভুক্ত। উৎপাদক, পুনঃব্যবহারকারী বা পুনঃবিক্রেতাদের নিয়ে শিল্প বাজার গঠিত হয়। এ বাজারের সদস্যদের মূল উদ্দেশ্য হলো মুনাফা অর্জন করা। তারা পণ্য উৎপাদন বা কেনাবেচনার সাথে জড়িত থাকে। উদ্দীপকের মি. এমরান জুস তৈরির একটি কারখানা স্থাপন করেছেন। এক্ষেত্রে জুস উৎপাদন করতে তাকে কাঁচামাল হিসেবে ফল কিনতে হয়। আর সেগুলো প্রক্রিয়াজাত করে জুস উৎপাদন করে বিক্রি করেন। তার এ কাজের মূল উদ্দেশ্য হলো মুনাফা অর্জন করা। এ বৈশিষ্ট্যগুলো বিবেচনা করে বলা যায়, মি. এমরানের জুস তৈরির কারখানাটি শিল্প বাজারের অন্তর্ভুক্ত।"
        },
        {
          "label": "ঘ",
          "question": "",
          "explanation": "বিক্রি বাড়াতে উদ্দীপকে উল্লেখিত মি. এমরানের বিজ্ঞাপন ও বণ্টনের মতো উপাদান গুলো বেছে নেওয়া অত্যন্ত যুক্তিযুক্ত। বিজ্ঞাপন হচ্ছে সম্ভাব্য ক্রেতাদের কাছে পণ্য সংক্রান্ত তথ্য পৌঁছানোর মাধ্যম। এটি ভোক্তাদের জ্ঞানগত বাধা দূর করে। অন্যদিকে, পণ্য উৎপাদন করলেই কাজ শেষ হয় না। সেগুলো ক্রেতাদের কাছে পৌঁছানোকে বণ্টন বলা হয়। উদ্দীপকের মি. এমরান জুস তৈরির একটি কোম্পানির মালিক। তিনি ক্রেতাদের রুচি, পছন্দ বিবেচনা করে জুস উৎপাদন করে থাকেন। উৎপাদিত জুস সারাদেশে তিনি বিক্রির ব্যবস্থা করেন। এছাড়াও তিনি ক্রেতা আকর্ষণে রেডিও-টেলিভিশন এবং পত্রিকায় বিজ্ঞাপন দিয়ে থাকেন। মি. এমরান জুস উৎপাদনের ক্ষেত্রে ক্রেতাদের রুচি ও পছন্দকে গুরুত্ব দেন। এতে ক্রেতারা তাদের চাহিদা মতো জুস ভোগের সুযোগ পায় । আবার, মি. এমরান শুধু জুস উৎপাদন করেই কাজ শেষ করেননি উৎপাদিত জুস তিনি সারাদেশে দোকানের মাধ্যমে বিক্রি করেন। এতে ভোক্তারা হাতের কাছেই জুস কেনার সুযোগ পায়। অন্যদিকে, তিনি বিভিন্ন মাধ্যমে তার উৎপাদিত জুসের বিজ্ঞাপন দেয়। ফলে ভোক্তারা তার পণ্য সম্পর্কে জানতে পারে এবং আকর্ষিত হয়। মি. এমরানের এ কাজগুলো ভোক্তাদের জুস কিনতে আগ্রহী করে বলে বিক্রি বেড়ে যায়।"
        }
      ]
    },
    {
      "number": "8",
      "uddipok": "মি. শাহীন একজন পল্লী চিকিৎসক। তিনি গ্রামের বাজারে একটি ওষুধের দোকান পরিচালনা করেন। রাত-দিন মানুষ ওষুধের জন্য তার দোকানে ভিড় জমায়। মাঝে-মধ্যে তিনি রোগীও দেখেন । তিনি আগে শহরের বড় দোকান থেকে ওষুধ কিনে আনলেও এখন কোম্পানির লোকজন সরাসরি তার দোকানে ওষুধ দিয়ে যায়। এর ফলে তিনি কম দামে ঔষধ কেনেন। ক্রেতাদেরকে তুলনামূলক স্বল্প মূল্যে ওষুধ সরবরাহ করতে পারায় তিনি এবং তার ক্রেতারা সন্তুষ্ট। মি. শাহীন একজন সফল ব্যবসায়ী।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "যেসব পণ্য ছোঁয়া যায় না তবে অনুভব করা যায়, সেসব পণ্যকে সেবা পণ্য বলে ।"
        },
        {
          "label": "খ",
          "question": "",
          "explanation": "ব্রেক ইভেন ( Break-even) হচ্ছে এমন একটি ভারসাম্য বিন্দু, যেখানে প্রতিষ্ঠানের মোট আয় ও মোট ব্যয় সমান হয়। এক্ষেত্রে ভারসাম্য বিন্দুর চেয়ে বিক্রির পরিমাণ কম হলে প্রতিষ্ঠানের লোকসান হবে। অন্যদিকে, ভারসাম্য বিন্দুর চেয়ে বিক্রির পরিমাণ বেশি হলে প্রতিষ্ঠানের মুনাফা অর্জিত হবে। ভারসাম্য বিন্দুতে প্রতিষ্ঠানের আয় ও ব্যয় সমান থাকে ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত মি. শাহীন যে ভোগ্যপণ্য বিক্রি করেন তা জরুরি পণ্য। অতি আবশ্যকীয় এবং আকস্মিক পরিস্থিতি মোকাবেলায় যেসব পণ্য ক্রেতারা তাত্ক্ষণিকভাবে কেনে সেগুলো জরুরি পণ্য। এসব পণ্য ক্রেতারা এক প্রকার বাধ্য হয়ে কেনে। যেমন: বৃষ্টির দিনে ছাতা, রোগ নিরাময়ের জন্য ওষুধ প্রভৃতি । উদ্দীপকের মি. শাহীন একজন পল্লি চিকিৎসক। তিনি গ্রামের বাজারে একটি ওষুধের দোকান পরিচালনা করেন। অর্থাৎ, তিনি ওষুধ বিক্রি করেন। মানুষের রোগ হলে তা নিরাময় করতে তারা ওষুধ কেনেন। রোগ হলো আকস্মিক বিপদ বা পরিস্থিতি। আর ওষুধ ছাড়া এটি নিরাময়ের কোনো বিকল্প ব্যবস্থা নেই। তাই অতি আবশ্যকীয় এ পণ্যটি গ্রাহকরা বাধ্য হয়েই কেনেন। এগুলো জরুরি পণ্যের বৈশিষ্ট্য। তাই বলা যায়, মি. শাহীন জরুরি পণ্য বিক্রি করে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত মি. শাহীনের ওষুধের দোকানের সফলতা অর্জনের মূল কারণ হলো কম মূল্যে পণ্য বিক্রি। কোনো পণ্য বা সেবা পেতে হলে গ্রাহককে মূল্য পরিশোধ করতে হয়। মান ও দোকান ভেদে এ পণ্যের মূল্য কম বেশি হতে পারে। গ্রাহকরা কম মূল্যে পণ্য কিনতে আগ্রহী হওয়ায় যেখানে কম দামে পণ্য বিক্রি করা হয়, সেখান থেকেই তারা কেনেন । উদ্দীপকের পল্লী চিকিৎসক মি. শাহীনের একটি ওষুধের দোকান আছে। স্থানীয় বাজারে অবস্থিত বলে মানুষ রাত-দিন তার দোকানে ভিড় জমায়। আগে শহরের বড় বড় দোকান থেকে ওষুধ কিনে এনে বিক্রি করতেন । এখন কোম্পানির লোকজন তার দোকানে এসে ওষুধ দিয়ে যায়। ফলে তিনি কম দামে ওষুধ কিনে আগের তুলনায় আরও কম দামে বিক্রি করতে পারেন। মি. শাহীনের দোকান থেকে ক্রেতারা কম দামে ওষুধ কিনতে পারে। আর, মি. শাহীনের ওষুধের ক্রয়মূল্য কম হওয়ায় তিনিও কম মূল্যে বিক্রি করতে পারেন। এতে তার গ্রাহকরাও কম দামে পণ্য পায়। গ্রাহকদের ওষুধ কিনতে শহরে যেতে হয় না। কারণ, শহরে যে মূল্যে ওষুধ পাওয়া যায় তারা গ্রামের স্থানীয় বাজারেই সে দামে ওষুধ কিনতে পারছেন । এতে মি. শাহীনের দোকানে ক্রেতারা ভিড় জমায় এবং বিক্রি বাড়ে। ফলে সর্বোচ্চ মুনাফা ও ক্রেতাসন্তুষ্টি অর্জিত হয়। তাই বলা যায়, মি. শাহীনের ওষুধের দোকানের সফলতার মূল কারণ হলো অল্প দামে ওষুধ বিক্রি করা।"
        }
      ]
    },
    {
      "number": "9",
      "uddipok": "'জনি ফ্যাশন হাউজ' এর মালিক জনাব শামছুল আলম। তিনি ঢাকার বিভিন্ন গার্মেন্টস থেকে রুচিসম্মত বিভিন্ন ডিজাইনের তৈরি পোশাক কেনেন। তিনি ক্রয়মূল্যের সাথে ২৫% মুনাফা যোগ করে বিক্রয়মূল্য নির্ধারণ করেন। আসন্ন ঈদ ও পূজা উপলক্ষে তিনি ২৫% মুনাফার পরিবর্তে ১৫% মুনাফায় বিক্রয়মূল্য নির্ধারণ করেন। ১০% ছাড় দেওয়ায় ক্রেতারা তার দোকানের প্রতি আকৃষ্ট হয়েছে।",
      "tag": "QCPS 23,BB 21",
      "sub_questions": [
        {
          "label": "ক",
          "question": "",
          "explanation": "নির্দিষ্ট পরিমাণ পণ্য বা সেবা অর্জনের জন্য ক্রেতা যে পরিমাণ অর্থ ব্যয় করে তাকে ঐ পণ্যের মূল্য বলে।"
        },
        {
          "label": "খ",
          "question": "",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলুপ্ত হওয়া পর্যন্ত সময়কেই পণ্যের জীবনচক্র বলে। পণ্যের জীবনচক্রের পাঁচটি স্তর আছে। এ স্তরগুলো চক্রাকারে চলতে থাকে। পণ্য উন্নয়ন স্তরে পণ্য সম্পর্কে ধারণা উন্নয়ন করা হয়। পণ্য বাজারে প্রবেশ করার পর সূচনা স্তর শুরু হয়। প্রবৃদ্ধি স্তরে পণ্যের বিক্রি ও মুনাফা দ্রুত বাড়তে থাকে। পূর্ণতা স্তরে পণ্যের বিক্রি সর্বোচ্চ হয় কিন্তু মুনাফা কমে। সবশেষে, পতন স্তরে একটি পণ্য বাজার থেকে ধীরে ধীরে হারিয়ে যায়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'জনি ফ্যাশন হাউজ'-এর মালিক জনাব শামছুল আলম ব্যয়যোগ মূল্য নির্ধারণ পদ্ধতি অনুসরণ করেন। পণ্যের মোট ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণ করার পদ্ধতি হলো ব্যয়যোগ মূল্য নির্ধারণ পদ্ধতি। এ পদ্ধতিতে বিক্রেতা পণ্য বিক্রির আগেই বুঝতে পারে তার মুনাফার পরিমাণ কত হবে। উদ্দীপকের জনাব ছামছুল আলম 'জনি ফ্যাশন হাউজ'-এর মালিক। তিনি ঢাকার বিভিন্ন গামেন্টস থেকে রুচিসম্মত ডিজাইনের বিভিন্ন পোশাক কিনে বিক্রি করেন। তিনি ক্রয়মূল্যের সাথে ২৫% মুনাফা যোগ করে বিক্রয়মূল্য নির্ধারণ করেন। অর্থাৎ, তিনি যদি কোনো পোশাক ১০০ টাকায় কেনেন তাহলে ২৫ টাকা মুনাফা যোগ করে বিক্রয়মূল্য নির্ধারণ করেন ১২৫ টাকা। তিনি আগে থেকেই বুঝতে পারেন তার মুনাফা কত হতে চলেছে। তিনি চাইলে মুনাফার পরিমাণ কমিয়ে বিক্রয়মূল্য কমাতে পারবেন। এগুলো ব্যয়যোগ মূল্য নির্ধারণ পদ্ধতির বৈশিষ্ট্য। তাই বলা যায়, জনাব শামছুল আলম ব্যয়যোগ মূল্য নির্ধারণ পদ্ধতি অনুসরণ করেন।"
        },
        {
          "label": "ঘ",
          "question": "",
          "explanation": "বিপণন মিশ্রণের প্রসার উপাদানটির কারণে উদ্দীপকে উল্লেখিত 'জনি ফ্যাশন হাউজ- এর' প্রতি ক্রেতারা আকৃষ্ট হয়েছে, যার গুরুত্ব অনেক বেশি। বিক্রি বাড়ানোর জন্য যাবতীয় কৌশলই হলো প্রসার। এর মাধ্যমে ক্রেতাকে পণ্য কিনতে আগ্রহী করা হয়। প্রসার কার্যক্রমে প্রতিষ্ঠানের ব্যয় বাড়লেও বা মুনাফা কম হলেও দীর্ঘমেয়াদে এটি থেকে লাভবান হওয়া যায়। উদ্দীপকের 'জনি ফ্যাশন হাউজের মালিক জনাব শামছুল আলম ঢাকা থেকে তৈরি পোশাক কিনে বিক্রি করেন। তিনি ক্রয়মূল্যের সাথে ২৫% মুনাফা যোগ করে বিক্রয়মূল্য নির্ধারণ করেন। আসন্ন ঈদ ও পূজা উপলক্ষ্যে তিনি ২৫% মুনাফার পরিবর্তে ১৫% মুনাফায় বিক্রয়মূল্য নির্ধারণ করেন। ১০% ছাড় দেওয়ায় ক্রেতারা তার দোকানের প্রতি আকৃষ্ট হয়েছে। ক্রেতাদের আকর্ষণের জন্য প্রতিষ্ঠান বিজ্ঞাপন, ব্যক্তিক বিক্রয়, মূল্যছাড়, লটারি কুপন, ফ্রি পণ্য, বিনামূল্যে পণ্য বিতরণ প্রভৃতি ব্যবস্থা নিয়ে থাকে। এগুলো বিপণন মিশ্রণের প্রসার হাতিয়ার। জনাব শামসুল আলম ১০% মূল্য ছাড় দিয়ে প্রসার হাতিয়ার ব্যবহার করেছেন। ঈদ ও পূজার সময় ক্রেতারা পোশাক কেনার জন্য বাজারে আসে। তারা যখন দেখে 'জনি ফ্যাশন হাউজ' ১০% ডিসকাউন্টে পণ্য বিক্রি করছে তখন তারা ঐ দোকানে ভিড় জমায়। অর্থাৎ, এ ১০% ডিসকাউন্ট তাদের আকর্ষণ করেছে। তাই বলা যায়, ক্রেতা আকর্ষণে প্রসার কার্যক্রমের গুরুত্ব অনেক।"
        }
      ]
    },
    {
      "number": "10",
      "uddipok": "'ব্রাদার্স গ্রুপ' বিভিন্ন ধরনের আসবাবপত্র প্রস্তুতকারী একটি প্রতিষ্ঠান। এটি ক্রেতাদের চাহিদা ও পছন্দ অনুযায়ী অর্ডার নেয়। একটি ডেকোরেটর কোম্পানির অর্ডার মোতাবেক প্রতিষ্ঠানটি ১,০০০ টি ডাইনিং টেবিল প্রস্তুতের জন্য ৩,০০,০০০ টাকার কাঠ কিনলো। প্রতিষ্ঠানটি প্রতিটি ডাইনিং টেবিল তৈরিতে ৩০০ টাকা মিস্ত্রি খরচ এবং স্থায়ী ব্যয় ৯০,০০০ টাকা দেয়। এটি প্রতিটি ডাইনিং টেবিলের (বিক্রয়মূল্য) ৯০০ টাকা খরচ ধরে ব্রেক-ইভেন-বিন্দু নির্ণয় করল। ফলে প্রতিষ্ঠানটির প্রত্যাশিত মুনাফা অর্জিত হলো।",
      "tag": "BB 21,BB 17",
      "sub_questions": [
        {
          "label": "ক",
          "question": "অযাচিত পণ্য কী?",
          "explanation": "যে পণ্য সম্পর্কে ক্রেতাদের আগে কোনো ধারণা থাকে না অর্থাৎ ক্রেতারা পণ্যটি কখনো দেখেনি বা দেখলেও কেনার কথা কখনও ভাবেনি, তাকে অযাচিত পণ্য বলে। যেমন: বিমা, বিশ্বকোষ ইত্যাদি হলো অযাচিত পণ্যের উদাহরণ।"
        },
        {
          "label": "খ",
          "question": "পণ্যের জীবনচক্র বলতে কী বোঝায়? ব্যাখ্যা করো।",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলীন হয়ে যাওয়া পর্যন্ত যেসব স্তর বা ধাপ অতিক্রম করে তাই পণ্যের জীবনচক্র। পণ্যের জীবনচক্রের পাঁচটি স্তর আছে। এ স্তরগুলো চক্রাকারে চলতে থাকে। পণ্য উন্নয়ন স্তরে পণ্য সম্পর্কে ধারণা উন্নয়ন করা হয়। পণ্য বাজারে প্রবেশ করার পর সূচনা স্তর শুরু হয়। প্রবৃদ্ধি স্তরে পণ্যের বিক্রি ও মুনাফা দ্রুত বাড়তে থাকে। পূর্ণতা স্তরে পণ্যের বিক্রি সর্বোচ্চ হয়, কিন্তু মুনাফা কমতে থাকে। সবশেষে, পতন স্তরে একটি পণ্য বাজার থেকে ধীরে ধীরে হারিয়ে যায়।"
        },
        {
          "label": "গ",
          "question": "ব্রাদার্স গ্রুপ' এর ১,০০০ টি ডাইনিং টেবিলের ব্রেক-ইভেন-বিন্দু নির্ণয় করো।",
          "explanation": "ব্রেক-ইডেন বিন্দু হচ্ছে ভারসাম্য বিন্দু যেখানে প্রতিষ্ঠানের মোট আয় এবং মোট ব্যয় সমান থাকে। ভারসাম্য বিন্দুর চেয়ে বিক্রির পরিমাণ কম হলে প্রতিষ্ঠানের লোকসান হয়। অন্যদিকে ভারসাম্য বিন্দুর চেয়ে বিক্রির পরিমাণ বেশি হলে প্রতিষ্ঠানের মুনাফা হয়। নিচে ব্রাদার্স গ্রুপের ১০০০টি ডাইনিং টেবিলের ব্রেক-ইভেন বিন্দু নির্ণয় করা হলো- দেয়া আছে, একক প্রতি পরিবর্তনশীল ব্যয় = ৩০০ টাকা মোট স্থায়ী ব্যয় = ৯০,০০০ টাকা একক প্রতি বিক্রয়মূল্য = ৯০০ টাকা  ব্রেক-ইভেন পয়োট  =  মোট স্থায়ী ব্যয়   এককপ্রতি বিক্রয়মূল্য - এককর্পতি পরিবর্ডনশীল ব্যয়  = ৯০ , 000 ৯০০ − ৩ 00  একক  = ↘ 0 , 000 ৬ 00  একক  =  ১৫০ একক  \\begin{array}{l}\\text { ব্রেক-ইভেন পয়োট }=\\frac{\\text { মোট স্থায়ী ব্যয় }}{\\text { এককপ্রতি বিক্রয়মূল্য - এককর্পতি পরিবর্ডনশীল ব্যয় }} \\\\ =\\frac{৯ ০, 000}{৯ ০ ০-৩ 0 0} \\text { একক } \\\\ =\\frac{\\searrow 0,000}{৬ 00} \\text { একক } \\\\ =\\text { ১৫০ একক } \\\\\\end{array}   ব্রেক - ইভেন   পয়োট   =   এককপ্রতি   বিক্রয়মূল্য  -  এককর্পতি   পরিবর্ডনশীল   ব্যয়     মোট   স্থায়ী   ব্যয়   ​ = ৯০০ − ৩ 00 ৯০ , 000 ​   একক   = ৬ 00 ↘ 0 , 000 ​   একক   =   ১৫০   একক   ​ অর্থাৎ ব্রাদার্স গ্রুপের ১০০০টি ডাইনিং টেবিলের ব্রেক-ইভেন বিন্দু হলো ১৫০ একক। অর্থাৎ ১৫০টি টেবিল উৎপাদন করলে প্রতিষ্ঠানের মোট ব্যয় ও মোট আয় সমান হবে।"
        },
        {
          "label": "ঘ",
          "question": "উদ্দীপকে 'ব্রাদার্স গ্রুপ'-এর অর্জিত মুনাফার সাথে ব্রেক-ইডেন-বিন্দুর সম্পর্ক মূল্যায়ন করো।",
          "explanation": "ব্রাদার্স গ্রুপের অর্জিত মুনাফার সাথে ব্রেক-ইভেন বা ভারসাম্য বিন্দুর সম্পর্ক আছে বলে আমি মনে করি। ব্রেক ইভেন হচ্ছে এমন একটি ভারসাম্য বিন্দু যেখানে ব্যবসায় প্রতিষ্ঠানের মোট আয় ও মোট ব্যয় সমান হয়। ব্যবসায়ের আয় এ বিন্দুর নিচে হলে প্রতিষ্ঠানের লোকসান এবং উপরে হলে প্রতিষ্ঠানের মুনাফা অর্জিত হয়। ব্রাদার্স গ্রুপ তার উৎপাদিত প্রতিটি ডাইনিং টেবিল ৯০০ টাকা দরে বিক্রি করার সিদ্ধান্ত নিয়েছে। এক্ষেত্রে তার ব্রেক ইভেন বিন্দু হলো ১৫০ একক। যদি প্রতিষ্ঠানটি ১৫০ এককের বেশি বিক্রি করতে পারে, তাহলে মুনাফা অর্জিত হবে। আর যদি ১৫০ এককের কম টেবিল বিক্রি করে, তাহলে প্রতিষ্ঠানটি লোকসানের সম্মুখীন হবে। ব্রাদার্স গ্রুপ ব্রেক ইভেন বিন্দু নির্ণয় করেছে। এর মাধ্যমে ক্ষতির হাত থেকে বাঁচতে কী পরিমাণ ফার্নিচার অবশ্যই বিক্রি করতে হবে, তার সীমা নির্ধারণ করেছে। এখানে ১৫০ এককের বেশি যতটি টেবিল বিক্রি করতে পারবে সেটাই তাদের প্রতিষ্ঠানের জন্য লাভজনক হবে। ব্রেক ইভেন নির্ণয়ের ফলে তাদের বিক্রির কাজে গতিশীলতা আসবে এবং মুনাফা অর্জনের সম্ভাবনা বাড়বে। সুতরাং, ব্রাদার্স গ্রুপের প্রত্যাশিত মুনাফা অর্জনের সাথে ব্রেক ইভেন বিন্দুর সম্পর্ক অত্যন্ত ঘনিষ্ঠ বলে আমি মনে করি।"
        }
      ]
    },
    {
      "number": "11",
      "uddipok": "",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "যে পণ্যগুলো ক্রেতারা ব্যক্তিগত বা পারিবারিক ভোগ বা ব্যবহারের জন্য কেনেন সেগুলোকে ভোগ্যপণ্য বলে ।"
        },
        {
          "label": "খ",
          "question": "",
          "explanation": "যে সকল ক্রেতা ব্যক্তিগত এবং পারিবারিক ভোগের জন্য পণ্য বা সেবাসামগ্রী কেনে তাদের নিয়ে গঠিত বাজারকে ভোক্তা বাজার বলে। ভোক্তা বাজারে প্রতিনিয়তই ভোগ্যপণ্যের বিক্রয় সমারোহ ঘটে । বিশ্বের প্রত্যেক মানুষ তার ব্যক্তিগত ও পরিবারের সদস্যদের ভোগের জন্য পণ্য কেনেন। অর্থাৎ, সব জায়গায় ভোক্তারা অবস্থান করেন এবং তারা ভোগ বা ব্যবহারের জন্য কোনো না কোনো পণ্য কেনেন। ভোক্তা বাজারে ক্রেতাদের নিজস্ব আয়, রুচি, চাহিদা ও প্রয়োজন মোতাবেক পণ্য কেনার সুযোগ থাকে। ভোগ্যপণ্যের চাহিদা বেশি থাকায় বাজারে ক্রেতার সংখ্যাও বেশি হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত বিপণন মিশ্রণের উপাদানগুলো ভোক্তাকে কেন্দ্র করে আবর্তিত হয় যা অত্যন্ত যৌক্তিক বলে মনে করি। যারা ব্যক্তিগত ভোগ বা ব্যবহারের জন্য পণ্য বা সেবা কেনে তারাই ভোক্তা। এরা পণ্য বা সেবা ব্যবহারের মাধ্যমে পণ্যের উপযোগ নিঃশেষ করে। এদের কেন্দ্র করেই ব্যবসায় পরিচালনার বিভিন্ন কৌশল তৈরি এবং প্রয়োগ করা হয়ে থাকে। উদ্দীপকে বিপণন মিশ্রণের উপাদানগুলো চিত্রিত হয়েছে। এর মধ্যে ভোক্তা মিশ্রণের উপাদানগুলোর কেন্দ্রে অবস্থান করে। কারণ ভোক্তাকে কেন্দ্ৰ করেই বিপণনের সব উপাদান ও কাজ আবর্তিত হয়। বিপণন মিশ্রণ হলো কতগুলো নিয়ন্ত্রণযোগ্য এবং কৌশলগত উপাদানের সমষ্টি। উপাদানগুলো হলো পণ্য, মূল্য, স্থান এবং প্রসার। ভোক্তাদের চাহিদা অনুযায়ী পণ্য উৎপাদন ও বিপণন করা হয়ে থাকে। কারণ ভোক্তাদের চাহিদামতো পণ্য নির্ধারিত মূল্য, প্রসার কার্যাবলি ও সহজ বণ্টন ব্যবস্থা না হলে তারা পণ্য কিনতে উৎসাহিত হবে না। আবার তাদের আশানুরূপ বিপণন ব্যবস্থা হলে পণ্যের বিক্রি বাড়বে। ফলে প্রতিষ্ঠানের সাফল্য অর্জন সহজ হবে। তাই বাজারে টিকে থাকতে হলে ভোক্তার কথা বিবেচনা করে নীতি নির্ধারণ করতে হয়। আবার বর্তমান মুক্ত বাজার অর্থনীতির যুগে প্রতিযোগিতা বেড়ে যাচ্ছে। এজন্য বিপণনের ক্ষেত্রে ভোক্তার গুরুত্বও বাড়ছে। এজন্য ভোক্তাকে কেন্দ্র করে বিপণন মিশ্রণের উপাদানগুলো আবর্তিত হওয়া যৌক্তিক।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত বিপণন মিশ্রণের উপাদানগুলো ভোক্তাকে কেন্দ্র করে আবর্তিত হয় যা অত্যন্ত যৌক্তিক বলে মনে করি। যারা ব্যক্তিগত ভোগ বা ব্যবহারের জন্য পণ্য বা সেবা কেনে তারাই ভোক্তা। এরা পণ্য বা সেবা ব্যবহারের মাধ্যমে পণ্যের উপযোগ নিঃশেষ করে। এদের কেন্দ্র করেই ব্যবসায় পরিচালনার বিভিন্ন কৌশল তৈরি এবং প্রয়োগ করা হয়ে থাকে। উদ্দীপকে বিপণন মিশ্রণের উপাদানগুলো চিত্রিত হয়েছে। এর মধ্যে ভোক্তা মিশ্রণের উপাদানগুলোর কেন্দ্রে অবস্থান করে। কারণ ভোক্তাকে কেন্দ্ৰ করেই বিপণনের সব উপাদান ও কাজ আবর্তিত হয়। বিপণন মিশ্রণ হলো কতগুলো নিয়ন্ত্রণযোগ্য এবং কৌশলগত উপাদানের সমষ্টি। উপাদানগুলো হলো পণ্য, মূল্য, স্থান এবং প্রসার। ভোক্তাদের চাহিদা অনুযায়ী পণ্য উৎপাদন ও বিপণন করা হয়ে থাকে। কারণ ভোক্তাদের চাহিদামতো পণ্য নির্ধারিত মূল্য, প্রসার কার্যাবলি ও সহজ বণ্টন ব্যবস্থা না হলে তারা পণ্য কিনতে উৎসাহিত হবে না। আবার তাদের আশানুরূপ বিপণন ব্যবস্থা হলে পণ্যের বিক্রি বাড়বে। ফলে প্রতিষ্ঠানের সাফল্য অর্জন সহজ হবে। তাই বাজারে টিকে থাকতে হলে ভোক্তার কথা বিবেচনা করে নীতি নির্ধারণ করতে হয়। আবার বর্তমান মুক্ত বাজার অর্থনীতির যুগে প্রতিযোগিতা বেড়ে যাচ্ছে। এজন্য বিপণনের ক্ষেত্রে ভোক্তার গুরুত্বও বাড়ছে। এজন্য ভোক্তাকে কেন্দ্র করে বিপণন মিশ্রণের উপাদানগুলো আবর্তিত হওয়া যৌক্তিক।"
        }
      ]
    }
  ]
}