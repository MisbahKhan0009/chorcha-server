{
  "title": "ময়মনসিংহ বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব আরিফের গাড়ি কেনার মতো সামর্থ্য না থাকায় তিনি চট্টগ্রামে একটি ছাগলের ফার্ম প্রতিষ্ঠা করেন। ফার্মের উৎপাদিত দুধ ও মাংস উন্নতমানের হওয়ায় ব্যাপক চাহিদা বিদ্যমান। উত্তরোত্তর ব্যবসায়ের সাফল্যের ফলে তিনি একটি গাড়ি ক্রয় করেন। গাড়িটি তিনি ব্যক্তিগত ও ব্যবসায়িক কাজে ব্যবহার করেন। চাহিদা আরও বৃদ্ধি পাওয়ায় তিনি কুমিল্লাতে একটি বৃহত্তর ফার্ম প্রতিষ্ঠা করার সিদ্ধান্ত গ্রহণ করেন।সেখানে ৪০ জন শ্রমিকের কর্মসংস্থানের সৃষ্টি হবে।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে।"
        },
        {
          "label": "খ",
          "question": "",
          "explanation": "যারা ব্যক্তিগত বা পারিবারিক ভোগের জন্য পণ্য কেনে তাদেরকে ভোক্তা বলে। ভোক্তা পণ্য কিনে তা ব্যবহারের মাধ্যমে উপযোগ নিঃশেষ করে। অন্যদিকে, যারা পুনঃবিক্রয় বা ভোগের জন্য পণ্যসামগ্রী কেনে তাদের ক্রেতা বলে। এক্ষেত্রে পণ্যসামগ্রী কিনলেই ক্রেতা হওয়া যায়। কিন্তু ভোক্তা হতে হলে অবশ্যই ব্যবহারের মাধ্যমে পণ্যের উপযোগ নিঃশেষ করতে হয়। তাই বলা যায়, সকল ক্রেতাই ভোক্তা নয়।"
        },
        {
          "label": "গ",
          "question": "",
          "explanation": "জনাব আরিফের গাড়ি ক্রয় বিপণনের মৌলিক ধারণা \"চাহিদা\"-এর অন্তর্গত। বিপণনের মৌলিক ধারণার অন্যতম একটি উপাদান চাহিদা। কোনো কিছু পাওয়ার আকাঙ্ক্ষা, কাঙ্ক্ষিত পণ্য বা সেবা কেনার সামর্থ্য এবং অর্থ ব্যয়ের ইচ্ছাকে চাহিদা বলা হয়। অভাব যখন ক্রয়ক্ষমতার শর্ত পূরণ করে তখন তা চাহিদায় রূপান্তরিত হয়। উদ্দীপকে জনাব আরিফ একটি গাড়ি ক্রয়ের ইচ্ছা পোষণ করেন। প্রয়োজনীয় অর্থ না থাকায় তিনি চট্টগ্রামে ছাগলের একটি ফার্ম প্রতিষ্ঠা করেন। ব্যবসায় সাফল্যের পর তিনি তার কাঙ্ক্ষিত গাড়িটি ক্রয় করেন। তিনি শুরুতে গাড়ি ক্রয় করতে চান। এর মাধ্যমে তার মধ্যে অভাব সৃষ্টি হয়। কারণ ইচ্ছে থাকলেও গাড়ি কেনার সামর্থ্য তার ছিল না। পরে তিনি আর্থিকভাবে সামর্থ্য হন। এতে তার গাড়ি কেনার ইচ্ছা বা আকাঙ্ক্ষার পাশাপাশি আর্থিক সামর্থ্য সৃষ্টি হয়। এরপর তিনি গাড়ি ক্রয়ের জন্য অর্থ ব্যয় করার ইচ্ছা পোষণ করেন। এক্ষেত্রে চাহিদার সব বৈশিষ্ট্যই তার মধ্যে বিদ্যমান। সুতরাং, জনাব আরিফের গাড়ি ক্রয় বিপণনের মৌলিক ধারণা চাহিদার অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকের জনাব আরিফের সিদ্ধান্ত বাংলাদেশের অর্থনৈতিক উন্নয়নে গুরুত্বপূর্ণ ভূমিকা রাখবে। একটি দেশের অর্থনৈতিক উন্নয়নে বিপণন বিশেষ ভূমিকা পালন করে। এর ফলে দেশে কর্মসংস্থানের সৃষ্টি হয়। এছাড়া বিপণন দেশের মোট উৎপাদন বাড়ানোর পাশাপাশি মানুষের জীবনযাত্রার মান বাড়ায়। উদ্দীপকে জনাব আরিফ ছাগলের একটি ফার্ম প্রতিষ্ঠা করেছেন। ফার্মের দুধ ও মাংস উন্নতমানের হওয়ায় এলাকায় ব্যাপক চাহিদা আছে। চাহিদা আরও বাড়ায় তিনি আরেকটি বৃহত্তর ফার্ম প্রতিষ্ঠা করার সিদ্ধান্ত গ্রহণ করেছেন। সেখানে তিনি ৪০ জন শ্রমিক নিয়োগের সিদ্ধান্ত নিয়েছেন। জনাব আরিফের ফার্মের সাথে অনেকের জীবন ও জীবিকা, জড়িত। এছাড়া তার ফার্মের উৎপাদিত দুধ ও মাংস দেশের মোট উৎপাদন বাড়ায়। এতে দেশের জিডিপি বাড়ে। তার নতুন ফার্ম প্রতিষ্ঠার মাধ্যমে দেশের উন্নয়ন ও কর্মসংস্থান আরও বাড়বে। এখানে ৪০ জন শ্রমিক নতুন কর্মসংস্থান পাবে। ফলে দেশের বেকার সমস্যা কমবে। এছাড়া এখানকার কর্মরত মানুষদের মাথাপিছু আয়ও বাড়বে। ফলে বাংলাদেশের অর্থনৈতিক উন্নয়ন ইতিবাচকভাবে এগিয়ে যাবে। তাই বলা যায়, জনাব আরিফের সিদ্ধান্ত দেশের অর্থনীতিতে গুরুত্বপূর্ণ ভূমিকা রাখবে।"
        }
      ]
    },
    {
      "number": "2",
      "uddipok": "বীথি হাউজিং কোম্পানি সাভারের অদূরে ১৩০ বিঘা জমির ওপর \"শান্তির নীড়” নামে একটি আবাসিক প্রকল্প গড়ে তুলেছে। গ্রাহকদের মনোযোগ আকর্ষণ এবং কিনতে আগ্রহী করে তোলার জন্য প্রতিষ্ঠানটি দক্ষ বিক্রয়কর্মী নিয়োগ ছাড়াও বিভিন্ন পত্রিকা ও টেলিভিশনে বিজ্ঞাপন প্রচার করে। ফলে অল্প সময়ের মধ্যে প্রতিষ্ঠানটি সফলতা অর্জন করে। প্রকল্পটিতে কিছু লোকের কর্মসংস্থান ছাড়াও মানুষের জীবনযাত্রার মানোন্নয়ন হয়।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "উপযোগ আছে এমন কোনো কিছু পাওয়া থেকে নিজেকে বঞ্চিত মনে করার অনুভূতিকে প্রয়োজন বলে।"
        },
        {
          "label": "খ",
          "question": "",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে। কোনো কিছু দিয়ে অন্যের কাছ থেকে প্রত্যাশিত পণ্য বা সেবা নেওয়ার উপায়ই হলো বিনিময়। এক্ষেত্রে একপক্ষ (বিক্রেতা) কিছু দেয় এবং অপরপক্ষ (ক্রেতা) প্রতিদানের বিনিময়ে তা নেয়। বিপণনের ক্ষেত্রেও ক্রেতা বিপণনকারীর 'কাছ থেকে পণ্য বা সেবা নেয়। তাই বিপণনকে বিনিময় প্রক্রিয়া বলা হয়।"
        },
        {
          "label": "গ",
          "question": "",
          "explanation": "উদ্দীপক অনুযায়ী বীথি হাউজিং কোম্পানির সম্পাদিত কার্যক্রম বিপণনের ক্রমবিকাশের বিক্রয় যুগের অন্তর্ভুক্ত। ১৯২০-১৯৫০ সাল পর্যন্ত সময়কে বিক্রয় যুগ বলা হয়। শিল্প যুগ থেকেই প্রতিষ্ঠানগুলো প্রচুর পণ্য উৎপাদন করা শুরু করে। বিক্রয় যুগে উৎপাদিত পণ্য বিক্রির জন্য প্রতিষ্ঠানগুলো বিজ্ঞাপন, ব্যক্তিক বিক্রয় প্রভৃতি কৌশল গ্রহণ করে। উদ্দীপকে বীথি হাউজিং কোম্পানি সাভারে 'শান্তির নীড়' নামে একটি আবাসিক প্রকল্প গড়ে তুলেছে। প্রতিষ্ঠানটি গ্রাহকদের কাছে বিক্রয়ের জন্য 'দক্ষ বিক্রয়কর্মী নিয়োগ ছাড়াও বিভিন্ন পত্রিকা ও টেলিভিশনে বিজ্ঞাপন প্রচার করে। অর্থাৎ, প্রতিষ্ঠানটি মনে করে পণ্য এমনিতেই বিক্রি হবেনা। এক্ষেত্রে ক্রেতাদের ওপর নির্ভরশীল হয়ে থাকলে পণ্য বিক্রয় করা সম্ভব হবে না। এজন্য প্রতিষ্ঠানটি ক্রেতাদের আকর্ষণে বিজ্ঞাপন দেয়। ক্রেতার সাথে সম্পর্ক সৃষ্টির জন্য দক্ষ বিক্রয়কর্মী নিয়োগ করে। এসব কাজ বিক্রয় যুগের সাথে সামঞ্জস্যপূর্ণ। তাই বলা যায়, প্রতিষ্ঠানটির কার্যক্রম বিক্রয় যুগের অন্তর্ভুক্ত"
        },
        {
          "label": "ঘ",
          "question": "",
          "explanation": "জীবনযাত্রার মান উন্নয়নে বিপণনের গুরুত্ব অপরিসীম। বিপণন মানুষের অর্থনৈতিক অবস্থার ইতিবাচক পরিবর্তনের মাধ্যমে জীবনযাত্রার মানোন্নয়ন ঘটায়। এ উন্নয়ন মানুষের ভোগ বৃদ্ধি, ক্রয় আচরণে পরিবর্তন, পণ্যের উপযোগ সৃষ্টি প্রভৃতিতে প্রভাব বিস্তার করে। এছাড়া বিপণনের মাধ্যমে ক্রেতারা আধুনিক ও মানসম্মত পণ্য ব্যবহারের মাধ্যমে জীবনকে উপভোগ করে। উদ্দীপকে বীথি হাউজিং কোম্পানি একটি আবাসিক প্রকল্প গড়ে তুলেছে। সেখানকার সম্ভাব্য গ্রাহকদের আকর্ষণ করতে বিক্রয়কর্মী নিয়োগ, বিভিন্ন পত্রিকা ও টেলিভিশনে বিজ্ঞাপন প্রচার করা হয়। এতে গ্রাহকরা তাদের পণ্য ক্রয় করতে আগ্রহী হয়। এতে মানুষের জীবনযাত্রার মানোন্নয়ন হয়। বিপণনের মাধ্যমে ক্রেতা ভ্যালু সৃষ্টি হয়। বীথি হাউজিং কোম্পানি আবাসিক প্রকল্পের মাধ্যমে উপযোগ সৃষ্টি করেছে। এতে করে গ্রাহকদের মধ্যে নতুন সুযোগ সৃষ্টি হবে। ফলে গ্রাহকরা নতুন পণ্য ভোগ করতে পারবে। এছাড়া বিক্রয়কর্মী নিয়োগের মাধ্যমে নতুন কর্মসংস্থান সৃষ্টি হয়েছে। এতে তাদের আয় বাড়বে। ফলে তাদেরও জীবনযাত্রার মান উন্নত হবে। তাই বলা যায়, জীবনযাত্রার মানোন্নয়নে বিপণন গুরুত্বপূর্ণ ভূমিকা রাখে।"
        }
      ]
    },
    {
      "number": "3",
      "uddipok": "জনাব করিম একজন তুলা ব্যবসায়ী। তিনি সুনামগঞ্জের বিভিন্ন অঞ্চল থেকে কৃষক এবং ছোট ছোট ব্যবসায়ীদের কাছ থেকে অর্থের বিনিময়ে তুলা সংগ্রহ করেন। সংগৃহীত তুলা তিনি মৌলিক সীমারেখার ভিত্তিতে A, B, C শ্রেণিতে বিভক্ত করে সেগুলো তিনি পাইকারি ব্যবসায়ী ও মিল মালিকদের কাছে বিক্রয় করেন। ফলে ব্যবসায়ে আর্থিকভাবে লাভবান হন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "অর্থের বিনিময়ে বিক্রেতার কাছ থেকে ক্রেতার কাছে পণ্যের মালিকানা হস্তান্তরই হলো বিক্রয়।"
        },
        {
          "label": "খ",
          "question": "",
          "explanation": "মোড়ক (আবরণ) দিয়ে কোনো পণ্যকে আকর্ষণীয় করে ঢেকে বা মুড়ে দিয়ে পণ্যের মানসংক্রান্ত বাধা দূর করা এবং ক্ষতির হাত থেকে রক্ষা করার প্রক্রিয়াকে মোড়কিকরণ বলে। মোড়ককৃত পণ্য সহজে গুদামঘরে, হিমাগারে বা অন্য যেকোনো স্থানে সংরক্ষণ করা যায়। এর মাধ্যমে বাহ্যিক ক্ষয়ক্ষতির হাত থেকে পণ্যকে রক্ষা করা যায়। ফলে পণ্যের মানসংক্রান্ত বাধা দূর হয়। এভাবে মোড়কিকরণ পণ্যের মান রক্ষা করে।"
        },
        {
          "label": "গ",
          "question": "",
          "explanation": "উদ্দীপকের জনাব করিম তুলা সংগ্রহের মাধ্যমে বিপণনের ক্রয় কার্যটি সম্পাদন করেন। ক্রয়ের মাধ্যমে পণ্যের মালিকানা পরিবর্তন হয়। এক্ষেত্রে অর্থের বিনিময়ে বিক্রেতার কাছ থেকে ক্রেতা পণ্যের মালিকানা অর্জন করেন। ক্রয় পণ্যের স্বত্বগত উপযোগ সৃষ্টি করে। উদ্দীপকে জনাব করিম একজন তুলা ব্যবসায়ী। তিনি সুনামগঞ্জের বিভিন্ন অঞ্চল থেকে কৃষক ও ব্যবসায়ীদের কাছ থেকে তুলা সংগ্রহ করেন। এক্ষেত্রে তাকে অর্থ প্রদান করতে হয়। এতে তিনি কৃষক ও ব্যবসায়ীদের কাছ থেকে তুলার মালিকানা অর্জন করেন। অর্থাৎ, তার এ কাজের মাধ্যমে পণ্যের স্বত্বগত উপযোগ সৃষ্টি হয়েছে। এসব বৈশিষ্ট্য ক্রয় কার্যাবলির বৈশিষ্ট্যের সাথে সঙ্গতিপূর্ণ। সুতরাং, জনাব করিমের কার্যটি হচ্ছে ক্রয়।"
        },
        {
          "label": "ঘ",
          "question": "",
          "explanation": "উদ্দীপকে জনাব করিমের ব্যবসায়ের সফলতার কারণ হচ্ছে পণ্য পর্যায়িত্বকরণ। বিপণনের এ ধাপে পণ্যকে গুণাগুণ ও মানের ভিত্তিতে বিভিন্ন শ্রেণিতে ভাগ করা হয়। ফলে পণ্যের মূল্য নির্ধারণ ও ক্রেতা সন্তুষ্টি অর্জন সহজ হয়। তাছাড়া এটি দ্রুত বাজার সম্প্রসারণ ও বিক্রয়ের গতিশীলতা বজায় রাখতে সহায়তা করে।. উদ্দীপকে জনাব করিম সুনামগঞ্জ থেকে তুলা ক্রয় করেন। এরপর মৌলিক সীমারেখার ভিত্তিতে তুলাকে A, B ও C এই তিন বিভাগে বিভক্ত করেন। এরপর তিনি সেগুলো চাহিদা অনুযায়ী পাইকারি ব্যবসায়ী ও মিল মালিকদের কাছে বিক্রি করেন। অর্থাৎ, জনাব করিম তুলার পর্যায়িতকরণ কাজটির পর পণ্য বিক্রি করে থাকেন। কাঙ্ক্ষিত মূল্যে তুলা কেনে সন্তুষ্ট হন। তাছাড়া পণ্যের মান ও দামের ভিন্নতা থাকায় হরেক রকমের ক্রেতার চাহিদা মেটানো যায়। ফলে তুলার বাজার সম্প্রসারিত হয়। এতে তার বিক্রয় ও মুনাফা বাড়ে। এভাবে পর্যায়িতকরণ করে পণ্য বিক্রি করায় জনাব করিম ব্যবসায়ে সফল হন।"
        }
      ]
    },
    {
      "number": "4",
      "uddipok": "জনাব আরিফ উৎপাদন মৌসুমে চাঁপাইনবাবগঞ্জ থেকে আম সংগ্রহ করে মজুদ করেন। অন্যান্য মৌসুমে দেশের বিভিন্ন স্থানে চাহিদামাফিক তা সরবরাহ করেন। কিন্তু হঠাৎ করে কারিগরি ত্রুটি দেখা দেওয়ায় পর্যাপ্ত সংরক্ষণের অভাবে আম নষ্ট হওয়ার আশঙ্কা সৃষ্টি হয়। এ অবস্থা থেকে উত্তরণের জন্য জনাব আরিফ তার জেলার বিভিন্ন পাইকারের কাছে নিজস্ব ব্যবস্থাপনায় পণ্য পৌঁছানোর ব্যবস্থা করেন। ফলশ্রুতিতে তিনি ব্যবসায়ের ক্ষতির হাত থেকে রক্ষা পান।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "বিপণন কার্যাবলি সম্পাদনের জন্য প্রয়োজনীয় অর্থ সংগ্রহের ব্যবস্থাকে অর্থসংস্থান বলে।"
        },
        {
          "label": "খ",
          "question": "",
          "explanation": "পণ্য বিক্রির পর উৎপাদক বা বিপণনকারী প্রতিষ্ঠান ক্রেতা বা ভোক্তাকে যে সেবা দেয় তাকে বিক্রয়োত্তর সেবা বলে। সাধারণত ইলেকট্রনিক পণ্যের ক্ষেত্রে বিক্রয়োত্তর সেবা দেওয়া হয়। ওয়ারেন্টি, গ্যারান্টি, হোম ডেলিভারি ইত্যাদি বিক্রয়োত্তর সেবার আওতাভুক্ত বিষয়। মূলত পণ্য বিক্রয়ের পর এ সেবাগুলো দিতে হয়। তাই বিক্রয়োত্তর সেবা হচ্ছে বিক্রয় পরবর্তী কাজ।"
        },
        {
          "label": "গ",
          "question": "উদ্দীপকে জনাব আরিফের মজুদকৃত পণ্য সরবরাহ বিপণনের কোন কাজের অন্তর্গত? ব্যাখ্যা করো।",
          "explanation": "জনাব আরিফের মজুদকৃত পণ্য সরবরাহ বিপণনের পরিবহন কাজের অন্তর্গত। এর মাধ্যমে উৎপাদকের কাছ থেকে পণ্য ভোক্তার কাছে পৌঁছে দেওয়া হয়। ফলে পণ্যের স্থানগত উপযোগ সৃষ্টি হয়। এভাবে পরিবহন পণ্যের চাহিদা ও যোগানের সমতা বিধান করে। উদ্দীপকে জনাব আরিফ উৎপাদন মৌসুমে চাঁপাইনবাবগঞ্জ থেকে আম সংগ্রহ করে তা মজুদ করেন। পরবর্তীতে বিভিন্ন মৌসুমে তিনি তা দেশের বিভিন্ন স্থানে সরবরাহ করেন। এতে দূরবর্তী স্থানের ভোক্তাদের কাছে তার পণ্য পৌছে যায়। এক্ষেত্রে পণ্যের স্থানগত উপযোগ সৃষ্টি হয়। আর তার এ কাজটি ভোক্তার চাহিদা ও যোগানের মধ্যে সামঞ্জস্যতা তৈরি করে। এভাবে জনাব আরিফ উৎপাদন ও ভোগের মধ্যে সমতা বিধান করেন। এসব কার্যাবলি পরিবহন কাজের সাথে সামঞ্জস্যপূর্ণ। সুতরাং, জনাব আরিফ পরিবহনের মাধ্যমে আম সরবরাহ করে থাকেন।"
        },
        {
          "label": "ঘ",
          "question": "উদ্দীপকে জনাব আরিফের গৃহীত পদক্ষেপের ফলেই ব্যবসায় ক্ষতির হাত থেকে রক্ষা পেয়েছে- বিষয়টি মূল্যায়ন করো।",
          "explanation": "পরিবহনের মাধ্যমে পাইকারদের কাছে পণ্য পৌঁছানোর ফলেই জনাব আরিফের ব্যবসায়টি ক্ষতির হাত থেকে রক্ষা পেয়েছে বলে আমি মনে করি। পরিবহনের মাধ্যমে উৎপাদনকারীর কাছ থেকে পণ্য ভোক্তা কিংবা পুনঃবিক্রেতার কাছে পৌছানো হয়। এটি বিনিময় সম্পর্ক স্থাপনে ভূমিকা রাখে। ফলে মজুদকৃত পণ্য ক্রয়-বিক্রয় সহজ হয়। উদ্দীপকে জনাব আরিফ উৎপাদন মৌসুমে আম সংগ্রহ করে অন্যান্য মৌসুমে তা বিক্রি করেন। কিন্তু তার গুদামে কারিগরি ত্রুটির কারণে আম নষ্ট হওয়ার আশঙ্কা দেখা দেয়। তাই তিনি নিজস্ব ব্যবস্থাপনায় নিজ জেলার বিভিন্ন পাইকারের কাছে আম পৌঁছানোর ব্যবস্থা করেন। অর্থাৎ, তিনি বিপণনের পরিবহন কাজটি সম্পাদন করেন। আম একটি পচনশীল দ্রব্য। এক্ষেত্রে আম মজুদ করে রাখলে তা পচে যেত। এমতাবস্থায় দ্রুত আম বিক্রি করার প্রয়োজন দেখা দেয়। নিজস্ব পরিবহন ব্যবস্থা থাকার কারণেই জনাব আরিফ পাইকারদের কাছে আম পৌঁছাতে পারেন। ফলে আমগুলো সঠিক সময়ে পাইকারদের হাতে পৌঁছায়। পরিবহনের মাধ্যমে আম সরবরাহ করায় এটি সম্ভব হয়েছে। ফলে জনাব আরিফ ব্যবসায়ের ক্ষতির হাত থেকে রক্ষা পান। তাই বলা যায়, জনাব আরিফের গৃহীত পদক্ষেপ অর্থাৎ, পরিবহনের মাধ্যমেই তিনি ব্যবসায়িক ক্ষতি মোকাবিলা করেন।"
        }
      ]
    },
    {
      "number": "5",
      "uddipok": "চাঁদনী' প্রসাধনী সামগ্রী উৎপাদন ও বিক্রয়কারী একটি প্রতিষ্ঠান। এটি সারা দেশে তাদের উৎপাদিত পণ্যের গুণগত মান ঠিক রেখে আকর্ষণীয়ভাবে উপস্থাপন করে। এছাড়া পণ্যের ব্যবহার বিধি, স্থায়িত্ব, মূল্য ইত্যাদি আবরণের গায়ে লেখা থাকে। তা সত্ত্বেও প্রতিষ্ঠানটি সফলতা অর্জন করতে পারছে না। তাই প্রতিষ্ঠানটি সিদ্ধান্ত নিয়েছে যে একটি অর্থ প্রদত্ত মাধ্যম ব্যবহার করবে যা নৈর্ব্যত্তিক উপায়ে পণ্য সম্পর্কে ক্রেতাদের অবহিত করবে। যা তাদের বিক্রয় ও মুনাফা বৃদ্ধিতে সহায়তা করবে।",
      "tag": "MB 25",
      "sub_questions": [
        {
          "label": "ক",
          "question": "প্রমিতকরণ কী?",
          "explanation": "পণ্যের ওজন, স্বাদ, স্থায়িত্ব প্রভৃতি বৈশিষ্ট্য বা গুণাগুণের ভিত্তিতে পণ্যের মান বা সীমা নির্ধারণকে প্রমিতকরণ বলে।"
        },
        {
          "label": "খ",
          "question": "",
          "explanation": "ভালো কাঁচামাল কিনতে পারলে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "",
          "explanation": "লাউদ্দীপকের 'চাঁদনী' নামক প্রতিষ্ঠানটি বিপণনের মোড়কিকরণ কাজের মাধ্যমে পণ্যকে আকর্ষণীয়ভাবে উপস্থাপন করছে। মোড়কিকরণের মাধ্যমে পণ্যকে মোড়ক দিয়ে ঢেকে দেওয়া হয়। এটি পণ্যকে আকর্ষণীয় করে তোলে ও এর গুণগত মান বজায় রাখে। এছাড়া মোড়কের গায়ে পণ্যের ব্যবহারবিধি, মেয়াদকাল, স্থায়িত্ব প্রভৃতি প্রয়োজনীয় তথ্য লেখা থাকে। উদ্দীপকে 'চাঁদনী' একটি প্রসাধনী সামগ্রী উৎপাদনকারী প্রতিষ্ঠান। তারা উৎপাদিত প্রসাধনী সামগ্রীর গায়ে আবরণ বা মোড়ক লাগিয়ে তা বাজারজাত করে। ফলে পণ্যের গুণগত মান বজায় থাকে। উক্ত আবরণ পণ্যটির আকর্ষণীয়তাও বাড়ায়। তাছাড়া মোড়কের গায়ে পণ্যের ব্যবহারবিধি, স্থায়িত্ব, মূল্য প্রভৃতি লেখা থাকে। ফলে ভোক্তাদের পণ্য ব্যবহারে সুবিধা হয়। এসব বৈশিষ্ট্য পণ্যের মোড়কিকরণ কাজের বৈশিষ্ট্যের সাথে মিলে যায়। তাই বলা যায়, 'চাঁদনী' নামক প্রতিষ্ঠানটি পণ্যকে আকর্ষণীয় করতে মোড়কিকরণ করেছে।"
        },
        {
          "label": "ঘ",
          "question": "উদ্দীপকের প্রতিষ্ঠানটি যে সিদ্ধান্ত নিয়েছে তা সফলতা অর্জনে কতটুকু সহায়ক হবে বলে তুমি মনে করো? মতামত দাও।",
          "explanation": "'চাঁদনী' নামক প্রতিষ্ঠানটির পণ্যের বিজ্ঞাপনের সিদ্ধান্ত সফলতা অর্জনে খুবই সহায়ক হবে বলে আমি মনে করি। বিজ্ঞাপনের মাধ্যমে অর্থ প্রদত্ত মাধ্যম ব্যবহার করে পণ্য ও সেবার নৈর্ব্যক্তিক উপস্থাপনা করা হয়। ফলে ভোক্তাদের মধ্যে পণ্যের চাহিদা বাড়ে। এতে পণ্যের বিক্রি ও মুনাফা বৃদ্ধি পায়। উদ্দীপকে 'চাঁদনী' নামক প্রতিষ্ঠানটি প্রসাধনী সামগ্রী উৎপাদন ও বিক্রি করে। তাদের পণ্যের আকর্ষণীয় মোড়ক থাকা সত্ত্বেও প্রতিষ্ঠানটি সফল হতে পারছে না। তাই তারা অর্থ প্রদত্ত মাধ্যম ব্যবহার করে নৈর্ব্যক্তিক উপায়ে পণ্যের প্রচার করবে। অর্থাৎ, প্রতিষ্ঠানটি তাদের পণ্যের বিজ্ঞাপন দিবে। প্রতিষ্ঠানটির বিজ্ঞাপনের মাধ্যমে ক্রেতারা উৎপাদিত প্রসাধনী সামগ্রী সম্পর্কে জানতে পারবে। ফলে পণ্যের চাহিদা বাড়বে। আর চাহিদা মেটাতে বেশি পণ্য উৎপাদন করতে হবে। এতে একক প্রতি পণ্য উৎপাদন খরচ কমবে। এছাড়া পণ্যের বিক্রিও বাড়বে। কম খরচে অধিক পণ্য উৎপাদন ও বিক্রি করে প্রতিষ্ঠানটি বেশি মুনাফা করতে পারবে। এভাবে উক্ত প্রতিষ্ঠানটি বিজ্ঞাপন দেওয়ার মাধ্যমে সফলতা অর্জন করতে পারবে বলে আমি মনে করি।"
        }
      ]
    },
    {
      "number": "6",
      "uddipok": "মুক্তা ইলেকট্রনিক্স 'ভিশন-৪২' নামক রেফ্রিজারেটর বাজারে নিয়ে এসেছে। পণ্যের গুণগত মান ভালো ও দাম ক্রেতাদের নাগালের মধ্যে। প্রথমত প্রতিষ্ঠানটি টেলিভিশন, সংবাদপত্র ও ম্যাগাজিনে নিয়মিত প্রচার করে। ক্রেতারা পণ্য সম্পর্কে জানলেও আগ্রহী না। কারণ প্রতিষ্ঠানটির একটি মাত্র শোরুম ও পণ্য পরিবহনের জন্য তাদের কোনো ব্যবস্থা নেই।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "বাজার হলো একটি পণ্য বা সেবার বর্তমান এবং সম্ভাব্য ক্রেতার সেট বা সমষ্টি।"
        },
        {
          "label": "খ",
          "question": "",
          "explanation": "যে সকল ক্রেতা ব্যক্তিগত এবং পারিবারিক ভোগের জন্য পণ্য বা সেবাসামগ্রী কেনে তাদের নিয়ে গঠিত বাজারকে ভোক্তা বাজার বলে। বিশ্বের সব জায়গায় ভোক্তারা অবস্থান করেন এবং তারা ভোগ বা ব্যবহারের জন্য কোনো না কোনো পণ্য কেনেন। ভোক্তা বাজারে ক্রেতাদের নিজস্ব আয়, রুচি, চাহিদা ও প্রয়োজন মোতাবেক পণ্য কেনার সুযোগ থাকে। আর ভোগ্য পণ্যের চাহিদা বেশি থাকায় ভোক্তা বাজারে সদস্য সংখ্যা বেশি হয়।"
        },
        {
          "label": "গ",
          "question": "",
          "explanation": "মুক্তা ইলেট্রনিক্স প্রথমত বিপণনের 'প্রসার' উপাদানটির প্রতি গুরুত্ব দিয়েছে। পণ্যের বিক্রি বাড়ানোর যাবতীয় কৌশল হলো প্রসার। প্রসারের সব কার্যাবলি ভোক্তাকে কেন্দ্র করে পরিচালিত হয়। বিজ্ঞাপন, ব্যক্তিক বিক্রয়, বিক্রয় প্রসার, জনসংযোগ প্রভৃতি প্রসারের অন্তর্ভুক্ত। এর ফলে ভোক্তারা পণ্য কিনতে উৎসাহী হয়। উদ্দীপকের মুক্তা ইলেকট্রনিক্স 'ভিশন-৪২' নামক রেফ্রিজারেটর বাজারে নিয়ে এসেছে। প্রতিষ্ঠানটি প্রথমত টেলিভিশন, সংবাদপত্র ও ম্যাগাজিনে নিয়মিত প্রচার করে। এক্ষেত্রে এসব বিজ্ঞাপনের মাধ্যমে ক্রেতাদের পণ্য কিনতে উৎসাহিত করে। এতে প্রতিষ্ঠানটির পণ্য সম্পর্কিত তথ্য ক্রেতাদের কাছে উপস্থাপিত হয়। এছাড়া এটি ক্রেতাদের কাছে প্রতিষ্ঠানটির পণ্যের গ্রহণযোগ্যতা সৃষ্টিতে সহায়তা করে। এ কৌশলগুলো বিপণন মিশ্রণের প্রসার উপাদানটির অন্তর্গত। সুতরাং, মুক্তা ইলেকট্রনিক্স প্রথমত বিপণন মিশ্রণের প্রসার উপাদানটির ওপর গুরুত্ব দিয়েছে"
        },
        {
          "label": "ঘ",
          "question": "",
          "explanation": "'ব্যবসায় সফলতা অর্জনে বিপণন মিশ্রণের একটি মাত্র উপাদান যথেষ্ট নয়'- বলে আমি মনে করি। বিপণন মিশ্রণ হচ্ছে কিছু নিয়ন্ত্রণযোগ্য উপাদানের (পণ্য, মূল্য, বণ্টন ও প্রসার) সংমিশ্রণ। বিপণনকারী এসব উপাদানের যথাযথ ব্যবহার করে অভীষ্ট বাজারে লক্ষ্য অর্জনের প্রচেষ্টা চালায়। বাজারের অবস্থার প্রেক্ষিতে ভোক্তাদের সন্তুষ্ট করার জন্য এ উপাদানগুলোর সংমিশ্রণ করা হয়। উদ্দীপকে মুক্তা ইলেকট্রনিক্স বাজারে একটি রেফ্রিজারেটর নিয়ে আসে। প্রতিষ্ঠানটির পণ্যের গুণগত মান ভালো ও দাম ক্রেতাদের নাগালের মধ্যে। প্রতিষ্ঠানটি প্রথমত বিপণন মিশ্রণের প্রসার উপাদানটির প্রতি গুরুত্ব দেয়। কিন্তু ক্রেতারা পণ্য সম্পর্কে জানলেও কিনতে আগ্রহী না। কারণ প্রতিষ্ঠানটির একটি মাত্র শোরুম ও পণ্য পরিবহনের জন্য তাদের কোনো ব্যবস্থা নেই। 'মুক্তা ইলেকট্রনিক্স'-এর পণ্যের গুণগত মান ও দায় ক্রেতাদের নাগালের মধ্যে যা বিপণন মিশ্রণের পণ্য ও মূল্য উপাদানকে নির্দেশ করে। আবার এটি পণ্যের নিয়মিত প্রচার চালানোর মাধ্যমে 'প্রসার' উপরকরণটিকেও গুরুত্ব দেয়। কিন্তু প্রতিষ্ঠানটির একটি মাত্র শো-রুম ও পরিবহনের ভালো ব্যবস্থা না থাকায় ক্রেতারা পণ্য সম্পর্কে জেনেও কিনতে আগ্রহী হয় না। এক্ষেত্রে প্রতিষ্ঠানটিকে বিপণনের স্থান বা বণ্টন উপাদানটির যথাযথ প্রয়োগ হয়নি। অর্থাৎ, পণ্য, মূল্য ও প্রসার এ তিনটি উপাদানের প্রয়োগ ঘটলেও সঠিক বণ্টনের অভাবে এর আশানুরূপ বিক্রয় হচ্ছে না। এ পরিস্থিতিতে প্রতিষ্ঠানটি বিপণন মিশ্রণের সব উপাদানের সঠিক প্রয়োগের মাধ্যমে লাভবান হতে পারবে। তাই বলা যায়, ব্যবসায় সফলতা অর্জনে বিপণনের একটি মাত্র উপাদানই যথেষ্ট নয়।"
        }
      ]
    },
    {
      "number": "7",
      "uddipok": "জনাব জামাল মুন্সিগঞ্জ শহরের নবাব বাজারে মাছরাঙ্গা নামে একটি দেশীয় তৈরি পোশাকের দোকান পরিচালনা করেন। তার দোকানের মালামাল উন্নতমানের কিন্তু দাম তুলনামূলক কম। তাই সবসময় ক্রেতাদের ভিড় লেগেই থাকে। কয়েক বছরের অভিজ্ঞতায় তিনি বুঝতে পারেন যে, দোকানে সকল বয়সী ক্রেতাদের আগমন হলেও মূলত শিশু ও মহিলাদের পোশাক বেশি বিক্রয় হয়। সাম্প্রতিক সময়ে পাশাপাশি কয়েকটি দোকান চালু হওয়ায় তার দোকানে বিক্রয়ের পরিমাণ কমে যায়। ফলে লোকসানের সম্মুখীন হন। তাই বাংলা নববর্ষের চিন্তা করে তিনি লাল পেড়ের শাড়ি, খদ্দরের পাঞ্জাবী, ফতুয়া ও ঢাক-ঢোল ছাপানো শিশুদের গেঞ্জি বিক্রয়ের সিদ্ধান্ত নেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "ভোক্তা বাজার বিভক্তিকরণের চলক ৪টি।"
        },
        {
          "label": "খ",
          "question": "",
          "explanation": "বিপণন মিশ্রণ হলো কতকগুলো নিয়ন্ত্রণযোগ্য এবং কৌশলগত উপাদানের সমষ্টি; যথা: পণ্য, মূল্য, স্থান এবং প্রসার। বিপণন মতবাদ অনুযায়ী ভোক্তা এবং তাদের প্রয়োজনকে বেশি গুরুত্ব দেওয়া হয়। ভোক্তারা আছে বলেই বিপণন কাজের প্রয়োজনীয়তা আছে। ভোক্তাদের চাহিদা ও প্রয়োজন অনুযায়ী পণ্য উৎপাদন ও বিপণন করা হয়ে থাকে। এজন্য ভোক্তারা বিপণন মিশ্রণের কেন্দ্রবিন্দুতে অবস্থান করে।"
        },
        {
          "label": "গ",
          "question": "",
          "explanation": "উদ্দীপকে জনাব জামাল বাজার বিভক্তিকরণের ভৌগোলিক চলকটি ব্যবহার করেছেন। বিভিন্ন ধরনের ভৌগোলিক এককের ভিত্তিতে বাজার ভাগ করাই হলো ভৌগোলিক বাজার বিভক্তিকরণ। যেমন: বিশ্ব বা দেশীয় অঞ্চল, শহর, ঘনত্ব, জলবায়ু প্রভৃতি ভৌগোলিক কারণে ক্রেতা বা ভোক্তাদের পছন্দ, চাহিদা ও ক্রয়ক্ষমতায় পার্থক্য দেখা যায়। তাই ভৌগোলিক এককের তিত্তিতে বাজার বিভক্তিকরণের প্রয়োজন পড়ে। উদ্দীপকে জনাব জামাল মুন্সিগঞ্জ শহরের নবাব বাজারে মাছরাঙ্গা নামে একটি দেশীয় পোশাকের দোকান প্রতিষ্ঠা করেন। তার দোকানের মালামাল উন্নতমানের কিন্তু দাম তুলনামূলক কম। এজন্য জনাব জামিল তার ব্যবসায়টি একটি নির্দিষ্ট এলাকাকে কেন্দ্র করে পরিচালনা করেন। ঐ এলাকার মানুষের চাহিদা ও পছন্দের দিক বিবেচনা করে তিনি ব্যবসায়িক পণ্য হিসেবে দেশীয় পোশাককে নির্ধারণ করেন। অর্থাৎ, তিনি নির্দিষ্ট এলাকার ভোক্তাদের চাহিদা, রুচি, পছন্দ, ক্রয়ক্ষমতা প্রভৃতিকে গুরুত্ব দিয়েছেন। এভাবে এলাকাভিত্তিক বাজার বিভক্তির বিষয়টি ভৌগোলিক বিভক্তিকরণের সাথে সামঞ্জস্যপূর্ণ। সুতরাং, উদ্দীপকে জনাব জামাল বাজার বিভক্তিকরণের ভৌগোলিক চলকটি ব্যবহার করেছেন।"
        },
        {
          "label": "ঘ",
          "question": "",
          "explanation": "সংকট মোকাবিলায় জনাব জামালের জনসংখ্যা বিষয়ক বাজার বিভক্তিকরণের কৌশলটি যথার্থ হয়েছে বলে আমি মনে করি। জনসাধারণের বৈশিষ্ট্য তথা ক্রয় আচরণের ভিত্তিতে বাজারকে বিভিন্ন ভাগে ভাগ করাই হলো জনসংখ্যা বিষয়ক বিভক্তিকরণ। সাধারণত বয়স, লিঙ্গ, পেশা, আয় প্রভৃতির এ বিভক্তিকরণের ভিত্তি। এক্ষেত্রে, এসব বিষয় বিবেচনায় নিয়ে বিপণনকারী জনসংখ্যা বিষয়ক বাজার বিভক্তিকরণ কার্যক্রম করে থাকেন। উদ্দীপকের জনাব জামাল ভৌগোলিক বিভক্তিকরণের মাধ্যমে ব্যবসায় পরিচালনা করেন। কয়েক বছরের অভিজ্ঞতায় তিনি বুঝতে পারেন যে, দোকানে মূলত শিশু ও মহিলাদের পোশাক বেশি বিক্রয় হয়। সম্প্রতি পাশাপাশি কয়েকটি দোকান চালু হওয়ায় তার দোকানে বিক্রি কমে যায়। এজন্য তিনি লোকসানের সম্মুখীন হন। তাই বাংলা নববর্ষের চিন্তা করে তিনি লাল পেড়ের শাড়ি, খদ্দরের পাঞ্জাবি, ফতুয়া ও শিশুদের গেঞ্জি বিক্রয়ের সিদ্ধান্ত নেন। জনাব জামাল পরবর্তীতে সংকট মোকাবিলায় জনসংখ্যা বিষয়ক বাজার বিভক্তিকরণ করার সিদ্ধান্ত নেন। এজন্য তিনি ভোক্তাদের বয়স ও লিঙ্গ বিবেচনা করে দোকানে পণ্য বিক্রি করবেন। এছাড়া তিনি মহিলাদের জন্য লাল শাড়ি, পুরুষদের জন্য পাঞ্জাবি ও শিশুদের জন্য গেঞ্জি প্রভৃতি পণ্য নিয়ে আসবেন। এ কারণে তার দোকানে শিশু ও মহিলা ছাড়াও পুরুষদেরও সমাগম হবে। ফলে তার দোকানের বিক্রয়ের পরিমাণ বৃদ্ধি পাবে। এভাবে তিনি প্রতিযোগিতায় টিকে থাকার পাশাপাশি লোকসানের হাত থেকে রক্ষা পাবেন। তাই বলা যায়, সংকট মোকাবিলায় জনাব জামালের নেওয়া জনসংখ্যা বিষয়ক বিভক্তিকরণের কৌশলটির যথার্থতা রয়েছে।"
        }
      ]
    },
    {
      "number": "8",
      "uddipok": "মিসেস জাকিয়া একজন গৃহিণী। তিনি তার এপার্টমেন্টের সামনে অবস্থিত একটি সবজির দোকান থেকে তরতাজা ও সতেজ সবজি ক্রয় করেন। তার মতো অন্যান্য অনেক ক্রেতা এভাবে বাড়ির কাছে দোকানের অবস্থানের কারণে এবং পর্যাপ্ত সবজি থাকায় তাদের চাহিদামাফিক সবজি ক্রয় করতে পারেন। সবজি বিক্রেতা দীর্ঘদিন ধরে সবজি ব্যবসায় করে বেশ লাভবান হচ্ছেন এবং ক্রেতা-সন্তুষ্টি অর্জন করেছেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "যে পণ্য সম্পর্কে ক্রেতাদের পূর্ব ধারণা থাকে না অর্থাৎ, ক্রেতারা পণ্যটি আদৌ দেখেনি বা দেখলেও কেনার কথা কখনো ভাবেনি সে পণ্যকে অযাচিত পণ্য বলে।"
        },
        {
          "label": "খ",
          "question": "",
          "explanation": "উৎপাদন বা পুনঃপ্রক্রিয়াকরণ বা ব্যবসায়ে ব্যবহারের জন্য যেসব পণ্য কেনা হয় তাকে শিল্প পণ্য বলে। সাধারণত শিল্প পণ্যের বণ্টন প্রণালি ছোট হয়। ভোগ্য পণ্যের তুলনায় শিল্প পণ্যের ক্রেতার সংখ্যা কম হওয়ায় শিল্প পণ্যের বণ্টন প্রণালিও ছোট আকারের হয়ে থাকে। দামি এবং ভারী পণ্যের ক্ষেত্রে প্রত্যক্ষ বণ্টন প্রণালি ব্যবহার করা হয়। ছোটখাটো যন্ত্রপাতি উৎপাদনকারী নিজস্ব বিতরণকারীর মাধ্যমে বিক্রি করতে পারে। এছাড়া প্রতিনিধি ও বিক্রি শাখার মাধ্যমেও বিক্রি করা যায়। এক্ষেত্রে দীর্ঘ বণ্টন প্রণালির কোনো প্রয়োজন হয় না।"
        },
        {
          "label": "গ",
          "question": "",
          "explanation": "উদ্দীপকে মিসেস জাকিয়া ভোস্তা বাজারের ক্রেতা। ভোক্তা বাজার চূড়ান্ত ভোক্তাদের নিয়ে গঠিত হয়। এ বাজারে ক্রেতারা ব্যক্তিগত বা পারিবারিক ভোগের জন্য পণ্য কেনে। এক্ষেত্রে ক্রেতাদের মুনাফা অর্জনের কোনো উদ্দেশ্য থাকে না। এ বাজারের ক্রেতারা অল্প পরিমাণে পণ্য কিনে থাকে। মিসেস জাকিয়া একজন গৃহিণী। তিনি তার এপার্টমেন্টের সামনে অবস্থিত সবজির দোকান থেকে তরতাজা ও সতেজ সরজি ক্রয় করেন। এখানে মিসেস জাকিয়া তার নিজের ও পরিবারের জন্য এসব পণ্য ক্রয় করেন। অর্থাৎ; তার সবজি কেনার উদ্দেশ্য হলো ভোগ করা। এছাড়া তিনি মুনাফা অর্জনের আশায় কেনেননি। এসব বৈশিষ্ট্য ভোক্তা বাজারের সাথে সামঞ্জস্যপূর্ণ। তাই বলা যায়, মিসেস জাকিয়া ভোক্তা বাজারের ক্রেতা।"
        },
        {
          "label": "ঘ",
          "question": "",
          "explanation": "উদ্দীপকে সবজি বিক্রেতা ভোগ্য পণ্য বিপণনের দোকানের অবস্থা ও পণ্যের পর্যাপ্ত সরবরাহ বিবেচনায় নিয়ে সফল হয়েছেন বলে আমি মনে করি। সাধারণত ভোগ্য পণ্য মানুষ প্রতিদিনই কিনে থাকে। তাই ভোগ্য পণ্যের এজন্য বিক্রেতাকে সবসময় পর্যাপ্ত সরবরাহ নিশ্চিত করতে হয়। এছাড়া এসব পণ্য বিক্রয়ে সঠিক স্থান নির্বাচন প্রয়োজন হয়। মিসেস জাকিয়া পরিবারের প্রয়োজনে এপার্টমেন্টের সামনে অবস্থিত একটি দোকান থেকে সবজি ক্রয় করেন। তিনি দেখতে পান সবজি বিক্রেতার কাছে পর্যাপ্ত সতেজ ও তরতাজা সবজি আছে। সেখান থেকে মিসেস জাকিয়া প্রয়োজন ও পছন্দমতো কয়েক রকমের সবজি কেনেন। সবজি বিক্রেতার দোকানের অবস্থান ও পর্যাপ্ত পণ্যের সরবরাহের কারণে অন্য ক্রেতারাও তাদের চাহিদামতো সবজি ক্রয় করতে পারে। এতে তিনি ক্রেতা সন্তুষ্টি অর্জন করেছেন। উদ্দীপকে সবজি বিক্রেতা চাহিদা ও যোগানের মধ্যে সামঞ্জস্য রেখেছেন। ভোক্তাদের চাহিদার কথা বিবেচনা করে তিনি পর্যাপ্ত পরিমাণে সবজি এনেছেন। এছাড়া বিভিন্ন রকমের সবজি থাকায় কোনো ক্রেতাই ফেরত যাচ্ছে না। আবার, তার দোকান ক্রেতার বাড়ির কাছাকাছি অবস্থিত। এতে মিসেস জাকিয়ার মতো অন্যান্য ক্রেতারাও তার থেকে প্রয়োজন অনুযায়ী বিভিন্ন রকমের সবজি কিনতে পারছে। ফলে তার বিক্রি ও মুনাফা বাড়ছে। এভাবে সবজি বিক্রেতা সফল হয়। তাই বলা যায়, সবজি বিক্রেতা বিপণনের দোকানের অবস্থান ও পণ্যের পর্যাপ্ত সরবরাহ নিশ্চিত করে সফল হন।"
        }
      ]
    },
    {
      "number": "9",
      "uddipok": "জনাব সুজন ঢাকার যাত্রাবাড়ীতে \"অথৈ ফ্যাশন\" নামক তৈরি পোশাকের একটি শোরুম পরিচালনা করেন। সেখানে অভিজাত শ্রেণির ক্রেতাদের জন্য এক্সক্লুসিভ ডিজাইনের পোশাক বিক্রয় করা হয়। তিনি আধুনিক ও নতুন ডিজাইনের পোশাক পাকিস্তান, সিঙ্গাপুর ও চীন থেকে আমদানি করে শোরুমে বিক্রয় করেন। এসব পণ্যের মূল্য নির্ধারণের ক্ষেত্রে তিনি ডিজাইন, পণ্যের মান ও ক্রেতাদের পছন্দ ও চাহিদাকে সর্বোচ্চ গুরুত্ব দেন। ফলে একদিকে যেমন ক্রেতা সন্তুষ্টি নিশ্চিত হয় তেমনি প্রতিষ্ঠানের সুনাম ও মুনাফা বাড়ে।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "যেসব শপিং পণ্য শখের বশবর্তী হয়ে অথবা সময়ের সাথে রুচির পরিবর্তনের ফলে ক্রেতারা কেনেন তাই হলো শৌখিন বা ফ্যাশন পণ্য।"
        },
        {
          "label": "খ",
          "question": "",
          "explanation": "পণ্য মূল্য নির্ধারণের ক্ষেত্রে বিক্রেতা যে বিশেষ পদ্ধতি অবলম্বন করে তাকে মূল্য নির্ধারণ বলে। প্রতিযোগিতায় টিকে থাকার উদ্দেশ্যে প্রতিষ্ঠান পণ্যের মূল্য নির্ধারণ করে থাকে। এক্ষেত্রে প্রতিযোগী প্রতিষ্ঠান পণ্যের যে দাম রাখে, অন্য প্রতিষ্ঠানকে সে দামই রাখতে হয়। যেমন- 'স্প্রাইট' ১ লিটার সফট ড্রিংকসের মূল্য ৬০ টাকা এবং এর সমজাতীয় পণ্য 'সেভেন আপ'-এর দামও ৬০ টাকা।"
        },
        {
          "label": "গ",
          "question": "",
          "explanation": "উদ্দীপকে জনাব সুজন শপিং পণ্য বিক্রয় করেন। এ ধরনের পণ্য ক্রেতারা পূর্বপরিকল্পনা অনুযায়ী অনেক সময় নিয়ে, বিভিন্ন দোকান ঘুরে বিভিন্ন বৈশিষ্ট্য তুলনা করে কেনে। এসব পণ্য সাধারণত ঘন ঘন কেনা হয় না। এছাড়া এ ধরনের পণ্য সাধারণত অভিজাত শ্রেণিকে গুরুত্ব দিয়ে তৈরি হয়। যেমন: গাড়ি, টেলিভিশন, ফ্রিজ, পোশাক-পরিচ্ছদ, অলংকার প্রভৃতি। উদ্দীপকে জনাব সুজন ঢাকার যাত্রাবাড়ীতে 'অথৈ ফ্যাশন' নামক একটি শোরুম পরিচালনা করেন। সেখানে অভিজাত শ্রেণির ক্রেতাদের জন্য এক্সক্লুসিভ ডিজাইনের পোশাক বিক্রি করা হয়। জনাব সুজন তার ক্রেতাদের চাহিদাকে সর্বোচ্চ গুরুত্ব দিয়ে পাকিস্তান, সিঙ্গাপুর ও চীন থেকে এসব পণ্য আমদানি করে থাকেন। ক্রেতারা সাধারণত পূর্বপরিকল্পনা সাপেক্ষে বিভিন্ন ব্র্যান্ডের সাথে তুলনা করে এ ধরনের পণ্য কেনে। আর এসব পণ্য ক্রেতারা ঘন ঘন কেনে না। এসব বৈশিষ্ট্য শপিং পণ্যের সাথে সাদৃশ্যপূর্ণ। সুতরাং, জনাব সুজন শপিং পণ্য বিক্রি করেন।"
        },
        {
          "label": "ঘ",
          "question": "",
          "explanation": "উদ্দীপকে জনাব সুজন পণ্যের মূল্য নির্ধারণের ভ্যালুভিত্তিক মূল্য নির্ধারণ পদ্ধতি অনুসরণ করেন, যা যৌক্তিক বলে আমি মনে করি। ভ্যালুভিত্তিক মূল্য নির্ধারণ পদ্ধতিতে ক্রেতা বা ভোক্তা পণ্যকে কীভাবে উপলব্ধি করছে তার ওপর ভিত্তি করে মূল্য নির্ধারণ করা হয়। এ পদ্ধতিতে পণ্যের মান, আকার-আকৃতি, ডিজাইন ও বাহ্যিক বৈশিষ্ট্য বিবেচনা করা হয়। এক্ষেত্রে ক্রেতাদের পণ্য বেশি পছন্দ হলে মূল্য বেশি এবং কম পছন্দ হলে মূল্য কম রাখা হয়। জনাব সুজন তৈরি পোশাকের একটি শোরুম পরিচালনা করেন। সেখানে তিনি অভিজাত শ্রেণির জন্য এক্সক্সক্লুসিভ ডিজাইনের পণ্য বিক্রয় করেন। এসব পণ্য তিনি বিদেশ থেকে আমদানি করেন। তাই পণ্যের মূল্য নির্ধারণের ক্ষেত্রে তিনি ডিজাইন, মান, ক্রেতার পছন্দ ও চাহিদাকে সর্বোচ্চ গুরুত্ব দেন। ফলে তার প্রতিষ্ঠানে ক্রেতা সন্তুষ্টি নিশ্চিত হয়। তার প্রতিষ্ঠানের সুনাম ও মুনাফা বাড়ে। জনাব সুজনের ক্রেতারা অভিজাত শ্রেণির। অর্থাৎ, তাদের কাছে পণ্যের মান ও ডিজাইন বেশি গুরুত্বপূর্ণ। এক্ষেত্রে পণ্যের মূল্য তাদের কাছে তেমন গুরুত্বপূর্ণ বিষয় নয়। তাই জনাব সুজন ডিজাইনের ওপর বেশি গুরুত্ব দেন। পণ্য ক্রেতার পোশাক পছন্দ হলে তিনি উচ্চ মূল্য নির্ধারণ করেন। আবার, পছন্দের মাত্রা কম হলে কম মূল্য নির্ধারণ করেন। এতে সকল ক্রেতাই খুশি হয়। কারণ বেশি পছন্দ হলে ক্রেতারা দামের দিকে তাকায় না। আবার, কম পছন্দ হলে তারা কম দামে পণ্যের বেশি উপযোগ পায়। তাই বলা যায়, জনাব সুজনের ভ্যালুভিত্তিক মূল্য নির্ধারণ করা যৌক্তিক।"
        }
      ]
    },
    {
      "number": "10",
      "uddipok": "আরিফ এইচএসসি পরীক্ষার পর সিলেট বেড়াতে গেল। সিলেট শহরে সায়হাম কোম্পানির সাইন বোর্ড, বিলবোর্ড, নিয়ন সাইন দেখতে পায়। কোম্পানি তাদের পণ্যের বিস্তারিত তথ্য অত্যন্ত আকর্ষণীয়ভাবে উপস্থাপন করেছে। আরিফ প্রায় প্রত্যেকটি পণ্যের বিলবোর্ড দেখে আকর্ষিত হচ্ছে। সে একটি পণ্যের প্রতি এতই আকৃষ্ট হলো যে, দোকান থেকে সেটি কিনেই ফেলল।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "ক্রেতার মুখোমুখি হয়ে বিক্রেতা নিজে পণ্য বা সেবার অনুকূল ধারণা উপস্থাপন করে বিক্রির চেষ্টা করাকে ব্যক্তিক বিক্রয় বলে।"
        },
        {
          "label": "খ",
          "question": "",
          "explanation": "পণ্যের আবরণ বা ধারককে মোড়ক বলে। মোড়কের গায়ে পণ্যের উৎপাদন সময়, পণ্যের উপকরণ, মূল্য, বৈশিষ্ট্য, ব্যবহারবিধি, উপকারিতা প্রভৃতি তথ্য উপস্থাপন করা হয়। এরূপ তথ্যের মাধ্যমে ক্রেতারা সহজে পণ্য সম্পর্কে জানতে পারে। এসব তথ্য দেখে ক্রেতারা তার প্রয়োজনীয় পণ্য নির্বাচন করতে পারে। এভাবে মোড়ক সম্পর্কে তথ্য প্রদান করে।"
        },
        {
          "label": "গ",
          "question": "",
          "explanation": "উদ্দীপকে সায়হাম কোম্পানি বিজ্ঞাপনের বহিঃবিজ্ঞাপন মাধ্যমটি ব্যবহার করেছে। শহর, বন্দর বা গুরুত্বপূর্ণ স্থানে, রাস্তার পাশে বহিঃবিজ্ঞাপনের ব্যবহার দেখা যায়। বিলবোর্ড, প্রাচীরপত্র, ইশতেহার, নিয়ন সাইন, বৈদ্যুতিক আলোর সুবিন্যস্ত বিজ্ঞাপন প্রভৃতি হলো বহিঃবিজ্ঞাপন। এটি সহজ ও কম ব্যয়বহুল বিজ্ঞাপন মাধ্যম। উদ্দীপকে আরিফ এইচএসসি পরীক্ষার পর সিলেট বেড়াতে গেল। সেখানে সে সায়হাম কোম্পানির বিজ্ঞাপন দেখতে পায়। কোম্পানিটি সিলেটে সাইনবোর্ড, বিলবোর্ড, নিয়ন সাইনের মাধ্যমে পণ্য সম্পর্কিত তথ্য উপস্থাপন করে। এসব বিজ্ঞাপন জনসম্মুখে থাকায় সহজেই আরিফের মতো অন্যান্য জনসাধারণেরও চোখে পড়ে। এতে জনসাধারণ কোম্পানিটির উপস্থাপিত পণ্য সম্পর্কিত তথ্য দেখে পণ্য কিনতে আগ্রহী হবে। এসবের সাথে বহিঃবিজ্ঞাপনের মিল পাওয়া যায়। সুতরাং, সায়হাম কোম্পানি বিজ্ঞাপনের বহিঃবিজ্ঞাপন মাধ্যমটি ব্যবহার করেছে।"
        },
        {
          "label": "ঘ",
          "question": "",
          "explanation": "'প্রচারেই প্রসার' কথাটি যথার্থ হয়েছে বলে আমি মনে করি। প্রচার হলো কোনো কিছু সম্পর্কে জনসাধারণের মনোযোগ আকর্ষণ করা। এর মাধ্যমে তাদের কাছে বিভিন্ন বিষয়ে তথ্য উপস্থাপন করা হয়। বর্তমানে প্রসারের কাজে নিত্যনতুন পদ্ধতি অবলম্বন করে কোনো। কিছুর প্রতি আকৃষ্ট করে তোলা হয়। উদ্দীপকে আরিফ এইচএসসি পরীক্ষার পর সিলেটে বেড়াতে যায়। সেখানে সে সায়হাম কোম্পানির সাইনবোর্ড, বিলবোর্ড, নিয়ন সাইন দেখতে পেল। এগুলোর মাধ্যমে কোম্পানিটি তাদের পণ্যের বিস্তারিত তথ্য আকর্ষণীয়ভাবে উপস্থাপন করেছে। এতে সে একটি পণ্যের ব্যাপারে এতই আকৃষ্ট হয় যে দোকান থেকে সেটি কিনে ফেলে। আরিফের কেনা পণ্যটির বিপণনকারী প্রতিষ্ঠান তাদের পণ্যকে আকর্ষণীয়ভাবে উপস্থাপন করেছে। তারা বিলবোর্ড বিজ্ঞাপনের মাধ্যমে আরিফকে পণ্য সম্পর্কিত তথ্য জানাতে পেরেছে। আর এ কাজের মাধ্যমে বিভিন্ন নিত্যনতুন পদ্ধতি ব্যবহার করে তাকে পণ্য কিনতে উৎসাহিত করা হয়েছে। এ কাজটি যত বেশি করা হবে তত বেশি মানুষকে পণ্য সম্পর্কে জানানো যাবে। এতে বিক্রি বৃদ্ধির পাশাপাশি প্রতিষ্ঠান এবং এটির পণ্যের ব্যাপক আকারে প্রসার হবে। তাই আমি মনে করি, 'প্রচারেই প্রসার' কথাটি অত্যন্ত যথার্থ।"
        }
      ]
    },
    {
      "number": "11",
      "uddipok": "জনাব বাছির মিয়া জাপান থেকে সুতা আমদানি করে তার কারখানায় পোশাক উৎপাদন করেন। উক্ত পোশাক সংক্রান্ত তথ্য সারা দেশে ক্রেতাদেরকে অবহিত করার উদ্দেশ্য তিনি বিভিন্ন পত্র-পত্রিকায় অর্থের বিনিময়ে প্রচারের ব্যবস্থা করেন। এতে করে তার পোশাকের পরিচিতি সারা দেশে ছড়িয়ে পড়ে এবং বিক্রয় ব্যাপক হারে বৃদ্ধি পায়।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "নতুন পণ্য বাজারে উপস্থাপন বা বর্তমান পণ্যের বিক্রয় প্রসারের জন্য সীমিত পরিমাণ পণ্য বিনামূল্যে ভোক্তাদের দেওয়ার ব্যবস্থাকে নমুনা বিতরণ পদ্ধতি বলে।"
        },
        {
          "label": "খ",
          "question": "",
          "explanation": "পণ্য বা সেবা ক্রয়-বিক্রয়কে উৎসাহিত করার জন্য নেওয়া স্বরমেয়াদি পদক্ষেপ বা বিশেষ কার্যক্রমকে বিক্রয় প্রসার বলে। বিক্রয় বাড়ানোর জন্য স্বল্পকালীন উদ্দীপনামূলক কার্যক্রমই হলো বিক্রয় প্রসার। মূল্য ছাড়, পুরস্কার ঘোষণা, একটির সাথে একটি ফ্রি প্রভৃতি হলো বিক্রয় প্রসার কৌশল। যেকোনো সময় এসব কৌশল নেওয়া যায়, আবার পরিবর্তন করা যায়। বাজারের অবস্থা ও বিক্রির উদ্দেশ্যের ওপর ভিত্তি করে বিক্রয় প্রসার কার্যক্রম নেওয়া এবং পরিবর্তন করা যায় বলে এটি একটি নমনীয় কৌশল।"
        },
        {
          "label": "গ",
          "question": "",
          "explanation": "উদ্দীপকে আমদানিকৃত সুতা শিল্প পণ্যের অন্তর্ভুক্ত। শিল্প পণ্য পুনরায় উৎপাদন বা ব্যবসায়িক কাজে ব্যবহৃত হয়। এ ধরনের পণ্য ভোগ করার জন্য কেনা হয় না। মূলত এসব পণ্য কেনা হয় প্রক্রিয়াজাত করে নতুন পণ্য উৎপাদনের উদ্দেশ্যে। এক্ষেত্রে শিল্প পণ্য একসাথে বেশি পরিমাণে কেনা হয়। উদ্দীপকে জনাব বাছির মিয়া একজন পোশাক প্রস্তুতকারক। তিনি জাপান থেকে সুতা আমদানি করেন। তিনি আমদানিকৃত সূতা থেকে তার কারখানায় পোশাক তৈরি করেন। এখানে সুতা সরাসরি ভোগ বা ব্যবহারের জন্য কেনা হয়নি। সুতা থেকে কাপড় এবং কাপড় প্রক্রিয়াজাত করে পোশাক তৈরি করা হয়। এক্ষেত্রে সুতা কেনা ও প্রক্রিয়াজাত করে পোশাক তৈরি শিল্প পণ্যের বৈশিষ্ট্যের সাথে মিলে যায়। তাই বলা যায়, উদ্দীপকে আমদানিকৃত সুতা শিল্প পণ্যের অন্তর্ভুক্ত।"
        },
        {
          "label": "ঘ",
          "question": "",
          "explanation": "জনাব বাছির মিয়া তার উৎপাদিত পোশাকের ব্যাপক পরিচিতির জন্য বিজ্ঞাপন কৌশলটি ব্যবহার করেছেন। বিজ্ঞাপন হলো এক ধরনের নৈব্যক্তিক উপস্থাপনা। পণ্য বা সেবার বিক্রি বাড়ানোর উদ্দেশ্যে বিজ্ঞাপন দেওয়া হয়। সঠিক বিজ্ঞাপন মাধ্যম নির্ধারণের ওপর ব্যবসায়ের সফলতা অনেকাংশে নির্ভর করে। বিজ্ঞাপনের বিভিন্ন মাধ্যম হলো সংবাদপত্র, রেডিও, টেলিভিশন, ওয়েবসাইট প্রভৃতি। উদ্দীপকে জনাব বাছির মিয়া জাপান থেকে সুতা আমদানি করেন। আমদানি করা সুতা থেকে তার কারখানায় পোশাক তৈরি করেন। তিনি তার পোশাক সংক্রান্ত তথ্য সারা দেশের ক্রেতাদের জানাতে চান। এর জন্য বিভিন্ন পত্র-পত্রিকায় অর্থের বিনিময়ে প্রচারের ব্যবস্থা করেন। এতে তার পোশাকের পরিচিতি ছড়িয়ে পড়ে ও বিক্রি ব্যাপক হারে বাড়ে। জনাব বাছির মিয়া পত্র-পত্রিকায় প্রচারের মাধ্যমে তার পণ্যের বিজ্ঞাপনের ব্যবস্থা করছেন। এর মাধ্যমে খুব সহজ ও সাবলীলভাবে পণ্যের তথ্য উপস্থাপন করতে পারবেন। এর মাধ্যমে সব শ্রেণি পেশার মানুষ পণ্য সম্পর্কে জানতে পারবেন। আবার এর মাধ্যমে তিনি সর্বোচ্চ সংখ্যক মানুষের কাছে উৎপাদিত পণ্য সম্পর্কিত তথ্য পৌঁছাতে পারবেন। এতে কারখানায় তৈরি করা পোশাক সম্পর্কে অনেকে জানতে পারবেন। ফলে পোশাকের চাহিদা বাড়ার সম্ভাবনা তৈরি হবে। এভাবে তার তৈরিকৃত পোশাকের বিক্রি ও মুনাফা বাড়বে। সুতরাং, পোশাকের ব্যাপক পরিচিতির জন্য জনাব বাছির মিয়ার গৃহীত বিজ্ঞাপন কৌশলটি ব্যবহার করা একটি যৌক্তিক পদক্ষেপ।"
        }
      ]
    }
  ]
}