{
  "title": "চট্টগ্রাম বোর্ড ২০১৭",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব শরীফ একজন ক্ষুদ্র ব্যবসায়ী। তিনি মুড়ি, চিড়া দিয়ে বিভিন্ন রকমের মোয়া, নারিকেল ও তিলের রকমারি সন্দেশ তৈরি করেন। আর সেগুলো বাজারে দোকনগুলোতে সরবরাহ করেন। ক্রেতারা তার পণ্য আগ্রহের সাথে কেনেন। তিনি সব সময় ক্রেতাদের রুচি, চাহিদা ও সন্তুষ্টির প্রতি গুরুত্ব দেন। এতে করে দিন দিন তার ব্যবসায়ে মুনাফা যেমন বাড়ছে, তেমনি এলাকাতে সুনামও অর্জিত হচ্ছে। শরীফ ভবিষ্যতে ব্যবসায়টি সম্প্রসারণ চিন্তা করছেন।",
      "tag": "CTG.B 17",
      "sub_questions": [
        {
          "label": "ক",
          "question": "বিপণন কী?",
          "explanation": "সর্বোচ্চ ভ্যানু সৃষ্টির মাধ্যমে লাভজনক উপায়ে ক্রেতাদের সন্তুষ্টি অর্জন, ক্রেতা সম্পর্ক সৃষ্টি ও বজায় রাখার প্রক্রিয়াকে বিপণন বলে ।"
        },
        {
          "label": "খ",
          "question": "বিগলন কীভাবে জীবনযাত্রার মান উন্নত করে? ব্যাখ্যা করো ।",
          "explanation": "বিপণন হলো মুনাফা অর্জনের উদ্দেশ্যে পণ্য বা সেবা সরবরাহের মাধ্যমে ক্রেতাদের সন্তুষ্ট করার প্রক্রিয়া । এটি ব্যবসায়ের একটি অন্যতম শাখা। এটি কর্মসংস্থানের সুযোগ সৃষ্টির মাধ্যমে জনগণের আয় বাড়াতে সহায়তা করে। আবার, এটি ক্রেতাদের প্রত্যাশিত পণ্য বা সেবা কেনার সুযোগ সৃষ্টি করে। এভাবে আয় এবং ভোগ বাড়িয়ে বিপণন জীবনযাত্রার মান উন্নত করে ।"
        },
        {
          "label": "গ",
          "question": "উদ্দীপকে শরীফের ব্যবসায়টি বিপণনের কোন মতবাদের অন্তর্ভুক্ত? ব্যাখ্যা করো ।",
          "explanation": "জনাব শরীফের ব্যবসায়টি 'বিপণন মতবাদ'-এর অন্তর্গত । এ মতবাদে বিপণনকারীরা ক্রেতাদের প্রয়োজন ও অভাব খুঁজে বের করে। এরপর তা পূরণের মাধ্যমে তারা ক্রেতা সন্তুষ্টি সৃষ্টি করে । জনাব শরীফ একজন ক্ষুদ্র ব্যবসায়ী। তিনি মুড়ি চিড়া দিয়ে নানান রকমের মোয়া, নারিকেল ও তিল দিয়ে রকমারি সন্দেশ তৈরি করেন। অতঃপর তা খুচরা ব্যবসায়ীদের কাছে সরবরাহ করেন। ক্রেতারাও তার পণ্য আগ্রহের সাথে কেনেন। কিন্তু এ আগ্রহ একদিনে তৈরি হয়নি। এজন্য জনাব শরীফকে ক্রেতাদের রুচি, চাহিদা ও সন্তুষ্টির ওপর সর্বোচ্চ গুরুত্বারোপ করতে হয়েছে। তাকে ক্রেতাদের প্রয়োজন ও অভাব খুঁজে বের করে তাদের রুচির সাথে সামঞ্জস্য রেখে পণ্য উৎপাদন করতে হয়েছে। এ বিষয়গুলো বিপণন মতবাদের অন্তর্গত। তাই বলা যায়, তার ব্যবসায়টি বিপণন মতবাদের অন্তর্গত।"
        },
        {
          "label": "ঘ",
          "question": "ব্যবসায়ে সফলতা অর্জনের জন্য জনাব শরীফ যে দিকটির ওপর বিশেষভাবে গুরুত্ব দিয়েছেন তাতে তুমি কি একমত? মতামত দাও।",
          "explanation": "ব্যবসায়ের সফলতা অর্জনের জন্য জনাব শরীফ ক্রেতাদের রুচি, চাহিদা ও সন্তুষ্টির ওপর বিশেষভাবে গুরুত্ব দিয়েছেন। এ বিষয়ে আমি তার সাথে একমত। ভোক্তারাই হলো রাজা। তাই পণ্য বিপণনে সব সময় ভোক্তার পছন্দকে প্রাধান্য দেওয়া হয়। তাদের রুচি ও চাহিদার পরিবর্তন হলে পণ্যের পরিবর্তন আনাও আবশ্যক । ক্ষুদ্র ব্যবসায়ী জনাব শরীফ মুড়ি-চিড়ার মোয়া এবং নারিকেল ও তিলের সন্দেশ তৈরি করেন। তারপর বাজারের বিভিন্ন খুচরা দোকানে এগুলো বিক্রি করেন। এগুলো তৈরির ক্ষেত্রে তিনি ক্রেতা বা ভোক্তাদের রুচি, চাহিদা ও সন্তুষ্টির প্রতি সর্বোচ্চ গুরুত্ব দেন। এতে তার মুনাফা ও সুনাম উভয়ই বাড়ছে। ব্যবসায়ে সাফল্যের ক্ষেত্রে ক্রেতা চাহিদা জানাটা খুবই গুরুত্বপূর্ণ। কারণ ক্রেতার চাহিদার সাথে বাজারের বর্তমান পণ্যটি না মিললে ক্রেতা কখনও পণ্যটি কিনে সন্তুষ্ট হবে না। তাই তিনি বাজার চাহিদাকে বিবেচনা করে পণ্য তৈরি করেছেন। আর ক্রেতারাও তার তৈরি মোয়া ও সন্দেশ খাচ্ছে। এতে ক্রেতা সন্তুষ্টি বাড়ছে। আর সন্তুষ্ট ক্রেতারা অন্যদেরকেও পণ্যটি সম্পর্কে বলছে। ফলে ভোক্তার সংখ্যা ক্রমেই বাড়ছে। ফলে জনাব শরীফের মুনাফা ও সুনাম দিন দিন বাড়ছে। এমনকি তিনি এখন ব্যবসায় বাড়ানোর চিন্তাও করছেন। তাই বলা যায়, সফলতা অর্জনের জন্য জনাব শরিফ যে বিষয়ের ওপর গুরুত্বারোপ করেছেন তা যথার্থ হয়েছে।"
        }
      ]
    },
    {
      "number": "2",
      "uddipok": "রবি, ববি এবং অভি তিন বন্ধু মিলে আইনগতভাবে একটি সংস্থা প্রতিষ্ঠা করেন । তোরা তাদের সংস্থায় সমাজের বিভিন্ন শ্রেণি ও পেশার বেকার লোকদের প্রশিক্ষণ ও পরামর্শ দিয়ে থাকেন। ফলে তারা নিজেদের প্রচেষ্টায় স্বাবলম্বী হতে পারেন। তাদের সংস্থা থেকে প্রশিক্ষণ ও পরামর্শ নিয়ে অনেকেই বিভিন্ন ব্যবসায় প্রতিষ্ঠান স্থাপন করে জীবনে সফলতা অর্জন করেছেন। তাই রবি, ববি এবং অভি তাদের এই সংস্থাটি দেশের বিভিন্ন এলাকায় সম্প্রসারণের চিন্তা-ভাবনা করছেন।",
      "tag": "CTG.B 17",
      "sub_questions": [
        {
          "label": "ক",
          "question": "সামষ্টিক পরিবেশ কী?",
          "explanation": "যেসব পক্ষ বা পারিপার্শ্বিক উপাদান প্রতিষ্ঠানের বিপণন কার্যক্রমকে পরোক্ষভাবে প্রভাবিত করে তাদের সমষ্টিকে সামষ্টিক পরিবেশ বলে ।"
        },
        {
          "label": "খ",
          "question": "পণ্যের সূচনা স্তরে প্রসারমূলক কাজে ব্যয় বেশি হয় কেন? ব্যাখ্যা করো।",
          "explanation": "সূচনা স্তরে একটি নতুন পণ্য সম্পর্কে সম্ভাব্য সকল ক্রেতাকে জানাতে হয় বলে প্রসার ব্যয় বেশি হয় । জীবন-চক্রের যে স্তরে একটি পণ্য প্রথমবারের মতো বাজারে ছাড়া হয় তাকে সূচনা স্তর বলে। এ স্তরে পণ্য প্রথমবারের মতো বাজারে নিয়ে আসা হয়। এ কারণে ক্রেতারা পণ্য সম্পর্কে জানে না। তাদের কাছে পণ্যটির তথ্য পৌঁছানোর জন্য বেশি পরিমাণে প্রসারমূলক কাজ করতে হয় ৷ বেশি প্রসার কার্যক্রম করার ফলে এই স্তরে প্রসারমূলক ব্যয়ও বেড়ে যায়।"
        },
        {
          "label": "গ",
          "question": "উদ্দীপকে রবি, ববি এবং অভির গঠিত সংস্থাটি কোন পরিবেশের উপাদান? ব্যাখ্যা করো।",
          "explanation": "রবি, ববি ও অভির গঠিত সংস্থাটি হলো ব্যষ্টিক পরিবেশের উপাদান 'কোম্পানি' । বিপণন পরিবেশের বেশ কিছু উপাদান আছে। আর সেগুলো ব্যবসায়ের কার্যক্রমকে সরাসরি প্রভাবিত করে। যেমন: সরবরাহকারী, মধ্যস্থব্যবসায়ী, প্রতিযোগী, জনগোষ্ঠী, ক্রেতাসাধারণ, কোম্পানি প্রভৃতি উপাদানের সমষ্টিই হচ্ছে ব্যষ্টিক পরিবেশ। রবি, ববি এবং অভি একত্রে আইনগতভাবে একটি সংস্থা গঠন করে। তারা তাদের সংস্থায় সমাজের বিভিন্ন শ্রেণি ও পেশার বেকার লোকদের প্রশিক্ষণ ও পরামর্শ দিয়ে থাকেন। অর্থাৎ এটি সেবা কাজের সাথে যুক্ত আছে। প্রতিষ্ঠানটির কার্যাবলি এর বিভিন্ন বিভাগের মাধ্যমে পরিচালিত হয় । যেমন- বিক্রয় বা সেবা দান বিভাগ, গবেষণা ও উন্নয়ন বিভাগ, হিসাব বিভাগ, বিপণন বিভাগ প্রভৃতি। এ সকল বিভাগের সম্মিলিত কাজের ওপর এর ব্যবসায়িক সাফল্য নির্ভর করে। অর্থাৎ এর যেকোনো বিভাগের কাজই ব্যবসায়ের কার্যক্রমকে প্রভাবিত করে। এছাড়া রবি, ববি ও অভি প্রতিষ্ঠানটির বিভিন্ন বিভাগের কাজকে সরাসরি নিয়ন্ত্রণ করেন। এ বিষয়গুলো বিবেচনা করলে দেখা যায়, তিনজনের প্রতিষ্ঠিত সংস্থাটি ব্যষ্টিক পরিবেশের কোম্পানি উপাদানটির সাথে সামঞ্জস্যপূর্ণ ।"
        },
        {
          "label": "ঘ",
          "question": "উক্ত সংস্থাটি বাংলাদেশের আর্থ-সামাজিক উন্নয়নে কীভাবে গুরুত্বপূর্ণ ভূমিকা পালন করতে পারে? মতামত দাও",
          "explanation": "উদ্দীপকের সংস্থাটি বেকার যুবসমাজকে স্বাবলম্বী ও মানবসম্পদে রূপান্তর করার মাধ্যমে বাংলাদেশের আর্থ-সামাজিক উন্নয়নে গুরুত্বপূর্ণ ভূমিকা পালন করে। বেকারত্ব যেকোনো দেশের জন্য অভিশাপ। এ থেকে মুক্তির জন্য আমাদের দেশের নানান সংস্থা বিভিন্ন রকম প্রশিক্ষণ কর্মসূচির ব্যবস্থা করেছে। এতে বেকার যুবসমাজ দক্ষ মানবসম্পদ হিসেবে প্রতিষ্ঠিত হচ্ছে। রবি, ববি ও অভি তিন বন্ধু একত্রে একটি সংস্থা প্রতিষ্ঠা করেন। এর মূল লক্ষ্য হচ্ছে বেকার লোকদের প্রশিক্ষণ ও পরামর্শ দিয়ে আত্মকর্মসংস্থানের ব্যবস্থা করা। অনেকেই এখানে প্রশিক্ষণ নিয়ে ব্যবসায় স্থাপন করে সফল হয়েছেন । তাই তিন বন্ধু ব্যবসায়টি বাড়ানোর চিন্তা-ভাবনা করছেন । প্রতিষ্ঠানটি থেকে প্রশিক্ষণ নিয়ে অনেকেই ব্যবসায় শুরু করেছেন। এতে আগে যে লোকটি বেকার ছিল বর্তমানে সে স্বাবলম্বী এবং সে অন্যদেরও কর্মসংস্থানের সুযোগ সৃষ্টি করছে। এভাবে দেশের জনগণের আয় অর্থাৎ জাতীয় আয় বাড়ছে। তাছাড়া জনগণের জীবনযাত্রার মানও উন্নত হচ্ছে। এর ফলে দেশ আর্থিকভাবে সমৃদ্ধ হচ্ছে। তাই বলা যায়, রবি, ববি ও অভির সংস্থাটি দেশের বেকারদের কাজের ব্যবস্থা করছে, যার ফলে দেশের আর্থ-সামাজিক উন্নয়ন ঘটছে।"
        }
      ]
    },
    {
      "number": "3",
      "uddipok": "'মালাই সুইটস্ এন্ড বেকারি দীর্ঘদিন ধরে মিষ্টি, বিস্কুট, চানাচুর তৈরি ও বিক্রি করছে। শুরু থেকে তাদের উৎপাদিত পণ্য শহরে ব্যাপক জনপ্রিয় ও লাভজনক বিবেচিত হয়। কিন্তু বর্তমানে নতুন করে এ জাতীয় কয়েকটি প্রতিষ্ঠান গড়ে ওঠায় 'মালাই সুইটস্ এন্ড বেকারি'র বিক্রি কমে গিয়েছে। তাই এর ব্যবস্থাপনা কর্তৃপক্ষ ব্যবসায়িক সুনাম ও বিক্রি বাড়ানোর জন্য বিভিন্ন কৌশল অবলম্বনের কথা ভাবছে।",
      "tag": "CTG.B 17",
      "sub_questions": [
        {
          "label": "ক",
          "question": "পণ্য কী ?",
          "explanation": "মানুষের অভাব এবং প্রয়োজন মেটাতে পারে এমন কিছু, যা ক্রেতার মনোযোগ আকর্ষণ এবং ব্যবহার বা ভোগের জন্য বাজারে উপস্থাপন করা হয় তাই পণ্য।"
        },
        {
          "label": "খ",
          "question": "গুদামজাতকরণ বলতে কী বোঝায়? ব্যাখ্যা করো।",
          "explanation": "পণ্য উৎপাদন ও বিক্রির মধ্যবর্তী সময় পর্যন্ত সঠিক ও বিজ্ঞানসম্মত উপায়ে পণ্য সংরক্ষণের ব্যবস্থাকে গুদামজাতকরণ বলে । গুদামজাতকরণের মাধ্যমে সময়গত উপযোগ সৃষ্টি হয়। এটি পণ্য উৎপাদনের সাথে বিক্রি এবং ভোগের সমন্বয়সাধন করে। কোনো একটি নির্দিষ্ট মৌসুমের পণ্য অন্য মৌসুমে বিক্রি করতে চাইলে পণ্য গুদামজাতকরণের মাধ্যমে তা করা যায়। তাছাড়া এর মাধ্যমে উৎপাদন মৌসুমের অতিরিক্ত উৎপাদিত পণ্য নষ্ট হওয়া থেকে রক্ষা করা যায় ৷ এভাবে এক সময়ে উৎপাদিত পণ্য অন্য সময়ে ভোগ বা ব্যবহারের সুযোগ সৃষ্টির ব্যবস্থাই হলো গুদামজাতকরণ ।"
        },
        {
          "label": "গ",
          "question": "উদ্দীপকে 'মালাই সুইটস্ এন্ড বেকারি' মিষ্টি, বিস্কুট, চানাচুর বিক্রির মাধ্যমে কোন ধরনের উপযোগ সৃষ্টি করেছে? ব্যাখ্যা করো।",
          "explanation": "‘মালাই সুইটস এন্ড বেকারি' মিষ্টি, বিস্কুট, চানাচুর বিক্রির মাধ্যমে পণ্যের স্বত্বগত উপযোগ সৃষ্টি করেছে। অর্থের বিনিময়ে পণ্যের মালিকানা ক্রেতার কাছে হস্তান্তর করার প্রক্রিয়াই হলো বিক্রি। সুষ্ঠুভাবে বিক্রি কাজ সম্পাদনের জন্য বিক্রেতাকে ক্রেতার প্রয়োজন নির্ধারণ, চাহিদা সৃষ্টি, উন্নত ক্রেতা সম্পর্ক বজায় রাখা প্রভৃতি কাজ সম্পাদন করতে হয়। মালাই সুইটস এন্ড বেকারি দীর্ঘদিন ধরে মিষ্টি বিস্কুট, চানাচুর তৈরি ও বিক্রি করে আসছে। এক্ষেত্রে বিক্রয়ের মাধ্যমে এ পণ্যগুলোর স্বত্ব বা মালিকানা হস্তান্তরিত হচ্ছে। কেননা, একজন ভোক্তা বা ক্রেতা যখন বেকারিটি থেকে কোনো পণ্য কেনে, তখন এর মালিকানা বেকারিটি থেকে সেই ভোক্তা বা ক্রেতার কাছে হস্তান্তরিত হয়। এজন্য সেই ভোক্তা বা ক্রেতাকে পণ্যগুলোর মূল্য বাবদ নির্দিষ্ট পরিমাণ অর্থ বিক্রেতা বেকারিটিকে দিতে হয়। ক্রেতার কাছে এ বিষয়টির নাম হলো কেনা। কিন্তু বেকারিটির কাছে এর নাম হলো বিক্রি। এ বিক্রয় কার্যের মাধ্যমে বেকারিটি পণ্যের মালিকানা বা স্বত্ব ক্রেতার কাছে স্থানান্তর করে। তাই বলা যায়, বেকারিটি পণ্য বিক্রির মাধ্যমে স্বত্বগত উপযোগের সৃষ্টি করেছে।"
        },
        {
          "label": "ঘ",
          "question": "ব্যবসায়িক সুনাম ও বিক্রি বাড়াতে 'মালাই সুইটস্ এন্ড বেকারি'র ব্যবস্থাপনা কর্তৃপক্ষের জন্য কোন ধরনের কৌশল বেশি গুরুত্বপূর্ণ ভূমিকা রাখবে? তোমার উত্তরের সপক্ষে যুক্তি দাও।",
          "explanation": "আমি মনে করি ব্যবসায়িক সুনাম ও বিক্রি বাড়াতে ‘মালাই সুইটস এন্ড বেকারি'র ব্যবস্থাপনা কর্তৃপক্ষের বিজ্ঞাপন কৌশল নেওয়া অধিকতর গুরুত্বপূর্ণ ভূমিকা রাখবে। বিজ্ঞাপন হচ্ছে নৈর্ব্যক্তিক উপায়ে পণ্য বা সেবাসামগ্রী ক্রেতার কাছে উপস্থাপন করার প্রকিয়া। এটি একটি অর্থপ্রদত্ত কার্যক্রম যার মাধ্যমে ক্রেতাসাধারণকে পণ্য কিনতে প্ররোচিত করা হয়। ‘মালাই সুইটস অ্যান্ড বেকারি' দীর্ঘদিন সুনামের সাথে ব্যবসায় করা সত্ত্বেও বাজারে প্রতিযোগিতা বাড়ায় বেকারিটির বিক্রি কমে গেছে। তাই এর ব্যবস্থাপনা কর্তৃপক্ষ বিক্রি ও সুনাম বাড়ানোর জন্য চিন্তা করছে। এক্ষেত্রে বেকারিটি বিজ্ঞাপন কৌশল কাজে লাগাতে পারে। বাজারে প্রতিযোগিতা বাড়ার কারণে বেকারিটির বিক্রি কমে যায় । এক্ষেত্রে বেকারিটির উচিত পণ্যমান উন্নত করা। পাশাপাশি বিজ্ঞাপন দেওয়া জরুরি। এক্ষেত্রে বেকারিটি ঐ শহরের টিভি চ্যানেলের মাধ্যমে তাদের পণ্য সম্পর্কে তথ্য ক্রেতার কাছে উপস্থাপন করতে পারে। এছাড়া বেকারিটি পরিবহন বিজ্ঞাপন দিতে পারে। বিলবোর্ড স্থাপনও অনেক কার্যকর একটি পদক্ষেপ । এর ফলে ক্রেতারা বেকারিটি এবং এর পণ্য সম্পর্কে জানতে পারবে । তাছাড়া সম্ভাব্য ক্রেতারাও প্রকৃত ক্রেতায় পরিণত হবে। ফলে বেকারিটির বিক্রি ও সুনাম উভয়ই বাড়বে। তাই আমি মনে করি, বেকারিটির বিজ্ঞাপন দেওয়ার পদক্ষেপ নেওয়া উচিত।"
        }
      ]
    },
    {
      "number": "4",
      "uddipok": "জনাব শামীম একটি স্টিল ও প্লাস্টিক কারখানার মালিক। তার ফ্যাক্টরিতে বিভিন্ন ধরনের পণ্য যেমন; চেয়ার, টেবিল, আলমিরা, দরজা, বালতি, প্রয়োজনীয় অন্যান্য জিনিসপত্র উৎপাদন করে তা বিভিন্ন দোকানে বিক্রি করেন। বিক্রি বাড়ানো ও ক্রেতাদের আকৃষ্ট করার জন্য তিনি সামাজিক যোগাযোগ মাধ্যম, রেডিও, টেলিভিশন, পত্রিকা, বিলবোর্ডসহ বিভিন্ন মাধ্যমে বিজ্ঞাপন দিয়ে থাকেন।",
      "tag": "CTG.B 17",
      "sub_questions": [
        {
          "label": "ক",
          "question": "পুনঃবিক্রেতার বাজার কী?",
          "explanation": "পুনরায় বিক্রির উদ্দেশ্যে পণ্য বা সেবার ক্রেতাদের নিয়ে গঠিত বাজারকে পুনঃবিক্রেতার বাজার বলে।"
        },
        {
          "label": "খ",
          "question": "ক্রেতা সন্তুষ্টি বলতে কী বোঝায়? ব্যাখ্যা করো ।",
          "explanation": "পণ্যের উপযোগ ভোগ বা ব্যবহারের পর ক্রেতা যে ইতিবাচক অনুভূতি প্রকাশ করে তাই হলো ক্রেতা সন্তুষ্টি। কোনো পণ্য আগে ব্যবহার বা ভোগের অভিজ্ঞতা, সহযোগী ও বন্ধু- বান্ধবের মন্তব্য এবং বিপণনকারীর তথ্যের ভিত্তিতে ভোক্তার মনে পণ্য সম্পর্কে ধারণা বা প্রত্যাশা গড়ে ওঠে। প্রত্যাশার তুলনায় পণ্যের কার্যকারিতা কম হলে ক্রেতা অসন্তুষ্ট হন। অন্যদিকে, পণ্যের কার্যকারিতা এবং প্রত্যাশা, একই বা বেশি হলে ক্রেতারা সন্তুষ্ট হন। ক্রেতা সন্তুষ্টি যত বেশি হয়, পণ্যের বাজার ততই প্রসারিত হয়।"
        },
        {
          "label": "গ",
          "question": "উদ্দীপকে জনাব শামীমের প্রতিষ্ঠানটি কোন বাজারের আওতাভুক্ত? ব্যাখ্যা করো ।",
          "explanation": "জনাব শামীমের প্রতিষ্ঠানটি শিল্প বাজারের আওতাভুক্ত । উৎপাদক, পুনঃব্যবহারকারী বা পুনঃবিক্রেতাদের নিয়ে শিল্প বাজার গঠিত হয়। এ বাজারে পণ্য বা সেবা কেনার ধরন হলো 'প্রাতিষ্ঠানিক'। জনাব শামীম একটি স্টিল ও প্লাস্টিক কারখানার মালিক। তার ফ্যাক্টরিতে চেয়ার, টেবিল, আলমারিসহ নানান জিনিসপত্র উৎপাদন করা হয়। তারপর তিনি তা বিভিন্ন খুচরা দোকানে বিক্রি করেন। এসব জিনিসপত্র তৈরি করার জন্য তাকে স্টিল ও প্লাস্টিক কিনতে হয়। এগুলো প্রক্রিয়াকরণ করে তিনি টেবিল, চেয়ার, আলমারিসহ নানান দ্রব্যাদি তৈরি করেন। এগুলো তিনি সমাজে খুচরা ব্যবসায়ীদের কাছে বিক্রি করেন। অর্থাৎ তিনি একজন উৎপাদক। প্রক্রিয়াজাতকরণের মাধ্যমে নতুন পণ্য উৎপাদনের জন্য তিনি কাঁচামাল কেনেন। সুতরাং, জনাব শামীমের ব্যবসায় প্রতিষ্ঠানটি শিল্প বা ব্যবসায় বাজারের আওতাভুক্ত।"
        },
        {
          "label": "ঘ",
          "question": "বিক্রি বাড়াতে ক্রেতাদের আকৃষ্ট করার জন্য জনাব শামীমের কৌশলটি যথার্থ -উদ্দীপকের আলোকে বিশ্লেষণ করো।",
          "explanation": "বিক্রয় বাড়াতে ক্রেতাদের আকৃষ্ট করার জন্য জনাব শামীমের বিজ্ঞাপন দেওয়ার কাজটি যথার্থ হয়েছে। বিজ্ঞাপন হচ্ছে সম্ভাব্য ক্রেতাদের কাছে পণ্য সংক্রান্ত তথ্য পৌঁছে দেওয়ার একটি মাধ্যম। এ মাধ্যম উৎপাদকের সাথে ভোক্তার দূরত্ব কমায়। জনাব শামীম একটি স্টিল ও প্লাস্টিক কারখানার মালিক। তার ফ্যাক্টরিতে বিভিন্ন পণ্য যেমন: চেয়ার, টেবিল, আলমারি প্রভৃতি উৎপাদন করে তিনি তা বিভিন্ন দোকানে বিক্রি করেন। বিক্রয় বাড়ানো ও ক্রেতাদের আকৃষ্ট করার জন্য তিনি সামাজিক যোগাযোগ মাধ্যম, রেডিও, টেলিভিশন, পত্রিকা, বিলবোর্ডসহ বিভিন্ন মাধ্যমে বিজ্ঞাপন দিয়ে থাকেন । জনাব শামীমের বিজ্ঞাপন দেওয়ার কারণে তার পণ্যের বর্তমান ক্রেতা ছাড়াও সম্ভাব্য ক্রেতাগণও তার পণ্য সম্পর্কে জানতে পারবে। তাছাড়া সামাজিক যোগাযোগ মাধ্যমে বিজ্ঞাপন দেওয়ায় বেশি সংখ্যক ক্রেতার কাছে তার পণ্যের বিজ্ঞাপনটি পৌছাবে। ফলে তার পণ্যের বাজার আরও বিস্তৃত হবে। তাছাড়া উৎপাদক জনাব শামীম এবং তার ক্রেতাদের মধ্যে সম্পর্ক আরও দৃঢ় হবে। এমনকি অনেক ক্রেতা জনাব শামীমকে অর্ডারও দিতে পারে। এতে তার মুনাফা বাড়ার সম্ভাবনা তৈরি হবে এবং ব্যবসায় সম্প্রসারণ করাও সহজ হবে। সামগ্রিকভাবে তার বিক্রয় পূর্বের তুলনায় বাড়তে পারে। তাই বলা যায়, জনাব শামীমের বিজ্ঞাপন দেওয়ার সিদ্ধান্তটি যৌক্তিক হয়েছে।"
        }
      ]
    },
    {
      "number": "5",
      "uddipok": "'পাওয়ার গ্রিড' কোম্পানি বাংলাদেশের একটি বেসরকারি বিদ্যুৎ উৎপাদনকারী প্রতিষ্ঠান। তাদের পরিবর্তনশীল ব্যয় ইউনিট প্রতি ৮ টাকা, মোট স্থায়ী ব্যয় ৫ কোটি টাকা, এককপ্রতি বিক্রয় মূল্য ১২ টাকা। উক্ত প্রতিষ্ঠানের মোট উৎপাদন বা বিক্রির পরিমাণ ২০,০০০ ইউনিট । XYZ হলো অপর একটি কোম্পানি। তাদের এককপ্রতি পরিবর্তনশীল ব্যয় ৩ টাকা, মোট স্থায়ী ব্যয় ৪ কোটি টাকা, এককপ্রতি বিক্রয় মূল্য ৭ টাকা।",
      "tag": "CTG.B 17",
      "sub_questions": [
        {
          "label": "ক",
          "question": "লোভনীয় পণ্য কী?",
          "explanation": "যে পণ্য দেখামাত্রই ক্রেতারা আগের কোনো প্রকার পরিকল্পনা ছাড়াই আবেগের বশে তা কেনেন তাকে লোভনীয় পণ্য বলে। যেমন: চকলেট, আইসক্রিম, ফুচকা ইত্যাদি হলো লোভনীয় পণ্য ।"
        },
        {
          "label": "খ",
          "question": "মার্ক আপ/ব্যয়-যোগ মূল্য নির্ধারণ বলতে কী বোঝায়? ব্যাখ্যা করো।",
          "explanation": "পণ্যের উৎপাদন ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণ করাকে মার্ক-আপ পদ্ধতিতে মূল্য নির্ধারণ বলে । এ পদ্ধতিতে স্থির ব্যয়, পরিবর্তনশীল ব্যয় এবং প্রত্যাশিত বিক্রির পরিমাণ বিবেচনা করে মূল্য নির্ধারণ করা হয়। এতে এককপ্রতি উৎপাদন ব্যয়ের ভিত্তিতে প্রতি একক পণ্যের বিক্রয়মূল্য নির্ধারণ করা হয়। এর সূত্র হলো : এককপ্রতি বিক্রয়মূল্য= এককপ্রতি উৎপাদন ব্যয়/১- এককপ্রতি বিক্রয়ের ওপর মুনাফার হার"
        },
        {
          "label": "গ",
          "question": "উদ্দীপকে 'পাওয়ার গ্রিড' কোম্পানি-এর ভারসাম্য বিন্দুতে মোট আয় নির্ণয় করো ।",
          "explanation": "ভারসাম্য বিন্দু বলতে এমন একটি বিন্দুকে বোঝায় যেখানে প্রতিষ্ঠানের মোট আয় ও মোট ব্যয় সমান হয়। এ বিন্দুর থেকে পণ্য বিক্রির পরিমাণ কম হলে কোম্পানির লোকসান হয়। অন্যদিকে ভারসাম্য বিন্দুর থেকে পণ্য বিক্রির পরিমাণ বেশি হলে কোম্পানির মুনাফা অর্জিত হয়। দেওয়া আছে, 'পাওয়ার গ্রিড কোম্পানি' -এর এককপ্রতি পরিবর্তনশীল ব্যয় = ৮ টাকা মোট স্থায়ী ব্যয় = ৫,০০,০০,০০০ টাকা এককপ্রতি বিক্রয়মূল্য = ১২ টাকা প্রতিষ্ঠানটির ভারসাম্য বিন্দু = মোট স্থায়ী ব্যয়/এককপ্রতি বিক্রয়মূল্য – এককপ্রতি পরিবর্তনশীল ব্যয় = ৫,০০,০০,০০০/ ১২ – ৮ একক = ৫,০০,০০,০০০/8 একক = ১,২৫,০০,০০০ একক দেখা যাচ্ছে, কোম্পানির মোট উৎপাদন ২০,০০০ একক কিন্তু ভারসাম্য বিন্দু ১,২৫,০০,০০০ একক। সুতরাং প্রতিষ্ঠানটি এখনও ভারসাম্য বিন্দুতেই পৌঁছাতে পারেনি। তাই প্রতিষ্ঠানটির ভারসাম্য বিন্দুতে আয়ের পরিমাণ এখন শূন্য (০)।"
        },
        {
          "label": "ঘ",
          "question": "উদ্দীপকের উল্লেখিত দুইটি কোম্পানি-এর মধ্যে কোনটি লাভজনক বলে তোমার কাছে প্রতীয়মান হয়? যুক্তি দেখাও।",
          "explanation": "ভারসাম্য বিন্দু নির্ণয় করার মাধ্যমে প্রতিষ্ঠানের লাভজনকতা নির্ধারণ করা যায়। ভারসাম্য বিন্দু বলতে প্রতিষ্ঠানের এমন একটি অবস্থানকে বোঝায় যেখানে প্রতিষ্ঠানের মোট ব্যয় ও মোট আয় সমান হয় । দেওয়া আছে, 'XYZ' -এর এককপ্রতি পরিবর্তনশীল ব্যয় = ৩ টাকা মোট স্থায়ী ব্যয় = ৪,০০,০০,০০০ টাকা এককপ্রতি বিক্রয়মূল্য = ৭ টাকা প্রতিষ্ঠানটির ভারসাম্য বিন্দু =মোট স্থায়ী ব্যয়/ এককপ্রতি বিক্রয়মূল্য – এককপ্রতি পরিবর্তনশীল ব্যয় =৪,০০,০০,০০০/৭-৩ একক = ৪,০০,০০,০০০/ 8 একক = ১,০০,০০,০০০ একক XYZ-এর ভারসাম্য বিন্দু হলো ১,০০,০০,০০০ একক । পাওয়ার গ্রিড-এর ভারসাম্য বিন্দু ১,২৫,০০,০০০ একক (গ থেকে প্রাপ্ত)। দেখা যাচ্ছে, XYZ-এর ভারসাম্য বিন্দু ১,০০,০০,০০০ একক, যা পাওয়ার গ্রিডের ভারসাম্য বিন্দু থেকে ২৫,০০,০০০ একক কম। অর্থাৎ XYZ-এর ভারসাম্য বিন্দু পৌছাতে পাওয়ার গ্রিড থেকে অনেক কম সময়ের প্রয়োজন -- হবে । তাই বলা যায়, XYZ কোম্পানিটি বেশি লাভবান হবে ।"
        }
      ]
    },
    {
      "number": "6",
      "uddipok": "জনাব সুমন একজন ফল ব্যবসায়ী। তার ফলের দোকানটি ঢাকার নিউমার্কেট এলাকায় অবস্থিত। তিনি দিনাজপুর ও রাজশাহীর এলাকাসহ দেশের অন্যান্য সুবিধাজনক স্থান থেকে ফল কিনে থাকেন। তিনি শহরের বিভিন্ন এলাকার ফল ব্যবসায়ীর চাহিদা অনুযায়ী ছোট ছোট লটে ভাগ করে তা বিক্রি করেন। ভোক্তাদের ভবিষ্যৎ চাহিদার কথা চিন্তা করে তিনি বর্তমানে কয়েক রকমের ফল সংরক্ষণ করে থাকেন। এতে করে একদিকে মুনাফা যেমন বাড়ে, অন্যদিকে চাহিদা ও যোগানের মধ্যে ভারসাম্য রক্ষা করতে পারেন। বর্তমানে জনাব সুমন ঢাকার বাহিরেও ফলের ব্যবসায় সম্প্রসারণের চিন্তা-ভাবনা করছেন।",
      "tag": "CTG.B 17",
      "sub_questions": [
        {
          "label": "ক",
          "question": "বণ্টন প্রণালি কী?",
          "explanation": "উৎপাদনকারীর কাছ থেকে পণ্য বা সেবা ভোক্তার কাছে পৌঁছে দেওয়ার প্রক্রিয়ায় যেসব ব্যক্তি, সংগঠন, ও মধ্যস্থব্যবসায়ী জড়িত, তাদের কার্যক্রমকে সম্মিলিতভাবে বণ্টন প্রণালি বলে ।"
        },
        {
          "label": "খ",
          "question": "\"দালাল পণ্যের মালিকানা নেয় না\" ব্যাখ্যা করো।",
          "explanation": "যেসব মধ্যস্থব্যবসায়ী কমিশনের বিনিময়ে ক্রেতা-বিক্রেতাদের মধ্যে পণ্যদ্রব্য কেনা-বেচার কাজে সহায়তা করে তারাই হলো দালাল । দালাল পণ্যের মালিক না। এরা শুধু ক্রেতা-বিক্রেতার মধ্যে সেতুবন্ধন করে। এরা চুক্তি অনুযায়ী ক্রেতা ও বিক্রেতা উভয়ের থেকেই কমিশন নেয় । কিন্তু তারা কখনও প্রত্যক্ষ বা পরোক্ষভাবে পণ্যের মালিকানা নেয় না।"
        },
        {
          "label": "গ",
          "question": "উদ্দীপকে জনাব সুমন কোন ধরনের ব্যবসায়ী? ব্যাখ্যা করো।",
          "explanation": "জনাব সুমন একজন পাইকারি ব্যবসায়ী। পাইকারি ব্যবসায়ীরা পুনরায় বিক্রির উদ্দেশ্যে উৎপাদকের কাছ থেকে বিপুল পরিমাণ পণ্য কেনে। এরা সাধারণত ভোক্তার কাছে পণ্য বিক্রি করে না, শুধু খুচরা ব্যবসায়ীর কাছে বিক্রি করে। জনাব সুমনের ঢাকার নিউমার্কেটে একটি ফলের দোকান আছে। তিনি দেশের বিভিন্ন স্থান থেকে ফল সংগ্রহ করেন। তারপর শহরের বিভিন্ন এলাকার ফল ব্যবসায়ীর চাহিদা অনুসারে ছোট ছোট লটে ফল ভাগ করে তা বিক্রি করেন। এসব ফল ব্যবসায়ীর সবাই খুচরা ব্যবসায়ী। এক্ষেত্রে জনাব সুমনকে বেশি পরিমাণে ফল কিনতে হয়। তারপর তা একাধিক খুচরা ব্যবসায়ীদের কাছে বিক্রি করতে হয়। এসব বৈশিষ্ট্য পাইকারি ব্যবসায়ীকেই নির্দেশ করে। তাই বলা যায়, জনাব সুমন একজন পাইকারি ব্যবসায়ী।"
        },
        {
          "label": "ঘ",
          "question": "উদ্দীপকে জনাব সুমনের চাহিদা ও যোগানের মধ্যে ভারসাম্য যথার্থতা বিশ্লেষণ করো।",
          "explanation": "চাহিদা ও যোগানের মধ্যে ভারসাম্য রক্ষায় জনাব সুমনের নেওয়া ফল গুদামজাতকরণের কাজটি যথার্থ হয়েছে বলে আমি মনে করি। গুদামজাতকরণ বলতে নির্দিষ্ট সময় পর্যন্ত পণ্য সংরক্ষণকে বোঝায়। এর মাধ্যমে পণ্যের সময়গত উপযোগ সৃষ্টি হয়। পাইকাররা উৎপাদকের কাছ থেকে বেশি পরিমাণে পণ্য কিনে প্রয়োজন অনুসারে তা সংরক্ষণ করে এবং চাহিদা বুঝে তা বিক্রি করে। এতে পণ্যের চাহিদা ও যোগানের ভারসাম্য রক্ষা হয়। জনাব সুমন একজন ফল ব্যবসায়ী। তিনি ভোক্তাদের ভবিষ্যৎ চাহিদার কথা বিবেচনা করে বর্তমানে কয়েক রকমের ফল সংরক্ষণ করে থাকেন । অর্থাৎ তিনি ফল গুদামজাত করেন। এতে যথাসময়ে ক্রেতার চাহিদা পূরণের মাধ্যমে তার মুনাফার পরিমাণ বাড়ার সম্ভাবনা থাকে। তাছাড়া ফলের চাহিদা ও যোগানের ভারসাম্যও বজায় থাকে । ভোক্তাদের চাহিদা পরিবর্তনশীল। তাই খুচরা ব্যবসায়ীদের ভোক্তার চাহিদার প্রতি নজর রেখে পণ্য সাজাতে হয়। জনাব সুমন যেহেতু খুচরা ব্যবসায়ীদের কাছে ফল বিক্রি করেন, তাই তাকে ভোক্তা চাহিদার কথা বিবেচনা করে, ফল সংরক্ষণ বা গুদামজাত করতে হয়। ফলে ক্রেতা বা খুচরা ব্যবসায়ীরা তাদের প্রয়োজনীয় ফলটি সুমনের কাছ থেকে সংগ্রহ করতে পারে। এতে বাজারে চাহিদা এবং সুমনের যোগানের মাঝে ভারসাম্য রক্ষা পায়। আর এ ভারসাম্য শুধু ফল সংরক্ষণ বা গুদামজাতকরণের মাধ্যমেই সম্ভব । তাই বলা যায়, জনাব সুমনের পণ্য সংরক্ষণ বা গুদামজাতকরণের কাজটি যথার্থ হয়েছে বলে আমি মনে করি ।"
        }
      ]
    },
    {
      "number": "7",
      "uddipok": "'পূর্বাশা খাদি বিতান' কুমিল্লার বিখ্যাত খাদি শিল্পের একটি দোকান। এখানে বিভিন্ন ডিজাইনের শাড়ি, জামা, পাঞ্জাবি, থ্রি-পিছ ও চাদর বিক্রি করা হয়। বাংলাদেশের বিভিন্ন এলাকা থেকে বহু ব্যক্তি ও ব্যবসায় প্রতিষ্ঠান 'পূর্বাশা খাদি বিতান' থেকে রকমারি পণ্য কিনে থাকে। এই দোকানের পণ্যের ডিজাইন, রং, মূল্য ও টেকসই হওয়ার ব্যাপারে ক্রেতারা খুবই সন্তুষ্ট। দিন দিন প্রতিষ্ঠানটির সুনাম সারাদেশে ছড়িয়ে পড়ছে।",
      "tag": "CTG.B 17",
      "sub_questions": [
        {
          "label": "ক",
          "question": "গ্রিন মার্কেটিং কী?",
          "explanation": "গ্রিন মার্কেটিং হলো পণ্য বিপণনের এমন একটি মতবাদ, যেখানে পরিবেশের ভারসাম্য রক্ষা করাকে সবচেয়ে বেশি গুরুত্ব দিয়ে বিপণন কার্যাবলি পরিচালনা করা হয়।"
        },
        {
          "label": "খ",
          "question": "\"পণ্য বিপণনে প্রতিনিধিদের ঝুঁকি কম\" -- ব্যাখ্যা করো।",
          "explanation": "প্রতিনিধিরা পণ্যের মালিকানা বহন করে না বলেই পণ্য বিপণনে প্রতিনিধিদের ঝুঁকি কম হয়ে থাকে । প্রতিনিধিরা পণ্য বিপণনে মধ্যস্থব্যবসায়ীর ভূমিকা পালন করে। তারা ভোক্তাদের কাছে পণ্য পৌঁছাতে সহায়তা করে। তারা নিজ নামে ব্যবসায় করে না। কমিশনের বিনিময়ে অন্য ব্যবসায়ীদের প্রতিনিধি হিসেবে পণ্য বিক্রি করে। তারা সাধারণত নিজস্ব মূলধনে পণ্য কেনে না এবং পণ্যের মালিকানা স্বত্বও নেয় না। এইজন্য প্রতিনিধিদের কাজে ঝুঁকি কম থাকে ।"
        },
        {
          "label": "গ",
          "question": "উদ্দীপকে উল্লিখিত 'পূর্বাশা খাদি বিতান' কোন ধরনের ব্যবসায়? ব্যাখ্যা করো।",
          "explanation": "'পূর্বাশা খাদি বিতান' একটি পাইকারি ব্যবসায় প্রতিষ্ঠান। পাইকারি ব্যবসায়ে উৎপাদনকারীর কাছ থেকে পণ্য বা সেবা কিনে তা খুচরা ব্যবসায়ীর কাছে বিক্রি করে। এরা কখনও চূড়ান্ত ভোক্তার কাছে পণ্যদ্রব্য বিক্রি করে না । ‘পূর্বাশা খাদি বিতান' কুমিল্লার খাদি শিল্পের একটি দোকান। এখানে বিভিন্ন ডিজাইনের শাড়ি, জামা, পাঞ্জাবি, চাদর প্রভৃতি বিক্রি করা হয়। বিভিন্ন এলাকা থেকে বহু ব্যক্তি ও ব্যবসায় প্রতিষ্ঠান এখান থেকে রকমারি পণ্য ক্রয় করে থাকে । প্রতিষ্ঠানটি পুনরায় বিক্রির উদ্দেশ্যেই শাড়ি, জামা প্রভৃতি কিনে থাকে। আর এর ক্রেতারাও কেউ চূড়ান্ত ভোক্তা বা ব্যবহারকারী নয়। এর ক্রেতারা হচ্ছে বিভিন্ন এলাকার ব্যক্তি বা ব্যবসায় প্রতিষ্ঠান, যারা অল্প পরিমাণে পণ্য কিনে চূড়ান্ত ভোক্তার কাছে বিক্রি করে। তাই বলা যায়, এ বিপণিটি একটি পাইকারি ব্যবসায় প্রতিষ্ঠান।"
        },
        {
          "label": "ঘ",
          "question": "উদ্দীপকে 'পূর্বাশা খাদি বিতান-এর' কোন বৈচিত্রের কারণে সারাদেশে প্রতিষ্ঠানটির সুনাম বাড়ছে? তোমার মতামত দাও।",
          "explanation": "'পূর্বাশা খাদি বিতান' পণ্যের গুণে ও মানে সামঞ্জস্য বজায় রাখার কারণেই সারাদেশে এর সুনাম বাড়ছে। ব্যবসায়ে সফলতা লাভের জন্য পণ্যমান খুবই গুরুত্বপূর্ণ। আর এ মানে ধারাবাহিকতা ধরে রাখাটা আরও গুরুত্বপূর্ণ। এক্ষেত্রে প্রতিষ্ঠানকে পণ্যের গুণাগুণের ব্যাপারে সবসময় খেয়াল রাখতে হয়। তাছাড়া ক্রেতারা সর্বদা মানসম্পন্ন পণ্য আশা করে, যা ব্যবসায়ের সাফল্যের জন্য আবশ্যক । 'পূর্বাশা খাদি বিতান' কুমিল্লার বিখ্যাত খাদি শিল্পের একটি দোকান। এখানে বিভিন্ন ডিজাইনের শাড়ি, জামা, পাঞ্জাবি, থ্রি-পিস ও চাদর বিক্রি করা হয় । এটি একটি পাইকারি ব্যবসায় প্রতিষ্ঠান। এ দোকানের পণ্যের ডিজাইন, রং, মূল্য ও টেকসই হওয়ায় ক্রেতারা খুবই সন্তুষ্ট। দিন দিন এর সুনাম সারা দেশে ছড়িয়ে পড়ছে। ব্যবসায়িক সাফল্যের ধারাবাহিকতাই সুনাম সৃষ্টি ও বাড়ার অন্যতম কারণ । এক্ষেত্রে পূর্বাশা খাদি বিতান একটি যথার্থ উদাহরণ। প্রতিষ্ঠানটি যাত্রাপথে প্রতিযোগিতার সম্মুখীন হয়েছে। এজন্য তারা পণ্যের মান ও গুণাগুণ উন্নত করেছে। ক্রেতার রুচির সাথে সামঞ্জস্য রেখে পোশাক ডিজাইনে বৈচিত্র্য এনেছে। মূল্যের ব্যাপারেও তারা সতর্ক ছিল। তাছাড়া ক্রেতারা যাতে পণ্যটি অনেক দিন ব্যবহার করতে পারে, সে দিকেও প্রতিষ্ঠানটি নজর রেখেছে। তাই ক্রেতা সন্তুষ্টি সৃষ্টি হয়েছে এবং সারা দেশে প্রতিষ্ঠানটির সুনামও বাড়ছে। সুতরাং বলা যায়, পণ্য মানের ধারাবাহিকতাই সারাদেশে প্রতিষ্ঠানটির সুনাম বাড়ার কারণ ।"
        }
      ]
    },
    {
      "number": "8",
      "uddipok": "রাজধানীর সাভারে শতাব্দী রিয়েল এস্টেট কোম্পানির একটি আবাসন সক্ষম আছে। কোম্পানিটি পত্রিকা, সেমিনার ও টেলিভিশনের মাধ্যমে প্রকল্প সংক্রান্ত মাৰতীয় তথ্য প্রচার করে। এতে সম্ভাব্য ক্রেতারা প্লট কিনতে আকৃষ্ট হ্যা। সম্প্রতি কোম্পানিটি \"বর্ষবরণ\" উপলক্ষে প্লট বুকিং-এ নগদ ৫% ছাড় এবং একটি ল্যাপটপ পুরস্কার দিয়েছে। এতে কোম্পানিটির প্লটের বিক্রি ব্যাপকহারে বাড়ছে।",
      "tag": "CTG.B 17",
      "sub_questions": [
        {
          "label": "ক",
          "question": "বিক্রয়োত্তর সেবা কী?",
          "explanation": "পণ্য বিক্রির পর ক্রেতাকে যে সেবা দেওয়া হয় তাকে বিক্রয়োত্তর সেবা বলে ।"
        },
        {
          "label": "খ",
          "question": "“বিজ্ঞাপন ও প্রচার উভয়েরই লক্ষ্য এক হলেও বিষয় দুটি ভিন্ন 'ব্যাখ্যা করো।",
          "explanation": "বিজ্ঞাপন ও প্রচার এক বিষয় নয়। চিহ্নিত উদ্যোক্তা কর্তৃক যেকোনো অর্থ প্রদত্ত উপায়ে ধারণা, পণ্য বা সেবার নৈর্ব্যক্তিক উপস্থাপনা ও প্রসার হচ্ছে বিজ্ঞাপন। অন্যদিকে উৎপাদক বা উদ্যোক্তা কর্তৃক অর্থ না দিয়ে গণমাধ্যমসমূহে পণ্য বা সেবা সম্পর্কে মতামত প্রকাশ অথবা অনুকূল উপস্থাপনার মাধ্যমে পরোক্ষভাবে পণ্য বা সেবার চাহিদা বাড়ানোর প্রয়াসকেই প্রচার বলা হয়। সাধারণত বাণিজ্যিক উদ্দেশ্যেই বিজ্ঞাপন দেওয়া হয়। যেখানে প্রচারের উদ্দেশ্য হলো পণ্য বা প্রতিষ্ঠান সম্পর্কে ক্রেতাদের মাঝে ইতিবাচক মনোভাব গড়ে তোলা ।"
        },
        {
          "label": "গ",
          "question": "উদ্দীপকে 'শতাব্দী রিয়েল এস্টেট' কোম্পানি কোন ধরনের কার্যক্রম নিয়েছে? ব্যাখ্যা করো।",
          "explanation": "শতাব্দী রিয়েল এস্টেট কোম্পানিটি বিক্রয় প্রসার কার্যক্রম গ্রহণ করেছে। বিক্রয় প্রসার হচ্ছে বিক্রয় বাড়ানোর প্রচেষ্টা। বিক্রয় বাড়ানোর জন্য প্রতিষ্ঠানগুলো প্রায়ই স্বল্পমেয়াদি উদ্দীপনামূলক কার্যক্রম গ্রহণ করে। সেগুলোই হলো বিক্রয় প্রসার কার্যক্রম। শতাব্দী রিয়েল এস্টেট-এর রাজধানী ঢাকার সাভারে একটি আবাসন প্রকল্প রয়েছে। প্রায়ই প্রতিষ্ঠানটি পত্রিকা, সেমিনার ও টেলিভিশনে এ প্রকল্প সংক্রান্ত বিজ্ঞাপন দেয়। সম্প্রতি 'বর্ষবরণ' উপলক্ষে প্রতিষ্ঠানটি প্লট বুকিং- এ নগদ ৫% ছাড় এবং একটি ল্যাপটপ প্রদান করছে। এ কার্যক্রমের ফলে ক্রেতারা নগদ ছাড় ও ল্যাপটপের প্রতি আগ্রহী হয়ে প্রতিষ্ঠানটির প্লট বুকিং দিবে। অর্থাৎ বিক্রয় বৃদ্ধির উদ্দেশ্যেই স্বল্পকালীন সময়ের জন্য এ কর্মসূচিটি নেওয়া হয়েছে। এসব কার্যক্রম বিক্রয় প্রসারের বৈশিষ্ট্যের সাথে মিলে যায়। তাই বলা যায়, রিয়েল এস্টেট কোম্পানির কার্যক্রমটি হচ্ছে বিক্রয় প্রসার।"
        },
        {
          "label": "ঘ",
          "question": "উদ্দীপকে বর্ণিত প্রতিষ্ঠানের নেওয়া বিপণন প্রসার কৌশলের যৌক্তিকতা মূল্যায়ণ করো।",
          "explanation": "শতাব্দী রিয়েল এস্টেট কোম্পানির গৃহীত বিক্রয় প্রসার কৌশলটি যৌক্তিক। বিক্রয় প্রসার হচ্ছে বিক্রয় বৃদ্ধির জন্য স্বল্পকালীন উদ্দীপনা। এটি একটি অনিয়মিত প্রক্রিয়া। পণ্য বা সেবার বিক্রয় দ্রুত বৃদ্ধির জন্যই এ কৌশল ব্যবহৃত হয়। সাভারে শতাব্দী রিয়েল এস্টেট কোম্পানির একটি আবাসন প্রকল্প রয়েছে। টেলিভিশন বা সংবাদপত্রে এটি প্রায়ই এ প্রকল্পের বিজ্ঞাপন দেয়। সম্প্রতি বর্ষবরণ উপলক্ষে এটি প্লট বুকিং-এর ওপর নগদ ৫% ছাড় ও একটি ল্যাপটপ প্রদানের সিদ্ধান্ত নেয়। শতাব্দী রিয়েল এস্টেট কোম্পানি বিক্রয় প্রসার কৌশলটি গ্রহণ করেছে। এ স্বল্পকালীন প্রচেষ্টার ফলে প্রতিষ্ঠানটির বিক্রয় অন্য যেকোনো সময়ের থেকে বেড়েছে। তাছাড়া প্রতিষ্ঠানটি সম্পর্কেও ক্রেতাদের মনে ইতিবাচক মনোভাব তৈরি হয়েছে। কেননা এখন ক্রেতারা কম দামে প্লট ক্রয় করতে পারছে। অন্যদিকে প্রতিষ্ঠানের প্লটের চাহিদা ও বিক্রয় উভয়ই বৃদ্ধি পেয়েছে। এতে মুনাফাও বেড়েছে। তাছাড়া প্রতিষ্ঠানটির বাজার সম্প্রসারিত হয়েছে। ক্রেতাদের প্রতিষ্ঠানটির প্রতি আস্থা সৃষ্টি হয়েছে। ফলে এ ক্রেতারাই নতুন ক্রেতা সৃষ্টিতে সহায়তা করবে। এ বিষয়গুলো বিবেচনা করলে বলা যায়, বিক্রয় প্রসার কৌশলটি গ্রহণ করা প্রতিষ্ঠানটির জন্য যৌক্তিক ছিল।"
        }
      ]
    },
    {
      "number": "9",
      "uddipok": "তমাল ঢাকা শহরের বসুন্ধরা মার্কেটের 'অনামিকা ফ্যাশন'-এর একজন বিক্রয়কর্মী। তিনি দোকানের পণ্য সম্পর্কে পরিপূর্ণ জ্ঞান রাখেন। ক্রেতাদের সাথে তিনি সুন্দর ব্যবহার করেন। তার ব্যক্তিত্ব, সত্যবাদিতা, কথাবার্তা, ব্যবহার, ধৈর্য ও আচরণে মুগ্ধ হয়ে ক্রেতারা বারবার 'অনামিকা ফ্যাশন'-এ পণ্য কিনেতে যায়। দিন দিন দোকানটির সুনাম ঢাকা শহরে ছড়িয়ে পড়ছে।",
      "tag": "CTG.B 17",
      "sub_questions": [
        {
          "label": "ক",
          "question": "বিক্ৰয়িকতা কী?",
          "explanation": "বিক্রয়কর্মীর জ্ঞান, কৌশল, বুদ্ধি বুদ্ধি বা শিক্ষাকে কাজে লাগিয়ে ক্রেতা আকর্ষণ করার কৌশলকে বিক্ৰয়িকতা বলে ।"
        },
        {
          "label": "খ",
          "question": "\"বিক্রয় প্রসার নমনীয় কৌশল\" - ব্যাখ্যা করো।",
          "explanation": "বিক্রয় প্রসার কার্যক্রম যেকোনো সময় পরিবর্তন করা যায় বলে একে নমনীয় কৌশল বলা হয় । বিক্রয় প্রসার হলো পণ্যের বিক্রি বাড়ানোর জন্য নেওয়া স্বল্পমেয়াদি পদক্ষেপ বা বিশেষ কার্যক্রম। পণ্যের মূল্য ছাড় কুপন, পুরস্কার ঘোষণা, একটি পণ্যের সাথে আরেকটি ফ্রি প্রভৃতি হলো বিক্রয় প্রসার কৌশল I যেকোনো সময় এসব কৌশল ব্যবহার করা যায়। আবার প্রয়োজন হলে পরিবর্তনও করা যায়। বাজারের অবস্থা ও বিক্রির উদ্দেশ্যের ওপর ভিত্তি করে বিক্রয় প্রসার কার্যক্রম পরিচালনা এবং পরিবর্তন করা যায় বলে এটি একটি নমনীয় কৌশল ।"
        },
        {
          "label": "গ",
          "question": "উদ্দীপকে বিক্রয়কর্মী তমালের গুণাবলির সামগ্রিক রূপকে বিপণনের ভাষায় বলে? ব্যাখ্যা করো ।",
          "explanation": "বিক্রয়কর্মী তমালের গুণাবলির সামগ্রিক রূপকে বিপণনের ভাষায় বিক্ৰয়িকতা বলা হয় । বিক্রয়কর্মীর জ্ঞান, কৌশল, বুদ্ধি বা শিক্ষাকে কাজে লাগিয়ে ক্রেতা আকর্ষণ করার কৌশলকে বিক্রয়িকতা বলে। এই কৌশলের মাধ্যমে একজন বিক্রয়কর্মী সম্ভাব্য ক্রেতাকে পণ্য সম্পর্কে আগ্রহী করে তোলে এবং তাকে প্রকৃত ক্রেতায় পরিণত করে। তমাল বসুন্ধরা মার্কেটের 'অনামিকা ফ্যাশন'-এর একজন বিক্রয়কর্মী। তিনি দোকানের পণ্য সম্পর্কে পরিপূর্ণ জ্ঞান রাখেন। এ বিষয়টি তার পেশাগত গুণ। তিনি ক্রেতাদের সাথে সুন্দর ব্যবহার করেন। এটি তার নৈতিক ও সামাজিক গুণ। যে সকল ক্রেতা সেখানে পণ্য কিনতে যায়, তারাই তমালের ব্যবহারে মুগ্ধ হয়। তাই ক্রেতারা বারবার ঐ দোকানে পণ্য কিনতে যায় । এর মূল কারণ হচ্ছে একজন ক্রেতাকে পণ্য কিনতে উৎসাহিত করার কৌশলগুলোর তমালের জানা আছে। এ কৌশল বা গুণাবলিগুলোই হচ্ছে বিক্ৰয়িকতা। তাই বলা যায়, তমালের গুণাবলির সামগ্রিক রূপটি হচ্ছে বিক্ৰয়িকতা ।"
        },
        {
          "label": "ঘ",
          "question": "“বিক্রয়কর্মী হচ্ছে ক্রেতার প্রতিনিধি\" উদ্দীপকের আলোকে উক্তিটির যথার্থতা বিশ্লেষণ করো।",
          "explanation": "একজন আদর্শ বিক্রয়কর্মী ক্রেতাকে পণ্য পছন্দ করতে সাহায্য করে। তাই বিক্রয়কর্মীকে ক্রেতার প্রতিনিধি বলা হয় । বিক্রয়কর্মীরা ক্রেতার কাছে সরাসরি পণ্য বা সেবা উপস্থাপন করে। এক্ষেত্রে ক্রেতারা পণ্য সম্পর্কে পর্যাপ্ত ধারণা পায় এবং তাদের কাঙ্ক্ষিত পণ্যটি বেছে নিতে পারে । জনাব তমাল ‘অনামিকা ফ্যাশন'-এর একজন বিক্রয়কর্মী। একজন আদর্শ বিক্রয়কর্মী হিসেবে যেসব গুণাবলি থাকা দরকার, সবই তার আছে। তার পেশাগত গুণের পাশাপাশি ব্যক্তিত্ব, সত্যবাদিতা, ধৈর্য ও আচরণও মনোমুগ্ধকর। এ কারণেই ক্রেতারা বারবার অনামিকা ফ্যাশন থেকে পণ্য কিনতে যায় । তমাল সবসময় পণ্য সম্পর্কে পূর্ণ জ্ঞান রাখেন। ফলে ক্রেতা কোনো পণ্য বিষয়ে তাকে জিজ্ঞেস করলে তিনি সেই বিষয়ে বিস্তারিত বলতে পারেন। এর ফলে ক্রেতারা কোন পণ্যটি কিনবে, সেই বিষয়ে ধারণা পায়। পরবর্তীতে তিনি উৎপাদককে ক্রেতাদের চাহিদা সম্পর্কে জানাতে পারেন। আর উৎপাদক সে অনুযায়ী পণ্য উৎপাদন করতে পারে। এভাবে তুমাল বিক্রয়কর্মী হিসেবে ক্রেতার প্রতিনিধিত্ব করেন। সুতরাং বিক্রয়কর্মীরা হচ্ছে ক্রেতার প্রতিনিধি।"
        }
      ]
    },
    {
      "number": "10",
      "uddipok": "মি. রউফ 'কানন ডিপার্টমেন্ট স্টোর' নামে বড় আকারের একটি দোকানের মালিক। তিনি নিজে পণ্য উৎপাদন করেন না। বরং বিভিন্ন উৎপাদকের কাছ থেকে এক সঙ্গে বেশি পরিমাণ পণ্যদ্রব্য কিনে গুদামজাতকরণের মাধ্যমে তাঁর ডিপার্টমেন্ট স্টোরে বিক্রি করেন। শপিং মলটি সিসি ক্যামেরার মাধ্যমে নিয়ন্ত্রিত হওয়ায় বিক্রয়কর্মীর সংখ্যা মাত্র ৩ জন। বর্তমানে এটি ভোক্তাদের চাহিদা ও সময়ের কথা বিবেচনা করে Kanan.Com নামে ওয়েবসাইট খুলে Online এ পণ্যের অর্ডার নেয় ও সরবরাহ করে থাকে ।",
      "tag": "CTG.B 17",
      "sub_questions": [
        {
          "label": "ক",
          "question": "প্রত্যক্ষ বিপণন কী?",
          "explanation": "প্রত্যক্ষ বিপণন হলো ভোক্তাদের সাথে সরাসরি যোগাযোগ করে পণ্য বা সেবাসামগ্রী বিক্রির একটি প্রক্রিয়া।"
        },
        {
          "label": "খ",
          "question": "টেলিমার্কেটিং বলতে কী বুঝায়? ব্যাখ্যা করো।",
          "explanation": "টেলিমার্কেটিং একটি প্রত্যক্ষ বিপণন। এ বিপণন হলো এমন একটি প্রক্রিয়া যেখানে উৎপাদনকারী এবং ভোক্তার মাঝখানে কোনো মধ্যস্থব্যবসায়ী থাকে না । এ প্রত্যক্ষ বিপণনের মাধ্যমে বিনা খরচে আগত টেলিফোন কলের ব্যবস্থা রাখা হয়। এরূপ টেলিফোনকে বলা হয় নিঃখরচা টেলিফোন কল। গ্রাহকরা এরূপ নাম্বারে টেলিফোন করে পণ্য সম্পর্কিত তথ্য জানতে পারে এবং অর্ডার দিতে পারে । তাই এক্ষেত্রে ক্রেতা-বিক্রেতার স্বশরীর উপস্থিতি জরুরি নয়।"
        },
        {
          "label": "গ",
          "question": "উদ্দীপকের কানন ডিপার্টমেন্ট স্টোর' কোন ধরনের ব্যবসায় প্রতিষ্ঠান? ব্যাখ্যা করো।",
          "explanation": "কানন ডিপার্টমেন্ট স্টোর একটি বিভাগীয় বিপণি, যা বৃহদায়তন খুচরা ব্যবসায়ের অন্তর্ভুক্ত। বিভাগীয় বিপণিতে একটি ভবনে বিভিন্ন বিভাগ প্রতিষ্ঠার মাধ্যমে পণ্যসামগ্রী বিক্রি করা হয়। এ ধরনের বিপণি একই ব্যবস্থাপনার অধীনে পরিচালিত ও নিয়ন্ত্রিত হয়। 'কানন ডিপার্টমেন্ট স্টোর' জনাব রউফের একটি দোকান । নিজের উৎপাদিত পণ্য নয়, বরং এখানে তিনি বিভিন্ন উৎপাদকের কাছ থেকে পণ্য সংগ্রহ করে বিক্রয় করেন। বেশি পরিমাণে পণ্য সংগ্রহ করায় তাকে সেগুলো গুদামজাত করতে হয়। এখানে ৩ জন বিক্রয়কর্মী আছে। একই ভবনে বিভিন্ন বিভাগ প্রতিষ্ঠার মাধ্যমে এখানে পণ্য বিক্রি করা হয়। মালিক হিসেবে জনাব রউফকেই এ বিপণি পরিচালনা ও নিয়ন্ত্রণ করতে হয়। এ বিপণিগুলোতে খুচরা মূল্যে ভোক্তাদের কাছে পণ্যসামগ্রী বিক্রি করা হয়। এসব কার্যক্রম বিভাগীয় বিপণির বৈশিষ্ট্যের সাথে সামঞ্জস্যপূর্ণ। তাই বলা যায়, কানন ডিপার্টমেন্ট স্টোর একটি বিভাগীয় বিপণি ।"
        },
        {
          "label": "ঘ",
          "question": "বর্তমানে 'কানন ডিপার্টমেন্ট স্টোর'-এর Online-এ অর্ডার নেওয়ার সিদ্ধান্ত কতটুকু যুক্তিযুক্ত বলে তুমি মনে করো? মতামত দাও।",
          "explanation": "বর্তমানে কানন ডিপার্টমেন্ট স্টোরের Online-এ অর্ডার নেওয়ার সিদ্ধান্ত যুক্তিযুক্ত ও সময়োপযোগী বলেই আমি মনে করি। বর্তমান যুগে অনলাইন বিপণন ব্যবসায়ে নতুন মাত্রা যোগ করেছে। অনলাইন বিপণনে কম্পিউটারের মাধ্যমে ইলেকট্রনিক উপায়ে ক্রেতা- বিক্রেতার মধ্যে যোগাযোগ স্থাপন করা হয়। জনাব রউফ একটি ডিপার্টমেন্ট স্টোরের মালিক। তিনি বিভিন্ন উৎপাদকের কাছে থেকে পণ্য সংগ্রহ করে এখানে বিক্রয় করেন। এখানে মাত্র ৩ জন বিক্রয়কর্মী আছে। সম্প্রতি জনাব রউফ অনলাইনের মাধ্যমেও ব্যবসায় শুরু করেন। এক্ষেত্রে তিনি Kanan.com নামে একটি ওয়েবসাইট খোলেন, যেখানে Online-এ পণ্যের অর্ডার নেওয়া ও সরবরাহ করা হয় । বর্তমান সময়ে ইন্টারনেট ব্যবহারকারীর সংখ্যা দ্রুত বাড়ছে। এর ফলস্বরূপ অনলাইন ব্যবসায়ের সংখ্যাও বাড়ছে। প্রতিটি প্রতিষ্ঠানই চায় সুদৃঢ় ক্রেতা সম্পর্ক গড়ে তুলতে। মূলত এজন্যই কানন ডিপার্টমেন্ট স্টোরের অনলাইন যাত্রার শুরু। এক্ষেত্রে বিপণিটির গ্রাহকরা অনলাইনে অর্ডার করলে জনাব রউফ ক্রেতাদের বাড়িতে তাদের কাঙ্ক্ষিত পণ্যটি পৌঁছে দিতে পারবে। তাছাড়া ক্রেতাদের চাহিদা বিষয়েও প্রতিষ্ঠানটি আরও ভালো ধারণা পাবে। এছাড়া অনলাইন উপস্থিতির কারণে তিনি আগের তুলনায় বেশি ক্রেতার কাছে পৌছাতে পারবেন। এক্ষেত্রে প্রতিযোগী থেকেও তিনি এগিয়ে থাকবেন । তার লাভের পরিমাণও আগের তুলনায় বাড়ার সম্ভাবনা তৈরি হবে। তাই বলা, যায়, কানন ডিপার্টমেন্ট স্টোর-এর সিদ্ধান্তটি অত্যন্ত যুক্তিযুক্ত ও বাস্তবসম্মত ।"
        }
      ]
    },
    {
      "number": "11",
      "uddipok": "পলাশ ইলেকট্রনিক্স 2G প্রযুক্তির মোবাইল সেট উৎপাদন এবং বিক্রি করে সফলতা অর্জন করেছে। সাম্প্রতিককালে 3G ও 4G প্রযুক্তির স্মার্ট ফোন উৎপাদন ও বাজারে বিক্রি হচ্ছে। ফলে 2G প্রযুক্তির মোবাইল সেটের চহিদা ক্রমাগত কমে যাচ্ছে। তাই পলাশ ইলেকট্রনিকস ভবিষ্যৎ ক্ষতির কথা চিন্তা করে উৎপাদিত পণ্যের ২০% ডিসকাউন্ট দিয়ে বিক্রি বাড়ানোর চেষ্টা করছে। এছাড়াও ভবিষ্যতে ব্যবসায়ের ধরণ পরিবর্তনের সিদ্ধান্ত নিয়েছে।",
      "tag": "CTG.B 17",
      "sub_questions": [
        {
          "label": "ক",
          "question": "ফড়িয়া কী?",
          "explanation": "যে সমস্ত প্রতিনিধি মধ্যস্থব্যবসায়ী উৎপাদনকারী বা পাইকারের কাছ থেকে পণ্য সংগ্রহ করে নিজস্ব গুদামে মজুদ করেন ও পণ্য বিক্রির জন্য বাজার অনুসন্ধান করেন এবং অনাদায়ী পাওনা আদায়ে উৎপাদনকারী বা পাইকারকে সহায়তা করেন তারাই ফড়িয়া।"
        },
        {
          "label": "খ",
          "question": "বাজার বিভক্তিকরণ করা হয় কেন? ব্যাখ্যা করো।",
          "explanation": "যে প্রক্রিয়ায় সমজাতীয় পণ্যের বৈশিষ্ট্যের ভিত্তিতে সামগ্রিক বাজারকে ছোট ছোট উপবাজারে বিভক্ত করা হয়, তাকে বাজার বিভক্তিকরণ বলে । একজন উৎপাদক বা বিপণনকারী সব শ্রেণির মানুষের জন্য তার পণ্য বিপণন করতে পারে না। তাকে নিজের পণ্যের বাজার চিহ্নিত করার জন্য বাজার বিভক্তিকরণ করতে হয়। এটি ব্যবসায়ীকে সঠিক বিনিয়োগক্ষেত্র চিহ্নিত করতে সহায়তা করে। বর্তমান এবং ভবিষ্যৎ ক্রেতার সমষ্টি নিয়ে বাজার গঠিত হয়। এসব ক্রেতার চিন্তা-চেতনা, মনোভাব, রুচি, আয় ও কেনার ধরন এক হয় না। তাদের মধ্যে এ ধরনের ভিন্নতা থাকার কারণে বাজার বিভক্তিকরণ করতে হয়।"
        },
        {
          "label": "গ",
          "question": "পলাশ ইলেকট্রনিক্স কর্তৃক উৎপাদিত মোবাইল ফোন বর্তমানে পণ্যের জীবন চক্রের কোন স্তরে অবস্থান করছে? উদ্দীপকের আলোকে ব্যাখ্যা করো।",
          "explanation": "পলাশ ইলেকট্রনিকস কর্তৃক উৎপাদিত মোবাইল ফোন বর্তমানে পণ্যের জীবনচক্রের শেষ স্তরে অর্থাৎ পতন স্তরে অবস্থান করছে। পণ্যের জীবনচক্র বলতে জীবনব্যাপী পণ্যের বিক্রি ও মুনাফার গতিপথকে বোঝায়। এর শেষ স্তর হচ্ছে পতন স্তর। এখানে পণ্যের বিক্রি ও মুনাফা উভয়ই দ্রুতগতিতে কমতে থাকে । পলাশ ইলেকট্রনিকস 2G প্রযুক্তির মোবাইল ফোন উৎপাদন ও বিক্রি করে সফলতা অর্জন করেছে। কিন্তু সাম্প্রতিককালে প্রযুক্তিগত পরিবেশের ব্যাপক পরিবর্তন হয়। বাজারে আসে উন্নত সেবাসমৃদ্ধ 3G ও 4G প্রযুক্তির স্মার্ট ফোন । এ কারণে 2G মোবাইল ফোন তার চাহিদা হারায়। এক্ষেত্রে উল্লেখ্য, সব পণ্যকেই একটি নির্দিষ্ট জীবনকাল অতিক্রম করতে হয়। তেমনি পলাশ ইলেকট্রনিকস-এর 2G মোবাইলকেও জীবনচক্রের ধাপ তথা— পণ্য উন্নয়ন, সূচনা, প্রবৃদ্ধি ও পূর্ণতা স্তর অতিক্রম করতে হয়েছে। এ স্তরে এর বিক্রি সর্বোচ্চ স্তরে পৌঁছায়। অতঃপর প্রযুক্তিগত উন্নতির কারণে মোবাইল সেটটি সর্বনিম্ন স্তর অর্থাৎ পতন স্তরে পৌঁছায়। এ স্তরেই পণ্য তার চাহিদা হারায় এবং বিক্রি ও মুনাফা কমে যায়। তাই বলা যায়, 2G প্রযুক্তি মোবাইল সেট এখন পতন স্তরে অবস্থান করছে।"
        },
        {
          "label": "ঘ",
          "question": "পলাশ ইলেকট্রনিক্স-এর ব্যবসায় পরিবর্তনের সিদ্ধান্ত কতটুকু যুক্তিযুক্ত বলে তুমি মনে করো? উদ্দীপকের আলোকে মতামত দাও।",
          "explanation": "পলাশ ইলেকট্রনিকস-এর পণ্য পতন স্তরে অবস্থান করায় প্রতিষ্ঠানটির ব্যবসায় পরিবর্তনের সিদ্ধান্তটি অত্যন্ত যৌক্তিক । পণ্য পতন স্তরে গেলে ধীরে ধীরে বাজার হারিয়ে ফেলে তাই, পণ্যটি বাজার থেকে সরিয়ে নিতে হয়। আবার, অনেক উদোক্তা পণ্যের পরিবর্তন করে বাজারে টিকে থাকার চেষ্টা করেন। পলাশ ইলেকট্রনিকস 2G মোবাইল বিপণনে বর্তমানে সমস্যার সম্মুখীন হচ্ছে। কেননা বাজারে 3G ও 4G সমৃদ্ধ মোবাইলের জয়লাভ ঘটেছে। এ কারণে স্বাভাবিকভাবেই তার প্রতিষ্ঠান প্রতিযোগিতায় পিছিয়ে পড়েছে। তাই সে ভবিষ্যৎ ক্ষতির কথা চিন্তা করে ২০% ডিসকাউন্ট দিয়ে বিক্রি বাড়ানোর চেষ্টা করছেন এবং ভবিষ্যতে ব্যবসায় পরিবর্তনের সিদ্ধান্ত নিয়েছেন। প্রযুক্তিগত পরিবেশের পরিবর্তনের সাথে খাপ খাইয়ে চলাটা ইলেকট্রনিকস ব্যবসায়ের ক্ষেত্রে একটি বড় চ্যালেঞ্জ। কিন্তু এ বিষয়ে পলাশ ইলেকট্রনিকস ব্যর্থ। তাই তাদের পণ্যটি এখন পতন স্তরে। এ স্তরে অনেক পণ্য অবিক্রীত থেকে যায়। তাছাড়া ইলেকট্রনিকস পণ্যের ক্ষেত্রে প্রতিযোগিতা প্রবল থাকে। এ কারণে উৎপাদকরা প্রতিযোগিতা থেকে সরে দাঁড়াতে বাধ্য হয়। এ পর্যায়ের শুরুতেই অভিজ্ঞ ব্যবসায়ীরা বিনিয়োগ অন্যত্র সরিয়ে নেওয়ার চেষ্টা চালান । নাহলে প্রতিষ্ঠানের মুনাফা কমে একপর্যায়ে মূলধনও কমতে থাকে। তাই বলা যায়, পলাশ ইলেকট্রনিকস-এর ব্যবসায়ের ধরন পরিবর্তন করে বিনিয়োগ স্থানান্তরের সিদ্ধান্তটি অত্যন্ত যৌক্তিক ।"
        }
      ]
    }
  ]
}