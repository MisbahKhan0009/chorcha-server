{
  "title": "আদমজী ক্যান্ট. কলেজ ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব মাসুম পণ্য উৎপাদনে সবসময় ভোক্তাদের অগ্রাধিকার দেন। এজন্য তিনি ভোক্তাদের প্রয়োজন, অভাব, চাহিদা, ক্রয়ক্ষমতা, পছন্দ-অপছন্দ ইত্যাদি বিষয় গুরুত্বের সাথে বিবেচনা করেন। তবে সমাজ এবং সমাজের মানুষের জন্য ক্ষতিকর এমন কোনো পণ্য উৎপাদন ও বিপণন কার্যক্রম থেকে তিনি সবসময় বিরত থাকেন। এতে করে ক্রেতা সন্তুষ্টির পাশাপাশি প্রতিষ্ঠানের সুনাম ও মুনাফা বৃদ্ধি পায়।",
      "tag": "ACC 25",
      "sub_questions": [
        {
          "label": "ক",
          "question": "অভাব কী?",
          "explanation": "প্রয়োজন যখন ভোক্তার সংস্কৃতি এবং ব্যক্তিত্বের মাধ্যমে প্রভাবিত হয়ে বাস্তবে প্রকাশ পায় তখন তাকে অভাব বলে।"
        },
        {
          "label": "খ",
          "question": "'ভোক্তাই রাজা'- ব্যাখ্যা করো।",
          "explanation": "ভোক্তা বলতে ঐ সব ব্যক্তি বা প্রতিষ্ঠানকে বোঝায় যারা পণ্য বা সেবাসামগ্রী ভোগ বা ব্যবহার করে থাকে। বিপণনের সব কার্যক্রম ভোক্তাদের কেন্দ্র করেই পরিচালিত হয়। পণ্য উৎপাদনের ক্ষেত্রে ভোক্তাদের রুচি, স্বাদ, পছন্দ-অপছন্দ, ক্রয়ক্ষমতা প্রভৃতি বিবেচনা করা হয়। তাছাড়া, ভোক্তাদের আকৃষ্ট করা ছাড়াও তাদের ধরে রাখতে ব্যবসায় প্রতিষ্ঠান প্রসারমূলক কৌশল অবলম্বন করে থাকে। ভোক্তারা আছে বলেই কোম্পানির অস্তিত্ব লক্ষ করা যায়। তাই বলা হয়- \"ভোক্তাই রাজা\"।"
        },
        {
          "label": "গ",
          "question": "উল্লিখিত উদ্দীপকে বিপণনের কোন বৈশিষ্ট্যটি ফুটে ওঠে? ব্যাখ্যা করো।",
          "explanation": "উল্লিখিত উদ্দীপকে বিপণনের 'ভোক্তামুখী প্রক্রিয়া' বৈশিষ্ট্যটি ফুটে ওঠে। ভোক্তারা আছে বলেই বিপণনের প্রয়োজনীয়তা আছে। ভোক্তাদের ঘিরেই বিপণনের যাবতীয় কার্যক্রম পরিচালিত হয়। বিপণনের কার্যাবলি সম্পাদনে ভোক্তাদের অভাব, রুচি, চাহিদা, ক্রয়ক্ষমতাকে প্রাধান্য দেওয়া হয়। তাই বিপণন একটি ভোক্তামুখী প্রক্রিয়া। উদ্দীপকে জনাব মাসুম পণ্য উৎপাদনে সবসময় ভোক্তাদের অগ্রাধিকার দেন। এজন্য তিনি ভোক্তাদের প্রয়োজন, চাহিদা, অভাব, ক্রয়ক্ষমতা, পছন্দ, অপছন্দ ইত্যাদি বিষয়গুলো গুরুত্বের সাথে বিবেচনা করেন। এক্ষেত্রে পণ্য উৎপাদন ও বিপণনে জনাব মাসুম ভোক্তাদের পছন্দ-অপছন্দকে প্রাধান্য দিয়ে থাকেন। অর্থাৎ, তার যাবতীয় কার্যাবলি ভোক্তাদের ঘিরেই পরিচালিত হয়। এসব বৈশিষ্ট্য বিপণনের ভোক্তামুখী প্রক্রিয়া বৈশিষ্ট্যের সাথে মিলে যায়। তাই বলা যায়, উদ্দীপকে উল্লিখিত বিপণনের 'ভোন্তামুখী প্রক্রিয়া' বৈশিষ্ট্যটি ফুটে ওঠেছে।"
        },
        {
          "label": "ঘ",
          "question": "জনাব মাসুমের পরবর্তী কার্যক্রম বিপণন ক্রমবিকাশের কোন যুগকে নির্দেশ করেছে? বিশ্লেষণ করো।",
          "explanation": "জনাব মাসুমের পরবর্তী কার্যক্রম বিপণন ক্রমবিকাশের সামাজিক বিপণন যুগকে নির্দেশ করছে। ১৯৭০ সালে সামাজিক বিপণন যুগের সূত্রপাত ঘটে। এ যুগে বিপণনের মূল উদ্দেশ্য ছিল ভোক্তাদের চাহিদা পূরণের পাশাপাশি সামাজিক কল্যাণ সাধন করা। এ যুগে প্রতিষ্ঠানগুলো সমাজের মানুষের জন্য স্বাস্থ্যকর ও পরিবেশবান্ধব পণ্য উৎপাদন ও বিপণনের প্রতি গুরুত্বারোপ করে। উদ্দীপকের জনাব মাসুম পণ্য উৎপাদনে সবসময় ভোক্তাদের অগ্রাধিকার দেন। ভোক্তাদের পছন্দ, অপছন্দ, অভাব, চাহিদা ইত্যাদি তিনি গুরুত্ব দেন। তিনি সমাজ ও সমাজের মানুষের জন্য ক্ষতিকর এমন কোনো পণ্য উৎপাদন ও বিপণন করা থেকে সবসময় বিরত থাকেন। এতে ক্রেতা সন্তুষ্টি অর্জন হয়। পাশাপাশি ব্যবসায়ের সুনাম ও মুনাফাও বেড়ে যায়। জনাব মাসুম বিপণন ক্রমরিকাশের সামাজিক বিপণন যুগ অনুসরণ করেন। কেননা তিনি বিপণন কার্যক্রমের মাধ্যমে ভোক্তাদের চাহিদা পূরণ করেন। পাশাপাশি সমাজের মানুষের জন্য ক্ষতিকর পণ্য উৎপাদন থেকে বিরত থাকেন। এতে করে সামাজিক কল্যাণ সাধিত হয়। এর মাধ্যমে তিনি ভোক্তাদের আস্থা ও প্রাতিষ্ঠানিক সুনাম অর্জন করতে পারেন। আর বিপণনের সামাজিক বিপণন যুগেই পরিবেশ ও ভোক্তাদের কথা বিবেচনায় নেওয়া হয়। তাই বলা যায়, জনাব মাসুমের পরবর্তী কার্যক্রম বিপণন ক্রমবিকাশের সামাজিক বিপণন যুগকে নির্দেশ করছে।"
        }
      ]
    },
    {
      "number": "2",
      "uddipok": "আনজুমস ফ্যাশন হাউজ ধানমন্ডিতে একটি নতুন শাখা উদ্বোধন করে। প্রতিষ্ঠানটি মহিলা ক্রেতাদের জন্য পছন্দের শাড়ি ও সেলোয়ার কামিজ এবং অল্পবয়সী মেয়েদের জন্য জিন্সের প্যান্ট, শার্ট, টি-শার্ট প্রভৃতি বিক্রি করে। প্রতিযোগিতা মোকাবিলায় প্রতিষ্ঠানটি ক্রেতা ও অন্যান্য পক্ষের সাথে এসএমএস, ফেসবুক ও ইউটিউবের মাধ্যমে সংযোগ স্থাপন করে কাঙ্ক্ষিত লক্ষ্যে পৌছাতে সক্ষম হয়।",
      "tag": "ACC 25",
      "sub_questions": [
        {
          "label": "ক",
          "question": "সেবা কী?",
          "explanation": "যা দেখা ও ছোয়া যায় না অথচ মানুষের প্রয়োজন ও অভাব পূরণ করে এমন কাজ, উপকার বা সুবিধাকে সেবা বলে।"
        },
        {
          "label": "খ",
          "question": "'বিক্রয় ও বিপণন এক নয়' ব্যাখ্যা করো।",
          "explanation": "বিক্রয় হলো অর্থের বিনিময়ে মালিকানা হস্তান্তর করা। অন্যদিকে বিপণন হলো লাভজনক ক্রেতা সম্পর্ক সৃষ্টি করা। বিক্রয়ের কাজ হলো ক্রেতা-বিক্রেতার উপস্থিতিতে পণ্য বা সেবার স্বত্ব হস্তান্তর করা। এর মূল উদ্দেশ্য হলো মুনাফা অর্জন করা। অন্যদিকে, বিপণনের কাজ হলো সর্বোচ্চ ক্রেতা ভ্যালু সৃষ্টি করে পণ্য তৈরি বণ্টন ও প্রচার সংক্রান্ত কাজ করা। বিক্রয় পণ্যের লেনদেনের মাধ্যমে শুধু স্বত্বগত উপযোগ সৃষ্টি করে। অন্যদিকে, বিপণন সময়গত, স্থানগত ও স্বত্বগত উপযোগ সৃষ্টি করে। বিক্রয় হলো বিপণনের একটি ক্ষুদ্র অংশ। সুতরাং, বৈশিষ্ট্যগত দিক দিয়ে বিক্রয় ও বিপণন এক নয়।"
        },
        {
          "label": "গ",
          "question": "উদ্দীপকে বিপণনের কোন মৌলিক ধারণার উল্লেখ রয়েছে? ব্যাখ্যা করো।",
          "explanation": "উদ্দীপকে বিপণনের মৌলিক ধারণার অন্তর্গত 'পণ্য' ধারণার উল্লেখ রয়েছে। মানুষের প্রয়োজন বা অভাব পূরণে সক্ষম এমন দৃশ্যমান বস্তুই পণ্য। পণ্যের বাস্তব উপস্থিতি আছে। একে হস্তান্তর করা যায় এবং স্পর্শ করা যায়। উদ্দীপকের আনজুমস ফ্যাশন হাউজ মহিলা ক্রেতাদের জন্য পছন্দের শাড়ি ও সেলোয়ার কামিজ বিক্রি করে। আবার অল্পবয়সী মেয়েদের জন্য জিন্সের প্যান্ট, শার্ট, টি-শার্ট প্রভৃতি বিক্রি করে। এক্ষেত্রে আনজুমস ফ্যাশন হাউজের উৎপাদিত পোশাক ক্রেতাদের অভাব মেটায়। পোশাকের বাস্তব উপস্থিতি থাকায় ক্রেতারা কেনার আগে দেখে ও স্পর্শ করে এর মান যাচাই করে নিতে পারে। আবার, অর্থের বিনিময়ে এ পোশাকগুলোর মালিকানা বিক্রেতার কাছ থেকে ক্রেতার কাছে হস্তান্তরিত হয়। এসব বৈশিষ্ট্য পণ্যের সাথে সাদৃশ্যপূর্ণ। তাই বলা যায়, উদ্দীপকে বিপণনের মৌলিক ধারণার অন্তর্গত 'পণ্য' ধারণার উল্লেখ রয়েছে।"
        },
        {
          "label": "ঘ",
          "question": "বিপণনের ক্রমবিকাশের পর্যায় উল্লেখপূর্বক আনজুমস ফ্যাশন হাউজের সাফল্যের কারণ বিশ্লেষণ করো।",
          "explanation": "আনজুমস ফ্যাশন হাউজের সাফল্যের কারণ বিপণনের ক্রমবিকাশের সামাজিক যোগাযোগ যুগের অনুসরণ। বিপণনের বর্তমান সময়কালই হলো সামাজিক যোগাযোগ যুগ। এ যুগে প্রতিষ্ঠানগুলো মোবাইল ও সামাজিক যোগাযোগ মাধ্যমে (Facebook, Instagram, Youtube) ব্যবহার করে পণ্যের প্রচারণা চালায়। এতে ক্রেতাদের সাথে প্রতিনিয়ত যোগাযোগ রাখা সম্ভব হয়। উদ্দীপকের আনজুমস ফ্যাশন হাউজ ধানমন্ডিতে একটি নতুন শাখা উদ্বোধন করে। উক্ত প্রতিষ্ঠানে মহিলা ক্রেতাদের জন্য পছন্দের শাড়ি ও সেলোয়ার কামিজ বিক্রি করা হয়। আবার অল্পবয়সী মেয়েদের জন্য জিন্সের প্যান্ট, শার্ট, টি-শার্ট প্রভৃতি বিক্রি করা হয়। প্রতিযোগিতা মোকাবিলার জন্য প্রতিষ্ঠানটি সকল পক্ষের সাথে এসএমএস, ফেসবুক ও ইউটিউবের মাধ্যমে যোগাযোগ রাখে। ফলে কাঙ্ক্ষিত লক্ষ্য অর্জন সম্ভব হয়। আনজুমস ফ্যাশন হাউজ বিপণন ক্রমবিকাশের সামাজিক যোগাযোগ যুগের অনুসরণ করে। বর্তমানে মানুষ সামাজিক যোগাযোগ মাধ্যমে প্রচুর সময় ব্যয় করে। তাই এ মাধ্যম ব্যবহার করে বিপুলসংখ্যক মানুষের কাছে সহজে ও কম খরচে পণ্য সম্পর্কিত বার্তা পৌঁছানো সম্ভব। তাই আনজুমস ফ্যাশন হাউজও সামাজিক যোগাযোগ মাধ্যমে ক্রেতাদের কাছে তাদের পণ্য সম্পর্কিত তথ্য তুলে ধরছে। এতে অনেকে উক্ত প্রতিষ্ঠান ও পণ্য সম্পর্কে জানতে পেরেছে। ফলে পণ্যের চাহিদা ও বিক্রি বেড়েছে। এভাবে সামাজিক যোগাযোগ যুগ অনুসরণ করে আনজুমস ফ্যাশন হাউজ কাঙ্ক্ষিত সাফল্য লাভ করেছে।"
        }
      ]
    },
    {
      "number": "3",
      "uddipok": "\"জয়া ফ্যাশন হাউজ\" বিদেশ থেকে কাপড় আমদানি করে খুচরা বিক্রয় করে। গত বছর তারা ক্রেতাদের রুচি, চাহিদা, প্রতিযোগী পণ্যের অবস্থান ইত্যাদি সম্পর্কে যথেষ্ট জ্ঞান না রেখেই বিক্রয়ের পদক্ষেপ নিয়েছিল। এতে প্রতিষ্ঠানটি আর্থিক ক্ষতির সম্মুখীন হয়। এ বছর ক্ষতি পুষিয়ে নেওয়া ও বিক্রয় বৃদ্ধির জন্য \"জয়া ফ্যাশন হাউজ” ব্যাপকভাবে বিপণন প্রসার কার্যক্রম পরিচালনার পরিকল্পনা করছে।",
      "tag": "ACC 25",
      "sub_questions": [
        {
          "label": "ক",
          "question": "ঝুঁকি কী?",
          "explanation": "ভবিষ্যতে অনিশ্চিত কোনো ঘটনা বা লেনদেনের মাধ্যমে ক্ষতিগ্রস্ত হওয়ার আশঙ্কাকে ঝুঁকি বলে।"
        },
        {
          "label": "খ",
          "question": "\"উত্তম ক্রয়-বিক্রয়ের অর্ধেক\"- ব্যাখ্যা করো।",
          "explanation": "ভালো কাঁচামাল দিয়ে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "উদ্দীপকে \"জয়া ফ্যাশন হাউজ”-এর ক্ষতি বিপণনের কোন কাজের প্রতি ইঙ্গিত করে? ব্যাখ্যা করো।",
          "explanation": "উদ্দীপকে \"জয়া ফ্যাশন হাউজ\"-এর ক্ষতি বিপণনের উপাদনের পূর্ব বাজার বিশ্লেষণ প্রতি ইঙ্গিত করে। বাজার বিশ্লেষণ হলো ক্রেতার বুচি, চাহিদা ও পণ্য সম্পর্কে তথ্য সংগ্রহ করার প্রক্রিয়া। এর মাধ্যমে প্রতিযোগী ও তাদের পণ্য সম্পর্কেও ধারণা লাভ করা যায়। এতে করে গুণগত মানসম্পন্ন পণ্য সরবরাহ করে ঐ পণ্যের সর্বোচ্চ বাজার দখল সম্ভব হয়। উদ্দীপকের 'জয়া ফ্যাশন হাউজ' বিদেশ থেকে কাপড় আমদানি করে খুচরা বিক্রয় করে। গত বছর তারা ক্রেতাদের রুচি, চাহিদা, প্রতিযোগী পণ্যের অবস্থান ইত্যাদি সম্পর্কে যথেষ্ট জ্ঞান না রেখেই বিক্রয়ের পদক্ষেপ নিয়েছিল। এতে প্রতিষ্ঠানটি ক্ষতির সম্মুখীন হয়। এক্ষেত্রে লক্ষণীয় যে, 'জয়া ফ্যাশন হাউজ' পণ্য বিক্রয়ের পূর্বে ক্রেতাদের রুচি, চাহিদা ও পণ্য সম্পর্কিত তথ্য সংগ্রহ করেনি। ফলে তাদের পক্ষে প্রতিযোগী ও তাদের পণ্য সম্পর্কে সুস্পষ্ট ধারণা অর্জন করাও সম্ভব হয়নি। অর্থাৎ, তারা মূলত বাজার বিশ্লেষণ কাজটি সঠিকভাবে সম্পাদন করতে পারেনি। যা বিপণনের উৎপাদন পূর্ববর্তী কাজ। তাই বলা যায়, উদ্দীপকে 'জয়া ফ্যাশন হাউজ'-এর ক্ষতি বিপণনের উৎপাদন পূর্ব বাজার বিশ্লেষণ কাজের অনুপস্থিতির প্রতি ইঙ্গিত করে।"
        },
        {
          "label": "ঘ",
          "question": "ক্ষতি পুষিয়ে নেওয়া ও বিক্রয় বৃদ্ধির জন্য \"জয়া ফ্যাশন হাউজ\"-এর পরিকল্পনার যৌক্তিকতা বিশ্লেষণ করো।",
          "explanation": "ক্ষতি পুষিয়ে নেওয়া ও বিক্রয় বৃদ্ধির জন্য \"জয়া ফ্যাশন হাউজ\"-এর বিপণন প্রসার পরিকল্পনা পুরোপুরি যৌক্তিক নয়। বিপণন প্রসারের মাধ্যমে জনসাধারণ বা ক্রেতাদের নতুন পণ্য সম্পর্কে জানানো ও তা কিনতে আগ্রহী করে তোলা যায়। তাছাড়া প্রতিষ্ঠানের সুনাম ও ভাবমূর্তি বাড়াতেও বিপণন প্রসার কার্যকর ভূমিকা পালন করে। তবে ক্রেতাদের চাহিদা অনুযায়ী পণ্য সরবরাহে ব্যর্থ হলে বিপণন প্রসারও ব্যর্থ হয়। উদ্দীপকের \"জয়া ফ্যাশন হাউজ\" বিদেশ থেকে কাপড় আমদানি করে খুচরা বিক্রয় করে। গত বছর যথাযথ বাজার বিশ্লেষণ না করে পণ্য বিক্রয় করার কারণে প্রতিষ্ঠানটি ক্ষতির সম্মুখীন হয়। তাই এ বছর ক্ষতি পুষিয়ে নেওয়া ও বিক্রয় বৃদ্ধির জন্য প্রতিষ্ঠানটি ব্যাপকভাবে বিপণন প্রসার কার্যক্রম পরিচালনার পরিকল্পনা করছে। বিপণন প্রসার কার্যক্রমের ফলে ক্রেতারা \"জয়া ফ্যাশন হাউজ\"-এর কাপড় সম্পর্কে জানতে পারবে। তবে কাপড় যদি ক্রেতাদের বুচি ও চাহিদা অনুযায়ী না হয় তাহলে বিপণন প্রসার করেও বিক্রয় বাড়ানো সম্ভব নয়। তাই প্রতিষ্ঠানটির উচিত প্রথমে ক্রেতাদের চাহিদা, রুচি ও ক্রয় ক্ষমতাকে বিবেচনা করা। পাশাপাশি প্রতিযোগীদের ব্যাপারেও সজাগ থাকা আবশ্যক। এরপর বিপণন প্রসার কার্যক্রম গ্রহণ করা হলে প্রতিষ্ঠানের সুনাম বাড়বে। ফলে চাহিদা ও বিক্রয় বাড়ার সম্ভাবনা তৈরি হবে। এতে ক্ষতি পুষিয়ে মুনাফা অর্জন, সম্ভব হবে। তাই আমি মনে করি ক্ষতি পুষিয়ে নেওয়া ও বিক্রয় বৃদ্ধির জন্য \"জয়া ফ্যাশন হাউজ\"-এর বিপণন প্রসার পরিকল্পনা পুরোপুরি যৌক্তিক নয়।"
        }
      ]
    },
    {
      "number": "4",
      "uddipok": "\"সিনথিয়া ট্রেডার্স\" বাহির থেকে সুগন্ধি চাল আমদানি করে নিজস্ব নাম ও ব্র্যান্ড ব্যবহার করে বিপণন করে। এ লক্ষ্যে এয়ারটাইট প্যাকেটে পণ্য ভরে তার ওপর মেয়াদ উত্তীর্ণের তারিখ, ওজন ও মূল্য সংক্রান্ত লেবেল লাগিয়ে দেয়। ইদানীং তারা তাদের এ কাজের ক্ষেত্রে ক্রেতাদের ক্রয়ক্ষমতাকে বিশেষভাবে বিবেচনায় নেয়। ছোট, মাঝারি এবং বড় বিভিন্ন সাইজে প্যাকেট করে তারা এখন পণ্য বিপণন করছে। ফলে পূর্বের তুলনায় পণ্যটির বিক্রয় অনেকাংশে বৃদ্ধি পেয়েছে।",
      "tag": "ACC 25",
      "sub_questions": [
        {
          "label": "ক",
          "question": "বিজ্ঞাপন কী?",
          "explanation": "চিহ্নিত উদ্যোক্তা কর্তৃক অর্থের বিনিময়ে ধারণা, পণ্য বা সেবার নৈর্ব্যক্তিক উপস্থাপনা ও প্রসারকে বিজ্ঞাপন বলে।"
        },
        {
          "label": "খ",
          "question": "পরিবহন কোন ধরনের উপযোগ সৃষ্টি করে? ব্যাখ্যা করো।",
          "explanation": "পরিবহন স্থানগত উপযোগ সৃষ্টি করে। পরিবহন হলো বিপণনের পণ্য স্থানান্তর সংক্রান্ত কাজ। পরিবহনের মাধ্যমে পণ্যসামগ্রী এক স্থান থেকে অন্য স্থানে স্থানান্তর করা হয়। এর ফলে পণ্যের বাজার স্থানীয় থেকে আঞ্চলিক, আঞ্চলিক থেকে জাতীয় এবং জাতীয় থেকে আন্তর্জাতিক পর্যায়ে বিস্তৃতি লাভ করে। এভাবে পরিবহন স্থানগত উপযোগ সৃষ্টি করে।"
        },
        {
          "label": "গ",
          "question": "সুগন্ধি চাল আমদানির পর \"সিনথিয়া ট্রেডার্স\" বিপণনের কোন কাজটি সম্পাদন করে? উদ্দীপকের আলোকে ব্যাখ্যা করো।",
          "explanation": "সুগন্ধি চাল আমদানির পর 'সিনথিয়া ট্রেডার্স' বিপণনের মোড়কিকরণ কাজটি সম্পাদন করে। মোড়ক দিয়ে কোনো পণ্যকে আকর্ষণীয়ভাবে ঢেকে বা মুড়ে দেওয়াই হলো মোড়কিকরণ। এর ফলে পণ্যের গুণগত মান অক্ষত থাকে। মোড়কের গায়ে পণ্য উৎপাদনের সময়, পণ্যের উপকরণ, মূল্য, বৈশিষ্ট্য, ওজন, ব্যবহারবিধি প্রভৃতি তথ্য উপস্থাপন করা হয়। এতে ক্রেতারা সহজে পণ্য সম্পর্কে জেনে প্রয়োজনীয় পণ্য নির্বাচন করতে পারে। উদ্দীপকের 'সিনথিয়া ট্রেডার্স' সুগন্ধি চাল আমদানি করে নিজস্ব নাম ও ব্র্যান্ড ব্যবহার করে বিপণন করে। এক্ষেত্রে প্রতিষ্ঠানটি এয়ারটাইট প্যাকেটে পণ্য সরবরাহ করে। প্যাকেটের ওপর মেয়াদ উত্তীর্ণের তারিখ, ওজন ও মূল্য সংক্রান্ত লেবেল লাগিয়ে দেয়। সিনথিয়া ট্রেডার্সের এরূপ এয়ারটাইট প্যাকেট ব্যবহারের ফলে চালের গুণগত মান অক্ষত থাকবে। তাছাড়া প্যাকেটে পণ্য সম্পর্কিত নানান তথ্য উপস্থাপন করা হয়। যার ফলে ক্রেতারা সহজে পণ্য সম্পর্কে জানতে পারবে। এসব বৈশিষ্ট্য মোড়কিকরণের সাথে মিলে। তাই বলা যায়, সুগন্ধি চাল আমদানির পর 'সিনথিয়া ট্রেডার্স' বিপণনের মোড়কিকরণ কাজটি সম্পাদন করে।"
        },
        {
          "label": "ঘ",
          "question": "প্রতিষ্ঠানটির পরবর্তী পদক্ষেপ বিক্রয় বৃদ্ধিতে যে ভূমিকা রেখেছে বিপণন কার্যাবলির আলোকে তার গুরুত্ব মূল্যায়ন করো।",
          "explanation": "প্রতিষ্ঠানটির পরবর্তী পদক্ষেপ অর্থাৎ, পর্যায়িতকরণ বিক্রয় বৃদ্ধিতে খুবই গুরুত্বপূর্ণ ভূমিকা পালন করেছে বলে আমি মনে করি। নির্ধারিত মান অনুযায়ী পণ্যকে বিভিন্ন শ্রেণিতে ভাগ করাই হলো পর্যায়িতকরণ। প্রমিতকরণে পণ্যের মান নির্দিষ্ট করা হয়। আর পর্যায়িতকরণে এ মান অনুযায়ী পণ্যকে শ্রেণিভুক্ত করা হয়। এর মাধ্যমে ক্রেতারা তাদের প্রয়োজন ও ক্রয় ক্ষমতা অনুযায়ী সহজেই পণ্য কিনতে পারে। উদ্দীপকের 'সিনথিয়া ট্রেডার্স' সুগন্ধি চাল আমদানি করে নিজস্ব নাম ও ব্র্যান্ড ব্যবহার করে বিপণন করে। এজন্য তারা মোড়কিকরণ করে থাকে। সম্প্রতি তারা ক্রেতাদের ক্রয় ক্ষমতাকে বিশেষভাবে বিবেচনা করছে। তাই পণ্য বিপণনের ক্ষেত্রে তারা ছোট, মাঝারি এবং বড় সাইজের প্যাকেট ব্যবহার করছে। এতে পণ্যের বিক্রয় বৃদ্ধি পেয়েছে। 'সিনথিয়া ট্রেডার্স' এর পণ্য বিপণনে ছোট, মাঝারি এবং বড় সাইজের প্যাকেট ব্যবহার পর্যায়িতকরণের অন্তর্ভুক্ত। এর ফলে প্রতিষ্ঠানটি বিভিন্ন পরিমাণের জন্য বিভিন্ন দাম নির্ধারণ করতে পারছে। ক্রেতারা তাদের চাহিদা ও ক্রয় ক্ষমতা অনুযায়ী পণ্য কিনতে পারছে। ফলে ক্রেতা সন্তুষ্টি অর্জন সম্ভব হচ্ছে। এতে পণ্যের চাহিদা ও বিক্রি বাড়ার সম্ভাবনা তৈরি হয়েছে। এটি তাদেরকে প্রতিযোগিতায় টিকে থাকতেও সাহায্য করছে। তাই আমি মনে করি, পর্যায়িতকরণ প্রতিষ্ঠানটির বিক্রয় বৃদ্ধিতে খুবই গুরুত্বপূর্ণ ভূমিকা পালন করেছে।"
        }
      ]
    },
    {
      "number": "5",
      "uddipok": "'তৃষ্ণা কোম্পানি' বোতলজাত পানি বিক্রয় করেন। ভোক্তাদের সুবিধার কথা বিবেচনা করে প্রতিষ্ঠানটি সমগ্র বাজারকে শহর, উপশহর ও গ্রাম এই তিনটি ভাগে ভাগ করেন। কিন্তু বাজারে বিকল্প প্রতিযোগী 'হিমু ওয়াটার লিমিটেড' থাকায় প্রতিষ্ঠানটি খুব বেশি মুনাফা অর্জন করতে পারছে না। এমতাবস্থায়, প্রতিষ্ঠানটি বিক্রয় বৃদ্ধি ও ক্রেতাদের আকৃষ্ট করার জন্য সামাজিক মাধ্যম, রেডিও, টেলিভিশন, বিলবোর্ডসহ বিভিন্ন মাধ্যমে বিজ্ঞাপন দেওয়ার সিদ্ধান্ত নিয়েছেন।",
      "tag": "ACC 25",
      "sub_questions": [
        {
          "label": "ক",
          "question": "ব্র্যান্ড আনুগত্য কী?",
          "explanation": "বাজারে অনুরূপ পণ্য থাকার পরও কোনো ক্রেতা কর্তৃক একই ব্র্যান্ডের পণ্য বার বার ক্রয় করার প্রবণতাকে ব্র্যান্ড আনুগত্য বলে।"
        },
        {
          "label": "খ",
          "question": "ভোক্তা বাজারে ক্রেতার সংখ্যা অধিক হয় কেন?",
          "explanation": "যে সকল ক্রেতা ব্যক্তিগত এবং পারিবারিক ভোগের জন্য পণ্য বা সেবাসামগ্রী কেনে তাদের নিয়ে গঠিত বাজারকে ভোক্তা বাজার বলে। ভোক্তা বাজারে ভোগ্যপণ্যের বিক্রয় সমারোহ ঘটে প্রতিনিয়তই। বিশ্বের প্রত্যেক মানুষ তার ব্যক্তিগত ও পরিবারের সদস্যদের ভোগের জন্য পণ্য কেনেন। অর্থাৎ বিশ্বের সব জায়গায় ভোক্তারা অবস্থান করেন এবং তারা ভোগ বা ব্যবহারের জন্য কোনো না কোনো পণ্য কেনেন। ভোক্তা বাজারে ক্রেতাদের নিজস্ব আয়, রুচি, চাহিদা ও প্রয়োজন মোতাবেক পণ্য কেনার সুযোগ থাকে। ভোগ্যপণ্যের চাহিদা বেশি থাকায় বাজারে ক্রেতার সংখ্যা বেশি হয়।"
        },
        {
          "label": "গ",
          "question": "",
          "explanation": "নিম্নের অনুরূপঃ \"জীবন কোং\" ভৌগলিক চলকের ভিত্তিতে বাজার কে বিভক্তি লকরন করেছে। বিভিন্ন ভৌগোলিক একক যেমন: অঞ্চল, দেশ, শহর,জলবায়ু ইত্যাদির ভিত্তিতে সমগ্র বাজারকে বিভিন্ন ভাগে ভাগ করাকে ভৌগোলিক বিভক্তিকরন বলে। আধুনিক প্রতিযোগিতামূলক বাজারে সাফল্য অর্জনের জন্য বাজার বিভক্তিকরণ করতে হয়। উদ্দীপকে \"জীবন কোং\" বোতলজাতকৃত পানীয় সরবরাহ ও বিক্রয় করে। ভোক্তাদের সুবিধার কথা বিবেচনা করে প্রতিষ্ঠানটি সমগ্র বাজারকে শহর, উপশহর ও গ্রামে এই তিনটি ভাগে ভাগ করেন। তিনি বিভিন্ন দেশীয় অঞ্চল ও শহর বা জেলার অর্থাৎ স্থানের ভিত্তিতে বাজার বিভক্তিকরণ করেন। যা বাজার বিভক্তিকরনের ভৌগোলিক চলক কে প্রকাশ করে।"
        },
        {
          "label": "ঘ",
          "question": "বিক্রয় বৃদ্ধির জন্য বিপণন মিশ্রণের যে উপাদানের ওপর গুরুত্ব আরোপ করা হয়েছে তা কতটুকু যৌক্তিক বলে তুমি মনে করো? মতামত দাও।",
          "explanation": "নিম্নের অনুরূপঃ বিক্রয় বৃদ্ধির জন্য বিপণন প্রসার উপাদানের ওপর গুরুত্ব রোপ করা হয়েছে। প্রসার কার্যক্রম ভোক্তাদের পণ্য সম্পর্কে জ্ঞানগত বাধা দূর করে।  পন্য সম্পর্কিত তথ্য ভোক্তা বা ক্রেতাকে অবহিত করে উক্তপণ্য ক্রয়ে তাদেরকে আগ্রহী করে তোলা হচ্ছে বিপণন প্রসার। \"জীবন কোং\" বোতলজাতকৃত পানিয় সরবরাহ ও বিক্রয় করেন।বাজারের শক্তিশালী বিকল্প প্রতিযোগী \"বন্ধন ওয়াটার লি.\" থাকায় মুনাফা অর্জন করতে পারছেন না। বর্তমানে প্রতিষ্ঠানটি বিক্রয় বৃদ্ধি ও ক্রেতাদের আকৃষ্ট করার জন্য সামাজিক যোগাযোগ মাধ্যম, রেডিও, টেলিভিশন, পত্রিকা ও বিলবোর্ডসহ বিভিন্ন মাধ্যমে বিজ্ঞাপন দেওয়ার সিদ্ধান্ত নিয়েছেন। তাদের সিদ্ধান্তটি বিপণন মিশ্রণের প্রসার কার্যক্রম কে নির্দেশ করে।  পন্য সিদ্ধান্ত গ্রহণ, মূল্য নির্ধারণ ও বন্টন ব্যবস্থা করার পর বিপণনকারীর মুখ্য কাজ হচ্ছে কখন, কোথায় এবং কিভাবে পণ্যটি পাওয়া যাবে ক্রেতাদের তা অবহিত করা। নতুন পণ্য প্রচলনের ক্ষেত্রে বিপণন প্রসার বিপণনকারীকে ব্যাপকভাবে সহায়তা করে।ঠিক এভাবে উদ্দীপকের \"জীবন কোং\"এর পণ্যটির শক্তিশালী প্রতিযোগী থাকায় বিভিন্ন মাধ্যম ব্যবহার করে বিপণন প্রসার কার্য সম্পাদন করতে হবে। ফলে ক্রেতারা তাদের পণ্যটি সম্পর্কে অবগত হবেন এবং ক্রয়ে আগ্রহ সৃষ্টি করবেন।  তাই বলা যায়, বিক্রয় বৃদ্ধির জন্য জীবন কোং এর পরিকল্পনাটি যৌক্তিক।"
        }
      ]
    },
    {
      "number": "6",
      "uddipok": "'কারহাট মটরস লি.' একটি গাড়ি প্রস্তুতকারী প্রতিষ্ঠান। কোম্পানিটি উচ্চবিত্ত, উচ্চমধ্যবিত্ত ও মধ্যবিত্ত শ্রেণির ভোক্তাদের জন্য পৃথক বৈশিষ্ট্য ও মূল্যের গাড়ি তৈরি ও বিপণন করে। ফলে অল্প সময়ের মধ্যে প্রতিষ্ঠানটি সাফল্য অর্জনে সক্ষম হয়েছে। ভোক্তারা এ প্রতিষ্ঠানের গাড়ি ব্যবহার করে খুবই তৃপ্ত।",
      "tag": "ACC 25",
      "sub_questions": [
        {
          "label": "ক",
          "question": "বিপণন মিশ্রণ কী?",
          "explanation": "বিপণন মিশ্রণ হলো বিপণনের একটি কৌশল যেখানে পণ্য, পণ্যের মূল্য, পণ্য বণ্টন প্রণালি এবং পণ্যের প্রসার এই চারটি উপাদানের সমন্বয় করা হয়।"
        },
        {
          "label": "খ",
          "question": "পরিমাপযোগ্যতা বলতে কী বোঝায়- ব্যাখ্যা করো।",
          "explanation": "বাজার বিভক্তিকরণের ক্ষেত্রে অন্যতম শর্ত হলো পরিমাযোগ্যতা। পরিমাপযোগ্যতা হলো বাজার অংশের আয়তন ও ক্রেতার ক্রয়ক্ষমতা পরিমাপ করার মাত্রা। যেসব বিষয় বাজার বিভক্তিকরণের সময় পরিমাপ করতে হবে সেগুলোর নিম্নরূপ-"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন ধরনের বাজারের অন্তর্ভুক্ত? ব্যাখ্যা করো।",
          "explanation": "নিম্নের অনুরূপঃ উদ্দীপকের প্রতিষ্ঠানটি ভোক্তা বাজারে তাদের পণ্য বাজারজাত করে। ভোক্তা বাজারের ক্রেতারা ব্যক্তিগত বা পারিবারিক ব্যবহার বা ভোগের লক্ষ্যে পণ্য বা সেবা ক্রয় করে থাকে। ভোক্তা বাজার ঐ সকল ব্যক্তি এবং গৃহে বসবাসকারীদের নিয়ে গঠিত যারা ব্যক্তিগত ভোগের জন্য পণ্য বা সেবা ক্রয় বা সংগ্রহ করে। এ বাজারের সদস্যরা মূলত নিজের বা পারিবারিক ভোগ বা ব্যবহারের উদ্দেশ্যে পণ্য ও সেবা ক্রয় করে। ক্রয়ের ক্ষেত্রে তাদের কোন ব্যবসায়িক উদ্দেশ্য থাকে না। উদ্দীপকের লক্ষ্য করলে দেখতে পাই নায়িকা জাপানের একটি বিখ্যাত মটর গাড়ি প্রস্তুতকারী প্রতিষ্ঠান। প্রতিষ্ঠানটি উচ্চবিত্ত ও মধ্যবিত্ত ক্রেতার সংখ্যা চিন্তা করে বিভিন্ন ধরনের গাড়ি উৎপাদন ও বাজারজাত করে।"
        },
        {
          "label": "ঘ",
          "question": "উদ্দীপকে প্রতিষ্ঠানের বিপণনকৃত গাড়ির জন্য ভোক্তা বাজার বিভক্তিকরণের যে চলক ব্যবহার করা হয়েছে তা সঠিক বলে তুমি মনে করো কি? মতামত দাও।",
          "explanation": "নিম্নের অনুরূপঃ উদ্দীপকে প্রতিষ্ঠানটি বাজার বিভক্তিকরণ এর ক্ষেত্রে জনসংখ্যা ভিত্তিক বিভক্তিকরণের আয় চলক টি ব্যবহার করেছে। জনসংখ্যার বিভিন্ন বৈশিষ্ট্যের ভিত্তিতে বাজারকে বিভিন্ন ভাগে ভাগ করা হলে তাকে জনসংখ্যা ভিত্তিক বা জনমিতিক বিভক্তিকরণ বলা হয়। জনসংখ্যা ভিত্তিক বা জনমিতিক বিভক্তিকরণের একটি চলক হলো আয় চলক। আয় ক্রেতাদের ক্রয় আচরণকে ব্যাপকভাবে প্রভাবিত করে। সাধারণত উচ্চ আয়ের লোকেরা পণ্য বা সেবা ক্রয় মানকে এবং নিম্ন আয়ের লোকেরা পণ্যের মূল্য ও পরিমাণকে বিবেচনা করে। এজন্য আয় এর ভিত্তিতে বাজারকে বিভক্তি করণ করা হয়। উদ্দীপকের লক্ষ্য করলে দেখতে পাই নায়িকা জাপানের একটি প্রখ্যাত মটর গাড়ি প্রস্তুতকারী প্রতিষ্ঠান। প্রতিষ্ঠানটি উচ্চবিত্ত ও মধ্যবিত্ত ক্রেতার সংখ্যা চিন্তা করে বিভিন্ন ধরনের গাড়ি উৎপাদন ও বাজারজাত করে। ফলে অল্প সময়ের মধ্যে প্রতিষ্ঠানটি ব্যবসায়িক সফলতা লাভের সক্ষম হয়। ভোক্তারাও এই কোম্পানির গাড়ি ব্যবহার করে পরিতৃপ্ত।"
        }
      ]
    },
    {
      "number": "7",
      "uddipok": "বাংলাদেশের উত্তরাঞ্চলে 'NIR' নামে একটি অটো ব্রিকস কোম্পানি রয়েছে। তাদের এককপ্রতি পরিবর্তনশীল ব্যয় ৭ টাকা; এককপ্রতি বিক্রয়মূল্য ১৫ টাকা; মোট স্থায়ী ব্যয় ২,০০,০০০ টাকা। উক্ত প্রতিষ্ঠানের বিক্রয়ের পরিমাণ ৩০,০০০ একক। 'MTB' অপর একটি কোম্পানি। তাদের এককপ্রতি পরিবর্তনশীল ব্যয় ২ টাকা, স্থায়ী ব্যয় ৭৫,০০০ টাকা, এককপ্রতি বিক্রয়মূল্য ৫ টাকা এবং মোট বিক্রয়ের পরিমাণ ৫০,০০০ একক।",
      "tag": "ACC 25",
      "sub_questions": [
        {
          "label": "ক",
          "question": "লোভনীয় পণ্য কী?",
          "explanation": "যেসব পণ্য দেখামাত্রই ক্রেতারা কোনো পরিকল্পনা ছাড়া আবেগের বশবর্তী হয়ে কেনেন সেসব পণ্যকে লোভনীয় পণ্য বলে। যেমন: চকলেট, আইসক্রিম, ফুচকা ইত্যাদি হলো লোভনীয় পণ্য।"
        },
        {
          "label": "খ",
          "question": "",
          "explanation": "অর্থ খরচ না করে পণ্য বা সেবার নৈর্ব্যক্তিক উপস্থাপনকে প্রচার বলে। প্রচার বিপণন প্রসারের একটি অন্যতম হাতিয়ার। এটি সাধারণত তৃতীয় পক্ষ দ্বারা সংঘটিত হয়। গণমাধ্যমে অর্থ খরচ ছাড়া পণ্য বা সেবা সম্পর্কে জনসাধারণের কাছে অনুকূল ধারণা সৃষ্টি হয় প্রচারের মাধ্যমে। গণমাধ্যমে উপস্থাপিত হওয়ায় প্রচারের গ্রহণযোগ্যতা ও বিশ্বাসযোগ্যতা বেশি।"
        },
        {
          "label": "গ",
          "question": "উদ্দীপকের 'NIR' কোম্পানির ভারসাম্য বিন্দু (টাকায়) নির্ণয় করো।",
          "explanation": "নিম্নের অনুরূপঃ NIR কোম্পানির ভারসাম্য বিন্দু নির্ণয় করা হলো: আমরা জানি, ভারসাম্য বিন্দু = মোট স্থির ব্যয় ÷ (একক প্রতি বিক্রয় মূল্য - একক প্রতি পরিবর্তনশীল ব্যায়) = ২,০০,০০০÷ (১৫-৭) = ২৫,০০০ একক"
        },
        {
          "label": "ঘ",
          "question": "উদ্দীপকে উল্লিখিত দুইটি কোম্পানির মধ্যে কোনটি লাভজনক বলে তুমি মনে করো? উত্তরের সপক্ষে যুক্তি দাও।",
          "explanation": "নিম্নের অনুরূপঃ উদ্দীপকে উল্লেখিত দুই কোম্পানির মধ্যে কোনটি লাভজনক হবে তা নির্ণয় করার জন্য দত্তাংশ অনুপাত নির্ণয় করতে হবে। NIR কোম্পানির দত্তাংশ অনুপাত = (একক প্রতি বিক্রয় মূল্য - একক প্রতি পরিবর্তনশীল ব্যয়) ÷ একক প্রতি বিক্রয় মূল্য × ১০০ = (১৫-৭) ÷ ১৫×১০০ = ৫৩.৩৪% MAR কোম্পানির দত্তাংশ অনুপাত = (একক প্রতি বিক্রয় মূল্য - একক প্রতি পরিবর্তনশীল ব্যয়) ÷ একক প্রতি বিক্রয় মূল্য × ১০০ = (৫-২) ÷ ৫ × ১০০ = ৬০% আমরা জানি, যে প্রতিষ্ঠানের দত্তাংশ অনুপাত যত বেশি সে প্রতিষ্ঠান তত লাভজনক। উদ্দীপকে NIR কোম্পানির দত্তাংশ অনুপাত ৫৩.৩৩%, MAR কোম্পানির দত্তাংশ অনুপাত ৬০%।এখানে MAR কোম্পানির দতাংশ অনুপাত বেশি হওয়ায় বলা যায় এই কোম্পানিটি বেশি লাভজনক।"
        }
      ]
    },
    {
      "number": "8",
      "uddipok": "মিসেস রুবি বসুন্ধরা সিটিতে 'স্কেচ এন্ড পার্ল' নামক একটি জুয়েলারি দোকান পরিচালনা করেন। সেখানে অভিজাত শ্রেণির ক্রেতাদের জন্য এক্সক্লুসিভ ডিজাইনের বিভিন্ন অলংকার বিক্রয় করা হয়। তিনি উচ্চমানসম্পন্ন ও আকর্ষণীয় ডিজাইনের জুয়েলারি আইটেম কোরিয়া ও দুবাই থেকে এনে তার শো-রুমে বিক্রয় করেন। এসব জুয়েলারি সামগ্রীর মূল্য নির্ধারণের ক্ষেত্রে তিনি ডিজাইন ও ক্রেতাদের পছন্দকে সর্বাধিক গুরুত্ব দেন। এর মাধ্যমে ক্রেতাদের সন্তুষ্টি বৃদ্ধির পাশাপাশি প্রতিষ্ঠান প্রচুর মুনাফা অর্জন করতে সক্ষম হয়।",
      "tag": "ACC 25",
      "sub_questions": [
        {
          "label": "ক",
          "question": "পণ্য কী?",
          "explanation": "অভাব এবং প্রয়োজন মেটাতে পারে এমন যা কিছু ব্যবহার বা ভোগের জন্য বাজারে উপস্থাপন করা হয় তাকে পণ্য বলে।"
        },
        {
          "label": "খ",
          "question": "\"উৎপাদনের বিভিন্ন স্তরে ব্যয় বিভিন্ন রকম হয়\"- ব্যাখ্যা করো।",
          "explanation": "উৎপাদনের সাথে জড়িত ব্যয়গুলো হলো স্থায়ী ও পরিবর্তনশীল ব্যয়, যা উৎপাদনের স্তরভেদে আলাদা হয়। পণ্য উৎপাদনের প্রাথমিক পর্যায়ে স্থায়ী ব্যয় বাবদ কারখানা ভাড়া ও যন্ত্রপাতি কেনার ব্যয় হয়। পরবর্তী পর্যায়ে কাঁচামাল ক্রয়, শ্রমিকের মজুরি প্রভৃতি ধরনের পরিবর্তনশীল ব্যয় হয়। স্থায়ী ব্যয় অপরিবর্তনশীল হলেও উৎপাদনের পরিমাণের ওপর ভিত্তি করে পরিবর্তনশীল ব্যয় পরিবর্তন হয়। তাই কাঁচামাল থেকে শুরু করে চূড়ান্ত পণ্য উৎপাদনের বিভিন্ন পর্যায়ে এ ব্যয়গুলোও ভিন্ন ধরনের হয়।'"
        },
        {
          "label": "গ",
          "question": "মিসেস রুবি কোন ধরনের ভোগ্য পণ্য বিক্রয় করেন? ব্যাখ্যা করো।",
          "explanation": "নিম্নের অনুরূপঃ জনাব রিমু শপিং পণ্য বিক্রি করেন। এ ধরনের পণ্য ক্রেতারা পূর্বপরিকল্পনা অনুযায়ী অনেক সময় নিয়ে, বিভিন্ন দোকান ঘুরে বিভিন্ন বৈশিষ্ট্য তুলনা করে কেনে। এসব পণ্য সাধারণত ঘন ঘন কিনতে হয় না, বরং বিভিন্ন উৎসব উপলক্ষে কেনা হয়। এ ধরনের পণ্য সাধারণত অভিজাত শ্রেণিকে গুরুত্ব দিয়ে তৈরি হয়। যেমন: গাড়ি, টেলিভিশন, ফ্রিজ, অলংকার প্রভৃতি। উদ্দীপকে জনাব রিমু ঢাকার উত্তরায় 'স্পার্কল কালেকশন' নামক একটি দোকান পরিচালনা করেন। সেখানে অভিজাত শ্রেণির ক্রেতাদের জন্য আধুনিক ও ইউনিক ডিজাইনের পোশাক ও অন্যান্য প্রয়োজনীয় পণ্য বিক্রি করা হয়। জনাব রিমু তার ক্রেতাদের চাহিদাকে সর্বোচ্চ গুরুত্ব দিয়ে এসব পণ্য আমদানি করে থাকেন। ক্রেতারা সাধারণত পূর্বপরিকল্পনা সাপেক্ষে বিভিন্ন ব্র্যান্ডের সাথে তুলনা করে এ ধরনের পণ্য কেনে। আর এসব পণ্য বিশেষ বিশেষ উপলক্ষে কেনা হয়। এসব বৈশিষ্ট্য শপিং পণ্যের সাথে সাদৃশ্যপূর্ণ। তাই বলা যায়, জনাব রিমু যে ধরনের পণ্য বিক্রি করেন সেটি শপিং পণ্য।"
        },
        {
          "label": "ঘ",
          "question": "মিসেস রুবি বিক্রয়কৃত পণ্যের মূল্য নির্ধারণে যে পদ্ধতি অনুসরণ করেন তা উল্লেখপূর্বক এর যথার্থতা মূল্যায়ন করো।",
          "explanation": "নিম্নের অনুরূপঃ জনাব রিমু পণ্যের মূল্য নির্ধারণে ভ্যালুভিত্তিক মূল্য নির্ধারণ পদ্ধতি ব্যবহার করেছেন যা যথার্থ বলে আমি মনে করি। এ ধরনের মূল্য নির্ধারণ পদ্ধতিতে ভোক্তা পণ্যটিকে কীভাবে উপলব্ধি করছে তার ওপর ভিত্তি করে মূল্য নির্ধারণ করা হয়। এ পদ্ধতিতে পণ্যের মান, আকার-আকৃতি, ডিজাইন ও বাহ্যিক বৈশিষ্ট্যের প্রতি গুরুত্ব দেওয়া হয়। এক্ষেত্রে পণ্যটিকে ক্রেতারা কতটুকু গুরুত্ব দিচ্ছে তার ওপর ভিত্তি করে মূল্য নির্ধারণ করা হয়। যেমন: ক্রেতার উপলব্ধির পার্থক্যের কারণে যে শার্ট বঙ্গবাজারে ৫০০ টাকায় কেনা যায়, সেই শার্ট বসুন্ধরা সিটির সুসজ্জিত দোকানে ১৫০০ টাকায় বিক্রি হয়। উদ্দীপকে জনাব রিমু ঢাকার উত্তরায় 'স্পার্কল কালেকশন' নামক একটি দোকান পরিচালনা করেন। সেখানে অভিজাত শ্রেণির ক্রেতাদের জন্য আধুনিক ও ইউনিক ডিজাইনের পোশাক ও অন্যান্য প্রয়োজনীয় পণ্য বিক্রি করা হয়। জনাব রিমু তার ক্রেতাদের চাহিদাকে সর্বোচ্চ গুরুত্ব দিয়ে পণ্য আমদানি করে থাকেন। ফলে ক্রেতা সন্তুষ্টি নিশ্চিতের পাশাপাশি প্রতিষ্ঠানের সুনাম ও মুনাফা বাড়ে। জনাব রিমু পণ্যের মূল্য নির্ধারণের ক্ষেত্রে পণ্যের গুরুত্ব বিবেচনা করেন। এক্ষেত্রে তিনি ভ্যালুভিত্তিক মূল্য নির্ধারণ পদ্ধতি অনুসরণ করেন। ক্রেতার চাহিদা অনুযায়ী এ পদ্ধতি ব্যবহারে তিনি ক্রেতাদের মধ্যে পণ্য সম্পর্কে বিশেষ অনুভূতি সৃষ্টি করতে পারেন। এতে ক্রেতারা নিজেদেরকে অন্যদের থেকে স্বতন্ত্র ভাবতে পারে এবং বেশি মূল্যেই পণ্য কেনা অব্যাহত রাখতে পারে। এতে করে জনাব রিমুর প্রতিষ্ঠান সুনাম ও মুনাফা অর্জনের ধারা অব্যাহত রাখতে পারে। এসব কারণে বলা যায়, জনাব রিমুর ভ্যালুভিত্তিক মূল্য নির্ধারণ পদ্ধতি অনুসরণ করা যৌক্তিক হয়েছে।"
        }
      ]
    },
    {
      "number": "9",
      "uddipok": "'সাফিন ফুড লিমিটেড' ফুড উৎপাদনকারী একটি প্রতিষ্ঠান। প্রতিষ্ঠানটি চপস্টিক ও জিরো পয়েন্ট নামে দুইটি ব্র্যান্ডের চিপস বিপণন করে। চপস্টিক ব্র্যান্ডেড চিপস ব্যাপক জনপ্রিয়তা পাওয়ায় কোম্পানি পণ্যের বণ্টন প্রণালি সম্প্রসারণের ওপর গুরুত্ব আরোপ করে। অপরদিকে, জিরো পয়েন্ট ব্র্যান্ডের চিপস দীর্ঘদিন ধরে ক্রেতাদের কাছে জনপ্রিয় পণ্য হওয়া সত্ত্বেও বর্তমানে প্রতিযোগিতার সম্মুখীন হওয়ায় ব্যবস্থাপনা কর্তৃপক্ষ চিন্তিত।",
      "tag": "ACC 25",
      "sub_questions": [
        {
          "label": "ক",
          "question": "মৌসুমি বাট্টা কী?",
          "explanation": "অ-মৌসুমে বা অফ সিজনে পণ্য ক্রয়ে ক্রেতাদেরকে অনুপ্রাণিত করার লক্ষ্যে যে বাট্টা দেওয়া হয় তাকে মৌসুমি বাট্টা বলে।"
        },
        {
          "label": "খ",
          "question": "মার্কআপ পদ্ধতিতে মূল্য নির্ধারণ বলতে কী বোঝায়?",
          "explanation": "পণ্যের উৎপাদন ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণ করাকে মার্কআপ পদ্ধতিতে মূল্য নির্ধারণ বলে। এ পদ্ধতিতে মূল্য নির্ধারণে স্থির ব্যয়, পরিবর্তনশীল ব্যয় এবং প্রত্যাশিত বিক্রির পরিমাণ বিবেচনা করে মূল্য নির্ধারণ করা হয়। এতে এককপ্রতি উৎপাদন ব্যয়ের ভিত্তিতে এককপ্রতি পণ্যের বিক্রয়মূল্য নির্ধারণ করা হয়। এর সূত্র হলো: এককপ্রতি বিক্রয়মূল্য = এককপ্রতি উৎপাদন ব্যয়/১-এককপ্রতি বিক্রির ওপর মুনাফার হার"
        },
        {
          "label": "গ",
          "question": "চপস্টিক ব্র্যান্ডের পণ্যটি পণ্যের জীবন চক্রের কোন স্তরে অবস্থান করছে? ব্যাখ্যা করো।",
          "explanation": "নিম্নের অনুরূপঃ টেস্টি ব্র্যান্ডের পণ্যটি জীবন চক্রের প্রবৃদ্ধি স্তরে অবস্থান করছে। জীবন চক্রের প্রবৃদ্ধি স্তরে পণ্যের বিক্রি ও মুনাফার পরিমাণ দ্রুত বাড়তে থাকে। পরিচিতি ও সুনামের কারণে এ স্তরে ভোক্তাদের সংখ্যা ক্রমাগত বাড়তে থাকে। ফলে এ স্তরে আরও বেশি বিক্রির জন্য বণ্টন প্রণালি সম্প্রসারণ করা হয়। 'তানহা ফুড লি.' ফুড বিপণন করে থাকে। এর একটি পণ্য হলো টেস্টি ব্র্যান্ডের চকোলেট। এ পণ্যটির জনপ্রিয়তা ক্রমাগত বাড়ছে। এতে পণ্যের বিক্রি এবং মুনাফাও একইভাবে বাড়ছে। আবার ক্রেতারা পণ্যের পরিচিতি ও সুনামের কারণে সেটি সম্পর্কে জানতে পারছে। তাছাড়া, পণ্যের জীবন চক্রের এই পর্যায়ে প্রতিযোগী কম থাকে। টেস্টি ব্র্যান্ডের পণ্যটির ক্ষেত্রেও প্রতিযোগী কম বলেই বিক্রি ও মুনাফা বাড়ছে। এ বৈশিষ্ট্যগুলোর আলোকে বলা যায়, টেস্টি ব্র্যান্ডের পণ্যটি পণ্যের জীবন চক্রের প্রবৃদ্ধি স্তরে অবস্থান করছে।"
        },
        {
          "label": "ঘ",
          "question": "জিরো পয়েন্ট ব্র্যান্ডের পণ্যটির পণ্যের জীবন চক্রের বর্তমান স্তর উল্লেখপূর্বক ব্যবস্থাপনার করণীয় সম্পর্কে তোমার মতামত বিশ্লেষণ করো।",
          "explanation": "নিম্নের অনুরূপঃ জীবন চক্রের পূর্ণতা স্তরে চার্মিং ব্র্যান্ডের পণ্যটির জন্য ব্যবস্থাপনা কর্তৃপক্ষকে প্রসারমূলক কর্মসূচি এবং নতুন বৈশিষ্ট্য যোগ গ্রহণ করতে হবে। পূর্ণতা স্তরে বিক্রি ও মুনাফা সর্বোচ্চ হয়। আবার এ স্তরে প্রতিযোগীর সংখ্যাও বেশি থাকে। ফলে এক্ষেত্রে এক পর্যায়ে প্রতিযোগী পণ্যের কারণে বিক্রির পরিমাণ ধীরে ধীরে কমতে শুরু করে। তাই ব্যবস্থাপনা কর্তৃপক্ষ পণ্য বিক্রি ধরে রাখতে সচেষ্ট থাকে। 'তানহা ফুড লি.' টেস্টি ও চার্মিং নামে দুটি ব্র্যান্ডের চকোলেট বিপণন করে। এক্ষেত্রে চার্মিং ব্র্যান্ডের পণ্যটি দীর্ঘদিন ধরে ভোক্তাদের কাছে সুপরিচিত ও জনপ্রিয়। বর্তমানে এটি তীব্র প্রতিযোগিতার মুখোমুখি হচ্ছে। এগুলো পূর্ণতা স্তরের বৈশিষ্ট্য। চার্মিং ব্র্যান্ডের ব্যবস্থাপনা কর্তৃপক্ষ চিন্তা নিরসন করতে চায়। কারণ ব্র্যান্ডটি এখন পূর্ণতা স্তরে অবস্থান করছে। ফলে তীব্র প্রতিযোগিতার সম্মুখীন হচ্ছে। এমতাবস্থায় প্রতিষ্ঠানটির উচিত পণ্যটির জন্য প্রসারমূলক কাজ করা। এতে আরও বেশি ক্রেতা পণ্য সম্পর্কে জানতে পারবে। এতে তারা পণ্য কেনায় উৎসাহী হবে। পাশাপাশি পণ্যটির বৈশিষ্ট্য পরিবর্তন এবং পরিমার্জন করে নতুন কিছু যোগ করতে হবে। এতে ভোক্তারা নতুন কিছু পাওয়ার আশায় পণ্যটি কিনতে চাইবে। ফলে পণ্যটির চাহিদা বাড়বে। এভাবে বিক্রির পরিমাণও বেড়ে যাবে। আবার এ কাজগুলো অন্যান্য পণ্য থেকে এটিকে স্বতন্ত্র করবে। ফলে প্রতিযোগিতা মোকাবিলা সম্ভব হবে।"
        }
      ]
    },
    {
      "number": "10",
      "uddipok": "পাভেল সাহেব সিলেটে যাবার উদ্দেশ্যে বাসে বসে আছেন। বসে থাকা অবস্থায় হঠাৎ করে একজন মহিলা তাকে একটি কাগজ ধরিয়ে দিলেন এবং তাতে তিনি দেখলেন নতুন একটি কোম্পানি ধূমপান নিরোধক এক ধরনের চকলেট বাজারে এনেছে। যারা ধূমপায়ী তারা এই চকলেট ব্যবহারের মাধ্যমে ধূমপান ছেড়ে দিতে পারবেন। পাভেল সাহেব যখন সিলেটে ঢুকলেন তখন তিনি বহুতল বিশিষ্ট একটি দালানের গায়ে একই কোম্পানির চকলেটের ছবি ও নাম দেখতে পেলেন। সাধারণ মানুষ হিসেবে পাভেল সাহেব চকলেটের এমন দুই ধরনের উপস্থাপনে কোনো পার্থক্য খুঁজে পেলেন না।",
      "tag": "ACC 25",
      "sub_questions": [
        {
          "label": "ক",
          "question": "প্রচার কী?",
          "explanation": "উৎপাদনকারী বা উদ্যোক্তা কর্তৃক অর্থ খরচ ছাড়াই কোনো গণমাধ্যমে তার প্রতিষ্ঠানের পণ্য বা সেবা সম্পর্কে অনুকূল উপস্থাপনই হলো প্রচার।"
        },
        {
          "label": "খ",
          "question": "বিজ্ঞাপনকে একমুখী যোগাযোগ ব্যবস্থা বলা হয় কেনো? ব্যাখ্যা করো।",
          "explanation": "বিজ্ঞাপন হচ্ছে কোনো পণ্য বা সেবার প্রতি জনসাধারণের দৃষ্টি আকর্ষণের একটি প্রচেষ্টা। এটি মূলত এক ধরনের নৈর্ব্যক্তিক উপস্থাপনা। কারণ বিজ্ঞাপনে' প্রচারের বিভিন্ন মাধ্যম ব্যবহার করা হয়। ক্রেতা কেবল মাধ্যম হতে বিক্রেতার পণ্য সম্পর্কে তথ্যাদি পায়। কিন্তু বিজ্ঞাপনে ক্রেতা কখনো বিক্রেতার সাথে যোগাযোগ করতে পারে না। এ কারণে বিজ্ঞাপনকে একমুখী যোগাযোগ বলা হয়।"
        },
        {
          "label": "গ",
          "question": "প্রাথমিক পর্যায়ে বিজ্ঞাপনের কোন মাধ্যমে ধূমপান নিরোধক চকলেটকে নিয়ে সংবাদ উপস্থাপন করা হয়? ব্যাখ্যা করো।",
          "explanation": "প্রাথমিক পর্যায়ে বিজ্ঞাপনের লিফলেট ও হ্যান্ডবিল মাধ্যমে ধূমপান নিরোধক চকলেটকে নিয়ে সংবাদ উপস্থাপন করা হয়। লিফলেট ও হ্যান্ডবিলে পণ্য সেবা প্রতিষ্ঠান সম্পর্কে বিস্তারিত বর্ণনা থাকে। জনসচেতনতার জন্য অনেক সময় বিভিন্ন কোম্পানি, সরকারি প্রতিষ্ঠান, এনজিও প্রভৃতি সংস্থা বিভিন্ন সচেতনতামূলক বার্তা লিফলেট ও হ্যান্ডবিলের মাধ্যমে প্রচার করে থাকে। লিফলেট ও হ্যান্ডবিল বর্তমানে জনপ্রিয় ও বহুল প্রচলিত বিজ্ঞাপন মাধ্যম। উদ্দীপকের পাভেল সাহেব সিলেট যাওয়ার উদ্দেশ্যে বাসে বসে আছেন। হঠাৎ একজন মহিলা তাকে একটি কাগজ ধরিয়ে দিলেন। এতে তিনি দেখলেন নতুন একটি কোম্পানি ধূমপান নিরোধক এক ধরনের চকলেট বাজারে এনেছে। ধূমপায়ীরা এই চকলেট ব্যবহারের মাধ্যমে ধূমপান ছেড়ে দিতে পারবেন। এভাবে বিভিন্ন তথ্য লিপিবদ্ধ করে জনসাধারণের কাছে বিলি করা কাগজকে লিফলেট ও হ্যান্ডবিল বলা হয়। এর মাধ্যমে ধূমপান সম্পর্কিত জনসচেতনতামূলক বার্তা ও বিস্তারিত তথ্য তুলে ধরা হয়েছে। এসব বিষয়ের আলোকে বলা যায়, উদ্দীপকে প্রাথমিক পর্যায়ে বিজ্ঞাপনের লিফলেট ও হ্যান্ডবিল মাধ্যম ব্যবহার করা হয়েছে।"
        },
        {
          "label": "ঘ",
          "question": "\"দুইটি স্থানে কোম্পানির পণ্য সংক্রান্ত উপস্থাপনা এক হলেও গুরুত্ব বিবেচনায়-এর ভিন্নতা রয়েছে।\"",
          "explanation": "দুটি স্থানে কোম্পানির পণ্য সংক্রান্ত উপস্থাপনা এক হলেও গুরুত্ব বিবেচনায় বহিঃবিজ্ঞাপন এবং লিফলেট ও হ্যান্ডবিলের ভিন্নতা রয়েছে। লিফলেট ও হ্যান্ডবিল হলো কাগজে উল্লিখিত পণ্য ও সেবা সম্পর্কিত বিভিন্ন চবি ও তথ্য। অন্যদিকে, শহর-বন্দর বা রাস্তার পাশে গুরুত্বপূর্ণ স্থানে খোলা আকাশের নিচে বহিঃবিজ্ঞাপন দেওয়া হয়। এর মাধ্যমে দীর্ঘমেয়াদি আবেদন সৃষ্টি করা যায়। উদ্দীপকের পাভেল সাহেব সিলেট যাওয়ার উদ্দেশ্যে বাসে বসে থাকা অবস্থায় একজন মহিলা তাকে একটি কাগজ ধরিয়ে দিলেন। এর মাধ্যমে তিনি একটি ধূমপান নিরোধক চকলেট সম্পর্কে জানতে পারেন। মহিলাটির দেওয়া কাগজটি হলো মূলত বিজ্ঞাপনের লিফলেট বা হ্যান্ডবিল মাধ্যম। আবার, পাভেল সাহেব যখন সিলেটে ঢুকেন তখন একটি বহুতল বিশিষ্ট দালানের গায়ে একই কোম্পানির চকলেটের ছবি ও নাম দেখতে পান। বিজ্ঞাপনের এ মাধ্যমটি হলো বহিঃবিজ্ঞাপন। জনসাধারণের নিকট পণ্য, সেবা বা প্রতিষ্ঠান সম্পর্কিত তথ্য উপস্থাপনের জন্য বিজ্ঞাপন বহিঃবিজ্ঞাপন এবং লিফলেট ও হ্যান্ডবিল উভয় মাধ্যমই গুরুত্বপূর্ণ। এদের মাধ্যমে পণ্য বা সেবা ক্রয়ে ক্রেতাদের আগ্রহী করে তোলা হয়। তবে লিফলেট ও হ্যান্ডবিলের তুলনায় বহিঃবিজ্ঞাপনের মাধ্যমে অধিক সংখ্যক মানুষের কাছে তথ্য পৌছানো যায়। এভাবে পণ্যের চাহিদা, বিক্রি ও মুনাফা বাড়াতে বহিঃবিজ্ঞাপন অধিক গুরুত্বপূর্ণ ভূমিকা পালন করে। তাই বলা যায়, দুটি স্থানে কোম্পানির পণ্য সংক্রান্ত উপস্থাপনা এক হলেও বহিঃবিজ্ঞাপন তুলনামূলকভাবে অধিক গুরুত্ব বহন করে।"
        }
      ]
    },
    {
      "number": "11",
      "uddipok": "কেরানীগঞ্জে শতাব্দী রিয়েল স্টেট কোম্পানির একটি আবাসন প্রকল্প রয়েছে। প্রতিষ্ঠানটি সম্প্রসারণ ও বিক্রয় বৃদ্ধির জন্য বিভিন্ন রং, ভাষা, শব্দ ও ছবির ব্যবহার করা যায় এমন একটি মাধ্যমে বিজ্ঞাপন দেওয়ার সিদ্ধান্ত নেওয়ায় ক্রেতারা প্লট ক্রয়ে আগ্রহী হয়। সম্প্রতি প্রতিষ্ঠানটি বর্ষবরণ উপলক্ষে প্লট বুকিংয়ে একটি ল্যাপটপ পুরস্কার প্রদান করেছে। এতে কোম্পানিটির প্লটের বিক্রয় ব্যাপক হারে বেড়েছে।",
      "tag": "ACC 25",
      "sub_questions": [
        {
          "label": "ক",
          "question": "বহিঃবিজ্ঞাপন কী?",
          "explanation": "শহর, বন্দর বা গুরুত্বপূর্ণ স্থানে রাস্তার পাশে খোলা আকাশের নিচে যে বিজ্ঞাপন দেওয়া হয় তাকে বহিঃবিজ্ঞাপন বলে।"
        },
        {
          "label": "খ",
          "question": "বিজ্ঞাপন ও প্রচারের মধ্যে পার্থক্য লেখো।",
          "explanation": "বিজ্ঞাপন ও প্রচার এক বিষয় নয়। চিহ্নিত উদ্যোক্তা কর্তৃক যেকোনো অর্থপ্রদত্ত উপায়ে ধারণা, পণ্য বা সেবার নৈর্ব্যক্তিক উপস্থাপনা ও প্রসার হচ্ছে বিজ্ঞাপন। অন্যদিকে, উৎপাদক বা উদ্যোক্তা কর্তৃক অর্থ না দিয়ে গণমাধ্যমসমূহে ধারণা, তথ্য, পণ্য বা সেবা সম্পর্কে মতামত প্রকাশকে প্রচার বলা হয়। সাধারণত বাণিজ্যিক উদ্দেশ্যেই বিজ্ঞাপন দেওয়া হয়। কিন্তু প্রচারের উদ্দেশ্য হলো পণ্য, সেবা, ধারণা বা প্রতিষ্ঠান সম্পর্কে ইতিবাচক মনোভাব গড়ে তোলা।"
        },
        {
          "label": "গ",
          "question": "উদ্দীপকে 'শতাব্দী রিয়েল স্টেট' কোম্পানি কোন ধরনের বিজ্ঞাপন মাধ্যম কার্যক্রম গ্রহণ করেছে? ব্যাখ্যা করো।",
          "explanation": "'শতাব্দী রিয়েল এস্টেট' কোম্পানি টেলিভিশন বিজ্ঞাপন মাধ্যম গ্রহণ করেছে। বিজ্ঞাপনের সবচেয়ে জনপ্রিয় ও বহুল ব্যবহৃত মাধ্যম হলো টেলিভিশন। এ মাধ্যমে বিভিন্ন ছবি, ভাষা, শব্দ ও রং ব্যবহার করে পণ্য ও সেবা সম্পর্কিত তথ্য উপস্থাপন করা হয়। ক্রেতাদের অবস্থানের দূরত্ব বিবেচনায় এ মাধ্যমটি বেশি কার্যকর। উদ্দীপকে 'শতাব্দী রিয়েল এস্টেট' কোম্পানির কেরানীগঞ্জে একটি আবাসন প্রকল্প রয়েছে। প্রতিষ্ঠানটি বিভিন্ন রং, ভাষা, শব্দ ও ছবির ব্যবহার করা যায় এমন একটি মাধ্যমে বিজ্ঞাপন দেওয়ার সিদ্ধান্ত নেয়। ফলে ক্রেতারা প্লট ক্রয়ে আগ্রহী হয়। সাধারণত টেলিভিশনে বিজ্ঞাপন দেওয়ার ক্ষেত্রে রং, ভাষা, শব্দ ও ছবি সমন্বয় করে আকর্ষণীয়ভাবে বিজ্ঞাপন দেওয়া হয়। এতে ক্রেতা পণ্য ক্রয়ে উৎসাহী হয়। তাই বলা যায়, উদ্দীপকে 'শতাব্দী রিয়েল এস্টেট' টেলিভিশন বিজ্ঞাপন মাধ্যম ব্যবহার করেছে।"
        },
        {
          "label": "ঘ",
          "question": "উদ্দীপকে বর্ণিত প্রতিষ্ঠানটির গৃহীত বিক্রয় প্রসার কৌশলের যৌক্তিকতা মূল্যায়ন করো।",
          "explanation": "উদ্দীপকে বর্ণিত প্রতিষ্ঠানটির গৃহীত বিক্রয় প্রসার কৌশল সম্পূর্ণ যৌক্তিক। পণ্য বা সেবা কিনতে ক্রেতাদের উৎসাহিত করার জন্য নেওয়া স্বল্পমেয়াদি উদ্দীপনামূলক কার্যক্রম হলো বিক্রয় প্রসার। নমুনা বিতরণ, সৌজন্য পণ্য দেওয়া বিক্রয়োত্তর সেবা প্রভৃতি এ কৌশলের অন্তর্ভুক্ত। এর মাধ্যমে ক্রেতাদের আকৃষ্ট করে বিক্রি বাড়ানো যায়। উদ্দীপকের 'শতাব্দী রিয়েল এস্টেট' কোম্পানির কেরাণীগঞ্জে একটি আবাসন প্রকল্প রয়েছে। প্রাথমিকভাবে প্রতিষ্ঠানটি টেলিভিশন মাধ্যমে বিজ্ঞাপন দেয়। সম্প্রতি, এটি বর্ষবরণ উপলক্ষে প্লট বুকিংয়ে একটি ল্যাপটপ পুরস্কার প্রদান করেছে। এতে কোম্পানিটির প্লটের বিক্রয় ব্যাপক হারে বেড়েছে। প্লট বুকিংয়ে ল্যাপটপ পুরস্কার দেওয়া মূলত বিক্রয় প্রসার কৌশলের অন্তর্ভুক্ত। এ অফারের মাধ্যমে আগ্রহী ক্রেতাদের আকর্ষণ করা যাবে। এতে প্লটের চাহিদা বাড়বে। ফলে বিক্রি ও মুনাফা উভয়ই বাড়বে। এভাবে প্রতিযোগিতা মোকাবিলা করে স্বল্প সময়ে লক্ষ্য অর্জনের সম্ভাবনা তৈরি হবে। এসব সম্ভব হবে মূলত বিক্রয় প্রসার কার্যক্রম গ্রহণের কারণে। তাই উদ্দীপকে বর্ণিত প্রতিষ্ঠানটির গৃহীত বিক্রয় প্রসার কৌশল সম্পূর্ণ যৌক্তিক বলে আমি মনে করি।"
        }
      ]
    }
  ]
}