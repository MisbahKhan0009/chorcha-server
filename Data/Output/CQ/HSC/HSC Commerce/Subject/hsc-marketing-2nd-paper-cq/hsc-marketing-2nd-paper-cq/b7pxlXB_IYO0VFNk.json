{
  "title": "ঢাকা সিটি কলেজ ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "২০১০ সালে প্রতিষ্ঠিত 'এস. কে ফ্যাশন' ক্রেতাদের রুচি ও পছন্দের কথা বিবেচনা করে পোশাক তৈরি ও বিক্রয় করে। প্রতিযোগিতা বৃদ্ধি পাওয়ায় প্রতিনিয়ত বিক্রয় কমে যাচ্ছে। সমস্যা সমাধানে তিনি ইন্টারনেটে ফেসবুক, টুইটার ও ইউটিউব ব্যবহার করে সকল ক্রেতাদের সাথে যোগাযোগ রক্ষা করছেন। এতে অল্প সময়ের মধ্যে তিনি প্রত্যাশিত লক্ষ্য অর্জনে সক্ষম হন।",
      "tag": "DCC 25",
      "sub_questions": [
        {
          "label": "ক",
          "question": "বিপণন কী?",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে।"
        },
        {
          "label": "খ",
          "question": "\"বিপণন একটি ব্যবস্থাপকীয় প্রক্রিয়া\"- ব্যাখ্যা করো।",
          "explanation": "সর্বোচ্চ ক্রেতা ভ্যালু সৃষ্টির মাধ্যমে পণ্য তৈরি, বণ্টন ও প্রচার সংক্রান্ত কার্যাবলি পরিচালনা করাকে বিপণন বলে। সুষ্ঠুভাবে বিপণন কার্যাবলি পরিচালনা করতে পরিকল্পনা তৈরি, সংগঠন, কর্মীসংস্থান, নির্দেশনা, প্রেষণা, সমন্বয় এবং নিয়ন্ত্রণ কর্মসূচি নিতে হয়। এসব কর্মসূচি ব্যবস্থাপকীয় কার্যাবলির অন্তর্ভুক্ত। তাই বিপণনকে ব্যবস্থাপকীয় প্রক্রিয়া হিসেবে গণ্য করা হয়।"
        },
        {
          "label": "গ",
          "question": "'এস. কে ফ্যাশনের' প্রথম পর্যায়ের কার্যক্রমটি বিপণনের কোন যুগের সাথে সামঞ্জস্যপূর্ণ বলে তুমি মনে করো? ব্যাখ্যা করো।",
          "explanation": "'এস. কে ফ্যাশনের' প্রথম পর্যায়ের কার্যক্রমটি বিপণনের 'বিপণন যুগ'-এর সাথে সামঞ্জস্যপূর্ণ। বিপণন যুগে ক্রেতাদের বহুমুখী প্রয়োজন বাড়তে থাকে এবং তারা ধীরে ধীরে সচেতন হতে থাকে। এর প্রেক্ষিতে প্রতিযোগী প্রতিষ্ঠানগুলো ভোক্তাদের মনে জায়গা করে নিতে মানসম্মত পণ্য উৎপাদন করতে থাকে। এছাড়া ভোক্তাদের সন্তুষ্টি অর্জন করতে তাদের রুচি ও পছন্দকে প্রাধান্য দিতে শুরু করে। উদ্দীপকের 'এস. কে ফ্যাশন' একটি পোশাক প্রস্তুতকারক প্রতিষ্ঠান। ক্রেতাদের রুচি ও পছন্দের কথা বিবেচনায় নিয়ে তারা পোশাক তৈরি করে। এর ফলে ক্রেতারা তাদের পণ্য কিনতে আগ্রহী হয়ে ওঠে। ক্রেতাদের রুচি ও পছন্দকে প্রাধান্য দিয়ে তাদের পণ্য কিনতে আগ্রহী করে তোলার বিষয়টি বিপণন যুগের বৈশিষ্ট্যের সাথে সাদৃশ্যপূর্ণ। তাই বলা যায়, এস. কে ফ্যাশনের প্রথম পর্যায়ের কার্যক্রমটির মাধ্যমে বিপণন যুগের বৈশিষ্ট্য ফুটে উঠেছে।"
        },
        {
          "label": "ঘ",
          "question": "লক্ষ্য অর্জনে গৃহীত পদক্ষেপটি কতটুকু যৌক্তিক? বিপণনের ক্রমবিকাশের পর্যায় উল্লেখপূর্বক বিশ্লেষণ করো।",
          "explanation": "বিপণন ক্রমবিকাশের সামিজক যোগাযোগ যুগের প্রতি বিশেষ গুরুত্বারোপ লক্ষ্য অর্জনে সম্পূর্ণ যৌক্তিক। সামাজিক যোগাযোগ যুগে প্রতিষ্ঠানগুলো বিভিন্ন সামাজিক যোগাযোগ মাধ্যম ব‍্যবহার করে পণ্য বিপণন করে। এছাড়া মোবাইলে এসএমএসের মাধ্যমে প্রতিনিয়ত ক্রেতাদের সাথে যোগাযোগ রক্ষা করা হয়। এর মাধ্যমে অল্প সময়ে প্রচুর ক্রেতার কাছে পণ্য সম্পর্কিত বার্তা পৌছানো যায়। উদ্দীপকের 'এস কে ফ্যাশন' ক্রেতাদের রুচি ও পছন্দকে প্রাধান্য দিয়ে পোশাক তৈরি ও বিক্রি করে। সম্প্রতি বাজারে প্রতিযোগিতা বেড়ে যাওয়ায় প্রতিষ্ঠানটির বিক্রি কমেছে। এ সমস্যা সমাধানে প্রতিষ্ঠানটি ইন্টারনেট, ফেসবুক, টুইটার এবং ইউটিউব ব্যবহার করে ক্রেতাদের সাথে যোগাযোগ রক্ষা করছে। অর্থাৎ, এখানে সামাজিক যোগাযোগ যুগের প্রতিফলন ঘটেছে। বর্তমানে মানুষ সামাজিক যোগাযোগ মাধ্যমে প্রচুর সময় ব্যয় করে। তাই সামাজিক যোগাযোগ মাধ্যমের সাহায্যে ক্রেতাদের কাছে পণ্য সম্পর্কিত বার্তা সহজেই পৌঁছানো যায়। এস.কে ফ্যাশন সামাজিক যোগাযোগ মাধ্যমে ক্রেতাদের সাথে যোগাযোগ করার ফলে পণ্য সম্পর্কে ক্রেতাদের মতামত জানতে পারবে। আবার, ক্রেতাদের যেকোনো অভিযোগ নিরসনে সময়মতো কার্যকর পদক্ষেপ নিতে পারবে। এতে ক্রেতা সন্তুষ্টি বাড়বে এবং প্রতিযোগিতার বাজারে প্রতিষ্ঠানটি এগিয়ে থাকবে। এসব দিক বিবেচনায় আমি মনে করি, লক্ষ্য অর্জনে এস. কে ফ্যাশনের গৃহীত পদক্ষেপ যথার্থ হয়েছে।"
        }
      ]
    },
    {
      "number": "2",
      "uddipok": "মিসেস রিজওয়ানা খেলনাসামগ্রী আমদানি করেন। তিনি ঢাকা শহরে নিজস্ব বিক্রয়কেন্দ্রের মাধ্যমে খেলনা বিক্রি করে মুনাফা অর্জন করেন। বর্তমানে ব্যবসায় সম্প্রসারণের লক্ষ্যে তিনি তিনটি বিভাগীয় শহরে উচ্চ আয়ের ক্রেতাদের কেন্দ্র করে ডিলার নিয়োগ করে বিক্রয়ের সিদ্ধান্ত গ্রহণ করেন।",
      "tag": "DCC 25",
      "sub_questions": [
        {
          "label": "ক",
          "question": "বাজার বলতে কী বোঝ?",
          "explanation": "বাজার হলো একটি পণ্য বা সেবার বর্তমান এবং সম্ভাব্য ক্রেতার সেট বা সমষ্টি।"
        },
        {
          "label": "খ",
          "question": "বাজার বিভক্তিকরণ কেন প্রয়োজন? ব্যাখ্যা করো।",
          "explanation": "যে প্রক্রিয়ায় সমজাতীয় পণ্যের বৈশিষ্ট্যের ভিত্তিতে সামগ্রিক বাজারকে ছোট ছোট উপবাজারে বিভক্ত করা হয় তাকে বাজার বিভক্তিকরণ বলে। একজন উৎপাদক বা বিপণনকারী সকল শ্রেণির মানুষের জন্য তার পণ্য বিপণন করতে পারে না। তাকে নিজের পণ্যের খালার চিহ্নিত করার জন্য বাজার বিভক্তিকরণ করতে হয়। বাজার বিভক্তিকরণ ধারণাটি ব্যবসায়ীকে সঠিক বিনিয়োগক্ষেত্র চিহ্নিত করতে সহায়তা করে। বর্তমান এবং ভবিষ্যৎ ক্রেতার সমষ্টি নিয়ে বাজার গঠিত হয়। এসব ক্রেতার চিন্তা-চেতনা, মনোভাব, রুচি, আয় ও কেনার ধরন এক হয় না। ক্রেতাদের মধ্যে এ ধরনের ভিন্নতা থাকার কারণে বাজার বিভক্তিকরণ করতে হয়।"
        },
        {
          "label": "গ",
          "question": "উদ্দীপকের ঢাকা শহরের ক্রেতা এবং বিভাগীয় শহরের ডিলাররা কি একই ধরনের বাজার? তোমার মতামত ব্যাখ্যা করো।",
          "explanation": "উদ্দীপকের ঢাকা শহরের ক্রেতা এবং বিভাগীয় শহরের ডিলাররা একই ধরনের বাজার নয়। ভোক্তা বাজারের ক্রেতারা নিজেদের ভোগের বা ব্যবহারের উদ্দেশ্যে পণ্য কেনে। অন্যদিকে, পুনঃবিক্রেতার বাজারের সদস্যরা পুনরায় বিক্রির উদ্দেশ্যে পণ্য কেনে। মুনাফা অর্জন এ বাজারের সদস্যদের মূল উদ্দেশ্য। উদ্দীপকের মিসেস রিজওয়ানা খেলনাসামগ্রি আমদানী করেন। তিনি ঢাকা শহরে নিজস্ব বিক্রয়কেন্দ্রের মাধ্যমে খেলনা বিক্রি করেন। এক্ষেত্রে বিক্রয়কেন্দ্র বা শো-রুম থেকে যারা খেলনা কেনেন তাদের উদ্দেশ্য হলো ব্যক্তিগত ভোগ বা ব্যবহার। অর্থাৎ, ঢাকা শহরের ক্রেতারা ভোক্তা বাজারের অন্তর্গত। অন্যদিকে, বিভাগীয় শহরে উচ্চ আয়ের ক্রেতাদের কেন্দ্র করে ডিলার নিয়োগের সিদ্ধান্ত নেন মিসেস রিজওয়ানা। উক্ত ডিলাররা পুনঃবিক্রির মাধ্যমে মুনাফা অর্জনের উদ্দেশ্যে কিনে থাকে। অর্থাৎ, এক্ষেত্রে ডিলাররা পুনঃবিক্রেতার বাজারের সদস্য। তাই বলা যায়, ঢাকা শহরের ক্রেতা এবং বিভাগীয় শহরের ডিলাররা একই ধরনের বাজার নয়।"
        },
        {
          "label": "ঘ",
          "question": "মিসেস রিজওয়ানা তার বাজারকে কোন ভিত্তিতে বিভক্ত করেছেন বলে তুমি মনে করো? মতামত দাও।",
          "explanation": "মিসেস রিজওয়ানা 'আয়' চলকটির ভিত্তিতে তার বাজারকে বিভক্ত করেছেন। 'আয়' জনসংখ্যা বিষয়ক বিভক্তিকরণের অন্তর্গত একটি চলক। আয়ের পরিমাণ অনুযায়ী ভোক্তার প্রয়োজন, চাহিদা, রুচি ও পছন্দ আলাদা হয়ে থাকে। তাই বাজার বিভক্তিকরণের ক্ষেত্রে ক্রেতাদের আয়ের বিষয়টি বিবেচনা করা হয়। উদ্দীপকের মিসেস রিজওয়ানা বিদেশ থেকে খেলনাসামগ্রী আমদানি করেন। আমদানিকৃত খেলনা তিনি ঢাকা শহরে নিজস্ব বিক্রয়কেন্দ্রের মাধ্যমে বিক্রি করেন। এছাড়া বিভাগীয় শহরগুলোতে উচ্চ আয়ের ক্রেতাদের নিকট পণ্য বিক্রয়ের জন্য তিনি ডিলার নিয়োগের সিদ্ধান্ত নেন। এতে তার ব্যবসায় সম্প্রসারণের সুযোগ তৈরি হবে। সমাজের সকল স্তরের মানুষের আয় সমান হয় না। তাই পণ্যের লক্ষ্য বাজার স্থির করার আগে ভোক্তাদের আয়ের বিষয় বিবেচনায় নিতে হয়। উদ্দীপকের মিসেস রিজওয়ানার পণ্য তথা খেলনাসামগ্রী বিদেশ থেকে আমদানিকৃত। তাই স্বাভাবিকভাবেই এর মূল্য বেশি। উক্ত পণ্য বিক্রির আগে তাই ক্রেতাদের আয়ের বিষয়টি বিবেচনায় নিয়ে লক্ষ্য বাজার স্থির করতে হয়েছে। এতে পর্যাপ্ত মুনাফা লাভের মাধ্যমে সাফল্য অর্জন ত্বরান্বিত হওয়ার সম্ভাবনা তৈরি হয়েছে। তাই বলা যায়, আয়ের ভিত্তিতে মিসেস রিজওয়ানার বাজার বিভক্তিকরণের বিষয়টি যৌক্তিক।"
        }
      ]
    },
    {
      "number": "3",
      "uddipok": "'তমাল ক্যাটারিং হাউজ' খাবার সরবরাহকারী প্রতিষ্ঠান। তারা ক্রেতাদের পছন্দ অনুযায়ী খাবার তৈরি করে নিজস্ব পরিবহনের মাধ্যমে বিভিন্ন স্থানে খাবার সরবরাহ করে। প্রতিযোগিতা মোকাবিলা ও বিক্রয় বৃদ্ধির জন্য তারা মাঝে মাঝে মূল্য ছাড়, বাট্টা ইত্যাদি কৌশল গ্রহণ করে। বর্তমানে তারা সফলতার সাথে ব্যবসায় পরিচালনা করছে।",
      "tag": "DCC 25",
      "sub_questions": [
        {
          "label": "ক",
          "question": "বিপণন মিশ্রণ কী?",
          "explanation": "বিপণন মিশ্রণ হলো বিপণনের একটি কৌশল যেখানে পণ্য, পণ্যের মূল্য, পণ্য বণ্টন প্রণালি এবং পণ্যের প্রসার এই চারটি উপাদানের সমন্বয় করা হয়।"
        },
        {
          "label": "খ",
          "question": "ক্রেতাকে কেন বিপণন মিশ্রণের কেন্দ্রে রাখা হয়? ব্যাখ্যা করো।",
          "explanation": "বিপণন মিশ্রণ হলো কতকগুলো নিয়ন্ত্রণযোগ্য এবং কৌশলগত উপাদানের সমষ্টি; যথা: পণ্য, মূল্য, স্থান এবং প্রসার। বিপণন মতবাদ অনুযায়ী ভোক্তা এবং তাদের প্রয়োজনকে বেশি গুরুত্ব দেওয়া হয়। ভোক্তারা আছে বলেই বিপণন কাজের প্রয়োজনীয়তা আছে। ভোক্তাদের চাহিদা ও প্রয়োজন অনুযায়ী পণ্য উৎপাদন ও বিপণন করা হয়ে থাকে। এজন্য ভোক্তারা বিপণন মিশ্রণের কেন্দ্রবিন্দুতে অবস্থান করে।"
        },
        {
          "label": "গ",
          "question": "উদ্দীপকে বিভিন্ন স্থানে খাবার সরবরাহের কাজটি বিপণন মিশ্রণের কোন উপাদানের সাথে সামঞ্জস্যপূর্ণ? ব্যাখ্যা করো।",
          "explanation": "উদ্দীপকে বিভিন্ন স্থানে খাবার সরবরাহের কাজটি বিপণন মিশ্রণের 'স্থান' উপাদানের সাথে সামঞ্জস্যপূর্ণ। বিপণন মিশ্রণে স্থান বলতে ক্রেতার সুবিধাজনক স্থানে পণ্য সরবরাহের ব্যবস্থাকে বোঝায়। আর ক্রেতারা যে স্থানে পণ্য কিনতে চায় সে স্থানে পণ্য সরবরাহ করা বিপণন মিশ্রণের অন্যতম উদ্দেশ্য। তাই ব্যবসায়ীরা ক্রেতাদের যথাযথ অবস্থান চিহ্নিত করে সেখানে পণ্য সরবরাহের ব্যবস্থা করে। উদ্দীপকের 'তমাল ক্যাটারিং হাউজ' খাবার সরবরাহকারী একটি প্রতিষ্ঠান। তারা ক্রেতাদের পছন্দ অনুযায়ী খাবার তৈরি করে। পরবর্তীতে প্রস্তুতকৃত খাবার নিজস্ব পরিবহনের মাধ্যমে বিভিন্ন স্থানে সরবরাহ করে। ফলে ক্রেতারা তাদের সুবিধাজনক স্থান থেকে পণ্য কিনতে পারে। ফলে ব্যবসায়ের বাজার বিস্তৃত হয় এবং বিক্রি ও মুনাফা বাড়ে। এভাবে ক্রেতাদের সুবিধাজনক স্থানে নিজস্ব পরিবহনে পণ্য পৌঁছে দেওয়ার বিষয়টির সাথে বিপণন মিশ্রণের 'স্থান' উপাদানটির মিল রয়েছে। সুতরাং, খাবার সরবরাহের কাজটি বিপণন মিশ্রণের স্থান উপাদানটিকে নির্দেশ করছে।"
        },
        {
          "label": "ঘ",
          "question": "বর্তমানে প্রতিষ্ঠানটির সফলতার কারণ কি বলে তুমি মনে করো? বিপণন মিশ্রণের উপাদান উল্লেখপূর্বক ব্যাখ্যা করো।",
          "explanation": "বর্তমানে প্রতিষ্ঠানটির সফলতার কারণ। বিপণন মিশ্রণের 'মূল্য' উপাদানটির কার্যকর প্রয়োগ। পণ্য বা সেবা কিনতে ভোক্তা যে পরিমাণ অর্থ ব্যয় করে তাই মূল্য। এটি বিপণন মিশ্রণের একটি গুরুত্বপূর্ণ উপাদান। বাট্টা, ভাতা, বাকির শর্ত প্রভৃতি মূল্যের আলোচ্য বিষয়। যথাযথ মূল্য নির্ধারণের মাধ্যমে ক্রেতাদের পণ্যের প্রতি আকৃষ্ট করা যায়। উদ্দীপকের 'তমাল ক্যাটারিং হাউজ' খাবার সরবরাহ করে থাকে। তারা ক্রেতাদের পছন্দের বিষয়টি মাথায় রেখে খাবার তৈরি করে। পরবর্তীতে নিজস্ব পরিবহনের মাধ্যমে বিভিন্ন স্থানে খাবার পৌঁছে দেয়। প্রতিযোগিতা মোকাবিলা ও বিক্রয় বৃদ্ধির জন্য তারা মাঝে মধ্যে মূল্য ছাড়, বাট্টা ইত্যাদি কৌশল গ্রহণ করে। বর্তমানে তারা সফলতার সাথে ব্যবসায় পরিচালনা করছে। বাট্টা বা মূল্য ছাড় পণ্যের মূল্যকে কমিয়ে দেয়। এভাবে মূল্যকে প্রভাবিত করায় এগুলো বিপণন মিশ্রণের 'মূল্য' হাতিয়ারের আওতাভুক্ত। এই বাট্টাকৃত মূল্যের সাহায্যে ক্রেতা আকর্ষণ করা সহজ হয়। কেননা এ হাতিয়ারটি ব্যবহারের ফলে ক্রেতারা কম দামে বেশি পণ্য কেনার সুযোগ পায়। এতে চাহিদা বেড়ে যায়। ফলে খাবারের বিক্রি ও মুনাফা বেড়ে যাওয়ার সম্ভাবনা তৈরি হয়। উদ্দীপকের তমাল ক্যাটারিং হাউজও মূল্য উপাদানটিকে ব্যবহার করেছে। তাই বলা যায়, সফলতা অর্জনে বিপণন মিশ্রণের মূল্য উপাদানটি গুরুত্বপূর্ণ ভূমিকা রেখেছে।"
        }
      ]
    },
    {
      "number": "4",
      "uddipok": "রহিম একজন জেলে। সে ইলিশ মাছকে বড়, মধ্যম ও ছোট সাইজে ভাগ করে ক্রেতাদের কাছে সরবরাহ করে। ন্যায্যমূল্যে চাহিদামতো পণ্য পেয়ে ক্রেতারা তৃপ্ত। ফলে রহিমের বিক্রয় ও মুনাফা বাড়ে এ বছর প্রচুর ইলিশ ধরা পড়ায় মাছের দাম কম। মাছ সংরক্ষণের কোনো ব্যবস্থা না থাকায় রহিম তার ব্যবসায় নিয়ে চিন্তিত।",
      "tag": "DCC 25",
      "sub_questions": [
        {
          "label": "ক",
          "question": "পর্যায়িতকরণ কী?",
          "explanation": "পূর্বনির্ধারিত মান অনুযায়ী পণ্যকে বিভিন্ন ভাগে ভাগ করার প্রক্রিয়াকে পর্যায়িতকরণ বলা হয়।"
        },
        {
          "label": "খ",
          "question": "",
          "explanation": "পণ্য উৎপাদন ও বিক্রয়ের মধ্যবর্তী সময়ে সঠিক ও বিজ্ঞানসম্মত উপায়ে পণ্য সংরক্ষণের ব্যবস্থাকে গুদামজাতকরণ বলে। গুদামজাতকরণের মাধ্যমে সময়গত উপযোগ সৃষ্টি হয়। এটি পণ্য উৎপাদনের সাথে বিক্রয় এবং ভোগের সমন্বয়সাধন করে। প্রতিষ্ঠান একটি নির্দিষ্ট মৌসুমের পণ্য অন্য মৌসুমে বিক্রি করতে চাইলে পণ্য গুদামজাতকরণের মাধ্যমে তা করা যায়। তাছাড়া, গুদামজাতকরণের মাধ্যমে উৎপাদন মৌসুমের অতিরিক্ত পণ্য নষ্ট হওয়া থেকে রক্ষা পাওয়া যায়। এভাবে একসময়ের পণ্য অন্য সময়ে ভোগ বা ব্যবহারের সুযোগ সৃষ্টির মাধ্যমে গুদামজাতকরণ ব্যবস্থা সময়গত উপযোগ সৃষ্টি করে।"
        },
        {
          "label": "গ",
          "question": "উদ্দীপকে রহিম প্রথম পর্যায়ে বিপণনের কোন কাজটি সম্পাদন করে? ব্যাখ্যা করো।",
          "explanation": "উদ্দীপকে প্রথম পর্যায়ে জনাব মিজান বিপণনের 'পর্যায়িতকরণ' কাজটি সম্পাদন করেন। এক্ষেত্রে পূর্বনির্ধারিত মানের ভিত্তিতে গ্রুপণ্যকে বিভিন্ন শ্রেণিতে ভাগ করা হয়। এখানে পণ্যের গুণাগুণ, আকার, রং, ওজন প্রভৃতি বিবেচনায় এগুলোর শ্রেণিবিভাগ করা হয়। পর্যায়িতকরণের ফলে পণ্য বিক্রি সহজ হয়। উদ্দীপকে জনাব মিজান একজন মৎস্য ব্যবসায়ী। তিনি ঢাকার মাছের আড়ত থেকে ইলিশ মাছ সংগ্রহ করেন। তারপর তিনি মাছগুলোকে আকার অনুযায়ী বিভিন্ন ভাগে ভাগ করেন। এক্ষেত্রে তিনি মাছগুলোকে ছোট, মাঝারি ও বড় সাইজে ভাগ করেন। ফলে সহজেই মাছের উপযুক্ত মূল্য ধার্য করা যায়। এতে ক্রেতারা চাহিদামতো ন্যায্যমূল্যে মাছ পেয়ে খুব খুশি হয়। আর আকার অনুযায়ী মাছের শ্রেণিবিভাগের কাজটি পর্যায়িতকরণের সাথে সামঞ্জস্যপূর্ণ। তাই বলা যায়, উদ্দীপকে প্রথম পর্যায়ে জনাব মিজান পর্যায়িতকরণ কাজটি সম্পাদন করেন।"
        },
        {
          "label": "ঘ",
          "question": "রহিমের চিন্তা হ্রাসে করণীয় কী? উদ্দীপকের আলোকে বিশ্লেষণ করো।",
          "explanation": "মাছের গুদামজাতকরণের মাধ্যমে জনাব মিজানের দুশ্চিন্তা লাঘব সম্ভর বলে আমি মনে করি। গুদামজাতকরণের মাধ্যমে দীর্ঘসময় ধরে পণ্য সংরক্ষণ করা যায়। এতে - পণ্যের গুণাগুণ অক্ষুন্ন থাকে। এর ফলে সারা বছর পণ্য ভোগ বা ব্যবহার করা যায়। উদ্দীপকে জনাব মিজান একজন মৎস্য, ব্যবসায়ী। তিনি আড়ত থেকে মাছ কিনে পর্যায়িতকরণ করে বাজারজাত করেন। চলতি বছর প্রচুর ইলিশ ধরা পড়ায় মাছের দাম কমে যায়। কিন্তু নিজস্ব সংরক্ষণ ব্যবস্থা না থাকায় তিনি ব্যবসায় নিয়ে চিন্তিত হয়ে পড়েন। মাছ দ্রুত পচনশীল। তাই মাছ সংরক্ষণের জন্য উপযুক্ত হিমাগার বা গুদামজাতকরণের ব্যবস্থা থাকা প্রয়োজন। গুদামজাতকরণের মাধ্যমে বিপুল পরিমাণ মাছ দীর্ঘ সময়ব্যাপী সংরক্ষণ করা যাবে। এতে মাছের গুণাগুণ নষ্ট হবে না বা পচন ধরবে না। ফলে জনাব মিজান পরবর্তী সময়ে উপযুক্ত মূল্যে মাছগুলো বিক্রি করতে পারবেন। এভাবে গুদামজাতকরণের মাধ্যমে তিনি আর্থিক ক্ষতির হাত থেকে রক্ষা পাবেন। তাছাড়া গুদামজাতকরণের ফলে ক্রেতারাও সারা বছর মাছ ভোগ করতে পারবে। এতে ব্যবসায়ের বিক্রি ও মুনাফা বাড়বে। তাই বলা যায়, মাছের গুদামজাতকরণের মাধ্যমে জনাব মিজানের দুশ্চিন্তা লাঘব সম্ভব।"
        }
      ]
    },
    {
      "number": "5",
      "uddipok": "মিসেস মালিহা হস্তশিল্প পণ্য তৈরি করেন। তিনি নারায়ণগঞ্জের বিভিন্ন এলাকা থেকে নানাবিধ উন্নতমানের হস্তশিল্প পণ্য ন্যায্যমূল্যে সংগ্রহ করে ঢাকার ধানমন্ডি ও মোহাম্মদপুরের ভোক্তাদের নিকট বিক্রয় করেন। সম্প্রতি তিনি ব্যবসায় সম্প্রসারণের লক্ষ্যে উত্তরা ও গুলশান এলাকায় দুটি শো-রুম স্থাপন করেন। তিনি পণ্যসমূহ আকর্ষণীয় আবরণে আবৃত করে চমৎকার ব্যাগে ক্রেতাদের নিকট সরবরাহ করেন যা ক্রেতার সন্তুষ্টি বাড়ায়। মিসেস মালিহার বিক্রয় ও মুনাফা প্রতিনিয়ত বাড়ছে।",
      "tag": "DCC 25",
      "sub_questions": [
        {
          "label": "ক",
          "question": "মোড়কিকরণ কী?",
          "explanation": "মোড়ক (আবরণ) দিয়ে কোনো পণ্যকে আকর্ষণীয় করে ঢেকে বা মুড়ে দিয়ে পণ্যের গুণগত মান সংরক্ষণ এবং ক্ষতির হাত থেকে রক্ষা করার প্রক্রিয়াকে মোড়কিকরণ বলে।"
        },
        {
          "label": "খ",
          "question": "\"উত্তম ক্রয় বিক্রয়ের অর্ধেক\" ব্যাখ্যা করো।",
          "explanation": "ভালো কাঁচামাল কিনতে পারলে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "শুরুতে মিসেস মালিহা বিপণনের কোন কার্যাবলি সম্পাদন করেন? ব্যাখ্যা করো।",
          "explanation": "শুরুতে মিসেস সালমা বিপণনের ক্রয়-বিক্রয় ও পরিবহন কার্যাবলি সম্পাদন করে। ক্রয়-বিক্রয়ের মাধ্যমে অর্থের বিনিময়ে পণ্যের মালিকানা হস্তান্তর করা হয়। এর মাধ্যমে পণ্যের স্বত্বগত বা মালিকানাগত উপযোগ সৃষ্টি হয়। আর, পরিবহনের মাধ্যমে পণ্যসামগ্রী এক স্থান থেকে অন্য স্থানে নেওয়া হয়। উদ্দীপকে মিসেস সালমা হস্তশিল্পজাত পণ্যের ব্যবসায় করেন। তিনি মানিকগঞ্জের বিভিন্ন এলাকা থেকে কম মূল্যে হস্তশিল্পজাত পণ্য সংগ্রহ করেন। তারপর তিনি সেগুলো ঢাকার বিভিন্ন স্থানের ভোক্তাদের কাছে বিক্রি করেন। এখানে তিনি মানিকগঞ্জের হস্তশিল্প সংগ্রহের মাধ্যমে বিপণনের ক্রয় কাজটি করেন। এর মাধ্যমে তিনি পণ্যের মালিকানা অর্জন করেন। আবার তিনি পরিবহন ব্যবস্থার মাধ্যমে মানিকগঞ্জ থেকে ঢাকায় পণ্য নিয়ে আসেন। এতে পণ্যের স্থানগত উপযোগ সৃষ্টি হয়। এছাড়াও তিনি ভোক্তাদের কাছে পণ্য বিক্রির মাধ্যমে বিপণনের বিক্রয় কাজটি সম্পাদন করে। সুতরাং, মিসেস সালমা শুরুতে বিপণনের ক্রয়-বিক্রয় ও পরিবহন কার্যাবলি সম্পাদন করেন।"
        },
        {
          "label": "ঘ",
          "question": "মিসেস মালিহার মুনাফা বৃদ্ধির সাথে সংশ্লিষ্ট বিপণন কার্যাবলির গুরুত্ব বিশ্লেষণ করো।",
          "explanation": "মিসেস সালমার মুনাফা বৃদ্ধির সাথে সংশ্লিষ্ট বিপণন কার্যাবলি হলো 'মোড়কিকরণ', যা ব্যবসায়ে সফলতা অর্জনে গুরুত্বপূর্ণ। মোড়কিকরণ পণ্যের গুণগত মান রক্ষা করে। এছাড়া আকর্ষণীয় মোড়ক পণ্য কিনতে ক্রেতাকে আকৃষ্ট করে। এর মাধ্যমে বাহ্যিক ক্ষয়-ক্ষতির হাত থেকে পণ্যকে রক্ষা করা যায়। এর ফলে ক্রেতারা অক্ষত অবস্থায় পণ্য কিনতে ও ভোগ করতে পারে। উদ্দীপকে মিসেস সালমা হস্তশিল্পজাত পণ্যের ব্যবসায় করেন। ব্যবসায় সম্প্রসারণের জন্য, তিনি ঢাকায় দুটি শো-রুম স্থাপন করেন। তিনি পণ্যসমূহ আকর্ষণীয় আবরণে আবৃত করে চমৎকার ব্যাগে ক্রেতাদের কাছে বিক্রি করেন। অর্থাৎ, তিনি বিপণনের 'মোড়কিকরণ'-এর কাজটি সম্পাদন করেন। মোড়কিকরণের মাধ্যমে মিসেস সালমার পণ্যের গুণগত মান ও উপযোগ অক্ষত থাকে। তাই ক্রেতারা মানসম্মত পণ্য কিনতে ও ব্যবহার করতে পারে। এছাড়া তার পণ্যের আকর্ষণীয় মোড়কের কারণে ক্রেতারা ঐ পণ্যের প্রতি আকৃষ্ট হয়। মানসম্মত ও আকর্ষণীয় মোড়কে পণ্য পেয়ে ক্রেতারা ভীষণ খুশি হয় এবং, স্বাচ্ছন্দ্যে পণ্য কেনে। এতে পণ্যের চাহিদা বেড়ে যায়। ফলে পণ্যের বিক্রি ও মুনাফাও বাড়ে। তাই বলা যায়, মিসেস সালমার মুনাফা বেড়ে যাওয়ার বিষয়টি বিপণনের 'মোড়কিকরণ' কার্যাবলি সম্পাদনের সাথে সম্পৃক্ত।"
        }
      ]
    },
    {
      "number": "6",
      "uddipok": "'দীপন এন্টারপ্রাইজ' ফ্রিজ আমদানিকারক প্রতিষ্ঠান। প্রতিষ্ঠানটি শীতকালে বিক্রয় বৃদ্ধির লক্ষ্যে ৩০%-৫০% পর্যন্ত মূল্যছাড় দেয়। প্রতিষ্ঠানটি মূল্যছাড়ের বিষয়ে ভোক্তাদের অবগত করার জন্য ক্যাবল টিভি ও নিজস্ব ওয়েবসাইটে বিজ্ঞাপন দেয়।",
      "tag": "DCC 25",
      "sub_questions": [
        {
          "label": "ক",
          "question": "প্রচার কী?",
          "explanation": "উৎপাদনকারী বা উদ্যোক্তা কর্তৃক অর্থ খরচ ছাড়াই কোনো গণমাধ্যমে তার প্রতিষ্ঠানের পণ্য বা সেবা সম্পর্কে অনুকূল উপস্থাপনই হলো প্রচার।"
        },
        {
          "label": "খ",
          "question": "বিজ্ঞাপন কি অপচয়? ব্যাখ্যা করো।",
          "explanation": "অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনকে বিজ্ঞাপন বলে। বিজ্ঞাপন হলো বিপণন প্রসারের একটি অন্যতম হাতিয়ার। সাময়িক সময়ের জন্য বিজ্ঞাপন দিতে খরচ হলেও দীর্ঘমেয়াদে এটি প্রতিষ্ঠানকে লাভবান করে। বিজ্ঞাপনের মাধ্যমে ক্রেতারা কোনো প্রতিষ্ঠানের পণ্য সম্পর্কে জানতে পারেন এবং ঐ পণ্য কিনতে আকৃষ্ট হন। ফলে প্রতিষ্ঠানের বিক্রি ও মুনাফা বাড়ার সম্ভাবনা বাড়ে। তবে কিছু কিছু ক্ষেত্রে বিজ্ঞাপন মাধ্যম বাছাইয়ে ত্রুটির কারণে এটি শুধু খরচ সৃষ্টি করে। সুতরাং, সঠিক মাধ্যম বাছাই করতে পারলে বিজ্ঞাপনকে অপচয় নয় বরং বিনিয়োগ হিসেবে বিবেচনা করা হয়।"
        },
        {
          "label": "গ",
          "question": "প্রতিষ্ঠানটির মূল্যছাড় কোন প্রসারমূলক কৌশলের অন্তর্ভুক্ত? ব্যাখ্যা করো।",
          "explanation": "প্রতিষ্ঠানটির মূল্যছাড়টি হলো বিক্রয় প্রসার কৌশলের আওতাভুক্ত। বিক্রয় বাড়ানোর জন্য নেওয়া স্বল্পমেয়াদি উদ্দীপনামূলক কার্যক্রমই হলো বিক্রয় প্রসার। এর মাধ্যমে ভোক্তারা তাৎক্ষণিকভাবে পণ্য কিনতে উৎসাহিত হয়। মূল্যছাড়, নমুনা পণ্য সরবরাহ প্রভৃতি হলো বিক্রয় প্রসারের উদাহরণ। 'দীপন এন্টারপ্রাইজের' ফ্রিজ আমদানিকারক প্রতিষ্ঠান। প্রতিবছর শীত মৌসুমে তাদের ফ্রিজ বিক্রির পরিমাণ কমে যায়। এজন্য প্রতিষ্ঠানটি শীত মৌসুমে বিক্রি বাড়ানোর লক্ষ্যে ৩০%-৫০% পর্যন্ত মূল্যছাড়ের ঘোষণা দেয়। এ মূল্যছাড়ের ঘোষণাটি স্বল্প সময়ের জন্য। এতে ক্রেতারা পণ্য কিনতে উৎসাহী হবে। ফলে 'দীপন এন্টারপ্রাইজের' পণ্যের চাহিদা ও বিক্রি বাড়বে। এ বৈশিষ্ট্যগুলো বিক্রয় প্রসারের সাথে সামঞ্জস্যপূর্ণ। সুতরাং, প্রতিষ্ঠানটির মূল্যছাড় হচ্ছে বিক্রয় প্রসার।"
        },
        {
          "label": "ঘ",
          "question": "ক্যাবল টিভি ও ওয়েবসাইটে বিজ্ঞাপন প্রদানের সিদ্ধান্ত গ্রহণের বিষয়টি কতটুকু যুক্তিযুক্ত? উত্তরের সপক্ষে ব্যাখ্যা দাও।",
          "explanation": "ক্যাবল টিভি ও ওয়েবসাইটে বিজ্ঞাপন দেওয়া অত্যন্ত যৌক্তিক বলে আমি মনে করি। -নির্দিষ্ট উদ্যোক্তা কর্তৃক অর্থ প্রদত্ত মাধ্যমে সম্ভাব্য ক্রেতাদের পণ্য কিনতে উদ্বুদ্ধ করাই হলো বিজ্ঞাপন। এর মাধ্যমে পণ্য সম্পর্কিত তথ্য ক্রেতাদের নিকট আকর্ষণীয় ভাবে উপস্থাপন করা হয়। এভাবে ক্যাবল টেলিভিশন ও ওয়েবসাইটে পণ্য সম্পর্কিত যে কোনো তথ্য প্রচার বিজ্ঞাপনের উদাহরণ। 'দীপন এন্টারপ্রাইজের' ফ্রিজ আমদানিকারক একটি প্রতিষ্ঠান। প্রতিষ্ঠানটি শীত মৌসুমে বিক্রি বাড়ানোর লক্ষ্যে ৩০%-৫০% পর্যন্ত মূল্যছাড়ের ঘোষণা দেয়। এ ছাড়ের বিষয়টি ভোক্তাদের জানাতে তারা ক্যাবল টিভিতে বিজ্ঞাপন দেয়। আবার নিজস্ব ওয়েবসাইটেও উত্ত তথ্যটি প্রচার করে। বিজ্ঞাপনের মাধ্যমে বিপুলসংখ্যক ক্রেতা প্রতিষ্ঠানটির মূল্যছাড় সম্পর্কে জানতে পারবে। এতে বর্তমান ক্রেতার সাথে কিছু সম্ভাব্য ক্রেতারও সৃষ্টি হবে। ক্রেতারা প্রতিষ্ঠানটির পণ্য কিনতে আকৃষ্ট হতে পারে। এতে শীত মৌসুমেও প্রতিষ্ঠানটির বিক্রি ও মুনাফা বাড়তে পারে। তাই আমার মতে, ক্যাবল টিভি এবং ওয়েবসাইটে বিজ্ঞাপন দেওয়া যুক্তিযুক্ত হয়েছে।"
        }
      ]
    },
    {
      "number": "7",
      "uddipok": "\"তিতাস ব্যাংক লি.\" তাদের সেবাসমূহ সম্পর্কে গ্রাহকদের অবহিত করার জন্য টিভি ও সংবাদপত্রে নিয়মিত বিজ্ঞাপন দেয়। সম্প্রতি ব্যাংকটি উত্তরায় একটি নতুন শাখা উদ্বোধনের সিদ্ধান্ত নেয়। বিষয়টি সংবাদ বিজ্ঞপ্তির মাধ্যমে মিডিয়াকে অবহিত করা হয়। এ অনুষ্ঠানে বিভিন্ন গণ্যমান্য ব্যক্তিদের আমন্ত্রণ জানানো হয়। পরবর্তীতে বিষয়টি সংবাদ আকারে প্রচারিত হওয়ায় গ্রাহকদের মধ্যে ব্যাপক উৎসাহ-উদ্দীপনা সৃষ্টি হয়।",
      "tag": "DCC 25",
      "sub_questions": [
        {
          "label": "ক",
          "question": "বিজ্ঞাপন কী?",
          "explanation": "অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনই হলো বিজ্ঞাপন।"
        },
        {
          "label": "খ",
          "question": "\"বিজ্ঞাপন ও প্রচার উভয়ের লক্ষ্য এক হলেও বিষয় দুটি ভিন্ন\"-ব্যাখ্যা করো।",
          "explanation": "বিজ্ঞাপন ও প্রচার এক বিষয় নয়। চিহ্নিত উদ্যোক্তা কর্তৃক যেকোনো অর্থপ্রদত্ত উপায়ে ধারণা, পণ্য বা সেবার নৈর্ব্যক্তিক উপস্থাপনা ও প্রসার হচ্ছে বিজ্ঞাপন। অন্যদিকে, উৎপাদক বা উদ্যোক্তা কর্তৃক অর্থ না দিয়ে গণমাধ্যমসমূহে ধারণা, তথ্য, পণ্য বা সেবা সম্পর্কে মতামত প্রকাশকে প্রচার বলা হয়। সাধারণত বাণিজ্যিক উদ্দেশ্যেই বিজ্ঞাপন দেওয়া হয়। কিন্তু প্রচারের উদ্দেশ্য হলো পণ্য, সেবা, ধারণা বা প্রতিষ্ঠান সম্পর্কে ইতিবাচক মনোভাব গড়ে তোলা।"
        },
        {
          "label": "গ",
          "question": "",
          "explanation": "\"তিতাস ব্যাংক লি.' নতুন শাখা উদ্বোধন উপলক্ষে যে প্রসারমূলক কার্যক্রম গ্রহণ করে তা হলো 'প্রচার'। প্রচার একটি নৈর্ব্যক্তিক উপস্থাপনা। এর জন্য প্রতিষ্ঠানকে কোনো অর্থ ব্যয় করতে হয় না। এটি গণমাধ্যমের মতো তৃতীয় পক্ষ দ্বারা সংগঠিত হয়। ফলে গ্রাহকদের কাছে এর গ্রহণযোগ্যতা বেশি। উদ্দীপকে \"তিতাস ব্যাংক লি.\" সম্প্রতি উত্তরায় একটি নতুন শাখা উদ্বোধনের সিদ্ধান্ত নেয়। বিষয়টি সংবাদ বিজ্ঞপ্তির মাধ্যমে মিডিয়াকে অবহিত করা হয়। এ অনুষ্ঠানে গণ্যমান্য ব্যক্তিদের আমন্ত্রণ জানানো হয়। পরবর্তীতে বিষয়টি সংবাদ আকারে প্রচারিত হওয়ায় গ্রাহকদের মাঝে ব্যপক উৎসাহ উদ্দীপনা সৃষ্টি হয়। এক্ষেত্রে সংবাদমাধ্যম গণমাধ্যমের একটি উদাহরণ। এটি কোনো প্রকার অর্থ ব্যয় ছাড়াই গ্রাহকদের কাছে নতুন শাখা উদ্বোধনের বিষয়টি প্রচার করেছে। আর সংবাদমাধ্যম তৃতীয় পক্ষ হওয়ায় ক্রেতাদের কাছে এর গ্রহণযোগ্যতা বেশি। এসব বৈশিষ্ট্য বিবেচনায় বলা যায়, তিতাস ব্যাংক লিমিটেড নতুন শাখা উদ্বোধন উপলক্ষে প্রচারের সহায়তা নিয়েছে।"
        },
        {
          "label": "ঘ",
          "question": "উদ্দীপকে উল্লিখিত ব্যাংক কর্তৃক ব্যবহৃত বিজ্ঞাপন মাধ্যমের, কার্যকারিতার যথার্থতা ব্যাখ্যা করো।",
          "explanation": "উদ্দীপকে উল্লিখিত ব্যাংক কর্তৃক ব্যবহৃত বিজ্ঞাপন মাধ্যম অত্যন্ত কার্যকরী। বিজ্ঞাপন হলো পণ্য বা সেবার নৈর্ব্যক্তিক উপস্থাপনা। এর জন্য উদ্যোক্তাকে অর্থ খরচ করতে হয়। এর মাধ্যমে ক্রেতাদের পণ্য সম্পর্কে অবহিত করে কিনতে প্ররোচিত করা হয়। সংবাদপত্র ও টিভি বিজ্ঞাপনের অত্যন্ত জনপ্রিয় দুটি মাধ্যম। উদ্দীপকে \"তিতাস ব্যাংক লি.\" গ্রাহকদের বিভিন্ন সেবা প্রদান করে। উক্ত সেবা সম্পর্কে গ্রাহকদের অবহিত করতে বিভিন্ন টিভি চ্যানেল ও সংবাদপত্রে নিয়মিত বিজ্ঞাপন দেয়। এতে ক্রেতারা তাদের সেবা সম্পর্কে জানতে পারে। এসব টিভি চ্যানেলও সংবাদপত্রে তথ্য প্রচার করতে তিতাস ব্যাংক লি. অর্থ খরচ করতে হয়েছে। অর্থাৎ, তারা বিজ্ঞাপনের বিভিন্ন মাধ্যম ব্যবহার করেছে। টেলিভিশনের মাধ্যমে শহরসহ গ্রামে-গঞ্জে ছড়িয়েছিটিয়ে থাকা শিক্ষিত-অশিক্ষিত মানুষদের নিকট ব্যাংকটি তার সেবাসম্পর্কিত তথ্য পৌঁছাতে পারবে। এতে সর্বত্র তাদের গ্রাহক সংখ্যা দিন দিন বাড়বে। এছাড়া, সংবাদপত্রের মাধ্যমে শিক্ষিত ক্রেতাদের কাছে পণ্য ও সেবা সম্পর্কিত তথ্য পৌঁছে দেওয়া যাবে। এতে দিন দিন গ্রাহকদের কাছে তাদের সেবার চাহিদা বাড়বে। ফলে তিতাস ব্যাংকের মুনাফা অর্জনের সম্ভাবনা তৈরি করবে। তাই বলা যায়, উদ্দীপকে উল্লিখিত ব্যাংক কর্তৃক গৃহীত | বিজ্ঞাপন মাধ্যম অত্যন্ত কার্যকরী।"
        }
      ]
    },
    {
      "number": "8",
      "uddipok": "মনীষা ও বিদিশা দু'বোন। তারা কেনাকাটার উদ্দেশ্যে তারা একটি শপিংমলে যান। মনীষা পূর্বপরিকল্পনা অনুযায়ী মোবাইল ফোন ক্রয় করেন। বিদিশা \"দিয়া বুটিক্স” থেকে এক্সক্লুসিভ ডিজাইনের পোশাক ক্রয় করেন।",
      "tag": "DCC 25",
      "sub_questions": [
        {
          "label": "ক",
          "question": "মূল্য কী?",
          "explanation": "নির্দিষ্ট পরিমাণ পণ্য বা সেবা নেওয়া বা ব্যবহারের জন্য ক্রেতা যে পরিমাণ অর্থ বিক্রেতাকে দেয় তাকে ঐ পণ্যের মূল্য বলে।"
        },
        {
          "label": "খ",
          "question": "\"পণ্যের প্রকারভেদ ক্রয় উদ্দেশ্যের ওপর নির্ভর করে\"-ব্যাখ্যা করো।",
          "explanation": "ক্রয়ের উদ্দেশ্য অনুযায়ী একই পণ্য কখনো ভোগ্য আবার কখনো শিল্প পণ্য হিসেবে বিবেচিত হয়। চূড়ান্ত ভোগ বা ব্যবহারের উদ্দেশ্যে ক্রেতারা ভোগ্য পণ্য কেনে। অন্যদিকে, শিল্প পণ্য কেনা হয় পুনঃপ্রক্রিয়াজতকরণের উদ্দেশ্যে। এক্ষেত্রে একই পণ্য শুধু ক্রয়ের উদ্দেশ্যের ভিন্নতার কারণে একসময় ভোগ্য পণ্য এবং অন্যসময় শিল্প পণ্য হিসেবে গণ্য হয়। যেমন: বাসা বাড়িতে ভোগ্য পণ্য হিসেবে ব্যবহৃত ময়দা পাউরুটি বানানোর কারখানায় শিল্প পণ্য হিসেবে ব্যবহৃত হয়। এজন্যই বলা যায়, পণ্যের প্রকারভেদ ক্রয় উদ্দেশ্যের ওপর নির্ভর করে।"
        },
        {
          "label": "গ",
          "question": "উদ্দীপকে মনীষা কোন ধরনের ভোগ্য পণ্যের ক্রেতা? ব্যাখ্যা করো।",
          "explanation": "মনীষা ভোগ্য পণ্যের অন্তর্গত 'শপিং পণ্যের' ক্রেতা। শপিং পণ্য ক্রেতারা পূর্বপরিকল্পনা অনুযায়ী অনেক সময় নিয়ে কিনে থাকে। এ ধরনের পণ্যের স্থায়িত্ব বেশি। ফলে কার্যকারিতা ঠিক রাখতে মাঝে মাঝে সার্ভিসিং-এর প্রয়োজন হয়। শপিং পণ্যের এককপ্রতি মূল্য বেশি। উদ্দীপকের মনীষা ও বিদিশা দু'বোন। কেনাকাটার উদ্দেশ্যে তারা একটি শপিংমলে যান। মনীষা পূর্বপরিকল্পনা অনুযায়ী মোবাইল ফোন ক্রয় করেন। মোবাইল ফোনের স্থায়িত্ব সাধারণত বেশি হয়ে থাকে। আর মাঝে মাঝে এটিকে সার্ভিসিং করার প্রয়োজন হয়। এ পণ্যটির এককপ্রতি মূল্যও বেশি। ক্রেতারা মোবাইল ফোন কেনার আগে অনেক সময় ব্যয় করে। এসব বৈশিষ্ট্য বিবেচনায়, মনীষার কেনা মোবাইল ফোনকে ভোগ্য পণ্যের অন্তর্গত 'শপিং পণ্য বলা যায়।"
        },
        {
          "label": "ঘ",
          "question": "উদ্দীপকে বর্ণিত ক্রেতাদের ক্রয়কৃত পণ্যের ধরন উল্লেখপূর্বক সাদৃশ্য ও বৈসাদৃশ্য বিশ্লেষণ করো।",
          "explanation": "উদ্দীপকে মনীষার ক্রয়কৃত পণ্যটি হলো শপিং পণ্য এবং বিদিশার ক্রয়কৃত পণ্যটি হলো বিশিষ্ট পণ্য। শপিং পণ্য ও বিশিষ্ট পণ্য ভোগ্য পণ্যের দুইটি ধরন। শপিং পণ্য কেনার আগে ক্রেতারা বিভিন্ন ব্র‍্যান্ডের মধ্যে তুলনা করে। অন্যদিকে, বিশিষ্ট পণ্যের ক্ষেত্রে ক্রেতারা বিশেষ এবং স্বতন্ত্র বৈশিষ্ট্যমন্ডিত পণ্য কিনতে বেশি অর্থ ব্যয় করতে রাজি থাকে। উদ্দীপকের মনীষা ও বিদিশা কেনাকাটার জন্য একটি শপিংমলে যান।-মনীষা পূর্বপরিকল্পনা অনুযায়ী মোবাইল ফোন ক্রয় করেন। মোবাইল ফোন কেনার আগে ক্রেতারা সাধারণত বিভিন্ন ব্র্যান্ডের মধ্যে তুলনা করে থাকে। অর্থাৎ, মনীষার কেনা মোবাইল একটি শপিং পণ্য। অন্যদিকে বিদিশা 'দিয়া বুটিকস' থেকে এক্সক্লুসিভ ডিজাইনের পোশাক কেনেন। এক্ষেত্রে এক্সক্লুসিভনেস বা স্বতন্ত্র বৈশিষ্ট্য বিশিষ্ট পণ্যের অন্যতম বৈশিষ্ট্যকে নির্দেশ করে। শপিং পণ্য এবং বিশিষ্ট পণ্য উভয়ই ক্রেতারা ভোগের জন্য কিনে থাকে। তাই এগুলো ভোগ্য পণ্যের অন্তর্গত। উভয় পণ্যেরই এককপ্রতি মূল্য বেশি। তবে শপিং পণ্য কেনার আগে ক্রেতারা বেশ কয়েকটি ব্র্যান্ডের মধ্যে তুলনা করে। কিন্তু বিশিষ্ট পণ্য সাধারণত বিশেষ ব্র্যান্ড ইমেজসম্পন্ন হয়। তাই ক্রেতারা ঐ নির্দিষ্ট ব্র্যান্ডের পণ্য কিনতে বেশি অর্থ খরচ করে। শপিং পণ্যের ক্ষেত্রে সমজাতীয় বিভিন্ন ব্র্যান্ডের পণ্য বাজারে পাওয়া যায়। কিন্তু বিশিষ্ট পণ্য স্বতন্ত্র বৈশিষ্ট্যমণ্ডিত হয়ে থাকে। একে অন্যান্য পণ্য থেকে সহজেই আলাদা করা যায়। এভাবেই ভোগ্য পণ্য হয়েও শপিং পণ্য এবং বিশিষ্ট পণ্য আলাদা ধরনের দুটি পণ্য।"
        }
      ]
    },
    {
      "number": "9",
      "uddipok": "'কিরণ এন্টারপ্রাইজ' সুতা উৎপাদন করে বিভিন্ন টেক্সটাইল মিলে সরবরাহ করেন। বিক্রয় বৃদ্ধির উদ্দেশ্যে প্রতিষ্ঠানটি যে সমস্ত ক্রেতা ৭০ টনের অধিক ক্রয় করে তাদের বিশেষ ছাড় প্রদান করে। প্রতিষ্ঠানটি ক্রয়মল্যের ওপর ২০% মুনাফা স্থির করে বিক্রয়মূল্য নির্ধারণ করে।",
      "tag": "DCC 25",
      "sub_questions": [
        {
          "label": "ক",
          "question": "পণ্যের জীবন চক্র কী?",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলীন হয়ে যাওয়া পর্যন্ত যেসব স্তর বা ধাপ অতিক্রম করে তাকে পণ্যের জীবনচক্র বলে।"
        },
        {
          "label": "খ",
          "question": "\"প্রবৃদ্ধি স্তরই হলো পণ্যের জীবন চক্রের সর্বোত্তম স্তর\"-ব্যাখ্যা করো।",
          "explanation": "পণ্যের জীবন চক্রের যে স্তরে বিক্রি ও মুনাফার পরিমাণ দ্রুতগতিতে বাড়তে থাকে তাকে প্রবৃদ্ধি স্তর বলা হয়। এ স্তরে পণ্যের পরিচিতি এবং সুনাম বাজারে বেড়ে যায়। ফলে বিক্রির পরিমাণ স্বাভাবিক ভাবেই বাড়তে থাকে। এতে প্রতিষ্ঠানকে বেশি পরিমাণে পণ্য উৎপাদন করতে হয়। ফলে একক প্রতি উৎপাদন ব্যয় কমে এবং মুনাফা বাড়ে। এজন্যই পণ্যের জীবন চক্রের প্রবৃদ্ধি স্তরকে সর্বোত্তম বলা হয়।"
        },
        {
          "label": "গ",
          "question": "বিক্রয় বৃদ্ধির জন্য প্রতিষ্ঠানটি কোন ধরনের পদ্ধতি অবলম্বন করেছে? ব্যাখ্যা করো।",
          "explanation": "বিক্রয় বৃদ্ধির জন্য প্রতিষ্ঠানটি পরিমাণগত বাট্টা প্রদানের পদ্ধতি। অবলম্বন করেছে। পণ্য কেনার পরিমাণের ভিত্তিতে এ বাট্টা দেওয়া হয়। বেশি পণ্য কিনলে বাট্টার হারও বেশি হয়। এর মাধ্যমে ক্রেতারা 'বেশি পণ্য কিনতে উৎসাহিত হয়। উদ্দীপকের 'কিরণ এন্টারপ্রাইজ' সুতা উৎপাদন করে বিভিন্ন টেক্সটাইল মিলে সরবরাহ করে। সম্প্রতি প্রতিষ্ঠানটি বিক্রয় বৃদ্ধির উদ্যোগ গ্রহণ করে। এর প্রেক্ষিতে প্রতিষ্ঠানটি যেসব ক্রেতা ৭০ টনের অধিক ক্রয় করে তাদের বিশেষ ছাড় প্রদান 'করে। এতে ক্রেতারা অধিক পরিমাণে পণ্য কিনতে উৎসাহী হয়। ফলে প্রতিষ্ঠানটির বিক্রি ও মুনাফা বেড়ে যাওয়ার সম্ভাবনা তৈরি হয়। এক্ষেত্রে বিশেষ ছাড় প্রদানের বৈশিষ্ট্যসমূহ পরিমাণগত বাট্টার সাথে মিলে যায়। অতএব, বিক্রয় বৃদ্ধির উদ্দেশ্যে প্রতিষ্ঠানটি পরিমাণগত বাট্টা 'দেওয়া ব্যবস্থা করেছে।"
        },
        {
          "label": "ঘ",
          "question": "উদ্দীপকের প্রতিষ্ঠানটি কোন ধরনের মূল্য নির্ধারণ পদ্ধতি অনুসরণ করেছে? এর যথার্থতা ব্যাখ্যা করো।",
          "explanation": "উদ্দীপকের প্রতিষ্ঠানটি মার্কআপ/ব্যয়যোগ মূল্য নির্ধারণ পদ্ধতি অনুসরণ করেছে। মার্কআপ পদ্ধতিতে পণ্যের উৎপাদন ব্যয়ের সাথে একটি নির্দিষ্ট পরিমাণ মুনাফা যোগ করে মূল্য নির্ধারণ করা হয়। এটি মূল্য নির্ধারণের একটি সহজ পদ্ধতি। এখানে মূল্য নির্ধারণে স্থায়ী ব্যয়, পরিবর্তনশীল ব্যয় ও প্রত্যাশিত বিক্রির পরিমাণ বিবেচনা করা হয়। উদ্দীপকের 'কিরণ এন্টারপ্রাইজ' সুতা উৎপাদনকারী একটি প্রতিষ্ঠান। প্রতিষ্ঠানটির উৎপাদিত সুতা বিভিন্ন টেক্সটাইল মিলে সরবরাহ করা হয়। বিক্রয়মূল্য নির্ধারণ প্রতিষ্ঠানটি ক্রয়মূল্যের ওপর ২০% মুনাফা ধার্য করে। এভাবে ক্রয়মূল্যের ওপর' নির্দিষ্ট পরিমাণ' মুনাফা স্থির করার বিষয়টি মার্ক-আপ পদ্ধতিতে মূল্য নির্ধারণকে নির্দেশ করে। 'কিরণ এন্টারপ্রাইজ' উক্ত পদ্ধতিতে মূল্য নির্ধারণের ফলে একটি নির্দিষ্ট মূল্যে পণ্য বিক্রি করতে পারেন। তাছাড়া প্রতিষ্ঠানটি যেহেতু একটি উৎপাদনকারী প্রতিষ্ঠান, সেক্ষেত্রে পণ্যমূল্যের স্থিতিশীলতা বজায় রাখার জন্য এ ধরনের মূল্য নির্ধারণ যৌক্তিক'। যদি মূল্য নির্ধারণের অন্যান্য পদ্ধতি, যেমন: ভ্যালুভিত্তিক অথবা প্রতিযোগিতাভিত্তিক মূল্য নির্ধারণ করতো তাহলে তা প্রতিষ্ঠানটির জন্য জটিল হতো। তাই আমি মনে করি, 'কিরণ এন্টারপ্রাইজ' এর মার্কআপ পদ্ধতিতে মূল্য নির্ধারণ যথার্থ হয়েছে।"
        }
      ]
    },
    {
      "number": "10",
      "uddipok": "'ব্রাইট লুক' একটি ত্বক ফর্সাকারী ফেয়ারনেস ক্রিম। প্রতিষ্ঠানটি কয়েক বছর ধরে ব্যাপক প্রসারমূলক কার্যক্রম যেমন বিজ্ঞাপন ও বিক্রয় প্রসারের মাধ্যমে সকলের নিকট পরিচিতি লাভ করে এবং বিক্রয়ও দ্রুতগতিতে বৃদ্ধি পায়। কিন্তু বর্তমানে তীব্র প্রতিযোগিতা ও প্রতিযোগী প্রতিষ্ঠানের সংখ্যা বৃদ্ধি পাওয়ায় বিক্রয় হ্রাস পাচ্ছে। ক্রেতারা বিকল্প পণ্যের প্রতি আকৃষ্ট হচ্ছে। এই অবস্থায় 'ব্রাইট লুক' প্রতিষ্ঠানের কর্তৃপক্ষ বেশ চিন্তিত।",
      "tag": "DCC 25",
      "sub_questions": [
        {
          "label": "ক",
          "question": "জরুরি পণ্য কী?",
          "explanation": "অতি আবশ্যকীয় এবং আকস্মিক পরিস্থিতি মোকাবিলায় তাৎক্ষণিকভাবে যেসব পণ্য ক্রেতারা কেনেন সেসব পণ্যকে জরুরি পণ্য বলে।"
        },
        {
          "label": "খ",
          "question": "'ভোগ্য পণ্যের ক্রেতার সংখ্যা অধিক'- ব্যাখ্যা করো।",
          "explanation": "জাযা ক্রেতারা ব্যক্তিগত বা পারিবারিক ব্যবহারের জন্য কেনে তাই ভোগ্য পণ্য। পৃথিবীর সব মানুষই ব্যক্তিগত বা পরিবারের ব্যবহারের জন্য কোনো না কোনো, পণ্য কেনে। তাই সব মানুষই ভোগ্য পণ্যের ক্রেতা। এজন্যই ভোগ্য পণ্যের ক্রেতার সংখ্যাও বেশি।"
        },
        {
          "label": "গ",
          "question": "প্রাথমিকভাবে 'ব্রাইট লুক' ক্রিম পণ্যের জীবন চক্রের কোন স্তরে অবস্থান করছিল? ব্যাখ্যা করো।",
          "explanation": "প্রাথমিকভাবে 'ব্রাইট লুক' ক্রিম পণ্যের জীবন চক্রের \"প্রবৃদ্ধি স্তর\" এ অবস্থান করছিল। পণ্যের জীবন চক্রের যে স্তরে পণ্যের বিক্রি ও মুনাফা দ্রুতগতিতে বাড়ে ঐ স্তরকে প্রবৃদ্ধি স্তর বলে। এ স্তরে পণ্যের বিক্রি বাড়াতে প্রচুর প্রসারমূলক কার্যক্রম হাতে নেওয়া হয়। তাছাড়া এ স্তরে বাজারে প্রতিযোগী প্রবেশ করতে শুরু করে। 'ব্রাইট লুক' একটি ত্বক ফর্সাকরী ফেয়ারনেস ক্রিম। প্রতিষ্ঠানটি ব্যাপক প্রসারমূলক কার্যক্রম পরিচালনা করে। এতে পণ্যটি সবার কাছে পরিচিতি লাভ করে। এটি ক্রেতাদের মনে পণ্য কেনার উদ্দীপনা সৃষ্টি করে। ফলে তারা ক্রিমটি কেনে। এতে প্রতিষ্ঠানটির বিক্রি ও মুনাফা বেড়ে যায়। পণ্যের লাভজনকতা দেখে প্রচুর প্রতিযোগী বাজারে প্রবেশ করতে থাকে। এসব বৈশিষ্ট্য পণ্যের জীবন চক্রের প্রবৃদ্ধি স্তরের সাথে সামঞ্জস্যপূর্ণ। তাই বলা যায়, প্রাথমিকভাবে 'ব্রাইট লুক' ক্রিম পণ্যের জীবনচক্রের প্রবৃদ্ধি স্তরে অবস্থান করছিলো।"
        },
        {
          "label": "ঘ",
          "question": "'ব্রাইট লুক' কর্তৃপক্ষের চিহ্নিত হওয়ার কারণ নির্ণয় করে উদ্দীপকের আলোকে তা নিরসনের উপায় সুপারিশ করো।",
          "explanation": "'ব্রাইট লুক' কর্তৃপক্ষের চিন্তিত হওয়ার কারণ হলো পূর্ণতা স্তরে প্রতিযোগী বেড়ে যাওয়া। পূর্ণতা স্তরে প্রতিযোগীর সংখ্যা অনেক বেশি থাকে। কারণ বাজারে নতুন নতুন প্রতিষ্ঠান প্রবেশ করে। এ স্তরে এসে বিক্রি ও মুনাফা কমতে থাকে। তাই যথাযথ ব্যবস্থা না নিলে পণ্য বা প্রতিষ্ঠান পতন স্তরে চলে যেতে পারে। 'ব্রাইট লুক' ফেয়ারনেস ক্রিম বিক্রি করে। প্রবৃদ্ধি স্তরে প্রসারমূলক কার্যক্রম হাতে নিয়ে এটি বেশ পরিচিতি লাভ করে। ফলে প্রতিষ্ঠানটির বিক্রি ও মুনাফা খুব দ্রুত বেড়ে গিয়েছে। কিন্তু বর্তমানে প্রতিযোগী বাড়ায় বিক্রি কমে যায়। ক্রেতারা বিকল্প পণ্য কিনতে শুরু করে। তাই 'ব্রাইট লুক' কর্তৃপক্ষ বেশ চিন্তিত। 'ব্রাইট লুক' প্রতিষ্ঠানটির কর্তৃপক্ষকে বিক্রি বাড়াতে হবে। এজন্য প্রতিষ্ঠানটি ক্রিমের দাম কমিয়ে দিতে পারে। এতে কম দামে পণ্য পেয়ে ক্রেতারা কিনতে আগ্রহী হবে। তাছাড়া, নতুন নতুন গুণাগুণ বা সুবিধা বাড়িয়ে পণ্যটি আরও মানসম্পন্ন ও আকর্ষণীয় করা যায়। আর এই বিষয়টি প্রসারমূলক ব্যবস্থার মাধ্যমে ক্রেতাকে জানাতে হবে। এতে ক্রেতাদের আগ্রহ সৃষ্টি হবে এবং বিক্রি বাড়বে। তাই আমি মনে করি, 'ব্রাইট লুক' প্রতিষ্ঠানটির চিন্তা - নিরসনে উপরের পদক্ষেপগুলো নেওয়া উচিত।"
        }
      ]
    },
    {
      "number": "11",
      "uddipok": "মি. জামিল একটি পোশাক প্রস্তুতকারী প্রতিষ্ঠানের মালিক। আধুনিক ও রুচিশীল পোশাক উৎপাদনের প্রতি তিনি সচেষ্ট আন্তরিক হওয়ায় বাজারে তার উৎপাদিত পণ্যের চাহিদা ব্যাপক। কিন্তু বর্তমানে বেশ কিছু প্রতিষ্ঠান পরিবেশবান্ধব ও মৌসুম ভিত্তিক পোশাক উৎপাদন ও বাজারজাত করায় মি.জামিলের প্রতিষ্ঠানটির বিক্রয় তুলনামূলকভাবে হ্রাস পাচ্ছে।অপরদিকে নতুন প্রতিষ্ঠানগুলো সুনাম ছড়িয়ে পড়ছে।",
      "tag": "DCC 25,DCC 25",
      "sub_questions": [
        {
          "label": "ক",
          "question": "",
          "explanation": "অর্থের বিনিময়ে বিক্রেতার নিকট হতে পণ্য বা সেবা সামগ্রির মালিকানা ক্রেতার নিকট হস্তান্তরিত হওয়াকে বিক্রয় বলে।"
        },
        {
          "label": "খ",
          "question": "",
          "explanation": "বিপণন হচ্ছে একটি প্রক্রিয়া যার মাধ্যমে কোম্পানিগুলো ক্রেতাদের জন্য ভালো সৃষ্টি করে এবং বিনিময়ে তাদের নিকট হতে ভ্যালু অর্জুনের লক্ষ্যে দৃঢ় ক্রেতা সম্পর্ক গড়ে তোলে।  বিপণন দুই ভাবে কর্মসংস্থানের সৃষ্টি করে। একটি হলো প্রত্যক্ষভাবে, এক্ষেত্রে বিপণন কার্যাবলী সম্পাদনে জনগণকে নিয়োজিত করে এবং অন্যটি হলো পরোক্ষভাবে, উৎপাদন বৃদ্ধি করে শিল্পায়নের মাধ্যমে। পরিবহন গুতামজাতকরণ বিজ্ঞাপন প্রচার ইত্যাদি কর্মক্ষেত্র তৈরি করে সেখানে প্রয়োজনীয় জনশক্তি নিয়োগ দিয়ে বিপণন কর্মসংস্থানের সুযোগ সৃষ্টি করে। আবার বিক্রয় বৃদ্ধি পেলে স্বাভাবিকভাবেই উৎপাদন বৃদ্ধি পায়। সেখানেও প্রচুর লোকের কর্মসংস্থান সৃষ্টি হয়।"
        },
        {
          "label": "গ",
          "question": "",
          "explanation": "উল্লিখিত উদ্দীপকে মি. জামিল বিপণননের মৌলিক ধারণা বিপণন অর্পণের উপর গুরুত্ব দিয়েছে। মানুষের অভাব ও চাহিদা পূরণে বিপণনকারী যা কিছু বাজারে উপস্থাপন করে তাকে বিপণন অর্পণ বলে। পণ্য, সেবা ও অভিজ্ঞতা বিপণন অর্পণের অন্তর্গত। এসব কিছু ভোক্তাদের অভাব মোচনের জন্য বাজারে উপস্থাপন করা হয়। উদ্দীপকে জামিল একটি পোশাক প্রস্তুতকারী প্রতিষ্ঠানের মালিক। আধুনিক ও রুচিশীল পোশাক উৎপাদনের প্রতি তিনি যথেষ্ট আন্তরিক হাওয়ায় বাজারে তার উৎপাদিত পণ্যের চাহিদা ব্যাপক। এখানে উল্লেখ্য, তার উৎপাদিত পোশাক একটি পণ্য যা মানুষের অভাব পূরণ করে। এছাড়া উক্ত পণ্যটি বিক্রয়ের জন্য বিভিন্নভাবে উপস্থাপন করা হয়েছে। তাই বলা যায়, মি. জামিল বিপণনের মৌলিক ধারণার বিপণন অর্পণের উপর গুরুত্ব দিয়েছেন।"
        },
        {
          "label": "ঘ",
          "question": "",
          "explanation": "উদ্দীপকের নতুন প্রতিষ্ঠানগুলোর সফলতার কারণ হচ্ছে সামাজিক বিপণন যুগ অনুসরণ করে বিপণন কর্মকাণ্ড সম্পাদন করা। বিপণনের যে যুগে ক্রেতার চাহিদার প্রতি গুরুত্ব দেওয়ার পাশাপাশি পরিবেশ ও সমাজের মানুষের প্রতি গুরুত্বপূর্ণ প্রদান করা হয় তাকে সামাজিক বিপণন যুগ বলে।এ যুগে সমাজের বিভিন্ন দিককে গুরুত্ব দেওয়া হয় এবং বিপণনের এমন কোন কাজ করা হয় না যা সমাজ বা পরিবেশের ক্ষতি করে। উদ্দীপকে জামিল একটি পোশাক প্রস্তুতকারী প্রতিষ্ঠানের মালিক। বাজারে তার উৎপাদিত পণ্যের চাহিদা ব্যাপক থাকলেও তিনি বর্তমানে বেশ কিছু প্রতিষ্ঠান পরিবেশবান্ধব ও মৌসুম ভিত্তিক পোশাক উৎপাদন করায় তার প্রতিস্থানের বিক্রয় তুলনামূলকভাবে কমে যাচ্ছে। অপরদিকে নতুন প্রতিষ্ঠানগুলো সুনাম ছড়িয়ে পড়ছে। এখানে দেখা যাচ্ছে, অন্যান্য প্রতিষ্ঠানের বিক্রয় বৃদ্ধির কারণ হলো পরিবেশবান্ধব পণ্য উৎপাদন ও বিবরণ করা যা বিপণনের সামাজিক বিপণন যুগকে প্রকাশ করে। সামাজিক বিপনন যুগ এমন একটি যুগ যেখানে পরিবেশ ও সমাজের মানুষকে সর্বোচ্চ গুরুত্ব দেওয়া হয়। মূলত ১৯৭০ সালের পর থেকে এ যুগের আবির্ভাব ঘটে। এ যুগের মূল প্রতিপাদ্য বিষয় হচ্ছে বিপণনে সমাজের প্রতি গুরুত্ব দেওয়া ও পরিবেশ ক্ষতিকারক কর্মকান্ড বর্জন করা। উদ্দীপকেও নতুন প্রতিষ্ঠানগুলো পরিবেশবান্ধব পণ্য উৎপাদন করে যা সামাজিক বিপণন যুগকে নির্দেশ করে। তাই বলা যায়, মি. জামিলের বিক্রয় কমে গেলেও তাদের বিক্রয় বৃদ্ধি পেতে থাকে।"
        }
      ]
    }
  ]
}