{
  "title": "রাজশাহী, কুমিল্লা, চট্টগ্রাম, বরিশাল ২০১৮",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'পল্লবী ফ্যাশানস' ঢাকার পোশাক প্রস্তুতকারী একটি প্রতিষ্ঠান। এটি ছেলে ও মেয়েদের নান্দনিক ডিজাইনের পোশাক তৈরি করে। এরপর এগুলো নিজস্ব শোরুমের মাধ্যমে বিক্রি করে। প্রতিষ্ঠানটি সবসময় ক্রেতাদের অভাব, প্রয়োজন ও পছন্দের প্রতি গুরুত্ব দিয়ে নিত্য নতুন ডিজাইনের পোশাক তৈরি করে বাজারে বিক্রি করে। বর্তমানে প্রতিযোগী প্রতিষ্ঠানের সংখ্যা বেড়েছে। ফলে প্রতিষ্ঠানটির কর্তৃপক্ষ প্রতিযোগিতা মোকাবিলা করার জন্য S.M.S ও Face book-এর মাধ্যমে ভোক্তাদের সাথে প্রতিনিয়ত যোগাযোগ রক্ষা করেছে। এর মাধ্যমে ক্রেতাদের সাথে সুসম্পর্ক তৈরি হয়। ফলে অল্পদিনেই প্রতিষ্ঠানটির বিক্রি লক্ষ্যমাত্রা অর্জিত হয়।",
      "tag": "DB, DIN.B, SB, JB 18,RB, CB, CTG.B, BB 18",
      "sub_questions": [
        {
          "label": "ক",
          "question": "ক্রেতা ভ্যালু কী?",
          "explanation": "পণ্য বা সেবা থেকে প্রাপ্ত সুবিধা এবং এর জন্য ব্যয়িত অর্থের পার্থক্যই হলো ক্রেতা ভ্যালু। নিচের সমীকরণের সাহায্যে ক্রেতা ভ্যালুর বিষয়টি উপস্থাপন করা হয় ভ্যালু = সুবিধা/ব্যয় = (কার্যভিত্তিক সুবিধা+ আবেগময়ী সুবিধা) / (ব্যয় অর্থ ব্যয় + সময় ব্যয় + শক্তি ব্যয় + মানসিক শ্রমব্যয়)"
        },
        {
          "label": "খ",
          "question": "বিপণন বলতে কী বোঝায়?",
          "explanation": "ভ্যালু সৃষ্টির মাধ্যমে ক্রেতাদের সন্তুষ্টি অর্জন, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়াকে বিপণন বলে। বিপণন একটি সামাজিক ও ব্যবস্থাপকীয় কাজ। এর মাধ্যমে উৎপাদিত পণ্য ভোক্তার হাতে পৌঁছে দেওয়া হয়। ক্রেতা বা ভোক্তাদের সন্তুষ্ট করাই হলো এর প্রধান উদ্দেশ্য। বিপণনের কাজগুলো হলো: ক্রয়-বিক্রয়, পরিবহন, গুদামজাতকরণ, বিজ্ঞাপন, বাজার তথ্য সংগ্রহ ও গবেষণা প্রভৃতি।"
        },
        {
          "label": "গ",
          "question": "'পল্লবী ফ্যাশানস' বিপণনের কোন বৈশিষ্ট্যের প্রতি গুরুত্ব দিয়েছে? ব্যাখ্যা করো।",
          "explanation": "'পল্লবী ফ্যাশনস' বিপণনের ভোক্তামুখী প্রক্রিয়া বৈশিষ্ট্যটির দিকে গুরুত্ব দিয়েছে। ভোক্তারা আছে বলেই পণ্য বিপণনের প্রয়োজনীয়তা আছে। এদেরকে ঘিরেই একটি প্রতিষ্ঠানের সামগ্রিক বিপণন কার্যাবলি পরিচালিত হয়। তাদের চাহিদাকে প্রাধান্য দিয়ে বিপণন কাজগুলো (যেমন: বিজ্ঞাপন দেওয়া, পরিবহন, গুদামজাতকরণ প্রভৃতি) করা হয় বলে একে ভোক্তামুখী প্রক্রিয়া বলা হয়। 'পল্লবী ফ্যাশনস' হলো পোশাক প্রস্তুত ও বিপণনকারী একটি প্রতিষ্ঠান। এটি নিজস্ব শো-রুমের মাধ্যমে পণ্য বিক্রি করে। প্রতিষ্ঠানটি সবসময় ক্রেতার অভাব, প্রয়োজন ও পছন্দ অনুযায়ী নিত্য নতুন ডিজাইনের পোশাক প্রস্তুত ও বিক্রি করে। তাছাড়া এটি ক্রেতাদের সাথে দীর্ঘমেয়াদি সম্পর্ক স্থাপনের জন্য SMS ও Facebook-এর মাধ্যমে যোগাযোগ রাখে। এভাবে তারা ক্রেতাদের কাছে পণ্য পৌঁছে দেওয়ার ব্যবস্থা করে। অর্থাৎ, পণ্য প্রস্তুত ও বিপণনের সবক্ষেত্রে তারা ক্রেতার চাহিদা ও পছন্দকে প্রাধান্য দেয়। তাই বলা যায়, উদ্দীপকের প্রতিষ্ঠানটি ভোক্তামুখী প্রক্রিয়া বৈশিষ্ট্যটির উপর গুরুত্ব দিয়ে বিপণন কাজ পরিচালনা করছে।"
        },
        {
          "label": "ঘ",
          "question": "প্রতিযোগিতা রোধে 'পল্লবী ফ্যাশানস' কর্তৃক নেওয়া পদক্ষেপ কতটুকু যৌক্তিক?",
          "explanation": "প্রতিযোগিতা মোকাবিলায় 'পল্লবী ফ্যাশনস' প্রযুক্তি ও সামাজিক যোগাযোগ মাধ্যম ব্যবহারের পদক্ষেপ নিয়েছিল, যা যৌক্তিক ও সময়োপযোগী। বর্তমানে ব্যবসায়ে প্রতিযোগিতা দিন দিন বাড়ছে। তাই উন্নত মানের পণ্য উৎপাদন করলেই যে বিক্রি হবে, এটা ভাবা অযৌক্তিক। এক্ষেত্রে ক্রেতাদের সাথে যোগাযোগ করে দীর্ঘমেয়াদি সম্পর্ক স্থাপন করতে পারলে তা পণ্য বিক্রি বাড়াতে সহায়তা করে। 'পল্লবী ফ্যাশনস' সব সময় ভোক্তাদেরকে গুরুত্ব দিয়ে পোশাক প্রস্তুত করে। কিন্তু সম্প্রতি পোশাক খাতে প্রতিযোগিতা বাড়ছে। তাই প্রতিযোগিতা মোকাবিলা করার জন্য প্রতিষ্ঠানটি SMS ও Facebook-এর মাধ্যমে ভোক্তাদের সাথে প্রতিনিয়ত যোগাযোগ রাখে। ফলে এটি বিক্রির লক্ষ্যমাত্রা অর্জনে সক্ষম হয়। 'পল্লবী ফ্যাশনস' যোগাযোগের জন্য আধুনিক মাধ্যম ব্যবহার করে। ক্রেতারা তাদের পছন্দের পোশাক সম্পর্কে Facebook থেকেই ধারণা নিতে পারে। তাছাড়া তারা নতুন কোনো পোশাক বাজারে নিয়ে আসলে SMS বা Facebook-এর মাধ্যমে তা ক্রেতাদের জানায়। এভাবে SMS (প্রযুক্তিগত মাধ্যম) ও Facebook (সামাজিক যোগাযোগ মাধ্যম)-এর ব্যবহার ক্রেতাদেরকে প্রতিষ্ঠানের প্রতি আকৃষ্ট করে তোলে। এতে সন্তুষ্ট ক্রেতারা বার বার তাদের পোশাক কিনতে আগ্রহী হয়। ফলে প্রতিষ্ঠানের পণ্য বিক্রি ও মুনাফা বাড়ার সম্ভাবনা তৈরি হয়। তাই বলা যায়, প্রযুক্তিগত ও সামাজিক যোগাযোগ মাধ্যম ব্যবহারের পদক্ষেপটি উদ্দীপকের প্রতিষ্ঠানটির জন্য যৌক্তিক সিদ্ধান্ত।"
        }
      ]
    },
    {
      "number": "2",
      "uddipok": "'মাধুরী ফুল ঘর' ঢাকার শাহবাগ মোড়ে অবস্থিত। এর মালিক জনাব আরিফ যশোরের গদখালীর ফুলচাষিদের কাছ থেকে বিভিন্ন জাতের ফুল সংগ্রহ করেন। এরপর সেগুলো তার দোকানের মাধ্যমে বিক্রি করেন। বিশ্ব ভালবাসা দিবস, ১লা ফাল্গুন, নববর্ষ উদযাপন উপলক্ষে ফুলের চাহিদা বেড়ে যায়। ফলে ঐ সময়গুলোতে ফুল বিক্রি করে. জনাব আরিফ আর্থিকভাবে অনেকটা লাভবান হন। কিন্তু এ বছর দুর্যোগপূর্ণ আবহাওয়া ও অতি বৃষ্টিপাতের কারণে ফুল উৎপাদন ব্যাহত হয়। এতে ফুলের চাহিদা থাকা সত্ত্বেও তিনি সময়মতো ফুল সংগ্রহ করতে পারেননি ফলে তিনি আর্থিকভাবে ক্ষতিগ্রস্ত হন। এ অবস্থায় তিনি বেশ চিন্তিত।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "বিপণন পরিবেশ কী?",
          "explanation": "যেসব পক্ষ বা উপাদান বিপণন কার্যক্রমের ওপর প্রত্যক্ষ বা পরোক্ষভাবে প্রভাব বিস্তার করে তাকে বিপণন পরিবেশ বলে।"
        },
        {
          "label": "খ",
          "question": "\"বিপণনের ব্যষ্টিক পরিবেশ নিয়ন্ত্রণযোগ্য\" ব্যাখ্যা করো।",
          "explanation": "যেসব পক্ষ, শক্তি অথবা উপাদান বিপণন কার্যক্রমকে সরাসরি প্রভাবিত করে তাকে ব্যষ্টিক পরিবেশ বলে। বিপণনের ব্যষ্টিক পরিবেশের উপাদানগুলো হলো- কোম্পানি, সরবরাহকারী, বিপণন মধ্যস্থ ব্যবসায়ী, ক্রেতা, প্রতিযোগী ও জনগোষ্ঠী। ব্যষ্টিক পরিবেশের এ উপাদানগুলো বিপণন কার্যক্রমে সরাসরি প্রভাব বিস্তার করে। এসব উপাদান সাধারণত নিয়ন্ত্রণ করা যায়। যেমন: একটি প্রতিষ্ঠানের প্রতিটি বিভাগ ও উপবিভাগের ওপর এর সরাসরি নিয়ন্ত্রণ ক্ষমতা থাকে। এমনিভাবে ব্যষ্টিক পরিবেশের অন্য উপাদানগুলোও নিয়ন্ত্রণ করা যায়।"
        },
        {
          "label": "গ",
          "question": "ফুলচাষিরা ব্যষ্টিক পরিবেশের কোন উপাদানের সাথে সম্পর্কিত? ব্যাখ্যা করো।",
          "explanation": "ফুলচাষিরা বিপণনের ব্যষ্টিক পরিবেশের উপাদান সরবরাহকারীর সাথে সম্পর্কিত। ব্যষ্টিক পরিবেশ কোম্পানি, সরবরাহকারী, ক্রেতা সাধারণ, প্রতিযোগী প্রভৃতি উপাদানের সমন্বয়ে গঠিত হয়। এদের মধ্যে সরবরাহকারী উপাদানটি অন্যতম। সরবরাহকারী বলতে ঐ সব ব্যক্তি বা প্রতিষ্ঠানকে বোঝায়, যারা উৎপাদনের প্রয়োজনীয় উপকরণের যোগান দেয়। \"মাধুরী ফুল ঘর\" একটি ফুলের দোকান। এর মালিক জনাব আরিফ সরাসরি যশোরের গদখালীর ফুলচাষিদের কাছ থেকে ফুল সংগ্রহ করে। ফুল সরবরাহ করে ফুলচাষিরা সরবরাহকারীর ভূমিকা পালন করে। এরা ব্যষ্টিক পরিবেশের একটি গুরুত্বপূর্ণ উপাদান। এটি এ পরিবেশের নিয়ন্ত্রণযোগ্য উপাদান। \"মাধুরী ফুল ঘর\" ইচ্ছে করলে সরবরাহকারী হিসেবে ফুলচাষিদের নিয়ন্ত্রণ করতে পারবে। সুতরাং, ফুলচাষিদের ব্যষ্টিক পরিবেশের উপাদান 'সরবরাহকারী' বিবেচনা করা যায়।"
        },
        {
          "label": "ঘ",
          "question": "জনাব আরিফের চিন্তিত হওয়ার কারণ বিশ্লেষণ করো।",
          "explanation": "জনাব আরিফের চিন্তিত হওয়ার কারণ হলো প্রাকৃতিক পরিবেশ। আবহাওয়া, নদ-নদী, খনিজ সম্পদ, ঝড়-ঝঞ্ঝা প্রভৃতি হলো প্রাকৃতিক পরিবেশের উপাদান। আর প্রাকৃতিক পরিবেশ হলো সামষ্টিক পরিবেশের উপাদান। এটি প্রতিষ্ঠানের বিপণন কাজে পরোক্ষভাবে প্রভাব বিস্তার করে। ঢাকার শাহবাগে জনাব আরিফের একটি ফুলের দোকান আছে। তিনি যশোরের ফুলচাষিদের কাছ থেকে ফুল সংগ্রহ করে এনে এখানে বিক্রি করেন। বেশ কয়েক বছর ধরে ব্যবসায় ভালো চললেও এ বছর খুব একটা ভালো যাচ্ছে না। দুর্যোগপূর্ণ আবহাওয়া ও অতি বৃষ্টিপাতের কারণে এ বছর ফুল উৎপাদন বাধাপ্রাপ্ত হয়েছে। তাই পর্যাপ্ত ফুলের যোগানের অভাবে তিনি আর্থিকভাবে ক্ষতিগ্রস্ত হন। অপর্যাপ্ত যোগানের কারণে ব্যবসায়িক ক্ষতির সম্ভাবনা থাকায় জনাব আরিফ চিন্তিত। এ অপর্যাপ্ত যোগানের কারণ হলো বৃষ্টিপাত ও বিরূপ আবহাওয়া। এসব প্রাকৃতিক উৎপাদান এবং এগুলো নিয়ন্ত্রণ করা যায় না। এগুলো নিয়েই প্রাকৃতিক পরিবেশ গঠিত হয়। জনাব আরিফের ব্যবসায়ে এ পরিবেশ পরোক্ষভাবে প্রভাব বিস্তার করে। সুতরাং তিনি প্রাকৃতিক পরিবেশের কারণেই উদ্বিগ্ন হন।"
        }
      ]
    },
    {
      "number": "3",
      "uddipok": "মি. রমেশ নাটোর শহরের একজন মাছ ব্যবসায়ী। ইলিশের মৌসুমে তিনি বরিশাল থেকে এক সাথে অনেক ইলিশ মাছ কেনেন। এগুলো তার দোকানে এনে বিভিন্ন গ্রেডে (যেমন: বড়, মাঝারি, ছোট আকারে) ভাগ করে বিক্রি করেন। ফলে ভোক্তারা সহজেই পছন্দমতো ইলিশ মাছ কিনতে পারে। কিন্তু মৌসুমে ইলিশের দাম কম থাকে। তাই তিনি কিছু মাছ ভবিষ্যতে বিক্রির জন্য সংরক্ষণ করেন। বছরের অন্যান্য সময় যেমন: পহেলা বৈশাখ, ঈদ ও কোরবানিতে সেগুলো চড়াদামে বিক্রি করেন। এভাবে মি. রমেশ আর্থিকভাবে যথেষ্ট লাভবান হন।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "মোড়কিকরণ কী?",
          "explanation": "গুণগত মান সংরক্ষণ এবং ক্ষতির হাত থেকে রক্ষা করতে কোনো পণ্যকে মোড়ক বা আবরণ দিয়ে ঢেকে দেওয়াকেই মোড়কিকরণ বলে।"
        },
        {
          "label": "খ",
          "question": "প্রমিতকরণ বলতে কী বোঝায়? ব্যাখ্যা করো",
          "explanation": "পণ্যের ওজন, স্বাদ, স্থায়িত্ব, প্রকৃতি বা গুণাগুণের ভিত্তিতে পণ্যের মান বা সীমা নির্ধারণকে প্রমিতকরণ বলে। পণ্যের বৃহদায়তন উৎপাদন এবং পণ্যের ভবিষ্যৎ বিক্রি সহজ ও গতিশীল করে প্রমিতকরণ। পণ্যের প্রতি ক্রেতাদের মনোযোগ আকর্ষণ ও কেনা- বেচার কাজকে সহজতর করার লক্ষ্যে প্রমিতকরণ প্রয়োজন। কারণ, প্রমিতকরণ ক্রেতাকে কাঙ্ক্ষিত মানের পণ্য পেতে সহায়তা করে। এটি পণ্যের মান বজায় রাখতেও সহায়তা করে।"
        },
        {
          "label": "গ",
          "question": "বিপণনের কোন কাজের ফলে মি. রমেশের ইলিশ মাছ সহজে বিক্রি হয়ে যায়? ব্যাখ্যা করো।",
          "explanation": "বিপণনের পর্যায়িতকরণের ফলে মি. রমেশের ইলিশ মাছ সহজে বিক্রি হয়ে যায়। আগের নির্ধারিত মান অনুযায়ী পণ্যকে বিভিন্ন ভাগে ভাগ করাই হলো পর্যায়িতকরণ। এটি বিপণন কাজকে সহজ করে বিক্রি বাড়াতে সহায়তা করে। মি. রমেশ নাটোর শহরের একজন মাছ ব্যবসায়ী। ইলিশের মৌসুমে তিনি বরিশাল থেকে অনেক ইলিশ মাছ কেনেন। কেনা মাছ তিনি বিভিন্ন গ্রেড অনুযায়ী (যেমন: বড়, মাঝারি ও ছোট আকারে) ভাগ করে বিক্রি করেন। এ থেকে বোঝা যায়, তিনি মান আগে ঠিক করেন। পরে সেই মান অনুযায়ী মাছগুলোকে ভাগ করেন। অন্যদিকে, এই কাজের মাধ্যমে ভোক্তারা সহজেই তাদের চাহিদা মতো ইলিশ মাছ কিনতে পারছে। ফলে তার মাছ বিক্রি ও মুনাফার পরিমাণ বাড়ছে। আর এই বৈশিষ্ট্যগুলো পর্যায়িতকরণের বৈশিষ্ট্যের সাথে মিলে যায়। সুতরাং, পর্যায়িতকরণের ফলে মি. রমেশের ইলিশ মাছ সহজে বিক্রি হয়ে যায়।"
        },
        {
          "label": "ঘ",
          "question": "মি. রমেশের সফলতার কারণ বিশ্লেষণ করো।",
          "explanation": "মি. রমেশ আলীর বিপণন কার্যাবলি ব্যবসায়ের সাফল্যে ভূমিকা রাখে। যেসব কার্যক্রমের মাধ্যমে উৎপাদনকারীর কাছ থেকে ভোক্তার কাছে পণ্য বা সেবা পৌছানো হয় তাই হলো বিপণন কার্যাবলি। এসব কাজে অনেক পক্ষ জড়িত থাকে। ক্রয়, বিক্রয়, প্রমিতকরণ, পরিবহন ইত্যাদি হলো বিপণন কার্যাবলি। মি. রমেশ একজন মাছ ব্যবসায়ী। তিনি বরিশাল থেকে ইলিশ সংগ্রহ করে সংরক্ষণ করেন। আবার আকারের ভিত্তিতে ইলিশ ভাগ করেন। পরে দাম নির্ধারণ করে মাছগুলো বিক্রি করেন। এতে তিনি সফলতা পান। মি. রমেশকে অনেকগুলো বিপণন কার্যাবলি সম্পন্ন করতে হয়। প্রথমে তিনি মাছ কিনেন। আর কেনা মাছ সংরক্ষণের মাধ্যমে তিনি মাছের গুণাগুণ রক্ষা ও সময়গত উপযোগ সৃষ্টি করেন। আবার তিনি বিভিন্ন মানের ভিত্তিতে পণ্যগুলো ভাগ করে রাখেন। এতে করে তার বিক্রিতে সুবিধা হয়। অন্যদিকে ক্রেতারাও তাদের চাহিদা অনুযায়ী পণ্য পেয়ে উপকৃত হয়। এসব কাজ তার বিক্রি বাড়াতে সহায়তা করে। আর তার এই কাজগুলোর মাধ্যমে সঠিকভাবে পণ্য বিপণন সম্ভব হয়। এছাড়াও এগুলো ক্রেতাসন্তুষ্টি সৃষ্টি করে। ফলে তার পণ্যের চাহিদা ও বিক্রি বেড়ে যায়। ফলস্বরূপ তার সাফল্য আসে। এসব যুক্তিগুলোর বিশ্লেষণে আমি মনে করি মি. রমেশের বিপণন কার্যাবলি ব্যবসায়ের সাফল্য অর্জনে গুরুত্বপূর্ণ ভূমিকা রাখে।"
        }
      ]
    },
    {
      "number": "4",
      "uddipok": "দৃশ্যকল্প-১ : 'জনি মোটরস লি.' একটি মোটরসাইকেল উৎপাদনকারী প্রতিষ্ঠান। এটি বিগত কয়েক বছর ধরে নিম্নবিত্ত, মধ্যবিত্ত ও উচ্চবিত্ত শ্রেণির ক্রেতাদের জন্য বিভিন্ন মডেলের মোটরসাইকেল উৎপাদন করে বাজারে বিক্রি করে আসছে। দৃশ্যকল্প-২: 'নিশান অটো লি.' উক্ত তিন শ্রেণির ক্রেতাদের উদ্দেশ্যে উত্তম ডিজাইনের বিভিন্ন ধরনের মোটরসাইকেল উৎপাদন করে। তারপর তারা প্রসারমূলক কার্যক্রম নেওয়ার মাধ্যমে দেশের বিভিন্ন অঞ্চলে ন্যায্যমূল্যে সেগুলো বিক্রি করে। এর মাধ্যমে প্রতিষ্ঠানটি বেশ লাভবান হয়েছে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "লোভনীয় পণ্য কী?",
          "explanation": "যেসব পণ্য দেখা মাত্রই ক্রেতারা কোনো পরিকল্পনা ছাড়া আবেগের বশে কেনে, সেগুলোকে লোভনীয় পণ্য বলে।"
        },
        {
          "label": "খ",
          "question": "পণ্যের জীবনচক্র বলতে কী বোঝায়? ব্যাখ্যা করো।",
          "explanation": "একটি পণ্য বাজারে প্রবেশ করা থেকে শুরু করে বিলীন হয়ে যাওয়া পর্যন্ত যেসব ধাপ অতিক্রম করে তাকে পণ্যের জীবনচক্র বলে। একটি পণ্যের জীবনচক্র উন্নয়ন স্তর থেকে শুরু হয়। এরপর সূচনা, প্রবৃদ্ধি, পূর্ণতা ও পতন স্তরের মাধ্যমে শেষ হয়। পণ্য উন্নয়ন স্তরে পণ্যের ধারণা অনুসন্ধান করা হয়। সূচনা স্তরে পণ্য প্রথম বারের মতো বাজারে ছাড়া হয়। প্রবৃদ্ধি স্তরে পণ্যের বিক্রি ও মুনাফা দ্রুত বাড়তে থাকে। পূর্ণতা স্তরে বিক্রি সর্বোচ্চ হয় কিন্তু মুনাফা কমতে থাকে। সবশেষে পতন স্তরে বাজার থেকে পণ্যটি হারিয়ে যায়।"
        },
        {
          "label": "গ",
          "question": "'জনি মোটরস লি.' কোন ধরনের বাজার বিভক্তিকরণ অনুসরণ করেছে? ব্যাখ্যা করো।",
          "explanation": "'জনি মোটরস লি.' ভোক্তা বাজার বিভক্তিকরণ পদ্ধতি অনুসরণ করেছে। যে প্রক্রিয়ার মাধ্যমে ভোক্তাদের সমজাতীয় আচরণ ও বৈশিষ্ট্যের ভিত্তিতে বাজারকে ভাগ করা হয়, তাকে ভোক্তা বাজার বিভক্তিকরণ বলে। এ বাজার বিভিন্ন অঞ্চল, বয়স, পেশা, আয়, জীবন ধাঁচ ইত্যাদির ভিত্তিতে ভাগ করা হয়। 'জনি মোটরস লি.' মোটরসাইকেল উৎপাদনকারী একটি প্রতিষ্ঠান। তারা ক্রেতাদের আয়ের বিষয়টি চিন্তা করে বিভিন্ন মডেল ও দামের মোটরসাইকেল উৎপাদন ও বিক্রি করে। যাদের আয় কম তারা কম দামের ও যাদের আয় বেশি তারা বেশি দামের মোটরসাইকেল কিনতে আগ্রহী হয়। তাই প্রতিষ্ঠানটি নিম্নবিত্ত, মধ্যবিত্ত ও উচ্চবিত্তদের জন্য আলাদা মডেলের মোটরসাইকেল উৎপাদন ও বিক্রি করে। ভোক্তাদের আয়কে কেন্দ্র করে তারা এসব ভাগ করেছে। তাই বলা যায়, 'জনি মোটরস লি.' ভোক্তা বাজার বিভক্তিকরণ পদ্ধতি অনুসরণ করেছে।"
        },
        {
          "label": "ঘ",
          "question": "'নিশান অটো লি.'-এর সফলতা লাভের কারণ বিশ্লেষণ করো।",
          "explanation": "নিশান অটো লি. উন্নত ডিজাইন, প্রসারমূলক কাজ ও ন্যায্যমূল্যে মোটরসাইকেল বিক্রি করায় সফল হয়েছে। সব শ্রেণি বা আয়ের ক্রেতারা উন্নত ও আধুনিক ডিজাইনের পণ্য কিনতে আগ্রহ প্রকাশ করে। এজন্য চাহিদামতো ডিজাইনের পণ্য উৎপাদন করে, তারপর প্রসারমূলক কাজের প্রয়োজন পড়ে। এরপর তাদের কাছে ন্যায্যমূল্যে পণ্য বিক্রি করতে হয়। নিশান অটো লি. নিম্ন, মধ্য ও উচ্চ শ্রেণির আয়ের ক্রেতাদের টার্গেট করেছে। তারা উন্নত ডিজাইনের মোটরসাইকেল উৎপাদন করে। এসব পণ্য তারা প্রসারমূলক কাজের মাধ্যমে দেশের বিভিন্ন অঞ্চলে ন্যায্যমূল্যে বিক্রি করে। এতে প্রতিষ্ঠানটি বেশ লাভবান হচ্ছে। নিশান অটো লি. সব শ্রেণির ক্রেতাদের চাহিদা সম্পর্কে ধারণা রাখে। এজন্য তাদের চাহিদা অনুযায়ী তারা মোটরসাইকেল উৎপাদন করছে। এতে তাদের বিক্রি বাড়ছে। আবার, প্রসারমূলক কাজের মাধ্যমে তারা সারা দেশের সম্ভাব্য ক্রেতাদের পণ্য সম্পর্কে ধারণা দিচ্ছে। ফলে ক্রেতারা তাদের পণ্য কিনতে আগ্রহী হচ্ছে। তাছাড়া, ন্যায্যমূল্যে পণ্য পেয়ে ক্রেতারাও খুশি হচ্ছে এবং স্থায়ী ক্রেতায় পরিণত হচ্ছে। এভাবে নিশান অটো লি. পণ্য ডিজাইন, প্রসারমূলক কাজ ও ন্যায্যমূল্যে মোটরসাইকেল বিক্রির মাধ্যমে সফল হচ্ছে।"
        }
      ]
    },
    {
      "number": "5",
      "uddipok": "'দিশা গ্রুপ' KFC নামে টেবিল ও সিলিং ফ্যান উৎপাদন করে সারাদেশে সুনামের সাথে বাজারজাত করে আসছে। উক্ত প্রতিষ্ঠানের ২০০০-২০১৬ সালের উৎপাদিত ফ্যানের, বিক্রি ও মুনাফা চিত্রের মাধ্যমে উপস্থাপন করা হলো-",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "জরুরি পণ্য কী?",
          "explanation": ",\"B\":\" যেসব পণ্য ক্রেতারা দেখামাত্র আবেগের বশে আগের কোনো পরিকল্পনা ছাড়াই কেনে তাকে লোভনীয় পণ্য বলে। উদাহরণ হিসেবে বলা যায়, ৭ বছর বয়সের সোহান তার বাবার সাথে শিশু পার্কে বেড়াতে গেল। হঠাৎ রাস্তার পাশে আইসক্রিম দেখে তার খেতে ইচ্ছা হলো। তার ইচ্ছার কথা শুনে-তার বাব্য তাকে আইসক্রিম কিনে দিল। এখানে আইসক্রিম একটি লোভনীয় পণ্য। কারণ, এটি সোহান আবেগের বশে কোনো চিন্তাভাবনা ছাড়াই কিনতে চেয়েছে। এ রকম ফুচকা, খেলনা, আচার, চটপটি, ম্যাগাজিন ইত্যাদি হলো লোভনীয় পণ্য।"
        },
        {
          "label": "খ",
          "question": "উদাহরণসহ লোভনীয় পণ্য ধারণাটি ব্যাখ্যা করো।",
          "explanation": "২০০১ সাল থেকে ২০০৫ সাল পর্যন্ত উদ্দীপকের প্রতিষ্ঠানটি পণ্যের জীবনচক্রের প্রবৃদ্ধি পর্যায়ে অবস্থান করেছিল। পণ্যের জীবনচক্রের যে স্তরে পণ্য বিক্রি ও মুনাফার পরিমাণ দ্রুতগতিতে বাড়ে তাকে প্রবৃদ্ধি স্তর বলে এটি পণ্যের জীবন চক্রের তৃতীয় ধাপ। প্রতিটি প্রতিষ্ঠান এ স্তর ধরে রাখতে সর্বোচ্চ চেষ্টা করে। দিশা গ্রুপ KFC নামক টেবিল ও সিলিং ফ্যান উৎপাদন ও বিপণন করতো। প্রতিষ্ঠানটি ২০০০ সালের আগ থেকে পণ্য উৎপাদন ও বিপণন শুরু করে। তবে, চিত্রে দেখা যাচ্ছে ২০০১ থেকে ২০০৫ সাল পর্যন্ত তাদের প্রায় ৫ কোটি টাকার পণ্য বিক্রি হয়েছে। কিন্তু মুনাফা হয়নি। ২০০১ সাল থেকে ২০০৫ সাল পর্যন্ত বিক্রি বেড়ে প্রায় ৩৫ কোটি টাকা হয়। আর মুনাফা দাঁড়ায় প্রায় ৪৫ কোটি টাকায়। অর্থাৎ, তাদের বিক্রি ও মুনাফা খুব দ্রুত বেড়েছে; যা প্রবৃদ্ধি পর্যায়ের বৈশিষ্ট্যের সাথে মিলে যায়। তাই বলাই যায়, KFC ফ্যান পণ্যটি ২০০১ থেকে ২০০৫ সাল পর্যন্ত পণ্যের জীবন চক্রের প্রবৃদ্ধি স্তরে ছিল।"
        },
        {
          "label": "গ",
          "question": "২০০১-২০০৫ সালে উক্ত প্রতিষ্ঠানটি পণ্যের জীবন চক্রের কোন স্তরে অবস্থান করছিল? ব্যাখ্যা করো।",
          "explanation": "২০০১ সাল থেকে ২০০৫ সাল পর্যন্ত উদ্দীপকের প্রতিষ্ঠানটি পণ্যের জীবনচক্রের প্রবৃদ্ধি পর্যায়ে অবস্থান করেছিল। পণ্যের জীবনচক্রের যে স্তরে পণ্য বিক্রি ও মুনাফার পরিমাণ দ্রুতগতিতে বাড়ে তাকে প্রবৃদ্ধি স্তর বলে এটি পণ্যের জীবন চক্রের তৃতীয় ধাপ। প্রতিটি প্রতিষ্ঠান এ স্তর ধরে রাখতে সর্বোচ্চ চেষ্টা করে। দিশা গ্রুপ KFC নামক টেবিল ও সিলিং ফ্যান উৎপাদন ও বিপণন করতো। প্রতিষ্ঠানটি ২০০০ সালের আগ থেকে পণ্য উৎপাদন ও বিপণন শুরু করে। তবে, চিত্রে দেখা যাচ্ছে ২০০১ থেকে ২০০৫ সাল পর্যন্ত তাদের প্রায় ৫ কোটি টাকার পণ্য বিক্রি হয়েছে। কিন্তু মুনাফা হয়নি। ২০০১ সাল থেকে ২০০৫ সাল পর্যন্ত বিক্রি বেড়ে প্রায় ৩৫ কোটি টাকা হয়। আর মুনাফা দাঁড়ায় প্রায় ৪৫ কোটি টাকায়। অর্থাৎ, তাদের বিক্রি ও মুনাফা খুব দ্রুত বেড়েছে; যা প্রবৃদ্ধি পর্যায়ের বৈশিষ্ট্যের সাথে মিলে যায়। তাই বলাই যায়, KFC ফ্যান পণ্যটি ২০০১ থেকে ২০০৫ সাল পর্যন্ত পণ্যের জীবন চক্রের প্রবৃদ্ধি স্তরে ছিল।"
        },
        {
          "label": "ঘ",
          "question": "২০০৬ থেকে ২০১৫ সাল পর্যন্ত প্রতিযোগিতা মোকাবিলা করার জন্য প্রতিষ্ঠানের কী করা উচিত ছিল? তোমার সুপারিশ তুলে ধরো।",
          "explanation": "২০০৬ সাল থেকে ২০১৫ সাল পর্যন্ত দিশা গ্রুপকে প্রতিযোগিতা মোকাবিলা করতে নানাবিধ পদক্ষেপ (প্রসারমূলক ব্যবস্থা, মান উন্নয়ন প্রভৃতি) নেওয়া উচিত ছিল। পণ্য বাজারে আসা থেকে শুরু করে বিলুপ্ত হওয়া পর্যন্ত বেশ কিছু ধাপ অতিক্রম করে। পূর্ণতা স্তরে শুরুর দিকে বিক্রি ও মুনাফা বাড়লেও এক সময় তা কমতে থাকে। পণ্য বিক্রিতে স্থিতিশীলতা ধরে রাখতে বিক্রেতাদের কিছু কৌশল অবলম্বন করতে হয়। 'দিশা গ্রুপ' সারাদেশে পণ্য বিপণন করে। তারা ২০০০ সালে পণ্যের জীবনচক্রের সূচনা পর্যায়ে ছিল। সেই স্তরে কিছু পণ্য বিক্রি হলেও প্রতিষ্ঠানটি কোনো মুনাফা অর্জন করতে পারেনি। আবার, প্রবৃদ্ধি পর্যায়ে বিক্রি ও মুনাফা খুব দ্রুত বেড়ে গিয়েছিল। কিন্তু ২০০৬ সাল থেকে ২০১৫ সাল পর্যন্ত এটি পূর্ণতা স্তরে থাকায় বিক্রি ও মুনাফা কমতে শুরু করে। ২০০৬ থেকে ২০১৫ সালের মধ্যে প্রতিযোগী হিসেবে আরও অনেক প্রতিষ্ঠান বাজারে প্রবেশ করেছে। তাই 'দিশা গ্রুপ'-এর বিক্রি কমে গিয়েছিল। এজন্য তাদের উচিত ছিল উৎপাদন ও বণ্টন ক্ষমতার পূর্ণ ব্যবহার করা। এতে কম ব্যয়ে বেশি পণ্য উৎপাদন করতে পারতো। এটি ক্রেতাদের কম মূল্যে পণ্য সরবরাহ করতে সহায়তা করতো। আবার, তারা বিজ্ঞাপন ও প্রসারমূলক কার্যক্রম হাতে নিতে পারতো। এছাড়াও ব্যক্তিক বিক্রয় কৌশল অবলম্বন লাভজনক বিবেচিত হত। এর মাধ্যমে তারা ক্রেতাদের কাছে গিয়ে পণ্য সম্পর্কে জানিয়ে বিক্রির চেষ্টা করতে পারতো। তাছাড়া, পণ্যের ডিজাইন ও মান উন্নত করে, আকর্ষণীয় মোড়ক ব্যবহার ক্রেতাদের আকর্ষণ করতে সহায়তা করত। উপরের পদক্ষেপগুলো অনুসরণ করলে 'দিশা গ্রুপ' তাদের প্রতিযোগীদের মোকাবিলা করতে পারতো বলে আমি মনে করি।"
        }
      ]
    },
    {
      "number": "6",
      "uddipok": "রাজশাহীর মোল্লা ট্রেডার্স উন্নতমানের সুতা আমদানিকারক প্রতিষ্ঠান। খুলনার কিশোর টেক্সটাইল মোল্লা ট্রেডার্স-এর কাছ থেকে সুতা কেনে। এরপর বাহারী রং ও সুতার সংমিশ্রণে উন্নতমানের রেডশিট ও তোয়ালে প্রস্তুত করে। তারপর বিভিন্ন ধরনের মধ্যস্থব্যবসায়ীর সহায়তায় সারা দেশব্যাপী তারা বেডশিট ও তোয়ালে বাজারজাত করছে। অন্যদিকে সালমা একজন গৃহিণী। সে যশোরের প্রত্যন্ত গ্রামে বাস করে। তার কাছে কিশোর টেক্সটাইল-এর বেডশিট খুবই পছন্দ। তার মতো অনেক গৃহিণী গ্রামের বাজার থেকে সহজেই ঐ পণ্য কিনতে পেরে বেশ তৃপ্ত হয়। পাশাপাশি প্রতিষ্ঠানটিও বেশ লাভবান হচ্ছে।",
      "tag": "DB, DIN.B, SB, JB 18,RB, CB, CTG.B, BB 18",
      "sub_questions": [
        {
          "label": "ক",
          "question": "ভোক্তা বাজার কী?",
          "explanation": "যারা ব্যক্তিগত এবং পারিবারিক ভোগ বা ব্যবহারের জন্য পণ্য কেনে, তাদের নিয়ে গঠিত বাজারকে ভোক্তা বাজার বলে।"
        },
        {
          "label": "খ",
          "question": "ব্যয়যোগ মূল্য নির্ধারণ বলতে কী বোঝায়? ব্যাখ্যা করো।",
          "explanation": "পণ্যের উৎপাদন ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণের পদ্ধতিকে ব্যয় যোগ মূল্য নির্ধারণ বলে। ব্যয় যোগ মূল্য নির্ধারণ পদ্ধতিতে স্থির ব্যয়, পরিবর্তনশীল ব্যয় এবং প্রত্যাশিত বিক্রির পরিমাণ বিবেচনা করা হয়। এছাড়াও এককপ্রতি উৎপাদন ব্যয়ের ভিত্তিতে এককপ্রতি পণ্যের বিক্রয়মূল্য নির্ধারণ করা হয়। এ পদ্ধতিতে মূল্য নির্ধারণের সূত্র হলো এককপ্রতি বিক্রয়মূল্য = একক প্রতি উৎপাদন ব্যয় ১ − একক প্রতি বিক্রির ওপর মুনাফার হার \\frac{একক\\ প্রতি\\ উৎপাদন\\ ব্যয়}{১-একক\\ প্রতি\\ বিক্রির\\ ওপর\\ মুনাফার\\ হার} ১ − একক   প্রতি   বিক্রির   ওপর   মুনাফার   হার একক   প্রতি   উৎপাদন   ব্যয় ​"
        },
        {
          "label": "গ",
          "question": "মোল্লা ট্রেডার্স কোন ধরনের পণ্যের ব্যবসায় করছে? ব্যাখ্যা করো।",
          "explanation": "মোল্লা ট্রেডার্স শিল্প পণ্যের ব্যবসায় করছে। শিল্প পণ্য সাধারণত পুনরায় উৎপাদনে বা বিক্রির কাজে ব্যবহার করা হয়। এসব পণ্যের ক্রেতা হলো উৎপাদক বা উদ্যোক্তা শ্রেণির মানুষ। এর ক্রেতারা সংখ্যায় কম হয়। এ ধরনের পণ্য প্রক্রিয়াজাত করে ভোগ বা ব্যবহার উপযোগী করে তোলা হয়। রাজশাহীর মোল্লা ট্রেডার্স উন্নতমানের সুতা আমদানিকারক প্রতিষ্ঠান। অর্থাৎ, তারা বিদেশ থেকে সুতা আমদানি করে। এ সুতাগুলো তারা খুলনার কিশোর ট্রেক্সটাইল-এর কাছে বিক্রি করে। এ থেকে দেখা যায়, তাদের পণ্যের ক্রেতা হলো অন্য একটি ব্যবসায় প্রতিষ্ঠান। সেই প্রতিষ্ঠানটি পুনঃপ্রক্রিয়া করে বিক্রির মাধ্যমে মুনাফা অর্জনের উদ্দেশ্যে পণ্য কেনে। আবার, বাজারে ঐ প্রতিষ্ঠানটির মতো ক্রেতা সংখ্যা অনেক কম। তাছাড়া এমন পণ্য সাধারণত অনেক বেশি পরিমাণে কেনা-বেচা করা হয়। আর এ বৈশিষ্ট্যগুলোর আলোকে বলা যায়, মোল্লা ট্রেডার্স শিল্প পণ্যের ব্যবসায় করছে।"
        },
        {
          "label": "ঘ",
          "question": "\"উপযুক্ত বণ্টন প্রণালির কারণে কিশোর টেক্সটাইল সফলতা অর্জন করেছে\" -এ বিষয়ে তোমার মতামত তুলে ধরো।",
          "explanation": "\"উপযুক্ত বণ্টন প্রণালির কারণে কিশোর টেক্সটাইল সফলতা অর্জন। করেছে\"- এই উক্তিটির সাথে আমি একমত। যে প্রক্রিয়ায় উৎপাদিত পণ্যটি চূড়ান্ত ভোক্তার কাছে পৌঁছানো হয় তাকে বণ্টন প্রণালি বলে। এর মাধ্যমে উৎপাদনকারী ও ভোক্তার মধ্যে যোগসূত্র স্থাপন করা হয়। তাছাড়া এটি উৎপাদনের গতিশীলতা বাড়ায়। উদ্দীপকের সালমা একজন গৃহিণী। সে যশোরে বাস করে। সে কিশোর টেক্সটাইল-এর বেডশিট খুব পছন্দ করে। আর তার মতো অনেক গৃহিণী - গ্রামের বাজার থেকে সহজেই তাদের পণ্য কিনে বেশ তৃপ্ত হচ্ছে। এতে প্রতিষ্ঠানটিও বেশ লাভবান হচ্ছে। কিশোর টেক্সটাইল দেশের প্রত্যন্ত অঞ্চলে তাদের পণ্য পৌঁছে দিচ্ছে। ... খুলনার উৎপাদিত বেডশিট ও তোয়ালে পৌঁছে যাচ্ছে যশোরের ভোক্তাদের হাতে। মধ্যস্থব্যবসায়ীরা ভোক্তাদের হাতে পণ্য পৌঁছে দিতে সহায়তা করছে। আবার, তারা উৎপাদককে বিভিন্ন পরামর্শ দিয়েও সহায়তা করতে পারছে। অন্যদিকে, উৎপাদিত পণ্য ভোক্তার কাছে পৌঁছানোর মাধ্যমে স্থানগত, সময়গত ও স্বত্বগত উপযোগ সৃষ্টি হচ্ছে। এসব কিছুর সমন্বয়ে প্রতিষ্ঠানটির বিক্রি ও মুনাফা বাড়ছে। আর এটি সম্ভব হয়েছে উপযুক্ত বণ্টন প্রণালি ব্যবহারের মাধ্যমে। সুতরাং, \"উপযুক্ত বণ্টন প্রণালির কারণেই কিশোর টেক্সটাইল সফলতা অর্জন করেছে\"- এই উক্তিটির সাথে আমি একমত।"
        }
      ]
    },
    {
      "number": "7",
      "uddipok": "জনাব আমান ঢাকা নিউ মার্কেটে 'শু কালেকশন' নামে একটি বিপণি পরিচালনা করেন। এতে বিভিন্ন কোম্পানির জুতা সংগ্রহ করে বিক্রি করা হয়। ঢাকাতে এর কয়েকটি শাখা আছে। এর মাধ্যমে জনাব আমান কাঙ্ক্ষিত মুনাফা অর্জনে ব্যর্থ হন। পরবর্তীতে জনাব আমান 'আমান শু' নামে জুতা উৎপাদন করেন। এরপর সারাদেশে নিজস্ব শাখা স্থাপনের মাধ্যমে সেগুলো বিক্রি করতে থাকেন। চলতি বছরে তিনি কাঙ্ক্ষিত মুনাফা অর্জনে সক্ষম হন।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "ব্র্যান্ড নাম কী?",
          "explanation": "উৎপাদক প্রতিযোগী থেকে তার পণ্যকে স্বতন্ত্র করতে যে নাম, চিহ্ন বা প্রতীক ব্যবহার করে তাকে ব্র্যান্ড নাম বলে।"
        },
        {
          "label": "খ",
          "question": "\"পরিকল্পিত বিপণিকেন্দ্র একটি বৃহৎ খুচরা ব্যবসায়” – ব্যাখ্যা করো।",
          "explanation": "যে সুবিন্যস্ত বিপণিতে প্রয়োজনীয় প্রায় সব পণ্যের পাশাপাশি অত্যাধুনিক সুযোগ-সুধিধা পার্কিং, খেলাধুলা, বিনোদন প্রভৃতি থাকে তাকে পরিকল্পিত বিপণি বলে। এ বিপণিগুলো সাধারণত শহরের কেন্দ্রে অবস্থান করে। এখানে খুচরা পণ্য বিক্রি করা হয়। এর আকার বড় হয়। এ বিপণিতে থাকে বিস্তৃত পণ্য সারি। অত্যাধুনিক সুযোগ-সুবিধা থাকায় ক্রেতারা এখানে ভিড় জমায়। তাই আকার ও কেতা সংখ্যা বিবেচনা করে বলা যায়, পরিকল্পিত বিপণি একটি বৃহৎ খুচরা ব্যবসায় প্রতিষ্ঠান।"
        },
        {
          "label": "গ",
          "question": "প্রথম পর্যায়ে জনাব আমানের 'শু কালেকশন' কোন ধরনের খুচরা ব্যবসায়? ব্যাখ্যা করো।",
          "explanation": "প্রথম পর্যায়ে জনাব আমানের 'শু কালেকশন' ছিল চেইন স্টোর বা বিপণিমালা। একই মালিকানা ও পরিচালনায় দুই বা তার বেশি শাখার মাধ্যমে চেইন স্টোরে পণ্য বিক্রি করা হয়। এক্ষেত্রে বিভিন্ন প্রতিষ্ঠানের পণ্য সংগ্রহ করে বিক্রি করে। ফলে ক্রেতারা তুলনা করে পণ্য কেনার সুযোগ পায়। জনাব আমান নিউ মার্কেটসহ ঢাকার বিভিন্ন স্থানে 'শু কালেকশন' নামে একটি বিপণি পরিচালনা করেন। তিনি বিভিন্ন প্রতিষ্ঠানের জুতা সংগ্রহ করে বিপণিতে বিক্রি করেন। এতে ক্রেতারা সব প্রতিষ্ঠানের জুতা এক সাথে তুলনা করে কেনার সুযোগ পায়। আবার, এর ঢাকার বিভিন্ন জায়গায় কয়েকটি শাখা আছে। সব শাখায় একই ধরনের জুতা খুচরা বিক্রি করা হয়। তাই বৈশিষ্ট্য বিবেচনায় বলা যায়, আমানের 'শু কালেকশন' খুচরা ব্যবসায় প্রতিষ্ঠানটি একটি চেইন স্টোর।"
        },
        {
          "label": "ঘ",
          "question": "জনাব আমানের সফলতার কারণ বিশ্লেষণ করো।",
          "explanation": "জনাব আমান তার প্রতিষ্ঠানটিকে চেইন স্টোর থেকে বহুশাখা বিপণিতে রূপান্তর করার ফলে সফল হয়েছেন। বহুশাখা বিপণি একই মালিকানায় গঠিত ও পরিচালিত বৃহদায়তন খুচরা ব্যবসায় প্রতিষ্ঠান। এক্ষেত্রে উৎপাদনকারী দেশের বিভিন্ন স্থানে শাখা স্থাপন করে শুধু নিজের পণ্য বিক্রি করে। এ বিপণিতে শুধু এক ধরনের পণ্যের একাধিক সারি থাকে। জনাব আমান প্রথমে বিপণিমালা স্থাপন করে মুনাফা অর্জনে ব্যর্থ হন। পরে তিনি নিজেই জুতা উৎপাদন শুরু করেন। 'আমান শু' নামে সারাদেশে নিজস্ব শাখা স্থাপন করে তিনি ঐ জুতা বিক্রি করতে থাকেন। ফলে তিনি কাঙ্ক্ষিত মুনাফা অর্জনে সক্ষম হন। জনাব আমান নিজেই জুতা উৎপাদন করে নিজের দোকানে বিক্রি করছেন। এটি বহুশাখা বিপণির বৈশিষ্ট্য। শুধু নিজের উৎপাদিত জুতা বিক্রি করায় তার লাভ বেশি হচ্ছে। কারণ, ক্রেতারা সারা দেশে বিভিন্ন স্থানে তার জুতা কিনতে পারছে। আবার, বিভিন্ন প্রতিষ্ঠানের জুতার জন্য তাকে আলাদা শ্রম ও অর্থ ব্যয় করতে হচ্ছে না। নিজেই উৎপাদন করায় কম দামে পণ্য বিক্রি করতে পারছেন। ফলে ক্রেতার সংখ্যা বাড়াচ্ছে। এতে তার প্রতিষ্ঠান ও জুতার ব্র্যান্ড ইমেজ বাড়ছে। এভাবে জনাব আমান বহুশাখা বিপণির মাধ্যমে সফল হচ্ছেন বলে আমি মনে করি।"
        }
      ]
    },
    {
      "number": "8",
      "uddipok": "শান্তি নীড় হাউজিং' ঢাকার অদূরে একটি সুপরিকল্পিত আবাসন প্রকল্প। এর মালিক জনাব আজমল খান ঢাকা শহরে চলাচলকারী বাস, ট্যাক্সিক্যাব, বড় বড় অট্টালিকার ছাদে ও বিভিন্ন প্রাচীরে উক্ত আবাসন প্রকল্পের আকর্ষণীয় বিজ্ঞাপন দিয়ে আবাসিক প্লট বিক্রি করে আসছে। সম্প্রতি এটির ব্যবস্থাপনা কর্তৃপক্ষ প্রতিযোগীদের তুলনায় বেশি বিক্রির উদ্দেশ্যে বাংলা নববর্ষ উপলক্ষে প্রতিটি প্লট বুকিং দিলেই মোটরসাইকেল, এলইডি TV ও কম্পিউটার ফ্রি দেওয়ার সিদ্ধান্ত নেয়। এর মাধ্যমে প্রতিষ্ঠানটি বিক্রির কাঙ্ক্ষিত লক্ষ্যমাত্রা অর্জনে সক্ষম হবে বলে প্রত্যাশা করছে।",
      "tag": "JB 22,RB, CB, CTG.B, BB 18",
      "sub_questions": [
        {
          "label": "ক",
          "question": "ই-মেইল কী?",
          "explanation": "ইন্টারনেটের সাহায্যে যে বার্তা, তথ্য বা ফাইল দেওয়া ও নেওয়া হয় তাকে ই-মেইল বলে।"
        },
        {
          "label": "খ",
          "question": "\"বিজ্ঞাপন হলো অর্থ প্রদত্ত নৈর্ব্যক্তিক উপস্থাপনা\" - ব্যাখ্যা করো।",
          "explanation": "অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনাকে বিজ্ঞাপন বলে। ভোক্তাকে পণ্য সম্পর্কে জানানোর জন্য বিজ্ঞাপন দেওয়া হয়। আর এ কাজে অর্থ ব্যয় করতে হয়। কারণ অর্থের বিনিময়েই বিভিন্ন প্রচার মাধ্যম বিজ্ঞাপন সম্প্রচার করে। আবার, এটি তৈরি করতেও অর্থের প্রয়োজন হয়। এজন্য বলা হয়, বিজ্ঞাপন একটি অর্থ প্রদত্ত মাধ্যম।"
        },
        {
          "label": "গ",
          "question": "'শান্তি নীড় হাউজিং'-এ বিজ্ঞাপনের কোন মাধ্যমটি ব্যবহৃত হয়েছে? ব্যাখ্যা করো।",
          "explanation": "'শান্তি নীড় হাউজিং'-এ পরিবহন ও বহিঃবিজ্ঞাপন মাধ্যমগুলো ব্যবহার করা হয়েছে। বিজ্ঞাপনের উদ্দেশ্য হলো ক্রেতার কাছে পণ্য সম্পর্কে তথ্য পৌছে দিয়ে কিনতে আগ্রহী করা। তবে পণ্যের বৈশিষ্ট্য অনুযায়ী ভিন্ন ভিন্ন বিজ্ঞাপন মাধ্যম ব্যবহার করা হয়। আমাদের দেশে সস্তা ও বেশি সংখ্যক ক্রেতাকে আকৃষ্ট করতে পরিবহন, প্রাচীরপত্র ও বিলবোর্ড প্রভৃতি মাধ্যমগুলো খুব জনপ্রিয়। 'শান্তি নীড় হাউজিং' ঢাকার অদূরে একটি সুপরিকল্পিত আবাসন প্রকল্প। এর মালিক জনাব আজমল খান। তিনি ঢাকা শহরে চলাচলকারী বাস ও ট্যাক্সিক্যাবে আবাসন প্রকল্পের বিজ্ঞাপন দিয়েছেন। বাস ও ট্যাক্সিক্যাব হলো পরিবহন মাধ্যম। অর্থাৎ, তিনি পরিবহন বিজ্ঞাপন দিয়েছেন। আবার, তিনি বড় বড় অট্টালিকার ছাদেও লিফলেট লাগিয়ে বিজ্ঞাপন দিয়েছেন, যা বহিঃবিজ্ঞাপন হিসেবে পরিচিত। তাছাড়া, বিভিন্ন প্রাচীরে বিজ্ঞাপন দিয়েছেন এটিও বহিঃবিজ্ঞাপনের অন্তর্ভুক্ত। সুতরাং, 'শান্তি নীড় হাউজিং'-এ পরিবহন ও বহিঃবিজ্ঞাপন মাধ্যমগুলো ব্যবহৃত হয়েছে।"
        },
        {
          "label": "ঘ",
          "question": "'শান্তি নীড় হাউজিং'-এর ব্যবস্থাপনা কর্তৃপক্ষ কর্তৃক নেওয়া সিদ্ধান্তের সঠিকতা মূল্যায়ন করো।",
          "explanation": "'শান্তি নীড় হাউজিং'-এর ব্যবস্থাপনা কর্তৃক বিক্রয় প্রসারমূলক পদক্ষেপ নেওয়ার সিদ্ধান্ত খুবই যৌক্তিক। অল্প সময়ের জন্য বিক্রি বাড়ানোর উদ্দেশ্যে বিভিন্ন বিক্রয় প্রসারমূলক কাজ করতে হয়। এসব কাজ ক্রেতাদের আকর্ষণ করে এবং বিক্রি বাড়ায়। বর্তমান সময়ে এ কৌশল ব্যাপক জনপ্রিয়তা লাভ করেছে। শান্তি নীড় হাউজিং' একটি আবাসন প্রকল্প। এর ব্যবস্থাপনা কর্তৃপক্ষ প্রতিযোগীদের তুলনায় বিক্রি বাড়াতে একটি বিশেষ অফার দেয়। নববর্ষ উপলক্ষে তারা প্লট বুকিং দিলেই মোটরসাইকেল, TV, কম্পিউটার ফ্রি দেওয়ার সিদ্ধান্ত নেয়। তারা কাঙ্ক্ষিত লক্ষ্যমাত্রা অর্জন করতে পারবে বলে আশা করছে। ব্যবস্থাপনা কর্তৃপক্ষ এসব অফার দেওয়ায় ক্রেতারা শান্তি নীড় হাউজিং-এর প্লটগুলো দেখতে আসবে। প্লটের সাথে সাথে দেওয়া এসব অফার তাদের আকর্ষণ করবে। আগ্রহী ক্রেতাদের প্লট বুকিং দেওয়ার সম্ভাবনা তৈরি হবে। এভাবে প্রতিযোগিতা মোকাবিলা করে স্বল্প সময়ের জন্য বিক্রি বাড়ানো যায়। এটি তাদের মুনাফা বাড়িয়ে লক্ষ্য অর্জনের সম্ভাবনা ও সুযোগ তৈরি করবে। তাই বলা যায়, ব্যবস্থাপনা কর্তৃপক্ষের নেওয়া বিক্রয় প্রসারের কাজ খুবই যৌক্তিক।"
        }
      ]
    },
    {
      "number": "9",
      "uddipok": "'স্বপ্নীল' সিলেট শহরে অবস্থিত একটি বৃহদায়তন বিভাগীয় বিপণি। এখানে বিভিন্ন বিভাগের মাধ্যমে ছেলে ও মেয়েদের বিভিন্ন পণ্য বিক্রি করা হয়। এখানে টি-শার্ট বিভাগে বিক্রির কাজে নিয়োজিত আছেন মৌটুসী। মৌটুসী স্মার্ট ও সুদর্শন চেহারার অধিকারী। পণ্য সম্পর্কিত যথেষ্ট জ্ঞান থাকায় তিনি সাবলীল ভাষায় পণ্য সম্পর্কিত তথ্য ক্রেতাদের কাছে তুলে ধরেন। এর মাধ্যমে আগত ক্রেতাদের মুগ্ধ করে স্থায়ী ক্রেতায় পরিণত করেন। ফলে অল্পসময়ে 'স্বপ্নীল'-এর বিক্রি ও মুনাফা বেড়ে যায় ।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "ক্যাটালগ মার্কেটিং কী?",
          "explanation": "মেইল বা টেলিফোনের মাধ্যমে ক্যাটালগ সরবরাহ করে ক্রেতাকে পণ্য সম্পর্কে জানানো ও বিক্রির চেষ্টাকে ক্যাটালগ মার্কেটিং বলে।"
        },
        {
          "label": "খ",
          "question": "বিক্রয়োত্তর সেবা বলতে কী বোঝায়? ব্যাখ্যা করো।",
          "explanation": "পণ্য বিক্রির পর উৎপাদক বা বিপণনকারী ক্রেতাকে যে সেবা দেয় তাকে বিক্রয়োত্তর সেবা বলে। ওয়ারেন্টি, গ্যারান্টি, হোম ডেলিভারি প্রভৃতি বিক্রয়োত্তর সেবার আওতাভুক্ত। সাধারণত ইলেকট্রনিক পণ্যের ক্ষেত্রে এ সেবা বেশি দেওয়া হয়। এর ফলে পণ্যের কোনো ত্রুটি থাকলে তা সংশোধন করা সহজ হয়। এর মাধ্যমে ক্রেতা সন্তুষ্টি অর্জন করা সহজ হয়। ফলে অনিয়মিত ক্রেতাও নিয়মিত ক্রেতায় পরিণত হয়।"
        },
        {
          "label": "গ",
          "question": "'স্বপ্নীল' বিপণন প্রসারের কোন কৌশলটি ব্যবহার করেছে? ব্যাখ্যা করো।",
          "explanation": "স্বপ্নীল বিপণন প্রসারের ব্যক্তিক বিক্রয় কৌশলটি ব্যবহার করেছেন। সম্ভাব্য ক্রেতাদের সামনে সরাসরি উপস্থিত হয়ে পণ্য বা সেবার গুণাগুণ তুলে ধরে তা কেনায় আগ্রহী করার কাজকে ব্যক্তিক বিক্রয় বলে। এটি একটি দ্বিমুখী যোগাযোগ প্রক্রিয়া। স্বপ্নীল টি-শার্ট বিভাগে ক্রেতাদের সাথে সরাসরি যোগাযোগের জন্য মৌটুসীকে নিয়োগ দেয়। এক্ষেত্রে ব্যক্তিক বিক্রয়ের মাধ্যমে তিনি পণ্য সম্পর্কে যাবতীয় তথ্য ক্রেতাদের কাছে উপস্থাপন করেন। তাছাড়াও তার পণ্য সম্পর্কে যথেষ্ট জ্ঞান আছে। এ কারণে সহজেই তিনি পণ্যের বিভিন্ন গুণাগুণ, পণ্যের বৈশিষ্ট্য, সুবিধা-অসুবিধা প্রভৃতি তথ্য ক্রেতাদের সামনে তুলে ধরতে পারেন। এতে তারা পণ্য সম্পর্কে জানতে পারে এবং কিনতে উদ্বুদ্ধ হয়। তিনি পণ্যকে মৌখিকভাবে ক্রেতাদের কাছে তুলে ধরেন। সুতরাং, স্বপ্নীল যে ধরনের কৌশল ব্যবহার করেন সেটি ব্যক্তিক বিক্রয়ের অন্তর্ভুক্ত।"
        },
        {
          "label": "ঘ",
          "question": "তুমি কি মনে করো উত্তম বিক্রয়কর্মী পণ্যের বিক্রি বাড়াতে সহায়ক? উদ্দীপকের আলোকে বিশ্লেষণ করো।",
          "explanation": "আমি মনে করি, উত্তম বিক্রয়কর্মী পণ্য বিক্রি বাড়াতে সহায়তা করে। বিক্রয়কর্মী পণ্য সম্পর্কিত তথ্য ক্রেতার কাছে তুলে ধরে তাকে পণ্য কেনায় উৎসাহিত করে। ফলে ক্রেতা নিজের প্রয়োজন অনুধাবন করে পণ্য কেনেন। এতে প্রতিষ্ঠানের বিক্রি বেড়ে যায়। স্বপ্নীল' বিভাগীয় বিপণির বিক্রয়কর্মী হলেন মৌটুসী। তিনি দেখতে স্মার্ট ও সুদর্শন। তার পণ্য সম্পর্কিত অগাধ জ্ঞান আছে। তাই এখানে আসা ক্রেতাদের তিনি পণ্য সম্পর্কে তথ্য সরবরাহ করেন। ফলে তারা এখান থেকে পণ্য কিনে। এতে প্রতিষ্ঠানটির বিক্রি ও মুনাফা বেড়ে যায়। একজন বিক্রয়কর্মী হিসেবে মৌটুসীর শারীরিক গুণাবলি ও পেশাগত জ্ঞান আছে। ফলে তিনি সহজেই ক্রেতাদের টি-শার্ট কেনার প্রতি আগ্রহ সৃষ্টি করতে পারেন। এতে আগ্রহী ক্রেতারা প্রতিষ্ঠানের প্রকৃত ক্রেতায় পরিণত হয় এবং এর বিক্রি বাড়ে। এভাবে মৌটুসীর মতো উত্তম বিক্রয়কর্মীরা যেকোনো ব্যবসায় প্রতিষ্ঠানের বিক্রি বাড়াতে সহায়তা করেন। তাই বলা হয়, উত্তম বিক্রয়কর্মীরা প্রতিষ্ঠানের বিক্রি বাড়াতে সক্ষম হন।"
        }
      ]
    },
    {
      "number": "10",
      "uddipok": "অপরূপা ফ্যাশন হাউজ' ও 'শতরূপা ফ্যাশন হাউজ' ঢাকা শহরে অবস্থিত দুটি নামকরা প্রতিষ্ঠান। প্রতিষ্ঠান দু'টি নিজেদের তৈরি করা থ্রি পিস, শার্ট, টি-শার্ট ও পাঞ্জাবি ঢাকা শহরের বিভিন্ন অঞ্চলে শো-রুমের মাধ্যমে বিক্রি করে থাকে। 'শতরূপা ফ্যাশন হাউজ' সম্প্রতি তাদের পণ্যের ওয়েবসাইট চালু করেছে। উক্ত ওয়েবসাইটে তাদের পণ্যের ছবি ও ক্যাটালগ উপস্থাপন করে থাকে। অনেক বাঙালি বিদেশে অবস্থান করে। তারা প্রবাসে অবস্থান করলেও তাদের কাছে দেশীয় পোশাকের আকর্ষণ অনেক বেশি। ওয়েবসাইট থেকে তারা উক্ত ফ্যাশন হাউজের পণ্য সহজেই কিনতে পারে। ফলে 'অপরূপা ফ্যাশন হাউজ'-এর তুলনায় 'শতরূপা ফ্যাশন হাউজ'-এর বিক্রি দ্বিগুণ হারে বেড়ে যায়।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "দালাল কে?",
          "explanation": "যে সকল প্রতিনিধি কমিশনের বিনিময়ে ক্রেতা-বিক্রেতার মধ্যে পণ্য বা সেবা কেনা-বেচার চুক্তি সম্পাদনে সহায়তা করে তাদের দালাল বলে।"
        },
        {
          "label": "খ",
          "question": "গ্রিন মার্কেটিং-এর ধারণা ব্যাখ্যা করো।",
          "explanation": "গ্রিন মার্কেটিং এমন একটি বিপণন মতবাদ, যার প্রতিটি পর্যায়ে পরিবেশকে সর্বোচ্চ গুরুত্ব দেওয়া হয়। মানুষের প্রতিটি প্রয়োজন বা অভাব মেটাতে বিপণন কার্যাবলি সুষ্ঠুভাবে সম্পন্ন করা প্রয়োজন হয়। গ্রিন মার্কেটিং-এ পরিবেশবান্ধব পণ্য উৎপাদন ও বিপণনের দিকটিতে গুরুত্ব দেওয়া হয়। এ মতাবাদ অনুযায়ী ব্যবসায় প্রতিষ্ঠান পরিবেশের ক্ষতি হতে পারে, এমন পণ্য উৎপাদন থেকে বিরত থাকে। এভাবে দেখা যাচ্ছে, গ্রিন মার্কেটিং-এ সমাজ ও পরিবেশকে গুরুত্ব দেওয়া হচ্ছে।"
        },
        {
          "label": "গ",
          "question": "'অপরূপা ফ্যাশন হাউজ' প্রত্যক্ষ বিপণনের কোন পন্থাটি অনুসরণ করেছে? ব্যাখ্যা করো।",
          "explanation": "অপরূপা ফ্যাশন হাউজ প্রত্যক্ষ বিপণনের মুখোমুখি বিক্রয় পন্থাটি অনুসরণ করেছেন। বিক্রেতা সরাসরি ক্রেতার কাছে পণ্য বিক্রির প্রচেষ্টা চালালে তাকে মুখোমুখি বিক্রয় বলে। এটি প্রত্যক্ষ বিপণনের একটি কৌশল। এর মাধ্যমে ক্রেতারা পণ্য সম্পর্কে তাদের মতামত বিক্রেতাকে জানাতে পারে। অপরূপা ফ্যাশন হাউজ ঢাকার একটি নামকরা প্রতিষ্ঠান। এটি নিজেদের তৈরি করা থ্রি-পিস, শার্ট, টি-শার্ট ও পাঞ্জাবী ঢাকা শহরের বিভিন্ন এলাকায় নিজস্ব শো-রুমের মাধ্যমে বিক্রি করে। এক্ষেত্রে ক্রেতারা এর শো-রুমে এলে বিক্রয়কর্মীরা প্রতিষ্ঠান এবং পণ্য সম্পর্কে তথ্য তুলে ধরে। নানানভাবে পণ্যের গুণাগুণ বলে তাদের কাছে পণ্য বিক্রির চেষ্টা করে। এভাবে সরাসরি পণ্য বিক্রির প্রচেষ্টাই হলো মুখোমুখি বিক্রয়। সুতরাং, উদ্দীপকের প্রতিষ্ঠানটি মুখোমুখি বিক্রয় পদ্ধতি অনুসরণ করে পণ্য বিক্রি করে।"
        },
        {
          "label": "ঘ",
          "question": "'শতরূপা ফ্যাশন হাউজ'-এর বিক্রি বাড়ার কারণ বিশ্লেষণ করো ।",
          "explanation": "শতরূপা ফ্যাশন হাউজের বিক্রি বেড়ে যাওয়ার কারণ হলো অনলাইন মার্কেটিং পদ্ধতি অনুসরণ করা। ইন্টারনেট-এর মাধ্যমে কোনো প্রতিষ্ঠান পণ্য বিক্রির চেষ্টা করলে তাকে অনলাইন মার্কেটিং বলে। এ পদ্ধতিতে বিক্রেতা তার ওয়েবসাইট বা ফেইসবুক পেজে পণ্য এবং এর বিবরণ দেয়। তারপর আগ্রহী ক্রেতারা সেখানে পণ্যের অর্ডার দেয় বা পণ্য কেনার আগ্রহ প্রকাশ করে। শতরূপা ফ্যাশন হাউজ নিজেদের তৈরি পোশাক নিজস্ব শো-রুমের সাহায্যে বিক্রি করে। সম্প্রতি এটি নিজস্ব ওয়েবসাইট চালু করেছে। ওয়েবসাইটে পণ্যের ছবি ও ক্যাটালগ দেওয়া আছে। ফলে প্রবাসীরা এখান থেকে দেশীয় পণ্য কিনতে পারেন। এতে প্রতিষ্ঠানটির বিক্রি বাড়ে। উদ্দীপকের প্রতিষ্ঠানটি একটি ই-কমার্স ওয়েবসাইট তৈরি করেছে। এর সবচেয়ে বড় সুবিধা হলো, এ থেকে দেশে এবং দেশের বাইরের যে কেউ যেকোনো সময় তাদের পছন্দের পণ্য কিনতে পারে। প্রবাসী ক্রেতারাও দেশি পণ্য কিনতে পারে। এভাবে পণ্য বিক্রির প্রক্রিয়া সারা পৃথিবীতে বিস্তার করায় উদ্দীপকের প্রতিষ্ঠানটির বিক্রির বেড়ে যায়। অনলাইন ওয়েবসাইট-এর মাধ্যমে পণ্য বিক্রির করার এ প্রচেষ্টাকে অনলাইন মার্কেটিং বলে। সুতরাং, উদ্দীপকের প্রতিষ্ঠানটি অনলাইন মার্কেটিং অনুসরণ করায় এর বিক্রি বেড়েছে।"
        }
      ]
    },
    {
      "number": "11",
      "uddipok": "রাজশাই সিল্ক হাউজ' ঐতিহ্যবাহী সিল্ক শাড়ি বিক্রেতা। রাজশাহীতে উৎপাদিত সিল্ক শাড়ি একমাত্র তাদের দোকানের মাধ্যমে বিক্রি হয়। খুলনার নিউমার্কেটে অবস্থিত 'রূপসী বস্ত্র বিতান' রাজশাহী সিল্ক হাউজ থেকে উন্নতমানের সিল্ক শাড়ি কিনে ভোক্তাদের কাছে বিক্রি করে। 'রূপসী বস্তু বিতান'-এর মালিক জনাব সাদিক বেশকিছু নীতির ওপর ব্যবসায় পরিচালনা করেন। যেমন: ভোক্তাদের প্রয়োজন ও চাহিদামাফিক পণ্য সরবরাহ, ত্রুটিপূর্ণ পণ্য ফেরত নেওয়া, পণ্যের ব্যবহার বিধি সম্পর্কে পরামর্শ দেওয়া ও বাকিতে পণ্যসামগ্রী বিক্রি। উপরোক্ত কার্যক্রমে ভোক্তারা সন্তুষ্ট হয়ে 'রূপসী বস্ত্র বিতান' থেকে তাদের প্রয়োজন ও পছন্দমতো শাড়ি কেনে। ফলে বিক্রি ও মুনাফা বেড়ে যায়।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "",
          "explanation": "একই ভবনে অবস্থিত এবং একই মালিকানা ও ব্যবস্থাপনায় পরিচালিত প্রতিষ্ঠানে পণ্য পৃথক পৃথক বিভাগের মাধ্যমে ভোক্তার কাছে পণ্য বিক্রির ব্যবস্থাকে বিভাগীয় বিপণি বলে।"
        },
        {
          "label": "খ",
          "question": "",
          "explanation": "বিক্রি বাড়ানোর জন্য স্বল্পমেয়াদি প্রণোদনামূলক কার্যক্রমই হলো বিক্রয় প্রসার। পণ্য বা সেবার বিক্রি বাড়ানোর জন্য বিজ্ঞাপন, ব্যক্তিক বিক্রয় এবং জনসংযোগ ছাড়া যেসব প্রসারমূলক কাজ স্বল্পমেয়াদের জন্য নেওয়া হয় তাকে বিক্রয় প্রসার বলে। যেমন: ফ্রিল্যান্ড প্রতিষ্ঠানটি তার সব শো-রুমে ঈদ উপলক্ষে ৫০% মূল্য ছাড় দিয়েছে। এ ছাড়টি স্বল্প সময়ে বিক্রি বাড়ানোর জন্য দেওয়া হয়েছে। এ ধরনের ছাড় দেওয়া হলো বিক্রয় প্রসার।"
        },
        {
          "label": "গ",
          "question": "",
          "explanation": "রাজশাহী সিল্ক হাউজ হলো বিশেষ পাইকার। যে সকল পাইকার সীমিত সংখ্যক বা একটি পণ্য সারি নিয়ে ব্যবসায় করে তাই হলো বিশেষ পাইকার। এরা কখনও একটি পণ্য লাইনের আংশিক পণ্য নিয়েও ব্যবসায় করতে পারে। যেমন: কেউ শুধু রাজশাহীর আম বিক্রি করলে তাকে বিশেষ পাইকার বলা যায়। 'রাজশাহী সিল্ক হাউজ' হলো সিল্ক শাড়ি বিক্রয়কারী প্রতিষ্ঠান। রাজশাহীতে উৎপাদিত এ ধরনের শাড়িগুলো শুধু এ প্রতিষ্ঠানের মাধ্যমেই বিক্রি হয়। এখানে উল্লেখ্য, এটি শুধু রাজশাহীর সিল্ক শাড়িই বিক্রি করে। অন্য ধরনের কোনো শাড়ি যেমন: জামদানি কিংবা সুতি প্রভৃতি বিক্রি করে না। এভাবে নির্দিষ্ট কোনো পণ্য লাইনের (রাজশাহী অঞ্চলে সিল্ক শাড়ি) আংশিক পণ্য নিয়ে ব্যবসায়কারীকে বিশেষ পাইকার বলা হয়। সুতরাং, রাজশাহী সিল্ক হাউজ হলো বিশেষ পাইকার।"
        },
        {
          "label": "ঘ",
          "question": "",
          "explanation": "রূপসী বস্ত্র বিতানের সফলতার কারণ হলো ভোক্তাকে কেন্দ্র করে বিপণন কাজ পরিচালনা করা। বিপণন হলো একটি ভোক্তামুখী প্রক্রিয়া। এর সব কাজ যেমন- তথ্য সরবরাহ, ক্রেতা সম্পর্ক সৃষ্টি, পরিবহন, পণ্য বিক্রি প্রভৃতি ভোক্তাকে কেন্দ্র করেই পরিচালনা করা হয়। এজন্য বিপণনে ভোক্তাকে রাজা বলা হয়। রূপসী বস্ত্র বিতানের মালিক জনাব সাদিক 'রাজশাহী সিল্ক হাউজ' থেকে সিল্ক শাড়ি সংগ্রহ করে বিক্রি করেন। ব্যবসায় পরিচালনার ক্ষেত্রে তিনি বেশ কিছু নীতি মেনে চলেন। যেমন- ভোক্তাদের চাহিদা সনাক্ত করে সে অনুযায়ী পণ্য সরবরাহ করা, ত্রুটিপূর্ণ পণ্য ফেরত নেওয়া, পণ্যের ব্যবহার ও সুবিধা সম্পর্কে ক্রেতাদের জানানো, বাকিতে পণ্য সরবরাহ করা প্রভৃতি। ফলে তার প্রতিষ্ঠানের বিক্রি ও মুনাফা বাড়ে। মি. সাদিকের অনুসরণকৃত যাবতীয় নীতিগুলো ভোক্তাদের কেন্দ্র করেই নেওয়া হয়েছিল। তিনি প্রথমে ভোক্তা চাহিদা বিবেচনা করেন। অতঃপর সে অনুযায়ী পণ্য সংগ্রহ করে বিক্রি করেন এবং তাদেরকে বিক্রয়োত্তর সেবা দেন। এতে ভোক্তারা তার কাছ থেকে পণ্য কিনে নিজেকে আনন্দিত ও নিশ্চিন্ত অনুভব করেছে। তাই তারা এ প্রতিষ্ঠানটি থেকে তাদের প্রয়োজনমতো নিয়মিত শাড়ি কেনেন। ফলে বিক্রি বেড়ে গিয়ে 'রূপসী বস্তু বিতান' ব্যবসায়ে সফল হয়। তাই বলা যায়, এটির সফলতার কারণ হলো ভোক্তাকেন্দ্রিক বিপণন কাজ পরিচালনা করা।"
        }
      ]
    }
  ]
}