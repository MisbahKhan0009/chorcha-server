{
  "title": "কাদিরাবাদ ক্যান্টনমেন্ট কলেজ, নাটোর ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব রাজু আহমেদ একজন ভোগ্যপণ্যের বিপণনকারী। তিনি দেশীয় বাজারের পাশাপাশি আন্তর্জাতিক বাজারে বিপণন কর্মকাণ্ড পরিচালনা করেন। তিনি তার প্রতিটি বিপণন কাজ নিজেই সুপরিকল্পিতভাবে বাস্তবায়ন, পরিচালনা, সমন্বয়সাধন ও নিয়ন্ত্রণ করেন। ফলশ্রুতিতে তিনি অল্প সময়ের মধ্যে বিপণনে সাফল্য অর্জন করেন এবং দেশের উন্নয়নে গুরুত্বপূর্ণ অবদান রেখে চলেছেন।",
      "tag": "QCPS 23,RB 22",
      "sub_questions": [
        {
          "label": "ক",
          "question": "",
          "explanation": "কোন কিছু পাওয়া বা কোন দ্রব্য বা সেবা পাওয়ার আকাঙ্ক্ষা কে অভাব বলে।"
        },
        {
          "label": "খ",
          "question": "",
          "explanation": "বিপণন হলো একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে এবং বিনিময়ে তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে। বিপণন বা বাজারজাতকরণ হলো একটি প্রক্রিয়া ভিত্তিক কাজ। এ প্রক্রিয়ায় ভোক্তা বা ক্রেতাদের মানবীয় ও সামাজিক প্রয়োজনগুলো চিহ্নিত করা হয় এবং সেগুলো পূরণের চেষ্টা করা হয়। বিপণন কাজের সাথে সামাজিক ও ব্যবস্থাপকীয় কার্যাদি সম্পৃক্ত। আরবি পণ্য একটি সুনির্দিষ্ট কাঠামোর মধ্য থেকে এই কাজগুলো সম্পাদন করে। তাই বলা যায় বিপণন একটি সমন্বিত প্রক্রিয়া ভিত্তিক কাজ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত রাজুর কর্মকাণ্ডে বিপণনের ব্যবস্থাপকীয় প্রক্রিয়া বৈশিষ্ট্যটি ফুটে উঠেছে। বিপণন হলো এমন একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে বিনিময়ে তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে। বিপণনের বিভিন্ন স্তরে নতুন পণ্যের উন্নয়ন বন্টন ব্যবস্থাপনার উন্নয়ন মূল্য পর্যালোচনা মূল্য নির্ধারণের নীতিমালা প্রণয়ন ও বাস্তবায়ন বিপণন প্রসারের নীতি নির্ধারণ ইত্যাদি বিষয়গুলো জড়িত। প্রতিটি স্তরে বিপণন মিশ্রণ এর সঠিক কৌশল নির্ধারণে কার্য পরিকল্পনা গ্রহণ সংগঠিত করেন এবং নিয়ন্ত্রণ সংক্রান্ত ব্যবস্থাপনার কাজ সম্পন্ন করতে হয়। উদ্দীপকের লক্ষ্য করলে দেখতে পাই জনাব রাজু আহমেদ একজন ভোগ্য পণ্যের বিপণনকারী তিনি দেশীয় বাজারের পাশাপাশি আন্তর্জাতিক বাজারে বিপণন কর্মকাণ্ড পরিচালনা করেন তিনি তার প্রতিটি বিপণন কাজ নিয়েই সুপরিকল্পিতভাবে বাস্তবায়ন পরিচালনা সমন্বয় সাধন ও নিয়ন্ত্রণ করে থাকেন। যা বিপণনের ব্যবস্থাপক প্রক্রিয়ার সাথে সম্পর্কযুক্ত।"
        },
        {
          "label": "ঘ",
          "question": "",
          "explanation": "রাজু আহমেদ একজন সফল উদ্যোক্তা। তার মাধ্যমে অনেকের কর্মসংস্থান হয়। যার ফলে দেশের অর্থনৈতিক উন্নয়ন সাধিত হচ্ছে। বিপণন ক্রেতাদের রুচি ও পছন্দ অনুযায়ী নতুন নতুন পণ্য ভোগের সুযোগ সৃষ্টি করে। অন্যদিকে কর্মসংস্থান তথা আয় রোজগারের সুযোগ সৃষ্টি করে ভোগের সামর্থ্য বাড়িয়ে তোলে। ফলে দেশের মানুষের জীবন যাত্রার মান উন্নয়ন ঘটে। বিপণনের ফলে দেশের জাতীয় উৎপাদন যেমনি বৃদ্ধি পায় তেমনি ভাবে বাণিজ্যিক কর্মকাণ্ডের ব্যাপক সম্প্রসারণ ঘটে। এছাড়া প্রতিযোগিতামূলক পরিবেশে ক্রেতা ও ভোক্তা সহ সমাজের বিভিন্ন পক্ষ উপকৃত হয়। ফলে দেশের সামাজিক ও অর্থনৈতিক উন্নয়ন নিশ্চিত হয়। উদ্দীপকের লক্ষ্য করলে দেখতে পাই যে জনাব রাজু আহমেদ গোপনের বিপণনকারী তিনি তার সকল কাজ ব্যবস্থাপনায় প্রক্রিয়ার সাহায্যে সম্পন্ন করে থাকেন ফলশ্রুতিতে তিনি অল্প সময়ের মধ্যে বিপণনের সাফল্য অর্জন করেন এবং দেশের উন্নয়নে গুরুত্বপূর্ণ অবদান রেখে চলছেন।"
        }
      ]
    },
    {
      "number": "2",
      "uddipok": "মি. পলক সরাসরি মধ্যস্থব্যবসায়ী না হয়েও পণ্য বিপণনে পরোক্ষভাবে সহায়তা করে থাকেন। তিনি দেশের এক প্রান্তের পণ্য অন্য প্রান্তে নিয়ে যান। 'এমভি পলক' নামের তার প্রতিষ্ঠানটি চট্টগ্রাম বন্দর থেকে পণ্য নিয়ে চাঁদপুর, নারায়ণগঞ্জ, গোয়ালন্দ ইত্যাদি নানান বন্দর হয়ে নানান বন্দরে পৌঁছে দেয়। তাদের মতো ব্যবসায়ীদের মাধ্যমে পণ্য বহন করলে একদিকে যেমন একত্রে অধিক পরিমাণে পণ্য পরিবহন করা যায়, অন্যদিকে তেমনি এককপ্রতি পণ্যের বহন খরচও হ্রাস পায়। এতে ক্রেতারা স্বল্পমূল্যে পণ্য ক্রয়ে সুবিধা লাভ করে।",
      "tag": "QCPS 23",
      "sub_questions": [
        {
          "label": "ক",
          "question": "প্রাইভেট গুদামঘর কী?",
          "explanation": "উৎপাদকগণ তাদের নিজস্ব পণ্য সংরক্ষণের জন্য ব্যক্তিগত উদ্যোগে যে গুদামঘর তৈরি করেন তাকে ব্যক্তিগত বা প্রাইভেট গুদামঘর বলে"
        },
        {
          "label": "খ",
          "question": "কৃষি পণ্যের ক্ষেত্রে সময়গত উপযোগ গুরুত্বপূর্ণ”- উক্তিটি বুঝিয়ে লেখো।",
          "explanation": "কৃষি পণ্য পচনশীল হওয়ার কারণে গুদামজাতকরণের মাধ্যমে সময়গত উপযোগ সৃষ্টি করা গুরুত্বপূর্ণ। কৃষি পণ্য একটি নির্দিষ্ট মৌসুমে উৎপাদিত হয়। কিন্তু এ ধরনের পণ্য সারাবছর ভোগ বা ব্যবহার করা হয়। তাই সারাবছর বাজারে কৃষি পণ্যের চাহিদা থাকে। অথচ, কৃষি পণ্য পচনশীল হয়। এজন্য কৃষি পণ্য গুদামজাতকরণের মাধ্যমে সময়গত উপযোগ সৃষ্টি করা গুরুত্বপূর্ণ।"
        },
        {
          "label": "গ",
          "question": "মি. পলকের পরিবহন ব্যবসাটি কোন ধরনের পথ ব্যবহার করে? ব্যাখ্যা করো।",
          "explanation": "মি.পলকের পরিবহন ব্যবসায়টি নৌ-পথ ব্যবহার করে। নদী বা জলরাশিকে চলাচল বা স্থানান্তরের পথ হিসেবে ব্যবহার করাই নৌ-পথ। নৌ-পথে কম খরচে পণ্যসামগ্রী এক স্থান থেকে অন্য অন্য স্থানে পাঠানো হয়। উদ্দীপকে মি. পলক পরিবহন ব্যবসায়ের মাধ্যমে বিপণনে পরোক্ষভাবে সাহায্য করে। তিনি দেশের এক প্রান্তের পণ্য অন্য প্রান্তে নিয়ে যান। 'এমভি পলক' নামের তার একটি প্রতিষ্ঠান আছে। প্রতিষ্ঠানটি চট্টগ্রাম বন্দর থেকে পণ্য নিয়ে চাঁদপুর, নারায়ণগঞ্জ প্রভৃতি বন্দরে পৌঁছে দেয়। এক্ষেত্রে প্রতিষ্ঠানটি নদীপথে সারাদেশের বিভিন্ন বন্দরে পণ্য সরবরাহ করে। এ পথে প্রতিষ্ঠানটি তুলনামূলক কম খরচে পণ্য পরিবহন করতে পারে। আর এসব বৈশিষ্ট্য নৌ-পথের সাথে সাদৃশ্যপূর্ণ। তাই বলা যায়, মি. পলকের পরিবহন ব্যবসায়টি নৌ-পথ ব্যবহার করে।"
        },
        {
          "label": "ঘ",
          "question": "ক্রেতাদের সন্তুষ্টি অর্জনের উল্লিখিত সংস্থাটির গুরুত্ব উদ্দীপকের আলোকে মূল্যায়ন করো।",
          "explanation": "ক্রেতা সন্তুষ্টি অর্জনে জাহাজ বা লঞ্চ দিয়ে পণ্য পরিবহনের ব্যবস্থা করে উদ্দীপকের প্রতিষ্ঠানটি গুরুত্বপূর্ণ ভূমিকা রাখে। পণ্য থেকে প্রাপ্ত সুবিধা ও ব্যয়িত অর্থের পার্থক্যের কারণে ক্রেতাদের মনে যে আনন্দের অনুভূতি সৃষ্টি হয় তাই ক্রেতা সন্তুষ্টি। এটি অর্জন করা যেকোনো প্রতিষ্ঠানের সফলতা অর্জন করার জন্য গুরুত্বপূর্ণ। এটি অর্জনে তুলনামূলক কম মূল্যে উন্নতমানের পণ্য বা সেবা সরবরাহ করতে হয়। উদ্দীপকে মি. পলক পরিবহন ব্যবসায়ের মাধ্যমে পণ্য বিপণনে পরোক্ষভাবে সাহায্য করেন। 'এমভি পলক' নামে তার একটি প্রতিষ্ঠান আছে। প্রতিষ্ঠানটি নৌ-পথ ব্যবহার করে চট্টগ্রাম বন্দর থেকে দেশের নানান বন্দরে পণ্য পৌছে দেয়। তাদের মতো ব্যবসায়ীদের মাধ্যমে অধিক পরিমাণে পণ্য পরিবহন করা যায়। এতে এককপ্রতি পণ্যের বহন খরচ কম হয়। উদ্দীপকে প্রতিষ্ঠানটি নৌ-পথে পণ্য পরিবহন করে। এক্ষেত্রে তারা জাহাজ বা লঞ্চ ব্যবহার করে। নৌ-পথে সাধারণত পরিবহন খরচ কম হয়। পাশাপাশি প্রতিষ্ঠানটি নৌ-পথে বড় নৌকা বা জাহাজে করে অধিক পরিমাণে পণ্য পরিবহন করতে পারে। এতে পণ্যের এককপ্রতি খরচ কম হয়। আর ব্যবসায়ীরা পণ্যের পরিবহন খরচ ও অন্যান্য ব্যয়ের সাথে প্রত্যাশিত মুনাফা যোগ করে বিক্রয়মূল্য নির্ধারণ করে। তাই পরিবহন ব্যয় যত কম হয়, বিক্রয়মূল্য তত কম হয়। এতে ভোক্তারা কম মূল্যে উন্নতমানের পণ্য বা সেবা ভোগ করতে পারে। ফলে ক্রেতা সন্তুষ্টি অর্জন করা যায়। আর এভাবেই ক্রেতা সন্তুষ্টি অর্জনে উল্লিখিত প্রতিষ্ঠানটি গুরুত্বপূর্ণ ভূমিকা পালন করছে।"
        }
      ]
    },
    {
      "number": "3",
      "uddipok": "জনাব ইমরান একটি কোল্ড স্টোরেজের মালিক। উক্ত কোল্ড স্টোরেজে বিভিন্ন এলাকার আলু চাষিরা আলু সংরক্ষণ করেন। উক্ত আলুর প্রকৃতি ও বৈশিষ্ট্য অনুযায়ী বাছাই করে সংরক্ষণ করা হয়। এর ফলে ক্রেতারা যেমন তাদের প্রয়োজন ও পছন্দ অনুসারে আলু ক্রয় করতে পারে তেমনি আলু'চাষি ও ব্যবসায়ীরাও উপযুক্ত মূল্য পেয়ে থাকে।",
      "tag": "QCPS 23",
      "sub_questions": [
        {
          "label": "ক",
          "question": "বিক্রয় কী?",
          "explanation": "অর্থের বিনিময়ে বিক্রেতা কর্তৃক ভোক্তার কাছে পণ্য বা সেবার মালিকানা হস্তান্তর করাকে বিক্রয় বলে।"
        },
        {
          "label": "খ",
          "question": "গুদামজাতকরণ বলতে কী বোঝ?",
          "explanation": "পণ্য উৎপাদন ও বিক্রয়ের মধ্যবর্তী সময়ে সঠিক ও বিজ্ঞানসম্মত উপায়ে পণ্য সংরক্ষণের ব্যবস্থাকে গুদামজাতকরণ বলে। 'এর মাধ্যমে সময়গত উপযোগ সৃষ্টি করা হয়। এটি পণ্য উৎপাদনের সাথে বিক্রয় এবং ভোগের সমন্বয়সাধন করে। প্রতিষ্ঠান গুদামজাতকরণের মাধ্যমে একটি নির্দিষ্ট মৌসুমের পণ্য অন্য মৌসুমে বিক্রি করতে পারে। তাছাড়া গুদামজাতকরণের মাধ্যমে উৎপাদন মৌসুমের অতিরিক্ত পণ্য নষ্ট হওয়া থেকে রক্ষা পায়। এভাবে এক সময়ের পণ্য অন্য সময়ে ভোগ বা ব্যবহারের সুযোগ সৃষ্টির মাধ্যমে গুদামজাতকরণ ব্যবস্থা সময়গত উপযোগ সৃষ্টি করে।"
        },
        {
          "label": "গ",
          "question": "জনাব ইমরানের কার্যক্রমের মাধ্যমে কোন ধরনের উপযোগের সৃষ্টি হয়? ব্যাখ্যা কর।",
          "explanation": "জনাব ইমরানের কার্যক্রমের মাধ্যমে পণ্যের সময়গত উপযোগ সৃষ্টি হয়েছে। উৎপাদনের পর থেকে শুরু করে ভোগের বা বিক্রির আগ পর্যন্ত পণ্য' সংরক্ষণ করাই হলো গুদামজাতকরণ। এর মাধ্যমে পণ্যের সময়গত উপযোগ সৃষ্টি হয়। জনাব ইমরান একটি কোল্ড স্টোরেজের মালিক। এ কোল্ড স্টোরেজে বিভিন্ন এলাকার আলু চাষিরা আলু সংরক্ষণ করেন। এর ফলে আলুর গুণগত মান রক্ষা পায়। তাছাড়া উৎপাদনের পরপরই সব আলু বিক্রি হয়ে যায় না। নির্দিষ্ট সময় পর্যন্ত আলুর রক্ষণাবেক্ষণ গুদামজাতকরণের মাধ্যমেই সম্ভব হয়। আবার আলুর চাহিদাও সবসময় থাকে না। চাহিদার আধিক্য আসা পর্যন্তও আলুর সংরক্ষণ করা দরকার, যা গুদামজাতকরণের মাধ্যমে করা হয়। এক্ষেত্রে দেখা যাচ্ছে, পণ্য উৎপাদনের সময় এবং ভোগের সময়ের মধ্যে নির্দিষ্ট পার্থক্য বিরাজমান। এ সময়ে আলু সংরক্ষণের মাধ্যমে যে উপযোগ সৃষ্টি করা হয় তা-ই সময়গত উপযোগ। অর্থাৎ, জনাব ইমরান কোল্ড স্টোরেজে আলু সংরক্ষণের মাধ্যমে পণ্যের সময়গত উপযোগ সৃষ্টি কজনাব ইমরানের কার্যক্রমের মাধ্যমে পণ্যের সময়গত উপযোগ সৃষ্টি হয়েছে। উৎপাদনের পর থেকে শুরু করে ভোগের বা বিক্রির আগ পর্যন্ত পণ্য' সংরক্ষণ করাই হলো গুদামজাতকরণ। এর মাধ্যমে পণ্যের সময়গত উপযোগ সৃষ্টি হয়। জনাব ইমরান একটি কোল্ড স্টোরেজের মালিক। এ কোল্ড স্টোরেজে বিভিন্ন এলাকার আলু চাষিরা আলু সংরক্ষণ করেন। এর ফলে আলুর গুণগত মান রক্ষা পায়। তাছাড়া উৎপাদনের পরপরই সব আলু বিক্রি হয়ে যায় না। নির্দিষ্ট সময় পর্যন্ত আলুর রক্ষণাবেক্ষণ গুদামজাতকরণের মাধ্যমেই সম্ভব হয়। আবার আলুর চাহিদাও সবসময় থাকে না। চাহিদার আধিক্য আসা পর্যন্তও আলুর সংরক্ষণ করা দরকার, যা গুদামজাতকরণের মাধ্যমে করা হয়। এক্ষেত্রে দেখা যাচ্ছে, পণ্য উৎপাদনের সময় এবং ভোগের সময়ের মধ্যে নির্দিষ্ট পার্থক্য বিরাজমান। এ সময়ে আলু সংরক্ষণের মাধ্যমে যে উপযোগ সৃষ্টি করা হয় তা-ই সময়গত উপযোগ। অর্থাৎ, জনাব ইমরান কোল্ড স্টোরেজে আলু সংরক্ষণের মাধ্যমে পণ্যের সময়গত উপযোগ সৃষ্টি করেন।"
        },
        {
          "label": "ঘ",
          "question": "ভোক্তার পছন্দ অনুযায়ী পণ্য পেতে উদ্দীপকে যে কাজটি করা হয়েছে তার যথার্থতা বিশ্লেষণ করো।",
          "explanation": "ভোক্তার পছন্দ অনুসারে আলু পেতে পর্যায়িতকরণ কাজটি সম্পাদন করা হয়েছে, যা যথার্থ। পণ্যের মান, নির্দিষ্ট করাকে প্রমিতকরণ বলে। এ মান বা বৈশিষ্ট্য অনুযায়ী পণ্যকে বিভিন্ন ভাগে ভাগ করাই হচ্ছে পর্যায়িতকরণ। জনাব ইমরান একটি কোল্ড স্টোরেজের মালিক। এই কোল্ড স্টোরেজে চাষিরা আলুকে সংরক্ষণ করেন। এ সংরক্ষণ বিক্রির আগ পর্যন্তই করা হয়। তবে বিক্রির আগে চাষিরা আলুকে প্রকৃতি ও বৈশিষ্ট্য অনুসারে নানান ভাগে ভাগ করে। ফলে ক্রেতারা তাদের পছন্দ ও চাহিদা অনুযায়ী বাজার থেকে আলু কিনতে পারে। এতে চাষি এবং ব্যবসায়ী উভয়েই আলুর উপযুক্ত মূল্য পেয়ে থাকে।আলুর মান নির্ধারণ করা হচ্ছে প্রমিতকরণ। যেমন: আকার, প্রকৃতি ইত্যাদি হলো আলুর মান। এ বৈশিষ্ট্য অনুসারে- আলুকে ভাগ করলে তাকে বলে পর্যায়িতকরণ। যেমন: আকার অনুযায়ী ছোট, মাঝারি ও বড় আলুকে আলাদা করা। এতে প্রতিটি শ্রেণির আলুর জন্য আলাদা দাম নির্ধারণ করা সম্ভব হয়। আর যে ক্রেতা যেমন আলু চায়, (যেমন: ছোট, মাঝারি, বড়) সে তেমন আলুই কিনতে পারে। এক্ষেত্রে শ্রেণিভেদে মূল্য নির্ধারণ করায় ক্রেতারা মূল্য নিয়ে সন্তুষ্টি যদি সব ধরনের আলু একসাথে থাকত, তাহলে কেউ বড় আকারের আলু নিতে চাইলে তা পেত না। সুতরাং, ক্রেতা চাহিদা পূরণে পর্যায়িতকরণ কাজটির ভূমিকা যথোপযুক্ত।"
        }
      ]
    },
    {
      "number": "4",
      "uddipok": "নরসিংদীর মাধবদীতে অবস্থিত বিশাল কাপড়ের বাজার দেখে মেহেদীতো অবাক। এখান থেকে দেশের বিভিন্ন স্থানে অবস্থিত ছোট ছোট গার্মেন্টস মালিকরা কাপড় কিনে নিয়ে যায়। সংখ্যায় এরা কম হলেও বড় বড় লটে কাপড় ক্রয় করে। ফলে প্রচুর পরিমাণে অর্থের সমাবেশ ঘটে এ বাজারে। মেহেদীর ভাবনা হলো- এ বাজারের বিক্রেতারা একদিকে যেমন তাদের নিজেদের কর্মসংস্থানের সুযোগ সৃষ্টি করেছে, অন্যদিকে তেমনি গার্মেন্টস শিল্পের কাঁচামাল সরবরাহ করে পরোক্ষভাবে দেশের শিল্পোন্নয়নে ব্যাপক ভূমিকা রাখছে।",
      "tag": "QCPS 23",
      "sub_questions": [
        {
          "label": "ক",
          "question": "ভোক্তা বাজার কী?",
          "explanation": "যে সকল ক্রেতা ব্যক্তিগত বা পারিবারিক ভোগের জন্য পণ্য বা সেবা কেনে তাদের নিয়ে গঠিত বাজারকে ভোক্তা বাজার বলে।"
        },
        {
          "label": "খ",
          "question": "\"বিপণন মিশ্রণের কেন্দ্রবিন্দুতে ভোক্তার অবস্থান\"- উক্তিটি বুঝিয়ে লেখো।",
          "explanation": "ভোক্তাকে কেন্দ্র করে বিপণনের সব কাজ করা হয় বলে ভোক্তাকে বিপণন মিশ্রণের কেন্দ্রবিন্দুতে রাখা হয়। বিপণন মিশ্রণ হলো কতগুলো নিয়ন্ত্রণযোগ্য এবং কৌশলগত উপাদানের সমষ্টি; ব্যথাঃ পণ্য, মূল্য, স্থান এবং প্রসার। বিপণন মতবাদ অনুযায়ী ভোক্তা এবং তাদের প্রয়োজনকে বেশি গুরুত্ব দেওয়া হয়। ভোক্তারা আছে বলেই বিপণন কাজের প্রয়োজনীয়তা আছে। ভোক্তাদের চাহিদা ও প্রয়োজন অনুযায়ী পণ্য উৎপাদন ও বিপণন করা হয়ে থাকে। এজন্য ভোক্তারা বিপণন মিশ্রণের কেন্দ্রবিন্দুতে অবস্থান করে। চিত্রে বিষয়টি উপস্থাপন করা হলো:"
        },
        {
          "label": "গ",
          "question": "উদ্দীপকে উল্লিখিত কাপড়ের বাজারটি কোন ধরনের শিল্প বাজার? ব্যাখ্যা করো।",
          "explanation": "উদ্দীপকে উল্লিখিত কাপড়ের বাজারটি শিল্প বাজারের অন্তর্গত পুনঃবিক্রেতার বাজার। যেসব ব্যক্তি বা প্রতিষ্ঠান পুনরায় বিক্রির উদ্দেশ্যে পণ্য বা সেবাসামগ্রী কেনে তাদের নিয়ে এ বাজার গঠিত হয়। পুনরায় বিক্রি করার মাধ্যমে ওরা মুনাফা অর্জন করে। সাধারণত পাইকার, খুচরা ব্যবসায়ী প্রভৃতি মধ্যস্থব্যবসায়ীরা এ ধরনের বাজারের অন্তর্ভুক্ত হয়ে থাকে। নরসিংদীর মাধবদীতে বিশাল কাপড়ের বাজার আছে। এত বড় বাজার দেখে মেহেদী অবাক হয়। এখান থেকে দেশের বিভিন্ন স্থানে অবস্থিত ছোট ছোট গার্মেন্টস মালিকরা কাপড় কিনে নিয়ে যায়। তারা এগুলো গার্মেন্টসের কাঁচামাল হিসেবে ব্যবহার করে। এক্ষেত্রে এ বাজারে শিল্প পণ্যের ক্রেতাদের কাছে কাপড় বিক্রি করা হয়। এর মাধ্যমে তারা মুনাফা অর্জন করে। সাধারণত পুনরায় বিক্রির উদ্দেশ্যে পুনঃবিক্রেতার বাজারের সদস্যরা এসব পণ্য কেনে। উদ্দীপকের বাজারটিও একই কাজ করছে। তাই বৈশিষ্ট্য অনুসারে বলা যায়, উদ্দীপকে উল্লিখিত কাপড়ের বাজারটি পুনঃবিক্রেতার বাজার।"
        },
        {
          "label": "ঘ",
          "question": "শিল্পোন্নয়নে মেহেদীর ভাবনার যৌক্তিকতা উদ্দীপকের আলোকে বর্ণনা করো।",
          "explanation": "শিল্পোন্নয়নে মেহেদীর ভাবনাটি যৌক্তিক। শিল্পোন্নয়ন বলতে দেশে পর্যাপ্ত পরিমাণ শিল্প কারখানা গড়ে ওঠাকে বোঝায়। এতে দেশের অর্থনীতি সমৃদ্ধ হয়। শিল্প কারখানায় উৎপাদন চালু রাখতে হলে দরকার পড়ে পর্যাপ্ত কাঁচামালের। এর সহজলভ্যতা উৎপাদনের চাকাকে সচল রাখে। নরসিংদীর মাধবদীতে বিশাল কাপড়ের বাজার দেখে মেহেদী অবাক হয়। এ বাজার থেকে গার্মেন্টস মালিকরা কাপড় কিনে নিয়ে যায়। এ বাজারে প্রচুর অর্থের সমাবেশ ঘটে। এসব দেখে মেহেদী ভাবলো এ বাজারের বিক্রেতারা নিজেদের কর্মসংস্থানের ব্যবস্থা করছে। আবার এর পাশাপাশি গার্মেন্টস শিল্পের কাঁচামাল সরবরাহের মাধ্যমে পরোক্ষভাবে দেশের শিল্পোন্নয়নে ব্যাপক ভূমিকা রাখছে। উদ্দীপকের কাপড়ের বাজারের বিক্রেতারা ব্যবসায় স্থাপন ও পরিচালনার মাধ্যমে নিজেদের কর্মসংস্থানের ব্যবস্থা করেছে। তারা গার্মেন্টস মালিকদের কাছে কাপড় বিক্রির মাধ্যমে মুনাফা অর্জন করছে। সাধারণত শিল্প কারখানাগুলো কাঁচামাল নির্ভর। মানসম্মত কাঁচামাল সংগ্রহের ওপর শিল্পের সফলতা নির্ভর করে। পর্যাপ্ত কাঁচামাল সংগ্রহ বৃহদায়তন উৎপাদনে সহায়তা করে। কাঁচামাল সহজলভ্য হলে দেশে বেশি পরিমাণ শিল্প গড়ে উঠবে। আর উদ্দীপকের পুনঃবিক্রেতার বাজার গার্মেন্টস শিল্পে কাঁচামাল তথা কাপড় সরবরাহ করে শিল্পোন্নয়নে সাহায্য করছে। তাই বলা যায়, শিল্পোন্নয়নে পুনঃবিক্রেতাদের ভূমিকা সম্পর্কে মেহেদীর ভাবনাটি যুক্তিযুক্ত।"
        }
      ]
    },
    {
      "number": "5",
      "uddipok": "জনাব জাহাঙ্গীর একটি সিরামিক কারখানার মালিক। কারখানায় তিনি ক্রেতাদের কথা বিবেচনা করে বিভিন্ন ধরনের পণ্য, যেমন- প্লেট, কাপ, মগ, ফুলদানি, গামলা ইত্যাদি তৈরি করেন। এই উৎপাদিত পণ্যগুলো তিনি বিভিন্ন দোকানের মাধ্যমে বিক্রয় করেন। বিক্রয় বৃদ্ধি এবং ক্রেতাকে পণ্যের প্রতি আকৃষ্ট করার জন্য তিনি রেডিও, টেলিভিশন এবং পত্র-পত্রিকায় বিজ্ঞাপন দিয়ে থাকেন।",
      "tag": "QCPS 23",
      "sub_questions": [
        {
          "label": "ক",
          "question": "",
          "explanation": "কোযে প্রক্রিয়ায় সামাগ্রক বাজারকে সমজাতায় বোেশষ্ট্যের ভাওতে ছোট ছোট উপ-বাজারে বিভক্ত করা হয় তাকে বাজার বিভক্তিকরণ বলে।"
        },
        {
          "label": "খ",
          "question": "",
          "explanation": "ভোক্তা বাজারে ক্রেতার সংখ্যা বেশি হওয়ায় এর আয়তনও ব্যাপক হয়ে থাকে। বিশ্বের প্রত্যেক মানুষ তার ব্যক্তিগত ও পরিবারের সদস্যদের ভোগের জন্য পণ্য কেনে। অর্থাৎ, বিশ্বের সব জায়গায় ভোক্তারা অবস্থান করে এবং তারা ভোগ বা ব্যবহারের জন্য কোনো না কোনো পণ্য কেনে।' ভোক্তা বাজারে ক্রেতাদের নিজস্ব আয়, রুচি, চাহিদা ও প্রয়োজন মোতাবেক পণ্য কেনার সুযোগ থাকে। ভোগ্য পণ্যের চাহিদা বেশি থাকায় বাজারে ক্রেতার সংখ্যা বেশি হয়। ফলে ভোক্তা বাজারের আয়তনও বিস্তৃত হয়। তাই বলা যায়, ভোক্তাবাজারের আয়তন অত্যন্ত, ব্যাপক।"
        },
        {
          "label": "গ",
          "question": "জনাব জাহাঙ্গীরের প্রতিষ্ঠানটি কোন বাজারের অন্তর্ভুক্ত? ব্যাখ্যা করো।",
          "explanation": "জনাব জাহাঙ্গীরের প্রতিষ্ঠানটি শিল্প বাজারের অন্তর্ভুক্ত। ব্যবসায়িক প্রয়োজনে পণ্য বা সেবা ক্রয়কারীদের নিয়ে শিল্প বাজার গঠিত হয়। শিল্প প্রতিষ্ঠান এবং পুনঃবিক্রেতারা মুনাফা অর্জনের উদ্দেশ্যে এ বাজার গঠন করে। এ বাজারের অবস্থান বিশেষ এলাকায় কেন্দ্রীভূত থাকে। জনাব জাহাঙ্গীর একটি সিরামিক কারখানার মালিক। তিনি তার প্রতিষ্ঠানে প্লেট, কাপ, মগ, গামলা, ফুলদানি গামলা ইত্যাদি তৈরি করেন। এ কাজের জন্য তাকে কাঁচামাল কিনতে হয়। এসব কাঁচামাল কেনার উদ্দেশ্য হলো তা উৎপাদনে ব্যবহার করে মুনাফা অর্জন করা। এগুলো শিল্প বাজারের বৈশিষ্ট্য। তাই বলা যায়, জনাব জাহাঙ্গীরের প্রতিষ্ঠানটি শিল্প বাজারের অন্তর্ভুক্ত"
        },
        {
          "label": "ঘ",
          "question": "তুমি কি মনে করো বিক্রয় বৃদ্ধির জন্য জনাব জাহাঙ্গীর বিপণন মিশ্রণের যে উপাদানটিকে বেছে নিয়েছেন তা যুক্তিযুক্ত? উদ্দীপকের আলোকে বিশ্লেষণ করো।",
          "explanation": "বিক্রয় বৃদ্ধির জন্য জনাব জাহাঙ্গীর বিপণন মিশ্রণের 'প্রসার' উপাদানটিকে বেছে নিয়েছেন, যা যুক্তিযুক্ত বলে আমি মনে করি। পণ্যের বিক্রি বাড়ানোর যাবতীয় কৌশলই হলো প্রসার। এটি ক্রেতাকে পণ্য সম্পর্কে ধারণা দিয়ে তা কেনায় আগ্রহী করে তোলে। বিজ্ঞাপন, ব্যক্তিক বিক্রয়, বিক্রয় প্রসার, গণসংযোগ ইত্যাদি হলো প্রসারমূলক কার্যক্রম। জনাব জাহাঙ্গীর একটি সিরামিক কারখানার মালিক। তিনি প্লেট, কাপ, গামলা, মগ, কাপ, ফুলদানি গামলা ইত্যাদি তৈরি করেন। এসব পণ্য বিভিন্ন দোকানে বিক্রি করা হয়। বিক্রি বাড়ানো ও ক্রেতাদের পণ্য কিনতে আগ্রহী করার জন্য তিনি রেডিও, টেলিভিশন এবং পত্র-পত্রিকায় বিজ্ঞাপন দিয়ে থাকেন। জনাব জাহাঙ্গীর বিভিন্ন মাধ্যমে বিজ্ঞাপন দেওয়ায় সাধারণ জনগণ তার পণ্য সম্পর্কে জানতে পারবে। ফলে সম্ভাব্য ক্রেতারা পণ্য কেনায় আগ্রহী হবে। এতে তার উৎপাদিত পণ্যের বিক্রি ও মুনাফা বেড়ে যাও সম্ভাবনা তৈরি হবে। বাজারে তার সিরামিক প্রতিষ্ঠানটির ব্র্যান্ড প্রতি হবে। তাই বিক্রি বাড়ানোর জন্য জনাব জাহাঙ্গীরের বিপণন মিশ্র 'প্রসার' উপাদানটির ব্যবহার যুক্তিযুক্ত বলে। আমি মনে করি।"
        }
      ]
    },
    {
      "number": "6",
      "uddipok": "জনাব ইউনুস ঢাকা শহরে একটি পোশাক কারখানা স্থাপন করবেন। তিনি ১০০টি মেশিন স্থাপন করে উৎপাদন শুরু করেন। বর্তমানে তার কারখানায় উৎপাদন ব্যয় বেশি। এই অবস্থায় তার বিক্রির পরিমাণ কম বলে তিনি এখনো মুনাফা অর্জন করতে পারেননি। বর্তমানে তিনি আরও ২০০টি 'মেশিন স্থাপনের সিদ্ধান্ত নিয়েছেন। তার ধারণা উৎপাদনের পরিমাণ বাড়লে ব্যয় কমে আসবে।",
      "tag": "QCPS 23",
      "sub_questions": [
        {
          "label": "ক",
          "question": "অযাচিত পণ্য কী?",
          "explanation": "যে পণ্য সম্পর্কে ক্রেতাদের পূর্ব ধারণা থাকে না অর্থাৎ ক্রেতারা পণ্যটি আদৌ দেখেনি বা দেখলেও কেনার কথা কখনও ভাবেনি সে পণ্যকে অযাচিত পণ্য বলে।"
        },
        {
          "label": "খ",
          "question": "\"পণ্যের জীবন চক্রের পূর্ণতা স্তরে বিক্রির পরিমাণ সর্বোচ্চ\"- বুঝিয়ে লেখ।",
          "explanation": "পণ্যের জীবন চক্রের যে স্তরে বিক্রির পরিমাণ সর্বোচ্চ পর্যায়ে পৌছায় এবং একপর্যায়ে বিক্রি ও মুনাফার পরিমাণ উভয়ই কমতে থাকে তাকে পূর্ণতা স্তর বলে। এ স্তরে পণ্যের পরিচিতি এবং সুনাম বেড়ে যাওয়ার ফলে বিক্রির পরিমাণ স্বাভাবিক কারণেই বেশি-হয়। পূর্ণতা স্তরে বিক্রি সর্বোচ্চ পর্যায়ে পৌঁছায়। কিন্তু এক পর্যায়ে বাজার থেকে পণ্যের চাহিদা ধীরে ধীরে কমে যাওয়ার আশঙ্কা থাকে। পণ্যের চাহিদা ও বিক্রির হার ধরে রাখার জন্য এ স্তরে পণ্যের বৈশিষ্ট্য ও ব্যবহারের ভিন্নতা আনয়নের চেষ্টা করা হয়।"
        },
        {
          "label": "গ",
          "question": "প্রতিষ্ঠানটির উৎপাদিত তৈরি পোশাক পণ্যের জীবন চক্রের কোন স্তরে আছে? ব্যাখ্যা করো।",
          "explanation": "উদ্দীপকের প্রতিষ্ঠানে উৎপাদিত পোশাক পণ্যের জীবন চক্রের সূচনা স্তরে আছে এটি পণ্যের জীবন চক্রের দ্বিতীয় ধাপ। এ স্তরে প্রথমবারের মতো পণ্য বাজারে ছাড়া হয়। এতে পণ্যের বিক্রি ধীর গতিতে বাড়ে এবং মুনাফার সম্ভাবনা কম থাকে। জনাব ইউনুস একটি গার্মেন্টস কারখানার মালিক। তিনি ১০০টি মেশিন স্থাপন করে তার উৎপাদন কাজ শুরু করেছেন। কিন্তু কারখানাটি নতুন হওয়ার কারণে তার প্রতিষ্ঠানের উৎপাদন ব্যয় বেশি। তাছাড়া তার প্রতিষ্ঠানের বিক্রির পরিমাণ কম। এ কারণে তিনি মুনাফা অর্জন করতে পারছেন না। এ বৈশিষ্ট্যগুলো পণ্যের জীবন চক্রের সূচনা স্তরের সাথে সামঞ্জস্যপূর্ণ। তাই বলা যায়, জনাব ইউনুসের উৎপাদিত পোশাক পণ্যের জীবন চক্রের সূচনা স্তরে অবস্থান করছে।"
        },
        {
          "label": "ঘ",
          "question": "উৎপাদন ব্যয় হ্রাসের জন্য জনাব ইউনুসের নেওয়া পদক্ষেপের সাথে তুমি কি একমত? উদ্দীপকের আলোকে ব্যাখ্যা করো।",
          "explanation": "ব্যয় কমানোর জন্য জনাব ইউনুসের নেওয়া পদক্ষেপের সাথে আমি একমত। পণ্যের উৎপাদন মাত্রা বাড়লে এককপ্রতি উৎপাদন ব্যয় কমে যায়। একটি নির্দিষ্ট স্তর পর্যন্ত স্থায়ী ব্যয় সমান থার্কে। আবার উৎপাদনের পরিমাণ বেড়ে গেলে এককপ্রতি উৎপাদন ব্যয়ের পরিমাণ কমতে থাকে। জনাব ইউনুস ১০০টি মেশিন স্থাপন করে একটি পোশাক তৈরির কারখানায় উৎপাদন শুরু করেছেন। তবে প্রতিষ্ঠানটি বাজারে নতুন। এ কারণে তিনি প্রত্যাশিত পরিমাণ পণ্য বিক্রি করতে পারছেন না। তাই তার উৎপাদন ব্যয় বাড়ছে। এজন্য মুনীফাও হচ্ছে না। পরবর্তীতে তিনি তার প্রতিষ্ঠানে মেশিন সংখ্যা বাড়ানোর সিদ্ধান্ত নিয়েছেন। তিনি মনে করেন এটি তার উৎপাদন ব্যয় কমাতে ভূমিকা রাখবে। নতুন ২০০ মেশিন স্থাপন করার ফলে জনাব ইউনুস আগের থেকে বেশি পরিমাণ উৎপাদন করতে পারবেন। কারণ বিদ্যমান সুযোগ-সুবিধা ব্যবহার করে উৎপাদনের মাত্রা বাড়ালে প্রতিষ্ঠানের উৎপাদিত পণ্যের এককপ্রতি ব্যয় কমে। তিনি ব্যয় কমাতে পারলে তার মুনাফা অর্জনের সম্ভাবনা সৃষ্টি হবে। কারণ তখন ব্যয়ের তুলনায় আয়ের পরিমাণ বেশি হবে। তবে এর পাশাপাশি প্রসারমূলক কাজও করতে হবে। তাই আমি মনে করি, জনাব ইউনুসের ২০০টি নতুন মেশিন, স্থাপনের সিদ্ধান্তটি যৌক্তিক।"
        }
      ]
    },
    {
      "number": "7",
      "uddipok": "'জনি ফ্যাশন হাউজ' এর মালিক জনাব শামছুল আলম। তিনি ঢাকার বিভিন্ন গার্মেন্টস থেকে রুচিসম্মত বিভিন্ন ডিজাইনের তৈরি পোশাক কেনেন। তিনি ক্রয়মূল্যের সাথে ২৫% মুনাফা যোগ করে বিক্রয়মূল্য নির্ধারণ করেন। আসন্ন ঈদ ও পূজা উপলক্ষে তিনি ২৫% মুনাফার পরিবর্তে ১৫% মুনাফায় বিক্রয়মূল্য নির্ধারণ করেন। ১০% ছাড় দেওয়ায় ক্রেতারা তার দোকানের প্রতি আকৃষ্ট হয়েছে।",
      "tag": "QCPS 23,BB 21",
      "sub_questions": [
        {
          "label": "ক",
          "question": "",
          "explanation": "নির্দিষ্ট পরিমাণ পণ্য বা সেবা অর্জনের জন্য ক্রেতা যে পরিমাণ অর্থ ব্যয় করে তাকে ঐ পণ্যের মূল্য বলে।"
        },
        {
          "label": "খ",
          "question": "",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলুপ্ত হওয়া পর্যন্ত সময়কেই পণ্যের জীবনচক্র বলে। পণ্যের জীবনচক্রের পাঁচটি স্তর আছে। এ স্তরগুলো চক্রাকারে চলতে থাকে। পণ্য উন্নয়ন স্তরে পণ্য সম্পর্কে ধারণা উন্নয়ন করা হয়। পণ্য বাজারে প্রবেশ করার পর সূচনা স্তর শুরু হয়। প্রবৃদ্ধি স্তরে পণ্যের বিক্রি ও মুনাফা দ্রুত বাড়তে থাকে। পূর্ণতা স্তরে পণ্যের বিক্রি সর্বোচ্চ হয় কিন্তু মুনাফা কমে। সবশেষে, পতন স্তরে একটি পণ্য বাজার থেকে ধীরে ধীরে হারিয়ে যায়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'জনি ফ্যাশন হাউজ'-এর মালিক জনাব শামছুল আলম ব্যয়যোগ মূল্য নির্ধারণ পদ্ধতি অনুসরণ করেন। পণ্যের মোট ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণ করার পদ্ধতি হলো ব্যয়যোগ মূল্য নির্ধারণ পদ্ধতি। এ পদ্ধতিতে বিক্রেতা পণ্য বিক্রির আগেই বুঝতে পারে তার মুনাফার পরিমাণ কত হবে। উদ্দীপকের জনাব ছামছুল আলম 'জনি ফ্যাশন হাউজ'-এর মালিক। তিনি ঢাকার বিভিন্ন গামেন্টস থেকে রুচিসম্মত ডিজাইনের বিভিন্ন পোশাক কিনে বিক্রি করেন। তিনি ক্রয়মূল্যের সাথে ২৫% মুনাফা যোগ করে বিক্রয়মূল্য নির্ধারণ করেন। অর্থাৎ, তিনি যদি কোনো পোশাক ১০০ টাকায় কেনেন তাহলে ২৫ টাকা মুনাফা যোগ করে বিক্রয়মূল্য নির্ধারণ করেন ১২৫ টাকা। তিনি আগে থেকেই বুঝতে পারেন তার মুনাফা কত হতে চলেছে। তিনি চাইলে মুনাফার পরিমাণ কমিয়ে বিক্রয়মূল্য কমাতে পারবেন। এগুলো ব্যয়যোগ মূল্য নির্ধারণ পদ্ধতির বৈশিষ্ট্য। তাই বলা যায়, জনাব শামছুল আলম ব্যয়যোগ মূল্য নির্ধারণ পদ্ধতি অনুসরণ করেন।"
        },
        {
          "label": "ঘ",
          "question": "",
          "explanation": "বিপণন মিশ্রণের প্রসার উপাদানটির কারণে উদ্দীপকে উল্লেখিত 'জনি ফ্যাশন হাউজ- এর' প্রতি ক্রেতারা আকৃষ্ট হয়েছে, যার গুরুত্ব অনেক বেশি। বিক্রি বাড়ানোর জন্য যাবতীয় কৌশলই হলো প্রসার। এর মাধ্যমে ক্রেতাকে পণ্য কিনতে আগ্রহী করা হয়। প্রসার কার্যক্রমে প্রতিষ্ঠানের ব্যয় বাড়লেও বা মুনাফা কম হলেও দীর্ঘমেয়াদে এটি থেকে লাভবান হওয়া যায়। উদ্দীপকের 'জনি ফ্যাশন হাউজের মালিক জনাব শামছুল আলম ঢাকা থেকে তৈরি পোশাক কিনে বিক্রি করেন। তিনি ক্রয়মূল্যের সাথে ২৫% মুনাফা যোগ করে বিক্রয়মূল্য নির্ধারণ করেন। আসন্ন ঈদ ও পূজা উপলক্ষ্যে তিনি ২৫% মুনাফার পরিবর্তে ১৫% মুনাফায় বিক্রয়মূল্য নির্ধারণ করেন। ১০% ছাড় দেওয়ায় ক্রেতারা তার দোকানের প্রতি আকৃষ্ট হয়েছে। ক্রেতাদের আকর্ষণের জন্য প্রতিষ্ঠান বিজ্ঞাপন, ব্যক্তিক বিক্রয়, মূল্যছাড়, লটারি কুপন, ফ্রি পণ্য, বিনামূল্যে পণ্য বিতরণ প্রভৃতি ব্যবস্থা নিয়ে থাকে। এগুলো বিপণন মিশ্রণের প্রসার হাতিয়ার। জনাব শামসুল আলম ১০% মূল্য ছাড় দিয়ে প্রসার হাতিয়ার ব্যবহার করেছেন। ঈদ ও পূজার সময় ক্রেতারা পোশাক কেনার জন্য বাজারে আসে। তারা যখন দেখে 'জনি ফ্যাশন হাউজ' ১০% ডিসকাউন্টে পণ্য বিক্রি করছে তখন তারা ঐ দোকানে ভিড় জমায়। অর্থাৎ, এ ১০% ডিসকাউন্ট তাদের আকর্ষণ করেছে। তাই বলা যায়, ক্রেতা আকর্ষণে প্রসার কার্যক্রমের গুরুত্ব অনেক।"
        }
      ]
    },
    {
      "number": "8",
      "uddipok": "মাহিনের বাবা বেসরকারি শিল্প প্রতিষ্ঠানের ক্রয় ব্যবস্থাপক। সংসারের প্রয়োজনীয় বাজার করতে মোটেই সময় পাননা। সংসারের কেনা-কাটার পুরোটাই প্রায় মাহিনের মা করেন। চাল, ডাল ও তরি-তরকারি মা কাছের দোকান থেকেই কেনেন। কিন্তু জামা-কাপড় কিনতে গেলে মা অনেক দোকান ঘোরেন। মাহিন মায়ের সাথে ঘুরতে ঘুরতে ক্লান্ত হয়ে যায়। মাহিনের বাবা তাদের প্রতিষ্ঠানের প্রয়োজনীয় কাঁচামাল ও নানান উপকরণ সবসময়ই কিনছেন। কিন্তু তাকে সে জন্য এভাবে বাজারে যেতে বা ঘুরতে হয় না। সহজেই মালামাল তাদের অফিসে পৌঁছে যায়।",
      "tag": "QCPS 23",
      "sub_questions": [
        {
          "label": "ক",
          "question": "পণ্য কী?",
          "explanation": "অভাব এবং প্রয়োজন মেটাতে পারে এমন যা কিছু ব্যবহার বা ভোগের জন্য বাজারে উপস্থাপন করা হয় তাকে পণ্য বলে।"
        },
        {
          "label": "খ",
          "question": "ব্রেক-ইডেন বলতে কী বোঝ? ব্যাখ্যা করো।",
          "explanation": "ব্রেকইভেন (Break-even) হচ্ছে এমন একটি ভারসাম্য বিন্দু, আ যেখানে প্রতিষ্ঠানের মোট আয় ও মোট ব্যয় সমান হয়। এক্ষেত্রে ভারসাম্য, বিন্দুর চেয়ে বিক্রির পরিমাণ কম হলে প্রতিষ্ঠানের লোকসান হবে। অন্যদিকে, ভারসাম্য বিন্দুর চেয়ে বিক্রির পরিমাণ বেশি হলে কোম্পানির মুনাফা অর্জিত হবে। ভারসাম্য বিন্দুতে কোম্পানির লে আয় ও ব্যয় সমান থাকে।"
        },
        {
          "label": "গ",
          "question": "মাহিনের মা যেসব জিনিস ক্রয় করেন তা কোন ধরনের পণ্য?",
          "explanation": "মাহিনের মা যেসব পণ্য কেনেন সেগুলো ভোগ্য পণ্যের অন্তর্ভুক্ত সুবিধাপণ্য ও শপিং পণ্য। সুবিধা পণ্য ক্রেতারা নিয়মিতভাবে এবং ঘন ঘন কেনে। এ পণ্যের প্র এককপ্রতি মূল্য কম হয়। ক্রেতারা সাধারণত এগুলো তাদের পার্শ্ববর্তী ভ দোকান বা বাজার থেকে কিনতে পারে। অন্যদিকে, শপিং পণ্য পূর্ব ভ পরিকল্পনার মাধ্যমে বিভিন্ন দোকান ঘুরে ঘুরে কিনে থাকে। মাহিনের মা সংসারের সব কেনাকাটা করেন। তিনি চাল, ডাল, তরি- তরকারি প্রভৃতি কেনেন। আর প্রয়োজন অনুসারে নিয়মিতভাবে এসব পণ্য কিনতে হয়। এগুলো বাড়ির আশপাশে সুবিধাজনক স্থানে পাওয়া যায় বলে মাহিনের মা একসাথে বেশি পরিমাণে কেনেন না। আবার, এসব পণ্যের এককপ্রতি দামও তুলনামূলক কম থাকে। সুতরাং, বৈশিষ্ট্য বিবেচনায় এগুলো হলো সুবিধা পণ্য। অন্যদিকে, তার মা জামা-কাপড় কেনার ক্ষেত্রে অনেক দোকান ঘুরে যাচাই-বাছাই করেন। এক্ষেত্রে তিনি পূর্ব পরিকল্পনা করে অনেক সময় ব্যয় করে সে অনুযায়ী কেনার চেষ্টা করেন। তাই এটি হলো শপিং পণ্য। তাই বলা যায়, মাহিনের মা সুবিধা পণ্য ও শপিং পণ্য কেনেন।"
        },
        {
          "label": "ঘ",
          "question": "মাহিনের বাবার ক্রীতপণ্যের জন্য কম সময় লাগার যৌক্তিকতা মূল্যায়ন করো।",
          "explanation": "মাহিনের বাবার শিল্প পণ্য কেনায় কম সময় লাগার বিষয়টি যৌক্তিক বলে আমি মনে করি। শিল্প পণ্য পুনঃপ্রক্রিয়াজাতকরণে ব্যবহার করা হয়। এগুলো একবারে বেশি পরিমাণে কেনা হয়। তাছাড়া ফরমায়েশূ দিলে বিক্রেতারা এগুলো প্রতিষ্ঠানে পৌঁছে দেয়। আর এগুলো বারবার কেনা হয় না। ফলে সময় কম ব্যয় হয়। মাহিনের বাবা একজন ক্রয় ব্যবস্থাপক। তিনি তার প্রতিষ্ঠানের প্রয়োজনীয় কাঁচামাল ও উপকরণ কেনেন। কিন্তু এজন্য তাকে বাজারে ঘুরতে হয় না। এক্ষেত্রে চাহিদামতো পণ্য সহজেই তাদের প্রতিষ্ঠানে পৌছে যায়। এ বৈশিষ্ট্যগুলোর আলোকে বলা যায়, তিনি শিল্প পণ্য কেনার কাজ করেন। মাহিনের বাবার ক্রয়কৃত পণ্যগুলো পুনরায় উৎপাদন কাজে ব্যবহৃত হয়। আর এ জন্য সাধারণত বেশি পরিমাণে পণ্য কেনা হয়। এতে বারবার তাকে বাজারে যেতে হয় না। তাছাড়া উৎপাদনকারী প্রতিষ্ঠানগুলো সাধারণত একটি নির্দিষ্ট ও বিশ্বস্ত উৎস থেকেই বারবার কাঁচামাল কেনে। তাই দু'পক্ষের মধ্যে সম্পর্ক ভালো থাকে। এতে বিক্রেতার কাছে ফরমায়েশ পাঠালে তারা সে অনুযায়ী পণ্য পাঠিয়ে দেয়। এতে তার আর বাজারে যাওয়ার প্রয়োজন হয় না। এসব কারণে তার পণ্য কেনার ক্ষেত্রে সময়ের সাশ্রয় হয়। সুতরাং, মাহিনের বাবার শিল্প পণ্য কেনায় কম সময় লাগা যৌক্তিক।"
        }
      ]
    },
    {
      "number": "9",
      "uddipok": "জনাব সেলিম মিয়া বিশ্বকাপ ক্রিকেট উপলক্ষে নতুন টিভি কিনতে বসুন্ধরা শপিং কমপ্লেক্সে কয়েকটি শোরুম ঘুরে দেখলেন। তিনি খেয়াল করলেন বিভিন্ন কোম্পানি টেলিভিশনের গ্যারান্টি দিলেও শুধু সনি কোম্পানি টিভি কেনার পর গৃহে স্থাপন থেকে শুরু করে বিভিন্ন ধরনের বিক্রয় পরবর্তী সেবাও দিবে বলে অঙ্গীকার করেছে। এটি তাকে বিশেষভাবে আকৃষ্ট করে এবং তা তাকে সনি টিভি কিনতে উৎসাহী করে।",
      "tag": "QCPS 23",
      "sub_questions": [
        {
          "label": "ক",
          "question": "বিক্রয় প্রসার কী?",
          "explanation": "পণ্যের বিক্রি বাড়ানোর জন্য নেওয়া স্বল্পমেয়াদি পদক্ষেপ বা বিশেষ কার্যক্রমকে বিক্রয় প্রসার বলে।"
        },
        {
          "label": "খ",
          "question": "\"বিজ্ঞাপন হলো নৈর্ব্যত্তিক উপস্থাপনা\" বিষয়টি বুঝিয়ে লেখো।",
          "explanation": "ব্যক্তি সরাসরি ক্রেতাসাধারণের সাথে যোগাযোগ স্থাপন করে না বলে বিজ্ঞাপনকে নৈর্ব্যক্তিক উপস্থাপনা বলা হয়।। বিজ্ঞাপনের মাধ্যমে পণ্য, সেবা বা প্রতিষ্ঠান সম্পর্কিত তথ্য খুব সংক্ষিপ্ত আকারে অত্যন্ত গোছানোভাবে প্রকাশ করা হয়। এটি এমন একটি মাধ্যম, যেটি সামনাসামনি উপস্থিত না থেকেও ক্রেতার মনে স্পষ্ট দাগ টানে। তাই বিজ্ঞাপনকে নৈর্ব্যক্তিক উপস্থাপনা বলা হয়।"
        },
        {
          "label": "গ",
          "question": "সনি 'টিভি ক্রেতাকে কীভাবে আকৃষ্ট করতে সক্ষম হয় তা ব্যাখ্যা করো।",
          "explanation": "সনি টিভি ক্রেতাকে বিক্রয়োত্তর সেবা দেওয়ার মাধ্যমে আকৃষ্ট করতে সক্ষম হয়। বর্তমানে আকর্ষণীয় বিক্রয় প্রসারমূলক কার্যক্রম হলো বিক্রয়োত্তর সেবা। এর মাধ্যমে পণ্য বিক্রির পরেও ক্রেতাকে নির্দিষ্ট পর্যন্ত সেবা দেওয়া হয়। এ সময়ের মধ্যে পণ্যের কোনো সমস্যা হলে বিক্রেতা বিনামূল্যে সেবা দিয়ে থাকে। 'জনাব সেলিম মিয়া বিশ্বকাপ ক্রিকেট উপলক্ষে নতুন টিভি কিনতে বসুন্ধরা শপিং কমপ্লেক্সে যান। তিনি খেয়াল করলেন বিভিন্ন কোম্পানি টেলিভিশনের গ্যারান্টি দিয়েছে। শুধু সনি কোম্পানিই টিভি কেনার পর গৃহে স্থাপন থেকে শুর করে বিভিন্ন ধরনের বিক্রয় পরবর্তী সেবা দেওয়ার অঙ্গীকার করেছে। এসব বিক্রয়োত্তর সেবার বৈশিষ্ট্যের সাথে সঙ্গতিপূর্ণ। সনি কোম্পানি এ ধরনের সেবার মাধ্যমে ক্রেতাকে আকৃষ্ট করতে সক্ষম হবে। কারণ ক্রেতা শুধু পণ্য চায় না। 'ক্রেতা ক্রয় পরবর্তী সেবাও পেতে চায়। এক্ষেত্রে সনি কোম্পানি ক্রেতাদের চাহিদা পূরণে সক্ষম হবে। তাই বলা যায়, সনি টিভি প্রদত্ত বিক্রয়োত্তর সেবা ক্রেতা আকর্ষণে কার্যকর হবে।"
        },
        {
          "label": "ঘ",
          "question": "\"সনি টিভি যে কার্যক্রমের মাধ্যমে ক্রেতাকে আকৃষ্ট করতে সক্ষম হয় তা স্থায়ী ক্রেতা সৃষ্টি করে\" বিশ্লেষণ করো।",
          "explanation": "সনি টিভি প্রদভ বিক্রয়োত্তর সেবা ক্রেতাকে আকৃষ্ট করে যা স্থায়ী ক্রেতা সৃষ্টিতে ভূমিকা রাখে বলে আমি মনে করি। বিক্রয়োত্তর সেবা ক্রেতাদের ক্রয় পরবর্তী পণ্যের নিশ্চয়তা প্রদান করে। একটি নির্দিষ্ট সময়ের জন্য যেমন ছয় মাস বা এক বছরের জন্য দেওয়া হয়। এ ধরনের সেবা সাধারণত ইলেকট্রনিক পণ্যের ক্ষেত্রে প্রযোজ্য। জনাব সেলিম মিয়া বিশ্বকাপ ক্রিকেট উপলক্ষে নতুন টিভি কিনতে বসুন্ধরা শপিং কমপ্লেক্সে যান। তিনি খেয়াল করলেন যে বিভিন্ন কোম্পানি টেলিভিশনের গ্যারান্টি দিচ্ছে। কিন্তু শুধু সনি কোম্পানি টিভি কেনার পর ক্রেতাদের বিভিন্ন ধরনের বিক্রয় পরবর্তী সেবা দিচ্ছে। অর্থাৎ, সনি কোম্পানি বিক্রয়োত্তর সেবা দিচ্ছে। সনি টিভির বিক্রয়োত্তর সেবা জনাব সেলিম মিয়াকে আকৃষ্ট করে। ক্রেতা শুধু পণ্য চায় না, পণ্যের সাথে সেবাও পেতে চায়। তাই টিভি কিনতে গিয়ে জনাব সেলিম মিয়াও বিক্রয়োত্তর সেবাসহ পণ্য কিনতে উৎসাহী হয়েছেন। এ কারণে তিনি সনি টিভি কেনেন। এক্ষেত্রে সনি টিভি বিক্রয়োত্তর সেবার মাধ্যমে ক্রেতাকে আকৃষ্ট করার পাশাপাশি তাদের স্থায়ী ক্রেতায় পরিণত করতেও ভূমিকা রাখবে বলে আমি মনে করি।"
        }
      ]
    },
    {
      "number": "10",
      "uddipok": "বর্ণালী ফ্যাশন ঢাকায় একটি জামদানি শাড়ি উৎপাদনকারী প্রতিষ্ঠান। প্রতিষ্ঠানটি বছরের বিভিন্ন সময় বিক্রি বৃদ্ধির জন্য মূল্য হ্রাস, কুপন, বিজ্ঞাপনী পণ্য ইত্যাদি প্রদান করে। বর্তমানে প্রতিষ্ঠানটি তার উৎপাদিত শাড়ি সারা দেশব্যাপী বিক্রির জন্য বিজ্ঞাপন দেওয়ার সিদ্ধান্ত নিয়েছে।",
      "tag": "QCPS 23",
      "sub_questions": [
        {
          "label": "ক",
          "question": "জনসংযোগ কী?",
          "explanation": "সংবাদ সম্মেলন বা জনসেবামূলক কার্যক্রমের মাধ্যমে প্রতিষ্ঠানের ভাবমূর্তি সৃষ্টি করে পণ্য বা সেবার বিক্রি বাড়ানোর প্রক্রিয়াকে জনসংযোগ বলে।"
        },
        {
          "label": "খ",
          "question": "বিজ্ঞাপন কি অপচয়? বিষয়টি বুঝিয়ে লেখো।",
          "explanation": "যা বিজ্ঞাপন অপচয় নয়। অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনকে বিজ্ঞাপন বলে। সাময়িক সময়ের জন্য বিজ্ঞাপন দিতে খরচ হলেও দীর্ঘমেয়াদে এটি প্রতিষ্ঠানকে লাভবান করে। বিজ্ঞাপনের মাধ্যমে ক্রেতারা কোনো প্রতিষ্ঠানের পণ্য সম্পর্কে জানতে পারেন এবং ঐ পণ্য কিনতে আকৃষ্ট হন। ফলে প্রতিষ্ঠানের বিক্রি ও মুনাফা বাড়ার সম্ভাবনা বাড়ে। সুতরাং, সঠিক মাধ্যম বাছাই করতে পারলে বিজ্ঞাপনকে অপচয় নয় বরং বিনিয়োগ হিসেবে বিবেচনা করা হয়।"
        },
        {
          "label": "গ",
          "question": "বর্ণালী ফ্যাশন, কর্তৃক বিক্রয় বৃদ্ধির কৌশল কোন ধরনের বিপণন প্রসার কৌশল? ব্যাখ্যা করো।",
          "explanation": "বর্ণালী ফ্যাশন কর্তৃক গৃহীত বিক্রয় বৃদ্ধির কৌশলটি বিক্রয় প্রসারের অন্তর্ভুক্ত। চূড়ান্ত ভোক্তাদের পণ্য কিনতে উৎসাহী করতে বিক্রয় প্রসারের মতো স্বল্পমেয়াদি পদক্ষেপ নেওয়া হয়। নমুনা বিতরণ, সৌজন্য পণ্য, মেয়াদি গ্যারান্টি দেওয়া ইত্যাদি বিক্রয় প্রসার কৌশলের অন্তর্ভুক্ত। এটি নতুন পণ্য প্রচলনে সহায়তা করে। 'বর্ণালী ফ্যাশন' একটি জামদানি শাড়ি উৎপাদনকারী প্রতিষ্ঠান। এ প্রতিষ্ঠানটি 'ক্রেতাদের পণ্য কিনতে উৎসাহী করতে মূল্য হ্রাস, কুপন, বিজ্ঞাপনী পণ্য প্রভৃতি অফার দেয়। এতে তারা পণ্য কিনতে আগ্রহী হয়। আবার কুপন দেওয়া হয় বলে ক্রেতারা ছাড়ে পণ্য কিনতে চায়। এতেও পণ্যের বিক্রি ও মুনাফা বাড়ার সম্ভাবনা তৈরি হয়। প্রতিষ্ঠানটির এ প্রসার কাজগুলো স্বল্প সময়ের জন্য করা হয়, যা বিক্রয় প্রসারের অন্তর্গত। তাই বলা যায়, বর্ণালী ফ্যাশন বিক্রয় প্রসার কৌশল ব্যবহার করেছে।"
        },
        {
          "label": "ঘ",
          "question": "বর্ণালী ফ্যাশনের জন্য যথোপযুক্ত বিজ্ঞাপন মাধ্যম কোনটি? যুক্তিসহ মতামত দাও।",
          "explanation": "বর্ণালী ফ্যাশনের জন্য যথোপযুক্ত বিজ্ঞাপন মাধ্যম হলো টেলিভিশন। টেলিভিশন আধুনিক যুগের বহুল ব্যবহৃত একটি বিজ্ঞাপন মাধ্যম। সব শ্রেণির ক্রেতার কাছে পৌঁছানোর জন্য এটি খুবই কার্যকর মাধ্যম। কারণ বর্তমানে প্রায় সব পরিবারেই টেলিভিশন ব্যবহার করা হয়। বর্ণালী ফ্যাশন জামদানি শাড়ি উৎপাদন করে। সম্প্রতি এটি দেশব্যাপী বাজার সম্প্রসারণ করতে আগ্রহী হয়। এ লক্ষ্যে প্রতিষ্ঠানটি বিক্রি বাড়ানোর ব্যাপারে চিন্তাভাবনা করে। তাই তারা বিজ্ঞাপন দেওয়ার সিদ্ধান্ত নিয়েছে। বিজ্ঞাপন প্রচারের অনেক মাধ্যম রয়েছে। তবে শুধু টেলিভিশনেই রং, ভাষা, ছবি, শব্দের ব্যবহার করে বিজ্ঞাপন দেওয়া যায়। ফলে বিজ্ঞাপনটি আকর্ষণীয় হয়। এটি ব্যবহার করে বর্ণালী ফ্যাশন সব শ্রেণির ক্রেতার কাছে পণ্য সম্পর্কে তথ্য পৌছাতে পারবে। ক্রেতারা বাহারি রঙের জামদানি শাড়ি দেখতে পেয়ে আকৃষ্ট হবে। আবার ভাষা ব্যবহার করে তাদের পণ্যের কার্যকারিতা এবং মূল্য সম্পর্কে জানানো যাবে। ফলে ক্রেতাদের কোনো জ্ঞানগত বাধা থাকবে না। এতে জামদানি শাড়ির বিক্রি ও মুনাফা বেড়ে যাওয়ার সম্ভাবনা তৈরি হবে। তাই বলা যায়, বর্ণালী ফ্যাশনের জন্য টেলিভিশনই উপযুক্ত মাধ্যম ।"
        }
      ]
    },
    {
      "number": "11",
      "uddipok": "শাড়ি কর্ণার' খুলনার নিউ মার্কেটের একটি নামকরা শাড়ির দোকান। এ প্রতিষ্ঠানটি ঢাকা থেকে বিভিন্ন ধরনের জামদানি, বেনারসি ও সিল্কি শাড়ি শোরুমে নিয়ে আসে। প্রতিষ্ঠানটি বিভিন্ন শাড়ির প্রকৃতি, গুণগত মান, ডিজাইন, মূল্য প্রকৃতিভেদে পৃথক পৃথক র‍্যাকে শাড়িগুলো সজ্জিত করে। এতে করে গ্রাহকরা সহজেই বাজেটের মধ্যে পছন্দের শাড়িটি",
      "tag": "QCPS 23",
      "sub_questions": [
        {
          "label": "ক",
          "question": "প্রমিতকরণ কী?",
          "explanation": "পণ্যের ওজন, স্বাদ, স্থায়িত্ব প্রভৃতি বৈশিষ্ট্য বা গুণাগুণের ভিত্তিতে নে পণ্যের মান বা সীমা নির্ধারণকে প্রমিতকরণ বলে।"
        },
        {
          "label": "খ",
          "question": "\"পণ্যের মান নির্ধারণ ও শ্রেণিবদ্ধকরণ একই সূত্রে গাঁথা\"- বুঝিয়ে লেখো।",
          "explanation": "পর্যায়িতকরণের পূর্বের ধাপ হলো প্রমিতকরণ। এটি ছাড়া পর্যায়িতকরণ সম্ভব নয়। প্রমিতকরণ হলো বিভিন্ন দ্রব্যের মৌলিক মানের সীমা নির্ধারণ করা। অন্যদিকে, প্রতিষ্ঠিত মান অনুযায়ী পণ্যদ্রব্য আলাদা আলাদা ভাগে ভাগ করাই হলো পর্যায়িতকরণ। প্রমিতকরণ হলো পর্যায়িতকরণের ভিত্তি। আগের ধাপ সম্পন্ন না করে যেমন পরের ধাপে যাওয়া যায় না, তেমনি প্রমিতকরণ ছাড়া পর্যায়িতকরণ সম্ভব হয় না।"
        },
        {
          "label": "গ",
          "question": "'শাড়ি কর্ণার' প্রাথমিক পর্যায়ে বিপণনের কোন কাজটি সম্পাদন করেছে? ব্যাখ্যা করো।",
          "explanation": "'শাড়ি কর্ণার' প্রাথমিক পর্যায়ে বিপণনের পরিবহন কাজটি সম্পাদন করেছ। পরিবহনের মাধ্যমে পণ্যসামগ্রী এক স্থান থেকে অন্য স্থানে স্থানান্তর করা হয়। এতে এক স্থানে উৎপাদিত পণ্য অন্য স্থানের মানুষ কেনার ও ভোগের সুযোগ পায়। এভাবে স্থানগত উপযোগ সৃষ্টি হয়। উদ্দীপকে 'শাড়ি কর্ণার' খুলনার নিউ মার্কেটের একটি নামকরা শাড়ির বি দোকান। প্রতিষ্ঠানটি ঢাকা থেকে বিভিন্ন ধরনের শাড়ি নিজস্ব শোরুমে তি নিয়ে আসে। অর্থাৎ, এ কাজের মাধ্যমে প্রতিষ্ঠানটি পণ্যসামগ্রী এক উ স্থান থেকে অন্য স্থানে স্থানান্তর করছে। ফলে খুলনার মানুষ ঢাকার স শাড়ি পরিধানের সুযোগ পাচ্ছে। এতে স্থানগত উপযোগ সৃষ্টি হচ্ছে। সুতরাং, 'শাড়ি কর্ণার' প্রাথমিক পর্যায়ে বিপণনের পরিবহন কাজটি সম্পন্ন হয়েছে।"
        },
        {
          "label": "ঘ",
          "question": "পছন্দের শাড়ি নির্বাচন সুবিধার জন্য সম্পাদিত বিপণন কাজের যৌক্তিকতা বিশ্লেষণ করো।",
          "explanation": "পছন্দের শাড়ি নির্বাচন সুবিধার জন্য সম্পন্ন পর্যায়িতকরণ কাজটি অত্যন্ত যৌক্তিক। পণ্যেকে মানের ভিত্তিতে বিভিন্ন শ্রেণিতে ভাগ করাই হলো পর্যায়িতকরণ। এক্ষেত্রে প্রথমে মান ঠিক করা হয়। পরে সে অনুযায়ী শ্রেণিবিভাগ করা হয়। এতে বিক্রেতার প্রতি ক্রেতার অনুকূল মনোভাব সৃষ্টি ও বিক্রি বাড়ে। প্রতিষ্ঠানটি ঢাকা থেকে বিভিন্ন ধরনের শাড়ি নিজস্ব শো-রুমে নিয়ে আসে। প্রতিষ্ঠানটি শাড়ির প্রকৃতি, গুণগতমান, ডিজাইন, মূল্য ও প্রকৃতিভেদে শাড়িগুলো পৃথক র‍্যাকে সাজিয়ে রাখে। এতে গ্রাহকরা সহেজই তাদের বাজেটের মধ্যে পছন্দের শাড়ি কিনতে পারে। শাড়ি কর্ণার শাড়িগুলোকে বিভিন্ন বৈশিষ্ট্যের (যেমন: প্রকৃতি, মান, ডিজাইন, মূল্য প্রভৃতি) ভিত্তিতে পৃথকভাবে সাজিয়ে রাখে। এক্ষেত্রে তারা পূর্বনির্ধারিত মান অনুযায়ী এ কাজটি করে। এ থেকে বোঝা যায়, এটি পর্যায়িতকরণের কাজ। এর মাধ্যমে ক্রেতারা তাদের পছন্দের পণ্য সহজেই খুঁজে পায়। এতে কেনা-বেচার কাজ সহজ ও দ্রুত সম্পন্ন হয়। ফলে ক্রেতারা সন্তুষ্ট হয় এবং দোকানটির প্রতি ইতিবাচক মনোভাব পোষণ করে। ফলস্বরূপ তারা বারবার দোকান থেকে পণ্য কিনতে উৎসাহী হয়। এভাবে প্রতিষ্ঠানটির বিক্রি ও মুনাফা বাড়ে। সুতরাং, 'শাড়ি কর্ণার'-এর পর্যায়িতকরণ কাজটি অত্যন্ত যৌক্তিক।"
        }
      ]
    }
  ]
}