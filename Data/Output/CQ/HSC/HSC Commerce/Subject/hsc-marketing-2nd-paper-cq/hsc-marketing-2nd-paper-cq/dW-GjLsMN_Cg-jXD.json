{
  "title": "বরিশাল বোর্ড ২০২২",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "উৎপাদন ও বিপণন ক্লাসে শিক্ষক বিপণনের ধারণা সম্পর্কে ব্যাপক আলোচনা করেন। সেখানে তিনি পণ্যের মান, সেবা ও মূল্যের সমন্বয়ে ভোক্তার মনোভাব তুলে ধরেন। তিনি ক্লাসে বুঝিয়ে দেন যে, ক্রেতারা পণ্য বা সেবা ভোগ বা ব্যবহারের মাধ্যমে যে সুবিধা পায় তার বিনিময়ে সে কিছু মূল্য প্রদান করে। বিষয়টি ছাত্র সজীব বেশ গুরুত্ব দিয়ে অনুভব করে। এদিকে, সজীবের বাবা একজন উৎপাদনকারী। তিনি ক্রেতাদের চাহিদা অনুযায়ী বিভিন্ন স্বাদের বিস্কুট উৎপাদন ও বাজারজাতকরণ করেন। সজীব নিজেও তার বাবার প্রতিষ্ঠান থেকে নিজের এবং পরিবারের জন্য বিস্কুট ক্রয় করেন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "অর্থের বিনিময়ে পণ্যের মালিকানা হস্তান্তরকে বিক্রয় বলে।"
        },
        {
          "label": "খ",
          "question": "\"",
          "explanation": "বিপণন একটি প্রক্রিয়া যেখানে কোম্পানিগুলো ক্রেতাদের জন্য ভ্যালু সৃষ্টি করে এবং বিনিময়ে তা অর্জনের জন্য দীর্ঘমেয়াদি ক্রেতা সম্পর্ক গড়ে তোলে। বিপণন একটি ব্যবস্থাপকীয় প্রক্রিয়া। কারণ বিপণনের কার্যপরিচালনার ক্ষেত্রে পরিকল্পনা প্রণয়ন , সংগঠন , বাস্তবায়ন ও নিয়ন্ত্রণের মতো ব্যবস্থাপনাসংক্রান্ত কাজ করতে হয়। বিপণনের বিভিন্ন পর্যায়ে এ ধরনের ব্যবস্থাপকীয় কাজ করতে হয় বলে বিপণনকে ব্যবস্থাপকীয় প্রক্রিয়া বলা হয়।"
        },
        {
          "label": "গ",
          "question": "",
          "explanation": "উৎপাদন ব্যবস্থাপনা ও বিপণনের ক্লাসে শিক্ষক বিপণনের মৌলিক ধারণা ক্রেতাভ্যালুর উপর আলোকপাত করেছেন। পণ্য থেকে প্রাপ্ত সুবিধা ও তার ব্যয়ের পার্থক্যকে ক্রেতাভ্যালু বলে। আধুনিক বিপণনের অন্যতম উদ্দেশ্য হলো ক্রেতাভ্যালু সৃষ্টি করা। ভোক্তাদের প্রয়োজনীয় পণ্য সরবরাহ এবং ব্যয়িত অর্থের তুলনায় অধিক সুবিধা প্রদানের মাধ্যমে ক্রেতাভ্যালু সৃষ্টি করা যায়। উদ্দীপকে একদিন উৎপাদন ব্যবস্থাপনা ও বিপণন ক্লাসে শিক্ষক বিপণনের ধারণা সম্পর্কে ব্যাপক আলোচনা করেন। সেখানে তিনি পণ্যের মান , সেবা ও মূল্যের সমন্বয়ে ভোক্তার মনোভাব তুলে ধরেন। তিনি ক্লাসে বুঝিয়ে দেন যে , ক্রেতারা পণ্য বা সেবা ভোগ বা ব্যবহারের মাধ্যমে যে সুবিধা পায় তার বিনিময়ে সে কিছু মূল্য প্রদান করে। এখানে ক্লাসে শিক্ষক পণ্য বা সেবার সুবিধা ও ব্যয়ের কথা উল্লেখ করেন। যা ক্রেতা ভ্যালুর দুটি গুরুত্বপূর্ণ অংশ। বিপণনকারী ক্রেতাদের জন্য পণ্যের সুবিধা বা উপযোগ বৃদ্ধি করে এবং উক্ত উপযোগ বা সুবিধার বিনিময়ে ক্রেতাদের কাছ থেকে মূল্য আদায় করে। আর এ দুইয়ের পার্থক্যই ক্রেতাভ্যালু এবং উক্ত ক্রেতাভ্যালু পণ্যের মান , সেবা ও মূল্যের সমন্বয়ে গড়ে উঠে।"
        },
        {
          "label": "ঘ",
          "question": "",
          "explanation": "উদ্দীপকে সজীব উপযোগ নিঃশেষ করলেও তার বাবা নতুন উপযোগ সৃষ্টি করেন — উক্তিটি সঠিক। দ্রব্যের আকার - আকৃতি পরিবর্তনের মাধ্যমে যে উপযোগ সৃষ্টি হয় তাকে রূপগত উপযোগ বলে। যেমন : গাছকে আকার পরিবর্তনের মাধ্যমে কাঠ আবার কাঠের রূপ পরিবর্তন করে আসবাবপত্র তৈরি করা হয়। উৎপাদন ও বিপণন ক্লাসে শিক্ষক বিপণনের ধারণা সম্পর্কে ব্যাপক আলোচনা করেন । বিষয়টি ছাত্র সজীব বেশ গুরুত্ব দিয়ে অনুভব করে। সজীবের বাবা একজন উৎপাদনকারী। তিনি ক্রেতাদের চাহিদা অনুযায়ী বিভিন্ন স্বাদের বিস্কুট উৎপাদন ও বাজারজাতকরণ করেন। সজীব নিজেও তার বাবার প্রতিষ্ঠান থেকে নিজের এবং পরিবারের জন্য বিস্কুট ক্রয় করেন। এখানে দেখা যাচ্ছে সজিবের বাবা একজন উৎপাদক। তিনি উৎপাদনের বিভিন্ন উপকরণ ব্যবহার করে তার রূপ পরিবর্তনের মাধ্যমে চূড়ান্ত পণ্য তৈরি করে। যা পণ্যের রূপগত উপযোগ সৃষ্টি করে। আবার সজীব তার বাবার প্রতিষ্ঠান থেকে নিজের ও পরিবারের জন্য বিস্কুট ক্রয় করে। উক্ত বিস্কুট ক্রয় করে সে এবং তার পরিবার ভোগ করে। তাদের ভোগের মাধ্যমে উক্ত পণ্যের উপযোগ নিঃশেষ হয়। তাই বলা যায় , সজীব উপযোগ নিঃশেষ করলেও তার বাবা নতুন উপযোগ তৈরি করেন। মানুষ কিছু সৃষ্টি করতে পারে না। সে শুধু তার মধ্যে উপযোগ তৈরি করে। প্রকৃত প্রদত্ত সম্পদকে রূপগত পরিবর্তন করে তার মধ্যে . উপযোগ বৃদ্ধি করে ব্যবহার উপযোগী করে তোলা হয়। যার মাধ্যমে পণ্যের বাড়তি উপযোগ সৃষ্টি করে ব্যাপক মুনাফা অর্জন করা সম্ভব হয়। একইভাবে উদ্দীপকের সজীবের বাবা পণ্যের রূপ পরিবর্তন করে বিস্কুট তৈরি করেন এবং তার পরিবার উক্ত বিস্কুট ভোগের মাধ্যমে উক্ত পণ্যের উপযোগ নিঃশেষ করে থাকে।"
        }
      ]
    },
    {
      "number": "2",
      "uddipok": "চট্টগ্রাম সদরে অবস্থিত মেসার্স সোনালী ট্রেডিং দেশের বিভিন্ন অঞ্চল থেকে উন্নতমানের আম সংগ্রহ করে। তারা পণ্যের মানের মৌলিক সীমারেখা নির্ধারণের মাধ্যমে ভোক্তাদের রুচি, চাহিদা ও পছন্দ বিবেচনা করে আমগুলো প্যাকেটজাত করে তা বিক্রয় করেন। আমের মৌসুম চলে গেলেও তা যেন সারা বছর ক্রেতারা ভোগ করতে পারে সে বিষয়টি চিন্তা করে পণ্যগুলো সংরক্ষণের ব্যবস্থা করেন। এতে একদিকে যেমন ক্রেতা সন্তুষ্ট হচ্ছে অন্যদিকে ব্যবসায়িক সুনাম ও মুনাফা অর্জন করতে প্রতিষ্ঠানটি সক্ষম হচ্ছে।",
      "tag": "BB 22",
      "sub_questions": [
        {
          "label": "ক",
          "question": "পর্যায়িতকরণ কী?",
          "explanation": "পূর্ব নির্ধারিত মান অনুযায়ী পণ্যকে বিভিন্ন শ্রেণিতে বিভক্ত করাকে পর্যায়িতকরণ বলে।"
        },
        {
          "label": "খ",
          "question": "পণ্য পরিবহনে কোন ধরনের উপযোগ সৃষ্টি হয়? ব্যাখ্যা কর।",
          "explanation": "যে ব্যবস্থার মাধ্যমে পণ্য ও যাত্রীসাধারণকে এক স্থান থেকে অন্য স্থানে স্থানান্তর করা হয় তাকে পরিবহন বলে। পরিবহনের মাধ্যমে স্থানগত উপযোগ সৃষ্টি হয়। একই ধরনের পণ্য সকল জায়গায় 'উৎপাদিত হয় না। তাই পণ্যের চাহিদা পূরণে স্থানান্তরের প্রয়োজন হয়। এই পণ্য স্থানান্তরের মাধ্যমে পণ্যের উপযোগ বৃদ্ধি করা হয়। যেমন রাজশাহীর আম ঢাকায় এনে ক্রেতাদের কাছে স্থানগত উপযোগ সৃষ্টি করা হয়।"
        },
        {
          "label": "গ",
          "question": "মেসার্স সোনালী ট্রেডিং বিপণনের কোন কার্যটি সম্পন্ন করেছে? ব্যাখ্যা কর।",
          "explanation": "মেসার্স সোনালী ট্রেডিং বিপণনের প্রমিতকরণ ও মোড়কিকরণ কার্য সম্পাদন করে। ক্রেতা বা ভোক্তার পছন্দ অপছন্দ অনুযায়ী পণ্যমানের যে সুনির্দিষ্ট তালিকা তৈরি করা হয় তাকে প্রমিতকরণ বলে। আবার পণ্যের আবরণের জন্য মোড়ক ডিজাইন, মোড়ক উন্নয়ন ও পণ্যের গায়ে লাগানোর কাজকে মোড়কিকরণ বলে। উদ্দীপকে চট্টগ্রাম সদরে অবস্থিত মেসার্স সোনালী ট্রেডিং দেশের বিভিন্ন অঞ্চল থেকে উন্নতমানের আম সংগ্রহ করে। তারা পণ্যের মৌলিক সীমারেখা নির্ধারণের মাধ্যমে ভোক্তাদের রুচি, চাহিদা বজায় রেখে আমগুলো প্যাকেটজাত করে তা বিক্রয় করে। এখানে দেখা যাচ্ছে, তারা প্রথমে ভোক্তার চাহিদা ও পছন্দ অনুযায়: পণ্যের মৌলিক সীমারেখা নির্ধারণ করে যা বিপণনের প্রমিতকরণ কাজ হিসেবে বিবেচিত। আবার তারা উক্ত সীমারেখা নির্ধারণের পর তা প্যাকেটজাত করে। অর্থাৎ পণ্যের আবরণ ডিজাইনের পর তা তৈরি করে এবং পণ্যের গায়ে তা লাগিয়ে দেয়। অর্থাৎ পণ্যের মোড়ক সৃষ্টির মাধ্যমে বিপণনের মোড়কিকরণ কার্য সম্পাদন করে। তাই বলা যায়, মেসার্স সোনালী ট্রেডিং বিপণনের প্রমিতকরণ ও মোড়কিকরণ কাজটি সম্পাদন করে।"
        },
        {
          "label": "ঘ",
          "question": "মেসার্স সোনালী ট্রেডিং এর ব্যবসায়িক সফলতার পেছনে বিপণনের যে কাজটি ভূমিকা রেখেছে তার গুরুত্ব মূল্যায়ন কর।",
          "explanation": "মেসার্স সোনালী ট্রেডিং-এর ব্যবসায়িক সফলতার পিছনে | বিপণনের গুদামজাতকরণ কাজের ভূমিকা রয়েছে। উৎপাদন ও ভোগের মধ্যবর্তী সময় পর্যন্ত সঠিক অবস্থায় পণ্য সংরক্ষণের প্রক্রিয়াকে গুদামজাতকরণ বলে। গুদামজাতকরণ পণ্যের সময়গত উপযোগ সৃষ্টির মাধ্যমে এক সময়ের পণ্য অন্য সময় ভোগের ব্যবস্থা করে। উদ্দীপকে চট্টগ্রাম সদরে অবস্থিত মেসার্স সোনালী ট্রেডিং দেশের বিভিন্ন অঞ্চল থেকে উন্নতমানের আম সংগ্রহ করে প্যাকেটজাত করে তা বিক্রয় করে। আমের মৌসুম চলে গেলেও তা যেন সারা বছর ক্রেতারা ভোগ করতে পারে সে বিষয়টি চিন্তা করে পণ্যগুলো সংরক্ষণের ব্যবস্থা করে। এতে একদিকে যেমন ক্রেতা সন্তুষ্ট হচ্ছে অন্যদিকে ব্যবসায়িক সুনাম ও মুনাফা অর্জন করতে প্রতিষ্ঠানটি সক্ষম হচ্ছে। এখানে দেখা যাচ্ছে তারা মৌসুমে আম ক্রয় করে তা | সংরক্ষণের ব্যবস্থা করে যা ঘাটতি মৌসুমে আমের চাহিদা পূরণ করে। উক্ত সংরক্ষণের মাধ্যমে উৎপাদন ও ভোগের মধ্যবর্তী সময় পর্যন্ত আমগুলো সঠিক অবস্থায় সংরক্ষিত থাকে। তার এই সংরক্ষণের কাজটি বিপণনের গুদামজাতকরণ কাজকে নির্দেশ করে। একই ধরনের পণ্য সকল সময়ে উৎপাদন করা যায় না। কিন্তু পণ্যের চাহিদা সকল সময়ে বিদ্যমান থাকতে পারে। আবার সকল সময় পণ্যের প্রকৃত মূল্য পাওয়া কষ্টসাধ্য হয়ে যায়। এমতাবস্থায় পণ্যকে সংরক্ষণ করে পরবর্তী সময় ব্যবহারে উপযোগী করে তোলার | প্রয়োজন পড়ে। যা গুদামজাত করে সময়গত উপযোগ সৃষ্টির মাধ্যমে সম্ভব। এতে যেমন এক মৌসুমের পণ্য অন্য মৌসুমে ব্যবহার করা যায় তেমনি পণ্যের ন্যায্যমূল্য পাওয়া যায়। তাই উদ্দীপকে মেসার্স সোনালী ট্রেডিং গুদামজাতকরণের মাধ্যমে তাদের পণ্য এক মৌসুম থেকে অন্য মৌসুম পর্যন্ত সংরক্ষণ করে। যা একদিকে ঘাটতি মৌসুমে ক্রেতার চাহিদা প্রদান করে আবার অন্যদিকে ব্যবসায়িক সুনাম ও মুনাফা অর্জন করতে প্রতিষ্ঠানটি সক্ষম হচ্ছে। তাই বলা যায়, উদ্দীপকের প্রতিষ্ঠানের ব্যবসায়িক সফলতার পিছনে বিপণনের গুদামজাতকরণ কাজের ভূমিকা রয়েছে।"
        }
      ]
    },
    {
      "number": "3",
      "uddipok": "'রসমালাই' দীর্ঘদিন ধরে মিষ্টি, সন্দেশ, জিলাপি ও দই ইত্যাদি তৈরি ও বাজারজাত করে আসছে। শুরু থেকে তাদের উৎপাদিত পণ্য শহরে বেশ জনপ্রিয় হলেও বর্তমানে অন্যান্য প্রতিযোগী প্রতিষ্ঠান বাজারে আসায় 'রসমালাই' এর বিক্রয় ও মুনাফা হ্রাস পেয়েছে। বর্তমানে বাজারে প্রতিযোগিতায় টিকে থাকার লক্ষ্যে 'রসমালাই' আকর্ষণীয় মোড়কে নতুন আঙ্গিকে পণ্য বাজারজাতকরণের সিদ্ধান্ত নিয়েছে।",
      "tag": "BB 22",
      "sub_questions": [
        {
          "label": "ক",
          "question": "ক্রয় কী?",
          "explanation": "অর্থের বিনিময়ে পণ্যের মালিকানা গ্রহণকে ক্রয় বলে।।"
        },
        {
          "label": "খ",
          "question": "\"প্রমিতকরণ ছাড়া পর্যায়িতকরণ সম্ভব নয়\"- ব্যাখ্যা কর।",
          "explanation": "ক্রেতা বা ভোক্তার পছন্দ অপছন্দ অনুযায়ী পণ্যমানের যে সুনির্দিষ্ট তালিকা তৈরি করা হয় তাকে প্রমিতকরণ বলে এবং পূর্ব নির্ধারিত মান অনুযায়ী পণ্যকে বিভিন্ন শ্রেণিতে বিভক্ত করাকে পর্যায়িতকরণ বলে। প্রমিতকরণ ছাড়া পর্যায়িতকরণ সম্ভব নয়। কারণ প্রমিতকরণের যে মান নির্ধারিত হয় তার ভিত্তিতে পর্যায়িতকরণ বা শ্রেণিবদ্ধকরণ করা হয়। এক্ষেত্রে পণ্যের মান যদি পূর্বনির্ধারিত না থাকে তাহলে কোনো অবস্থাতেই পণ্যের শ্রেণিবিভাগ করা সম্ভব হবে না। কারণ প্রমিতকরণ হলো শ্রেণিবিভাগ বা পর্যায়িতকরণের ভিত্তি। তাই বলা যায়, প্রমিতকরণ ছাড়া পর্যায়িতকরণ সম্ভব নয়।"
        },
        {
          "label": "গ",
          "question": "রসমালাই তাদের উৎপাদিত পণ্য বিক্রয়ের মাধ্যমে কোন ধরনের উপযোগ সৃষ্টি করেছে? ব্যাখ্যা কর।",
          "explanation": "রসমালাই তাদের উৎপাদিত পণ্য বিক্রয়ের মাধ্যমে স্বত্বগত উপযোগ সৃষ্টি করেছে। পণ্যের মালিকানা পরিবর্তনের মাধ্যমে যে উপযোগ সৃষ্টি হয় তাকে স্বত্বগত উপযোগ বলে। পণ্য ক্রয়-বিক্রয়ের মাধ্যমে স্বত্বগত উপযোগ সৃষ্টি হয়। পণ্য ভোগের ক্ষেত্রে আরেকটি অন্যতম বাধা হলো মালিকানায় অংশগ্রহণ। এরূপ বাধা দূর করার মাধ্যমে স্বত্বগত উপযোগ সৃষ্টি হয়। উদ্দীপকে 'রসমালাই' দীর্ঘদিন ধরে মিষ্টি, সন্দেশ, জিলাপি ও দই ইত্যাদি তৈরি ও বাজারজাত করে আসছে। এখানে তারা বিভিন্ন ধরনের মিষ্টি জাতীয় পণ্য বিক্রয় করে। উক্ত বিক্রয় কার্যের জন্য তারা ক্রেতার নিকট থেকে অর্থ গ্রহণ করে এবং তাদের পণ্যের মালিকানা উত্ত ক্রেতাকে প্রদান করে। অর্থাৎ পণ্যের মালিকানা প্রতিষ্ঠানের কাছ থেকে ক্রেতার নিকট হস্তান্তর হয়। এই হস্তান্তরের মাধ্যমে পণ্যের মালিকানাগত বা স্বত্বগত উপযোগ সৃষ্টি হয়।"
        },
        {
          "label": "ঘ",
          "question": "উদ্দীপকের প্রতিষ্ঠানের গৃহীত সিদ্ধান্ত বাস্তবায়িত হলে ব্যবসায়িক সফলতা অর্জনে তা কীরূপ ভূমিকা রাখবে বলে তুমি মনে কর? মতামত দাও।",
          "explanation": "উদ্দীপকের প্রতিষ্ঠানের গৃহীত সিদ্ধান্তটি হচ্ছে পণ্যের নতুন মোড়কিকরণ করা। পণ্যের জীবনচক্রের স্তর অনুযায়ী তাদের গৃহীত পদক্ষেপটি বিক্রয় বৃদ্ধিতে ভূমিকা রাখবে বলে আমি মনে করি। পণ্যের আবরণের জন্য মোড়ক, ডিজাইন, মোড়ক উন্নয়ন ও পণ্যের গায়ে আবরণ লাগানোর কাজকে মোড়কিকরণ বলে। গুণগত মান রক্ষা, পরিবহন ও ক্রেতা আকৃষ্ট করার ক্ষেত্রে মোড়কিকরণের গুরুত্ব অপরিসীম। উদ্দীপকে 'রসমালাই' দীর্ঘদিন ধরে মিষ্টি, সন্দেশ, জিলাপি ও দই ইত্যাদি তৈরি ও বাজারজাত করে আসছে। শুরু থেকে তাদের উৎপাদিত পণ্য শহরে বেশ জনপ্রিয় হলেও বর্তমানে অন্যান্য প্রতিযোগী প্রতিষ্ঠান বাজারে আসায় রসমালাইয়ের বিক্রয় ও মুনাফা হ্রাস পেয়েছে। বর্তমানে বাজারে প্রতিযোগিতায় টিকে থাকার লক্ষ্যে 'রসমালাই' আকর্ষণীয় মোড়কে নতুন আঙ্গিকে পণ্য বাজারজাতকরণের সিদ্ধান্ত নিয়েছে। এখানে দেখা যাচ্ছে তারা। বর্তমানে পণ্যের জীবনচক্রের পূর্ণতা স্তরে রয়েছে। কেননা উক্ত স্তরে পণ্যের বিক্রয় প্রবৃদ্ধি হ্রাস পায় এবং প্রতিযোগীরা তীব্র আক্রমণ করে। এ অবস্থায় একজন বিপণনকারীকে তাদের পণ্যের বাজার রক্ষার্থে বিভিন্ন কৌশল গ্রহণ করতে হয়। তার মধ্যে একটি হলো মোড়কিকরণ। যা উদ্দীপকের প্রতিষ্ঠানটি ব্যবহার করে। এর ফলে তাদের পণ্য ক্রেতার নিকট নতুন হিসেবে বিবেচিত হবে এবং তা ক্রেতাদের আকৃষ্ট করার মাধ্যমে বিক্রয় পুনরায় বৃদ্ধি পাবে। পণ্যের পূর্ণতা স্তরে দীর্ঘদিন পণ্য বাজারে অবস্থান করে। ফলে একটি সময়ে এর বিক্রয় হ্রাস পায়। এমতাবস্থায় বাজারে টিকে থাকতে বিপণনকারীকে বিভিন্ন কৌশল অবলম্বন করতে হয়। উদ্দীপকের প্রতিষ্ঠানটি বর্তমানে পূর্ণতা স্তরে অবস্থান করছে। এখন পণ্যটি যেন দ্রুত পতন স্তরে প্রবেশ না করে তার জন্য পণ্যের মোড়ক পরিবর্তন করে নতুন পণ্য হিসেবে পুনরায় বাজারজাত করার সিদ্ধান্তটি তাদের বিক্রয় ও মুনাফা বৃদ্ধিতে ভূমিকা রাখবে বলে আমি মনে করি ।"
        }
      ]
    },
    {
      "number": "4",
      "uddipok": "সুবিধবাজার সিলেটের একটি পরিচিত বাজার। এ বাজার হতে ক্রেতারা তাদের প্রয়োজনীয় নানা ধরনের পণ্য ক্রয় করতে পারে। শতশত ব্যবহারকারী এ বাজার হতে পণ্য কয় করলেও কোনো উৎপাদক এখান হতে পণ্য ক্রয় করে না। অন্যদিকে সিলেটের বন্দর বাজারের কালীঘাট এলাকার সিলেট জেলার বিভিন্ন উপজেলা থেকে আগত ক্ষুদ্র ব্যবসায়ীরা পাইকারি মূল্যে প্রচুর পরিমাণে পণ্য ক্রয় করে নিজের এলাকায় নিয়ে অন্যান্য ক্ষুদ্র ব্যবসায়ী ও ভোক্তাদের নিকট বিক্রয় করেন। এভাবে লেনদেনের পুনঃপৌনিকতার কারণে দেশের অর্থনীতির চাকা সচল হচ্ছে।",
      "tag": "BB 22",
      "sub_questions": [
        {
          "label": "ক",
          "question": "বাজার কী?",
          "explanation": "কোনো পণ্যের বর্তমান ও সম্ভাব্য ক্রেতার সমষ্টিকে বাজার বন্ধে।"
        },
        {
          "label": "খ",
          "question": "বিপণন মিশ্রণ বলতে কী বোঝায়?",
          "explanation": "বিপণন মিশ্রণ হচ্ছে ভোক্তা বা ক্রেতার প্রয়োজন ও অভাব মেটানোর উদ্দেশ্যে একসেট নিয়ন্ত্রণযোগ্য উপাদানের সংমিশ্রণ। বিপণন মিশ্রণ হলো কতিপয় উপাদানের মিশ্রণ যা পণ্য, মূল্য, বণ্টন ও প্রসার নামে পরিচিত। এসব চলক ব্যবহার করে বিপণনকারী তার লক্ষ্যস্থিত ক্রেতাকে সন্তুষ্টি করার প্রয়াস চালায়। বিপণন মিশ্রণের উপাদানগুলো 4P নামেও পরিচিত। বিপণনকারী বিপণন মিশ্রণের উপাদানগুলো প্রয়োজনমতো ব্যবহার করতে পারে।"
        },
        {
          "label": "গ",
          "question": "সুবিধাবাজারের ক্রেতা কোন বাজারের সদস্য? ব্যাখ্যা কর।",
          "explanation": "সুবিধবাজারের ক্রেতা ভোক্তাবাজারের সদস্য। যে সকল ক্রেতা চূড়ান্ত ভোগ বা ব্যবহরের উদ্দেশ্যে পণ্য ক্রয় করে সে সকল ক্রেতাদের নিয়ে গঠিত বাজারকে ভোক্তাবাজার বলে। ভোক্তা বাজারের ক্রেতাদের উদ্দেশ্য হচ্ছে ভোগ করা। নিজের বা পরিবারের সদস্যদের ভোগের জন্য তারা পণ্য বা সেবা ক্রয় করে। উদ্দীপকে সুবিধবাজার নামের সিলেটের একটি বাজারের কথা বলা হয়েছে। এ বাজার হতে ক্রেতারা তাদের প্রয়োজনীয় নানা ধরনের পণ্য ক্রয় করতে পারে। শতশত ব্যবহারকারী এ বাজার হতে পণ্য ক্রয় করলেও কোনো উৎপাদক এখান হতে পণ্য ক্রয় করে না। এখানে দেখা যায়, ক্রেতারা তার ব্যক্তিগত বা বাসায় ব্যবহারের জন্য পণ্য ক্রয় করেছেন। যা ব্যবহারের মাধ্যমে পণ্যের উপযোগ নিঃশেষ করবেন। আবার কোনো উৎপাদক পণ্য উৎপাদনের জন্য এ বাজার থেকে কিছু ক্রয় করতে পারে না। অর্থাৎ ক্রেতারা চূড়ান্ত ভোগের উদ্দেশ্যে এ বাজার থেকে পণ্য ক্রয় করেন। তাই এ ক্রেতারা ভোক্তাবাজারের অন্তর্ভুক্ত।"
        },
        {
          "label": "ঘ",
          "question": "কালীঘাট যে বাজারের সদস্য, অর্থনৈতিক উন্নয়নে সেই বাজারের ভূমিকা মূল্যায়ন কর।",
          "explanation": "কালীঘাট বাজারের ক্রেতারা পুনঃবিকেতা বাজারের ক্রেতা। দেশের অর্থনৈতিক উন্নয়নে উক্ত বাজারের ভূমিকা সুবিধবাজারের তুলনায় অত্যধিক। যে সকল ক্রেতা পুনরায় বিক্রয়ের উদ্দেশ্যে পণ্য ক্রয় করে তাদের নিয়ে গঠিত বাজাবকে পুনঃবিক্রেতা বাজার বলে। এই বাজারের ক্রেতারা ভোগের উদ্দেশ্যে বা উৎপাদনের উদ্দেশ্যে পণ্য ক্রয় করে না। বরং তারা এক পক্ষ থেকে পণ্য ক্রয় করে ও তা আরেক পক্ষের নিকট বিক্রয় করে। উদ্দীপকে সুবিদবাজারে বিভিন্ন ক্রেতা ভোগ করার উদ্দেশ্যে পণ্য ক্রয় করে। আবার সিলেটের বন্দর বাজারের কালীঘাট এলাকার সিলেট জেলার বিভিন্ন উপজেলা থেকে আগত ক্ষুদ্র ব্যবসায়ীরা পাইকারি মূল্যে প্রচুর পরিমাণে পণ্য ক্রয় করে নিজের এলাকায় নিয়ে অন্যান্য ক্ষুদ্র বাবসায়ী ও ভোক্তাদের নিকট বিক্রয় করেন। এখানে কালীঘাট এলাকার কেতারা প্রথমে বাজার থেকে বিপুল আকারে পণ্য ক্রয় করে আবার তা নিজের এলাকায় ক্ষুদ্র ব্যবসায়ী ও ভোক্তাদের নিকট বিক্রয় করে। অর্থাৎ তারা একপক্ষ থেকে পণ্য ক্রয় করে আরেক পক্ষের নিকট বিকস করে। তারা নিজে ব্যবহার বা উৎপাদনের উদ্দেশ্যে পণা ক্রয় করে না। তাই তারা পুনঃবিক্রেতা বাজারের সদস্য। এ সকল ক্রেতা একদিক থেকে পণ্য ক্রয় আবার আরেকদিকে পণ্য বিক্রয়ের মাধ্যমে দেশের অর্থনীতিতে অবদান রাখে। বিপণন তার সকল কার্যক্রমের মাধ্যমে দেশের অর্থনীতিতে অবদান রাখে। ভোক্বাবাজার পণ্যের চূড়ান্ত ক্রেতা। তারা পণ্য ক্রয় করে তাদের ভোগের চাহিদা পূরণ করে এবং তাদের বায়িত অর্থ বিক্রয়কারী ও দেশের অর্থনীতিতে অবদান রাখে। কিন্তু পুনঃবিক্রেতা পণ্য ক্রয় করে তা ভোগ করে না বরং পণ্যের উপযোগ বৃদ্ধি করে তা পুনরায় বিক্রয় করে। যার ফলে তারা দুইভাবে অর্থনৈতিক কাজের সাথে জড়িত থাকে। এভাবে লেনদেনের পুনঃপৌনিকতার মাধ্যমেই কালীঘাট বাজারের সদস্যরা দেশের অর্থনীতির চাকা সচল রাখতে ব্যাপক ভূমিকা রাখছে।"
        }
      ]
    },
    {
      "number": "5",
      "uddipok": "বিপণন মিশ্রণের চারটি উপাদান। নিম্নে এ উপাদানগুলো চিত্রের সাহায্যে দেখানো হলো-",
      "tag": "BB 22",
      "sub_questions": [
        {
          "label": "ক",
          "question": "প্রসার কী?",
          "explanation": "পণ্য সম্পর্কিত তথ্য ভোক্তা বা ক্রেতাকে অবহিত করে উক্ত পণ্য ক্রয় তাদেরকে আগ্রহী করে তোলার প্রক্রিয়াকে বিপণন প্রসার বলে।"
        },
        {
          "label": "খ",
          "question": "বাজার বিভক্তিকরণ কেন প্রয়োজন? ব্যাখ্যা কর।",
          "explanation": "যে প্রক্রিয়ার মাধ্যমে কোনো পণ্যের সমগ্র অসমজাতীয় বাজারকে সমজাতীয় বৈশিষ্ট্যের ভিত্তিতে কতিপয় বাজার বা উপবাজারে ভাগ করা হয়, তাকে বাজার বিভক্তিকরণ বলে। আধুনিক প্রতিযোগিতামূলক বাজারের সাফল্য অর্জনের জন্য বাজার বিভক্তিকরণ করতে হয়। কারণ বাজার বিভক্তিকরণের মাধ্যমে বিপণনকারী ভোক্তাদের রূচি, পছন্দ ও চাহিদা অনুযায়ী পণ্য সরবরাহ করে প্রতিযোগীদের চেয়ে অধিক সুবিধা অর্জন করতে পারে। ফলে ভোক্তা সন্তুষ্টি অর্জন হয় এবং প্রতিযোগিতায় প্রতিষ্ঠানের অবস্থান আরও সুসংহত হয়। এছাড়া কার্যকর বিপণন মিশ্রণ উপাদান। ব্যবহারের জন্যও বাজার বিভক্তিকরণের প্রয়োজন হয়।"
        },
        {
          "label": "গ",
          "question": "উদ্দীপকে খালি বক্সটির উপাদান কী? ব্যাখ্যা কর।",
          "explanation": "উদ্দীপকের খালি বক্সটির উপাদানটি হলো পণ্য। যা কিছু মানুষের অভাব পূরণ করতে পারে ও বাজারে বিক্রয়ের উদ্দেশ্যে উপস্থাপন করা হয় তাকে পণ্য বলে। পণ্যের বৈচিত্র্যতা, মান, নকশা, বৈশিষ্ট্য, মোড়ক, সেবা ইত্যাদি পণ্য উপাদানের অন্তর্গত। উদ্দীপকে বিপণন মিশ্রণের চিত্র প্রদর্শিত। বিপণন মিশ্রণ হলো কতিপয় উপাদানের মিশ্রণ যা হলো: পণ্য, মূল্য, বণ্টন ও প্রসার। যা ব্যবহার করে বিপণনকারী তার লক্ষ্যস্থিত ক্রেতাকে সন্তুষ্টি করার প্রয়াস চালায়। বিপণন মিশ্রণের উপাদানগুলো 4P নামেও পরিচিত। বিপণনকারী বিপণন মিশ্রণের উপাদানগুলো প্রয়োজনমতো ব্যবহার করতে পারে। উদ্দীপকে চিত্রে বিপণন মিশ্রণের তিনটি উপাদান মূল্য, বণ্টন ও প্রসার উপাদানটি দৃশ্যমান হলেও পণ্য উপাদানটি নেই। যা উক্ত খালি বক্সটিতে অবস্থান করবে। অর্থাৎ উদ্দীপকের খালি বক্সটির উপাদানটি হলো পণ্য।"
        },
        {
          "label": "ঘ",
          "question": "বিপণন মিশ্রণের চারটি উপাদান যে বিষয়কে কেন্দ্র করে আবর্তিত হয় তার গুরুত্ব বিশ্লেষণ কর।",
          "explanation": "বিপণন মিশ্রণের চারটি উপাদান ভোক্তাকে কেন্দ্র করে আবর্তিত হয়। বিপণন মিশ্রণ হচ্ছে ভোক্তা বা ক্রেতার প্রয়োজন ও অভাব মেটানোর উদ্দেশ্যে একসেট নিয়ন্ত্রণযোগ্য উপাদানের সংমিশ্রণ এবং যারা পণ্য ভোগ বা ব্যবহারের মাধ্যমে পণ্যের উপযোগ নিঃশেষ করে তাদেরকে ভোক্তা বলে। উদ্দীপকে বিপণন মিশ্রণের চিত্র প্রদর্শিত হয়েছে। উক্ত চিত্রের চারটি উপাদন (পণ্য, মূল্য, বণ্টন ও প্রসার) এর সংমিশ্রণ ভোক্তাকে কেন্দ্র করেই সম্পাদিত হয়। তাই বলা যায়, ভোক্তাকে কেন্দ্রে রেখেই বিপণন মিশ্রণ আবর্তিত হয়। পণ্য উৎপাদনের ক্ষেত্রে ভোক্তাদের রুচি, পছন্দ- অপছন্দ প্রভৃতি বিবেচনা করে পণ্যের মান, নকশা, বৈশিষ্ট্য, মোড়ক উন্নয়ন করা হয়। তাছাড়া ভোক্তাদের আকৃষ্ট করতে ব্যবসায় প্রতিষ্ঠান প্রসারমূলক কৌশল অবলম্বন করে থাকে। মূল্য নির্ধারণ, মূল্য ছাড়, পরিশোধের সময়, বাট্টা ইত্যাদি মূল্যসংক্রান্ত কার্যাবলিও ভোক্তাকে বিবেচনা করে করা হয়। আবার ভোক্তার উপর ভিত্তি করেই বণ্টন ব্যবস্থা দীর্ঘায়িত হবে নাকি স্বল্প হবে তা নির্ধারণ করা হয়। সুতরাং, ভোক্তাদের উদ্দেশ্যে বিপণনের সব কাজ পরিচালিত হয়। যার ফলে ভোক্তাকে বিপণন মিশ্রণের কেন্দ্রবিন্দুতে রাখা হয়। উপরিউক্ত আলোচনার মাধ্যমে বলা যায়, বিপণন মিশ্রণের পণ্য, মূল্য, বণ্টন ও প্রসারমূলক সকল সিদ্ধান্ত ভোক্তাকে সন্তুষ্টি করার জন্য ও ভোক্তাদের বিবেচনা করেই করা হয়। যার ফলে বিপণন মিশ্রণের চারটি উপাদান ভোক্তাকে কেন্দ্র করে আবর্তিত হয়।"
        }
      ]
    },
    {
      "number": "6",
      "uddipok": "জনাব তারেক মৌলভীবাজারে B.M ফ্যাশন নামক একটি তৈরি পোশাকের শো-রুম পরিচালনা করেন। সেখানে অভিজাত শ্রেণির ক্রেতাদের জন্য বিভিন্ন ডিজাইনের পোশাক বিক্রি করা হয়। বাজারে অন্যান্য প্রতিযোগী প্রতিষ্ঠানের সাথে সামঞ্জস্য রেখে প্রতিষ্ঠানটি তাদের পণ্যের মূল্য নির্ধারণ করে এবং বাজারে পণ্যের বিক্রয় বৃদ্ধি ও স্থিতিশীলতা বজায় রাখে। বর্তমানে ক্রেতাদের আনুগত্য ধরে রাখা এবং সম্ভাব্য ক্রেতা সৃষ্টির লক্ষ্যে B.M ফ্যাশন হাউজ মূল্যসংক্রান্ত উপরিউক্ত বিষয়গুলো বিবেচনা করে।",
      "tag": "BB 22",
      "sub_questions": [
        {
          "label": "ক",
          "question": "ভোগ্যপণ্য কী?",
          "explanation": "চূড়ান্ত ভোগ বা ব্যবহারের উদ্দেশ্যে যে পণ্য ক্রয় করা হয় তাকে ভোগ্যপণ্য বলে। যেমন- বই, খাতা, সাবান, তেল ইত্যাদি।"
        },
        {
          "label": "খ",
          "question": "সুবিধা পণ্য নিয়মিত ক্রয় করা হয়- ব্যাখ্যা কর।",
          "explanation": "সুবিধাজনক জায়গা হতে সহজে ক্রয় করা যায় এরূপ পণ্যকে সুবিধা পণ্য বলা হয়। সুবিধা পণ্য ভোক্তারা সবসময়ই ক্রয় করে থাকে। এরূপ পণ্য কেনার জন্য তেমন কোনো পূর্বপরিকল্পনার প্রয়োজন হয় না এবং ক্রেতারা অত্যন্ত সহজে অর্থাৎ কম সময় ও শক্তি ব্যয়ে তা সংগ্রহ করে থাকে। তাই বলা হয়, 'সুবিধা পণ্য নিয়মিত ক্রয় করা হয়।'"
        },
        {
          "label": "গ",
          "question": "জনাব তারেক B.M ফ্যাশন এ কোন ধরনের ভোগ্যপণ্য বিক্রি করেন? ব্যাখ্যা কর।",
          "explanation": "জনাব তারেক B.M ফ্যাশনে ভোগ্যপণ্যের অন্তর্গত শপিং পণ্য বিক্রি করেন। ক্রেতারা যেসব পণ্য নিয়মিত ক্রয় করে না; বরং পূর্বপরিকল্পনা অনুযায়ী মূল্য, মান, উপযোগিতা ইত্যাদি বিবেচনা করে সিদ্ধান্ত নিয়ে ক্রয় করে, তাকে শপিং পণ্য বলে। যেমন- আসবাবপত্র, গাড়ি, ফ্রিজ, টেলিভিশন, পোশাক ইত্যাদি। উদ্দীপকের জনাব তারেক মৌলভীবাজারে B.M ফ্যাশন নামক একটি তৈরি পোশাকের শো-রুম পরিচালনা করেন। সেখানে অভিজাত শ্রেণির ক্রেতাদের জন্য বিভিন্ন ডিজাইনের পোশাক বিক্রয় করা হয়। এসব পণ্যের ক্ষেত্রে জনাব তারেক পণ্যের ডিজাইন, মান, পছন্দ ও ক্রেতাদের চাহিদাকে সর্বাধিক গুরুত্ব দেন। কেননা তার উক্ত পোশাকের শো-রুমটি ক্রেতাদের নিকট একটি শপিং পণ্য হওয়ায় তারা ক্রয়ের ক্ষেত্রে পূর্বপরিকল্পনা অনুযায়ী পোশাকের ডিজাইন, মান ও সন্তুষ্টির বিষয়কে সর্বাধিক গুরুত্ব দিয়ে ক্রয়ের সিদ্ধান্ত গ্রহণ করে। সুতরাং এটি স্পষ্ট যে, জনাব তারেক ভোগ্যপণ্যের অন্তর্গত শপিং পণ্য বিক্রয় করেন।"
        },
        {
          "label": "ঘ",
          "question": "বিক্রয় বৃদ্ধির পণ্য মূল্য নির্ধারণে যে সকল বিষয় বিবেচনা করা হয়েছে তা কতটুকু যৌক্তিক তা উদ্দীপকের আলোকে মূল্যায়ন কর।",
          "explanation": "উদ্দীপকে বিক্রয় বৃদ্ধির জন্য মূল্য নির্ধারণের ক্ষেত্রে বাজারে টিকে থাকা এবং প্রতিযোগিতা মোকাবিলার বিষয়টি বিবেচনায় নিয়ে প্রতিযোগিতাভিত্তিক মূল্য নির্ধারণ কৌশল গ্রহণ করা হয়; যা যৌক্তিক। কোম্পানি পণ্যমূল্য নির্ধারণের ক্ষেত্রে অনেক সময় প্রতিযোগী প্রতিষ্ঠানের সাথে সামঞ্জস্য রেখে মূল্য নির্ধারণ করে থাকে: যা প্রতিযোগিতাভিত্তিক মূল্য নির্ধারণ হিসেবে বিবেচিত হয়। ভোক্তা অনেক ক্ষেত্রে কোম্পানির পণ্যমূল্যকে প্রতিযোগী প্রতিষ্ঠানের সাথে তুলনা করে। উদ্দীপকের জনাব তারেক BM ফ্যাশন পরিচালনা করেন। সেখানে - অভিজাত শ্রেণির ক্রেতাদের জন্য বিভিন্ন ডিজাইনের পোশাক বিক্রি করা হয়। বাজারের অন্যান্য প্রতিযোগী প্রতিষ্ঠানের সাথে সামঞ্জস্য রেখে প্রতিষ্ঠানটি তাদের পণ্যের মূল্য নির্ধারণ করে। এতে বাজারে পণ্যের বিক্রয় বৃদ্ধি ও স্থিতিশীলতা বজায় থাকে। এক্ষেত্রে যদিও তারা অভিজাত শ্রেণির জন্য পোশাক বিক্রি করে, তথাপি তারা ক্রেতাদের আনুগত্য ধরে রাখা এবং সম্ভাব্য ক্রেতা সৃষ্টির লক্ষ্যে এরূপ প্রতিযোগীদের বিবেচনায় রেখে মূল্য নির্ধারণের চিন্তা করে: যা তাদের প্রতিষ্ঠানের বিক্রয় ও মুনাফা বাড়াতে গুরুত্বপূর্ণ ভূমিকা রাখবে। সাধারণত প্রতিযোগিতাভিত্তিক মূল্য নির্ধারণের ক্ষেত্রে বাজারে বিদ্যমান প্রতিযোগীদের মূল্যকে বিবেচনায় রাখা হয়। এতে বাজারে টিকে থাকা ও প্রতিযোগিতা মোকাবিলা করা সহজ হয়। যদিও উদ্দীপকের BM ফ্যাশন অভিজাত শ্রেণির জন্য ভ্যালুভিত্তিক মূল্য নির্ধারণ করত। কিন্তু এক পর্যায়ে এসে তারা বাজারের অন্যান্য প্রতিযোগীদের বিষয় মাথায় রেখে প্রতিযোগিতাভিত্তিক মূল্য নির্ধারণের কৌশল গ্রহণের চিন্তা করে; যা BM ফ্যাশনের জন্য ইতিবাচক হবে এবং বিক্রয় ও মুনাফা বৃদ্ধিতে সহায়ক ভূমিকা রাখবে। সুতরাং বলা যায়, উদ্দীপকের জনাব তারেক কর্তৃক বাজারে টিকে থাকা ও প্রতিযোগিতা মোকাবিলার বিষয়টি বিবেচনায় নিয়ে বিক্রয় বৃদ্ধির জন্য গৃহীত প্রতিযোগিতাভিত্তিক মূল্য নির্ধারণ কৌশল, সঠিক ও যথার্থ হয়েছে।"
        }
      ]
    },
    {
      "number": "7",
      "uddipok": "জনাব শাহীন একজন পল্লী চিকিৎসক। তিনি রোগী দেখেন এবং নিজ এলাকায় একটি ঔষধের দোকান চালান। দিনে রাতে মানুষ ঔষধের জন্য তার দোকানে আসে। পূর্বে তিনি শহরের বড় দোকান থেকে ঔষধ কিনে আনতেন। বর্তমানে কোম্পানির লোকজন তার ফার্মেসিতে ঔষধ দিয়ে যায়। তিনি ঔষধ কোম্পানির প্রতিনিধিদের কাছ থেকে নগদে পণ্য ক্রয় করেন এবং প্রতিটি কোম্পানি তাকে নির্দিষ্ট হারে মূল্য ছাড় দিয়ে থাকে। এমনকি নির্দিষ্ট সময়ের ব্যবধানে পণ্যের মূল্য পরিশোধে ছাড়ের তারতম্য ঘটে থাকে।",
      "tag": "BB 22",
      "sub_questions": [
        {
          "label": "ক",
          "question": "অযাচিত পণ্য কী?",
          "explanation": "যেসব পণ্য সম্পর্কে ক্রেতাদের তেমন কোনো পূর্ব ধারণা বা অভিজ্ঞতা নেই এবং যা ক্রেতারা দেখেনি বা দেখলেও ক্রয়ের কথা ভাবেনি, সে ধরনের পণ্যকে অযাচিত পণ্য বলে।"
        },
        {
          "label": "খ",
          "question": "পণ্যের জীবনচক্রে প্রবৃদ্ধি পর্যায় বলতে কী বোঝায়?",
          "explanation": "যখন বাজারে পণ্যের পরিচিতি ব্যাপকভাবে বৃদ্ধি পায় এবং অনেকেই পণ্য ক্রয় করা শুরু করে সে সময়কালকে প্রবৃদ্ধি স্তর বলে। ব্যাপক পরিচিতি এবং সুনামের কারণে প্রবৃদ্ধি স্তরে পণ্যের পরিচিতি যেমন দ্রুত বৃদ্ধি পায়, তেমনি পণ্যের বিক্রয়ও দ্রুত হারে বৃদ্ধি পেতে থাকে। এর ফলে প্রতিষ্ঠানের উৎপাদন বৃদ্ধি পায়, সাথে সাথে মুনাফাও বাড়ে। এমন সময় বাজার দখলের উদ্দেশ্যে বাজারে নতুন নতুন প্রতিযোগীর আগমন ঘটে। তাই বিপণনকারীকে প্রতিযোগিতায় টিকে থাকার জন্য বিভিন্ন কৌশল গ্রহণ করতে হয়। তাই এ স্তরে পণ্যের প্রসারমূলক ব্যয় বেশি হয়।"
        },
        {
          "label": "গ",
          "question": "জনাব শাহীন কোন ধরনের ভোগ্যপণ্য বিক্রয় করেন? ব্যাখ্যা কর।",
          "explanation": "জনাব শাহীন ভোগ্যপণ্যের অন্তর্ভুক্ত জরুরি পণ্য বিক্রয় করেন। যেসকল পণ্য ক্রেতারা আকস্মিক পরিস্থিতি মোকাবিলায় ক্রয় করে সেগুলোকে জরুরি পণ্য বলে। এরূপ পণ্য ক্রেতারা বিশেষ পরিস্থিতিতে ক্রয় করে বিধায় তাদের কাছে অর্থের তুলনায় এর প্রয়োজন পূরণ অধিক গুরুত্ব পায়। যেমন: বৃষ্টির দিনে ছাতা, অসুস্থ হলে ঔষধ, গাড়ির টায়ার নষ্ট হলে গাড়ির টায়ার ক্রয় ইত্যাদি। উদ্দীপকে জনাব শাহীন একজন পল্লী চিকিৎসক। তিনি রোগী দেখেন এবং নিজ এলাকায় ঔষধ বিক্রয় করেন। দিনে রাতে মানুষ ঔষধ ক্রয় করার জন্য তার দোকানে আসে। পূর্বে তিনি শহরের বড় দোকান থেকে ঔষধ ক্রয় করতেন। বর্তমানে কোম্পানির লোকজন তার ফার্মেসিতে ঔষধ দিয়ে যায়। উক্ত ঔষধ জরুরি পণ্য হিসেবে অন্তর্গত। তাই বলা যায়, জনাব শাহীন ভোগ্যপণ্যের অন্তর্ভুক্ত জরুরি পণ্য বিক্রয় করেন।"
        },
        {
          "label": "ঘ",
          "question": "উদ্দীপকে উল্লিখিত বাট্টার ধরন বিক্রয় বৃদ্ধিতে কী ধরনের ভূমিকা রাখবে বলে মনে কর? তোমার মতামত দাও।",
          "explanation": "উদ্দীপকে উল্লিখিত নগদ বাট্টা বিক্রয় বৃদ্ধিতে গুরুত্বপূর্ণ ভূমিকা রাখবে বলে আমি মনে করি। নির্ধারিত সময়ের পূর্বে মূল্য পরিশোধকারী ক্রেতাদের জন্য মূল্য হ্রাস করা হলে তাকে নগদ বাট্টা বলে। যেমন: ৫/১০, নিট/৩০। এক্ষেত্রে নির্ধারিত ৩০ দিনের মধ্যে সমুদয় অর্থ পরিশোধের কথা থাকলেও ক্রেতা ঐ অর্থ ১০ দিনের মধ্যে পরিশোধ করলে তাকে শতকরা ৫ ভাগ বাট্টা প্রদান করা হবে। উদ্দীপকে জনাব শাহীন একজন পল্লী চিকিৎসক। তিনি রোগী দেখেন এবং নিজ এলাকায় ঔষধ বিক্রয় করেন। কোম্পানির লোকজন তার ফার্মেসিতে ঔষধ দিয়ে যায়। এক্ষেত্রে তিনি ঔষধ কোম্পানির প্রতিনিধিদের কাছ থেকে নগদে পণ্য ক্রয় করেন এবং প্রতিটি কোম্পানি তাকে নির্দিষ্ট হারে মূল্য ছাড় দেয়। এমনকি নির্দিষ্ট সময়ের ব্যবধানে পণ্যের মূল্য পরিশোধের ছাড়ের তারতম্য ঘটে থাকে। উদ্দীপকে যে ছাড়ের কথা বলা হয়েছে তা নগদ বাট্টা। নির্ধারিত সময়ের পূর্বে মূল্য আদায়ের জন্য পণ্যের বিক্রেতা ক্রেতাকে এরূপ ছাড় দিয়ে থাকে। এরূপ ছাড়ের কারণে বিক্রেতা খুব দ্রুত বাকিতে বিক্রীত পণ্যের মূল্য আদায় করতে পারে। সাধারণত দেনা-পাওনার দ্রুত নিষ্পত্তির জন্য এরূপ বাট্টা ব্যবহার করা হয়ে থাকে এবং এতে পণ্যের বিক্রয়ও বহু গুণে বেড়ে যায়। তাই আমি মনে করি, নগদ বাট্টা পণ্যের বিক্রয় বৃদ্ধিতে সহায়ক।"
        }
      ]
    },
    {
      "number": "8",
      "uddipok": "'মেট্রো টেইলরস অ্যান্ড ফেব্রিকস' গ্রীষ্মকালে কাপড়ের মূল্য ও মেকিং চার্জ পুনঃনির্ধারণ করে। প্রতিষ্ঠানটি স্যুট কাপড় বিক্রয়ের ক্ষেত্রে ১০% এবং মেকিং চার্জের উপর ২০% ছাড় দেয়। ফলে গ্রীষ্মকালেও তাদের বিক্রীত স্যুটের কাপড়ের চাহিদা বিদ্যমান থাকে। অন্যদিকে স্যুট তৈরির কারিগরদের অলস সময় কাটাতে হয় না।",
      "tag": "BB 22",
      "sub_questions": [
        {
          "label": "ক",
          "question": "লোভনীয় পণ্য কী?",
          "explanation": "যেসব পণ্য ক্রেতারা মুহূর্তের দেখায় বিশেষ চিন্তাভাবনা না করে ভাবাবেগের বশবর্তী হয়ে ক্রয় করে তাকে লোভনীয় পণ্য বলে। যেমন- আইসক্রিম, চটপটি, বেলুন, খেলনা, বিনোদনমূলক ম্যাগাজিন ইত্যাদি।"
        },
        {
          "label": "খ",
          "question": "ভারসাম্য বিন্দু বলতে কী বোঝায়?",
          "explanation": "ব্রেক-ইভেন (Break-even) হচ্ছে এমন একটি ভারসাম্য বিন্দু যেখানে প্রতিষ্ঠানের মোট আয় ও মোট ব্যয় সমান হয়। এক্ষেত্রে ভারসাম্য বিন্দুর চেয়ে বিক্রয়ের পরিমাণ কম হলে কোম্পানির লোকসান হবে। অন্যদিকে, ভারসাম্য বিন্দুর চেয়ে বিক্রয়ের পরিমাণ। বেশি হলে কোম্পানির মুনাফা অর্জিত হবে। ভারসাম্য বিন্দুতে ! কোম্পানির আয় ও ব্যয় সমান থাকে।"
        },
        {
          "label": "গ",
          "question": "‘মেট্রো টেইলরস অ্যান্ড ফেরিকস' কর্তৃক বিক্রীত পণ্যটি কোন ধরনের ভোগ্যপণ্য? ব্যাখ্যা কর।",
          "explanation": "'মেট্রো টেইলার্স এন্ড ফেব্রিকস' কর্তৃক বিক্রীত পণ্যটি শপিং পণ্য। ক্রেতারা যেসব পণ্য নিয়মিত ক্রয় করে না; বরং পূর্বপরিকল্পনা অনুযায়ী মূল্য, মান, উপযোগিতা ইত্যাদি বিবেচনা করে সিদ্ধান্ত নিয়ে ক্রয় করে তাকে শপিং পণ্য বলে। যেমন- আসবাবপত্র, গাড়ি, ফ্রিজ, পোশাক ইত্যাদি। ভোগ্যপণ্যের অনেকগুলো শ্রেণিবিভাগের মধ্যে মেট্রো টেইলার্স অ্যান্ড ফেব্রিকস কর্তৃক বিক্রীত পণ্যটি হলো শপিং পণ্য। কারণ যেসব পণ্য ক্রেতারা পূর্বপরিকল্পনা অনুসারে বিভিন্ন দোকান ঘুরে মূল্য, গুণাগুণ, সাইজ, ডিজাইন প্রভৃতি বৈশিষ্ট্য তুলনা করে ক্রয় করে, তাকে শপিং পণ্য বলে। অলংকার, পোশাক-পরিচ্ছদ, জুতো, ঘড়ি, টেলিভিশন প্রভৃতি শপিং পণ্যের উদাহরণ। এ ধরনের পণ্য নিয়মিত ও ঘন ঘন ক্রয় করা হয় না। শপিং পণ্য ভোক্তার সামাজিক মর্যাদার প্রতীক।"
        },
        {
          "label": "ঘ",
          "question": "উদ্দীপকের উল্লিখিত প্রতিষ্ঠানটির স্যুটের কাপড় বিক্রয় ও মেকিং চার্জের ক্ষেত্রে যে বাট্টা প্রদান করেছে তার যথার্থত! মূল্যায়ন কর।",
          "explanation": "উদ্দীপকে উল্লিখিত প্রতিষ্ঠানটি স্যুটের কাপড় বিক্রয় ও মেকিং চার্জের ক্ষেত্রে যে বাট্টা প্রদান করেছে তা যৌক্তিক ও যথার্থ হয়েছে বলে আমি মনে করি। যে সকল পণ্য মৌসুমভিত্তিক হয় এবং মৌসুমের বাইরে ঐ পণ্য বিক্রি করার জন্য ক্রেতাদের যে বাট্টা প্রদান করা হয়, তাকে মৌসুমি বাট্টা বলে। উদ্দীপকে উল্লিখিত প্রতিষ্ঠানটি স্যুটের কাপড় বিক্রয় ও মেকিং চার্জের ক্ষেত্রে যে বাট্টা প্রদান করে, তাকে মৌসুমি বাট্টা বলে। গ্রীষ্মকালে স্যুটের কাপড়ের তেমন চাহিদা থাকে না বলে মেট্রো টেইলার্স অ্যান্ড ফেব্রিকস স্যুটের কাপড়ের ক্ষেত্রে ১০% এবং এর মেকিং চার্জের ওপর ২০% ছাড় দেয়। ফলে গ্রীষ্মকালেও তাদের কাপড়ের চাহিদা বেড়ে যায়। এই মৌসুমি বাট্টার ফলে মৌসুম ছাড়াও পণ্যের চাহিদা থাকে এবং এর ফলে পণ্যের প্রসার হয় এবং বিক্রিতে কোনো প্রকার অসুবিধায় পড়তে হয় না। এতে ক্রেতা বা ভোক্তা এবং বিক্রেতা উভয়েই লাভজনক অবস্থায় থাকে। উদ্দীপকে 'মেট্রো টেইলার্স অ্যান্ড ফেব্রিকস' এর স্যুটের কাপড়ের মূল্য ও মেকিং চার্জ এ বাট্টা প্রদান করে। ফলে এর বিক্রয় চাহিদা বিদ্যমান। থাকে। এক্ষেত্রে মৌসুমি বাট্টার গুরুত্ব ও প্রয়োজনীয়তা পরিলক্ষিত হয়। কেননা মূল্য ছাড় প্রতিষ্ঠানটিকে অফ সিজনেও সচল রাখে। সুতরাং বলা যায়, মৌসুমি বাট্টার কারণেই উদ্দীপকের প্রতিষ্ঠানের বিক্রয় ক্রমাগতভাবে চলতে থাকে, যা তাদের কাঙ্ক্ষিত মুনাফা অর্জনকে আরও ত্বরান্বিত করেছে।"
        }
      ]
    },
    {
      "number": "9",
      "uddipok": "লিমন ফুড লি. তাদের খাদ্যসামগ্রী বিক্রয় বৃদ্ধির জন্য বিভিন্ন মাধ্যমে যেমন- রেডিও, টেলিভিশন ও ফেইসবুক ইত্যাদিতে প্রচুর টাকা ব্যয় করে তাদের পণ্য উপস্থাপন করে। প্রতিষ্ঠানটি পণ্যের মৌলিক সীমারেখা নির্ধারণ না করে শুধু মুনাফা অর্জনের উদ্দেশ্যে বিক্রয় প্রবণতাকে গুরুত্ব দিয়েছে।",
      "tag": "BB 22",
      "sub_questions": [
        {
          "label": "ক",
          "question": "বিক্রয় প্রসার কী?",
          "explanation": "স্বল্প সময়ে বিক্রয় বৃদ্ধির জন্য অনিয়মিতভাবে যেসকল প্রণোদনামূলক ব্যবস্থা গ্রহণ করা হয় তাকে বিক্রয় প্রসার বলে।"
        },
        {
          "label": "খ",
          "question": "\"প্রচার অ-অর্থ প্রদত্ত মাধ্যম\"- ব্যাখ্যা কর।",
          "explanation": "কোন প্রকাশিত বা সম্প্রচারিত মাধ্যমে অর্থ প্রদান ব্যতিরেকেই কোনো প্রতিষ্ঠান, পণ্য, সেবা বা ধারণার সম্পর্কে অনুকূল মতামত উপস্থাপিত হলে তাকে প্রচার বলে। বিজ্ঞাপন, ব্যক্তিক বিক্রয়, বিক্রয় প্রসার ও প্রচার বিপণন প্রসারের অন্যতম মাধ্যম। পণ্য বা প্রতিষ্ঠানের তথ্যাদি প্রচারের জন্য প্রচারকারী মাধ্যমে কোনো প্রকার অর্থ প্রদান করতে হয় না। প্রচার হলো অর্থবিহীন সংবাদ উপস্থাপন প্রক্রিয়া। তাই বলা হয়, \"প্রচার হলো অ- অর্থ প্রদত্ত মাধ্যম।\""
        },
        {
          "label": "গ",
          "question": "উদ্দীপকে বিক্রি বৃদ্ধির জন্য বিপণনের যে কার্যক্রমটি গ্রহণ করা হয়েছে- তা ব্যাখ্যা কর।",
          "explanation": "উদ্দীপকে বিক্রয় বৃদ্ধির জন্য বিপণনের বিজ্ঞাপন কার্যক্রমটি গ্রহণ করা হয়েছে। চিহ্নিত উদ্যোক্তা কর্তৃক অর্থপ্রদত্ত মাধ্যমে পণ্য বা সেবার নৈর্ব্যক্তিক উপস্থাপনাকে বিজ্ঞাপন বলে। পণ্যের প্রমোশনের জন্য সবচেয়ে পরিচিত ও গুরুত্বপূর্ণ কৌশল হলো বিজ্ঞাপন। বিজ্ঞাপন পণ্য, সেবা ও ধারণার চাহিদা সৃষ্টি ও বৃদ্ধিতে গুরুত্বপূর্ণ ভূমিকা পালন করে। উদ্দীপকে লিমন ফুড লি. তাদের খাদ্যসামগ্রীর বিক্রয় বৃদ্ধির জন্য বিভিন্ন মাধ্যমে যেমন- রেডিও, টেলিভিশন ও ফেইসবুক ইত্যাদিতে প্রচুর টাকা ব্যয় করে তাদের পণ্য উপস্থাপন করে। এখানে দেখা যাচ্ছে তাদের কাজটি একটি অর্থপ্রদত্ত কাজ যা নৈর্ব্যক্তিক উপায় ব্যবহারের মাধ্যমে ক্রেতাদেরকে পণ্য বা সেবা সম্পর্কে অবহিত করে। অর্থাৎ তাদের কাজটি হচ্ছে বিপণন প্রমোশনের অন্যতম হাতিয়ার বিজ্ঞাপন এবং তারা বিজ্ঞাপনের জনপ্রিয় মাধ্যম রেডিও, টেলিভিশন এবং ফেসবুক ব্যবহার করে তাদের পণ্যের তথ্য ক্রেতাদের মাঝে উপস্থাপন করছে; যা বিজ্ঞাপনের মাধ্যম হিসেবে বিবেচিত। এ সকল মাধ্যমে অর্থের বিনিময়ে পণ্যের নৈর্ব্যক্তিক উপস্থাপন করা হয় বলে তাদের কার্যক্রমটি হচ্ছে বিজ্ঞাপন।"
        },
        {
          "label": "ঘ",
          "question": "\"উপযুক্ত খাদ্যসামগ্রী প্রস্তুত করতে না পারাই লিমন ফুড লি. এর ব্যর্থতার মূল কারণ\"- তুমি কি একমত? যুক্তি দাও।",
          "explanation": "\"উপযুক্ত খাদ্যসামগ্রী প্রস্তুত করতে না পারাই মিলন ফুড লি. এর ব্যর্থতার মূল কারণ\" উক্তিটির সাথে আমি একমত। ক্রেতা সন্তুষ্টি অর্জনের জন্য পণ্যের মৌলিক মানের সীমা নির্ধারণকে প্রমিতকরণ বলে। বিপণন বাজার তথ্য সংগ্রহ থেকে শুরু করে বিক্রয়োত্তর সেবা প্রদান পর্যন্ত বিভিন্ন কার্যাদি সম্পাদন করে। যা একটি প্রক্রিয়াভিত্তিক কাজ। উদ্দীপকে লিমন ফুড লি. তাদের খাদ্যসামগ্রীর বিক্রয় বৃদ্ধির জন্য। বিভিন্ন মাধ্যমে যেমন: রেডিও, টেলিভিশন ও ফেইসবুক ইত্যাদিতে প্রচুর টাকা ব্যয় করে বিজ্ঞাপন প্রদান করে। 'প্রতিষ্ঠানটি পণ্যেরস মৌলিক সীমারেখা নির্ধারণ না করে শুধু মুনাফা অর্জনের উদ্দেশ্যে বিক্রয় প্রবণতাকে গুরুত্ব দিয়েছে। এখানে দেখা যাচ্ছে তারা পণ্যের পারচিতিকরণের জন্য বিভিন্ন মাধ্যম ব্যবহার করে বিজ্ঞাপন প্রদান করে। কিন্তু তারা পণ্যের কোনো মানদণ্ড বা মৌলিক সীমারেখা নির্ধারণ করেনি। অর্থাৎ বিপণনের প্রমিতকরণ কাজটি সম্পাদন করেনি। যার ফলে তারা মুনাফা অর্জনে বাখ হয়েছে। বিপণন একটি প্রক্রিয়াভিত্তিক কাজ। কতগুলো সম্পর্কভিত্তিক কাজের সমন্বয়ে বিপণন তার কাজ সম্পাদন করে। উক্ত কাজগুলোর কোনো একটি কার্যক্রম গ্রহণ করতে না পারলে তা সকল কাজকে প্রভাবিত করে। ফলে প্রতিষ্ঠান বিক্রয় ও মুনাফা অর্জনে ব্যর্থ হয়। উদ্দীপকের প্রতিষ্ঠানটিও বিপণনের অন্যান্য সকল কাজ যথাযথ সম্পাদন করলেও পণ্যের মৌলিক সীমারেখা নির্ধারণ করেনি। যার ফলে তারা উপযুক্ত খাদ্যসামগ্রী প্রস্তুত করতে পারেনি। ফলে উপযুক্ত খাদ্যসামগ্রী প্রস্তুত করতে না পারায় তারা ব্যর্থতার দিকে ধাবিত হয় বলে আমি মনে করছি।"
        }
      ]
    },
    {
      "number": "10",
      "uddipok": "সীমা লাইব্রেরি একটি শিক্ষা উপকরণ বিক্রির প্রতিষ্ঠান। এ দোকানে বই, খাতা, কলম, ডায়রিসহ বিভিন্ন উপকরণ খুচরা ও পাইকারি বিক্রি হয়। বছরের শুরুতে প্রতিষ্ঠানটি প্রচার ও প্রসারমূলক কার্যক্রম গ্রহণ করে। অত্র এলাকার সকল শিক্ষাপ্রতিষ্ঠানকে প্রতিষ্ঠানের নামসংবলিত কলম, খাতা, ডায়রি ও ক্যালেন্ডার উপহার দেয়। ইদানীং সীমা লাইব্রেরি তাদের খাতা, ডায়রির মলাটের পেছনে সমাজ সচেতনতামূলক উক্তি ছাপিয়ে বাজারে ছাড়েন। বিষয়টি স্থানীয় গণমাধ্যমে উঠে আসে এবং বেশ প্রশংসা কুড়ায়। এতে প্রতিষ্ঠানের পরিচিতি ও বিক্রয় বাড়ে।",
      "tag": "BB 22",
      "sub_questions": [
        {
          "label": "ক",
          "question": "বিজ্ঞাপন কী?",
          "explanation": "যেকোনো ধরনের গণ প্রচার যা প্রত্যক্ষ কিংবা পরোক্ষভাবে পণ্য বা সেবা বিক্রয়ে সাহায্য করে তাকে বিজ্ঞাপন বলে।"
        },
        {
          "label": "খ",
          "question": "প্রত্যক্ষ বিপণন বলতে কী বোঝায়?",
          "explanation": "ভোক্তাদের নিকট থেকে তাৎক্ষণিক সাড়া পাওয়ার প্রত্যাশায় ব্যক্তিগতভাবে যোগাযোগ করে দীর্ঘ মেয়াদি ক্রেতা সম্পর্ক গড়ে তোলার কার্যক্রমকে প্রত্যক্ষ বিপণন বলে। প্রত্যক্ষ বিপণন হচ্ছে তাৎক্ষণিক সাড়া পাওয়ার একটি পদ্ধতি এবং দীর্ঘস্থায়ী ক্রেতা সম্পর্ক অনুশীলনের লক্ষ্যে নির্দিষ্ট প্রত্যেক ক্রেতার সাথে সরাসরি যোগাযোগ সৃষ্টি করা। এ ধরনের বিপণনকে গণমাধ্যমের পরিবর্তে ভোক্তাদের সঙ্গে ব্যক্তিগত যোগাযোগের মাধ্যম বলা যায়। এ মাধ্যমকে পারস্পরিক ক্রিয়াশীল এবং ভোক্তাদের প্রতিক্রিয়া সরাসরি তুলে ধরার মাধ্যম হিসেবে গণ্য করা হয়।"
        },
        {
          "label": "গ",
          "question": "সীমা লাইব্রেরি কোন ধরনের বিক্রয় প্রসারের কৌশল ব্যবহার করেছে? ব্যাখ্যা কর।",
          "explanation": "সীমা লাইব্রেরি বিক্রয় প্রসারের উপহার কৌশলটি ব্যবহার করেছে। ক্রেতাদের মনে পণ্য সম্পর্কে অনুকূল মনোভাব সৃষ্টির জন্য তাদেরকে বিভিন্ন ধরনের উপহার প্রদান করা হয়। এটি এমন একটি বিক্রয় প্রসার কৌশল যার মাধ্যমে স্বল্পব্যয় এবং কম সময়ে ক্রেতাদের মনোযোগ আকর্ষণ করতে পারে। এরূপ উপহারের গায়ে উৎপাদক প্রতিষ্ঠানের নাম এবং ঠিকানা মুদ্রিত থাকে। যেমন: ক্যালেন্ডার, কলম, চাবির রিং ইত্যাদি। উদ্দীপকে বলা হয়েছে, সামা পাইব্রেরি একটি শিক্ষা উপকরণ বিক্রির প্রতিষ্ঠান। এ দোকানে বই, খাতা, কলম, ডায়রিসহ বিভিন্ন উপকরণ খুচরা ও পাইকারি বিক্রয় হয়। বছরের শুরুতে প্রতিষ্ঠানটি প্রচার ও প্রসারমূলক কার্যক্রম গ্রহণ করে। এজন্য অত্র এলাকার সকল শিক্ষাপ্রতিষ্ঠানকে প্রতিষ্ঠানের নামসংবলিত কলম, খাতা, ডায়রি ও ক্যালেন্ডার উপহার দেয়। উক্ত প্রচার ও প্রসার কার্যক্রমটি বিক্রয় প্রসারের উপহার কৌশলের সাথে সামঞ্জস্যপূর্ণ। তাই বলা যায়, সীমা লাইব্রেরি বিক্রয় প্রসারের উপহার কৌশলটি ব্যবহার করেছে।"
        },
        {
          "label": "ঘ",
          "question": "'প্রচারেই প্রসার' উক্তিটি সীমা লাইব্রেরির ক্ষেত্রে কতটুকু কার্যকর? উদ্দীপকের আলোকে বিশ্লেষণ কর।",
          "explanation": "\"প্রচারেই প্রসার\" উক্তিটি সীমা লাইব্রেরির ক্ষেত্রে সম্পূর্ণ কার্যকর। অর্থ খরচ না করে পণ্য বা সেবার নৈর্ব্যক্তিক উপস্থাপনাকে প্রচার বলে। এটি এক ধরনের নৈর্ব্যক্তিক উপস্থাপনা এবং অর্থ প্রদত্ত নয়। সংবাদ আকারে, রেডিও বা টেলিভিশনের মাধ্যমে এটি প্রকাশ করা হয়। জনসাধারণের নিকট এর বিশ্বাসযোগ্যতা অনেক বেশি। উদ্দীপকে বলা হয়েছে, সীমা লাইব্রেরি একটি শিক্ষা উপকরণ বিক্রির প্রতিষ্ঠান। বছরের শুরুতে প্রতিষ্ঠানটি প্রচার ও প্রসারমূলক বিভিন্ন কার্যক্রম গ্রহণ করে। এজন্য অত্র এলাকার সকল শিক্ষাপ্রতিষ্ঠানকে প্রতিষ্ঠানের নামসংবলিত কলম, খাতা, ডায়রি ও ক্যালেন্ডার উপহার দেয়। এছাড়াও সীমা লাইব্রেরি তাদের খাতা, ডায়রির মলাটের পেছনে সমাজসচেতনামূলক উক্তি ছাপিয়ে বাজারে ছাড়ে। বিষয়টি স্থানীয় গণমাধ্যমে উঠে আসলে তারা বেশ প্রশংসা কুড়ায়। এতে প্রতিষ্ঠানটির পরিচিতি এবং বিক্রয় বৃদ্ধি পায়। পণ্যের বিক্রয় বৃদ্ধির একটি অন্যতম কৌশলই হচ্ছে প্রচার। এর একটি বড় সুবিধা হচ্ছে এতে বিজ্ঞাপনের ন্যায় অর্থ ব্যয় করতে হয় না; বরং প্রতিষ্ঠান বা পণ্যসংক্রান্ত বিভিন্ন খবরাখবর যাতে সংবাদ আকারে পত্রিকায়, রেডিও বা টেলিভিশনে আসে সেজন্য প্রয়োজনীয় উদ্যোগ নেওয়া হয়। প্রচার কার্যক্রমে কোনো ধরনের পক্ষপাতিত্ব থাকে না বলে জনসাধারণের নিকট এর গ্রহণযোগ্যতা বেশি। উদ্দীপকের সীমা লাইব্রেরির কার্যক্রমগুলোও গণমাধ্যমে চলে আসে, যা তাদের প্রতিষ্ঠানের জন্য খুবই কার্যকর।"
        }
      ]
    },
    {
      "number": "11",
      "uddipok": "ফরিদপুরের একটি গ্রামের জনাব কবির উদ্দিন একজন ফুলকপি চাষি দেশ স্বাধীনের পর থেকেই তিনি ফুলচাষ ও বিপনন করেন। তিনি মনে করেন ফুল একটি পরিবেশবান্ধব পণ্য এবং এর বিপননে তিনি নৈতিকতা, পরিবেশগত ও সামাজিক প্রেক্ষাপট বিবেচনা করেন। ফলশ্রুতিতে দেশের চাহিদাপূরণ করে বিদেশেও তিনি এই কৃষিপণ্যটি বিপণন করেন। ফলে অল্প দিনে জনাব কবির উদ্দিন কুলচাষে লাভবান হন। তার দেখাদেখি গ্রামের অনেকেই ফুল চাষ শুরু করেছে। ফলে বিনিয়োগ, কর্মসংস্থান, আয় ও ভোগ বৃদ্ধির মাধ্যমে জীবনযাত্রার মান ও দেশের অর্থনৈতিক উন্নয়ন ত্বরান্বিত হচ্ছে।",
      "tag": "BB 22",
      "sub_questions": [
        {
          "label": "ক",
          "question": "ক্রেতার সন্তুষ্টি কী?",
          "explanation": "পণ্য বা সেবা ব্যবহারের পর ক্রেতার যে অনুভূতির সৃষ্টি হয় তাকে ক্রেতা সন্তুষ্টি বলে।"
        },
        {
          "label": "খ",
          "question": "বিপণন বলতে কী বোঝায়?",
          "explanation": "সর্বোচ্চ ভ্যালু সৃষ্টি ও প্রদানের মাধ্যমে লাভজনক উপায়ের শক্তিশালী ক্রেতা সম্পর্ক সৃষ্টি করাকে বিপণন বলে। বিপণন একটি সামাজিক ও ব্যবস্থাপকীয় প্রক্রিয়া। বিপণন বিভিন্ন কাজ সম্পাদনের মাধ্যমে পণ্যে বিভিন্ন উপযোগ সৃষ্টি করার মাধ্যমে ক্রেতাদের জন্য ভ্যালু সৃষ্টি করে। ভ্যালু সৃষ্টি করার মাধ্যমেই বিপণনকারীর কাজ শেষ হয়ে যায় না বরং ক্রেতাদের নিকট আবার ভ্যালু অর্জনের জন্য দীর্ঘমেয়াদি সম্পর্ক গড়ে তোলে। ফলে ক্রেতারা ভ্যালু প্রাপ্তির জন্য প্রতিষ্ঠানের কাছে আনুগত্য স্বীকার করে। অর্থাৎ বিপণন হচ্ছে ভ্যালু সৃষ্টির প্রক্রিয়া।"
        },
        {
          "label": "গ",
          "question": "জনাব কবির উদ্দিনের ফুলচাষ বিপণনের কোন যুগের সাথে সামঞ্জস্যপূর্ণ? ব্যাখ্যা কর।",
          "explanation": "জনাব কবির উদ্দীনের ফুলচাষ বিপণনের সামাজিক বিপণন যুগের সাথে সামঞ্জস্যপূর্ণ। বিপণনের যে যুগে ক্রেতার চাহিদার প্রতি গুরুত্ব দেয়ার পাশাপাশি পরিবেশ ও সমাজের মানুষের প্রতি গুরুত্ব প্রদান করা হয় তাকে সামাজিক বিপণন যুগ বলে। এ যুগে সমাজের বিভিন্ন দিককে গুরুত্ব, -দেয়া হয় এবং বিপণনে এমন কোনো কাজ করা হয় না যা সমাজ বা পরিবেশের ক্ষতি করে। উদ্দীপকে ফরিদপুরের জনাব কবির উদ্দিন একজন ফুলচাষি। দেশ স্বাধীনের পর থেকেই তিনি ফুলচাষ ও বিপণন করেন। তিনি মনে করেন ফুল একটি পরিবেশবান্ধব পণ্য এবং এর বিপণনে তিনি নৈতিকতা, পরিবেশগত ও সামাজিক প্রেক্ষাপট বিবেচনা করেন। এখানে দেখা যাচ্ছে ফুল চাষের ক্ষেত্রে তিনি নৈতিকতা, পরিবেশগত ও সামাজিক প্রেক্ষাপট বিবেচনা-করেন যা বিপণনের সামাজিক বিপণন যুগের সাথে সম্পৃক্ত। সামাজিক বিপণন যুগ এমন একটি যুগ যেখানে পরিবেশ, সমাজের মানুষ ও নৈতিকতার সর্বোচ্চ গুরুত্ব দেয়া হয়। মূলত ১৯৭০ সালের পর থেকে এ যুগের আবির্ভাব ঘটে। বিপুল প্রতিযোগীপূর্ণ বাজারে বিপণন কর্মকান্ডের মাধ্যমে পরিবেশের যেন ক্ষতি না হয় তা নিশ্চিত করার জন্যই এ যুগের সৃষ্টি হয়।"
        },
        {
          "label": "ঘ",
          "question": "বাংলাদেশের অর্থনৈতিক উন্নয়নে ফরিদপুরের ফুলচাষিদের ভূমিকা বিশ্লেষণ কর।",
          "explanation": "বাংলাদেশের অর্থনৈতিক উন্নয়নে ফরিদপুরের ফুলচাষিদের ভূমিকা অত্যন্ত ব্যাপক। বিপণন একটি প্রক্রিয়া যেখানে কোম্পানিগুলো ক্রেতাদের জন্য ভ্যালু সৃষ্টি করে এবং বিনিময়ে তা অর্জনের জন্য দীর্ঘমেয়াদি ক্রেতা সম্পর্ক গড়ে তোলে। একটি দেশের অর্থনৈতিক ও সামাজিক উন্নয়নে বিপণনের অবদান ব্যাপক। বিপণন প্রত্যক্ষ ও পরোক্ষভাবে অর্থনৈতিক উন্নয়নে সহায়তা করে। উদ্দীপকে ফরিদপুরের একটি গ্রামের জনাব কবির উদ্দিন একজন ফুলচাষি। দেশ স্বাধীনের পর থেকেই তিনি ফুলচাষ ও বিপণন করেন। তিনি ফুল বিপণনে নৈতিকতা, পরিবেশগত ও সামাজিক প্রেক্ষাপট বিবেচনা করেন। ফলশ্রুতিতে দেশের চাহিদাপূরণ করে বিদেশেও তিনি এই কৃষিপণ্যটি বিপণন করেন। ফলে অল্প দিনে জনাব কবির উদ্দিন ফুলচাষে লাভবান হন। এখানে তিনি সামাজিক বিপণন যুগ অনুসরণের মাধ্যমেই ফুল চাষে লাভবান হন। বর্তমানে তার দেখাদেখি গ্রামের অনেকেই ফুল চাষ শুরু করেছে। ফলে বিনিয়োগ, কর্মসংস্থান, আয় ও ভোগ বৃদ্ধির মাধ্যমে জীবনযাত্রার মান ও দেশের অর্থনৈতিক উন্নয়ন ত্বরান্বিত হচ্ছে। এখানে দেখা যাচ্ছে উক্ত গ্রামের ফুল চাষের মাধ্যমে একদিকে যেমন তারা ব্যক্তিগতভাবে লাভবান হচ্ছেন; অপরদিকে দেশে কর্মসংস্থান সৃষ্টি, বেকারত্ব লাঘব ও অর্থনৈতিক উন্নয়ন ঘটছে। সুতরাং বলা যায়, ফরিদপুর গ্রামের জনাব কবিরের ন্যায় আরও চাষিরা ফুল চাষে এগিয়ে আসায় ফুল উৎপাদন ও বিপণনের মাধ্যমে চাষিরা এবং ভোগের মাধ্যমে ভোক্তারা দেশের অর্থনীতি উন্নয়নে ভূমিকা রাখবে।"
        }
      ]
    }
  ]
}