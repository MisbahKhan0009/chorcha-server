{
  "title": "রেসিডেন্সিয়াল কলেজ ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "১৫ বছরে তথ্য প্রযুক্তি খাতে বাংলাদেশ ঈর্ষণীয় সাফল্য অর্জন করেছে। তাই ইন্টারনেট ব্যবহারকারীর সংখ্যা দ্রুত বৃদ্ধি পাচ্ছে। বিষয়টি মাথায় রেখে 'ট্রেন্ড ফ্যাশন' স্মার্ট তরুণীদের জন্য আকর্ষণীয় ডিজাইনের পোশাক তৈরি করে ফেসবুকে নিজস্ব পেজে আপলোড করে। অল্প সময়ের মধ্যে স্মার্ট তরুণীরা এ পণ্যের প্রতি ব্যাপক সাড়া দেয়। ঝামেলামুক্ত কেনাকাটার জন্য ফেসবুক বিপণন জনপ্রিয় হওয়ায় দেশের অনেক শিক্ষিত তরুণ-তরুণী ফেসবুকভিত্তিক বিপণন অ্যাপস খুলে সফলতা অর্জন করেছে।",
      "tag": "DRMC 24",
      "sub_questions": [
        {
          "label": "ক",
          "question": "অভাব কী?",
          "explanation": "প্রয়োজন ভোক্তার সংস্কৃতি এবং ব্যক্তিত্বের মাধ্যমে প্রভাবিত হয়ে বাস্তবে প্রকাশ পেলে তাকে অভাব বলে।"
        },
        {
          "label": "খ",
          "question": "\"সকল ক্রেতাই ভোক্তা নয়\"- ব্যাখ্যা করো।",
          "explanation": "সব ভোক্তাই ক্রেতা, কিন্তু সব ক্রেতা ভোক্তা না-ও হতে পারে। যারা ব্যক্তিগত বা পারিবারিক ভোগের জন্য পণ্য কেনে তাদেরকে ভোক্তা বলে। ভোক্তা পণ্য কিনে তা ব্যবহারের মাধ্যমে উপযোগ নিঃশেষ করে। অন্যদিকে, যারা পুনঃবিক্রয় বা ভোগের জন্য পণ্যসামগ্রী কেনে তাদের ক্রেতা বলে। পণ্যসামগ্রী কিনলেই ক্রেতা হওয়া যায়। কিন্তু ভোক্তা হতে হলে অবশ্যই ব্যবহারের মাধ্যমে পণ্যের উপযোগ নিঃশেষ করতে হয়। তাই বলা যায়, সকল ক্রেতাই ভোক্তা নয়।"
        },
        {
          "label": "গ",
          "question": "উদ্দীপকের ঘটনার সাথে বিপণন ক্রমবিকাশের কোন যুগের মিল রয়েছে? ব্যাখ্যা করো।",
          "explanation": "উদ্দীপকের ঘটনার সাথে বিপণন ক্রমবিকাশের সামাজিক যোগাযোগ যুগ বা মোবাইল মার্কেটিং যুগের মিল আছে। ২০১০ সাল থেকে সামাজিক যোগাযোগ যুগের সূচনা হয়। এ যুগে বিভিন্ন সামাজিক যোগাযোগ মাধ্যম যেমন: Facebook, Twitter, Instagram প্রভৃতির মাধ্যমে পণ্য বিক্রি ও ক্রেতাদের সাথে সম্পর্ক সৃষ্টির চেষ্টা করা হয়। বাংলাদেশ বিগত ১৫ বছরে তথ্য ও প্রযুক্তি খাতে বেশ সাফল্য অর্জন করেছে। ইন্টারনেট ব্যবহারকারীর সংখ্যাও খুব দ্রুত বেড়েছে। তাই 'ট্রেন্ড, ফ্যাশন' এ সুযোগ কাজে লাগিয়েছে। প্রতিষ্ঠানটি স্মার্ট তরুণীদের জন্য আকর্ষণীয় থ্রি-পিস তৈরি করে ফেসবুকে আপলোড করে। এতে ক্রেতারা অনলাইনে পণ্য দেখে কিনতে পারে। 'ট্রেন্ড, ফ্যাশন' বিপণন মাধ্যম হিসেবে সামাজিক যোগাযোগ মাধ্যম ফেসবুক ব্যবহার করেছে। আর এটি বিপণনের সামাজিক যুগের সাথে সামঞ্জস্যপূর্ণ। তাই 'বলা যায়, উদ্দীপকের ঘটনার সাথে সামাজিক যোগাযোগ যুগের মিল আছে।"
        },
        {
          "label": "ঘ",
          "question": "বিপণন যুগে যুগে কর্মসংস্থান সৃষ্টিতে গুরুত্বপূর্ণ অবদান রাখছে- উক্তিটি মূল্যায়ন করো।",
          "explanation": "\"যুগে যুগে বিপণন কর্মসংস্থান সৃষ্টিতে গুরুত্বপূর্ণ অবদান রাখছে\" - উদ্দীপকের আলোকে উক্তিটি যৌক্তিক বলে আমি মনে করি। বিপণনের মুখ্য উদ্দেশ্য হলো ক্রেতা ভ্যালু সৃষ্টি করে মুনাফা অর্জন করা। কিন্তু এ কাজে বিপুল জনশক্তির প্রয়োজন হয়। আত্ম-নির্ভরশীলতার যুগ থেকে বর্তমান যুগ পর্যন্ত বিপণন বহু লোকের কর্মসংস্থান সৃষ্টি করছে। 'ট্রেন্ড ফ্যাশন' তরুণীদের জন্য পোশাক তৈরি করে। তারা ফেসবুকে নিজস্ব পেইজে ছবি আপলোড করে পোশাক বিক্রি করে। অল্প সময়ে তারা ব্যাপক সাড়া পেয়েছে। ঝামেলামুক্ত কেনাকাটার জন্য ফেসবুক বিপণন জনপ্রিয় হয়ে ওঠেছে। তাই দেশের অনেক প্রতিষ্ঠান ফেসবুক ভিত্তিক পণ্য বিপণন করে সফলতা অর্জন করছে। মানুষ বিনিময় যুগ থেকে পণ্য বিনিময় শুরু করে। এরপর উৎপাদন যুগ, বিক্রয় যুগ, বিপণন যুগসহ বর্তমান সামাজিক যোগাযোগ যুগ পর্যন্ত বিপণনের অনেক বিবর্তন হয়। বিপণনের বিভিন্ন কাজে বেকার শ্রমশক্তির। - কর্মসংস্থান হয়। 'ট্রেন্ড ফ্যাশন' ফেসবুক ব্যবহার করে আয়ের ব্যবস্থা করেছে। এছাড়াও খুচরা ব্যবসায়, পাইকারি ব্যবসায়, এজেন্ট প্রভৃতি কাজে জড়িত হয়ে অনেকের কাজের সুযোগ সৃষ্টি হয়েছে। এছাড়াও বিজ্ঞাপনের কাজে অনেক মানুষের কর্মসংস্থান হয়েছে। অন্যদিকে, প্রতিষ্ঠানটির সাফল্যে উদ্বুদ্ধ হয়ে আরও অনেক তরুণীর কর্মসংস্থান হয়েছে। এভাবে বিপণন যুগে যুগে কর্মসংস্থান সৃষ্টিতে গুরুত্বপূর্ণ অবদান রাখছে।"
        }
      ]
    },
    {
      "number": "2",
      "uddipok": "'স্বাদ' ঢাকার একটি ঐতিহ্যবাহী খাবার রেস্তোরাঁ। প্রতিষ্ঠানটি দীর্ঘদিন যাবৎ স্বল্পমূল্যে খাবার পরিবেশন করে আসছে। সহনশীল মূল্য থাকায় মধ্যবিত্ত শ্রেণির ভোক্তাদের ভিড় লেগেই থাকে। সম্প্রতি 'রন্ধন বিলাস' নামে অন্য একটি রেস্তোরাঁ ঐ রেস্তোরাঁর পাশেই প্রতিষ্ঠিত হয়। যেখানে পরিচ্ছন্ন পরিবেশের প্রতি গুরুত্ব দেন। এজন্য তারা পরিবেশবান্ধব আসবাবপত্র ও থালা-বাসন ব্যবহার করেন। ফলে 'রন্ধন বিলাস' অল্প দিনের মধ্যে সাফল্য অর্জনে সক্ষম হয়।",
      "tag": "DRMC 24",
      "sub_questions": [
        {
          "label": "ক",
          "question": "ক্রেতাভ্যালু কী?",
          "explanation": "পণ্য ও সেবা থেকে প্রাপ্ত সুবিধা এবং ঐ সুবিধাপ্রাপ্তির জন্য ব্যয়িত অর্থের পার্থক্যই হলো ক্রেতা ভ্যালু।"
        },
        {
          "label": "খ",
          "question": "\"বিপণন শক্তিশালী ক্রেতা সম্পর্ক সৃষ্টি করে\"- ব্যাখ্যা করো।",
          "explanation": "ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়াকে বিপণন বলে। ক্রেতা সন্তুষ্টি বিধান করাই হলো বিপণনের মূল উদ্দেশ্য। বিপণনের মাধ্যমে মানসম্পন্ন পণ্য সাশ্রয়ী মূল্যে ক্রেতাদের কাছে সরবরাহ করা হয়। এতে ক্রেতা সন্তুষ্টি বাড়ে এবং বিপণনকারীর সাথে ক্রেতাদের শক্তিশালী সম্পর্ক সৃষ্টি হয়।"
        },
        {
          "label": "গ",
          "question": "'স্বাদ' রেস্তোরাঁ বিপণনের কোন মৌলিক ধারণার ওপর গুরুত্ব দিয়ে প্রতিষ্ঠিত? ব্যাখ্যা করো।",
          "explanation": "'স্বাদ' রেস্তোরাঁ বিপণনের মৌলিক ধারণা চাহিদার ওপর গুরুত্ব দিয়ে প্রতিষ্ঠিত। কোনো কিছুর অভাব, সেই অভাব পূরণের সামর্থ্য এবং অর্থ ব্যয়ের ইচ্ছা থাকলে তাকে চাহিদা বলে। এটি বিপণনের অন্যতম একটি মৌলিক ধারণা। ক্রেতাদের চাহিদা মেটানোর মাধ্যমেই বিপণন কার্যক্রম গতিশীল থাকে। 'স্বাদ' একটি ঐতিহ্যবাহী খাবার রেস্তোরাঁ। প্রতিষ্ঠানটি দীর্ঘদিন ধরে কম দামে খাবার পরিবেশন করছে। ক্রেতাদের কথা ভেবে প্রতিষ্ঠানটি খাবারের দাম কম রাখছে। কারণ তারা জানে মধ্যবিত্ত ক্রেতারা প্রতিষ্ঠানটির খাবার খেতে চায় বা তারা সেটির অভাব বোধ করে। কিন্তু আর্থিক সামর্থ্য কম থাকায় অনেকে কিনতে পারে না। তাই তারা দাম কম রাখে। মধ্যবিত্ত ক্রেতাদের সামর্থ্যের মধ্যে মূল্য হলে তাদের ব্যয় করার ইচ্ছা তৈরি হয়। এতে তাদের অভাব চাহিদায় পরিণত হয়। প্রতিষ্ঠানটি দাম বেশি রাখলে মধ্যবিত্ত ক্রেতাদের অভাব চাহিদায় পরিণত হতো না। তাই বলা যায়, 'স্বাদ' রেস্তোরাঁ বিপণনের মৌলিক ধারণা চাহিদার ওপর গুরুত্ব দিয়েছে।"
        },
        {
          "label": "ঘ",
          "question": "'রন্ধন বিলাস' রেস্তোরাঁ এর সফলতার কারণ উদ্দীপকের আলোকে মূল্যায়ন করো",
          "explanation": "‘রন্ধন বিলাস' রেস্তোরাঁর সফলতার কারণ হলো পরিচ্ছন্ন পরিবেশ ও গ্রিন মার্কেটিং অনুসরণ করা। পরিষ্কার-পরিচ্ছন্ন পরিবেশে খাবার পরিবেশন করা খুবই গুরুত্বপূর্ণ। পাশাপাশি পরিবেশ রক্ষায় ব্যবসায়ের কার্যক্রমে গ্রিন মার্কেটিং অনুসরণ করার মাধ্যমে সচেতন ক্রেতাদের আকৃষ্ট করা যায়। ফলস্বরূপ, ব্যবসায়ের বিক্রি ও সুনাম বাড়ে। 'রন্ধন বিলাস' ঢাকায় 'স্বাদ' রেস্তোরাঁর পাশে প্রতিষ্ঠিত হয়েছে। এখানে পরিষ্কার-পরিচ্ছন্ন পরিবেশের প্রতি গুরুত্ব দেওয়া হয়। আবার, প্রতিষ্ঠানটিতে পরিবেশবান্ধব আসবাবপত্র ও থালাবাসন ব্যবহার করা হয়। এতে 'রন্ধন বিলাস' অল্প কিছুদিনেই সফলতা লাভ করে। 'রন্ধন বিলাস' রেস্তোরাঁটি পরিষ্কার-পরিচ্ছন্ন থাকায় ক্রেতারা স্বাচ্ছন্দ্যে খাবার খেতে পারে। তাদের খাবারের রুচি বেড়ে যায়। তৃপ্তি সহকারে খেতে পেরে তারা আনন্দিত হয়। ফলে পুনরায় এই রেস্তোরাঁয় আসতে তারা আগ্রহ 'প্রকাশ করে। আবার, রেস্তোরাঁটি পরিবেশবান্ধব আসবাবপত্র ও থালাবাসন ব্যবহার করে বলে পরিবেশের ক্ষতি হয় না, যা গ্রিন মার্কেটিং এর বৈশিষ্ট্য। সচেতন ক্রেতারা এটি বুঝতে পেরে রেস্তোরাঁয় খেতে আসতে আগ্রহ প্রকাশ করে। এভাবে প্রতিষ্ঠানটির বিক্রি এবং মুনাফা বেড়ে যায়। তাই বলা যায়, 'রন্ধন বিলাস' রেস্তোরাঁর সফলতার কারণ হলো পরিচ্ছন্ন পরিবেশ এবং গ্রিন মার্কেটিং অনুসরণ।"
        }
      ]
    },
    {
      "number": "3",
      "uddipok": "'মদীনা বেকারি' দেশের বিভিন্ন এলাকা থেকে ময়দা, চিনি, দুধ, ডিম ও অন্যান্য বেকারি পণ্য উৎপাদনের উৎপাদনের সামগ্রী সংগ্রহ করেন। তা থেকে কেক, পাউরুটি, বিস্কুট ও অন্যান্য পণ্য তৈরি করে। অতঃপর শহরের বিভিন্ন দোকানে এসব পণ্যসামগ্রী সরবরাহ করে। পণ্যের গুণগত মান উন্নত হওয়ায় তাদের বেকারি পণ্যের চাহিদা দিন দিন বাড়ছে। ক্রেতাদের আগ্রহের কথা বিবেচনা করে তারা বেশি মিষ্টি, সাধারণ মিষ্টি ও কম মিষ্টিসম্পন্ন পাউরুটি ও বিস্কুট তৈরি ও সরবরাহ করছে। বর্তমানে তাদের সাফল্য আকাশছোঁয়া।",
      "tag": "DRMC 24",
      "sub_questions": [
        {
          "label": "ক",
          "question": "বিক্রয় কী?",
          "explanation": "অর্থের বিনিময়ে বিক্রেতার কাছ থেকে ক্রেতার কাছে পণ্যের মালিকানা হস্তান্তরই হলো বিক্রয়।"
        },
        {
          "label": "খ",
          "question": "গুদামজাতকরণের মাধ্যমে কোন ধরনের উপযোগ সৃষ্টি হয়? ব্যাখ্যা করো।",
          "explanation": "গুদামজাতকরণের মাধ্যমে সময়গত উপযোগ সৃষ্টি হয়। পণ্য উৎপাদন ও বিক্রয়ের মধ্যবর্তী সময়ে সঠিক ও বিজ্ঞানসম্মত উপায়ে পণ্য সংরক্ষণের ব্যবস্থাকে গুদামজাতকরণ বলে। প্রতিষ্ঠান একটি নির্দিষ্ট মৌসুমের পণ্য অন্য মৌসুমে বিক্রি করতে চাইলে পণ্য গুদামজাতকরণের মাধ্যমে তা করা যায়। তাছাড়া, গুদামজাতকরণের মাধ্যমে উৎপাদন মৌসুমের অতিরিক্ত পণ্য নষ্ট হওয়া থেকে রক্ষা পাওয়া যায়। এভাবে একসময়ের পণ্য অন্য সময়ে ভোগ বা ব্যবহারের সুযোগ সৃষ্টির মাধ্যমে গুদামজাতকরণ ব্যবস্থা সময়গত উপযোগ সৃষ্টি করে।"
        },
        {
          "label": "গ",
          "question": "উদ্দীপকে 'মদীনা বেকারি' বেকারিসামগ্রী প্রস্তুত ও সরবরাহের মাধ্যমে বিপণনের কোন কোন কাজ সম্পন্নকরে? ব্যাখ্যা করো।",
          "explanation": "'মদীনা বেকারি' বেকারি সামগ্রী প্রস্তুত ও সরবরাহের মাধ্যমে বিপণনের কেনা, বেচা ও পরিবহন কাজগুলো সম্পাদন করে। পণ্য উৎপাদন করতে হলে কাঁচামাল কিনে পরিবহনের মাধ্যমে কারখানায় নিয়ে আসতে হয়। আবার, উৎপাদিত পণ্য ভোক্তার কাছে বিক্রি করা হয়। এক্ষেত্রে বিপণনকারী কেনা-বেচা, পরিবহন, গুদামজাতকরণ ইত্যাদি কাজ সম্পাদন করে থাকে। 'মদীনা বেকারি' দেশের বিভিন্ন এলাকা থেকে ময়দা, 'চিনি, দুধ, ডিম ও অন্যান্য উপকরণ সংগ্রহ করে। এভাবে প্রতিষ্ঠানটি কেনার কাজটি সম্পাদন করে। পরবর্তীতে পরিবহনের মাধ্যমে উপকরণসমূহ প্রতিষ্ঠানে আনে। সর্বোপরি, উপকরণসমূহ ব্যবহারপূর্বক উৎপাদিত পণ্য বিক্রি করে। এসব কার্যক্রম কেনা, বেচা ও পরিবহন কাজের বৈশিষ্ট্যের সাথে মিলে। তাই বলা যায়, 'মদীনা বেকারি' কেনা, বেচা ও পরিবহনের কাজগুলো সম্পাদন করে।"
        },
        {
          "label": "ঘ",
          "question": "মদীনা বেকারি এর সাফল্যের পেছনে পর্যায়িতকরণ গুরুত্বপূর্ণ ভূমিকা পালন করছে\"- তুমি কি এ ব্যাপারে একমত? বিশ্লেষণ কর।",
          "explanation": "'মদীনা বেকারি'-এর সাফল্যের পেছনে পর্যায়িতকরণ গুরুত্বপূর্ণ ভূমিকা পালন করছে- আমি এ উক্তিটির সাথে একমত। পণ্য পর্যায়িতকরণের আগেই প্রমিতকরণ করতে হয়। প্রমিতকরণের মাধ্যমে যে মান নির্ধারণ করা হয় তার ভিত্তিতে পণ্যকে বিভিন্ন শ্রেণিতে ভাগ করাকে পর্যায়িতকরণ বলে। পর্যায়িতকরণ ক্রেতাকে সহজে পণ্য বাছাই ও কিনতে সহায়তা করে। 'মদীনা বেকারি' কেক, পাউরুটি, বিস্কুট ও অন্যান্য বেকারি পণ্য উৎপাদন করে। অতঃপর শহরের বিভিন্ন দোকানে এসব পণ্য সরবরাহ করে। প্রতিষ্ঠানটি ক্রেতাদের আগ্রহের কথা বিবেচনা করে বেশি মিষ্টি, সাধারণ মিষ্টি ও কম মিষ্টিসম্পন্ন পাউরুটি ও বিস্কুট তৈরি ও সরবরাহ করে। বর্তমানে তাদের ব্যবসায়ের সাফল্য আকাশছোঁয়া। 'মদীনা বেকারি' রুটি ও বিস্কুট পর্যায়িতকরণ করায় ক্রেতারা চাহিদামাফিক পণ্য কিনতে পারছে। সকল ক্রেতার চাহিদা এক হয় না। কোনো কোনো ক্রেতা মিষ্টি পছন্দ করে। তারা প্রতিষ্ঠানটির বেশি মিষ্টি দিয়ে উৎপাদন করা রুটি ও বিস্কুট কিনতে পারে। আবার যারা মিষ্টি তেমন পছন্দ করে না, তারা কম মিষ্টির বিস্কুট কেনে। অর্থাৎ, সকল ধরনের ক্রেতারা তাদের পছন্দমতো পণ্য ভোগের সুযোগ পাচ্ছে, যা 'মদীনা বেকারি'-কে সাফল্য এনে দিচ্ছে। তাই বলা যায়, 'মদীনা বেকারি'-এর সাফল্যের মূল কারণ হলো পর্যায়িতকরণ।"
        }
      ]
    },
    {
      "number": "4",
      "uddipok": "নিশাত এন্টারপ্রাইজ মৌলভীবাজারে ৩০০ একর জমি লিজ নিয়ে কমলা লেবুর চাষ করে এবং আবহাওয়া অনুকূলে থাকায় ফলনও বেশ ভালো হয়েছে। কিন্তু বেশ কয়েকজন ব্যবসায়ী ভারত ও চীন থেকে কম মূল্যে কমলা লেবু আমদানি করায় উৎপাদন মৌসুমে কমলা লেবুর দাম কমে যায়। এতে একদিকে তার লাভ কমে ব্যায় অন্যদিকে সময়মতো বিক্রি করতে না পারায় অনেক কমলা লেবু নষ্ট হয়ে যায়।",
      "tag": "DRMC 24",
      "sub_questions": [
        {
          "label": "ক",
          "question": "মোড়কিকরণ কী?",
          "explanation": "মোড়ক (আবরণ) দিয়ে কোনো পণ্যকে আকর্ষণীয় করে ঢেকে বা মুড়ে দিয়ে পণ্যের গুণগত মান সংরক্ষণ এবং ক্ষতির হাত থেকে রক্ষা করার প্রক্রিয়াকে মোড়কিকরণ বলে।"
        },
        {
          "label": "খ",
          "question": "\"উত্তম ক্রয় বিক্রয়ের অর্ধেক\"- ব্যাখ্যা করো।",
          "explanation": "ভালো কাঁচামাল কিনতে পারলে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "উদ্দীপকে অন্যান্য ব্যবসায়ীগণ কোন ধরনের উপযোগ সৃষ্টি করেছেন? ব্যাখ্যা করো।",
          "explanation": "উদ্দীপকে অন্যান্য ব্যবসায়ীগণ স্থানগত উপযোগ সৃষ্টি করেছেন। উৎপাদন স্থান থেকে পণ্যসামগ্রী ভোক্তার কাছে পৌঁছানোর মাধ্যমে পণ্যের স্থানগত উপযোগ সৃষ্টি হয়। এ কাজটি করা হয় পরিবহন ব্যবস্থার মাধ্যমে। এর ফলে এক স্থান থেকে অন্য স্থানের দূরত্বের যে সমস্যা তার সমাধান হয়। উদ্দীপকে বেশ কয়েকজন ব্যবসায়ী ভারত ও চীন থেকে কম মূল্যে কমলা লেবু আমদানি করেন। ফলস্বরূপ, উৎপাদন মৌসুমে কমলা লেবুর দাম কমে যায়। এক্ষেত্রে ব্যবসায়ীগণ পরিবহন ব্যবস্থার মাধ্যমে ভারত ও চীন থেকে কমলা লেবু আমদানি করেছেন। অর্থাৎ, তারা পণ্যের স্থানগত বাধা দূর করেছেন। এর ফলে দেশের ভোক্তারা ভারত ও চীনের কমলা লেবু ভোগ করতে পারছেন। অর্থাৎ অন্য দেশে উৎপাদিত পণ্য এদেশের মানুষ ভোগ করতে পারছে। এসব বৈশিষ্ট্য স্থানগত উপযোগ সৃষ্টির সাথে মিলে। তাই বলা যায়, উদ্দীপকে অন্যান্য ব্যবসায়ীগণ স্থানগত উপযোগ সৃষ্টি করেছেন।"
        },
        {
          "label": "ঘ",
          "question": "গুদামজাতকরণ ব্যবস্থাই পারে ভবিষ্যতে নিশাত এন্টারপ্রাইজকে ক্ষতির হাত থেকে রক্ষা করতে- উদ্দীপকের আলোকে যুক্তি দাও।",
          "explanation": "\"গুদামজাতকরণ ব্যবস্থাই পারে ভবিষ্যতে নিশাত এন্টারপ্রাইজকে ক্ষতির হাত থেকে রক্ষা রকতে\"- উক্তিটি যৌক্তিক বলে আমি মনে করি। গুদামজাতকরণের মাধ্যমে পণ্যকে উৎপাদন মৌসুম থেকে শুরু করে ভোগ বা বিক্রির সময় পর্যন্ত সংরক্ষণ করা যায়। ফলে পণ্যের গুণগত মান অক্ষুণ্ণ থাকে। এতে পণ্যসামগ্রী সারা বছর জুড়ে ভোগ বা ব্যবহার করা সম্ভব হয়। ফলে পণ্যের সময়গত উপযোগ সৃষ্টি হয়। উদ্দীপকের নিশাত এন্টারপ্রাইজ মৌলভীবাজারে ৩০০ একর জমি লিজ নিয়ে কমলা লেবুর চাষ করে। আবহাওয়া অনুকূলে থাকায় ফলনও বেশ ভালো হয়েছে। কিন্তু প্রতিযোগীরা কম মূল্যে কমলা লেবু আমদানি করায় উৎপাদন মৌসুমে কমলা লেবুর, দাম কমে যায়। ফলে তার লাভ কমে যায়। এক্ষেত্রে যথাসময়ে গুদামজাতকরণের ব্যবস্থা নেওয়া হলে তাকে উক্ত পরিস্থিতিতে পড়তে হতো না। কমলা লেবু পচনশীল পণ্য। তাই কমলা লেবু সংরক্ষণের জন্য উপযুক্ত গুদামজাতকরণের ব্যবস্থা থাকা প্রয়োজন। এর মাধ্যমে বিপুল পরিমাণ কমলা লেবু দীর্ঘ সময়ের জন্য সংরক্ষণ করা যাবে। তাছাড়া কমলা লেবুর গুণাগুণ নষ্ট হবে না এবং পচন ধরবে না। ফলে পরবর্তী সময়ে উপযুক্ত মূল্যে কমলা লেবু বেচা যাবে। অর্থাৎ, গুদামজাতকরণের মাধ্যমে আর্থিক ক্ষতির হাত থেকে রক্ষা পাওয়া যাবে। তাছাড়া গুদামজাতকরণ করলে ক্রেতারাও সারা বছরও পণ্য ভোগ করতে পারবে। এতে করে অ- মৌসুমে বিক্রি ও মুনাফা বাড়ার সম্ভাবনা তৈরি হবে। তাই \"গুদামজাতকরণ ব্যবস্থাই পারে ভবিষ্যতে নিশাত এন্টারপ্রাইজকে ক্ষতির হাত থেকে রক্ষা করতে\"- উক্তিটি সম্পূর্ণভাবে যৌক্তিক বলে আমি মনে করি।"
        }
      ]
    },
    {
      "number": "5",
      "uddipok": "'ফরচুন লেদার হাউজ' উন্নতমানের চামড়া দ্বারা আকর্ষণীয় ডিজাইনে লেডিস ব্যাগ উৎপাদন ও বিপণন করে আসছে। এতে করে প্রতিষ্ঠানটি বাজারের কিছু অংশ দখল করতে সমর্থ হয়। কিন্তু প্রতিষ্ঠানটি ভোক্তাদের সামাজিক শ্রেণি ও জীবন ধাঁচের প্রতি লক্ষ্য না রেখে উৎপাদন ও বিপণন করায় কাঙ্ক্ষিত লক্ষ্যমাত্রা অর্জন করতে পারছে না। ফলে প্রতিষ্ঠানটি ক্ষতির সম্মুখীন হচ্ছে।",
      "tag": "DRMC 24",
      "sub_questions": [
        {
          "label": "ক",
          "question": "সরকারি বাজার কী?",
          "explanation": "যেসব সরকারি (যেমন: স্কুল, কলেজ, হাসপাতাল প্রভৃতি) প্রতিষ্ঠান তাদের নিজস্ব কার্যক্রম পরিচালনার জন্যে পণ্য বা সেবাসামগ্রী কেনে তাদের সরকারি বাজার বলে।"
        },
        {
          "label": "খ",
          "question": "\"শিল্পবাজারের সদস্যসংখ্যা কম\"- ব্যাখ্যা করো।",
          "explanation": "সাধারণত পুনরায় উৎপাদনের উদ্দেশ্যে শিল্প বাজারের সদস্যরা পণ্য কেনে। শিল্প পণ্যের ক্রেতারা পণ্য উৎপাদনের সাথে জড়িত। তারা শিল্প পণ্য কিনে তা প্রক্রিয়াজাতকরণের মাধ্যমে পুনরায় পণ্য উৎপাদন করেন। অতঃপর, ঐ পণ্য বিক্রির মাধ্যমে মুনাফা অর্জন করেন। স্বাভাবিকভাবে উৎপাদনকারীর সংখ্যা ভোক্তাদের তুলনায় অনেক কম। তাই, শিল্প বাজারের সদস্য সংখ্যা কম।"
        },
        {
          "label": "গ",
          "question": "উদ্দীপকে উল্লিখিত 'ফরচুন লেদার হাউজ' কোন ধরনের ভোক্তাবাজার বিভক্তিকরণের ভিত্তি অনুসরণ করেছে? ব্যাখ্যা করো।",
          "explanation": "'ফরচুন লেদার হাউস' জনসংখ্যা বিষয়ক বিভক্তিকরণের লিঙ্গ চলকটির ভিত্তিতে ভোক্তা বাজার বিভক্ত করেছে। লিঙ্গ চলকটির ভিত্তিতে বাজারকে পুরুষ এবং মহিলা এ দুই ভাগে ভাগ করা যায়। এমন কিছু পণ্য আছে যেগুলো নারীদের কেন্দ্র করে তৈরি করা হয়। যেমন: শাড়ি, লেডিস ব্যাগ, গহনা প্রভৃতি। 'ফরচুন লেদার হাউস' উন্নতমানের চামড়া দিয়ে আকর্ষণীয় ডিজাইনের লেডিস ব্যাগ উৎপাদন ও বিপণন করে আসছে। এখানে লেডিস ব্যাগ শুধু নারীরা ব্যবহার করতে পারে। তারা বাজারের কিছু অংশ দখল করতে সমর্থ হয়। কারণ পুরুষরা সে পণ্যগুলো কেনেনা। অর্থাৎ, নারীদেরকে কেন্দ্র করেই তারা পণ্য উৎপাদন করছে। সুতরাং, 'ফরচুন লেদার হাউস' জনসংখ্যা বিষয়ক বিভক্তিকরণের লিঙ্গ চলকটির ভিত্তিতে বাজার বিভক্ত করেছে।"
        },
        {
          "label": "ঘ",
          "question": "উদ্দীপকের আলোকে 'ফরচুন লেদার হাউজ এর বিক্রয় বৃদ্ধির উপায়সমূহ সুপারিশ করো।",
          "explanation": "সামাজিক শ্রেণি ও জীবন ধাঁচ বিবেচনায় বাজার বিভক্তিকরণ এবং বিপণন মিশ্রণের প্রসার হাতিয়ার ব্যবহার করে 'ফরচুন লেদার হাউস' বিক্রি বাড়াতে পারবে বলে আমি মনে করি। সামাজিক শ্রেণি এবং জীবন ধাঁচের ভিত্তিতে ক্রেতাদের চাহিদা বা প্রয়োজন ভিন্ন হয়। এর ভিত্তিতে বাজার ভাগ করা লাভজনক। আর প্রসার হাতিয়ার ক্রেতাদের পণ্য কিনতে উৎসাহিত ও বিক্রি বাড়াতে সহায়ক। 'ফরচুন লেদার হাউস' উন্নতমানের চামড়া 'দিয়ে লেডিস ব্যাগ তৈরি ও বিপণন করছে। এতে প্রতিষ্ঠানটি অল্প কিছু বাজার দখল করে। কিন্তু প্রতিষ্ঠানটি ভোক্তাদের সামাজিক শ্রেণি ও জীবন ধাঁচের প্রতি লক্ষ রাখেনি। ফলে লক্ষ্যমাত্রা অর্জন না হওয়ায় তাদের ক্ষতি হয়। 'ফরচুন লেদার হাউস'-এর উচিত সামাজিক শ্রেণি ও জীবন ধাঁচের ভিত্তিতে বাজার বিভক্ত করা। এর মাধ্যমে প্রতিষ্ঠানটি আলাদা চাহিদাসম্পন্ন ক্রেতার কাছে অনেক বেশি পরিমাণ পণ্য বিক্রির সুযোগ পাবে। ফলে বিক্রি বাড়বে। অন্যদিকে, বিপণন মিশ্রণের প্রসার হাতিয়ার ব্যবহারের মাধ্যমে প্রতিষ্ঠানটি ব্যাপক পরিমাণ মানুষের কাছে তাদের পণ্য সম্পর্কে তথ্য জানাতে পারবে। এতে তারা পণ্য কিনতে উৎসাহিত হবে। আমি মনে করি, এই কাজগুলো 'ফরচুন লেদার হাউস'-এর বিক্রি ও মুনাফা বাড়াতে সহায়তা করবে।"
        }
      ]
    },
    {
      "number": "6",
      "uddipok": "জনাব রনি 'তাজরিন এন্টারপ্রাইজ' নামে একটি উৎপাদন কারখানার মালিক। এই প্রতিষ্ঠানটিতে উন্নতমানের বডিলোশন ও পারফিউম তৈরি করা হয়। জনাব রনি পণ্যমূল্য নির্ধারণ করে পরিবেশকের মাধ্যমে বিভিন্ন, জেলায় পণ্যসামগ্রী বিক্রির ব্যবস্থা করেন। কিন্তু ক্রেতাদের অনেকেই উক্ত পণ্য সম্পর্কে জানে না। তাই চলতি বছর জনাব রনি বিক্রির কাঙ্ক্ষিত লক্ষ্যমাত্রা অর্জন করতে পারেননি। বিষয়টি নিয়ে তিনি বেশ চিন্তিত।",
      "tag": "DRMC 24",
      "sub_questions": [
        {
          "label": "ক",
          "question": "ব্র্যান্ড নাম কী?",
          "explanation": "উৎপাদক প্রতিযোগী থেকে তার পণ্যকে স্বতন্ত্র করতে যে নাম, চিহ্ন বা প্রতীক ব্যবহার করে তাকে ব্র্যান্ড নাম বলে।"
        },
        {
          "label": "খ",
          "question": "\"ভোক্তাই বিপণন মিশ্রণের কেন্দ্রবিন্দু\"- ব্যাখ্যা করো।",
          "explanation": "বিপণন মিশ্রণ হলো কতকগুলো নিয়ন্ত্রণযোগ্য এবং কৌশলগত উপাদানের সমষ্টি; যথা: পণ্য, মূল্য, স্থান এবং প্রসার। বিপণন মতবাদ অনুযায়ী ভোক্তা এবং তাদের প্রয়োজনকে বেশি গুরুত্ব দেওয়া হয়। ভোক্তারা আছে বলেই বিপণন কাজের প্রয়োজনীয়তা আছে। ভোন্তাদের চাহিদা ও প্রয়োজন অনুযায়ী পণ্য উৎপাদন ও বিপণন করা হয়ে থাকে। এজন্য ভোক্তারা বিপণন মিশ্রণের কেন্দ্রবিন্দুতে অবস্থান করে।"
        },
        {
          "label": "গ",
          "question": "উদ্দীপকে বিগণন মিশ্রণের কোন কোন উপাদানের উল্লেখ আছে? ব্যাখ্যা করো।",
          "explanation": "উদ্দীপকে বিপণন মিশ্রণের পণ্য, মূল্য, স্থান ও প্রসার এ চারটি উপাদানের কথা উল্লেখ আছে। এ উপাদানগুলোর সমন্বয়ে বিপণন মিশ্রণ গঠিত হয়। এটি পণ্য বিপণনের একটি কৌশল। উক্ত উপাদানগুলোর যথাযথ প্রয়োগ ও ব্যবহারের মাধ্যমে প্রতিষ্ঠান তার কাঙ্ক্ষিত ক্রেতার কাছে পণ্য পৌছানোর চেষ্টা করে। জনাব রনি 'তাজরিন এন্টারপ্রাইজ' নামে একটি উৎপাদন কারখানার মালিক। এতে উন্নতমানের বডিলোশন ও পারফিউম তৈরি করা হয়। এক্ষেত্রে বডিলোশন ও পারফিউম হলো বিপণন মিশ্রণের 'পণ্য'। আর তিনি পণ্যমূল্য নির্ধারণের মাধ্যমে বিপণন মিশ্রণের 'মূল্য' উপাদানটি ব্যবহার করেছেন। আবার, তিনি উৎপাদিত পণ্য বিভিন্ন জেলায় বিক্রি করেন। এটি বিপণন মিশ্রণের উপাদান 'স্থান'-কে নির্দেশ করে। 'স্থান'-এর মাধ্যমে বণ্টন প্রণালিকে বোঝানো হয়। তাছাড়া, ভোক্তাদের অনেকেই তার পণ্য সম্পর্কে জানে না। এ থেকে বোঝা যায়, প্রতিষ্ঠানটি বিপণন মিশ্রণের প্রসার উপাদানটির ওপর কম গুরুত্ব দেয়। তাই বলা যায়, উদ্দীপকে বিপণন মিশ্রণের পণ্য, মূল্য, স্থান ও প্রসার এ চারটি উপাদানের কথা উল্লেখ আছে।"
        },
        {
          "label": "ঘ",
          "question": "জনাব রনির সমস্যা সমাধানে (বিপণন মিশ্রণের উপাদান উল্লেখপূর্বক) তোমার সুপারিশ তুলে ধরো।",
          "explanation": "জনাব রনির সমস্যা সমাধানে বিপণন মিশ্রণের প্রসার উপাদানটি ব্যবহার করা উচিত বলে আমি মনে করি। প্রসার বলতে ঐ সব কাজকে বোঝায় যেগুলোর মাধ্যমে কাঙ্ক্ষিত ক্রেতাদের পণ্য সম্পর্কে জানানো হয় এবং সেই পণ্য কেনায় উৎসাহিত করা হয়। অর্থাৎ, এটি হলো পণ্যের বিক্রি বাড়ানোর কৌশলের সমষ্টি। প্রসারমূলক কার্যক্রম হিসেবে বিজ্ঞাপন, ব্যক্তিক বিক্রয়, মূল্য ছাড় প্রভৃতি বেশি ব্যবহার করতে দেখা যায়। জনাব রনি 'তাজরিন এন্টারপ্রাইজ' নামে একটি উৎপাদন কারখানার মালিক। এটি উন্নতমানের বডিলোশন ও পারফিউম তৈরি করে। কিন্তু ক্রেতাদের অনেকেই তার পণ্য সম্পর্কে জানে না। ফলে তিনি চলতি বছর বিক্রির কাঙ্ক্ষিত লক্ষ্যমাত্রা অর্জন করতে পারেননি। তাই বিষয়টি নিয়ে তিনি বেশ চিন্তিত। জনাব রনির পণ্যের বিজ্ঞাপন দেওয়া উচিত। এতে বেশি সংখ্যক ক্রেতার কাছে তার পণ্য সম্পর্কে তথ্য পৌছে দেওয়া যাবে। আবার, তিনি বিক্রয়কর্মী নিয়োগ দিয়ে সরাসরি ক্রেতাদের সাথে কথা বলে পণ্য বিক্রির চেষ্টা করতে পারেন। আবার তিনি মূল্য ছাড়ের ব্যবস্থা নিতে পারেন। এতে জনগণের মধ্যে পণ্য কেনার আগ্রহ সৃষ্টি হবে। আর এ কাজগুলোই বিপণন মিশ্রণের প্রসার উপাদানের অন্তর্ভুক্ত। এর ব্যবহারের ফলে জনগণ তার পণ্যগুলো সম্পর্কে জানবে ও তা কিনতে উৎসাহিত হবে। ফলে তার কাঙ্খিত বিক্রির লক্ষ্যমাত্রা অর্জন করা সহজ হবে। সুতরাং, জনাব রনির সমস্যা সমাধানে বিপণন মিশ্রণের প্রসারমূলক কর্মসূচি ব্যবহার করা উচিত বলে আমি মনে করি।"
        }
      ]
    },
    {
      "number": "7",
      "uddipok": "বিনিসুতা কালেকশনের স্বত্বাধিকারী মিস আনিকা বিভিন্ন দেশের নামিদামি ব্র্যান্ডের পণ্য আমদানি করে বিক্রি করে থাকেন। তার দোকানের পণ্যগুলোর মধ্যে পার্কার কলম, রোল্যাক্স, রাডো, টাইটান প্রভৃতি ব্র্যান্ডের ঘড়ি, ফ্যাশনেবল জুতো অন্যতম। ক্রেতারা যাতে ভালোভাবে দেখেশুনে সুলভ মূল্যে মানসম্মত পণ্য ক্রয় করতে পারে এ ব্যাপারে তিনি সচেতন। ফলে সুরভী কালেকশনের সুনাম চারদিকে ছড়িয়ে পড়েছে।",
      "tag": "DRMC 24",
      "sub_questions": [
        {
          "label": "ক",
          "question": "লোভনীয় পণ্য কী?",
          "explanation": "যেসব পণ্য দেখামাত্রই ক্রেতারা কোনো প্রকার পরিকল্পনা ছাড়া আবেগের বশবর্তী হয়ে কেনেন সেসব পণ্যকে লোভনীয় পণ্য বলে। যেমন: চকলেট, আইসক্রিম, ফুচকা ইত্যাদি হলো লোভনীয় পণ্য।"
        },
        {
          "label": "খ",
          "question": "পণ্য উন্নয়ন স্তরে বিনিয়োগ ব্যয় বেশি হয় কেন?",
          "explanation": "কোনো একটি নতুন পণ্যের ধারণা অনুসন্ধান থেকে শুরু করে বাণিজ্যিকভাবে পণ্যটি উৎপাদন পর্যন্ত স্তরকেই পণ্য উন্নয়ন স্তর বলে। এ স্তরে প্রতিষ্ঠান পণ্য উৎপাদনের জন্য গবেষণা ও প্রস্তুতিমূলক কাজ সম্পন্ন করে। ফলে এই স্তরে গবেষণা ও অবকাঠামোগত খাতে এককালীন ব্যয় করতে হয়। এ ধরনের ব্যয়ের পরিমাণ বড় অঙ্কের হয়ে থাকে। তাই বলা যায়, পণ্য উন্নয়ন স্তরে বিনিয়োগ ব্যয় বেশি হয়।"
        },
        {
          "label": "গ",
          "question": "মিস আনিকা কোন ধরনের পণ্যের ব্যবসায় করেন? ব্যাখ্যা করো।",
          "explanation": "মিস আনিকা রিশিষ্ট পণ্যের ব্যবসায় করেন। বিশেষ বৈশিষ্ট্যসম্পন্ন, আকর্ষণীয় ও উন্নত প্রযুক্তি সম্পন্ন পণ্যই হলো বিশিষ্ট পণ্য। এসব পণ্যকে সহজেই অন্য কোনো পণ্য থেকে আলাদা করা যায়। বিশিষ্ট পণ্য বেশ ব্যয়বহুল হয়ে থাকে। এসব পণ্য কিনে ক্রেতারা গর্ববোধ করে। বিনিসুতা কালেকশন-এর স্বত্বাধিকারী মিস আনিকা বিভিন্ন নামিদামি ব্র্যান্ডের পণ্য আমদানি করে বিক্রি করেন। তিনি পার্কার কলম, রোল্যাক্স, রাডো, টাইটান প্রভৃতি ব্র্যান্ডের ঘড়ি, ফ্যাশনেবল জুতা বিক্রি করেন। এসব পণ্যের মূল্য অনেক বেশি হয়ে থাকে। পার্কার কলম ও নামিদামি এসব ঘড়ি বিশেষ বৈশিষ্ট্য ও উন্নত প্রযুক্তিসম্পন্ন। আবার, দেখতেও এগুলো আকর্ষণীয়। ক্রেতারা এসব পণ্য কিনে ব্যবহার করে গর্ব অনুভব করে। কারণ সহজেই পণ্যগুলোকে অন্যান্য পণ্য থেকে আলাদা করা যায়। এগুলো বিশিষ্ট পণ্যের বৈশিষ্ট্য। তাই বলা যায়, মিস আনিকা বিশিষ্ট পণ্যের ব্যবসায় করেন।"
        },
        {
          "label": "ঘ",
          "question": "মিস আনিকার ব্যবসায়ীক সফলতার বিষয়টি উদ্দীপকের আলোকে মূল্যায়ন করো।",
          "explanation": "মিস আনিকা ব্যবসায়িক সফলতার অন্যতম প্রধান কারণ সুলভ মূল্যে পণ্য বিক্রি। ক্রেতারা সবসময় ভালোমানের আকর্ষণীয় পণ্য কম মূল্যে কিনতে আগ্রহী। কম দামে পণ্য বিক্রি করলে ক্রেতারা বারবার দোকানে ভিড় জমায়। আবার, সঠিক ও. মানানসই মূল্য নির্ধারণের ওপর ব্যবসায়িক সফলতা অনেকাংশে নির্ভর করে। মিস আনিকা 'বিনিসুতা কালেকশন'-এর মালিক। তিনি বিদেশ থেকে নামিদামি ব্র্যান্ডের ঘড়ি, পার্কার কলম, জুতা আমদানি করে বিক্রি করেন। আবার, ক্রেতারা যেন ভালোভাবে দেখেশুনে সুলভ মূল্যে মানসম্মত পণ্য কিনতে পারে এ ব্যাপারে তিনি বেশ সচেতন। ফলে প্রতিষ্ঠানটির সুনাম চারদিকে ছড়িয়ে পড়েছে। মিস আনিকার প্রতিষ্ঠানে বিক্রি হওয়া বিশিষ্ট পণ্যগুলো ভালো ব্র্যান্ডের হওয়ায় দাম বেশি। আবার, আমদানি করতে হয় বলে ভ্যাট, ট্যাক্স বাবদ অতিরিক্ত অর্থব্যয় হয়। তাই স্বাভাবিকভাবেই ক্রয়মূল্য বেশি হয়। তিনি ক্রয়মূল্যের সাথে সামান্য মুনাফা যোগ করে পণ্যগুলো বিক্রি করেন। ফলে বিদেশি এসব ঘড়ি, আকর্ষণীয় জুতা ও পার্কার কলম ক্রেতারা দেশেই সুলভ মূল্যে কেনার সুযোগ পায়। এতে ক্রেতারা মিস আনিকার দোকানে বারবার আসে। ফলে এককপ্রতি মুনাফা কম হলেও মোট মুনাফা বেশি হয়। এভাবে তিনি সফল হচ্ছেন। তাই বলা যায়, মিস আনিকার ব্যবসায়িক সফলতার অন্যতম কারণ সুলভ মূল্যে পণ্য বিক্রি।"
        }
      ]
    },
    {
      "number": "8",
      "uddipok": "ছাতা প্রস্তুতকারী প্রতিষ্ঠানের স্বত্বাধিকারী জনাব সোবহান এর নাম অনুসারে ছাতার নামকরণ করা হয় 'সোবহান ছাতা'। 'সোবহান ছাতা' গুণে মানে সবার নিকট পরিচিত। বছরের অন্যান্য সময়ের তুলনায় বর্ষাকালে এর চাহিদা বেড়ে যায় অনেক গুণ। প্রতিষ্ঠানটি অন্যান্য সময়ের চেয়ে বর্ষাকালে এর মূল্য ৩০ টাকা বেশি নিয়ে থাকে। ফলে মোট বিক্রয়ের ওপর ২০ শতাংশ মুনাফা অর্জিত হয়।",
      "tag": "DRMC 24",
      "sub_questions": [
        {
          "label": "ক",
          "question": "মূল্য কী?",
          "explanation": "নির্দিষ্ট পরিমাণ পণ্য বা সেবা নেওয়া বা ব্যবহারের জন্য ক্রেতা যে পরিমাণ অর্থ বিক্রেতাকে দেয় তাকে ঐ পণ্যের মূল্য বলে।"
        },
        {
          "label": "খ",
          "question": "সুবিধা পণ্য নিয়মিত ক্রয় করা হয়- ব্যাখ্যা করো।",
          "explanation": "যেসব পণ্য ভোক্তারা অপেক্ষাকৃত কম সময় ব্যয় করে কাছাকাছি স্থান থেকে সহজে এবং তাৎক্ষণিভাবে কিনতে চায় সেগুলোকে সুবিধা পণ্য বলে। এগুলো ভোক্তারা নিয়মিত ও অল্পপরিমাণে কেনে। এ জাতীয় পণ্য কিনতে তেমন পরিকল্পনার প্রয়োজন হয় না। কাছাকাছি দোকান বা স্থানে সহজে পাওয়া যায়। চাল-ডাল, বিস্কুট, সাবান ইত্যাদি হলো সুবিধা পণ্যের উদাহরণ। প্রাত্যহিক জীবনে সুবিধা পণ্য প্রয়োজন হয় বলে ভোক্তারা এসব পণ্য নিয়মিত কেনে।"
        },
        {
          "label": "গ",
          "question": "'সোবহান ছাতা' কর্তৃক উৎপাদিত পণ্য কোন ধরনের পণ্য? ব্যাখ্যা করো।",
          "explanation": "'সোবহান ছাতা' কর্তৃক উৎপাদিত পণ্যটি হলো জরুরি পণ্য। অতি আবশ্যকীয় এবং আকস্মিক পরিস্থিতি মোকাবিলায় ক্রেতা তাৎক্ষণিকভাবে জরুরি পণ্য কেনে। এ ধরনের পণ্যের চাহিদা নিয়মিত হয় না। জরুরি প্রয়োজনে কেনা হয় বলে এ পণ্যের চাহিদা স্থিতিশীল থাকে না। 'সোবহান ছাতা' গুণেমানে সবার কাছে পরিচিত পণ্য। বছরের অন্যান্য সময়ের তুলনায় বর্ষাকালে ছাতার চাহিদা অনেক গুণ বেড়ে যায়। অর্থাৎ, সময় বা মৌসুমের ওপর ছাতার চাহিদা নির্ভর করে। এই একটি নির্দিষ্ট সময়েই এ ছাতার চাহিদা বাড়ে। এই মৌসুম অন্য সময়ে ছাতার প্রয়োজন হয় না বললেই চলে। এসব কারণে সোবহান ছাতা একটি জরুরি পণ্য। বর্ষায় অথবা বৃষ্টির দিনে যেকোনো ব্যক্তির জরুরি প্রয়োজন মেটাতে ছাতা গুরুত্বপূর্ণ ভূমিকা পালন করে। এ কারণেই এটি জরুরি পণ্য।"
        },
        {
          "label": "ঘ",
          "question": "'সোবহান ছাতা' কর্তৃক গৃহীত মূল্য নির্ধারণ পদ্ধতির সঠিকতা মূল্যায়ন করো।",
          "explanation": "'সোবহান ছাতা'-এর নেওয়া চাহিদাভিত্তিক দাম নির্ধারণ পদ্ধতিটি সঠিক হয়েছে। পণ্যের চাহিদার ওপর ভিত্তি করে দাম নির্ধারণ করাকে চাহিদাভিত্তিক মূল্য নির্ধারণ বলে। এরূপ দাম নির্ধারণের ক্ষেত্রে পণ্যের চাহিদা যখন বাড়ে, তখন পণ্যের দামও বেড়ে যায়। অন্যদিকে চাহিদা কমলে দামও কমে যায়। 'সোবহান ছাতা' গুণেমানে সবার কাছে প্রশংসনীয়। বছরের অন্যান্য সময়ের তুলনায় বর্ষাকালে এ ছাতার চাহিদা অনেক বেড়ে যায়। এ কারণে প্রতিষ্ঠানটি অন্যান্য সময়ের চেয়ে বর্ষাকালে এর মূল্য ৩০ টাকা বেশি নিয়ে থাকে। ফলে মোট বিক্রির ওপর ২০ শতাংশ মুনাফা অর্জিত হয়। কোনো কিছুর চাহিদা না থাকলে তার দাম স্বাভাবিকভাবেই কমে যায়। চাহিদা কম থাকলে ক্রেতারা বেশি দামে পণ্য কিনতে আগ্রহী হয় না। বিষয়টি বিবেচনা করেই প্রতিষ্ঠানটি ছাতার দাম অন্যান্য সময়ে কম রাখে এবং বর্ষার সময়ে ৩০ টাকা বাড়িয়ে দেয়। কারণ বর্ষার সময় তাদের পণ্যের চাহিদা অনেক বেশি থাকে। বেশি চাহিদা এবং দামের কারণে তাদের লাভের পরিমাণও বেশি হয়। এটি তাদের অন্যান্য সময়ের কম মুনাফা বা লোকসানকেও পুষিয়ে দেয়। এগুলো চাহিদাভিত্তিক মূল্য নির্ধারণের বৈশিষ্ট্য। সুতরাং, সোবহান ছাতা-এর ব্যবহৃত চাহিদাভিত্তিক মূল্য নির্ধারণ পদ্ধতিটি সঠিক।"
        }
      ]
    },
    {
      "number": "9",
      "uddipok": "'ফাহিম গ্রুপ অব কোম্পানিজ' এদেশের স্বনামধন্য একটি প্রতিষ্ঠান। তারা সবসময় গবেষণা করে ক্রেতাদের জন্য প্রয়োজনীয় পণ্য তৈরি করে। অনেক গবেষণার পর ফরাজি গ্রুপ একটি নতুন পণ্য বাজারে ছেড়েছে। পণ্যটি বাজারে প্রবেশের পর আস্তে আস্তে বিক্রি হচ্ছে এবং ক্রমান্বয়ে মুনাফা বাড়ছে। বর্তমানে পণ্যটি এমন একটি স্তরে অবস্থান করছে যেখান থেকে পণ্যটির বিক্রি দ্রুত বাড়ছে, মুনাফাও হচ্ছে।",
      "tag": "DRMC 24",
      "sub_questions": [
        {
          "label": "ক",
          "question": "মৌসুমি বাট্টা কী?",
          "explanation": "অ-মৌসুমে বা অফ সিজনে পণ্য ক্রয়ে ক্রেতাদেরকে অনুপ্রাণিত করার লক্ষ্যে যে বাট্টা দেওয়া হয় তাকে মৌসুমি বাট্টা বলে।"
        },
        {
          "label": "খ",
          "question": "মূল্য নির্ধারণের উদ্দেশ্য হলো প্রতিযোগিতায় টিকে থাকা ব্যাখ্যা করো।",
          "explanation": "পণ্যের উৎপাদন বা সংগ্রহ ব্যয়ের সাথে কাঙ্ক্ষিত মুনাফা যোগ করে পণ্যের মূল্য নির্ধারণ করা হয়। প্রতিযোগিতায় টিকে থাকার উদ্দেশ্যে প্রতিষ্ঠান পণ্যের মূল্য নির্ধারণ করে থাকে। এক্ষেত্রে প্রতিযোগী প্রতিষ্ঠান পণ্যের যে দাম রাখে, অন্য -প্রতিষ্ঠানকে সে দামই রাখতে হয়। যেমন- 'স্প্রাইট' ১ লিটার সফট ড্রিংকসের মূল্য ৬০ টাকা এবং এর সমজাতীয় পণ্য 'সেভেন আপ'-এর দামও ৬০ টাকা।"
        },
        {
          "label": "গ",
          "question": "বর্তমানে উদ্দীপকের পণ্যটি পণ্যের জীবনচক্রের কোন স্তরে অবস্থান করছে? ব্যাখ্যা করো।",
          "explanation": "বর্তমানে পণ্যটি জীবন চক্রের প্রবৃদ্ধি পর্যায়ে আছে। পণ্যের জীবন চক্রের যে স্তরে বিক্রির ও মুনাফার পরিমাণ দ্রুতগতিতে বাড়তে থাকে, তাকে প্রবৃদ্ধি স্তর বলে। এ স্তরে পণ্যটির বাজারে বেশ পরিচিতি থাকে। আবার, সুনাম বাড়তে থাকে বলে বিক্রির পরিমাণ স্বাভাবিক কারণে এ স্তরে বাড়ে। 'ফাহিম গ্রুপ অব কোম্পানিজ' এদেশের স্বনামধন্য একটি প্রতিষ্ঠান। তারা সবসময় বাজার গবেষণা করে ক্রেতাদের জন্য প্রয়োজনীয় পণ্য তৈরি করে। এটি পণ্য উন্নয়ন স্তরের কাজ। আবার, অনেক গবেষণার পর প্রতিষ্ঠানটি নতুন একটি পণ্য বাজারে ছেড়েছে। এটি সূচনা স্তরের বৈশিষ্ট্য। আবার, পণ্যটি বাজারে প্রবেশের পর আস্তে আস্তে বিক্রি বাড়ছে। এটিও সূচনা স্তরের বৈশিষ্ট্য। তবে বর্তমানে পণ্যটির বিক্রি দ্রুত বাড়ছে এবং মুনাফা হচ্ছে। এটি প্রবৃদ্ধি স্তরের বৈশিষ্ট্য। তাই বলা যায়, বর্তমানে পণ্যটি জীবন চক্রের প্রবৃদ্ধি পর্যায়ে আছে।"
        },
        {
          "label": "ঘ",
          "question": "\"গবেষণার ফলেই পণ্যটি বাজারে বেশ সমাদৃত হয়েছে\"- এ বক্তব্যের সাথে তুমি কি একমত?",
          "explanation": "\"গবেষণার ফলেই পণ্যটি বাজারে বেশ সমাদৃত হয়েছে\"- বক্তব্যের সাথে আমি একমত। গবেষণার মাধ্যমে ক্রেতার চাহিদা, বাজারের অবস্থা, প্রতিযোগীদের শক্তি ও দুর্বলতা প্রভৃতি সম্পর্কে জানা যায়। এতে যথাযথ পদক্ষেপ নিয়ে ঝুঁকি কমিয়ে মুনাফা বাড়ানো যায়। তাই ছোট বড় সব প্রতিষ্ঠানই বাজার গবেষণায় গুরুত্ব দেয়। 'ফাহিম গ্রুপ অব কোম্পানিজ' একটি স্বনামধন্য প্রতিষ্ঠান। তারা সবসময় বাজার গবেষণা করে এবং প্রয়োজনীয় পণ্য উৎপাদন করে। অনেক গবেষণার পর এবার প্রতিষ্ঠানটি একটি নতুন পণ্য বাজারে ছেড়েছে। ফলে ধীরে ধীরে এর বিক্রি বাড়ছে। প্রতিষ্ঠানটি বাজার গবেষণার মাধ্যমে ক্রেতার চাহিদা, রুচি, পছন্দ সম্পর্কে ধারণা নিয়েছে। আবার, প্রতিযোগীদের এমন পণ্য বাজারে আছে কিনা, না থাকলে আনার সম্ভাবনা আছে কিনা তা জেনেছে। পাশাপাশি পণ্যটি বাজারে প্রবেশের পর ভোক্তা সেটি ভোগ করবে কিনা এসবও গবেষণার মাধ্যমে জেনেছে। তারপর সব ইতিবাচক মনে হলে পণ্যটি বাজারে ছেড়েছে। এতে তাদের পণ্য অবিক্রীত থাকছে না। ফলে বিক্রি ধীরে ধীরে বেড়ে মুনাফার পরিমাণ বাড়ছে। আর পণ্যটি সমাদৃত হয়েছে। আর এসব সম্ভব হয়েছে বাজার গবেষণার মাধ্যমে।"
        }
      ]
    },
    {
      "number": "10",
      "uddipok": "কুমিল্লা বিল্ডার্স তাদের প্লট ক্রয়ে সম্ভাব্য ক্রেতাদের আকৃষ্ট করার জন্য বিভিন্ন পত্রিকা, সেমিনার ও টেলিভিশনে তথ্য প্রচার করে। সম্প্রতি প্রতিষ্ঠানটি 'বর্ষবরণ' উপলক্ষো প্লট বুকিং-এ নগদ ৭.৫% ছাড় এবং একটি এনড্রয়েড মোবাইল সেট পুরস্কার প্রদান করছে। এতে তাদের প্লট বিক্রয়ের পরিমাণ ব্যাপক হারে বৃদ্ধি পেয়েছে।",
      "tag": "DRMC 24",
      "sub_questions": [
        {
          "label": "ক",
          "question": "ট্রানজিট বিজ্ঞাপন কী?",
          "explanation": "ট্রেন, মোটরগাড়ি এবং অন্যান্য যানবাহনের মাধ্যমে যেসব বিজ্ঞাপন প্রচার করা হয় তাকে ট্রানজিট বিজ্ঞাপন বলে।"
        },
        {
          "label": "খ",
          "question": "'বিক্রয় প্রসার হলো বিক্রয় বৃদ্ধির অনিয়মিত পন্থা'-'ব্যাখ্যা করো।",
          "explanation": "বিক্রয় প্রসার হলো পণ্যের বিক্রয় বাড়ানোর জন্য স্বল্পমেয়াদি পদক্ষেপ বা বিশেষ কার্যক্রম। বিক্রয় প্রসারের মাধ্যমে ক্রেতাদের স্বল্প সময়ের জন্য পণ্য কিনতে উদ্বুদ্ধ করা হয়। মূল্যছাড়, ১টি পণ্যের সাথে আরেকটি ফ্রি প্রভৃতি বিক্রয় প্রসার কার্যক্রমের ফলে ক্রেতারা তাৎক্ষণিকভাবে পণ্য কিনতে আকৃষ্ট হয়। কিন্তু সবসময় এ ধরনের কার্যক্রম পরিচালিত করা হয় না। এ কারণে বিক্রয় প্রসারকে বিক্রয় বাড়ানোর অনিয়মিত পন্থা বলা হয়।"
        },
        {
          "label": "গ",
          "question": "কুমিল্লা বিল্ডার্স কোন ধরনের কার্যক্রম গ্রহণ করেছে? ব্যাখ্যা করো।",
          "explanation": "কুমিল্লা বিল্ডার্স তাদের পণ্য প্রসারের লক্ষ্যে বিজ্ঞাপন কার্যক্রম গ্রহণ করেছে। বিজ্ঞাপন হলো এক ধরনের নৈর্ব্যক্তিক উপস্থাপনা। পণ্য বা সেবা বিক্রির উদ্দেশ্যে অর্থ প্রদত্ত উপায়ে বিজ্ঞাপন দেওয়া হয়। সঠিক বিজ্ঞাপন মাধ্যমে নির্বাচনের ওপর ব্যবসায়ের সফলতা অনেকাংশে নির্ভর করে। বিজ্ঞাপনের বিভিন্ন মাধ্যমগুলো হলো সংবাদপত্র, রেডিও, টেলিভিশন, বিজ্ঞাপনের সাময়িকী প্রভৃতি। কুমিল্লা বিল্ডার্স প্লট বিপণনকারী প্রতিষ্ঠান। তারা সম্ভাব্য ক্রেতাদের আকৃষ্ট করার জন্য পত্রিকা, সেমিনার ও টেলিভিশনে তথ্য প্রচার করে। ফলে গ্রাহকেরা তাদের পণ্য সম্পর্কে জানতে পারে। এক্ষেত্রে অর্থের বিনিময়ে পণ্যের নৈর্ব্যক্তিক উপস্থাপনা করা হয়। আর পত্রিকা, সেমিনার ও টেলিভিশন হলো বিজ্ঞাপননের মাধ্যমে এগুলো বিজ্ঞাপনের বৈশিষ্ট্যের সাথে মিলে যায়। তাই বলা যায়, কুমিল্লা বিল্ডার্স পণ্য প্রসারের জন্য বিজ্ঞাপন কার্যক্রম গ্রহণ করেছে।"
        },
        {
          "label": "ঘ",
          "question": "কুমিল্লা বিল্ডার্স কর্তৃক সাম্প্রতিক কার্যক্রম সংক্রান্ত বিপণন প্রসার কৌশলের যৌক্তিকতা মূল্যায়ন করো।",
          "explanation": "কুমিল্লা বিল্ডার্স কোম্পানির গৃহীত বিক্রয় প্রসার কৌশলটি যৌক্তিক। বিক্রয় প্রসার হচ্ছে বিক্রয় বৃদ্ধির জন্য স্বল্পকালীন উদ্দীপনা। এটি একটি অনিয়মিত প্রক্রিয়া। পণ্য বা সেবার বিক্রয় দ্রুত বৃদ্ধির জন্যই এ কৌশল ব্যবহৃত হয়। কুমিল্লা বিল্ডার্স তাদের প্লট ক্রয়ে সম্ভাব্য ক্রেতাদের আকৃষ্ট করার জন্য বিভিন্ন পত্রিকা, সেমিনার ও টেলিভিশনে তথ্য প্রচার করে। সম্প্রতি বর্ষবরণ উপলক্ষে এটি প্লট বুকিং-এর ওপর নগদ ৭.৫% ছাড় ও একটি এন্ড্রয়েড মোবাইল প্রদানের সিদ্ধান্ত নেয়। কুমিল্লা বিল্ডার্স বিক্রয় প্রসার কৌশলটি গ্রহণ করেছে। এ স্বল্পকালীন প্রচেষ্টার ফলে প্রতিষ্ঠানটির চাহিদা ও বিক্রয় উভয়ই বৃদ্ধি পেয়েছে। অন্যদিকে প্রতিষ্ঠানের প্লটের মুনাফাও বেড়েছে এবং বাজার সম্প্রসারিত হয়েছে। তাছাড়া প্রতিষ্ঠানটি সম্পর্কেও ক্রেতাদের মনে ইতিবাচক মনোভাব তৈরি হয়েছে। কেননা এখন ক্রেতারা কম দামে প্লট ক্রয় করতে পারছে। ক্রেতাদের প্রতিষ্ঠানটির প্রতি আস্থা সৃষ্টি হয়েছে। ফলে এ ক্রেতারাই নতুন ক্রেতা সৃষ্টিতে সহায়তা করবে। এ বিষয়গুলো বিবেচনা করলে বলা যায়, বিক্রয় প্রসার কৌশলটি গ্রহণ করা প্রতিষ্ঠানটির জন্য যৌক্তিক ছিল।"
        }
      ]
    },
    {
      "number": "11",
      "uddipok": "টেস্টি কনফেকশনারি তাদের উৎপাদিত কেক, মিষ্টি, সেমাই, পেটিস, বনরুটি ব্যাপক প্রচারের জন্য এমন একটি মাধ্যম ব্যবহার করে যার আবেদন ক্ষণস্থায়ী ও সহজে পরিবর্তনযোগ্য। কিন্তু ব্য অর্থ ব্যয় সত্ত্বেও প্রতিষ্ঠানটি কাঙ্ক্ষিত বিক্রয় লক্ষ্য অর্জনে ব্যর্থ হয়। এতে প্রতিষ্ঠানটি তার ভবিষ্যৎ নিয়ে চিন্তিত হয়ে পড়ে।",
      "tag": "DRMC 24",
      "sub_questions": [
        {
          "label": "ক",
          "question": "জনসংযোগ কী?",
          "explanation": "সংবাদ সম্মেলন বা জনসেবামূলক কার্যক্রমের মাধ্যমে প্রতিষ্ঠানের ভাবমূর্তি সৃষ্টি করে পণ্য বা সেবার বিক্রি বাড়ানোর প্রক্রিয়াকে জনসংযোগ বলে।"
        },
        {
          "label": "খ",
          "question": "বিদ্যুৎবিহীন প্রত্যন্ত গ্রাম অঞ্চলে বিজ্ঞাপনের কোন মাধ্যমটি অধিক কার্যকর হবে? ব্যাখ্যা করো।",
          "explanation": "বিদ্যুৎবিহীন প্রত্যন্ত গ্রাম অঞ্চলে বিজ্ঞাপনের জন্য রেডিও মাধ্যমটি বেশি কার্যকর হবে। রেডিও বিজ্ঞাপন প্রচারের জনপ্রিয় একটি মাধ্যম। সাধারণত গ্রাম অঞ্চলের মানুষ রেডিও বেশি শুনে থাকে। তাই সরাসরি গ্রামের লোকজনের কাছে খবর পৌছানো যায়। অন্যদিকে রেডিওর প্রযুক্তিগত সুবিধা হচ্ছে এটি ব্যাটারিতে চলে। সুতরাং বিদ্যুৎ সংযোগ না থাকলেও যে কেউ রেডিও শুনতে পারে। তাই সার্বিক বিবেচনায় বলা যায় প্রত্যন্ত গ্রাম অঞ্চলের জন্য রেডিও মাধ্যমটি বেশি উপযোগী হবে।"
        },
        {
          "label": "গ",
          "question": "'টেস্টি কনফেকশনারী' তার পণ্য প্রচারের জন্য কোন বিজ্ঞাপন মাধ্যম ব্যবহার করেছেন? ব্যাখ্যা করো।",
          "explanation": "'টেস্টি কনফেকশনারি' তাদের পণ্য প্রচারের জন্য বিজ্ঞাপনের 'সংবাদপত্র' মাধ্যমটি ব্যবহার করেছে। বিজ্ঞাপনের মাধ্যম হিসেবে বর্তমান বিশ্বে সংবাদপত্র একটি জনপ্রিয় এবং বেশি প্রচলিত মাধ্যম। অপেক্ষাকৃত কম ব্যয়ে ক্ষণস্থায়ী মাধ্যম হিসেবে শিক্ষিত জনগোষ্ঠীর নিকট পণ্য উপস্থাপনের একটি জনপ্রিয় কৌশল হলো সংবাদপত্র। 'টেস্টি কনফেকশনারি' কেক, মিষ্টি, সেমাই, বনরুটি ইত্যাদি উৎপাদন করে। পণ্যের ব্যাপক প্রচারের জন্য তারা এমন একটি মাধ্যম ব্যবহার করে- যার আবেদন ক্ষণস্থায়ী ও সহজে পরিবর্তনযোগ্য। ক্ষণস্থায়ী আবেদন হলো স্বল্প সময়ের জন্য ক্রেতাকে পণ্য কেনায় আগ্রহী করে তোলার প্রক্রিয়া। আবার দ্রুত আবেদনের ধরন পরিবর্তন করার সুবিধাও মাধ্যমে পাওয়া যায়। এসব বৈশিষ্ট্য সংবাদপত্রের সাথে মিলে তাই বলা যায়, 'টেস্টি কনফেকশনারি' সংবাদপত্র বিজ্ঞাপন মাধ্যম ব্যবহার করেছে।"
        },
        {
          "label": "ঘ",
          "question": "উপযুক্ত বিজ্ঞাপন মাধ্যম নির্বাচনে সমস্যাই 'টেস্টি কনফেকশনারীর' ব্যর্থতার মূল 'কারণ, তুমি কি এ বিষয়ের সাথে একমত? যুক্তি দাও।",
          "explanation": "উপযুক্ত বিজ্ঞাপন মাধ্যম নির্বাচনে সমস্যাই 'টেস্টি কনফেকশনারির' ব্যর্থতার মূল কারণ-আমি এই বিষয়টির সাথে একমত। পণ্যের ধরন, বাজার এবং ক্রেতাভেদে ভিন্ন ভিন্ন বিজ্ঞাপন মাধ্যম নির্বাচন করতে হয়। সঠিক বিজ্ঞাপন মাধ্যম নির্বাচন না করলে প্রতিষ্ঠানের অর্থের অপচয় হয় এবং আশানুরূপ ফল আসে না। 'টেস্টি কনফেকশনারি' কেক, মিষ্টি, সেমাই, বনরুটি ইত্যাদি উৎপাদন করে। বিজ্ঞাপনের মাধ্যম হিসেবে এটি সংবাদপত্র ব্যবহার করে। কিন্তু বিজ্ঞাপনে অর্থ ব্যয় করার পরেও এটি বিক্রির কাঙ্ক্ষিত লক্ষ্য অর্জনে ব্যর্থ হয়। তাই প্রতিষ্ঠানটি তার ভবিষ্যৎ নিয়ে চিন্তিত। সংবাদপত্র সাধারণত শিক্ষিত এবং আর্থিকভাবে সচ্ছল জনসাধারণ পাঠ করে। তাই 'টেস্টি কনফেকশনারি' সংবাদপত্রে বিজ্ঞাপন দিলে শুধু যারা সংবাদপত্র পাঠ করে তাদের কাছে পৌছায়। এদিকে বিশাল এক জনগোষ্ঠী সংবাদপত্রে প্রচারিত বিজ্ঞাপন দেখতে পারে না। তাই প্রতিষ্ঠানটি যদি টেলিভিশনে বিজ্ঞাপন দিতো তাহলে সব শ্রেণির মানুষের কাছে পৌছাতো। এতে এর সফল হওয়ার সম্ভাবনা বাড়ত। তাই বলা যায়, উপযুক্ত বিজ্ঞাপন মাধ্যম নির্বাচন করতে না পারাই 'টেস্টি কনফেকশনারির' ব্যর্থতার মূল কারণ।"
        }
      ]
    }
  ]
}