{
  "title": "ক্যান্ট. পাবলিক কলেজ, মোমেনশাহী ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "দীর্ঘ ২০ বছর ধরে 'সততা ক্রোকারিজ' চাঁদপুরে ব্যবসায় করে আসছে। শুরুর দিকে এ ধরনের ব্যবসায় লাভজনক থাকলেও বর্তমানে এ খাতে প্রতিযোগিতা অনেক বেড়ে গেছে। তাই 'সততা ক্রোকারিজ' এর মালিক জনাব মাসুদ এ ব্যবসায়ের পাশাপাশি চাদঁপুরে বিকল্প ব্যবসায় হিসেবে মাছের ব্যবসায় শুরু করার কথা ভাবছেন।",
      "tag": "CPSCM 25",
      "sub_questions": [
        {
          "label": "ক",
          "question": "অভিজ্ঞতা কী?",
          "explanation": "অভিজ্ঞতা বলতে কোনো বিষয়ে অর্জিত বাস্তব জ্ঞানকে বোঝায়।"
        },
        {
          "label": "খ",
          "question": "'বিপণন একটি প্রক্রিয়াভিত্তিক্স কাজ'- ব্যাখ্যা করো।",
          "explanation": "বিপণন হলো একটি প্রক্রিয়া যার মাধ্যমে প্রতিষ্ঠান ক্রেতাদের জন্য ভ্যালু সৃষ্টি করে এবং বিনিময়ে তাদের কাছ থেকে ভ্যালু অর্জনের লক্ষ্যে সুদৃঢ় ক্রেতা সম্পর্ক গড়ে তোলে। বিপণন প্রক্রিয়ায় ভোক্তা বা ক্রেতাদের মানবীয় ও সামাজিক প্রয়োজনগুলো চিহ্নিত করা হয়। অতঃপর সেগুলো পূরণের চেষ্টা করা হয়। বিপণন কাজের সাথে সামাজিক ও ব্যবস্থাপকীয় কাজগুলো সম্পৃক্ত। আর বিপণন একটি সুনির্দিষ্ট কাঠামোর মধ্য থেকে এ কাজগুলো সম্পাদন করে। তাই বিপণনকে একটি প্রক্রিয়াভিত্তিক কাজ বলা হয়।"
        },
        {
          "label": "গ",
          "question": "সততা ক্রোকারিজ বিপণনের ক্রমবিকাশের কোন যুগের অন্তর্ভুক্ত? ব্যাখ্যা করো।",
          "explanation": "'সততা ক্রোকারিজ' বিপণনের ক্রমবিকাশের বিপণন যুগের অন্তর্ভুক্ত। বিপণন যুগে প্রতিযোগী প্রতিষ্ঠানগুলো মানসম্মত পণ্য উৎপাদনে প্রয়োজনীয় পদক্ষেপ নেয়। এটি সর্বোচ্চ ভোক্তা সন্তুষ্টি অর্জনের মাধ্যমে ভোক্তাদের মনে জায়গা করে নিতে সাহায্য করে। 'সততা ক্রোকারিজ' দীর্ঘ ২০ বছর ধরে চাঁদপুরে ব্যবসায় করে আসছে। শুরুর দিকে এ ব্যবসায় লাভজনক থাকলেও বর্তমানে এ খাতে প্রতিযোগিতা অনেক বেড়ে গেছে। কারণ ক্রোকারিজ শিল্পে নতুন অনেক প্রতিষ্ঠান এসেছে। আর এ নতুন প্রতিষ্ঠানগুলো ক্রেতাদের অভাব পূরণে অনেক যত্নশীল। তারা মানসম্মত পণ্য উৎপাদনের পাশাপাশি ভোক্তা সন্তুষ্টি নিশ্চিত করে। আর ক্রেতারাও আগের থেকে এখন অনেক সচেতন। তাদের চাহিদা যথাযথভাবে পূরণে সক্ষম এমন পণ্যই তারা কিনতে আগ্রহী হয়। মানসম্মত পণ্য উৎপাদন, প্রতিযোগিতা বেড়ে যাওয়া, ভোক্তা সন্তুষ্টি নিশ্চিতকরণ কিংবা সচেতন ক্রেতা সমষ্টি বিপণন যুগেই দেখা যায়। তাই বলা যায়, 'সততা ক্রোকারিজ' প্রতিষ্ঠানটি বিপণন যুগে অবস্থান করছে।"
        },
        {
          "label": "ঘ",
          "question": "জনাব মাসুদের নেওয়া সিদ্ধান্ত কতটুকু যৌক্তিক? উদ্দীপকের আলোকে বিশ্লেষণ করো।",
          "explanation": "জনাব মাসুদের বিকল্প ব্যবসায় স্থাপনের মাধ্যমে নতুন বাজারে পণ্য বিপণনের সিদ্ধান্তটি যৌক্তিক। ব্যবসায়ে প্রতিযোগিতা সব সময় এক রকম থাকে না। প্রতিযোগিতা বেড়ে গেলে বৈচিত্রায়ন ও স্বল্প প্রতিযোগিতাসম্পন্ন ব্যবসায়ে যাওয়াই উত্তম। এক্ষেত্রে নতুন পণ্য নতুন বাজারে বিক্রির মাধ্যমে সাফল্য অর্জনের সম্ভাবনা থাকে। 'সততা ক্রোকারিজ' দীর্ঘদিন ধরে ক্রোকারিজ পণ্য বিক্রি করে আসছে। সম্প্রতি এ ব্যবসায়ে প্রতিযোগিতা আগের চেয়ে বেড়েছে। তাই প্রতিষ্ঠানের মালিক জনাব মাসুদ বিকল্প ব্যবসায়ের কথা ভাবছেন। তিনি চাঁদপুরে মাছের ব্যবসায় শুরু করতে চাচ্ছেন। এক্ষেত্রে মাছ আহরণ কিংবা মাছ থেকে শুঁটকি উৎপাদন ও বিপণন প্রভৃতি কাজ বিকল্প ব্যবসায় হিসেবে করা যেতে পারে। 'সততা ক্রোকারিজ' বিপণন যুগে অবস্থান করছে। এ যুগে বাজার প্রতিযোগিতাপূর্ণ এবং ভোক্তারাও তাদের চাহিদার ব্যাপারে সচেতন। এজন্য প্রতিষ্ঠানটির পক্ষে 'বাজারে টিকে থাকা কষ্টসাধ্য। তাই জনাব মাসুদ চাচ্ছেন মাছের ব্যবসায়ের মাধ্যমে নতুন বাজারে পণ্য বিপণন করতে। মাছ একটি নিত্যপ্রয়োজনীয় পচনশীল পণ্য। এক্ষেত্রে নদী থেকে আহরিত মাছের চাহিদা সব সময়ই থাকবে। চাহিদা থাকায় এ ব্যবসায়ে মুনাফাও বেশি হবে। ফলে নতুন ব্যবসায়ের মাধ্যমে আর্থিকভাবে আরও বেশি লাভবান হওয়ার সম্ভাবনা তৈরি হবে। সুতরাং, জনাব মাসুদের গৃহীত সিদ্ধান্তটি যৌক্তিক।"
        }
      ]
    },
    {
      "number": "2",
      "uddipok": "খন্দকার এন্টারপ্রাইজ তার ব্যবসায় প্রতিষ্ঠানে জনাব বিজয়কে পণ্যসামগ্রী বিপণনের জন্য বিপণন কর্মকর্তা হিসেবে নিয়োগ দেন। তার দায়িত্ব হলো পণ্যসামগ্রীর জন্য নতুন বাজার সৃষ্টি, ক্রেতা খুঁজে বের করা, ক্রেতা ধরে রাখা এবং পুনঃক্রয়ে উদ্বুদ্ধ করা। চার বছরের মধ্যে প্রতিষ্ঠানের লক্ষ্য অর্জনে সক্ষম হওয়ায় খন্দকার এন্টারপ্রাইজ তাকে প্রধান বিপণন কর্মকতা পদে পদোন্নতি প্রদান করেন।",
      "tag": "CPSCM 25",
      "sub_questions": [
        {
          "label": "ক",
          "question": "পণ্য কী?",
          "explanation": "অভাব এবং প্রয়োজন মেটাতে পারে এমন কিছু যা ক্রেতার মনোযোগ আকর্ষণ এবং ব্যবহার বা ভোগের জন্য বাজারে উপস্থাপন করা হয়, তাই পণ্য।"
        },
        {
          "label": "খ",
          "question": "কীভাবে ক্রেতা ভ্যালু সৃষ্টি করা হয়?",
          "explanation": "ক্রেতা কোনো পণ্য ব্যবহারের মাধ্যমে যে সুবিধা পায় এবং এর জন্য যে পরিমাণ অর্থ ব্যয় করে, এ দু'য়ের পার্থক্যই হলো ক্রেতা ভ্যালু। একজন ক্রেতাকে পণ্য বা সেবা কেনার জন্য অর্থ ব্যয় করতে হয়। বিনিময়ে ক্রেতা সুবিধা ভোগ করে। ক্রেতাকে তার ব্যয়িত অর্থ অনুযায়ী মানসম্মত সুবিধা বা পণ্য দিলে ক্রেতা ভ্যালু সৃষ্টি হয়।"
        },
        {
          "label": "গ",
          "question": "জনাব বিজয়ের কার্যক্রম বিপণনের কোন বৈশিষ্ট্যের সাথে সাদৃশ্যপূর্ণ? উদ্দীপকের আলোকে ব্যাখ্যা করো।",
          "explanation": "জনাব বিজয়ের কার্যক্রম বিপণনের 'ভোক্তামুখী প্রক্রিয়া' বৈশিষ্ট্যের সাথে সাদৃশ্যপূর্ণ। ভোক্তাদের ঘিরেই বিপণন কার্যক্রম পরিচালিত হয়। ভোক্তাদের অভাব ও চাহিদা মেটানোর জন্য সব বিপণন কার্যাবলি পরিচালিত হয় বলে একে ভোক্তামুখী প্রক্রিয়া বলা হয়। জনাব বিজয় খন্দকার এন্টারপ্রাইজের বিপণন কর্মকর্তা। তার দায়িত্ব হলো পণ্যসামগ্রীর নতুন বাজার সৃষ্টি, ক্রেতা খুঁজে বের করা, ক্রেতা ধরে রাখা এবং পুনঃক্রয়ে উদ্বুদ্ধ করা। এক্ষেত্রে লক্ষণীয় যে, ভোক্তাদের কেন্দ্র করেই জনাব বিজয়ের সকল কার্যক্রম পরিচালিত হয়। অর্থাৎ, তার কাজ মূলত ভোক্তাদের অভাব ও চাহিদা মেটানোর মাধ্যমে স্থায়ী ক্রেতায় পরিণত করা। এসব বিষয়াদি বিপণনের ভোক্তামুখী প্রক্রিয়া বৈশিষ্ট্যের সাথে মিলে। তাই বলা যায়, জনাব বিজয়ের কার্যক্রম বিপণনের 'ভোক্তামুখী প্রক্রিয়া' বৈশিষ্ট্যের সাথে সাদৃশ্যপূর্ণ।"
        },
        {
          "label": "ঘ",
          "question": "'জনাব' বিজয়ের সফলতার জন্য চাহিদা ও যোগানের সমতা বিধানের বিষয়টি জড়িত'- উদ্দীপকের আলোকে উক্তিটি মূল্যায়ন করো।",
          "explanation": "\"জনাব বিজয়ের সফলতার জন্য চাহিদা ও যোগানের সমতা বিধানের বিষয়টি জড়িত\"- উক্তিটি যথার্থ। বিপণন কাজের অন্যতম লক্ষ্য হলো ভোক্তাদের চাহিদা মোতাবেক পণ্য বা সেবা সরবরাহ করে ব্যবসায়িক উদ্দেশ্য অর্জন করা। চাহিদা মোতাবেক 'যোগান নিশ্চিত করা গেলে ক্রেতাদের সন্তুষ্ট করা যায়। অন্যথায়, ক্রেতারা, প্রতিযোগী প্রতিষ্ঠানের পণ্যের দিকে ঝুঁকে পড়ে। উদ্দীপকের খন্দকার এন্টারপ্রাইজ তার ব্যবসায় প্রতিষ্ঠানে জনাব বিজয়কে বিপণন কর্মকর্তা হিসেবে নিয়োগ দেন। তার দায়িত্ব হলো পণ্যসামগ্রীর নতুন বাজার সৃষ্টি, ক্রেতা খুঁজে বের করা, ক্রেতা ধরে রাখা এবং পুনঃক্রয়ে উদ্বুদ্ধ করা। চার বছরের মধ্যে তার লক্ষ্য অর্জন হওয়ায় তাকে প্রধান বিপণন কর্মকর্তা পদে পদোন্নতি দেওয়া হয়। জনাব বিজয় তার কাজের মাধ্যমে ভোক্তাদের মাঝে পণ্যের চাহিদা তৈরি করতে পেরেছেন। অতঃপর চাহিদা মেটানোর জন্য পর্যাপ্ত পণ্যের পর্যাপ্ত যোগান নিশ্চিত করতেও তিনি সক্ষম হয়েছেন। এক্ষেত্রে উল্লেখ্য যে, যদি চাহিদার তুলনায় যোগান বেশি থাকতো তাহলে পণ্যের মূল্য কমে যেতো, যা প্রতিষ্ঠানের জন্য অপ্রত্যাশিত। আবার, যোগান যদি চাহিদার তুলনায় কম হতো তাহলে ক্রেতারা তাদের বর্ধিত চাহিদা মেটানোর জন্য প্রতিযোগীদের দ্বারস্থ হতো। অতএব, চাহিদা ও যোগানের মাঝে সমতা বিধানের কোনো বিকল্প নেই। আর এ কাজটি জনাব বিজয় যথাযথভাবে করতে পেরেছেন। তাই জনাব বিজয়ের সফলতার জন্য চাহিদা ও যোগানের সমতা বিধানের বিষয়টি জড়িত বলে আমি মনে করি।"
        }
      ]
    },
    {
      "number": "3",
      "uddipok": "রসুলপুরের জামাল উদ্দিন একজন ফুলচাষি। তিনি ক্রেতার রুচির প্রতি লক্ষ রেখে বিভিন্ন প্রকার ফুলের চাষ করেন। সেখানকার জমি ফুল চাষের জন্য উপযুক্ত। দেশ ও বিদেশে ফুলের চাহিদা থাকায় বিক্রিও বেড়ে যায়। ফলে অল্প দিনেই জামাল উদ্দিন ফুল চাষে লাভবান হন। তার দেখাদেখি গ্রামের অনেকে ফুল চাষ শুরু করেছে। এভাবে রসুলপুর গ্রামের চাষিরা সাবলম্বী হতে শুরু করে।",
      "tag": "CPSCM 25",
      "sub_questions": [
        {
          "label": "ক",
          "question": "বিপণন কী?",
          "explanation": "ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, দীর্ঘমেয়াদে ক্রেতা সম্পর্ক সৃষ্টি ও তা বজায় রাখার প্রক্রিয়া হলো বিপণন।"
        },
        {
          "label": "খ",
          "question": "\"সকল ক্রেতাই ভোক্তা নয়\"- ব্যাখ্যা করো।",
          "explanation": "সব ভোক্তাই ক্রেতা, কিন্তু সব ক্রেতা ভোক্তা না-ও হতে পারে। যারা ব্যক্তিগত বা পারিবারিক ভোগের জন্য পণ্য কেনে তাদেরকে ভোক্তা বলে। ভোক্তা পণ্য কিনে তা ব্যবহারের মাধ্যমে উপযোগ নিঃশেষ করে। অন্যদিকে, যারা পুনঃবিক্রয় বা ভোগের জন্য পণ্যসামগ্রী কেনে তাদের ক্রেতা বলে। পণ্যসামগ্রী কিনলেই ক্রেতা হওয়া যায়। কিন্তু ভোক্তা হতে হলে অবশ্যই ব্যবহারের মাধ্যমে পণ্যের উপযোগ নিঃশেষ করতে হয়। তাই বলা যায়, সকল ক্রেতাই ভোক্তা নয়।"
        },
        {
          "label": "গ",
          "question": "জামাল উদ্দিন কোন ধারণার প্রেক্ষিতে ফুলচাষ শুরু করেন? ব্যাখ্যা করো।",
          "explanation": "জামাল উদ্দিন বিপণনের মৌলিক ধারণা 'অভাব'-এর প্রেক্ষিতে ফুল চাষ শুরু করেন। প্রয়োজন ভোক্তার সংস্কৃতি ও ব্যক্তিত্বের মাধ্যমে অনুমোদিত হলে তা অভাব বলে বিবেচিত হয়। মানুষের যাবতীয় অর্থনৈতিক কাজ শুরু হয় তার অভাববোধ থেকেই। জামাল একজন ফুল চাষি। তিনি ক্রেতাদের রুচি দেখে বিভিন্ন প্রকার ফুল চাষ শুরু করেন। ক্রেতাদের কেমন ধরনের ফুল পছন্দ, তাদের সংস্কৃতি অনুযায়ী কেমন ধরনের ফুল দরকার তা নির্ণয় করেন তিনি। এভাবে ক্রেতাদের রুচি ও দেশীয় সংস্কৃতিকে প্রাধান্য দেওয়ার মাধ্যমে অভাবের বৈশিষ্ট্য ফুটে উঠেছে। অভাব পূরণের মাধ্যমে ফুল চাষে তিনি লাভবান হন। পরবর্তীতে দেশের চাহিদা মিটিয়ে তিনি বিদেশেও ফুল বিক্রি করেন। তাই বলা যায়, জামাল উদ্দিন বিপণনের 'অভাব' ধারণার প্রেক্ষিতে ফুল চাষ শুরু করেন।"
        },
        {
          "label": "ঘ",
          "question": "দেশের অর্থনৈতিক উন্নয়নে জামাল উদ্দিনের ফুলচাষের ভূমিকা কতটুকু? এর যথার্থতা মূল্যায়ন করো।",
          "explanation": "দেশের অর্থনৈতিক উন্নয়নে জামাল উদ্দিনের ফুল চাষের ভূমিকা অত্যন্ত কার্যকরী। বিপণন দেশের সম্পদের সদ্ব্যবহার নিশ্চিত করে। আর সম্পদ যথাযথ ব্যবহারের মাধ্যমে দেশের মানুষের মাথাপিছু আয় ও 'জীবনযাত্রার মান বাড়ে। ফলে দেশের অর্থনৈতিক উন্নয়ন সাধিত হয়। জামাল উদ্দিন ক্রেতাদের রুচি অনুযায়ী বিভিন্ন ধরনের ফুলের চাষ করেন। চাষকৃত ফুল দেশ এবং দেশের বাইরে বিক্রি করেন। ফলে অল্প দিনেই তিনি বেশ লাভবান হন। তার কাজে অনুপ্রাণিত হয়ে অনেকে ফুল চাষ শুরু করেছে। এভাবে গ্রামের চাষীরা সাবলম্বী হতে শুরু করে। কোনো দেশের অর্থনৈতিক উন্নয়নের সিংহভাগই নির্ভর করে ব্যবসায় প্রতিষ্ঠানের ওপর। জামাল উদ্দিন দেশের ফুল বিদেশে বিক্রি করে বৈদেশিক মুদ্রা অর্জন করে, যা দেশের জনগণের মাথাপিছু আয় ও জীবনযাত্রার মান বাড়াতে উল্লেখযোগ্য ভূমিকা রাখে। তাছাড়া, তার দেখাদেখি আরও অনেকে ফুল চাষ শুরু করায় দেশের প্রাকৃতিক ও মানব সম্পদের যথাযথ ব্যবহার নিশ্চিত হচ্ছে। সুতরাং, দেশের অর্থনৈতিক উন্নয়নে জামাল উদ্দিনের ফুল চাষ কার্যকর ভূমিকা পালন করে।।"
        }
      ]
    },
    {
      "number": "4",
      "uddipok": "আবির একজন সৎ ছেলে। তিনি পদ্মার ইলিশ, মেঘনার ইলিশ ও চাদঁপুরের ইলিশ আলাদা আলাদা করে সাজিয়ে রাখেন। তিনি উক্ত ইলিশকে বড়, মধ্যম ও ছোট সাইজে ভাগ করে সরবরাহ করেন। ন্যায্যমূল্যে চাহিদামতো পণ্য পেয়ে ক্রেতারা খুশি। ফলে আবিরের বিক্রয় ও মুনাফা বেড়ে যায়। এ বছর প্রচুর ইলিশ ধরা পড়ায় মাছের দাম কম। মাছ সংরক্ষণের কোনো ব্যবস্থা না থাকায় আবির তার ব্যবসায় নিয়ে খুব চিন্তিত।",
      "tag": "CPSCM 25",
      "sub_questions": [
        {
          "label": "ক",
          "question": "মোড়কিকরণ কী?",
          "explanation": "মোড়ক (আবরণ) দিয়ে কোনো পণ্যকে আকর্ষণীয় করে ঢেকে বা মুড়ে দেওয়ার প্রক্রিয়াকে মোড়কিকরণ বলে।"
        },
        {
          "label": "খ",
          "question": "বাজার তথ্য সংগ্রহ বলতে কী বোঝায়?",
          "explanation": "পণ্যের মান, দাম, চাহিদা, সরবরাহ, ক্রেতার অবস্থান প্রভৃতি সম্পর্কিত তথ্য সংগ্রহকে বাজার তথ্য সংগ্রহ বলে। বিপণনকারীর জন্য অন্যতম গুরুত্বপূর্ণ কাজ হলো বাজার তথ্য সংগ্রহ। বাজার জরিপের মাধ্যমে বিপণনকারী বাজারের প্রকৃত অবস্থা সম্পর্কে জানতে পারে। এর মাধ্যমে বিপণনকারী তার প্রতিযোগী প্রতিষ্ঠান সম্পর্কেও ধারণা লাভ করতে পারে।"
        },
        {
          "label": "গ",
          "question": "উদ্দীপকে আবির প্রথম পর্যায়ে বিপণনের কোন কাজটি সম্পাদন করেছেন? ব্যাখ্যা করো।",
          "explanation": "আবির প্রথম পর্যায়ে বিপণনের প্রমিতকরণ ও পর্যায়িতকরণ কাজ সম্পাদন করেন। প্রমিতকরণে ক্রেতাদের প্রয়োজন, পছন্দ-অপছন্দ এবং রুচির ভিত্তিতে পণ্যের মানের সীমা নির্ধারণ করা হয়। প্রমিতকরণের ভিত্তিতে পণ্যকে বিভিন্ন শ্রেণিতে ভাগ করা পর্যায়িতকরণের অন্তর্গত। আবির একজন সৎ জেলে। তিনি পদ্মার ইলিশ, মেঘনার ইলিশ ও চাঁদপুরের ইলিশ আলাদা আলাদা করে সাজিয়ে রাখেন। এক্ষেত্রে স্বাদ বিবেচনায় ইলিশের মান নির্ধারণ করা হয়। মান নির্ধারণের এ কাজ প্রমিতকরণের মধ্যে পড়ে। এছাড়া তিনি ইলিশগুলো বড়, মধ্যম ও ছোট সাইজে ভাগ করে সরবরাহ করেন। সাইজের ভিত্তিতে বড়, মধ্যম, ছোট শ্রেণিতে মাছকে ভাগ করার কাজটি পর্যায়িতকরণের অন্তর্গত। তাই বলা যায়, আবির প্রথম পর্যায়ে বিপণনের প্রমিতকরণ ও পর্যায়িতকরণের কাজ সম্পন্ন করেন।"
        },
        {
          "label": "ঘ",
          "question": "আবিরের চিন্তা কমাতে করণীয় কী? উদ্দীপকের আলোকে বিশ্লেষণ করো।",
          "explanation": "আবির তার চিন্তা দূর করতে গুদামজাতকরণ করতে পারেন। গুদামজাতকরণের মাধ্যমে পণ্যকে উৎপাদন মৌসুম থেকে ভোগ বা বিক্রির সময় পর্যন্ত সংরক্ষণ করা হয়। ফলে পণ্যের গুণাগুন সংরক্ষিত থাকে। এতে পণ্য সারাবছর ব্যবহার করা সম্ভব হয়। এর মাধ্যমে সময়গত উপযোগ সৃষ্টি হয়। জনাব আবির একজন সৎ জেলে। তিনি পদ্মার ইলিশ, মেঘনার ইলিশ ও চাঁদপুরের ইলিশ আলাদা আলাদা করে সাজিয়ে রাখেন। তিনি উত্ত ইলিশগুলোকে বড়, মধ্যম ও ছোট সাইজে ভাগ করে সরবরাহ করেন। ন্যায্যমূল্যে চাহিদামতো পণ্য পেয়ে ক্রেতারা তৃপ্ত। কিন্তু এ বছর প্রচুর ইলিশ ধরা পড়ায় মাছের দাম কমে যায়। মাছ সংরক্ষণের ব্যবস্থা না থাকায় আবির তার ব্যবসায় নিয়ে চিন্তিত। আবির তার চিন্তা দূর করতে মাছগুলোকে হিমাগারে সংরক্ষণের ব্যবস্থা করতে পারেন। অর্থাৎ, তিনি গুদামজাতকরণের সিদ্ধান্ত নিতে পারেন। ফলে মাছগুলো পচে যাওয়া থেকে রক্ষা পাবে এবং গুণাগুন ও স্বাদ বজায় থাকবে। ফলে অমৌসুমেও যখন চাহিদা থাকবে তখন হিমাগার থেকে মাছ সরবাহ করা যাবে। এতে তিনি বেশি দামে মাছ বিক্রি করতে পারবেন। তাই বলা যায়, চিন্তা দূর করতে আবির মাছের গুদামজাতকরণ করতে পারেন।"
        }
      ]
    },
    {
      "number": "5",
      "uddipok": "জনাব চাঁন মিয়া রাজশাহী থেকে আম কিনে এনে পটুয়াখালীতে পাইকারি ও খুচরা বিক্রয় করেন। পথে ভাঙা রাস্তায় ট্রাক আটকে এক চালানের আম তিন দিন পর পৌঁছায়। এতে অনেক আম নষ্ট হয়ে জনাব চাঁন মিয়া অর্থনৈতিক ক্ষতির সম্মুক্ষীন হন। তিনি এ বিষয়ে চিন্তিত।",
      "tag": "CPSCM 25",
      "sub_questions": [
        {
          "label": "ক",
          "question": "ভোক্তা বাজার কী?",
          "explanation": "যে সকল ক্রেতা ব্যক্তিগত বা পারিবারিক ভোগের জন্য পণ্য বা সেবা কেনেন তাদের নিয়ে গঠিত বাজারকে ভোক্তা বাজার বলে।"
        },
        {
          "label": "খ",
          "question": "বাজার বিভক্তিকরণ করা হয় কেন?",
          "explanation": "ক্রেতার পছন্দ-অপছন্দ, চাহিদা, রুচি প্রভৃতিতে ভিন্নতা থাকার কারণে বাজার বিভক্তিকরণ করা হয়। বর্তমান এবং ভবিষ্যৎ ক্রেতার সমষ্টি নিয়ে বাজার গঠিত হয়। এসব ক্রেতার চিন্তা-চেতনা, মনোভাব, রুচি, আয় ও কেনার ধরন এক হয় না। ক্রেতাদের মধ্যে এ ধরনের ভিন্নতা থাকার কারণে বাজার বিভক্তিকরণ করতে হয়। তাছাড়া একজন, উৎপাদক বা বিপণনকারী সকল শ্রেণির মানুষের জন্য তার পণ্য বিপণন করতে পারে না। তাকে নিজের পণ্যের বাজার চিহ্নিত করার জন্য বাজার বিভক্তিকরণ করতে হয়।"
        },
        {
          "label": "গ",
          "question": "জনাব চাঁন মিয়া তার ব্যবসায়ে কোন ধরনের বিপণনের কাজ সম্পাদন করেছেন? ব্যাখ্যা করো।",
          "explanation": "জনাব চাঁন মিয়া তার ব্যবসায়ে মূলত ক্রয়, বিক্রয় ও পরিবহন বিপণন কার্য সম্পাদন করেন। ক্রয়ের মাধ্যমে ক্রেতা পণ্যের মালিকানা বিক্রেতার কাছ থেকে অর্জন করে। অন্যদিকে, অর্থের বিনিময়ে পণ্য বা সেবার মালিকানা বিক্রেতা ক্রেতাকে হস্তান্তর করলে তাকে বিক্রি বলে। আবার, একস্থানের পণ্য অন্য স্থানে থাকা ভোক্তার কাছে পৌছাতে পরিবহন ব্যবস্থার প্রয়োজন। জনাব চাঁন মিয়া রাজশাহী থেকে আম কিনে এনে পটুয়াখালীতে খুচরা ও পাইকারি বিক্রি করেন। এজন্য তাকে রাজশাহী থেকে আম কিনতে হয়। এতে উৎপাদকের কাছ থেকে জনাব চাঁন মিয়ার কাছে আমের মালিকানা হস্তান্তরিত হয়। এসব আম তিনি ট্রাকের মাধ্যমে পটুয়াখালীতে নিয়ে আসেন। অর্থাৎ, এক স্থানের পণ্য অন্য স্থানে নিয়ে যান। এটি পরিবহনের বৈশিষ্ট্য। আবার, এই আমগুলো তিনি খুচরা ও পাইকারি বিক্রি করেন। ফলে আমের মালিকানা তার কাছ থেকে ভোক্তা ও খুচরা ব্যবসায়ীর কাছে হস্তান্তরিত হয়। এটি বিক্রয়ের বৈশিষ্ট্য। তাই বলা যায়, জনাব চাঁন মিয়া বিপণনের ক্রয়, বিক্রয় ও পরিবহন কাজ সম্পাদন করেন।"
        },
        {
          "label": "ঘ",
          "question": "জনাব চাঁন মিয়ার প্রাতিষ্ঠানিক সফলতা অর্জনে করণীয় বিষয়ে তোমার মতামত ব্যক্ত করো।",
          "explanation": "যে সকল ক্রেতা ব্যক্তিগত বা পারিবারিক ভোগের জন্য পণ্য বা সেবা কেনেন তাদের নিয়ে গঠিত বাজারকে ভোক্তা বাজার বলে। জনাব চাঁন মিয়ার প্রাতিষ্ঠানিক সফলতা অর্জনের জন্য ফ্রিজিং ভ্যানের মাধ্যমে পণ্য পরিবহন করা উচিত। পচনশীল পণ্যের ব্যবসায় ঝুঁকিপূর্ণ। এজন্য পণ্য যথাযথভাবে সংরক্ষণ করা প্রয়োজন। এতে প্রাথমিকভাবে ব্যয় বাড়ে। তবে সামগ্রিক ঝুঁকি কমে ও মুনাফা বাড়ে। আম, জাম, সবজি প্রভৃতি পণ্যের পরিবহনে নির্দিষ্ট তাপমাত্রার ফ্রিজিং ব্যবস্থা জরুরি। জনাব চাঁন মিয়া খুচরা ও পাইকারি আম বিক্রেতা। তিনি রাজশাহী থেকে আম কিনে পটুয়াখালীতে বিক্রি করেন। কিন্তু পথে ভাঙা রাস্তায় ট্রাক আটকে এক চালানের আম তিন দিন পর পৌঁছায়। এতে অনেক আম নষ্ট হয়ে তার আর্থিক ক্ষতি হয়। এক্ষেত্রে তার উচিত ফ্রিজিং ভ্যান ব্যবহার করে আম পরিবহন করা। জনাব চাঁন মিয়া ফ্রিজিং ভ্যান ব্যবহার করলে আমগুলো পরিবহনের সময় নির্দিষ্ট তাপমাত্রায় সংরক্ষিত থাকবে। ফলে আম পচনের জন্য দায়ী বিভিন্ন ব্যাকটেরিয়া জন্ম নেবে না। এতে রাস্তায় কোনো কারণে গাড়ির সমস্যা হলেও আমের মান, স্বাদ ও গুণাগুন নির্দিষ্ট সময় পর্যাপ্ত অক্ষুণ্ণ থাকবে। এতে তার ফ্রিজিং ভ্যান বাবদ কিছু অতিরিক্ত অর্থ ব্যয় হলেও আম পচে বড় অঙ্কের ক্ষতি হবে না। ফলে তিনি লাভবান হবেন এবং সফলতার সম্ভাবনা তৈরি হবে। তাই আমি মনে করি, জনাব চাঁন মিয়ার উচিত ফ্রিজিং ভ্যানের মাধ্যমে আম পরিবহন করা।"
        }
      ]
    },
    {
      "number": "6",
      "uddipok": "'স্টাইল টেইলার্স এন্ড ফেব্রিকস' গ্রীষ্মকালে কাপড়ের মূল্য ও মেকিং চার্জ পুনঃনির্ধারণ করেন। প্রতিষ্ঠানটি বিক্রয়কৃত স্যুটের কাপড়ের ওপর ২০% এবং মেকিং চার্জের ওপর ৩০% ছাড় দেয়। এর ফলে গ্রীষ্মকালেও তাদের বিক্রীত স্যুটের কাপড়ের চাহিদা বিদ্যমান থাকে। এজন্য স্যুট তৈরির কারিগরদের অলস সময় কাটাতে হয়না।",
      "tag": "CPSCM 25",
      "sub_questions": [
        {
          "label": "ক",
          "question": "বিপণন মিশ্রণ কী?",
          "explanation": "বিপণন মিশ্রণ হলো বিপণনের একটি কৌশল যেখানে পণ্য, পণ্যের মূল্য, পণ্য বণ্টন প্রণালি এবং পণ্যের প্রসার এই চারটি উপাদানের সমন্বয় করা হয়।"
        },
        {
          "label": "খ",
          "question": "'সুবিধা পণ্য নিয়মিতভাবে ক্রয় করা হয়'- ব্যাখ্যা করো।",
          "explanation": "যেসব পণ্য ভোক্তারা অপেক্ষাকৃত কম সময় ব্যয় করে কাছাকাছি স্থান থেকে সহজে এবং তাৎক্ষণিভাবে কিনতে চায় সেগুলোকে সুবিধা পণ্য বলে। এগুলো ভোক্তারা নিয়মিত ও অল্প পরিমাণে কেনে। এ জাতীয় পণ্য কিনতে তেমন পরিকল্পনার প্রয়োজন হয় না। কাছাকাছি দোকান বা স্থানে সহজে পাওয়া যায়। চাল-ডাল, বিস্কুট, সাবান ইত্যাদি হলো সুবিধা পণ্যের উদাহরণ। প্রাত্যহিক জীবনে সুবিধা পণ্য প্রয়োজন হয় বলে ভোক্তারা এসব পণ্য নিয়মিত কেনে।"
        },
        {
          "label": "গ",
          "question": "'স্টাইল টেইলার্স এন্ড ফেব্রিকস' কর্তৃক বিক্রীত পণ্যটি কোন ধরনের ভোগ্য পণ্য?",
          "explanation": "নিম্নের অনুরূপঃ 'মেট্রো টেইলার্স এন্ড ফেব্রিকস' কর্তৃক বিক্রীত পণ্যটি শপিং পণ্য। ক্রেতারা যেসব পণ্য নিয়মিত ক্রয় করে না; বরং পূর্বপরিকল্পনা অনুযায়ী মূল্য, মান, উপযোগিতা ইত্যাদি বিবেচনা করে সিদ্ধান্ত নিয়ে ক্রয় করে তাকে শপিং পণ্য বলে। যেমন- আসবাবপত্র, গাড়ি, ফ্রিজ, পোশাক ইত্যাদি। ভোগ্যপণ্যের অনেকগুলো শ্রেণিবিভাগের মধ্যে মেট্রো টেইলার্স অ্যান্ড ফেব্রিকস কর্তৃক বিক্রীত পণ্যটি হলো শপিং পণ্য। কারণ যেসব পণ্য ক্রেতারা পূর্বপরিকল্পনা অনুসারে বিভিন্ন দোকান ঘুরে মূল্য, গুণাগুণ, সাইজ, ডিজাইন প্রভৃতি বৈশিষ্ট্য তুলনা করে ক্রয় করে, তাকে শপিং পণ্য বলে। অলংকার, পোশাক-পরিচ্ছদ, জুতো, ঘড়ি, টেলিভিশন প্রভৃতি শপিং পণ্যের উদাহরণ। এ ধরনের পণ্য নিয়মিত ও ঘন ঘন ক্রয় করা হয় না। শপিং পণ্য ভোক্তার সামাজিক মর্যাদার প্রতীক।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটি স্যুটের কাপড় বিক্রয়ের ক্ষেত্রে যে ধরনের বাট্টা প্রদান করেছে তার যথার্থতা মূল্যায়ন করো।",
          "explanation": "নিম্নের অনুরূপঃ উদ্দীপকে উল্লিখিত প্রতিষ্ঠানটি স্যুটের কাপড় বিক্রয় ও মেকিং চার্জের ক্ষেত্রে যে বাট্টা প্রদান করেছে তা যৌক্তিক ও যথার্থ হয়েছে বলে আমি মনে করি। যে সকল পণ্য মৌসুমভিত্তিক হয় এবং মৌসুমের বাইরে ঐ পণ্য বিক্রি করার জন্য ক্রেতাদের যে বাট্টা প্রদান করা হয়, তাকে মৌসুমি বাট্টা বলে। উদ্দীপকে উল্লিখিত প্রতিষ্ঠানটি স্যুটের কাপড় বিক্রয় ও মেকিং চার্জের ক্ষেত্রে যে বাট্টা প্রদান করে, তাকে মৌসুমি বাট্টা বলে। গ্রীষ্মকালে স্যুটের কাপড়ের তেমন চাহিদা থাকে না বলে মেট্রো টেইলার্স অ্যান্ড ফেব্রিকস স্যুটের কাপড়ের ক্ষেত্রে ১০% এবং এর মেকিং চার্জের ওপর ২০% ছাড় দেয়। ফলে গ্রীষ্মকালেও তাদের কাপড়ের চাহিদা বেড়ে যায়। এই মৌসুমি বাট্টার ফলে মৌসুম ছাড়াও পণ্যের চাহিদা থাকে এবং এর ফলে পণ্যের প্রসার হয় এবং বিক্রিতে কোনো প্রকার অসুবিধায় পড়তে হয় না। এতে ক্রেতা বা ভোক্তা এবং বিক্রেতা উভয়েই লাভজনক অবস্থায় থাকে। উদ্দীপকে 'মেট্রো টেইলার্স অ্যান্ড ফেব্রিকস' এর স্যুটের কাপড়ের মূল্য ও মেকিং চার্জ এ বাট্টা প্রদান করে। ফলে এর বিক্রয় চাহিদা বিদ্যমান। থাকে। এক্ষেত্রে মৌসুমি বাট্টার গুরুত্ব ও প্রয়োজনীয়তা পরিলক্ষিত হয়। কেননা মূল্য ছাড় প্রতিষ্ঠানটিকে অফ সিজনেও সচল রাখে। সুতরাং বলা যায়, মৌসুমি বাট্টার কারণেই উদ্দীপকের প্রতিষ্ঠানের বিক্রয় ক্রমাগতভাবে চলতে থাকে, যা তাদের কাঙ্ক্ষিত মুনাফা অর্জনকে আরও ত্বরান্বিত করেছে।"
        }
      ]
    },
    {
      "number": "7",
      "uddipok": "পান্না একজন পান ব্যবসায়ী। তিনি নিজেও অনেক পান খান। ফলে তার দাঁতে ময়লা জমে ব্যথার সৃষ্টি হয়। ডাক্তারের কাছে গেলে দুই বেলা 'টুথ ক্লিন' নামক টুথপেস্ট ব্যবহারের পরামর্শ দেন। কিছুদিনের মধ্যে তার দাঁত ঝকঝকে ও ব্যথামুক্ত হয়। টুথপেস্টের সাথে একটি সুদৃশ্য টুথ ব্রাশ ফ্রি দেওয়া হয়। কোম্পানি মনে করে ফ্রি পণ্য বিক্রয় বাড়াতে সহায়ক।",
      "tag": "CPSCM 25,CPSCM 25",
      "sub_questions": [
        {
          "label": "ক",
          "question": "প্রকৃত পণ্য কী?",
          "explanation": "পণ্যের মৌলিক সুবিধাকে কেন্দ্র করে পণ্যের যে সামগ্রিক কাঠামো বা আকৃতি (যেমন: ব্র্যান্ড নাম, মান স্তর, নকশা প্রভৃতি) তৈরি হয়, তাকে প্রকৃত পণ্য বলে।"
        },
        {
          "label": "খ",
          "question": "'ভোগ্য পণ্যের ক্রেতার সংখ্যা অধিক'- ব্যাখ্যা করো।",
          "explanation": "বিশ্বের সকল মানুষই ভোগ্য পণ্যের ক্রেতা হওয়ায় এ ধরনের পণ্যের ক্রেতার সংখ্যা অধিক। যা ক্রেতারা ব্যক্তিগত বা পারিবারিক ভোগ বা ব্যবহারের জন্য কেনে তাই ভোগ্য পণ্য। এ ধরনের পণ্যের ক্রেতারা বিশ্বের সর্বত্র অবস্থান করে। তাই ভোগ্য পণ্যের বাজার ব্যাপক পরিসরের হয়ে থাকে।"
        },
        {
          "label": "গ",
          "question": "পান্নার প্রাপ্ত সুবিধাটি পণ্য স্তরের কোন উপাদানকে স্পর্শ করে? ব্যাখ্যা করো।",
          "explanation": "পাল্লার প্রাপ্ত সুবিধাটি পণ্য স্তরের মৌলিক ক্রেতা ভ্যালু উপাদানকে স্পর্শ করে। ক্রেতারা পণ্যসামগ্রী কেনার মাধ্যমে সেগুলো থেকে যেসব সেবা বা সুবিধা প্রত্যাশা করে তাই হলো মৌলিক ক্রেতা ভ্যালু। যেমন; ক্রেতারা \"গ্লো এন্ড লাভলি\" কেনে না। প্রকৃতপক্ষে, তারা সৌন্দর্য বা রং ফর্সা হওয়ার আশা কেনে। পাল্লা একজন পান ব্যবসায়ী। তিনি নিজেও অনেক পান খান। এ কারণে তার দাঁতে ময়লা জমাট বেঁধে ব্যথার সৃষ্টি হয়। ডাত্তারের পরামর্শে তিনি 'টুথক্লিন' নামক টুথপেস্ট ব্যবহার শুরু করেন। কিছুদিন পরই তার দাঁত ঝকবাকে ও ব্যথামুক্ত হয়। মূলত পাল্লা টুথপেস্ট কিনেছেন দাঁতের ব্যথায় উপশম পাওয়ার জন্য। তাছাড়া দাঁত যেন আগের মতো পরিষ্কার হয় তাও তার চাওয়া ছিল। তিনি টুথপেস্ট কেনার মাধ্যমে এ সুবিধাগুলোই। পেয়েছেন। তিনি প্রকৃতপক্ষে কিনেছেন ঝকঝকে ব্যথামুক্ত দাঁত পাওয়ার প্রত্যাশা। এ সুবিধা তার পণ্যের মৌলিক সুবিধা বিধায় একে মৌলিক ক্রেতা ভ্যালু বলা হয়। সুতরাং, পান্নার ঝকঝকে ব্যথামুক্ত দাঁত প্রাপ্তি মৌলিক ক্রেতা ভ্যালুর অন্তর্গত।"
        },
        {
          "label": "ঘ",
          "question": "'ফ্রি পণ্য বিক্রয় বাড়াতে সহায়ক' তুমি কি একমত? উদ্দীপকের আলোকে পণ্য স্তর উল্লেখপূর্বক বিশ্লেষণ করো।",
          "explanation": "'ফ্রি পণ্য' বর্ধিত পণ্যের অন্তর্গত যা মূল পণ্যের বিক্রি বাড়াতে সহায়ক বলে আমি মনে করি। বর্ধিত পণ্য হলো অতিরিক্ত সুবিধা। মৌলিক ক্রেতা ভ্যালু ও প্রকৃত পণ্য ছাড়াও বিপণনকারী তার ক্রেতাদের বাড়তি যে সুবিধা দেয় তাই বর্ধিত পণ্য। অ্যাপার্টমেন্টে সুইমিং পুল, শপিং সেন্টারে চাইল্ড কেয়ার সেন্টার হলো বর্ধিত পণ্যের উদাহরণ। পান্না একজন পান ব্যবসায়ী। অতিরিক্ত পান খাওয়ায় তার দাঁতে ব্যথা হয়। এজন্য ডাক্তারের পরামর্শে তিনি 'টুথক্লিন' নামে একটি টুথপেস্ট ব্যবহার করেন। এ পণ্যটির সাথে একটি সুদর্শনীয় টুথব্রাশ ফ্রি দেওয়া হয়। টুথব্রাশটি মূল পণ্য নয়। এছাড়া এটি টুথপেস্টের বৈশিষ্ট্য, নকশা এগুলোর সাথেও সম্পৃক্ত নয়। এটি মূলত একটি পণ্যের সহায়তা বা ফ্রি পণ্য। আর পণ্য সহায়তা বর্ধিত পণ্যের অন্তর্গত। টুথক্লিন উৎপাদনকারী প্রতিষ্ঠানটি তাদের পণ্যের সাথে একটি টুথব্রাশ ফ্রি দেয়। ফ্রি পণ্য মূলত ক্রেতা সন্তুষ্টি সৃষ্টি করে। এটি পণ্যের বিক্রি বাড়ায়। কেননা পণ্য ফ্রি হলেও তা ক্রেতাদের কাছে প্রয়োজনীয় পণ্য, যা ক্রয়ে অর্থের প্রয়োজন। পণ্য ফ্রি পাওয়ায় ক্রেতারা ঐ প্রতিষ্ঠানের ওপর সন্তুষ্ট হয় এবং 'টুথক্লিন' কেনায় উৎসাহ পায়। ফলে টুথপেস্টের বিক্রি বেড়ে যাওয়ার সম্ভাবনা তৈরি হয়। তাই বলা যায়, বর্ধিত পণ্য হিসেবে ফ্রি পণ্য বিক্রি বাড়াতে সহায়ক।"
        }
      ]
    },
    {
      "number": "8",
      "uddipok": "জনাব শাফিন নিউ মার্কেট থেকে তার স্ত্রী ও সন্তানদের জন্য জামা-কাপড়, জুতা ও গৃহস্থালি পণ্যসামগ্রী ক্রয় করেন। অপরদিকে, জনাব মাসুদ চাঁদনী চক বাজার থেকে প্রচুর পরিমাণে থ্রি-পিস কিনে নিজ এলাকায় শো-রুমের মাধ্যমে বিক্রয় করেন।",
      "tag": "CPSCM 25",
      "sub_questions": [
        {
          "label": "ক",
          "question": "পণ্যের জীবন চক্র কী?",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলীন হয়ে যাওয়া পর্যন্ত যেসব স্তর বা ধাপ অতিক্রম করে তাকে পণ্যের জীবন চক্র বলে।"
        },
        {
          "label": "খ",
          "question": "সরকারি বাজারের মূল উদ্দেশ্য জনসেবা-ব্যাখ্যা করো।",
          "explanation": "সরকারি বাজারের উদ্দেশ্য মুনাফা অর্জন নয় বরং জনসেবা করা। সরকারের বিভিন্ন মন্ত্রণালয়, হাসপাতাল, স্কুল, কলেজ প্রভৃতি প্রতিষ্ঠান তাদের কার্যক্রম পরিচালনার জন্য বিভিন্ন পণ্যসামগ্রী ক্রয় করে। এসব সরকারি প্রতিষ্ঠানকে নিয়ে সরকারি বাজার গঠিত হয়। জনগণের সেবা করার লক্ষ্যে এসব প্রতিষ্ঠান সরকার পরিচালনা করে থাকে। তাই বলা যায়, সরকারি বাজারের মূল উদ্দেশ্যে জনসেবা।"
        },
        {
          "label": "গ",
          "question": "জনাব শাফিন কোন বাজারের সদস্য? ব্যাখ্যা করো।",
          "explanation": "জনাব শাফিন ভোক্তা বাজারের সদস্য। ভোক্তা বাজারের সদস্যরা ব্যক্তিগত বা পারিবারিক ব্যবহারের জন্য পণ্য বা সেবা কেনে। এ বাজারের সদস্যরা পণ্য বা সেবা চূড়ান্তভাবে ভোগ করে। তাদের মুনাফা অর্জনের কোনো উদ্দেশ্য থাকে না। জনাব শাফিন কেনাকাটা করতে নিউমার্কেটে যান। সেখান থেকে তিনি তার পরিবারের জন্য জামা-কাপড়, জুতা ও গৃহস্থালি পণ্যসামগ্রী কেনেন। অর্থাৎ, তিনি পণ্যগুলো ব্যক্তিগত ও পারিবারিক ব্যবহারের জন্য কেনেন, মুনাফা অর্জনের উদ্দেশ্যে নয়। তার পরিবারের সদস্যরা সেগুলো চূড়ান্তভাবে ব্যবহার করে উপযোগ নিঃশেষ করবে। এ বৈশিষ্ট্যগুলো ভোক্তা বাজারের সদস্যের সাথে মিলে। সুতরাং, জনাব শাফিন হলেন ভোক্তা বাজারের সদস্য।"
        },
        {
          "label": "ঘ",
          "question": "\"উদ্দীপকে দুটি ক্রয়কার্য সংঘটিত হলেও তারা এক বাজারের সদস্য নয়\"-ব্যাখ্যা করো।",
          "explanation": "উদ্দীপকে দুটি ক্রয়কার্য সংগঠিত হলেও জনাব শাফিন ভোন্দ্রা বাজারের এবং জনাব মাসুদ পুনঃবিক্রেতা বাজারের সদস্য। ভোলা বাজাবের সদস্যরা চূড়ান্তভাবে ভোগ বা ব্যবহার করে উপযোগ নিঃশেষ করার উদ্দেশ্যে গণ্য কিনে থাকে। অন্যদিকে, পুনঃবিক্রেতা বাজারের সদস্যরা পণ্য বা সেবা কিনে সেগুলো মুনাফা অর্জনের উদ্দেশ্যে পুনরায় বিক্রি করে। জনাব শাফিন নিউমার্কেট থেকে তার স্ত্রী ও সন্তানদের জন্য জামা-কাপড়, জুতা ও গৃহস্থালি পণ্যসামগ্রী কেনেন। অন্যদিকে, জনাব মাসুদ চাঁদনী চকে যান। সেখান থেকে তিনি প্রচুর পরিমাণে থ্রি-পিস কেনেন। তারপর সেগুলো ক্রেতাদের কাছে বিক্রি করে থাকেন। জনাব শাফিনের পণ্য কেনার উদ্দেশ্য ছিল ব্যক্তিগত বা পারিবারিক ভোগ করা। তাই বৈশিষ্ট্যগতভাবে তিনি হলেন ভোক্তা বাজারের সদস্য। অন্যদিকে, জনাব মাসুদ ব্যক্তিগত বা পারিবারিক ভোগের উদ্দেশ্যে থ্রি-পিস কেনেন না। তিনি সেগুলো পুনরায় বিক্রি করে মুনাফা অর্জন করবেন। তাই তিনি পুনঃবিক্রেতা বাজারের সদস্য। সুতরাং, উদ্দীপকের দুজন ব্যক্তি পণ্য কিনলেও তারা বৈশিষ্ট্যগতভাবে ভিন্ন ভিন্ন বাজারের সদস্য।"
        }
      ]
    },
    {
      "number": "9",
      "uddipok": "সেতু গ্রামীণ ব্যাংক থেকে ১ লক্ষ টাকা ঋণ নিয়ে ৬,০০০ টি মুরগি কিনেন। এরপর নিজ বাড়িতে মুরগির একটি খামার প্রতিষ্ঠা করেন। মুরগিগুলো ডিম দেওয়া শুরু করেছে। উৎপাদিত ডিম তিনি গ্রামের বিভিন্ন বাড়িতে চাহিদা অনুযায়ী সরবরাহ করেন। অনেক সময় বেশকিছু ডিম অবিক্রীত থেকে যায়। এমন পরিস্থিতিতে তিনি ভোক্তাদের পেশা, আয়, আয়তন প্রভৃতি বিবেচনায় নিজ জেলা সদরের অভিজাত এলাকায় ডিম সরবরাহের কথা ভাবছেন।",
      "tag": "CPSCM 25,CPSCM 25",
      "sub_questions": [
        {
          "label": "ক",
          "question": "সরকারি বাজার কী?",
          "explanation": "যেসব সরকারি (যেমন: স্কুল, কলেজ, হাসপাতাল প্রভৃতি) প্রতিষ্ঠান তাদের নিজস্ব কার্যক্রম পরিচালনার জন্যে পণ্য বা সেবাসামগ্রী কেনে তাদের সরকারি বাজার বলে।"
        },
        {
          "label": "খ",
          "question": "\"সকল ক্রেতাই ভোক্তা নয়\"-ব্যাখ্যা করো।",
          "explanation": "যারা ব্যক্তিগত বা পারিবারিক ভোগের জন্য পণ্য কেনে তাদেরকে ভোক্তা বলে। ভোক্তা পণ্য কিনে তা ব্যবহারের মাধ্যমে উপযোগ নিঃশেষ করে। অন্যদিকে, যারা পুনঃবিক্রয় বা ভোগের জন্য পণ্যসামগ্রী কেনে তাদের ক্রেতা বলে। সব ভোক্তাই ক্রেতা, কিন্তু সব ক্রেতা ভোক্তা না-ও হতে পারে। পণ্যসামগ্রী কিনলেই ক্রেতা হওয়া যায়। কিন্তু ভোক্তা হতে হলে অবশ্যই ব্যবহারের মাধ্যমে পণ্যের উপযোগ নিঃশেষ করতে হয়। তাই বলা যায়, সকল ক্রেতাই ভোক্তা নয়।"
        },
        {
          "label": "গ",
          "question": "সেতু কোন ধরনের বাজারে ডিম সরবরাহ করেন? ব্যাখ্যা করো।",
          "explanation": "সেতু ভোক্তা বাজারে ডিম সরবরাহ করেন। যে সকল ক্রেতা ব্যক্তিগত বা পারিবারিক ব্যবহারের জন্য পণ্য বা সেবা কেনে, তাদের নিয়ে গঠিত বাজারকে ভোক্তা বাজার বলে। এ বাজারের ক্রেতাদের মুখ্য উদ্দেশ্য হলো পণ্য ব্যবহার বা ভোগ করে উপযোগ নিঃশেষ করা। এক্ষেত্রে তারা মুনাফা অর্জনের জন্য পণ্য কেনে না। সেতু গ্রামীণ ব্যাংক থেকে ঋণ নিয়ে নিজ বাড়িতে মুরগির খামার দেন। উৎপাদিত ডিম তিনি গ্রামের বিভিন্ন বাড়িতে চাহিদা অনুযায়ী সরবরাহ করেন। এক্ষেত্রে তার ক্রেতারা নিজেদের বা পারিবারিক ভোগের জন্য তার কাছ থেকে ডিম কেনেন। মুনাফা অর্জনের কোনো উদ্দেশ্য তাদের থাকে না। তাই বলা যায়, সেতু ভোক্তা বাজারে ডিম সরবরাহ করেন।"
        },
        {
          "label": "ঘ",
          "question": "সেতুর নেওয়া সিদ্ধান্তের যৌক্তিকতা মূল্যায়ন করো।",
          "explanation": "বাজার বিভক্তিকরণের মাধ্যমে অভিজাত এলাকায় সেতুর ডিম সরবরাহ করার সিদ্ধান্তটি যৌক্তিক বলে আমি মনে করি। বাজার বিভক্তিকরণের মাধ্যমে সামগ্রিক বাজারকে সমজাতীয় বৈশিষ্ট্য এবং আচরণের ভিত্তিতে উপবাজার বা বিভাগে ভাগ করা হয়। ভোক্তাদের পেশা, আয়, বাজারের আয়তন প্রভৃতি বৈশিষ্ট্য অনুযায়ী বাজারকে ভাগ করা হয়। এতে পণ্য বিপণন কাজ সহজ হয়। সেতু গ্রামীণ ব্যাংক থেকে ঋণ নিয়ে মুরগির খামার স্থাপন করেন। খামার থেকে 'ডিম সংগ্রহ করে তিনি গ্রামের বিভিন্ন বাড়িতে সরবরাহ করেন। প্রায়ই কিছু ডিম অবিক্রীত থেকে যায়। তাই তিনি নিজ জেলায় বাজার বিভক্তিকরণের মাধ্যমে ডিম সরবরাহের সিদ্ধান্ত নেন। সেতু তার বাজারকে আয়, পেশা ও আয়তন অনুযায়ী বিভক্ত করার সিদ্ধান্ত নিয়েছেন। এতে তিনি সহজেই ভোক্তাদের ক্রয়ক্ষমতা ও চাহিদা জানতে পারবেন। এর মাধ্যমে তিনি তাদের চাহিদা অনুযায়ী যথাযথ বিপণন কৌশল ব্যবহার করার সুযোগ পাবেন। তাছাড়া ডিম বিক্রির জন্য তার নির্বাচিত স্থান হলো জেলা সদরের অভিজাত এলাকা। এমন এলাকায় উচ্চ ক্রয়ক্ষমতার মানুষ বেশি বাস করে। তাই ঐ এলাকায় ডিমের চাহিদাও বেশি হবে। ফলে তার খামারে উৎপাদিত ডিম অবিক্রীত থাকার আশঙ্কাও থাকবে না। এছাড়া তার বিক্রি ও মুনাফার পরিমাণ বেড়ে যাওয়ার সম্ভাবনা তৈরি হবে। তাই আমি মনে করি, সেতুর নেওয়া সিদ্ধান্তটি অত্যন্ত যৌক্তিক।"
        }
      ]
    },
    {
      "number": "10",
      "uddipok": "",
      "tag": "CPSCM 25,CPSCM 25",
      "sub_questions": [
        {
          "label": "ক",
          "question": "",
          "explanation": "প্রসার হচ্ছে বিক্রয় বাড়ানোর প্রচেষ্টা এর জন্য গৃহীত স্বল্পকালীন উদ্দীপনা মূলক কার্যক্রম কে প্রসার বলে"
        },
        {
          "label": "খ",
          "question": "",
          "explanation": "সামগ্রিক বাজারকে ছোট ছোট বিভিন্ন অংশে ভাগ করে সমবৈষ্টের কতিকয় উপ বাজারে পরিণত করাকে বাজার বিভক্তি করন বলে কম খরচে ক্রেতা সন্তুষ্টি করার মাধ্যমে অধিক মুনাফা অর্জন করাই হলো বাজার বিভক্তি করনের মূল উদ্দেশ্য তবে বাজারের চাহিদার সাথে কোম্পানির বিপণন কর্মসূচির সমন্বয় সৃষ্টির লক্ষে বাজার বিভক্ত করা হয় বিপণরকারি প্রতিষ্ঠান তার সামর্থ্য বিবেচনায় অঞ্চল পণ্যের প্রকৃতি মূল্য ও ক্রেতাদের প্রকৃতি ইত্যাদিকে বিবেচনা করে সামগ্রিক বাজারকে বিভক্তি করন করতে পারে।"
        },
        {
          "label": "গ",
          "question": "",
          "explanation": "উদ্দীপকের এম উপাদান টি হল বন্টন। পণ্য বা সেবার স্থানগত উপযোগ সৃষ্টি হল বন্টন অফিসটা বক্তাদের নিকট সহজলভ্য করার জন্য কোম্পানির কাজগুলো স্থানের অন্তর্ভুক্ত সঠিক মূল্যে পণ্য প্রাপ্তির নিশ্চয়তা সৃষ্টি করে বিক্রয়ের পরিমাণ বৃদ্ধি এরূপ সংমিশ্রণের সাথে জড়িত কাজগুলো হলো প্রণালী আওতাভুক্ত এলাকা সমাবেশ অবস্থান"
        },
        {
          "label": "ঘ",
          "question": "",
          "explanation": "উদ্দীপকের উপাদানগুলো n অর্থাৎ ভোক্তা কে কেন্দ্র করে আবর্তিত হয় উক্তিটির সাথে আমি একমত বিপণন মিশ্রণ হচ্ছে কতিপয় নিয়ন্ত্রণযোগ্য হাতিয়ার তথা পণ্য মূল্য বন্টন ও প্রসার এর সংমিশ্রণ কোম্পানি অভীষ্ট বাজারে লক্ষ্য অর্জনের জন্য ব্যবহার করে বিপণন মতবাদ অনুযায়ী বক্তাদের প্রয়োজন গুলোর উপর অধিক গুরুত্ব দিতে হয় যে যেভাবেই বিপণন কার্যক্রম পরিচালিত করুক না কেন প্রত্যেকের মূল উদ্দেশ্য হলো ক্রেতা সন্তুষ্টি বিধান করা আর এই কারণে বক্তাদের গুরুত্ব দিয়ে বিপণনের যাবতীয় নিয়ম নীতি কার্যক্রম আইনকানুন প্রণয়ন করা হয় সারা বিশ্বের প্রতিটি প্রতিষ্ঠান ভোক্তার রুচি চাহিদা পছন্দ চিন্তা চেতনা ইত্যাদিকে বিবেচনা করে তাদের বিপণন কার্যক্রম হাতে নেয় বক্তাকে বিপণন বিশ্রণের কেন্দ্রে রাখা হয় এবং ভোক্তাকে কেন্দ্র করে সকল কার্যক্রম আবর্তিত হয়"
        }
      ]
    },
    {
      "number": "11",
      "uddipok": "মি. সজল \"বেবি টয়\" কোম্পানির ব্যবস্থাপনা পরিচালক। কোম্পানির একক প্রতি পরিবর্তনশীল ব্যয় ৫০ টাকা এবং বার্ষিক স্থায়ী ব্যায় ১৫ লক্ষ টাকা। কোম্পানি মোট উৎপাদন ব্যয়ের উপর ২৫% মুনাফা অর্জনের নীতি গ্রহণ করেছে। মি. সজল তাদের প্রত্যাশিত উৎপাদন ও বিক্রয়ের পরিমাণ ১ লক্ষ একক নির্ধারণ করেন।",
      "tag": "CPSCM 25,CPSCM 25",
      "sub_questions": [
        {
          "label": "ক",
          "question": "",
          "explanation": "নির্ধারিত তালিকা মূল্যের চেয়ে কম মূল্যে ধার্য করাকে বাট্টা মূল্য বলে।"
        },
        {
          "label": "খ",
          "question": "",
          "explanation": "ক্রেতা, পন্যের প্রকৃতি, বিক্রয় স্থান এবং সময়ের পার্থক্যের ভিত্তিতে একই পণ্যের বিভিন্ন সুবিধাজনক মূল্যকে বিভাজিত মূল্য বলে। অনেক সময় একই পণ্যের ভিন্ন ভিন্ন মূল্য নির্ধারণ করতে দেখা যায়। পণ্যের প্রকৃতি, ক্রেতা, বিক্রির স্থান এবং সময়ের ভিত্তিতে পণ্যের আলাদা আলাদা মূল্য নির্ধারণ করা হয়। সাধারণত ব্যবসায়ের আকাশ ছোট হলে অথবা পণ্যের মান সঠিকভাবে নিয়ন্ত্রণ করা না গেলে অথবা ক্রেতাদের মধ্যে দর কষাকষি প্রবণতা থাকলে বিভাজিত মূল্য নির্ধারণ পদ্ধতি অনুসরণ করা হয়।"
        },
        {
          "label": "গ",
          "question": "",
          "explanation": "মি. সজল ব্যয় ভিত্তিক মূল্য নির্ধারণের অন্তর্গত মূল্য নির্ধারণ পদ্ধতিতে বিক্রয় মূল্য নির্ধারণ করেন। উৎপাদন ব্যয়ের সাথে একটি নির্দিষ্ট পরিমাণ মুনাফা যোগ করে মূল্য নির্ধারণ করাকে ব্যয় যোগ মূল্য নির্ধারণ বলে।যেমন: একটি কোম্পানির উৎপাদিত পণ্যের মূল্য একক প্রতি ২২ টাকা,প্রতিষ্ঠানের প্রত্যাশিত মুনাফা অর্জন করতে চায় ৩ টাকা। এক্ষেত্রে কোম্পানি মুনাফা অর্জন করতে চাইলে পণ্যটির মূল্য দাড়ায় (২২+৩)=২৫ টাকা। উদ্দীপকে মি. সজল \"বেবি টয়\" কোম্পানির ব্যবস্থাপনা পরিচালক। কোম্পানির একক প্রতি পরিবর্তনশীল ব্যয় ৫০ টাকা এবং বার্ষিক স্থায়ী ব্যায় ১৫ লক্ষ টাকা। কোম্পানি মোট উৎপাদন ব্যয়ের উপর ২৫% মুনাফা অর্জনের নীতি গ্রহণ করেছে। মি. সজল তাদের প্রত্যাশিত উৎপাদন ও বিক্রয়ের পরিমাণ ১ লক্ষ একক নির্ধারণ করেন। উক্ত কোম্পানিটি এমন মূল্য নির্ধারণ করেন যে পদ্ধতিটি ব্যয় যোগমূল্য নির্ধারণের সাথে সামঞ্জস্যপূর্ণ। তাই বলা যায়, সজলের ব্যয় ভিত্তিক মূল্য নির্ধারণের অন্তর্গত মূল্য নির্ধারণ পদ্ধতিতে বিক্রয় মূল্য নির্ধারণ করেন।"
        },
        {
          "label": "ঘ",
          "question": "",
          "explanation": "\"বেবি টয়\" কোম্পানির লাভজনক হবে বলে আমি মনে করি। উদ্দীপকে প্রতিষ্ঠানটির একক প্রতি উৎপাদন ব্যয় নির্ণয় করা হলো: =পরিবর্তনশীল ব্যয় + (মোট স্থায়ী ব্যয় ÷ মোট বিক্রির পরিমাণ) = ৫০+(১৫,০০,০০০÷১,০০,০০০) =৫০+১৫ = ৬৫ টাকা। একক প্রতি বিক্রয় মূল্য =এখন প্রতি উৎপাদন ব্যয় ÷ (১- বিক্রির উপর প্রত্যাশিত মুনাফা) =৬৫÷ (১-২৫) = ৮৬.৬৭ টাকা। উদ্দীপকের প্রতিষ্ঠানটি একক প্রতি মুনাফা অর্জন করবে = (৮৬.৬৭-৬৫) = ২১.৬৭ টাকা। সুতরাং উদ্দীপকের প্রতিষ্ঠানটিক প্রতি মুনাফা অর্জন করায় বলা যায় কোম্পানিটি একটি লাভজনক প্রতিষ্ঠান।"
        }
      ]
    }
  ]
}