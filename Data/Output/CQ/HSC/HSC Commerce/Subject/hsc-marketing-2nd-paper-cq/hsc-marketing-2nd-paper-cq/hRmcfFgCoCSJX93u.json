{
  "title": "যশোর বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "মানব সভ্যতার অগ্রগতির সাথে সাথে বিপণনেও নানা ধরনের পরিবর্তন সাধিত হয়েছে। ১৯৭০ সালে প্রতিষ্ঠিত 'অরিন- ফ্যাশন পণ্য বিপণনের নীতি-নৈতিকতা, সামাজিক মূল্যবোধ ও পরিবেশকে গুরুত্ব দিয়ে ব্যাপক সুনাম অর্জন করেছে। সম্প্রতি বিশ্বব্যাপী করোনা ভাইরাসের মারাত্মক প্রভাবে মানুষ যখন লকডাউনে অভ্যস্ত হতে বাধ্য হয়েছে ঠিক তখনই প্রতিষ্ঠানটি আধুনিক তথ্য- প্রযুক্তির সহায়তায় ক্রেতাদের ঘরে ঘরে পণ্যসামগ্রী পৌঁছে দেওয়ার কৌশল গ্রহণ করে।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "কোনো কিছু পাওয়া থেকে নিজেকে বঞ্চিত মনে করার অনুভূতিকে প্রয়োজন বলে ।"
        },
        {
          "label": "খ",
          "question": "",
          "explanation": "সাধারণত কোনো পণ্য বা সেবা পাওয়ার আকাঙ্ক্ষা এবং তা কেনার সামর্থ্য ও অর্থ ব্যয়ের ইচ্ছাকে চাহিদা বলে । কোনো অভাবকে চাহিদায় পরিণত করতে হলে ব্যক্তির কোনো কিছু পাওয়ার আকাঙ্ক্ষা বা অভাব পূরণের ইচ্ছা থাকতে হয়। এছাড়াও ইচ্ছা পূরণের আর্থিক সামর্থ্য, অর্থ ব্যয় করার ইচ্ছা থাকতে হয়। এ তিনটি শর্ত মানলেই কেবল তাকে চাহিদা বলা যায়। তাই বলা যায়, চাহিদার ক্ষেত্রে তিনটি শর্ত প্রযোজ্য ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত অরিন ফ্যাশন বিপণন ক্রমবিকাশের আধুনিক যুগের সামাজিক বিপণন যুগকে গুরুত্ব দিয়েছে। ১৯৭০ সালে সামাজিক বিপণন যুগের সূত্রপাত ঘটে। এ যুগে বিপণনের মূল উদ্দেশ্য ছিল ভোক্তাদের চাহিদা পূরণের পাশাপাশি সামাজিক কল্যাণ সাধন করা। বিপণনের এ যুগে প্রতিষ্ঠানগুলো সমাজের মানুষের জন্য স্বাস্থ্যকর ও পরিবেশবান্ধব পণ্য উৎপাদন ও বিপণনের প্রতি গুরুত্বারোপ করে। উদ্দীপকে উল্লেখিত ১৯৭০ সালে প্রতিষ্ঠিত 'অরিন-ফ্যাশন' পণ্য বিপণনে নীতি-নৈতিকতা, সামাজিক মূল্যবোধ ও পরিবেশকে গুরুত্ব দিয়ে ব্যাপক সুনাম অর্জন করেছে। প্রতিষ্ঠানটি পণ্য বিপণনে যে নীতি-নৈতিকতা অবলম্বন করে তা সামাজিক বিপণন যুগের অংশ। এ যুগে সামাজিক মূল্যবোধ ও পরিবেশকে গুরুত্ব দেওয়া হয়েছে। এ যুগে স্বাস্থ্যকর ও পরিবেশবান্ধব পণ্য উৎপাদনের প্রতি ইঙ্গিত দেওয়া হয়েছে যা উক্ত প্রতিষ্ঠানটিও অনুসরণ করছে। তাই বলা যায়, অরিন ফ্যাশন বিপণন ক্রমবিকাশের সামাজিক বিপণন যুগকে গুরুত্ব দিয়েছে।"
        },
        {
          "label": "ঘ",
          "question": "",
          "explanation": "করোনা ভাইরাসের কারণে উদ্দীপকের ‘অরিন ফ্যাশন' কর্তৃক গৃহীত কার্যক্রম বিপণন ক্রমবিকাশের মোবাইল মার্কেটিং যুগের অন্তর্ভুক্ত হওয়ায় তাদের সিদ্ধান্তটি সঠিক। বিপণনের বর্তমান সময়কালই মোবাইল মার্কেটিং যুগ হিসেবে পরিচিত ২০১০ সালের পর এ যুগের সূত্রপাত ঘটে। বিপণনের এ যুগকে ডিজিটাল যুগও বলা হয়। বর্তমানে নামি-দামি প্রতিষ্ঠানগুলো মোবাইল মার্কেটিং যুগের কৌশল অবলম্বন করে সফল হচ্ছে। উদ্দীপকে উল্লেখিত ১৯৭০ সালে প্রতিষ্ঠিত ‘অরিন ফ্যাশন’ পণ্য বিপণনে নীতি-নৈতিকতা, সামাজিক মূল্যবোধ ও পরিবেশকে গুরুত্ব দিয়ে ব্যাপক সুনাম অর্জন করেছে। সম্প্রতি বিশ্বব্যাপী করোনা ভাইরাসের মারাত্মক প্রভাবে মানুষ যখন লকডাউনে অভ্যস্ত হতে বাধ্য হয়েছে ঠিক তখনই প্রতিষ্ঠানটি আধুনিক তথ্য-প্রযুক্তির সহায়তায় ক্রেতাদের ঘরে ঘরে পণ্যসামগ্রী পৌঁছে দেওয়ার কৌশল হাতে নেয় করোনার কারণে যখন মানুষ ঘরবন্দি ছিল, তখনও ‘অরিন ফ্যাশন’ মোবাইল মার্কেটিং কৌশলের মাধ্যমে তাদের পণ্য বিক্রি করতে পেরেছে। মোবাইল মার্কেটিং যুগের কৌশল ব্যবহারের কারণে প্রতিষ্ঠানটি বড় ধরনের ব্যবসায়িক ঝুঁকি থেকে বেঁচে গেছে। অন্যান্য প্রতিষ্ঠান যখন বন্ধ ছিল তখনও তারা তাদের ব্যবসায়িক কার্যক্রম চালিয়ে যেতে পেরেছে। ফলে তারা অন্যদের তুলনায় অনেক লাভবান হয়েছে। তাই উদ্দীপকের আলোকে বলা যায়, করোনা ভাইরাসের কারণে অরিন ফ্যাশন কর্তৃক মোবাইল মার্কেটিং যুগের কৌশল অবলম্বন করার সিদ্ধান্তটি সঠিক ছিল।"
        }
      ]
    },
    {
      "number": "2",
      "uddipok": "নাহিদ ফুড কোম্পানি সারা দেশের ক্রেতাদের জন্য গুণগতমানের খাদ্যসামগ্রী উৎপাদন ও বিপণন করে। প্রতিষ্ঠানটিতে প্রায় ৫,০০০ কর্মী কাজ করে। করোনা ভাইরাসের কারণে যখন বেকারত্ব বাড়ছে তখনও প্রতিষ্ঠানটি কর্মীদের স্বাস্থ্য নিরাপত্তা নিশ্চিত করে বিপণন কর্মকাণ্ড পরিচালনা করছে। উপরন্তু প্রতিষ্ঠানটি করোনার কারণে নিঃস্ব হয়ে পড়া অসহায় মানুষদের জন্য বিনামূল্যে খাদ্য বিতরণ করে। এছাড়া প্রতিষ্ঠানটি সরকারকে নিয়মিত আয়কর দেয়।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "যা দেখা ও ছোয়া যায় না অথচ মানুষের প্রয়োজন ও অভাব পূরণ করে এমন কাজ, উপকার বা সুবিধাকে সেবা বলে"
        },
        {
          "label": "খ",
          "question": "",
          "explanation": "প্রয়োজন যখন ভোক্তার জ্ঞান, সংস্কৃতি এবং ব্যক্তিত্বের মাধ্যমে অনুমোদিত হয় তাকে অভাব বলে । অভাব সংস্কৃতির মাধ্যমে নির্ধারিত হয়। যেমন- ক্ষুধা পেলে একজন বাংলাদেশি সংস্কৃতির প্রভাবে ভাত, মাছ খেতে চাইবে। অন্যদিকে, একই কারণে সংস্কৃতির প্রভাবে আমেরিকানরা ফাস্টফুড খেতে চাইবে । এভাবেই অভাবের সাথে সংস্কৃতির সম্পর্ক বিদ্যমান [অভাব= প্রয়োজন + সংস্কৃতির প্রভা ব]"
        },
        {
          "label": "গ",
          "question": "",
          "explanation": "উদ্দীপকে উল্লেখিত নাহিদ ফুড কোম্পানিতে খাদ্যসামগ্রী উৎপাদনের মাধ্যমে বিপণনের মৌলিক ধারণা ‘প্রয়োজন' প্রকাশ পেয়েছে। উপযোগ আছে এমন কোনো কিছু পাওয়া থেকে নিজেকে বঞ্চিত মনে করার অনুভূতিকে প্রয়োজন বলে। সাধারণত শারীরিক, সামাজিক,ব্যক্তিগত এবং মানসিক কারণে মানুষ বিভিন্ন ধরনের প্রয়োজন অনুভব করে। উদ্দীপকের নাহিদ ফুড কোম্পানি সারাদেশে ক্রেতাদের জন্য গুণগতমানের খাদ্যসামগ্রী উৎপাদন ও বিপণন করে। করোনা ভাইরাসের কারণে সৃষ্ট মহামারীর সময়েও প্রতিষ্ঠানটি পণ্য উৎপাদন ও বিপণন করে। অর্থাৎ প্রতিষ্ঠানটির পণ্যের চাহিদা সবসময়ই বিদ্যমান। কেননা এটি মৌলিক পণ্য খাদ্য উৎপাদন করে, যা মানুষের মৌলিক চাহিদা পূরণ করে। খাদ্যের উপযোগ আছে এবং এটি থেকে মানুষ নিজেকে বঞ্চিত মনে করে । সুতরাং, নাহিদ ফুড কোম্পানির খাদ্যসামগ্রী উৎপাদন ‘প্রয়োজন'- এর সাথে সম্পৃক্ত ।"
        },
        {
          "label": "ঘ",
          "question": "",
          "explanation": "নাহিদ ফুড কোম্পানির বিপণন কার্যক্রম দেশের আর্থ-সামাজিক উন্নয়নে গুরুত্বপূর্ণ ভূমিকা রাখে। বিপণনের মাধ্যমে অনুন্নত দেশগুলো অর্থনৈতিকভাবে উন্নয়নের দিকে এগিয়ে যায়। উন্নত দেশগুলো হয় আরও সমৃদ্ধশালী। বিপণন নতুন পণ্য ভোগ ও ন্যায্য মূল্যে পণ্য সরবরাহের মাধ্যমে মানুষের জীবনের সামাজিক উন্নয়নে ভূমিকা রাখছে। উদ্দীপকের নাহিদ ফুড কোম্পানি সারা দেশের ক্রেতাদের জন্য মানসম্মত খাদ্যসামগ্রী উৎপাদন ও বিপণন করে। এখানে প্রায় ৫,০০০ কর্মী কাজ করে। করোনা মহামারীকালীন বেকারত্ব বাড়লেও প্রতিষ্ঠানটি কর্মীদের স্বাস্থ্য নিরাপত্তা নিশ্চিত করে বিপণন কাজ চালায়। তাছাড়া অসহায় মানুষদেরও প্রতিষ্ঠানটি বিনামূল্যে খাদ্য সহায়তা দান করে। এছাড়া প্রতিষ্ঠানটি সরকারকে নিয়মিত আয়কর দেয়। নাহিদ ফুড কোম্পানি খাদ্য উৎপাদন ও বিপণনের মাধ্যমে পণ্যের চাহিদা ও যোগানে ভারসাম্য বজায় রাখে। এছাড়া অসহায়দের খাদ্য সহায়তা দিয়ে দেশের সামাজিক উন্নয়নে ভূমিকা রাখে। এখানে কাজ করার মাধ্যমে কর্মীরা তাদের জীবনযাত্রার মানোন্নয়ন করতে পারে। আর সরকারকে আয়কর দেওয়ার মাধ্যমে সমৃদ্ধশালী দেশ বিনির্মাণে ভূমিকা রাখে। এর উৎপাদিত পণ্য দেশের মোট জাতীয় উৎপাদনের পরিমাণও বাড়ায়, যা দেশের অর্থনৈতিক উন্নয়নে কার্যকরী ভূমিকা রাখে। এসব কিছু বিবেচনায় বলা যায়, বিপণন দেশের আর্থ-সামাজিক উন্নয়নে গুরুত্বপুর্ণ ভূমিকা রাখে ।"
        }
      ]
    },
    {
      "number": "3",
      "uddipok": "জনাব নাজিম একটি হিমাগারের মালিক। উৎপাদন মৌসুমে তিনি কমমূল্যে কৃষকদের কাছ থেকে পেঁয়াজ সংগ্রহ করে হিমাগারে সংরক্ষণ করেন। আশপাশের পেঁয়াজ চাষিরাও তার হিমাগারে পণ্য সংরক্ষণ করেন। ফলে একদিকে জনাব নাজিমের আয় যেমন বাড়ে, অন্যদিকে কৃষকরাও তাদের পণ্যের ন্যায্যমূল্য নিশ্চিত করতে পারে ।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "কোনো কিছুর অভাব মোচনের ক্ষমতাকে উপযোগ বলে ।"
        },
        {
          "label": "খ",
          "question": "",
          "explanation": "ভালো কাঁচামাল কিনতে পারলে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয় । ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামালকিনতে পারলে ভালো মানের পণ্য উৎপাদন করা সহজ হয়। তাছাড়া, ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব নাজিমের পেঁয়াজ সংগ্রহ করার মাধ্যমে বিপণনের ক্রয় কাজটি সম্পন্ন হয়েছে। ক্রয়ের মাধ্যমে বিক্রেতার কাছে থেকে ক্রেতা অর্থের বিনিময়ে পণ্যের মালিকানা কেনে। এর মাধ্যমে পণ্যের স্বত্বগত উপযোগ সৃষ্টি করা যায়। এটি পণ্য বা সেবার বিনিময় সংক্রান্ত কাজ । উদ্দীপকের জনাব নাজিম একটি হিমাগারের মালিক। উৎপাদন মৌসুমে তিনি কমমূল্যে কৃষকদের কাছ থেকে পেঁয়াজ সংগ্রহ করেন। পরে পেঁয়াজগুলো তিনি হিমাগারে সংরক্ষণ করেন। অর্থাৎ, জনাব নাজিম পেঁয়াজ ক্রয়ের মাধ্যমে সংগ্রহ করেন। তিনি কৃষকদের থেকে কমমূল্যে পেঁয়াজ কেনেন। ফলে পেঁয়াজের মালিকানা কৃষকদের কাছ থেকে তার কাছে হস্তান্তরিত হয়। তিনি পেঁয়াজের মালিকানা অর্জন করেন। তাই বলা যায়, জনাব নাজিমের পেঁয়াজ সংগ্রহ করার মাধ্যমে বিপণনের ক্রিয়’ কাজটি সম্পন্ন হয়েছে।"
        },
        {
          "label": "ঘ",
          "question": "",
          "explanation": "হিমাগারের মাধ্যমে সময়গত উপযোগ সৃষ্টি করে জনাব নাজিম বিপণনে গুরুত্বপূর্ণ অবদান রেখেছেন। হিমাগার তথা গুদামজাতকরণের মাধ্যমে পণ্যকে উৎপাদনের সময় থেকে ভোগের বা বিক্রির পূর্ব পর্যন্ত সংরক্ষণ করা হয়। এর মাধ্যমে সময়গত উপযোগ সৃষ্টি হয় । উদ্দীপকের জনাব নাজিম একটি হিমাগারের মালিক। উৎপাদন মৌসুমে তিনি কমমূল্যে কৃষকদের কাছ থেকে পেঁয়াজ সংগ্রহ করে হিমাগারে সংরক্ষণ করেন। আশেপাশের পেঁয়াজ চাষিরাও তার হিমাগারে পণ্য সংরক্ষণ করেন। ফলে একদিকে জনাব নাজিমের আয় বাড়ে, অন্যদিকে কৃষকরাও তাদের পণ্যের ন্যায্য মূল্য পায়। জনাব নাজিমের হিমাগার স্থাপন বিপণনের একটি গুরুত্বপূর্ণ কাজ। এর মাধ্যমে তিনি এবং স্থানীয় কৃষকরা উপকৃত হচ্ছেন। তিনি নিজে পণ্য প্রথমে কিনেছেন । পণ্য কেনার মাধ্যমে তিনি মালিকানাগত উপযাগ সৃষ্টি করেছেন । তারপর হিমাগারের সংরক্ষণ করার মাধ্যমে তিনি পণ্যকে নষ্ট হয়ে যাওয়া থেকে রক্ষা করেছেন। স্থানীয় চাষিরাও তার হিমাগারের পেঁয়াজ বা অন্যান্য পণ্য রেখে উপকার পাচ্ছেন। পণ্যের পচনশীলতা থেকে সৃষ্ট আর্থিক ক্ষতি থেকে রক্ষা পাচ্ছেন। এর পাশাপাশি জনাব নাজিমও লাভবান হচ্ছেন। তাই বলা যায়, হিমাগার স্থাপনের মাধ্যমে জনাব নাজিম বিপণনে গুরুত্বপূর্ণ অবদান রাখছেন"
        }
      ]
    },
    {
      "number": "4",
      "uddipok": "‘খাঁন চিপস্'-এর মালিক একজন সফল উদ্যোক্তা। তিনি মুন্সিগঞ্জ থেকে উন্নতমানের আলু সংগ্রহ করে ট্রাকের মাধ্যমে কারখানায় এনে চিপস্ উৎপাদন করেন। তিনি ছোট, মাঝারি ও বড় আকারের চিপসের প্যাকেট করে দেশব্যাপী বিপণন করেন। বর্তমানে ক্রেতাদের কাছে খাঁন চিপস্ খুবই জনপ্রিয় ।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "পণ্য উৎপাদন ও বিক্রয়ের মধ্যবর্তী সময় পর্যন্ত সঠিক ও বিজ্ঞানসম্মত উপায়ে পণ্য সংরক্ষণের ব্যবস্থাকে গুদামজাতকরণ বলে।"
        },
        {
          "label": "খ",
          "question": "",
          "explanation": "মোড়ক (আবরণ) দিয়ে কোনো পণ্যকে আকর্ষণীয় করে ঢেকে বা মুড়ে দিয়ে পণ্যের গুণগত মান সংরক্ষণ এবং ক্ষতির হাত থেকে রক্ষা করার প্রক্রিয়াকে মোড়কিকরণ বলে । মোড়ককৃত পণ্য সহজে গুদামঘরে, হিমাগারে বা অন্য যেকোনো স্থানে সংরক্ষণ করা যায়। এর মাধ্যমে বাহ্যিক ক্ষয়ক্ষতির হাত থেকে পণ্যকে রক্ষা করা যায়। ফলে ক্রেতারা অক্ষত ও পুরোপুরি উপযোগসম্পন্ন অবস্থায় পণ্য কিনতে ও ভোগ করতে পারে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ‘খান চিপস' প্রতিষ্ঠানটি ট্রাকের মাধ্যমে আলু আনায় স্থানগত উপযোগ সৃষ্টি হয়েছে। বিপণনের অন্যতম গুরুত্বপূর্ণ কাজ পরিবহনের মাধ্যমে পণ্য বা সেবাসামগ্রী এক স্থান থেকে অন্যস্থানে আনা-নেওয়া করা হয়। ফলে এটি দূরত্বের সমস্যা সমাধানে সহায়তা করে। অর্থাৎ পরিবহন স্থানগত উপযোগ সৃষ্টি করে। পরিবহনের ফলে দেশ-বিদেশের পণ্য ভোগ করা যায়। উদ্দীপকের ‘খাঁন চিপস্‌’-এর মালিক একজন সফল উদ্যোক্তা। তিনি মুন্সিগঞ্জ থেকে উন্নতমানের আলু সংগ্রহ করে। সেগুলো ট্রাকের মাধ্যমে কারখানায় নিয়ে আসে। অর্থাৎ, প্রতিষ্ঠানটি পণ্য আনার কাজে পরিবহন ব্যবহার করে। ফলে স্থানের দূরত্বের সমস্যা দূর হয়। স্থানগত উপযোগ সৃষ্টি হয়। সুতরাং, ‘খান চিপস্’ প্রতিষ্ঠানটি ট্রাকের মাধ্যমে আলু আনায় স্থানগত উপযোগ সৃষ্টি হয়েছে।"
        },
        {
          "label": "ঘ",
          "question": "",
          "explanation": "“বিভিন্ন আকারের প্যাকেটের অর্থাৎ পর্যায়িতকরণের কারণে এ চিপসের প্রতি ক্রেতাদের আগ্রহ বেড়েছে\"-এ ব্যাপারে আমি একমত। পর্যায়িতকরণের মাধ্যমে পূর্ব নির্ধারিত মান অনুসারে পণ্যকে বিভিন্ন শ্রেণিতে ভাগ করা হয়। প্রমিতকরণের ভিত্তিতে পণ্যের পর্যায়িতকরণ করা হয়। পর্যায়িতকরণ করার ফলে পণ্যের গুণাগুণ, মান, আকার, ওজন প্রভৃতি সম্পর্কে ধারণা পাওয়া যায়। এতে পণ্যের বিক্রি বাড়ে । উদ্দীপকের ‘খাঁন চিপস্‌'-এর মালিক একজন সফল উদ্যোক্তা। তিনি মুন্সিগঞ্জ থেকে উন্নতমানের আলু সংগ্রহ করেন। সেগুলোকে ট্রাকের মাধ্যমে কারখানায় এনে চিপস্ উৎপাদন করেন। তিনি ছোট, মাঝারি ও বড় আকারের চিপসের প্যাকেট করে দেশব্যাপী বিপণন করেন। বর্তমানে ক্রেতাদের কাছে ‘খাঁন চিপস্‌’ খুবই জনপ্রিয়। ‘খান চিপস্’ তাদের চিপসের প্যাকেট ছোট, মাঝারি ও বড় আকারের বানিয়েছেন। তাদের এ কাজ বিপণনের পর্যায়িতকরণ কাজের অন্তর্ভুক্ত। পর্যায়িতকরণ করার ফলে ভিন্ন ভিন্ন বয়সের মানুষের কাছে তাদের চিপস গ্রহণযোগ্য হয়। এতে ভোক্তারা চাহিদা অনুযায়ী তাদের চিপস কিনতে পারে। ফলে তাদের চিপসের বিক্রি বেড়ে যায়। তাই বলা যায়, বিভিন্ন আকারের প্যাকেটের কারণে অর্থাৎ পর্যায়িতকরণ করার কারণে খান চিপস' কিনতে ক্রেতাদের আগ্রহ বেড়ে ছে।"
        }
      ]
    },
    {
      "number": "5",
      "uddipok": "জামিল সাহেব ব্যাংক থেকে ৫০ লক্ষ টাকা ঋণ নিয়ে একটি আমের জুস তৈরির কারখানা স্থাপন করেন। তিনি ক্রেতাদের রুচি, পছন্দ ও প্রয়োজন সম্পর্কে জেনে জুস উৎপাদন করেন। পরবর্তীতে তার কারখানায় উৎপাদিত পণ্যটিকে সারাদেশের মানুষের কাছে জনপ্রিয় করার জন্য দেশের সেরা একজন টিভি অভিনেতার মাধ্যমে বিপণনের একটি গুরুত্বপূর্ণ কার্য সম্পাদন করেন। বর্তমানে সারাদেশে তার আমের জুস খুবই জনপ্রিয় ।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "বিপণনের দৃষ্টিতে বাজার হলো একটি পণ্য বা সেবার বর্তমান এবং সম্ভাব্য ক্রেতার সেট বা সমষ্টি ।"
        },
        {
          "label": "খ",
          "question": "",
          "explanation": "অর্থের বিনিময়ে পণ্য বা সেবার মালিকানা বিক্রেতার কাছ থেকে ক্রেতার কাছে হস্তান্তরকে বিক্রয় বলে। বিক্রয়ের মাধ্যমে পণ্যের মালিকানা হস্তান্তর করা হয়। এটি অর্থ উপার্জনে সহায়ক। পণ্য বিক্রয়ের জন্য ক্রেতা অনুসন্ধান করতে হয়। পণ্যটি বিক্রয়ের ফলে ক্রেতা এর মালিকানা পায়। অর্থাৎ পণ্যটির ওপর নতুন স্বত্ব সৃষ্টি হয়। এভাবেই বিক্রয়ের মাধ্যমে স্বত্বগত উপযোগ সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব জামিল সাহেব বিপণনের উৎপাদন পূর্ববর্তী বাজার বিশ্লেষণ কাজটি সম্পাদন করেন। পণ্য উৎপাদন করার আগে সেই পণ্যের বাজার বিশ্লেষণ করা খুবই গুরুত্বপূর্ণ বিষয়। বাজার বিশ্লেষণে ক্রেতারা পণ্যটিকে কিভাবে নিবে, তারা এটি পছন্দ করবে কিনা, তাদের কোন ধরনের পণ্য পছন্দ, পণ্যের দাম কেমন হবে এসব বিষয় অন্তর্ভুক্ত হয়। সঠিক বাজার বিশ্লেষণ করতে পারলে সহজেই সফল হওয়া সম্ভব। উদ্দীপকের জামিল সাহেব ব্যাংক থেকে ৫০ লক্ষ টাকা ঋণ নিয়ে একটা আমের জুস তৈরির কারখানা স্থাপন করেন। তিনি ক্রেতাদের রুচি, পছন্দ ও প্রয়োজন সম্পর্কে জেনে জুস উৎপাদন করেন। অর্থাৎ জুস উৎপাদন করার আগেই জামিল সাহেব পণ্যটির বাজার বিশ্লেষণ করেন। বাজার বিশ্লেষণ করার কারণে তিনি ক্রেতাদের পছন্দ, রুচি, প্রয়োজন সর্বোপরি বিভিন্ন তথ্য সংগ্রহ করতে পারেন। সে অনুযায়ী উৎপাদন কার্যক্রম পরিচালনা করেন। এর মাধ্যমে বাজারে ঐ পণ্যের গ্রহণযোগ্যতা বাড়ান। এতে ভোক্তারা তা বেশি ক্রয় করে। তাই উদ্দীপকের আলোকে বলা যায়, জামিল সাহেব বিপণনের উৎপাদন পূর্ববর্তী বাজার বিশ্লেষণ কাজটি সম্পাদন করেন।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত জামিল সাহেব কর্তৃক গৃহীত বিজ্ঞাপন বিপণনে গুরুত্বপূর্ণ ভূমিকা পালন করেন। বিজ্ঞাপনের মাধ্যমে উদ্যোক্তা বা উৎপাদনকারী ব্যক্তিগতভাবে উপস্থিত না হয়ে পণ্য সম্পর্কে তথ্য উপস্থাপন করেন। বিজ্ঞাপনের মাধ্যমে পণ্যের তথ্য ক্রেতাকে জানানো হয়। এর মাধ্যমে পণ্যের চাহিদা সৃষ্টি করা ও তা কিনতে ক্রেতাদেরকে উৎসাহিত করা হয়। বিপণনে বিজ্ঞাপন গুরুত্বপূর্ণ অবদান রাখে। উদ্দীপকের জামিল সাহেব ব্যাংক থেকে ৫০ লক্ষ টাকা ঋণ নিয়ে একটি আমের জুস তৈরির কারখানা স্থাপন করেন। তিনি ক্রেতাদের রুচি, পছন্দ ও প্রয়াজ ন সম্পর্কে জেনে জুস উৎপাদন করেন। তিনি তার পণ্যকে সারাদেশের মানুষের কাছে জনপ্রিয় করতে চান। এ জন্য তিনি দেশসেরা একজন টিভি অভিনেতার মাধ্যমে পণ্যের বিজ্ঞাপন দেন। বর্তমানে সারা দেশে তার আমের জুস খুবই জনপ্রিয়। জামিল সাহেব পণ্যের বিজ্ঞাপন দেওয়ার কারণে ক্রেতারা সহজেই ঐ পণ্য সম্পর্কে জানতে পারে। ফলে তারা সেই পণ্য কিনতে আগ্রহী হয়। এতে জামিল সাহেবের পণ্যের বিক্রি বেড়ে যায়। তিনি লাভবান হন। পাশাপাশি ভোক্তারা ভালো মানের পণ্য ব্যবহার করতে পারে। এরমাধ্যমে তাদের জীবনযাত্রার মান বাড়ে। সর্বোপরি তা প্রত্যক্ষ বা পরোক্ষভাবে অর্থনীতির চাকাকে সচল রাখে। এভাবে বিজ্ঞাপন বিপণন কাজে গুরুত্বপূর্ণ অবদান রাখে।"
        }
      ]
    },
    {
      "number": "6",
      "uddipok": "জনাব শাহিন নিউমার্কেট থেকে তার স্ত্রী ও সন্তানদের জন্য জামা-কাপড়, জুতা ও গৃহস্থালী পণ্যসামগ্রী কেনেন। অন্যদিকে, জনাব মাসুদ চাঁদনী চক থেকে প্রচুর পরিমাণে থ্রি-পিছ কিনে নিজ এলাকায় শো-রুমের মাধ্যমে ক্রেতাদের কাছে বিক্রি করেন।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "পণ্য বিক্রিয়ের পর নির্দিষ্ট সময় পর্যন্ত ক্রেতাকে যে সেবা দেওয়া হয় তাকে বিক্রয়োত্তর সেবা বলে।"
        },
        {
          "label": "খ",
          "question": "",
          "explanation": "সরকারি বাজারের উদ্দেশ্য মুনাফা অর্জন নয় বরং জনকল্যাণ নিশ্চিত করা। সরকারের বিভিন্ন মন্ত্রণালয়, হাসপাতাল, স্কুল, কলেজ প্রভৃতি প্রতিষ্ঠান তাদের কার্যক্রম পরিচালনার জন্য বিভিন্ন পণ্যসামগ্রী কেনে। এসব সরকারি প্রতিষ্ঠানকে সরকারি বাজার বলে। জনগণের সেবা করার লক্ষ্যে এসব প্রতিষ্ঠান সরকার পরিচালনা করে থাকে। প্রতিষ্ঠানের মূল কাজ হলো জনগণের কল্যাণসাধন করা।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব শাহিন ভোক্তা বাজারের সদস্য। যে সকল ক্রেতা ব্যক্তিগত বা পারিবারিক ব্যবহারের জন্য পণ্য বা সেবা কেনে তাদের নিয়ে ভোক্তা বাজার গঠিত হয়। এ বাজারের সদস্যরা পণ্য বা সেবা চূড়ান্ত ভোগ করে। তাদের মুনাফা অর্জনের কোনো উদ্দেশ্য থাকে না। জনাব শাহিন কেনাকাটা করতে নিউমার্কেটে যান। সেখান থেকে তিনি তার পরিবারের জন্য জামা-কাপড়, জুতা ও গৃহস্থালী পণ্যসামগ্রী কেনেন । অর্থাৎ, তিনি পণ্যগুলো ব্যক্তিগত ও পারিবারিক ব্যবহারের জন্য কেনেন। তার পরিবারের সদস্যরা সেগুলো চূড়ান্তভাবে ব্যবহার করে উপযোগ নিঃশেষ করবে। এক্ষেত্রে মুনাফা অর্জনের কোনো উদ্দেশ্য থাকবে না। এ বৈশিষ্ট্যগুলো বিবেচনায় বলা যায়, জনাব শাহীন হলেন ভোক্তা বাজারের সদস্য।"
        },
        {
          "label": "ঘ",
          "question": "",
          "explanation": "“উদ্দীপকে দুইটি ক্রয়কার্য সংগঠিত হলেও তারা এক বাজারের সদস্য নয়”— উক্তিটির সাথে আমি একমত। ভোক্তা বাজারের সদস্যরা চূড়ান্ত ভোগ করে উপযোগ নিঃশেষ করার উদ্দেশ্যে পণ্য কিনে থাকে। অন্যদিকে, পুনঃবিক্রেতা বাজারের সদস্যরা পণ্য বা সেবা কিনে সেগুলো পুনরায় বিক্রি করে মুনাফা অর্জনের উদ্দেশ্যে। উদ্দীপকের জনাব শাহিন নিউমার্কেট থেকে তার স্ত্রী ও সন্তানদের জন্য জামা-কাপড়, জুতা ও গৃহস্থালী পণ্যসামগ্রী কেনেন। অন্যদিকে, জনাব মাসুদ চাঁদনী চকে যান। সেখান থেকে তিনি প্রচুর পরিমাণে থ্রি-পিস কেনেন। তারপর সেগুলো ক্রেতাদের কাছে বিক্রি করে থাকেন । জনাব শাহিনের পণ্য কেনার উদ্দেশ্য ছিল ব্যক্তিগত বা পারিবারিক ভোগ করা। তাই বৈশিষ্ট্যগতভাবে তিনি হলেন ভোক্তা বাজারের সদস্য। অন্যদিকে, জনাব মাসুদ ব্যক্তিগত বা পারিবারিক ভোগের উদ্দেশ্যে থ্রি-পিস কেনে নি । তিনি সেগুলো বিক্রি করে মুনাফা অর্জন করবেন । তাই তিনি পুনঃবিক্রেতা বাজারের সদস্য। সুতরাং, উদ্দীপকের দুজন ব্যক্তি পণ্য কিনলেও তারা বৈশিষ্ট্যগতভাবে ভিন্ন ভিন্ন বাজারের সদস্য।"
        }
      ]
    },
    {
      "number": "7",
      "uddipok": "‘নাজনীন ফ্যাশন' মেয়েদের পোশাক উৎপাদনে একটি স্বনামধন্য প্রতিষ্ঠান। প্রতিষ্ঠাকাল থেকে প্রতিষ্ঠানটি বিভিন্ন বয়সের মেয়েদের জন্য পৃথক পৃথক পোশাক তৈরি ও বিপণন করে লাভবান হচ্ছে। বর্তমানে প্রতিষ্ঠানটি উচ্চবিত্তের স্বাধীনচেতনা ও উদ্যোমী ক্রেতাদের জন্য আধুনিক ডিজাইনের পোশাক তৈরি ও বিপণন করে সফলতা অর্জন করে।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ায় সামগ্রিক বাজারকে সমজাতীয় বৈশিষ্ট্যের ভিত্তিতে ছোট ছোট উপবাজারে বিভক্ত করা হয় তাকে বাজার বিভক্তিকরণ বলে।"
        },
        {
          "label": "খ",
          "question": "",
          "explanation": "সাধারণত পুনরায় উৎপাদনের উদ্দেশ্যে শিল্প বাজারের সদস্যরা পণ্য কেনে । শিল্পপণ্যের ক্রেতারা পণ্য উৎপাদনের সাথে জড়িত। তারা শিল্পপণ্য কিনে তা প্রক্রিয়াজাতকরণের মাধ্যমে পুনরায় পণ্য উৎপাদন করে। অতঃপর ঐ পণ্য বিক্রির মাধ্যমে মুনাফা অর্জন করে। স্বাভাবিকভাবে উৎপাদনকারীর সংখ্যা ভোক্তাদের তুলনায় অনেক কম। তাই শিল্প বাজারের সদস্য সংখ্যা ভোক্তা বাজারের সদস্য অপেক্ষা কম ।"
        },
        {
          "label": "গ",
          "question": "",
          "explanation": "প্রতিষ্ঠাকালে ‘নাজনীন ফ্যাশন' ভোক্তা বাজার বিভক্তিকরণের জনসংখ্যা বিষয়ক চলকের অন্তর্গত ‘বয়স’-এর ওপর গুরুত্ব দিয়েছে। সকল বয়সের ক্রেতাদের পছন্দ একরকম হয় না। বয়সের পার্থক্যের কারণে ভোক্তাদের প্রয়োজন, পছন্দ, রুচি প্রভৃতিতে পার্থক্য দেখা যায় । আর এ কারণেই অনেক সময় বয়সের ভিত্তিতে বাজার ভাগ করা হয়। উদ্দীপকে উল্লেখিত ‘নাজনীন ফ্যাশন' স্বনামধন্য পোশাক উৎপাদনকারী প্রতিষ্ঠান। এটি বিভিন্ন বয়সের মেয়েদের জন্য পৃথক পৃথক পোশাক তৈরি করে বিক্রি করে। কারণ, সকল বয়সের মেয়েদের চাহিদা ও পছন্দ একরকম হয় না। এর মাধ্যমে প্রতিষ্ঠানটি সব বয়সী নারীদের কাছে পণ্য বিক্রির সুযোগ পায়। এ থেকে বোঝা যায়, প্রতিষ্ঠাকালে ‘নাজনীন ফ্যাশন' ভোক্তা বাজার বিভক্তিকরণের বয়স চলকটির ওপর গুরুত্ব দিয়েছে।"
        },
        {
          "label": "ঘ",
          "question": "",
          "explanation": "মনস্তাত্ত্বিক বাজার বিভক্তিকরণের মাধ্যমে উচ্চবিত্ত ক্রেতাদের জন্য আধুনিক ডিজাইনের পোশাক বিপণনের সিদ্ধান্তটি অত্যন্ত যৌক্তিক। সমাজে বসবাসকারি সব শ্রেণির মানুষ একভাবে জীবনযাপন করে না । তাদের মধ্যে বিভিন্ন শ্রেণি লক্ষ করা যায়। যেমন: উচ্চ শ্রেণি, নিম্ন শ্রেণি প্রভৃতি। আর সামাজিক শ্রেণি মনস্তাত্ত্বিক বিভক্তিকরণের গুরুত্বপূর্ণ একটি উপাদান । উদ্দীপকে উল্লেখিত 'নাজনীন ফ্যাশন' মেয়েদের পোশাক উৎপাদনে স্বনামধন্য একটি প্রতিষ্ঠান । এটি প্রতিষ্ঠার পর থেকে বিভিন্ন বয়সের মেয়েদের জন্য পৃথক পৃথক পোশাক তৈরি ও বিক্রি করে। প্রতিষ্ঠানটি মুনাফা করলেওবর্তমানে উচ্চবিত্তের স্বাধীনচেতা ও উদ্যোমী ক্রেতাদের জন্য আধুনিক ডিজাইনের পোশাক তৈরির সিদ্ধান্ত নেয়, যা মনস্তাত্ত্বিক বাজার বিভক্তিকরণের আওতাভুক্ত । উদ্দীপকের ‘নাজনীন ফ্যাশন’ আধুনিক ডিজাইনের পোশাক তৈরি করতে চায় । কারণ, উচ্চবিত্ত শ্রেণির নারীরা এ ধরনের পোশাক পছন্দ করে । আর এ ধরনের পোশাকের মূল্য সাধারণত বেশি হয়। ফলে তা থেকে মুনাফাও বেশি অর্জিত হবে। তাছাড়া, উচ্চবিত্ত শ্রেণির কাছে জনপ্রিয়তা পেলে প্রতিষ্ঠানটিকে আর পেছনে ফিরে তাকাতে হবে না। এভাবে 'নাজনীন ফ্যাশন' সফলতা অর্জন করতে পারবে। তাই আমি মনে করি, মনস্তাত্ত্বিক বাজার বিভক্তিকরণের মাধ্যমে উচ্চবিত্ত ক্রেতাদের জন্য আধুনিক ডিজাইনের পোশাক বিপণনের সিদ্ধান্তটি অত্যন্ত যৌক্তিক।"
        }
      ]
    },
    {
      "number": "8",
      "uddipok": "আনাস ক্যাটারিং হাউজ' উন্নতমানের খাবার সরবরাহকারী প্রতিষ্ঠান। তারা ক্রেতাদের রুচি ও চাহিদা অনুযায়ী খাবার তৈরি ও মূল্য নির্ধারণের পর নিজস্ব পিকআপে ঢাকা শহরের বিভিন্ন স্থানে চাহিদা অনুযায়ী সরবরাহ করে। প্রতিযোগিতা মোকাবেলা এবং বিক্রি বাড়ানোর জন্য মাঝে মাঝে মূল্যছাড়, নগদ বাট্টা প্রভৃতি কৌশল গ্রহণ করে। বর্তমানে প্রতিষ্ঠানটি ব্যবসায়িকভাবে সফল ।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "বিভিন্ন ধরনের ভৌগোলিক এককের ভিত্তিতে বাজার ভাগ করাকে ভৌগোলিক বিভক্তিকরণ বলে ।"
        },
        {
          "label": "খ",
          "question": "",
          "explanation": "উৎপাদিত পণ্য সঠিকভাবে বিক্রির কার্যক্রম পরিচালনা করতে বণ্টন প্রণালির প্রয়োজন হয়। ব্যবসায় প্রতিষ্ঠানের উৎপাদিত পণ্য প্রকৃত ভোক্তাদের কাছে পৌছাতে বণ্টন প্রণালির প্রয়োজন হয়। উৎপাদকের উৎপাদিত পণ্য প্রথমে পাইকার, পাইকার থেকে খুচরা ব্যবসায়ী এবং খুচরা ব্যবসায়ীর মাধ্যমে ভোক্তার কাছে পৌঁছায়। এসব কার্যক্রম বণ্টন প্রণালির মাধ্যমে সম্পাদিত হয় বলে পণ্য বিপণনের ক্ষেত্রে বণ্টন প্রণালির প্রয়োজন আছে ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ‘আনাস ক্যাটারিং হাউজ'-এর বিভিন্ন স্থানে খাবার সরবরাহের মাধ্যমে বিপণন মিশ্রণের স্থান উপাদানটির কথা বলা হয়েছে। ক্রেতা সাধারণত যেখান থেকে তাদের প্রয়োজনীয় পণ্যটি কিনতে চায় সেখানে পণ্যের সরবরাহ নিশ্চিত করাই হলো স্থান বা বণ্টন। আর সুবিধাজনক স্থানে পণ্য সরবরাহ করা বিপণন মিশ্রণের উদ্দেশ্য। উদ্দীপকের ‘আনাস ক্যাটারিং হাউজ' খাবার সরবরাহকারী একটি প্রতিষ্ঠান। এটি ক্রেতাদের জন্য নিজস্ব পরিবহনে ঢাকার বিভিন্ন জায়গায় খাবার সরবরাহ করে। কারণ পণ্য শুধু তৈরি করলেই চলে না। তা ক্রেতাদের কাছে পৌছানোর প্রয়োজন হয়। আর ক্রেতারা বিভিন্ন জায়গায় বিক্ষিপ্তভাবে ছড়িয়ে থাকে বলেই এভাবে খাবার সরবরাহ করা হয়। আর এ বিষয়টি বিপণন মিশ্রণের উপাদান স্থানের আওতাধীন। সুতরাং, প্রতিষ্ঠানটির খাবার সরবরাহ করার মাধ্যমে বিপণন মিশ্রণের স্থান উপাদানটির কথাটি বলা হয়েছে।"
        },
        {
          "label": "ঘ",
          "question": "",
          "explanation": "প্রসার কৌশল ছাড়া বিক্রি বাড়ানো অসম্ভব বলে আমি মনে করি। প্রসার হলো সেসব কাজ যেগুলোর মাধ্যমে অভীষ্ট ক্রেতাদের পণ্যের তথ্য জানানো হয় এবং তাদের সেগুলো কিনতে আগ্রহী করে তোলা হয়। এতে বিক্রি বাড়ানো সম্ভব হয় বলে মুনাফাও বাড়ে। উদ্দীপকে উল্লেখিত ‘আনাস ক্যাটারিং হাউজ' উন্নতমানের খাবার তৈরি ও সরবরাহকারী একটি প্রতিষ্ঠান। তারা ক্রেতাদের চাহিদা অনুযায়ী খাবার তৈরি করে নিজস্ব পরিবহনে ঢাকার বিভিন্ন স্থানে সরবরাহ করে থাকে। প্রতিযোগিতা মোকাবেলা এবং বিক্রি বাড়াতে প্রতিষ্ঠানটি মূল্যছাড়, নগদ বাট্টা প্রভৃতি কৌশল ব্যবহার করেন, যা বিপণন মিশ্রণের হাতিয়ার প্রসারের অন্তর্ভুক্ত। উদ্দীপকের ‘আনাস ক্যাটারিং হাউজ'-এর প্রসারমূলক বিভিন্ন কাজ (যেমন: মূল্য ছাড়, নগদ বাট্টা প্রভৃতি) ক্রেতাদের মনোযোগ আকর্ষণে সহায়তা করে থাকে। এতে ক্রেতারা পণ্যের সাথে বাড়তি সুবিধা পায়। ফলে তারা খাবার কিনতে আগ্রহী হয় বলে প্রতিষ্ঠানটির বিক্রি বাড়ে। আর বিক্রি বাড়লে স্বাভাবিকভাবে মুনাফা বাড়ে এবং বাজারে শক্ত অবস্থান সৃষ্টি হয়। এসব কারণেই আমি মনে করি, বিপণন মিশ্রণের প্রসার কৌশল ছাড়া বিক্রি বাড়ানো অসম্ভব ।"
        }
      ]
    },
    {
      "number": "9",
      "uddipok": "তাসলিমা অফিস থেকে বাসায় ফেরার সময় রাস্তার পাশে একজন বেলুন বিক্রেতাকে বিভিন্ন রঙের বেলুন নিয়ে দাঁড়িয়ে থাকতে দেখেন। তিনি তাৎক্ষণিকভাবে রিকসা থামিয়ে তার বাচ্চার জন্য কয়েকটি বেলুন কিনে বাসায় যান। অন্যদিকে, তার স্বামী কয়েক বক্স মাস্ক ও স্যানিটাইজার কিনে বাসায় যান। বাচ্চা মাস্ক দেখে প্রশ্ন করলে তার বাবা বলেন, “করোনা ভাইরাসের হাত থেকে রক্ষা পেতে হলে মাস্ক পড়া এবং ঘন ঘন স্যানিটাইজার ব্যবহার করা জরুরি।”",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "অভাব এবং প্রয়োজন মেটাতে পারে এমন যা কিছু ব্যবহার বা ভোগের জন্য বাজারে উপস্থাপন করা হয় তাই পণ্য ।"
        },
        {
          "label": "খ",
          "question": "",
          "explanation": "যেসব পণ্য ভোক্তারা অপেক্ষাকৃত কম সময় ব্যয় করে কাছাকাছি স্থান থেকে সহজে এবং তাৎক্ষণিকভাবে কিনতে পারে সেগুলোকে সুবিধা পণ্য বলে । এগুলো ভোক্তারা নিয়মিত ও অল্প পরিমাণে কেনে। এ জাতীয় পণ্য কিনতে তেমন পরিকল্পনার প্রয়োজন হয় না। কাছাকাছি দোকান বা স্থানে সহজে এগুলো পাওয়া যায়। চাল-ডাল, বিস্কুট, সাবান ইত্যাদি হলো সুবিধা পণ্যের উদাহরণ। প্রাত্যহিক জীবনে সুবিধা পণ্য প্রয়োজন হয় বলে ভোক্তারা এসব পণ্য নিয়মিত কেনে ৷"
        },
        {
          "label": "গ",
          "question": "",
          "explanation": "উদ্দীপকে উল্লেখিত তাসলিমা বাচ্চার জন্য লোভনীয় পণ্য কেনেন । লোভনীয় পণ্য এক ধরনের সুবিধা পণ্য। এ জাতীয় পণ্য ক্রেতারা দেখামাত্র বা আবেগের বশে কিনে থাকে। সাধারণত এসব পণ্য কেনার আগে ক্রেতার কোনো পরিকল্পনা থাকে না। বাদাম, চকলেট, বেলুন, ফুচকা প্রভৃতি লোভনীয় পণ্যের উদাহরণ। উদ্দীপকের তাসলিমা বাসায় ফেরায় পথে রাস্তার ধারে একজন বেলুন বিক্রেতাকে দেখেন । তিনি তৎক্ষণাৎ রিকসা থামিয়ে তার বাচ্চার জন্য কয়েকটি বেলুন কিনে নেন। রঙিন বেলুন মানুষকে আকৃষ্ট করে। তাই তাৎক্ষণিক সিদ্ধান্তেএ পণ্য কেনা হয়। উদ্দীপকের তাসলিমাও দেখামাত্র তার বাচ্চার জন্য বেলুন কিনে নেন। এক্ষেত্রে তার আবেগের বিষয়টি কাজ করেছে। তাই পণ্যের বৈশিষ্ট্য বিচারে বলা যায়, তাসলিমার কেনা পণ্যটি হলো লোভনীয় পণ্য।"
        },
        {
          "label": "ঘ",
          "question": "",
          "explanation": "উদ্দীপকে দুটি পণ্যের ধরন এক নয়। একটি লোভনীয় পণ্য এবং অপরটি জরুরি পণ্য, যা করোনা পরিস্থিতিতে গুরুত্বপূর্ণ ভূমিকা রাখে লোভনীয় পণ্য ক্রেতারা দেখামাত্রই কিনে থাকে। এক্ষেত্রে ক্রেতাদের কোনো ধরনের ক্রয় পরিকল্পনা থাকে না। অন্যদিকে ক্রেতা জরুরি প্রয়োজনে যেসব পণ্য কেনেন সেগুলো জরুরি পণ্য। যেমন: ঔষধ, বৃষ্টির দিনে ছাতা, শীতকালে কম্বল প্রভৃতি। উদ্দীপকে উল্লেখিত তাসলিমা বাসায় ফেরার পথে বাচ্চার জন্য বেলুন কেনেন। এক্ষেত্রে তিনি দেখামাত্র আবেগের বশে বেলুনগুলো কিনেছেন, যা লোভনীয় পণ্যের বৈশিষ্ট্যকে প্রকাশ করছে। অন্যদিকে করোনাকালীন সময়ে তার স্বামী কয়েক বক্স মাস্ক ও স্যানিটাইজার কিনে আনেন। এ মাস্ক ও স্যানিটাইজার বিশেষ পরিস্থিতি মোকাবেলায় কেনা হয়েছে, যা জরুরি পণ্যের বৈশিষ্ট্যের সাথে সামঞ্জস্যপূর্ণ। অর্থাৎ, পণ্য দুইটির ধরন এক নয় । করোনা ভাইরাসের সংক্রমণ একটি আকস্মিক পরিস্থিতি। এ অবস্থায় করোনা সংক্রমণ ঠেকাতে স্বাস্থ্যবিধি মেনে চলা খুবই জরুরি। এরই অংশ হিসেবে বাইরে বের হওয়ার সময় মাস্ক পরিধান করা ও ঘন ঘন হাত স্যানিটাইজ করার নির্দেশনা দিয়েছে বিশ্ব স্বাস্থ্য সংস্থা (WHO)। এ স্বাস্থ্যবিধি মেনে উদ্দীপকের তাসলিমার পরিবার মাস্ক ও স্যানিটাইজার ব্যবহারের মাধ্যমে নিজেদেরকে সংক্রমিত হওয়ার ঝুঁকি থেকে অনেকটাই মুক্ত রাখতে পারবেন। সর্বোপরি করোনাজনিত মৃত্যুর হার কমে যাবে। অতএব বলা যায়, করোনা পরিস্থিতিতে জরুরি পণ্যের গুরুত্ব অপরিসীম।"
        }
      ]
    },
    {
      "number": "10",
      "uddipok": "‘ক' এবং ‘খ’ দুটি কোম্পানি প্রায় একই সাথে বাজারে নতুন পণ্য বিপণন করে। ‘ক’ কোম্পানির পণ্যটি সম্পর্কে ক্রেতারা খুব বেশি অবহিত নয়। বিক্রি ধীরগতিতে বাড়ায় কোম্পানি প্রসারমূলক কাজে বেশি ব্যয় করছে। অন্যদিকে, ‘খ’ কোম্পানির পণ্যের পরিচিতি বেড়ে যাওয়ায় চাহিদা দ্রুত বাড়ছে। তবে একই সাথে প্রতিযোগিতাও বাড়ছে।",
      "tag": "JB 21",
      "sub_questions": [
        {
          "label": "ক",
          "question": "শপিং পণ্য কী ?",
          "explanation": "যেসব পণ্য ক্রেতারা পূর্বপরিকল্পনা অনুযায়ী বিভিন্ন দোকান ঘুরে পণ্যের মূল্য, মান, ডিজাইন, সাইজ প্রভৃতি তুলনা করে কেনে সেগুলোকে শপিং পণ্য বলে ।"
        },
        {
          "label": "খ",
          "question": "",
          "explanation": "যেসব পণ্য আধুনিক প্রযুক্তিতে তৈরি, পৃথক বৈশিষ্ট্য সম্পন্ন এবং ব্র্যান্ড ইমেজ যুক্ত, সেসব পণ্য হলো বিশিষ্ট পণ্য । স্বতন্ত্র বৈশিষ্ট্য সম্পন্ন পণ্য হওয়ায় সঠিক পণ্যটি কোথায় পাওয়া যাবে তা ক্রেতাদের খুঁজে বের করতে হয়। তাছাড়া পণ্যটি পাওয়া মাত্রই ক্রেতারা কেনে না। ক্রেতাদের কাঙ্ক্ষিত গুণাগুণ সম্পন্ন আসল পণ্যই কিনা সে বিষয়েও ক্রেতারা নিশ্চিত হতে চায়। এজন্য তারা প্রয়োজনীয়সময় ও শ্রম ব্যবহারে প্রস্তুত থাকে। সুতরাং, বিশিষ্ট পণ্য কিনতে ক্রেতারা বেশি সময় ও শ্রম ব্যবহার করে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত ‘ক' কোম্পানির পণ্যটি পণ্যের জীবনচক্রের সূচনা স্তরে অবস্থান করছে। পণ্যের জীবনচক্রের সূচনা স্তরে পণ্যটি প্রথমবারের মতো বাজারে ছাড়া হয়। নতুন পণ্য হওয়ায় ক্রেতাদের কাছে পণ্যটি অপরিচিত থাকে। এজন্য বিক্রিও খুব কম হয় এবং মুনাফা হয় না বললেই চলে । উদ্দীপকের ‘ক' কোম্পানির পণটি সম্পর্কে ক্রেতা খুব বেশি অবহিত না । নতুন পণ্য হওয়ায় বাজারে এটি খুব একটা পরিচিতি পায়নি। এজন্য বিক্রয়ে ধীর গতি দেখা যাচ্ছে। তাই ‘ক' কোম্পানি প্রসারমূলক কাজে বেশি ব্যয় করছে। এতে পণ্যটি ক্রেতা পরিচিতি পাবে এবং বিক্রি বাড়বে। ফলে প্রতিষ্ঠানটি দীর্ঘমেয়াদে মুনাফা অর্জনে সক্ষম হবে। এক্ষেত্রে উল্লেখ্য, বাজারে যেকোনো নতুন পণ্য আসলে তার বিক্রি কমই থাকে। এ পর্যায়টিকে পণ্যের জীবনচক্রের সূচনা স্তর বলা হয়। এ স্তরে কোনো প্রতিযোগী থাকে না। সুতরাং, ‘ক' কোম্পানির পণ্যটি সূচনা স্তরে আছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত ‘খ’ কোম্পানির পণ্যটি জীবনচক্রের প্রবৃদ্ধি স্তরে আছে। এ পর্যায়ে প্রতিযোগিতা মোকাবেলায় প্রতিষ্ঠানটির উচিত প্রসারমূলক ব্যয় বাড়ানো। পণ্যের জীবনচক্রের প্রবৃদ্ধি স্তরে পণ্যের বিক্রি ও মুনাফার পরিমাণ দ্রুত গতিতে বাড়ে। মুনাফার আধিক্য দেখে অন্যান্য প্রতিষ্ঠানও ঐ পণ্যের বাজারে প্রবেশ করে। এতে প্রতিযোগিতা বাড়ে। উদ্দীপকের ‘খ’ কোম্পানি বাজারে নতুন পণ্য বিপণন করে। অল্প দিনের মধ্যেই প্রতিষ্ঠানটির পণ্য পরিচিতি পায়। ফলে পণ্যের চাহিদা খুব দ্রুত বাড়ছে। তবে একই সাথে প্রতিযোগিতাও বাড়ছে। পণ্যের চাহিদা ও প্রতিযোগী প্রতিষ্ঠানের আধিক্য পণ্যের জীবনচক্রের প্রবৃদ্ধি স্তরে দেখা যায়। 'খ' কোম্পানির ক্রেতা সংখ্যা বাড়ছে। তাছাড়া প্রতিযোগী প্রতিষ্ঠানগুলোও মানসম্মত পণ্য উৎপাদন করছে। এজন্য প্রতিষ্ঠানটি ক্রেতা হারাতে পারে। তাই পুরনো ক্রেতা ধরে রাখা এবং নতুন ক্রেতা সৃষ্টি করা দরকার। এজন্য প্রতিষ্ঠানটির বিভিন্ন প্রসারমূলক কাজ যেমন বিজ্ঞাপন, ছাড় প্রভৃতি দেওয়া প্রয়োজন। এতে ক্রেতারা প্রতিষ্ঠানটির পণ্যের প্রতি আরও আকৃষ্ট হবে। ফলে বিক্রি বাড়তে পারে। ফলে প্রতিষ্ঠানটির পণ্য বাজারে আধিপত্য বিস্তারে সক্ষম। সুতরাং, ‘খ’ কোম্পানির উচিত প্রতিযোগিতা মোকাবেলায় প্রসার ব্যয় বাড়ানো ।"
        }
      ]
    },
    {
      "number": "11",
      "uddipok": "আইরিন ফ্যাশন লিমিটেড আধুনিক ডিজাইনের রুচিশীল পোশাক তৈরি ও বিপণন করে। পণ্যের উৎপাদন খরচের সাথে ২৫% মুনাফা ধার্য করে বিক্রয়মূল্য নির্ধারণ করে। সম্প্রতি প্রতিযোগিতা বেড়ে যাওয়ায় ঈদে বিক্রি বাড়ানোর লক্ষ্যে অন্যান্য প্রতিযোগী প্রতিষ্ঠানের পণ্যের মূল্যের সাথে সামঞ্জস্য রেখে প্রতিষ্ঠানটি মূল্য নির্ধারণ করে।",
      "tag": "JB 21",
      "sub_questions": [
        {
          "label": "ক",
          "question": "",
          "explanation": "ভারসাম্য বিন্দু হচ্ছে এমন একটি বিন্দু যেখানে একটি প্রতিষ্ঠানের মোট আয় এবং মোট ব্যয় সমান হয়।"
        },
        {
          "label": "খ",
          "question": "",
          "explanation": "পণ্যের জীবনচক্রের যে স্তরে পণ্যের বিক্রি এবং মুনাফা দ্রুতগতিতে কমে যায় তাকে পতন স্তর বলা হয়। এ পর্যায়ে এসে পণ্য বিক্রির পরিমাণ কমতে থাকে। ফলে উৎপাদকের পণ্য অবিক্রীত থাকে। এতে তাদের মধ্যে মূল্য কমানোর প্রবণতা শুরু হয়। ভোক্তাদের চাহিদার পরিবর্তন, প্রযুক্তিগত পরিবর্তন, বিশ্বায়ন প্রভৃতি কারণে অনেক সময় কোনো কোনো পণ্যের বিক্রি পতন স্তরে পৌঁছায়। তাই পণ্যের জীবনচক্রের পতন স্তরে বিক্রি দ্রুত কমতে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত আইরিন ফ্যাশন লিমিটেড ব্যয়যোগ পদ্ধতিতে মূল্য নির্ধারণ করে । ব্যয়যোগ বা মার্কআপ পদ্ধতিতে পণ্যের মোট ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণ করা হয়। এক্ষেত্রে স্থায়ী ব্যয়, পরিবর্তনশীল ব্যয় এবং প্রত্যাশিত বিক্রির পরিমাণ বিবেচনা করা হয়। উদ্দীপকের আইরিন ফ্যাশন লিমিটেড আধুনিক ডিজাইনের রুচিশীল পোশাক তৈরি ও বিপণন করে। এটি পণ্যের উৎপাদন খরচের সাথে ২৫% মুনাফা ধার্য করে বিক্রয়মূল্য নির্ধারণ করে। এজন্য প্রতিষ্ঠানটি প্রথমে স্থায়ী ও পরিবর্তনশীল ব্যয় নির্ণয় করে। তারপর প্রত্যাশিত বিক্রির পরিমাণ ধার্য করে একক প্রতি উৎপাদন ব্যয় বের করে। এ উৎপাদন ব্যয়ের সাথে ২৫% মুনাফা ধরে বিক্রয়মূল্য নির্ণয় করে যা ব্যয়যোগ বা মার্কআপ পদ্ধতিতে করা হয়। এটি আমাদের দেশে বহুল প্রচলিত একটি মূল্যনির্ধারণ পদ্ধতি। পরিশেষে বলা যায়, আইরিন ফ্যাশন লিমিটেড-এর গৃহীত মূল্য নির্ধারণ কৌশলটি হলো ব্যয়যোগ মূল্য নির্ধারণ পদ্ধতি ।"
        },
        {
          "label": "ঘ",
          "question": "",
          "explanation": "বিক্রি বাড়াতে আইরিন ফ্যাশন লিমিটেড-এর প্রতিযোগিতাভিত্তিক মূল্য নির্ধারণ করা অত্যন্ত যৌক্তিক । প্রতিযোগিতাভিত্তিক মূল্য নির্ধারণ পদ্ধতিতে প্রতিযোগীর পণ্যের মূল্যের সাথে সামঞ্জস্য রেখে পণ্যমূল্য নির্ধারণ করা হয়। এক্ষেত্রে সব প্রতিযোগী পণ্যের মূল্যই এক বা কাছাকাছি থাকে । উদ্দীপকে উল্লেখিত আইরিন ফ্যাশন লিমিটেড রুচিশীল পোশাক তৈরি ও বিপণন করে। এটি প্রথম পর্যায়ে ব্যয়যোগ পদ্ধতিতে মূল্য নির্ধারণ করে। সম্প্রতি প্রতিযোগিতা বাড়ায় ঈদে বিক্রি বাড়ানোর লক্ষ্যে প্রতিষ্ঠানটি প্রতিযোগীর পণ্যের মূল্যের সাথে সামঞ্জস্য রেখে মূল্য নির্ধারণ করে। এ ধরনের মূল্য নির্ধারণকে প্রতিযাগিতাভিত্তিক মূল্য নির্ধারণ পদ্ধতি বলা হয়। ঈদ উপলক্ষ্যে সব দোকানেই ক্রেতা সমাগম বাড়ে। এক্ষেত্রে দোকান ভেদে পণ্যমূল্যের বৈষম্য ক্রেতাদের মনে বিরূপ প্রভাব ফেলে। যেমন কোনো দোকানে পণ্যমূল্য বেশি হলে ক্রেতারা ঐ দোকান বিমুখ হয়। আবার মূল্য কম হলে পণ্যমান খারাপ ভাবে। তাই আইরিন ফ্যাশন চাচ্ছে প্রতিযোগী প্রতিষ্ঠানের পণ্যের মূল্যের সাথে এর পণ্য মূল্যের যেনো খুব একটা তারতম্য না থাকে। তাই এটি প্রতিযোগিতাভিত্তিক মূল্য নির্ধারণ করে। এতে ক্রেতা সন্তুষ্টি নিশ্চিত হবে এবং বিক্রি বাড়তে পারে। তাই বলা যায়, বিক্রি বাড়াতে আইরিন ফ্যাশন লিমিটেড-এর নতুনভাবে পণ্যমূল্য নির্ধারণ যৌক্তিক।"
        }
      ]
    }
  ]
}