{
  "title": "কুমিল্লা বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব রাইহান কক্সবাজার শহরের কলাতলী রোডে একটি খাবার হোটেল প্রতিষ্ঠা করেন। তিনি দেশীয় খাবারের পাশাপাশি থাই ও চাইনিজ খাবারও বিক্রি করেন। বর্তমানে প্রতিযোগী প্রতিষ্ঠানের সংখ্যা বৃদ্ধি পাওয়ায় প্রতিষ্ঠানটির কর্তৃপক্ষ প্রতিযোগিতা মোকাবিলায় মোবাইলে এস.এম.এস ও ফেসবুক পেইজের মাধ্যমে যোগাযোগ করে ক্রেতাদের সাথে সুসম্পর্ক তৈরি করে। ফলে অল্প দিনেই প্রতিষ্ঠানটির বিক্রির লক্ষ্যমাত্রা অর্জিত হয়।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে।"
        },
        {
          "label": "খ",
          "question": "",
          "explanation": "ভোক্তা বলতে ঐ সব ব্যক্তি বা প্রতিষ্ঠানকে বোঝায় যারা পণ্য বা সেবাসামগ্রী ভোগ বা ব্যবহার করে থাকে। বিপণনের সব কার্যক্রম ভোক্তাদের কেন্দ্র করেই পরিচালিত হয়। পণ্য উৎপাদনের ক্ষেত্রে ভোক্তাদের রুচি, স্বাদ, পছন্দ-অপছন্দ, ক্রয়ক্ষমতা প্রভৃতি বিবেচনা করা হয়। তাছাড়া, ভোক্তাদের আকৃষ্ট করা ছাড়াও তাদের ধরে রাখতে ব্যবসায় প্রতিষ্ঠান প্রসারমূলক কৌশল অবলম্বন করে থাকে। ভোক্তারা আছে বলেই কোম্পানির অস্তিত্ব লক্ষ করা যায়। তাই সহজেই বলা যায়, \"ভোক্তাই রাজা\"।"
        },
        {
          "label": "গ",
          "question": "",
          "explanation": "উদ্দীপকের জনাব রাইহানের ব্যবসায়টি সেবাগত উপযোগ সৃষ্টি করেছে। সেবা হচ্ছে কোনো কাজ সুবিধা বা তৃপ্তি, যা বিক্রির জন্য বাজারে উপস্থাপন করা হয়। এটি শনাক্ত করা গেলেও দেখা বা স্পর্শ করা যায় না। পর্যটনকেন্দ্র, বিউটি পার্লার, রেস্টুরেন্ট প্রভৃতি সেবার উদাহরণ। উদ্দীপকে জনাব রাইহান কক্সবাজারে একটি খাবার হোটেল প্রতিষ্ঠা করেছেন। হোটেলটিতে তিনি দেশীয় খাবারের পাশাপাশি থাই ও চাইনিজ খাবার বিক্রি করেন। ভোক্তারা তার হোটেলে এসে তার খাবার খেয়ে তৃপ্তি অনুভব করেন। তাদের এ সন্তুষ্টি চোখে দেখা যায় না বা স্পর্শও করা যায় না। কিন্তু অনুভব করা যায়। ক্রেতাদের এ তৃপ্তির মাধ্যমে তারা সন্তুষ্টি প্রকাশ করে। এসব বৈশিষ্ট্য সেবার সাথে সাদৃশ্যপূর্ণ। সুতরাং, জনাব রাইহানের ব্যবসায়টি সেবাগত উপযোগ সৃষ্টি করেছে।"
        },
        {
          "label": "ঘ",
          "question": "",
          "explanation": "জনাব রাইহান সামাজিক যোগাযোগ যুগ অনুসরণ করে ব্যবসায়ে সফলতা পেয়েছেন- উক্তিটি যৌক্তিক বলে আমি মনে করি। -এ যুগে ইন্টারনেট প্রযুক্তি ব্যবহার করে সামাজিক যোগাযোগের মাধ্যমে পণ্য বা সেবার প্রসারমূলক কার্যক্রম চালানো হয়। বর্তমানে ভোক্তারা সামাজিক যোগাযোগ মাধ্যমে অনেক সময় ব্যয় করে। তাই ব্যবসায় প্রতিষ্ঠানগুলো ক্রেতাদের সাথে যোগাযোগ করতে ফেসবুক , টুইটার প্রভৃতির সাহায্য নেয়। এতে দীর্ঘমেয়াদি সম্পর্ক তৈরি ও প্রতিযোগিতা মোকাবিলা সহজ হয়। উদ্দীপকে জনাব রাইহান কক্সবাজার শহরে একটি খাবার হোটেল প্রতিষ্ঠা করেন। তার হোটেলে দেশি খাবারের পাশাপাশি থাই ও চাইনিজ খাবারও বিক্রি করা হয়। প্রতিযোগিতা মোকাবিলার জন্য তিনি ক্রেতাদের সাথে যোগাযোগ করতে এসএমএস ও ফেসবুক পেইজ ব্যবহার করেন। এতে তার বিক্রির লক্ষ্যমাত্রা অর্জিত হয়। জনাব রায়হান এসএমএস ও ফেসবুক পেইজ ব্যবহার করায় সহজে অনেক মানুষের কাছে তার পণ্য পরিচিত করতে পেরেছেন। এছাড়া ক্রেতারা তাদের পছন্দ-অপছন্দ ও চাহিদা ফেসবুক পেইজ ও এসএমএস-এর মাধ্যমে তাকে জানাতে পারছেন। এতে তিনি ক্রেতাদের চাহিদা অনুযায়ী মানসম্মত খাবার সরবরাহ করতে পেরেছেন। ফলে তার খাবারের প্রতি ক্রেতাদের আস্থা এবং বিক্রি দুটোই বেড়েছে। তাই বলা যায়, জনাব রাইহান সামাজিক যোগাযোগ যুগ অনুসরণ করে ব্যবসায়ে সফলতা পেয়েছেন।"
        }
      ]
    },
    {
      "number": "2",
      "uddipok": "জনাব আতিক একটি প্রতিষ্ঠানের ব্যবস্থাপনার উচ্চ স্তরে কর্মরত। তিনি বিপণন মিশ্রনের সঠিক কৌশল নির্ধারণে কার্যপরিকল্পনা প্রণয়ন, সংগঠিতকরণ, প্রেষণাদান এবং নিয়ন্ত্রণ সংক্রান্ত কার্যাবলি সম্পাদন করেন। তিনি মনে করেন বিপণনে জড়িত বিভিন্ন পক্ষসমূহের সাথে শক্তিশালী, ভ্যালুনির্ভর সম্পর্ক তৈরি করে তা এগিয়ে নেওয়া উচিত।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "কবাজার বলতে কোনো পণ্য বা সেবার প্রকৃত ও ভবিষ্যতের সম্ভাব্য ক্রেতার সমষ্টিকে বোঝায়।"
        },
        {
          "label": "খ",
          "question": "",
          "explanation": "প্রয়োজন যখন ভোক্তার জ্ঞান, সংস্কৃতি এবং ব্যক্তিত্বের মাধ্যমে অনুমোদিত হয় তাকে অভাব বলে। অভাব সংস্কৃতির মাধ্যমে নির্ধারিত হয়। যেমন- ক্ষুধা পেলে একজন বাংলাদেশি সংস্কৃতির প্রভাবে ভাত, মাছ খেতে চাইবে। অন্যদিকে, একই কারণে সংস্কৃতির প্রভাবে আমেরিকানরা ফাস্টফুড খেতে চাইবে। এভাবেই অভাবের সাথে সংস্কৃতির সম্পর্ক বিদ্যমান।"
        },
        {
          "label": "গ",
          "question": "",
          "explanation": "জনাব আতিকের কার্যক্রমের মাধ্যমে বিপণনের 'ব্যবস্থাপকীয় প্রক্রিয়া' বৈশিষ্ট্যটি ফুটে ওঠেছে। সুষ্ঠুভাবে বিপণন কার্যাবলি পরিচালনা করতে পরিকল্পনা, 'সংগঠন, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণ সংক্রান্ত কর্মসূচি নিতে হয়। এসব কর্মসূচি ব্যবস্থাপনার অন্তর্ভুক্ত। এজন্য বিপণনকে ব্যবস্থাপকীয় প্রক্রিয়া বলা হয়। উদ্দীপকে জনাব আতিক একটি প্রতিষ্ঠানে ব্যবস্থাপনার উচ্চ স্তরে কর্মরত। তিনি বিপণন মিশ্রণের সঠিক কৌশল নির্ধারণ করেন। এজন্য পরিকল্পনা প্রণয়ন, সংগঠিতকরণ, প্রেষণাদান ও নিয়ন্ত্রণ সংক্রান্ত কার্যাবলি সম্পাদন করেন। এ কাজগুলো সবই ব্যবস্থাপনার অন্তর্ভুক্ত। এ কাজের মাধ্যমে তিনি বিপণন মিশ্রণের উপাদান পণ্য, মূল্য, স্থান ও প্রসারের সমন্বয়সাধন করেন। তাছাড়া সঠিক কৌশল নির্ধারণের মাধ্যমে ক্রেতা সন্তুষ্টি অর্জন করেন। ফলে প্রাতিষ্ঠানিক সাফল্য অর্জন হয়। তাই বলা যায়, জনাব আতিকের সার্বিক কার্যক্রমের মাধ্যমে বিপণনের 'ব্যবস্থাপকীয় প্রক্রিয়া' বৈশিষ্ট্যটি ফুটে উঠেছে।"
        },
        {
          "label": "ঘ",
          "question": "",
          "explanation": "জনাব আতিকের সম্পর্কভিত্তিক বিপণনের চিন্তা-ভাবনা প্রতিষ্ঠানের সফলতা অর্জনে যথেষ্ট ফলপ্রসূ হবে। সম্পর্কভিত্তিক বিপণন হলো এমন একটি প্রক্রিয়া যেখানে বিপণনের সাথে জড়িত বিভিন্ন পক্ষের সাথে সুসম্পর্ক প্রতিষ্ঠা করা হয়। বিপণনে জড়িত পক্ষসমূহ হলো- ক্রেতা, বিক্রেতা, সরবরাহকারী, পরিবেশনকারী প্রভৃতি। সফলতা অর্জনে এসব পক্ষসমূহের সাথে সম্পর্ক রক্ষা করা উচিত। জনাব আতিক একটি প্রতিষ্ঠানের ব্যবস্থাপনার উচ্চ স্তরে কর্মরত। তিনি বিপণনের ব্যবস্থাপকীয় কার্যাবলি সম্পাদন করেন। তিনি জানেন বিপণনের সাথে বিভিন্ন পক্ষ জড়িত। তিনি মনে করেন এ পক্ষগুলোর সাথে শক্তিশালী, ভ্যালুনির্ভর সম্পর্ক তৈরি করে এগিয়ে নিয়ে যাওয়া উচিত।' জনাব আতিকের ব্যবসায়ে সফলতা অর্জন করার জন্য সব পক্ষের সাথে সুসম্পর্ক বজায় রাখতে হবে। গ্রাহকদের সাথে আস্থা ও সন্তুষ্টির সম্পর্ক তৈরি হলে বিক্রয় বাড়বে। এছাড়া কর্মচারীদের সাথে সুসম্পর্ক উৎপাদনশীলতা বাড়াতে সাহায্য করবে। আবার, সরবরাহকারীর সাথে সম্পর্ক থাকলে কাঁচামালের ধারাবাহিক সরবরাহ নিশ্চিত হবে। এভাবে ব্যবসায়ে টেকসই উন্নয়ন ঘটানো সম্ভব। সুতরাং, জনাব আতিকের চিন্তা-ভাবনা প্রতিষ্ঠানের সফলতা অর্জনে যথেষ্ট ফলপ্রসূ হবে।"
        }
      ]
    },
    {
      "number": "3",
      "uddipok": "জনাব রকিব মুন্সিগঞ্জ থেকে আলু নিজস্ব ট্রাকের মাধ্যমে বরিশালে এনে বিক্রয় করেন। পরবর্তীতে উক্ত আলুর প্রকৃতি ও বৈশিষ্ট্য অনুসারে বাছাইয়ের মাধ্যমে পৃথক করে ক্রেতাদের চাহিদা মেটায়। ফলে ক্রেতারা তাদের পছন্দমতো আলু ক্রয় করতে পারে এবং জনাব রকিবও লাভবান হচ্ছেন।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "অর্থের বিনিময়ে বিক্রেতার কাছ থেকে ক্রেতার কাছে পণ্যের মালিকানা হস্তান্তরই হলো বিক্রয়।"
        },
        {
          "label": "খ",
          "question": "",
          "explanation": "ভোক্তাদের প্রয়োজন ও অভাবের সন্তুষ্টি বিধানের মাধ্যমে প্রাতিষ্ঠানিক উদ্দেশ্য অর্জনের লক্ষ্যে পরিচালিত সব কাজকে বিপণন কার্যাবলি বলে। পণ্য বিপণনে কিছু কার্যাবলি সম্পন্ন করতে হয়। যেমন: ক্রয়-বিক্রয়, পরিবহন, গুদামজাতকরণ, প্রমিতকরণ, মোড়কিকরণ, বিজ্ঞাপন প্রভৃতি। এক্ষেত্রে পরিকল্পনা প্রণয়ন, চাহিদা পূর্বানুমান, প্রয়োজনীয় কাঁচামাল ব্যবস্থাকরণ প্রভৃতি উৎপাদনের আগের কাজ। আবার বিক্রয়োত্তর সেবা, ওয়ারেন্টি, গ্যারান্টি উৎপাদনের পরের কাজ। এসব কাজ করা ছাড়া কোনো প্রতিষ্ঠানই ক্রেতা সন্তুষ্টি এবং ভোক্তাদের সাথে যোগাযোগ স্থাপন ও মুনাফা অর্জন করতে পারবে না। তাই একটি প্রতিষ্ঠানে বিপণন কার্যাবলি প্রয়োজন।"
        },
        {
          "label": "গ",
          "question": "",
          "explanation": "জাউদ্দীপকের জনাব রকিব প্রাথমিক পর্যায়ে বিপণনের পরিবহন কাজটি সম্পাদন করেন। পরিবহনের মাধ্যমে উৎপাদকের কাছ থেকে পণ্য ক্রেতার কাছে পৌঁছানো হয়। এটি উৎপাদনকারী ও ভোক্তাদের মধ্যে দূরত্ব কমায়। এতে নির্দিষ্ট স্থানে উৎপাদিত পণ্য দেশের বিভিন্ন অঞ্চলের ভোক্তারা ভোগের সুযোগ পায়। ফলে পণ্যের স্থানগত উপযোগ সৃষ্টি হয়। উদ্দীপকে জনাব রকিব একজন আলু বিক্রেতা। তিনি মুন্সিগঞ্জ থেকে আলু সংগ্রহ করেন। এরপর বরিশালে এনে তা বিক্রি করেন। তার উক্ত কর্মকাণ্ড উৎপাদক ও ভোক্তার মধ্যকার দূরত্ব কমায়। ফলে মুন্সিগঞ্জে আলু উৎপাদিত হলেও বরিশালের বাসিন্দারা তা ভোগের সুযোগ পায়। এভাবে তিনি পণ্যের স্থানগত বাধা দূর করেন। এসব বৈশিষ্ট্য পরিবহনের বৈশিষ্ট্যের সাথে সামঞ্জস্যপূর্ণ। তাই বলা যায়, জনাব রকিব আলু সরবরাহের মাধ্যমে পরিবহন কাজটি করে থাকেন।"
        },
        {
          "label": "ঘ",
          "question": "",
          "explanation": "জনাব রকিবের সফলতার ক্ষেত্রে অবদান রাখা বিপণনের পর্যায়িতকরণ কাজটি যথার্থ বলে আমি মনে করি। পর্যায়িতকরণের মাধ্যমে নির্ধারিত মান অনুসারে পণ্যের শ্রেণিবিভাগ করা হয়। পণ্যের বিভিন্ন বৈশিষ্ট্যের ভিত্তিতে এটি করা হয়। এর ফলে ক্রেতারা সহজেই চাহিদামতো পণ্য কিনতে পারে। এতে ক্রেতার সন্তুষ্টি অর্জিত হয়। উদ্দীপকে জনাব রকিব মুন্সিগঞ্জ থেকে আলু সংগ্রহ করেন। পরবর্তীতে উক্ত আলু প্রকৃতি ও বৈশিষ্ট্য অনুযায়ী পৃথকভাবে বাছাই করেন। এর ফলে ক্রেতারা পছন্দ অনুযায়ী আলু কিনতে পারেন। আর এটি সম্ভব হয়েছে উৎপাদিত আলু প্রকৃতি ও বৈশিষ্ট্য অনুযায়ী ভাগ করার কারণে। উদ্দীপতের জনাব রাকিবের কাজটি পর্যায়িতকরণের অন্তর্ভুক্ত। পর্যায়িতকরণের ফলে ভোক্তারা কোন ধরনের আলু কিনবে তা সহজেই নির্ধারণ করতে পারে। এক্ষেত্রে আকারভেদে আলুর দামের তারতম্য দেখা যায়। এতে করে ক্রেতারা তাদের সামর্থ্য অনুযায়ী আলু কিনতে পারে। ফলে তারা সন্তুষ্ট হয়। এতে আলুর বিক্রি বাড়ে ও জনাব রকিব লাভবান হন। তাই বলা যায়, জনাব রকিবের সফলতা অর্জনে পর্যায়িতকরণ যথার্থ অবদান রেখেছে।"
        }
      ]
    },
    {
      "number": "4",
      "uddipok": "'ফ্লোরা ট্রেডিং' দেশের স্বনামধন্য একটি বিপণন প্রতিষ্ঠান। প্রতিষ্ঠানটি ডেনমার্ক থেকে শিশু খাদ্য আমদানি করে নিজস্ব ব্র্যান্ড ব্যবহারের মাধ্যমে প্যাকেটজাত করে তার ওপর মেয়াদ উত্তীর্ণের তারিখ, ওজন ও মূল্য সংক্রান্ত লেবেল লাগিয়ে বিপণন করে। সম্প্রতি প্রতিষ্ঠানটি এ কাজের ক্ষেত্রে ক্রেতাদের ক্রয় ক্ষমতাকে বিবেচনায় এনে ছোট, মাঝারি ও বড় সাইজে প্যাকেটজাত করে শিশু খাদ্য বিপণন করছে। ফলে পূর্বের তুলনায় বিক্রয় বৃদ্ধি পেয়েছে।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "অর্থের বিনিময়ে বিক্রেতার কাছ থেকে ক্রেতার পণ্যের মালিকানা অর্জন করার প্রক্রিয়াকে ক্রয় বলে।"
        },
        {
          "label": "খ",
          "question": "",
          "explanation": "যপণ্য উৎপাদন ও বিক্রয়ের মধ্যবর্তী সময়ে সঠিক ও বিজ্ঞানসম্মত উপায়ে পণ্য সংরক্ষণের ব্যবস্থাকে গুদামজাতকরণ বলে। এটি পণ্য উৎপাদনের সাথে বিক্রয় এবং ভোগের সমন্বয়সাধন করে। প্রতিষ্ঠান একটি নির্দিষ্ট মৌসুমের পণ্য অন্য মৌসুমে বিক্রি করতে চাইলে পণ্য গুদামজাতন্ত্রণের মাধ্যমে তা করা যায়। তাছাড়া গুদামজাতকরণের মাধ্যমে উৎপাদন মৌসুমের অতিরিক্ত পণ্য নষ্ট হওয়া থেকে রক্ষা পাওয়া যায়। এভাবে এক সময়ের পণ্য অন্য সময়ে ভোগ বা ব্যবহারের সুযোগ সৃষ্টির মাধ্যমে গুদামজাতকরণ ব্যবস্থা সময়গত উপযোগ সৃষ্টি করে।"
        },
        {
          "label": "গ",
          "question": "",
          "explanation": "শিশুখাদ্য আমদানির পর 'ফ্লোরা ট্রেডিং' বিপণনের মোড়কিকরণ কাজটি সম্পাদন করে। -এর মাধ্যমে পণ্যকে মোড়ক বা আবরণ দিয়ে ঢেকে দেওয়া হয়। মোড়কের গায়ে পণ্যের মেয়াদ, ওজন, মূল্য প্রভৃতি লেখা থাকে। এর ফলে পণ্যের আকর্ষণীয়তা বাড়ে ও সহজেই পণ্যটি চিহ্নিত করা যায়। তাছাড়া এসব তথ্য প্রদানের মাধ্যমে বিক্রয় কার্য সহজ করে। উদ্দীপকে 'ফ্লোরা ট্রেডিং' দেশের স্বনামধন্য একটি প্রাতিষ্ঠান। তারা ডেনমার্ক থেকে শিশুখাদ্য আমদানি করে। এরপর নিজস্ব ব্র্যান্ড ব্যবহার করে তা প্যাকেটজাত করে। প্যাকেটের গায়ে তাদের ব্র্যান্ডের নাম লেখা থাকে। ফলে সহজেই তা চিহ্নিত করা যায়। আবার উক্ত প্যাকেটে মেয়াদ উত্তীর্ণের তারিখ, ওজন, মূল্য প্রভৃতি সম্বলিত লেবেল লাগানো থাকে। - এতে ক্রেতারা সহজেই পণ্য সম্পর্কে জানতে পারবেন ও বিক্রয় কাজ সহজ হবে। এসব বৈশিষ্ট্য মোড়কিকরণের অন্তর্গত। তাই বলা যায়, 'ফ্লোরা ট্রেডিং' এর কাজটি হচ্ছে মোড়কিকরণ।"
        },
        {
          "label": "ঘ",
          "question": "",
          "explanation": "'ফ্লোরা ট্রেডিং'-এর বিক্রয় বৃদ্ধিতে সহায়ক পর্যায়িতকরণের কাজটির যৌক্তিকতা রয়েছে বলে আমি মনে করি। পর্যায়িতকরণের মাধ্যমে পূর্বনির্ধারিত আকার, ওজন, স্বাদ প্রভৃতির ভিত্তিতে পণ্যকে ভাগ করা হয়। এরপর এসব বৈশিষ্ট্য অনুসারে পণ্যের ভিন্ন ভিন্ন মূল্য নির্ধারিত হয়। এতে ভিন্ন ক্রয়ক্ষমতাসম্পন্ন ক্রেতারা তাদের সাধ্যমতো পণ্য কিনতে পারেন। উদ্দীপকে 'ফ্লোরা ট্রেডিং' দেশের স্বনামধন্য একটি প্রতিষ্ঠান। তারা আমদানিকৃত শিশুখাদ্য মোড়কিকরণ করে বিক্রি করে। সম্প্রতি তারা ক্রেতাদের ক্রয়ক্ষমতা বিবেচনায় উক্ত পণ্য ছোট, মাঝারি ও বড় সাইজে প্যাকেট করে। এরপর তা ভিন্ন ভিন্ন ক্রেতার কাছে বিক্রি করে। পণ্য বিভিন্ন সাইজে প্যাকেটজাত করার এ কাজটি হচ্ছে পর্যায়িতকরণ। পর্যায়িতকরণের ফলে এই ভিন্ন সাইজের পণ্যের আলাদা আলাদা মূল্য নির্ধারণ করা যায়। এতে কম ক্রয়ক্ষমতাসম্পন্ন ক্রেতারা কম মূল্যে ছোট প্যাকেট কিনতে পারেন। একইভাবে, মাঝারি ও বেশি ক্রয়ক্ষমতাসম্পন্ন ক্রেতারা মাঝারি ও বড় প্যাকেট কিনেন। এভাবে উক্ত প্রতিষ্ঠানে সব ধরনের ক্রেতাদের সমাগম হয়। ফলে প্রতিষ্ঠানটির বিক্রয় বাড়ে। তাই বলা যায়, বিক্রয় বৃদ্ধিতে 'ফ্লোরা ট্রেডিং' এর পণ্য পর্যায়িতকরণের সিদ্ধান্তটি যৌক্তিক।"
        }
      ]
    },
    {
      "number": "5",
      "uddipok": "\"ডানা ফ্যাশন\" বিদেশে থেকে ৭ হতে ১২ বছরের শিশুদের জন্য শীতকালীন পোশাক আমদানির পর ঢাকা শহরের বিভিন্ন শো-রুমে বিক্রয়, করে। সম্প্রতি প্রতিযোগিতা বৃদ্ধি পাওয়ায় প্রতিষ্ঠানটি টেলিভিশনে আকর্ষণীয় বিজ্ঞাপন দিয়ে বিক্রয় বাড়াতে সক্ষম হয়।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "পণ্য বিক্রির সময় পণ্যের প্যাকেটের ওপর উল্লিখিত মূল্য অপেক্ষা যে পরিমাণ কম অর্থ নেওয়া হয় তাকে বাট্টা বলে।"
        },
        {
          "label": "খ",
          "question": "",
          "explanation": "পণ্য পরিকল্পনা হচ্ছে এমন একটি প্রক্রিয়া যার মাধ্যমে কোন পণ্য, কাদের জন্য, কত পরিমাণে উৎপাদন করা হবে তা নির্ধারণ করা হয়। বিপণনের অন্যতম কাজ হলো পণ্য উৎপাদনের আগে যথাযথ পরিকল্পনা তৈরি করা। এক্ষেত্রে কী ধরনের ও কী মানের পণ্য উৎপাদন করা হবে, তা উৎপাদন কার্যের আগেই ঠিক করতে হয়। কারণ পরিকল্পনা ছাড়া সঠিকভাবে পণ্য উৎপাদন সম্ভব নয়। তাই পণ্য পরিকল্পাকে উৎপাদনের পূর্ববর্তী কাজ বলা হয়।"
        },
        {
          "label": "গ",
          "question": "",
          "explanation": "উদ্দীপকে প্রাথমিক পর্যায়ে ভোক্তা বাজার বিভক্তিকরণের জনসংখ্যা বিষয়ক চলকের 'বয়স' উপাদানটি ব্যবহার করা হয়েছে। বাজার বিভক্তিকরণে জনসংখ্যা বিষয়ক চলকের অন্যতম উপাদান হলো বয়স। বয়সের তারতম্যের কারণে ভোক্তার প্রয়োজন, পছন্দ, রুচি, চাহিদা প্রভৃতিতে পার্থক্য দেখা যায়। এসব বিষয় বিবেচনা করে বিপণনকারী পণ্য বিপণন করার সিদ্ধান্ত নিয়ে থাকে। উদ্দীপকের 'ডানা ফ্যাশন' বিদেশ থেকে ৭ হতে ১২ বছরের শিশুদের জন্য শীতকালীন পোশাক আমদানি করে। পরবর্তীতে এগুলো ঢাকা শহরের বিভিন্ন শোরুমে বিক্রয় করেন। এক্ষেত্রে ডানা ফ্যাশন' ৭ থেকে ১২ বছরের পছন্দের ওপর গুরুত্ব দেন। ৩ বয়সের শিশুদের চাহিদা অন্যান্য বয়সের চেয়ে ভিন্ন হয়। এজন্য তিনি তাদের বয়সের সাথে মানানসই এমন পোশাক বিক্রয়ের ব্যবস্থা করেন। অর্থাৎ, তিনি পণ্য বিক্রয়ে বয়সকে প্রাধান্য দেন। পণ্য বিক্রয়ে বিবেচিত 'বয়স' জনসংখ্যা বিষয়ক বাজার বিভক্তিকরণের একটি চলক। সুতরাং, উদ্দীপকে প্রাথমিক পর্যায়ে ভোক্তা বাজার বিভক্তিকরণের জনসংখ্যা বিষয়ক চলকটি ব্যবহৃত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে বিক্রয় বৃদ্ধির জন্য বিপণন মিশ্রণের 'প্রসার' পদক্ষেপটি গ্রহণ করার বিষয়টি যৌক্তিক বলে আমি মনে করি। পণ্যের বিক্রি বাড়ানোর যাবতীয় কৌশলই হলো প্রসার। এটি ক্রেতাকে পণ্য বা সেবা সম্পর্কে ধারণা দেয়। এর পাশাপাশি ক্রেতাকে পণ্য কিনতে উৎসাহী করে। টেলিভিশন বিজ্ঞাপন, ব্যক্তিক বিক্রয়, বিক্রয় প্রসার, গণসংযোগ প্রভৃতি হলো প্রসারমূলক কার্যক্রম। উদ্দীপকে 'ডানা ফ্যাশন' বিদেশ থেকে শিশুদের পোশাক আমদানি - করে। এরপর আমদানিকৃত এসব পণ্য বিভিন্ন শোরুমে বিক্রি করে। প্রতিষ্ঠানটি প্রাথমিক পর্যায়ে বাজার বিভক্তিকরণের জনসংখ্যা বিষয়ক - চলকটি ব্যবহার করে। সম্প্রতি বাজারে প্রতিযোগিতা বৃদ্ধি পায়। | এক্ষেত্রে এটি টেলিভিশন আকর্ষণীয় বিজ্ঞাপন দিয়ে বিক্রয় বাড়াতে সক্ষম হয়। 'ডানা ফ্যাশন' টেলিভিশন বিজ্ঞাপনের মাধ্যমে ভোক্তাদের কাছে তাদের পণ্য উপস্থান করে। এ কারণে সম্ভাব্য ক্রেতারা তাদের প্রতিষ্ঠানের পণ্য সম্পর্কে বিভিন্ন তথ্য জানতে পারে। এতে ক্রেতারা এসব পণ্যের প্রতি আকর্ষিত হয়। ফলে প্রতিযোগীদের তুলনায় প্রতিষ্ঠানটির বিক্রি ও মুনাফা বাড়ে। এসব বিষয় বিপণন মিশ্রণের 'প্রসার' উপাদানের সাথে সামঞ্জস্যপূর্ণ। তাই বলা যায়, উদ্দীপকে বিক্রয় বৃদ্ধির জন্য বিপণন মিশ্রণের প্রসার উপাদানটি ব্যবহারের পদক্ষেপটি যৌক্তিক হয়েছে।"
        }
      ]
    },
    {
      "number": "6",
      "uddipok": "\"পাওয়ার পয়েন্ট\" চায়না থেকে ওয়াশিং মেশিন তৈরির বিভিন্ন যন্ত্রাংশ আমদানি করে ঢাকা অঞ্চলের বিভিন্ন শিল্প কারখানায় সরবরাহ করে। বর্তমানে সারা দেশের ক্রেতাদের কথা বিবেচনা করে বিভিন্ন বিভাগীয় শহরে বিক্রয়কেন্দ্র খুলে প্রতিষ্ঠানটি যন্ত্রাংশ বিক্রয়ের সিদ্ধান্ত নেয়।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "যেসব প্রতিষ্ঠান পুনরায় উৎপাদন এবং বিক্রির মাধ্যমে মুনাফা অর্জনের উদ্দেশ্যে পণ্য বা সেবা কেনে তাদের নিয়ে গঠিত বাজারই হলো, ব্যবসায় বাজার।"
        },
        {
          "label": "খ",
          "question": "",
          "explanation": "প্রবেশের সক্ষমতাই প্রবেশযোগ্যতা। বাজার বিভক্তিকরণের সময় কোনো প্রতিষ্ঠানের লক্ষ্যস্থিত বাজারে প্রবেশের শক্তি বা সামর্থ্য আছে কি না তা বিবেচনা করা হয়। দক্ষ বণ্টন প্রণালি ও সুষ্ঠু যোগাযোগ ব্যবস্থার মাধ্যমে প্রতিষ্ঠানটির ক্রেতাদের কাছে পণ্য পৌঁছানোর যোগ্যতা থাকা আবশ্যক। এক্ষেত্রে প্রতিষ্ঠানের পর্যাপ্ত শক্তি ও সামর্থ্য থাকা প্রয়োজন। এজন্য \"প্রবেশযোগ্যতা\" বাজার বিভক্তিকরণের পূর্বশর্ত।"
        },
        {
          "label": "গ",
          "question": "",
          "explanation": "জাউদ্দীপকে প্রতিষ্ঠানটি শিল্প' বাজার বিভক্তিকরণের 'ক্রয়ের প্রকৃতি' চলক ব্যবহার করেছে। শিল্প বাজারের ক্রেতাদের ক্রয়ের ধরন বা প্রকৃতি অনুযায়ী শিল্প বাজারকে ভাগ করা হলে তাকে ক্রয়ের প্রকৃতিভিত্তিক বিভক্তিকরণ বলে। ধরন, প্রকৃতি, নীতি প্রভৃতির কারণে শিল্প বাজারে সকলের ক্রয় একই ধরনের হয় না। উদাহরণস্বরূপ- কিছু প্রতিষ্ঠান ক্রয়ের ক্ষেত্রে পণ্যের মানের প্রতি বেশি গুরুত্ব দেয় আবার কিছু প্রতিষ্ঠান মূল্যের প্রতি। উদ্দীপকে 'পাওয়ার পয়েন্ট' চায়না থেকে ওয়াশিং মেশিন তৈরির বিভিন্ন যন্ত্রাংশ আমদানি করে। এটি আমদানিকৃত যন্ত্রাংশ ঢাকা শহরের বিভিন্ন শিল্পকারখানায় সরবরাহ করে। শিল্পকারখানাগুলো তাদের প্রয়োজন অনুযায়ী যন্ত্রাংশ উক্ত প্রতিষ্ঠানটির নিকট হতে ক্রয় করে। তারা নিজস্ব নীতি ও অভ্যাসের কারণে উক্ত প্রতিষ্ঠান থেকে কাঁচামাল ক্রয় করে থাকে। এসর ক্রয়ের প্রকৃতি চলকের সাথে মিলে যায়। সুতরাং, উদ্দীপকে ক্রয়ের প্রকৃতি চলরুটি ব্যবহার করা হয়েছ।"
        },
        {
          "label": "ঘ",
          "question": "",
          "explanation": "বিভাগীয় শহরে বিক্রয়কেন্দ্র খুলে যন্ত্রাংশ বিক্রয়ের সিদ্ধান্ত যৌক্তিক বলে আমি মনে করি। ক্রেতারা সহজে যে সুবিধাজনক অবস্থান থেকে পণ্য ক্রয় করতে পারে তাকে স্থান বলে। পণ্য বা সেবার স্থানগত উপযোগ সৃষ্টি হয় বণ্টনের মাধ্যমে। পণ্য বা সেবার সহজলভ্যতা নির্ভর করে স্থান বা বণ্টন প্রণালির ওপর। শুধু স্থান বা বণ্টন নির্ধারণ করার মাধ্যমেই প্রতিষ্ঠানের কাঙ্ক্ষিত সাফল্য অর্জিত হয়। উদ্দীপকে 'পাওয়ার পয়েন্ট' একটি যন্ত্রাংশ আমদানিকারী প্রতিষ্ঠান। এটি চায়না থেকে যন্ত্রাংশ আমদানি করে। এরপর এসব যন্ত্রাংশ ঢাকার বিভিন্ন কারখানায় সরবরাহ করে। বর্তমানে ক্রেতাদের কথা বিবেচনা করে প্রতিষ্ঠানটি সারা দেশে বিক্রয়কেন্দ্র খুলে যন্ত্রাংশ বিক্রয়ের সিদ্ধান্ত নিয়েছে। 'পাওয়ার পয়েন্ট' বিভিন্ন কারখানায় যন্ত্রাংশ সরবরাহ করে থাকে। কারখানায় উৎপাদিত' মেশিনের চাহিদা থাকায় প্রতিষ্ঠানটি সারা বাংলাদেশে যন্ত্রাংশ বিক্রয়ের সিদ্ধান্ত নিয়েছে। এতে করে তারা আরও অধিক বিক্রয় করতে সমর্থ হবে। প্রতিষ্ঠানটি যদি সঠিক বণ্টন প্রণালি, অবস্থান ও পরিধহন ব্যবস্থা নিশ্চিত করে। এটি কাঙ্ক্ষিত মুনাফা অর্জন করতে পারবে। তাই আমি মনে করি, দেশের বিভিন্ন স্থানে বিক্রয়কেন্দ্র খুলে যন্ত্রাংশ বিক্রয়ের সিদ্ধান্তটি যৌক্তিক।"
        }
      ]
    },
    {
      "number": "7",
      "uddipok": "\"তিলোত্তমা” নামক একটি প্রতিষ্ঠান ঢাকার বিভিন্ন শপিংমলে আকর্ষণীয় ও উন্নতমানের টেলিভিশন বিক্রয় করে। মূল্য নির্ধারণের ক্ষেত্রে প্রতিষ্ঠানটি মোট খরচের ওপর ২০% মুনাফা যোগ করে টেলিভিশনের মূল্য নির্ধারণ করে। এতে প্রতিষ্ঠানটি ব্যাপক সফলতা অর্জন করে।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "যে পণ্য সম্পর্কে ক্রেতাদের পূর্ব ধারণা থাকে না অর্থাৎ ক্রেতারা পণ্যটি আদৌ দেখেনি বা দেখলেও কেনার কথা কখনো ভাবেনি সে পণ্যকে অযাচিত পণ্য বলে।"
        },
        {
          "label": "খ",
          "question": "",
          "explanation": "উৎপাদন, পুনঃপ্রক্রিয়াকরণ বা ব্যবসায়ে ব্যবহারের জন্য যেসব পণ্য কেনা হয় তাকে শিল্প পণ্য বলে। শিল্প পণ্যের ক্রেতারা সাধারণত একসাথে বেশি পরিমাণে পণ্য কেনে। কারণ উৎপাদন প্রক্রিয়া গতিশীল রাখা এবং যথাসময়ে বাজারে ভোগ্য পণ্য সরবরাহের জন্য এটি অত্যন্ত জরুরি। এ কারণে ক্রেতারা নির্দিষ্ট সময় পর পর শিল্প পণ্য কেনে। ফলে শিল্প পণ্যের চাহিদা সচরাচর পরিবর্তন হয় না। তাই শিল্প পণ্যের চাহিদা অনমনীয় হয়।"
        },
        {
          "label": "গ",
          "question": "",
          "explanation": "তিলোত্তমা প্রতিষ্ঠানটি ভোগ্য পণ্যের অন্তর্গত শপিং পণ্য বিক্রয় করে। এ ধরনের পণ্য মূলত ক্রেতারা পূর্বপরিকল্পনা করে কিনে থাকে। টিভি, রেফ্রিজারেটর, এয়ারকন্ডিশনার, আসবাবপত্র, পোশাক প্রভৃতি হলো শপিং পণ্য। এসব্য পণ্য নিয়মিত ক্রয় করা হয় না। শপিং পণ্যের স্থায়িত্ব এবং কার্যকারিতা বেশি হয়। উদ্দীপকে 'তিলোত্তমা' একটি টেলিভিশন বিক্রয়কারী একটি প্রতিষ্ঠান। এটি ঢাকার বিভিন্ন শপিংমলে আকর্ষণীয় ও উন্নতমানের টেলিভিশন বিক্রয় করে। এক্ষেত্রে তাদের বিক্রীত টেলিভিশনের স্থায়িত্ব অনেক বেশি হয়। আবার, এগুলোর কার্যকারিতাও বেশি। তাছাড়া এ ধরনের পণ্য ক্রেতারা নিয়মিত কেনেন না। এ পণ্যগুলো ক্রেতারা কেনার আগে পরিকল্পনা করেন। এসব বৈশিষ্ট্য শপিং পণ্যের সাথে সাদৃশ্যপূর্ণ। সুতরাং, তিলোত্তমা প্রতিষ্ঠানটি ভোগ্য পণ্যের অন্তর্ভুক্ত শপিং পণ্য বিক্রয় করে ।"
        },
        {
          "label": "ঘ",
          "question": "\"মূল্য নির্ধারণ পদ্ধতিটিই প্রতিষ্ঠানটির সফলতার মূল কারণ\"- উদ্দীপকের আলোকে বক্তব্যটির যথার্থতা মূল্যায়ন করো।",
          "explanation": "\"ব্যয়যোগ মূল্য নির্ধারণ পদ্ধতিটি প্রতিষ্ঠানটির সফলতার মূল কারণ\"- বক্তব্যটি যথার্থ হয়েছে বলে আমি মনে করি। এ পদ্ধতিতে মোট ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণ করা হয়। এ পদ্ধতিতে স্থির ব্যয়, পরিবর্তনশীল ব্যয় ও প্রত্যাশিত বিক্রির পরিমাণ বিবেচনা করা হয়। খুচরা ব্যবসায়ীদের কাছে এটি একটি বহুল ব্যবহৃত ও জনপ্রিয় মূল্য নির্ধারণ পদ্ধতি। উদ্দীপকে 'তিলোত্তমা' টেলিভিশন বিক্রয়কারী একটি প্রতিষ্ঠান। এটি বিভিন্ন শপিংমলে টেলিভিশন বিক্রয় করে প্রতিষ্ঠানটি মোট খরচের সাথে ২০% মুনাফা যোগ করে মূল্য নির্ধারণ করে। এতে তারা ব্যাপক সফলতা অর্জন করে। এক্ষেত্রে তিলোত্তমা প্রতিষ্ঠান ব্যয়যোগ পদ্ধতিতে মূল্য নির্ধারণ করে থাকে। উদ্দীপকের প্রতিষ্ঠানটি বিভিন্ন উৎস থেকে টেলিভিশন সংগ্রহ করতে ব্যয় করে থাকে। তারা সকল ব্যয়ের সাথে কাঙ্ক্ষিত মুনাফা যোগ করে সহজেই পণ্য মূল্য নির্ধারণ করে। ফলে সম্ভাব্য মুনাফা সম্পর্কে তাদের আগাম ধারণা থাকে। আবার, প্রতিষ্ঠানটি তাদের পণ্যমূল্য নিয়ন্ত্রণ করতে পারে। যার ফলে প্রত্যাশিত পরিমাণ বিক্রি করে মুনাফা অর্জন সম্ভব হয়। এটি 'তিলোত্তমা' প্রতিষ্ঠানকে ব্যবসায়িক সফলতা এনে দেয়। তাই বলা যায়, উল্লিখিত প্রতিষ্ঠানটির ব্যবসায়ে সফলতার মূল কারণ ব্যয়যোগ পদ্ধতিতে মূল্য নির্ধারণ।"
        }
      ]
    },
    {
      "number": "8",
      "uddipok": "জনাব আজিম ঢাকার নিউমার্কেটের উদ্দেশ্যে যাত্রা শুরু করেন। কিন্তু একটু অগ্রসর হওয়ার পর তার গাড়ির তেল ফুরিয়ে যায় এবং তিনি একটি পেট্রোল পাম্প থেকে তেল নেন। পরবর্তীতে তিনি তার ছেলের আগ্রহে নিউমার্কেট থেকে উন্নত প্রযুক্তিনির্ভর, বিশেষ বৈশিষ্ট্যসম্পন্ন একটি দামি ব্র্যান্ডের ঘড়ি ক্রয় করেন। উক্ত ঘড়ি ব্যবহার করে জনাব আজিমের ছেলে বেশ সন্তুষ্ট।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "যেসব পণ্য দেখামাত্রই ক্রেতারা কোনো প্রকার পরিকল্পনা ছাড়া আবেগের বশবর্তী হয়ে কেনেন সেসব পণ্যকে লোভনীয় পণ্য বলে। যেমন: চকলেট, আইসক্রিম, ফুচকা ইত্যাদি হলো লোভনীয় পণ্য।"
        },
        {
          "label": "খ",
          "question": "",
          "explanation": "পণ্যের জীবন চক্রের যে স্তরে বিক্রি ও মুনাফার পরিমাণ দ্রুতগতিতে বাড়তে থাকে তাকে প্রবৃদ্ধি স্তর বলা হয়। এ স্তরে পণ্যের পরিচিতি এবং সুনাম বাজারে বেড়ে যায়। ফলে বিক্রির পরিমাণ স্বাভাবিকভাবেই বাড়তে থাকে। তাই এ স্তরে প্রতিষ্ঠানকে বেশি পরিমাণে পণ্য উৎপাদন করতে হয়। এ কারণে পণ্যের এককপ্রতি উৎপাদন ব্যয় কমে যায়। ফলে মুনাফা বাড়ে। এজন্যই পণ্যের জীবন চক্রের প্রবৃদ্ধি স্তরকে সর্বোত্তম বলা হয়।"
        },
        {
          "label": "গ",
          "question": "",
          "explanation": "উদ্দীপকে জনাব আজিম প্রাথমিক পর্যায়ে জরুরি পণ্য ক্রয় করেছেন। অতি আবশ্যকীয় ও আকস্মিক পরিস্থিতি মোকারিলায় যেসব পণ্য ক্রেতারা তাৎক্ষণিকভাবে কিনে সেগুলোই জরুরি পণ্য। এ ধরনের পণ্য কিনতে কেউ পূর্বপরিকল্পনা করে না। তাৎক্ষণিক প্রয়োজন মেটানোর -জন্য এ ধরনের পণ্য কেনা হয়। উদ্দীপকে জনাব আজিম ঢাকার নিউমার্কেটের উদ্দেশ্যে যাত্রা শুরু করেন। কিন্তু একটু অগ্রসর হওয়ার পর তার গাড়ির তেল ফুরিয়ে যায়। তাই তিনি একটি পেট্রোল পাম্প থেকে তেল নেন। এখানে তিনি পূর্বপরিকল্পনা করে তেল নেননি। আকস্মিক জরুরি পরিস্থিতি মোকাবিলার জন্য তিনি এ কাজটি করেছেন। এক্ষেত্রে তাৎক্ষণিকভাবে তেল না না নিলে তিনি সময়মতো নিউমার্কেটে পৌছাতে পারতেন না। আর এগুলো হলো জরুরি পণ্যের বৈশিষ্ট্য। সুতরাং, জনাব আজিম প্রাথমিক পর্যায়ে জরুরি পণ্য ক্রয় করেন।"
        },
        {
          "label": "ঘ",
          "question": "",
          "explanation": "\"উদ্দীপকে বিশিষ্ট পণ্যের নির্দিষ্ট ব্র্যান্ডের ঘড়ি ক্রয়ের জন্য একদল ক্রেতা অধিক মূল্য- দিতে রাজি থাকে\" মন্তব্যটির সাথে আমি একমত। বিশিষ্ট পণ্য আধুনিক প্রযুক্তিতে তৈরি ও পৃথক বৈশিষ্ট্যসম্পন্ন হয়। এ জাতীয় পণ্যগুলোর বিশেষ বৈশিষ্ট্যের কারণে ক্রেতাদের আকৃষ্ট করে। এরূপ পণ্য কিনতে ক্রেতারা প্রচুর অর্থ, সময় ও শ্রম ব্যবহারের রাজি থাকে। উদ্দীপকে জনাব আজিম তার ছেলের জন্য ঘড়ি ক্রয় করতে নিউমার্কেটে যান। সেখানে তার ছেলে একটি ঘড়ি কেনার আগ্রহ প্রকাশ করে। এজন্য তিনি উন্নত প্রযুক্তিনির্ভর বিশেষ বৈশিষ্ট্যসম্পন্ন একটি দামি ঘড়ি ক্রয় করেন। উক্ত ঘড়ি ব্যবহার করে জনাব আজিমের ছেলে বেশ সন্তুষ্ট। এখানে ঘড়িটি একটি বিশিষ্ট পণ্য। জনবা আজিমের ক্রয়কৃত বিশেষ ঘড়িটি আধুনিক প্রযুক্তির সাহায্যে তেরি। এটি অন্যান্য ঘড়ি থেকে উন্নত ও আলাদা। এছাড়া তার ঘড়িটি শক্তিশালী ব্র্যান্ড ইমেজসম্পন্ন। এজন্য এই আধুনিক প্রযুক্তিসম্পন্ন ঘড়ির দাম তুলনামূলক বেশি হয়। এসব পণ্যের ব্যবহার ক্রেতাদের সামাজিক মর্যাদা বাড়ায়। এজন্য ক্রেতারা এ ধরনের পণ্যের জন্য প্রচুর সময় ও অর্থ ব্যয় করতে রাজি থাকে। তাই বলা যায়, উদ্দীপকে উল্লিখিত বিশিষ্ট পণ্য ক্রয়ের জন্য একদল ক্রেতা অধিক মূল্য দিতে রাজি থাকে মন্তব্যটি যথার্থ হয়েছে।"
        }
      ]
    },
    {
      "number": "9",
      "uddipok": "স্পর্শ' কর্পোরেশন' একটি উন্নতমানের টুথপেস্ট বিপণনকারী প্রতিষ্ঠান। প্রতিষ্ঠানটি বিক্রয় প্রতিনিধির মাধ্যমে সম্ভাব্য ক্রেতাদের নিকট পণ্যের গণাগুণ তুলে ধরে পণ্য বিক্রয় করে। পণ্যের ব্যাপক পরিচিতির জন্য প্রতিষ্ঠানটি আন্তঃজেলা ক্রীড়া প্রতিযোগিতার আয়োজন করে। এতে প্রতিষ্ঠানটির ভাবমূর্তি বৃদ্ধি পায়।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "কোনো নির্দিষ্ট পণ্য কিনতে ক্রেতাদেরকে উৎসাহিত করার জন্য উক্ত পণ্য বা পণ্যের অংশবিশেষ কম মূল্যে বা বিনামূল্যে দেওয়াকে প্রিমিয়াম বলে।"
        },
        {
          "label": "খ",
          "question": "সঠিক বিজ্ঞাপন মাধ্যম নির্বাচন কেন গুরুত্বপূর্ণ?",
          "explanation": "চিহ্নিত উদ্যোক্তা কর্তৃক অর্থপ্রদত্ত উপায়ে ধারণা, পণ্য ও সেবার নৈর্ব্যক্তিক উপস্থাপনাই হলো বিজ্ঞাপন। বিজ্ঞাপনের কিছু মাধ্যম আছে যেমন: রেডিও, টেলিভিশন, সংবাদপত্র, ম্যাগাজিন, বিলবোর্ড, নিয়ন আলো প্রভৃতি। একেক মাধ্যমের ব্যবহারকারী একেক ধরনের হয়। যেমন: শিক্ষিত জনগোষ্ঠী সংবাদপত্র পড়ে থাকে। টেলিভিশন ছোট-বড় সবাই দেখে থাকে। আর রেডিও সাধারণত গ্রামাঞ্চলের মানুষ শোনে। নির্দিষ্ট ব্যক্তির কাছে কোনো বার্তা পৌছাতে তাই যথাযথ মাধ্যমটি ব্যবহার করতে হয়। এজন্য সঠিক বিজ্ঞাপন মাধ্যম নির্বাচন গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটির ভাবমূর্তি বৃদ্ধিতে বিপণন প্রসারের বিক্রয় প্রসার হাতিয়ারটি ভূমিকা রেখেছে বলে আমি মনে করি। পণ্য বা সেবার বিক্রি বাড়াতে ক্রেতাদেরকে দেওয়া স্বল্পমেয়াদি উদ্দীপনাই হলো বিক্রয় প্রসার। এর মাধ্যমে ক্রেতাদেরকে পণ্য কিনতে উৎসাহী করা হয়। এতে প্রতিষ্ঠানের পণ্যের বিক্রি বাড়ার সম্ভাবনা তৈরি হয়। নমুনা বিতরণ, মূল্য ছাড়, উপহার, সামাজিক কার্যক্রম প্রভৃতি বিক্রয় প্রসারের বিভিন্ন কৌশল। উদ্দীপকে স্পর্শ কর্পোরেশন টুথপেস্ট বিপণনকারী একটি প্রতিষ্ঠান। এটি ব্যক্তিক বিক্রয় কৌশল অবলম্বন করে বিক্রয় প্রতিনিধির মাধ্যমে পণ্য বিক্রি করে। সম্প্রতি এটি একটি আন্তঃজেলা ক্রীড়া প্রতিযোগিতার আয়োজন করে। এতে এটির পণ্যের ব্যাপক পরিচিত হয়। ফলে প্রতিষ্ঠানটির ভাবমূর্তি বৃদ্ধি পায়। স্পর্শ কর্পোরেশন এর ভাবমূর্তি বাড়াতে বিক্রয় প্রসারের পদক্ষেপ নেয়। এক্ষেত্রে এটি অর্থব্যয় করে একটি সামাজিক অনুষ্ঠান আন্তঃজেলা ক্রীড়া প্রতিযোগিতা আয়োজন করে। এতে আগত মানুষ প্রতিষ্ঠানটির পণ্য সম্পর্কে জানতে পারে। ফলে তাদের মনে প্রতিষ্ঠানটির প্রতি ইতিবাচক দৃষ্টিভঙ্গি তৈরি হয়। এর মাধ্যমে প্রতিষ্ঠানটির সুনাম বৃদ্ধির পাশাপাশি বিক্রি বৃদ্ধির সম্ভবনাও তৈরি হয়। তাই বলা যায়, উক্ত প্রতিষ্ঠানটির ভাবমূর্তি বৃদ্ধিতে বিপণন 'প্রসারের বিক্রয় প্রসার হাতিয়ারটি ভূমিকা রেখেছে।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটির ভাবমূর্তি বৃদ্ধিতে বিপণন প্রসারের বিক্রয় প্রসার হাতিয়ারটি ভূমিকা রেখেছে বলে আমি মনে করি। পণ্য বা সেবার বিক্রি বাড়াতে ক্রেতাদেরকে দেওয়া স্বল্পমেয়াদি উদ্দীপনাই হলো বিক্রয় প্রসার। এর মাধ্যমে ক্রেতাদেরকে পণ্য কিনতে উৎসাহী করা হয়। এতে প্রতিষ্ঠানের পণ্যের বিক্রি বাড়ার সম্ভাবনা তৈরি হয়। নমুনা বিতরণ, মূল্য ছাড়, উপহার, সামাজিক কার্যক্রম প্রভৃতি বিক্রয় প্রসারের বিভিন্ন কৌশল। উদ্দীপকে স্পর্শ কর্পোরেশন টুথপেস্ট বিপণনকারী একটি প্রতিষ্ঠান। এটি ব্যক্তিক বিক্রয় কৌশল অবলম্বন করে বিক্রয় প্রতিনিধির মাধ্যমে পণ্য বিক্রি করে। সম্প্রতি এটি একটি আন্তঃজেলা ক্রীড়া প্রতিযোগিতার আয়োজন করে। এতে এটির পণ্যের ব্যাপক পরিচিত হয়। ফলে প্রতিষ্ঠানটির ভাবমূর্তি বৃদ্ধি পায়। স্পর্শ কর্পোরেশন এর ভাবমূর্তি বাড়াতে বিক্রয় প্রসারের পদক্ষেপ নেয়। এক্ষেত্রে এটি অর্থব্যয় করে একটি সামাজিক অনুষ্ঠান আন্তঃজেলা ক্রীড়া প্রতিযোগিতা আয়োজন করে। এতে আগত মানুষ প্রতিষ্ঠানটির পণ্য সম্পর্কে জানতে পারে। ফলে তাদের মনে প্রতিষ্ঠানটির প্রতি ইতিবাচক দৃষ্টিভঙ্গি তৈরি হয়। এর মাধ্যমে প্রতিষ্ঠানটির সুনাম বৃদ্ধির পাশাপাশি বিক্রি বৃদ্ধির সম্ভবনাও তৈরি হয়। তাই বলা যায়, উক্ত প্রতিষ্ঠানটির ভাবমূর্তি বৃদ্ধিতে বিপণন 'প্রসারের বিক্রয় প্রসার হাতিয়ারটি ভূমিকা রেখেছে।"
        }
      ]
    },
    {
      "number": "10",
      "uddipok": "দীর্ঘদিন ধরে 'রুমা ট্রেডার্স' সাফল্যের সাথে প্রসাধন সামগ্রী বিপণন করে আসছে। সম্প্রতি প্রতিযোগী প্রতিষ্ঠান 'ঝুমা ট্রেডার্স' \"একটি পণ্য কিনলে একটি ফ্রি\" দেওয়ায় রুমা ট্রেডার্সের বিক্রয় ব্যাপক কমে যায়। পরবর্তীতে প্রতিষ্ঠানটি বিক্রয় বাড়ানোর লক্ষ্যে চিহ্নিত উদ্যোক্তা কর্তৃক অর্থ প্রদত্ত মাধ্যম প্রয়োগের সিদ্ধান্ত নিয়ে সফল হয়।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "বর্তমান এবং সম্ভাব্য ক্রেতার সাথে যোগাযোগ করে তাদেরকে পণ্য সম্পর্কে জানিয়ে পণ্যের চাহিদা সৃষ্টি করাকে বিপণন প্রসার বলে।"
        },
        {
          "label": "খ",
          "question": "\"প্রচারেই প্রসার\"- ব্যাখ্যা করো।",
          "explanation": "অর্থ খরচ না করে পণ্য বা সেবার নৈর্ব্যক্তিক উপস্থাপনাকেই প্রচার বলে। বিপণনের দৃষ্টিকোণ থেকে বিজ্ঞাপন ও প্রচারের মধ্যে পার্থক্য থাকলেও, প্রশ্নে যে প্রচারের কথা বলা হয়েছে তা বিজ্ঞাপন ও প্রচার উভয়কেই বোঝানো হয়েছে। বর্তমানে কোনো পণ্য বা প্রতিষ্ঠানের প্রসার তখনই সম্ভব যখন সেই পণ্য বা প্রতিষ্ঠান সম্পর্কে বিভিন্ন গণমাধ্যমে ব্যাপক প্রচার বা সম্প্রচার করা হয়। বাজারে অনেক পণ্য আছে যেগুলোর মান খুব বেশি উন্নত না হওয়া সত্ত্বেও শুধু ব্যাপক সম্প্রচারের কারণেই বাজার দখল করে আছে। তাই বলা যায়, প্রচারেই প্রসার।"
        },
        {
          "label": "গ",
          "question": "",
          "explanation": "উদ্দীপকে ঝুমা ট্রেডার্স বিপণন প্রসারের বিক্রয় প্রসার হাতিয়ার ব্যবহার করেছে। পণ্য বা সেবা কিনতে ক্রেতাদের উৎসাহিত করার জন্য নেওয়া স্বল্পমেয়াদি উদ্দীপনাই বিক্রয় প্রসার। স্বল্প সময়ে বিক্রির পরিমাণ বাড়ানোর জন্য সাধারণত এই কৌশল ব্যবহার করা হয়। একটি কিনলে একটি ফ্রি, বিরাট মূল্যহ্রাস, ৭০% পর্যন্ত ডিসকাউন্ট প্রভৃতি বিক্রয় প্রসার কৌশলের অন্তর্ভুক্ত। উদ্দীপকে ঝুমা ট্রেডার্স প্রসাধনসামগ্রী বিপণন করে থাকে। সম্প্রতি প্রতিষ্ঠানটি \"একটি পণ্য কিনলে একটি ফ্রি\" দেওয়ার ঘোষণা দেয়। এটি দেখে ক্রেতারা প্রতিষ্ঠানটির পণ্য কিনতে আগ্রহী হয়। এতে প্রতিষ্ঠানটির বিক্রি বেড়ে যায়। এর কারণে এটির প্রতিযোগী প্রতিষ্ঠানের বিক্রি কমে যায়। আর এ কৌশলটি স্বল্প সময়ের জন্য নেওয়া হয়েছে। এর মাধ্যমে ক্রেতারা পণ্য কিনতে তাৎক্ষণিকভাবে আকৃষ্ট হয়েছে। এসব বৈশিষ্ট্য বিক্রয় প্রসারের সাথে সামঞ্জস্যপূর্ণ। সুতরাং, ঝুমা ট্রেডার্স বিপণন প্রসারের বিক্রয় প্রসার হাতিয়ার ব্যবহার করেছে।"
        },
        {
          "label": "ঘ",
          "question": "",
          "explanation": "পরবর্তীতে বুমা ট্রেডার্সের বিজ্ঞাপন কৌশল গ্রহণের সিদ্ধান্ত অত্যন্ত যৌক্তিক হয়েছে বলে আমি মনে করি। চিহ্নিত উদ্যোক্তা কর্তৃক যেকোনো অর্থপ্রদত্ত উপায়ে পণ্যের নৈর্ব্যস্তিক উপস্থাপনাই হলো বিজ্ঞাপন। এর মাধ্যমে পণ্য বা সেবা সম্পর্কিত তথ্য জনসাধারণের কাছে তুলে ধরা যায়। সংবাদপত্র, টেলিভিশন, রেডিও প্রভৃতি গণমাধ্যম বিজ্ঞাপনের মাধ্যম হিসেবে ব্যবহার করা হয়। উদ্দীপকে রুমা ট্রেডার্স দীর্ঘদিন ধরে প্রসাধনসামগ্রী বিক্রি করে আসছে। সম্প্রতি এটির প্রতিযোগী প্রতিষ্ঠান ঝুমা ট্রেডার্স একটি কিনলে একটি ফ্রি দেওয়ার ঘোষণা দেয়। এতে এটির বিক্রি কমে যায়। এজন্য এটি বিক্রি বাড়ানোর লক্ষ্যে চিহ্নিত উদ্যোক্তা কর্তৃক অর্থ প্রদত্ত মাধ্যম ব্যবহারের সিদ্ধান্ত নিয়ে সফল হয়। উদ্দীপকের রুমা ট্রেডার্স বিক্রি বাড়াতে বিজ্ঞাপন কৌশল ব্যবহারের সিদ্ধান্ত নিয়েছিল। এ কৌশল অবলম্বনে এটিকে অর্থব্যয় করতে হয়েছে। এরপর এটি একটি মাধ্যম (সংবাদপত্র, ইন্টারনেট প্রভৃতি) ব্যবহার করে এর পণ্যের প্রচারণা চালিয়েছে। এতে এটি ক্রেতাদের দৃষ্টি আকর্ষণ করতে সক্ষম হয়েছে। ফলে পরে এটির বিক্রি বেড়ে গিয়েছে। তাই বলা যায়, পরবর্তীতে রুমা ট্রেডার্সের বিজ্ঞাপন কৌশল গ্রহণের সিন্ধান্ত যৌক্তিক হয়েছে।"
        }
      ]
    },
    {
      "number": "11",
      "uddipok": "মিসেস মারিয়া ঢাকার নিউ মার্কেট থেকে নিজের জন্য শীতের পোশাক এবং বাচ্চাদের জন্য ব্যাগ ক্রয় করেন। অন্যদিকে, জনাব মাহতাব মেহেরপুর থেকে আম কিনে নিজস্ব কারখানায় জুস তৈরি করে সারা দেশে বিপণন করেন।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "যেসব সরকারি (যেমন: স্কুল, কলেজ, হাসপাতাল প্রভৃতি) প্রতিষ্ঠান তাদের নিজস্ব কার্যক্রম পরিচালনার জন্য পণ্য বা সেবাসামগ্রী কেনে তাদের সরকারি বাজার বলে।"
        },
        {
          "label": "খ",
          "question": "",
          "explanation": "যেসব ব্যক্তি বা প্রতিষ্ঠান পুনরায় বিক্রির উদ্দেশ্যে পণ্য বা সেবাসামগ্রী কেনে তাদের নিয়ে পুনঃবিক্রেতার বাজার গঠিত হয়। বিভিন্ন ধরনের মধ্যস্থব্যবসায়ীরা এ বাজারের প্রধান ক্রেতা। বাজারে কেউ ভোগ আবার কেউ পুনরায় উৎপাদনের জন্য পণ্য কেনে। তবে খুচরা ব্যবসায়ীরা পুনরায় বিক্রি করে মুনাফা অর্জনের উদ্দেশ্যে পণ্যসামগ্রী কেনে। এদের নিয়েই পুনঃবিক্রেতার বাজার গঠিত হয়। এজন্য খুচরা ব্যবসায়ীদের পুনঃবিক্রেতার বাজারের সদস্য বলা হয়।"
        },
        {
          "label": "গ",
          "question": "",
          "explanation": "জাউদ্দীপকে মিসেস মারিয়া ভোক্তা বাজারের সদস্য। যে সকল ক্রেতা ব্যক্তিগত বা পারিবারিক ব্যবহারের জন্য পণ্য বা সেবা কেনে তাদের নিয়ে ভোক্তা বাজার গঠিত। এ বাজারে উৎপাদক বা বিক্রেতার সাথে চূড়ান্ত ভোক্তার যোগাযোগ ঘটে। এ বাজারে বিক্রীত পণ্য পুনঃউৎপাদন অথবা পুনঃবিক্রয়ের কাজে ব্যবহৃত হয় না। উদ্দীপকে মিসেস মারিয়া ঢাকার নিউমার্কেট থেকে নিজের জন্য শীতের পোশাক এবং বাচ্চাদের জন্য ব্যাগ ক্রয় করেন। এসব পণ্য তিনি ব্যক্তিগত ভোগের জন্য ক্রয় করেছেন। এক্ষেত্রে এসব পণ্য তিনি পুনঃবিক্রয় বা পুনঃউৎপাদনে কাজে লাগাবেন না। এছাড়া ব্যক্তিগত বা পারিবারিক কাজে ব্যবহার করবেন বলে তিনি অল্প পরিমাণে পোশাক কিনেছেন। এ পণ্য ভোগের মাধ্যমে তার অভাব বা প্রয়োজন পূরণ হবে। বৈশিষ্ট্যগত দিক থেকে তিনি একজন ভোক্তা। আর ভোক্তাদের সমন্বয়ে ভোক্তা বাজার গঠিত হয়। সুতরাং, উদ্দীপকের মিসেস মারিয়া ভোক্তা বাজারের সদস্য।"
        },
        {
          "label": "ঘ",
          "question": "",
          "explanation": "\"মিসেস মারিয়া (ভোক্তা বাজার) এবং জনাব মাহতাব (শিল্প বাজার) এক বাজারের সদস্য নয়\"- উক্তিটির সাথে আমি একমত। - ভোক্তা বাজারের সদস্যরা ব্যক্তিগত ব্যবহারের জন্য অল্প পরিমাণে পণ্য কেনে। এক্ষেত্রে তাদের মুনাফা অর্জনের কোনো উদ্দেশ্য থাকে না। অন্যদিকে, শিল্প বাজারের সদস্যরা পুনঃউৎপাদন বা পুনঃবিক্রয়ের জন্য বৃহৎ পরিসরে পণ্য বা কাঁচামাল ক্রয় করে। এক্ষেত্রে তাদের পণ্য বিক্রয়ের মাধ্যমে মুনাফা অর্জন মূল উদ্দেশ্য। উদ্দীপকে মিসেস মারিয়া মার্কেট থেকে তার এবং বাচ্চাদের জন্য পণ্য ক্রয় করেন। এক্ষেত্রে তিনি একজন ভোক্তা বাজারের সদস্য। অন্যদিকে, জনাব মাহতাব মেহেরপুর থেকে আম কেনে নিজস্ব কারখানায় জুস তৈরি করেন। পরবর্তীতে তৈরিকৃত এসব জুস সারা দেশে বিপণন করেন। বৈশিষ্ট্যগত দিক থেকে তিনি একজন শিল্প বাজারের সদস্য। মিসেস মারিয়ার পণ্য ক্রয়ের মাধ্যমে মুনাফা অর্জনের কোনো উদ্দেশ্য নেই। ক্রয়কৃত পণ্য ভোগের মাধ্যমে তিনি উপযোগ পান। এক্ষেত্রে তিনি ব্যক্তিগত প্রয়োজন ও সন্তুষ্টি বিবেচনা করে পণ্য ক্রয় করেছেন। অন্যদিকে, জনাব মাহতাব পুনঃউৎপাদনের জন্য বৃহৎ পরিসরে আম ক্রয় করেন। এক্ষেত্রে তার মূল উদ্দেশ্য মুনাফা অর্জন। এসব পণ্য ক্রয়ের সময় তিনি তার সম্ভাব্য ক্রেতাদের চাহিদা ও রুচি বিবেচনা করেন। তাই বলা যায়, মিসেস মারিয়া ও জনাব মাহতাব একই বাজারের সদস্য নয়।"
        }
      ]
    }
  ]
}