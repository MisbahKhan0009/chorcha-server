{
  "title": "দিনাজপুর বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "সুরমা হাউজিং কোম্পানি ঢাকার অদূরে ১৫০ বিঘা জমির ওপর 'আমার বাড়ি' নামে একটি আবাসিক প্রকল্প গড়ে তুলেছে। গ্রাহকদের মনোযোগ আকর্ষণ এবং কিনতে আগ্রহী করে তোলার জন্য প্রতিষ্ঠানটি দক্ষ বিক্রয়কর্মী নিয়োগ ছাড়াও বিভিন্ন পত্রিকা ও টেলিভিশনে বিজ্ঞাপন প্রচার করে। ফলে অল্প সময়ের মধ্যে প্রতিষ্ঠানটি সফলতা অর্জন করে। প্রকল্পটিতে কিছু লোকের কর্মসংস্থানের পাশাপাশি মানুষের জীবনযাত্রার মানোন্নয়ন হয়।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "প্রয়োজন যখন ভোক্তার সংস্কৃতি এবং ব্যক্তিত্বের মাধ্যমে প্রভাবিত হয়ে বাস্তবে প্রকাশ পায় তখন তাকে অভাব বলে।"
        },
        {
          "label": "খ",
          "question": "",
          "explanation": "বিক্রয় হলো অর্থের বিনিময়ে মালিকানা হস্তান্তর করা। অন্যদিকে বিপণন হলো লাভজনক ক্রেতা সম্পর্ক সৃষ্টি করা। বিক্রয়ের মূল উদ্দেশ্য হলো মুনাফা অর্জন করা। অন্যদিকে, বিপণনের কাজ হলো সর্বোচ্চ ক্রেতা ভ্যালু সৃষ্টি করে পণ্য তৈরি বণ্টন ও প্রচার সংক্রান্ত কাজ করা। বিক্রয় পণ্যের লেনদেনের মাধ্যমে শুধু স্বত্বগত উপযোগ সৃষ্টি হলেও বিপণন সময়গত, স্থানগত ও স্বত্বগত উপযোগ সৃষ্টি করে। বিক্রয় হলো বিপণনের একটি ক্ষুদ্র অংশ। সুতরাং, বৈশিষ্ট্যগত দিক দিয়ে বিক্রয় ও বিপণন এক নয়।"
        },
        {
          "label": "গ",
          "question": "উদ্দীপক অনুযায়ী সুরমা হাউজিং কোম্পানি-এর সম্পাদিত কার্যক্রম বিপণনের ক্রমবিকাশের কোন যুগের অন্তর্ভুক্ত? ব্যাখ্যা করো।",
          "explanation": "উদ্দীপক অনুযায়ী সুরমা হাউজিং কোম্পানির সম্পাদিত কার্যক্রম বিপণনের ক্রমবিকাশের বিক্রয় যুগের অন্তর্ভুক্ত। ১৯২০-১৯৫০ সাল পর্যন্ত সময়কে বিক্রয় যুগ বলা হয়। শিল্প যুগ থেকেই প্রতিষ্ঠানগুলো প্রচুর পণ্য উৎপাদন করা শুরু করে। বিক্রয় যুগে উৎপাদিত পণ্য বিক্রির জন্য প্রতিষ্ঠানগুলো বিজ্ঞাপন, ব্যক্তিক বিক্রয় প্রভৃতি কৌশল গ্রহণ করে। উদ্দীপকে সুরমা হাউজিং কোম্পানি সাভারে 'আমার বাড়ি' নামে একটি আবাসিক প্রকল্প গড়ে তুলেছে। প্রতিষ্ঠানটি গ্রাহকদের কাছে বিক্রয়ের জন্য দক্ষ বিক্রয়কর্মী নিয়োগ ছাড়াও বিভিন্ন পত্রিকা ও টেলিভিশনে বিজ্ঞাপন প্রচার করে। অর্থাৎ, প্রতিষ্ঠানটি মনে করে পণ্য এমনিতেই বিক্রি হবেনা। এক্ষেত্রে ক্রেতাদের ওপর নির্ভরশীল হয়ে থাকলে পণ্য বিক্রয় করা সম্ভব হবে না। এজন্য প্রতিষ্ঠানটি ক্রেতাদের আকর্ষণে বিজ্ঞাপন দেয়। ক্রেতার সাথে সম্পর্ক সৃষ্টির জন্য দক্ষ বিক্রয়কর্মী নিয়োগ করে। এসব কাজ বিক্রয় যুগের সাথে সামঞ্জস্যপূর্ণ। তাই বলা যায়, প্রতিষ্ঠানটির কার্যক্রম বিক্রয় যুগের অন্তর্ভুক্ত।"
        },
        {
          "label": "ঘ",
          "question": "",
          "explanation": "জীবনযাত্রার মান উন্নয়নে বিপণনের গুরুত্ব অপরিসীম। বিপণন মানুষের অর্থনৈতিক অবস্থার ইতিবাচক পরিবর্তনের মাধ্যমে জীবনযাত্রার মানোন্নয়ন ঘটায়। এ উন্নয়ন মানুষের ভোগ বৃদ্ধি, ক্রয় আচরণে পরিবর্তন, পণ্যের উপযোগ সৃষ্টি প্রভৃতিতে প্রভাব বিস্তার করে। এছাড়া বিপণনের মাধ্যমে ক্রেতারা আধুনিক ও মানসম্মত পণ্য ব্যবহারের মাধ্যমে জীবনকে উপভোগ করে। উদ্দীপকে সুরমা হাউজিং কোম্পানি একটি আবাসিক প্রকল্প গড়ে তুলেছে। সেখানকার সম্ভাব্য গ্রাহকদের আকর্ষণ করতে বিক্রয়কর্মী নিয়োগ, বিভিন্ন পত্রিকা ও টেলিভিশনে বিজ্ঞাপন প্রচার করা হয়। এতে গ্রাহকরা তাদের পণ্য ক্রয় করতে আগ্রহী হয়। এতে মানুষের জীবনযাত্রার মানোন্নয়ন হয়। বিপণনের মাধ্যমে ক্রেতা ভ্যালু সৃষ্টি হয়। সুরমা হাউজিং কোম্পানি আবাসিক প্রকল্পের মাধ্যমে উপযোগ সৃষ্টি করেছে। এতে করে গ্রাহকদের মধ্যে নতুন সুযোগ সৃষ্টি হবে। ফলে গ্রাহকরা নতুন পণ্য ভোগ করতে পারবে। এছাড়া বিক্রয়কর্মী নিয়োগের মাধ্যমে নতুন কর্মসংস্থান সৃষ্টি হয়েছে। এতে তাদের আয় বাড়বে। ফলে তাদেরও জীবনযাত্রার মান উন্নত হবে। তাই বলা যায়, জীবনযাত্রার মানোন্নয়নে বিপণন গুরুত্বপূর্ণ ভূমিকা রাখে।"
        }
      ]
    },
    {
      "number": "2",
      "uddipok": "জনাব শামীম একটি প্রতিষ্ঠানে উচ্চপদে কর্মরত। তিনি বিপণন নিয়ন্ত্রণের সঠিক কৌশল নির্ধারণের জন্য কার্যপরিকল্পনা গ্রহণ, সংগঠিতকরণ, প্রেষণাদান এবং নিয়ন্ত্রণ সংক্রান্ত, কার্যাবলি সম্পাদন করেন। তিনি কোম্পানিটির বিজ্ঞাপনের দিকেও নজর রাখেন। তিনি মনে করেন, বিপণনের সকল কার্যক্রম ভোক্তাদেরকে কেন্দ্র করে সম্পাদন করা উচিত।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে।"
        },
        {
          "label": "খ",
          "question": "",
          "explanation": "যারা ব্যক্তিগত বা পারিবারিক ভোগের জন্য পণ্য কেনে তাদেরকে ভোক্তা বলা হয়। ভোক্তা পণ্য কিনে তা ব্যবহারের মাধ্যমে উপযোগ নিঃশেষ করে। অন্যদিকে, যারা পুনঃবিক্রয় বা ভোগের জন্য পণ্যসামগ্রী কেনে তাদের ক্রেতা বলা হয়। এক্ষেত্রে পণ্যসামগ্রী কিনলেই ক্রেতা হওয়া যায়। কিন্তু ভোক্তা হতে হলে অবশ্যই ব্যবহারের মাধ্যমে পণ্যের উপযোগ নিঃশেষ করতে হয়। তাই বলা যায়, সকল ক্রেতাই ভোক্তা নয়।"
        },
        {
          "label": "গ",
          "question": "",
          "explanation": "জনাব শামীমের কার্যক্রম দ্বারা বিপণনের 'ব্যবস্থাপকীয় প্রক্রিয়া' বৈশিষ্ট্যটি ফুটে ওঠেছে। সুষ্ঠুভাবে বিপণন কার্যাবলি পরিচালনা করতে পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণ সংক্রান্ত কর্মসূচি নিতে হয়। এসব কর্মসূচি ব্যবস্থাপনার অন্তর্ভুক্ত। এজন্য বিপণনকে ব্যবস্থাপকীয় প্রক্রিয়া বলা হয়। উদ্দীপকে জনাব শামীম একটি প্রতিষ্ঠানে উচ্চ পদে কর্মরত। তিনি বিপণনের সঠিক কৌশল নির্ধারণের জন্য কার্যপরিকল্পনা গ্রহণ, সংগঠিতকরণ, প্রেষণাদান ও নিয়ন্ত্রণ সংক্রান্ত কার্যাবলি সম্পাদন করেন। এ কাজগুলো সবই ব্যবস্থাপনার অন্তর্ভুক্ত। এসব কাজ ক্রেতা সন্তুষ্টি অর্জনে সহায়তা করে। ফলে প্রাতিষ্ঠানিক সাফল্য অর্জন হয়। তাই বলা যায় যে, জনাব শামীমের সার্বিক কার্যক্রমের মাধ্যমে বিপণনের 'ব্যবস্থাপকীয় প্রক্রিয়া' বৈশিষ্ট্যটি ফুটে ওঠেছে।"
        },
        {
          "label": "ঘ",
          "question": "",
          "explanation": "বিপণনের কার্যক্রম সম্পর্কে জনাব শামীমের মন্তব্যটি যথার্থ। ভোক্তাকে কেন্দ্র করে বিপণন কার্যক্রম গ্রহণ করা হয়। এক্ষেত্রে ভোক্তার প্রয়োজন অনুভব করে সে অনুযায়ী পণ্য তৈরি ও মূল্য নির্ধারণ করা হয়। ভোক্তাদের পছন্দ-অপছন্দ, রুচি, স্বাদ, ক্রয়ক্ষমতা, প্রভৃতি বিষয় এক্ষেত্রে গুরুত্ব সহকারে বিবেচনা করা হয়।উদ্দীপকে জনাব শামীম একটি প্রতিষ্ঠানের উচ্চপদে কর্মরত। তিনি বিপণন নিয়ন্ত্রণের সঠিক কৌশল নির্ধারণ করেন। তিনি প্রতিষ্ঠানের 'বিজ্ঞাপনের দিকেও নজর রাখেন। এক্ষেত্রে তিনি মনে করেন বিপণনের সব কার্যক্রম ভোক্তাদের কেন্দ্র করে করা উচিত। ভোক্তারা আছে বলেই বিপণনের প্রয়োজনীয়তা আছে। উদ্দীপকের জনাব শামীম বিপণনের ক্ষেত্রে ক্রেতাদের চাহিদা ও রুচিকে প্রাধান্য দেন। এতে ভোক্তাদের চাহিদা পূরণ হয়। এর মাধ্যমে ক্রেতা সন্তুষ্টি অর্জন হয়। ফলে বিক্রি বৃদ্ধি পায়। আবার, এর সাথে সাথে সুনামও বৃদ্ধি পায়। এতে ব্যবসায় সফলতা অর্জন সম্ভব হয়। তাই বলা যায়, জনাব শামীমের ভোক্তাকেন্দ্রিক বিপণনের মন্তব্যটি যথার্থ।"
        }
      ]
    },
    {
      "number": "3",
      "uddipok": "বগুড়ার স্বল্পশিক্ষিত যুবক রাকিব নিজ গ্রামে একটি প্রতিষ্ঠান গড়ে তুললেন। এর মাধ্যমে তিনি ভাড়ার বিনিময়ে কৃষকদের উৎপাদিত আলু সংরক্ষণের দায়িত্ব নিলেন। পরবর্তীতে কৃষকদের চাহিদামতো সময়ে তা তাদেরকে সরবরাহ করতেন। অন্যদিকে, তার বন্ধু হাসান বিভিন্ন ধরনের সবজির বৈশিষ্ট্য, স্বাদ, আকার ইত্যাদির ভিত্তিতে মৌলিক সীমারেখা নির্ধারণ করেন এবং ভোক্তাদের নিকট তা বিক্রি করেন। এতে তার বিপণন কাজ সহজ হয় এবং প্রতিযোগিতা মোকাবিলার মাধ্যমে ব্যবসায়ে সফলতা আসে।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "মোড়ক (আবরণ) দিয়ে কোনো পণ্যকে আকর্ষণীয় করে ঢেকে বা মুড়ে দিয়ে পণ্যের গুণগত মান সংরক্ষণ এবং ক্ষতির হাত থেকে রক্ষা করার প্রক্রিয়াকে মোড়কিকরণ বলে।"
        },
        {
          "label": "খ",
          "question": "",
          "explanation": "ভালো কাঁচামাল কিনতে পারলে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "",
          "explanation": "রাকিবের কাজটি বিপণনের গুদামজাতকরণ কাজের অন্তর্ভুক্ত। গুদামজাতকরণের মাধ্যমে পণ্য উৎপাদনের পর থেকে বিক্রি পর্যন্ত সংরক্ষণ করা যায়। এটি পণ্যের সময়গত উপযোগ সৃষ্টি করে। গুদামজাতকরণ করে দীর্ঘসময় পণ্যের গুণগত মান বজায় রাখা যায়। ফলে এক মৌসুমের পণ্য অন্য মৌসুমে ভোগ ও বিক্রি করা সম্ভব হয়। উদ্দীপকে রাকিব নিজ গ্রামে একটি প্রতিষ্ঠান গড়ে তোলেন। সেখানে ভাড়ার বিনিময়ে তিনি কৃষকদের উৎপাদিত আলু সংরক্ষণ করেন। কৃষকরা উৎপাদনের পর থেকে বিক্রি পর্যন্ত সেখানে আলু মজুদ রাখতে পারেন। এক্ষেত্রে তাদের চাহিদার সময় কিংবা দাম বাড়লে আলু সরবরাহ করা হয়। এতে আলুর সময়গত উপযোগ সৃষ্টি হয়। এসব বৈশিষ্ট্য গুদামজাতকরণের সাথে সঙ্গতিপূর্ণ। তাই বলা যায়, রাকিবের কাজটি হলো গুদামজাতকরণ।"
        },
        {
          "label": "ঘ",
          "question": "",
          "explanation": "উদ্দীপকে হাসানের ব্যবসায়ের সফলতার কারণ হচ্ছে প্রমিতকরণ। এর মাধ্যমে পণ্যের মৌলিক সীমা নির্ধারণ করা হয়। এটি বিপণনকার্য সহজ করে। তাছাড়া প্রমিতকরণ পণ্যের প্রতি ভোক্তাদের অনুকূল -মনোভাব সৃষ্টি ও নির্ভরযোগ্যতা বৃদ্ধিতে ভূমিকা রাখে। ফলে প্রতিযোগিতা মোকাবিলা সহজ হয়। উদ্দীপকে রাকিবের বন্ধু হাসান একজন সবজি ব্যবসায়ী। তিনি বিভিন্ন ধরনের সবজির বৈশিষ্ট্য স্বাদ, আকার, প্রভৃতির ভিত্তিতে মৌলিক সীমারেখা নির্ধারণ করেন। অর্থাৎ, তিনি বিপণনের প্রমিতকরণ কাজটি সম্পাদন করেন। এরপর তিনি ভোক্তাদের কাছে তা বিক্রি করেন। প্রমিতকরণের ফলে সবজির আকার, পরিমাণ ও মান সম্পর্কে ক্রেতারা জেনে থাকে। ফলে তা বিক্রি করা সহজ হয়। তাছাড়া প্রমিতকরণের মাধ্যমে উক্ত পণ্যের নির্দিষ্ট মান বজায় থাকে। ফলে সবজি কেনার ক্ষেত্রে ক্রেতাদের নির্ভরযোগ্যতা বেড়ে যায়। এভাবে হাসানের প্রতিষ্ঠান ও পণ্য সমন্ধে ক্রেতার মনে অনুকূল মনোভাব তৈরি হয়। এতে প্রতিযোগিতা মোকাবিলা করে তিনি সফল হন। তাই বলা যায়, প্রমিতকরণই উদ্দীপকের হাসানের সফলতার কারণ।"
        }
      ]
    },
    {
      "number": "4",
      "uddipok": "কাজির বাজারের ইমরান একজন ইলিশ বিক্রেতা। সে প্রতিনিয়ত দেশের বিভিন্ন স্থানে বিশেষ করে বরিশাল, চট্টগ্রাম ও খুলনা থেকে ইলিশ সংগ্রহ করে সিলেটের পাইকারি ও খুচরা বিক্রেতার নিকট বিক্রি করে। পরবর্তীতে যুক্তরাজ্যে বসবাসরত তার ভাইয়ের দোকানে বিশেষ আবরণের মাধ্যমে বড় আকৃতির ইলিশগুলো প্রেরণ করে। এর ফলে পণ্যের গুণগত মান অক্ষুণ্ণ রেখে বিদেশে তার প্রেরিত ইলিশের বিক্রয় বৃদ্ধি পায়। ফলে স্বল্প সময়ে তার ব্যবসায়ে সুনাম অর্জন করে।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "চিহ্নিত উদ্যোক্তা কর্তৃক অর্থের বিনিময়ে ধারণা, পণ্য বা সেবার নৈর্ব্যক্তিক উপস্থাপনা ও প্রসারকে বিজ্ঞাপন বলে।"
        },
        {
          "label": "খ",
          "question": "",
          "explanation": "বিপণনের ক্ষেত্রে পরিবহনের মাধ্যমে স্থানগত উপযোগ সৃষ্টি হয়। পরিবহন হলো বিপণনের পণ্য স্থানান্তর সংক্রান্ত কাজ। পরিবহনের মাধ্যমে পণ্যসামগ্রী এক স্থান থেকে অন্য স্থানে স্থানান্তর করা হয়। এর ফলে পণ্যের বাজার স্থানীয় থেকে আঞ্চলিক, আঞ্চলিক থেকে জাতীয় এবং জাতীয় থেকে আন্তর্জাতিক পর্যায়ে বিস্তৃতি লাভ করে। ফলে পণ্যের স্থানগত বাধা দূর হয়। এভাবে বিপণন স্থানগত উপযোগ সৃষ্টি করে।"
        },
        {
          "label": "গ",
          "question": "",
          "explanation": "জাউদ্দীপকের ইমরান প্রাথমিক অবস্থায় বিপণনের পরিবহন কার্যটি সম্পাদন করে। পরিবহনের মাধ্যমে উৎপাদকের কাছ থেকে পণ্য ক্রেতার কাছে পৌছানো হয়। এটি উৎপাদনকারী ও ভোক্তাদের মধ্যে দূরত্ব কমায়। এতে নির্দিষ্ট স্থানে উৎপাদিত পণ্য দেশের বিভিন্ন অঞ্চলের ভোক্তারা ভোগের সুযোগ পায়। ফলে পণ্যের স্থানগত উপযোগ সৃষ্টি হয়। উদ্দীপকে ইমরান একজন ইলিশ বিক্রেতা। সে প্রতিনিয়ত বরিশাল, চট্টগ্রাম, খুলনা প্রভৃতি স্থান অর্থাৎ, ইলিশের উৎপাদনস্থল থেকে ইলিশ সংগ্রহ করে। এরপর সিলেটের পাইকারি ও খুচরা বিক্রেতার কাছে তা বিক্রি করে। তার উক্ত কর্মকাণ্ড উৎপাদক ও ভোক্তার মধ্যকার দূরত্ব কমায়। ফলে নির্দিষ্ট অঞ্চলে ইলিশ উৎপাদিত হলেও সিলেটে বাসিন্দারা তা ভোগের সুযোগ পায়। এভাবে সে পণ্যের স্থানগত বাধা দূর করে। এসব বৈশিষ্ট্য পরিবহনের সাথে সামঞ্জস্যপূর্ণ। তাই বলা যায়, ইমরান ইলিশ সংগ্রহের মাধ্যমে পরিবহন কাজটি করে থাকে।"
        },
        {
          "label": "ঘ",
          "question": "",
          "explanation": "উদ্দীপকের ব্যবসায়টির সুনাম অর্জনের জন্য মোড়কিকরণের পদক্ষেপ গ্রহণ যৌক্তিক। মোড়কিকরণের মাধ্যমে পণ্যকে মোড়ক বা আবরণ দিয়ে ঢেকে দেওয়া হয়। এতে পণ্যের আকর্ষণীয়তা বাড়ে ও গুণমান অক্ষুণ্ণ থাকে। তাছাড়া পণ্যের মোড়ক সহজ ও নিরাপদ পরিবহন নিশ্চিত করে। উদ্দীপকে ইমরান দেশের বাজারে পরিবহনের মাধ্যমে ইলিশ সরবরাহ করে। সম্প্রতি বড় আকৃতির ইলিশগুলো বিশেষ আবরণের মাধ্যমে আবৃত করে। অর্থাৎ, সে বিপণনের মোড়কিকরণ কাজটি সম্পাদন করে। এরপর সে যুক্তরাজ্যে তার ভাইয়ের দোকানে তা প্রেরণ করে। মোড়কিকরণের ফলে ইলিশ পরিবহনের সময় ক্ষতির হাত থেকে রক্ষা পায়। পচনশীল দ্রব্য হওয়ার পরও এক্ষেত্রে তা নষ্ট হয় না। ফলে ইলিশের গুণগত মান অক্ষুণ্ণ থাকে। এতে ক্রেতারা মানসম্মত ইলিশ পেয়ে খুশি হয়। তাছাড়া রঙিন ছবি সংযুক্ত মোড়ক উক্ত পণ্যের সৌন্দর্য -বাড়ায়। এতে ক্রেতারা আকর্ষিত হয়। ফলে বিক্রি বৃদ্ধির পাশাপাশি তার ব্যবসায়ের সুনাম ছড়িয়ে পড়ে। তাই বলা যায়, ব্যবসায়ের সুনামা অর্জনের জন্য মোড়কিকরণের পদক্ষেপটি সঠিক।"
        }
      ]
    },
    {
      "number": "5",
      "uddipok": "জনাব ফয়সাল একটি আসবাবপত্র কারখানার মালিক। তিনি ক্রেতাদের উদ্দেশ্যে উৎকৃষ্টমানের রকমারি কাঠজাত পণ্য যেমন: খাট, আলমারি, চেয়ার, টেবিল ইত্যাদি উৎপাদন করে তা নিজস্ব শোরুমে বিক্রয় করে থাকেন। তাছাড়াও তিনি দেশের নামিদামি হোটেলেও পণ্য সরবরাহ করে থাকেন। ক্রেতাদের আকৃষ্ট করার লক্ষ্যে তিনি পত্রিকায় প্রচারের ব্যবস্থা করেন। ফলে তার পণ্যের সুনাম অল্প দিনেই চারদিকে ছড়িয়ে পড়ে।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "নির্দিষ্ট পরিমাণ পণ্য বা সেবা নেওয়া বা ব্যবহারের জন্য ক্রেতা যে পরিমাণ অর্থ বিক্রেতাকে দেয় তাকে ঐ পণ্যের মূল্য বলে।"
        },
        {
          "label": "খ",
          "question": "",
          "explanation": "বিপণন মিশ্রণ হলো কতকগুলো নিয়ন্ত্রণযোগ্য এবং কৌশলগত উপাদানের সমষ্টি; যথা: পণ্য, মূল্য, স্থান এবং প্রসার। বিপণন মতবাদ অনুযায়ী ভোক্তা এবং তাদের প্রয়োজনকে বেশি গুরুত্ব দেওয়া হয়। ভোক্তারা আছে বলেই বিপণন কাজের প্রয়োজনীয়তা আছে। ভোক্তাদের চাহিদা ও প্রয়োজন অনুযায়ী পণ্য উৎপাদন ও বিপণন করা হয়ে থাকে। এজন্য ভোক্তাকে বিপণন মিশ্রণের কেন্দ্রস্থলে রাখা হয়।"
        },
        {
          "label": "গ",
          "question": "",
          "explanation": "উদ্দীপকে জনাব ফয়সাল ভোক্তা বাজারের সাথে জড়িত। যে সকল ক্রেতা ব্যক্তিগত বা পারিবারিক ব্যবহারের জন্য পণ্য বা সেবা কেনে তাদের নিয়ে ভোক্তা বাজার গঠিত হয়। এ বাজারের সদস্যরা সরাসরি পণ্য ভোগ বা ব্যবহার করে। এক্ষেত্রে তাদের ক্রয়ের পরিমাণ কম হয়। এছাড়া ভোক্তা বাজারে বিক্রীত পণ্য পুনঃউৎপাদন ও পুনঃবিক্রয়ের কাজে ব্যবহৃত হয় না। উদ্দীপকে জনাব ফয়সাল একটি আসবাবপত্র কারখানার মালিক। তিনি ক্রেতাদের উদ্দেশ্যে উৎকৃষ্টমানের রকমারি কাঠজাত পণ্য উৎপাদন করে তা নিজস্ব শোরুমে বিক্রি করেন। এছাড়া তিনি দেশের দামিদামি হোটেলেও পণ্য সরবরাহ করে থাকেন। এক্ষেত্রে তার ক্রেতারা নিজস্ব ভোগ বা প্রতিষ্ঠানে ব্যবহারের জন্য পণ্য কেনেন। এক্ষেত্রে তারা এসব পণ্য পুনঃবিক্রয় বা পুনঃউৎপাদনের জন্য ব্যবহার করে না। এছাড়া ব্যক্তিগত কাজে ব্যবহৃত হয় বলে তাদের ক্রয়ের পরিমাণও কম হয়। এসব বৈশিষ্ট্যের সাথে ভোক্তা বাজারের মিল আছে। সুতরাং, জনাব ফয়সাল ভোক্তা বাজারের সাথে জড়িত।"
        },
        {
          "label": "ঘ",
          "question": "",
          "explanation": "বিপণন মিশ্রণের প্রসার হাতিয়ারটি ব্যবহারের কারণে জনাব ফয়সালের উৎপাদিত পণ্যের সুনাম ছড়িয়ে পড়েছে বলে আমি মনে করি। পণ্যের বিক্রি বাড়ানোর যাবতীয় কৌশলই হলো প্রসার। এটি ক্রেতাকে পণ্য বা সেবা সম্পর্কে ধারণা দেয়। এর পাশাপাশি ক্রেতাকে পণ্য কিনতে উৎসাহী করে। পত্রিকায় বিজ্ঞাপন, ব্যক্তিক বিক্রয়, বিক্রয় প্রসার, গণসংযোগ প্রভৃতি হলো প্রসারমূলক কার্যক্রম। উদ্দীপকের জনাব ফয়সাল আসাবপত্রের কারখানা পরিচালনা করেন। তিনি তার কারখানায় কাঠজাত পণ্য 'যেমন: খাট, আলমারি, টেবিল প্রভৃতি উৎপাদন করেন। উৎপাদিত এসব পণ্য তিনি ভোক্তা বাজারে বিক্রয় করেন। ক্রেতাদের আকৃষ্ট করার লক্ষ্যে তিনি প্রত্রিকায় প্রচারের ব্যবস্থা করেন। ফলে তার পণ্যের সুনাম অল্প দিনেই চারদিকে ছড়িয়ে পড়ে। জনাব ফয়সাল পত্রিকায় বিজ্ঞাপনের মাধ্যমে তার পণ্য সম্পর্কিত বিভিন্ন তথ্য ক্রেতাদের সামনে তুলে ধরেন। এ কারণে সম্ভাব্য ও বর্তমান ক্রেতারা তার উৎপাদিত পণ্য সম্পর্কে জানতে পারে। এতে তারা পণ্য কিনতে আগ্রহী হয়। এছাড়া পণ্যের গুণগত মান ভালো থাকায় ক্রেতাদের মধ্যে তার পণ্যের চাহিদাও বৃদ্ধি পায়। ফলে তার প্রতিষ্ঠানের বিক্রয় ও মুনাফা বৃদ্ধি পায়। এভাবে তার প্রতিষ্ঠানের উৎপাদিত পণ্যের সুনাম চারদিকে ছড়িয়ে পড়ে। এসব বিষয় বিপণন মিশ্রণের প্রসার উপকরণের সাথে সঙ্গতিপূর্ণ। তাই বলা যায়, বিপণন মিশ্রণের প্রসার হাতিয়ারটি ব্যবহারের মাধ্যমে জনাব ফয়সালের কারখানায় উৎপাদিত পণ্যের সুনাম ছড়িয়ে পড়ে।"
        }
      ]
    },
    {
      "number": "6",
      "uddipok": "'নাবিল কম্পিউটার' একটি বিখ্যাত কম্পিউটার কোম্পানি। কোম্পানিটি বহুদিন ধরে ডিজিটাল যুগের ক্রেতাদের অর্থাৎ অল্প বয়সী ক্রেতাদের চাহিদা অনুসারে বাজারে সেবা প্রদান করে আসছে। বাংলাদেশের বাজারে পণ্যটির প্রচুর সুনাম থাকা সত্ত্বেও পণ্যের বৈচিত্র্যতা, বৈশিষ্ট্য, নকশা ইত্যাদির কারণে সকল পেশার ও শ্রেণির ক্রেতাদের নিকট তা বিক্রয় করতে পারছে না। বর্তমানে কোম্পানিটি সকল শ্রেণির ক্রেতাদের পণ্য ক্রয়ের প্রতি আকৃষ্ট করার চিন্তা করছে।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "বিপণন মিশ্রণ হলো বিপণনের একটি কৌশল যেখানে পণ্য, পণ্যের মূল্য, পণ্য বণ্টন প্রণালি এবং পণ্যের প্রসার এই চারটি উপাদানের সমন্বয় করা হয়।"
        },
        {
          "label": "খ",
          "question": "",
          "explanation": "যে বাজার শিল্প পণ্যের ক্রেতাদের নিয়ে গঠিত হয় তাকে শিল্প বাজার বলে। শিল্প পণ্যের ক্রেতারা পণ্য উৎপাদনের সাথে জড়িত। তারা শিল্প পণ্য কিনে তা প্রক্রিয়াজাতকরণের মাধ্যমে পুনরায় পণ্য উৎপাদন করেন। স্বাভাবিকভাবে উৎপাদনকারীর সংখ্যা ভোক্তাদের তুলনায় অনেক কম। তাই বলা যায়, শিল্প বাজারের সদস্য সংখ্যা ভোক্তা বাজারের সদস্য অপেক্ষা কম।"
        },
        {
          "label": "গ",
          "question": "",
          "explanation": "উদ্দীপকে অল্প বয়সী ক্রেতাদের কম্পিউটার সেবা প্রদানের সাথে জনসংখ্যা বিষয়ক বাজার বিভক্তিকরণের মিল পাওয়া যায়। জনসাধারণের বিভিন্ন বৈশিষ্ট্য বা ক্রয় আচরণের ভিত্তিতে বাজারকে বিভক্ত করা হলে তাকে জনসংখ্যা বিষয়ক বাজার বিভক্তিকরণ বলা হয়। বয়স, শিক্ষা, পরিবারের আয়তন, আয়, পেশা প্রভৃতি জনসংখ্যা বিষয়ক বাজার বিভক্তিকরণের বিভিন্ন চলক। এসব চলকের ওপর ভিত্তি করে বিপণনকারী পণ্য বিপণন করার সিদ্ধান্ত নিয়ে থাকে। উদ্দীপকে 'নাবিল কম্পিউটার' একটি বিখ্যাত কম্পিউটার কোম্পানি। কোম্পানিটি বহুদিন ধরে ডিজিটাল যুগের ক্রেতাদের অর্থাৎ, অল্প বয়সী ক্রেতাদের চাহিদা অনুসারে সেবা প্রদান করে আসছে। এটি অল্প বয়সী ক্রেতাদের মধ্যে' কম্পিউটারের চাহিদার কথা মাথায় রেখে কম্পিউটার উৎপাদন করে। এক্ষেত্রে প্রতিষ্ঠানটি ক্রেতাদের বয়সের বিষয়টিকে প্রধান্য দিয়েছে। আর বয়সের পার্থক্যের কারণে অল্প বয়সীদের চাহিদা, বুচি ও পছন্দ অন্যদের থেকে ভিন্ন। পণ্য উৎপাদনে বিবেচিত বয়স জনসংখ্যা বিষয়ক বাজার বিভক্তিকরণের একটি চলক। সুতরাং, অল্প বয়সী ক্রেতাদের কম্পিউটার সেবা প্রদান জনসংখ্যা বিষয়ক বাজার বিভক্তিকরণের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে প্রতিষ্ঠানটি বিপণন মিশ্রণের 'পণ্য' উপাদানটির সফল বাস্তবায়নের মাধ্যমে ক্রেতাদের আকৃষ্ট করতে পারবে বলে আমি মনে করি। 'পণ্য' বিপণন মিশ্রণের একটি গুরুত্বপূর্ণ উপাদান। এর মাধ্যমে ভোক্তার প্রয়োজন বা অভাব মেটানো হয়। পণ্যের বৈচিত্র্যতা, মান, নকশা, বৈশিষ্ট্য, ব্র্যান্ড নাম প্রভৃতি বিপণন মিশ্রণের 'পণ্য' উপাদানের অন্তর্ভুক্ত। উদ্দীপকে 'নাবিল কম্পিউটার' কম্পিউটার উৎপাদনকারী একটি প্রতিষ্ঠান। প্রতিষ্ঠানটি অল্প বয়সী ভোক্তাদের চাহিদা অনুসারে কম্পিউটার উৎপাদন করে। বাংলাদেশের বাজারে তাদের উৎপাদিত পণ্যের প্রচুর সুনাম রয়েছে। কিন্তু পণ্যের বৈচিত্র্যতা, বৈশিষ্ট্য, নকশা ইত্যাদির কারণে সকল পেশার ও শ্রেণির ক্রেতাদের কাছে তা বিক্রয় করতে পারছে না। বর্তমানে কোম্পানিটি সব শ্রেণির ক্রেতাদের পণ্য ক্রয়ের প্রতি আকৃষ্ট করার চেষ্টা করছে। এ পরিস্থিতিতে 'নাবিল কম্পিউটার'কে তাদের পণ্যের মধ্যে বৈচিত্র্য নিয়ে আসতে হবে। এজন্য তাকে ভিন্ন ভিন্ন চাহিদার ও পেশার মানুষের জন্য ভিন্ন ভিন্ন বৈশিষ্ট্য ও নকশার কম্পিউটার উৎপাদন করতে হবে। এতে প্রতিষ্ঠানটির পণ্যে নতুনত্ব আসবে। এছাড়া বিভিন্ন চাহিদার ক্রেতারা তাদের পছন্দ অনুযায়ী কম্পিউটার ক্রয় করতে পারবে। এভাবে প্রতিষ্ঠানটিতে বিভিন্ন পেশা ও শ্রেণির ক্রেতার সমাগম হবে। এসব বিষয় বিপণন মিশ্রণের পণ্য উপাদনটিকে নির্দেশ করে। তাই বলা যায়, উদ্দীপকের প্রতিষ্ঠানটি বিপণন মিশ্রণের 'পণ্য' উপাদানটির সফল বাস্তবায়নের মাধ্যমে ক্রেতাদের আকৃষ্ট করতে পারবে।"
        }
      ]
    },
    {
      "number": "7",
      "uddipok": "আজিজ সাহেব একটি স্বনামধন্য মিষ্টি বিপণির মালিক। তার বিপণিটি সিলেটের একটি অভিজাত এলাকায় অবস্থিত। প্রতিদিন বিভিন্ন স্থান হতে বহুসংখ্যক ক্রেতা তার বিপণিতে মিষ্টিজাতীয় পণ্য খেতে আসে। সম্প্রতি কিছু ক্রেতা তার বিপণিতে এসে অভিযোগ করেন যে, রাস্তার পাশে কিছুসংখ্যক দোকানে কম মূল্যে মিষ্টি বিক্রয় হচ্ছে। জনাব আজিজ বলেন যে, ক্রেতার উপলব্ধি, পণ্যের মান, ডিজাইন ইত্যাদি কারণে মূল্যের তারতম্য রয়েছে। এরপরও তার ব্যবসায়টি সুনামের সাথে এগিয়ে যাচ্ছে।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "অতি আবশ্যকীয় এবং আকস্মিক পরিস্থিতি মোকাবিলায় যেসব পণ্য ক্রেতারা তাৎক্ষণিকভাবে কেনেন সেসব পণ্যকে জরুরি পণ্য বলে।"
        },
        {
          "label": "খ",
          "question": "",
          "explanation": "পণ্যের জীবন চক্রের উন্নয়ন স্তরে বিনিয়োগ বেশি হয়। কোনো একটি নতুন পণ্যের ধারণা অনুসন্ধান থেকে শুরু করে বাণিজ্যিকভাবে পণ্যটি উৎপাদন পর্যন্ত স্তরকে পণ্য উন্নয়ন স্তর বলে। এ স্তরে পণ্য উৎপাদনের জন্য গবেষণা ও অবকাঠামোগত খাতে এককালীন ব্যয় করতে হয়। এ ধরনের ব্যয়ের পরিমাণ বড় অঙ্কের হয়ে থাকে। তাই বলা যায়, পণ্য উন্নয়ন স্তরে বিনিয়োগ ব্যয় বেশি হয়।"
        },
        {
          "label": "গ",
          "question": "",
          "explanation": "আজিজ সাহেব ভোগ্য পণ্য নিয়ে ব্যবসায় পরিচালনা করেন। এ ধরনের পণ্য ভোক্তা ব্যক্তিগত বা পারিবারিক ভোগের জন্য কিনে থাকে। এসব পণ্য কেনার ক্ষেত্রে কোনো পূর্বপরিকল্পনা থাকে না। আবার, ভোগ্য পণ্য কেনার ক্ষেত্র কোনো ব্যবসায়িক উদ্দেশ্যও থাকে না। তাই ভোগ পণ্য অল্প পরিমাণে কেনা হয়। আজিজ সাহেব একটি স্বনামধন্য মিষ্টি বিপণনির মালিক। প্রতিদিন বিভিন্ন স্থান থেকে বহুসংখ্যক ক্রেতা তার বিপণিতে মিষ্টিজাতীয় পণ্য খেতে আসে। ভোক্তারা এ ধরনের পণ্য কিনতে পূর্বপরিকল্পনা করে না। আবার, তাদের কোনো ব্যবসায়িক উদ্দেশ্যও থাকে না। অর্থাৎ, ভোক্তারা পারিবারিক বা ব্যক্তিগত ভোগের জন্য এ ধরনের পণ্য কেনে। আর এসব বৈশিষ্ট্য ভোগ্য পণ্যের সাথে সামঞ্জস্যপূর্ণ। তাই বলা যায়, আজিজ সাহেব ভোগ্য পণ্য নিয়ে ব্যবসায় পরিচালনা করেন।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটি ভ্যালুভিত্তিক মূল্য নির্ধারণে কাঙ্ক্ষিত মুনাফা অর্জনের মাধ্যমে এগিয়ে যাচ্ছে বলে আমি মনে করি। পণ্যের প্রতি ভোক্তার উপলব্ধির ওপর ভিত্তি করে ভ্যালুভিত্তিক মূল্য নির্ধারণ করা হয়। এ পদ্ধতিতে পণ্যের মান, আকার-আকৃতি, ডিজাইন ও বাহ্যিক বৈশিষ্ট্যের বিবেচনা করা হয়। এক্ষেত্রে পণ্যটিকে ক্রেতারা কতটুকু গুরুত্ব দিচ্ছে তার ওপর ভিত্তি করে মূল্য নির্ধারিত হয়। উদ্দীপকে আজিজ একটি মিষ্টি বিপণির মালিক। তার বিপণিটি সিলেটের অভিজাত এলাকায় অবস্থিত। তার বিপণিতে বহুসংখ্যক ক্রেতা মিষ্টিজাতীয় পণ্য খেতে আসে। সম্প্রতি কিছু ক্রেতা অন্য দোকানের তুলনায় বেশি মূল্য নিয়ে অভিযোগ করেন। তিনি বলেন ক্রেতার উপলব্ধি, পণ্যের মান, ডিজাইন ইত্যাদি কারণে মূল্যের তারতম্য রয়েছে। অর্থাৎ, তিনি মিষ্টির ভ্যালুভিত্তিক মূল্য নির্ধারণ করেন। আজিজ সাহেবের প্রতিষ্ঠানটি ভ্যালুভিত্তিক মূল্য নির্ধারণে পণ্য সম্পর্কে ক্রেতার উপলব্ধিকে বিবেচনা করেন। এক্ষেত্রে তিনি উচ্চ মানসম্পন্ন ও আকর্ষণীয়ভাবে পণ্য উৎপাদন ও উপস্থাপন করেন। এ কারণে আজিজ সাহেব তার মিষ্টির উচ্চ মূল্য নির্ধারণ করতে পারেন। এতে অভিজাত শ্রেণির ক্রেতাদের কাছে তার পণ্যের চাহিদা বেড়ে যায়। ফলে তিনি প্রতিযোগিতামূলক বাজারেও অতিরিক্ত মুনাফা অর্জন করতে সক্ষম হন। ।। তাই বলা যায়, কাঙ্ক্ষিত মুনাফা অর্জনের ক্ষেত্রে আজিজ সাহেবের ভ্যালুভিত্তিক মূল্য নির্ধারণ যৌক্তিক।"
        }
      ]
    },
    {
      "number": "8",
      "uddipok": "মালিহা কোম্পানি একটি প্রতিষ্ঠিত ভোগ্য পণ্য উৎপাদনকারী প্রতিষ্ঠান। প্রতিষ্ঠানটি ২০১৬ সালে বোতলজাত ডাবের পানি বিপণন শুরু করে। পণ্যটি বাজারে ছাড়ার পর ক্রেতাদের অবগত করার উদ্দেশ্যে বিজ্ঞাপনের ব্যবস্থা করেন। এতে পণ্যের বিক্রি বেড়ে যায়। ২০১৮ সালে পণ্যটির বিক্রি সর্বোচ্চ পর্যায়ে পৌছায়। কিন্তু মুনাফার পরিমাণ কমতে থাকে। এমতাবস্থায় প্রতিষ্ঠান নতুন কৌশল ব্যবহারের উদ্যোগ নিতে চাচ্ছে।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "যেসব পণ্য ধরাছোঁয়া যায় না তবে অনুভব করা যায় সেসব পণ্যই হলো সেবা পণ্য।"
        },
        {
          "label": "খ",
          "question": "",
          "explanation": "কোনো পণ্য বা সেবা থেকে প্রাপ্ত সুবিধার জন্য ভোক্তা যে পরিমাণ অর্থ বিক্রেতাকে দেওয়া হয় তাই মূল্য। ক্রয়মূল্য বা উৎপাদন মূল্যের সাথে মুনাফা যোগ করে মূল্য নির্ধারণ করা হয়। সঠিক মূল্য নির্ধারণের ওপর ব্যবসায়ের সফলতা নির্ভর করে। পণ্য থেকে ক্রেতাদের প্রাপ্য ভ্যালু, পণ্যের বৈশিষ্ট্য, বাজার ব্যবস্থা, পণ্যের ধরন প্রভৃতি বিবেচনা করে ব্যবসা প্রতিষ্ঠানগুলোকে পণ্যের মূল্য নির্ধারণ করতে হয়। এক্ষেত্রে অবশ্যই কোম্পানির বিপণন কৌশলের সাথে পণ্যের মূল্যের সমন্বয় করতে হয়।"
        },
        {
          "label": "গ",
          "question": "",
          "explanation": "মালিহা কোম্পানির পণ্যটি ২০১৮ সালে পণ্যের জীবন চক্রের পূর্ণতা স্তরে আছে। পণ্যের জীবন চক্রের পূর্ণতা স্তরে পণ্যের বিক্রি সর্বোচ্চ পর্যায়ে পৌঁছায়। এ স্তরেই এক পর্যায়ে পণ্যের বিক্রি ও মুনাফা উভয়ই কমতে থাকে। এ পর্যায়ে সাধারণত প্রতিষ্ঠানগুলো নতুন বৈশিষ্ট্যসম্পন্ন পণ্য বাজারে নিয়ে আসে। মালিহা কোম্পানি একটি প্রতিষ্ঠিত ভোগ্য পণ্য উৎপাদনকারী প্রতিষ্ঠান। প্রতিষ্ঠানটি ২০১৬ সালে বোতলজাত ডাবের পানি বিপণন শুরু করে। পণ্য ছাড়ার পর এটি ক্রেতাদের অবগত করার জন্য বিজ্ঞাপনের ব্যবস্থা করে। এতে তার বিক্রি বেড়ে যায়। ২০১৮ সালে পণ্যটির বিক্রি সর্বোচ্চ পর্যায়ে পৌছায়। কিন্তু এর মুনাফা কমতে থাকে। এ স্তরে প্রতিযোগিতায় টিকে থাকায় পণ্যে পরিবর্তন আনা হয়। এসব বৈশিষ্ট্য পণ্যের জীবন চক্রের পূর্ণতা স্তরের সাথে সাদৃশ্যপূর্ণ। তাই বলা যায়, মালিহা কোম্পানির বোতলজাত ডাবের পানি পণ্যের জীবন চক্রের পূর্ণতা স্তরে আছে।"
        },
        {
          "label": "ঘ",
          "question": "",
          "explanation": "মালিকা কোম্পানি বিক্রির বাড়ানোর জন্য পণ্য উন্নয়ন ও বাজার গবেষণা কৌশল করতে পারে বলে আমি মনে করি। পণ্য উন্নয়নে কোন ধরনের বা কী পণ্য উৎপাদন করা হবে তার ধারণা নেওয়া হয়। আর বাজার গবেষণার মাধ্যমে ক্রেতাদের চাহিদা, পছন্দ, রুচি প্রভৃতি সম্পর্কে তথ্য সংগ্রহ করা হয়। আর এসব তথ্যের ওপর ভিত্তি করে ক্রেতাদের চাহিদামতো পণ্য উৎপাদনের সিদ্ধান্ত নেওয়া হয়। উদ্দীপকে মালিহা কোম্পানি ভোগ্য পণ্য উৎপাদনকারী একটি প্রতিষ্ঠান। প্রতিষ্ঠানে ২০১৬ সালে বোতলজাত ডাবের পানি বিপণন শুরু করে। পণ্যটি বাজার ছাড়ার পর ২০১৮ সালে বিক্রির পরিমাণ সর্বোচ্চ হয়। কিন্তু মুনাফার পরিমাণ কমতে থাকে। এমতাবস্থায় প্রতিষ্ঠানটি নতুন কৌশল ব্যবহারের উদ্যোগ নিতে চাচ্ছে। এক্ষেত্রে প্রতিষ্ঠানটির পণ্য পূর্ণতা স্তরে আছে। মালিহা কোম্পানির পণ্যটির পূর্ণতা স্তরে বিক্রি ও মুনাফা কমে যায়। এজন্য প্রতিষ্ঠানটির নতুন পণ্য উন্নয়ন ও বাজার গবেষণার কৌশল নিতে হবে। এর মাধ্যমে প্রতিষ্ঠানটি বাজারসংশ্লিষ্ট বিভিন্ন তথ্য বিশ্লেষণ করে পণ্য উৎপাদন করতে পারবে। এর ফলে উৎপাদিত পণ্য উন্নতমানের হবে যা ক্রেতাদের গ্রহণযোগ্যতা অর্জন করবে। ফলে প্রতিষ্ঠানের বিক্রি ও মুনাফা বাড়তে থাকবে। সুতরাং, উদ্দীপকে প্রতিষ্ঠানটির পণ্য উন্নয়ন ও বাজার গবেষণার কৌশল গ্রহণ করতে হবে।"
        }
      ]
    },
    {
      "number": "9",
      "uddipok": "সেলভিন লিমিটেড ২ কেজি ওজনের প্রক্রিয়াজাতকৃত পানি উৎপাদন ও বিক্রয় করে। প্রতিষ্ঠানটির পরিবর্তনশীল ব্যয় ৮ টাকা, স্থায়ী ব্যয় ৬,০০,০০০ টাকা। এছাড়া প্রতিষ্ঠানটির প্রত্যাশিত বিক্রয়ের পরিমাণ হলো মাসে ৫০,০০০ একক।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "ব্রেক ইভেন হচ্ছে এমন একটি ভারসাম্য বিন্দু যেখানে একটি প্রতিষ্ঠানের মোট আয় এবং মোট ব্যয় সমান হয়।"
        },
        {
          "label": "খ",
          "question": "পণ্য উন্নয়ন স্তরে বিনিয়োগ বেশি হয় কেন? ব্যাখ্যা করো।",
          "explanation": "কোনো একটি নতুন পণ্যের ধারণা অনুসন্ধান থেকে শুরু করে বাণিজ্যিকভাবে পণ্যটি উৎপাদন পর্যন্ত স্তরকেই পণ্য উন্নয়ন স্তর বলে। এ স্তরে প্রতিষ্ঠান পণ্য উৎপাদনের জন্য গবেষণা ও প্রস্তুতিমূলক কাজ সম্পন্ন করে। ফলে এই স্তরে গবেষণা ও অবকাঠামোগত খাতে এককালীন ব্যয় করতে হয়। এ ধরনের ব্যয়ের পরিমাণ বড় অঙ্কের হয়ে থাকে। তাই বলা যায়, পণ্য উন্নয়ন স্তরে বিনিয়োগ ব্যয় বেশি হয়।"
        },
        {
          "label": "গ",
          "question": "মার্ক আপ পদ্ধতিতে সেলভিন লিমিটেডের প্রক্রিয়াজাতকৃত পানির একক প্রতি উৎপাদন ব্যয় নির্ণয় করো।",
          "explanation": "মার্কআপ পদ্ধতিতে সেলডিন লিমিটেডের প্রক্রিয়াজাতকৃত পানির এককপ্রতি উৎপাদন ব্যয় ২০ টাকা। মুনাফা যোগ করে বিক্রয়মূল্য নির্ধারণ করা হয়। যেটি মার্কআপ মূল্য নির্ধারণ পদ্ধতি। দেওয়া আছে, সেলডিন লিমিটেড-এর এককপ্রতি পরিবর্তনশীল ব্যয় ৯ টাকা মোট স্থায়ী ব্যয় = ৬,০০,০০০ টাকা প্রত্যাশিত বিক্রয়ের পরিমাণ = ৫০,০০০ টাকা। ∴ \\therefore ∴ প্রতিষ্ঠানটির প্রক্রিয়াজাতকৃত পানির এককপ্রতি উৎপাদন ব্যয় একক প্রতি পরিবর্তনশীল ব্যয় + মোট স্থায়ী ব্যয় প্রত্যাশিত বিক্রির পরিমাণ \\text{একক প্রতি পরিবর্তনশীল ব্যয়} + \\frac{\\text{মোট স্থায়ী ব্যয়}}{\\text{প্রত্যাশিত বিক্রির পরিমাণ}} একক   প্রতি   পরিবর্তনশীল   ব্যয় + প্রত্যাশিত   বিক্রির   পরিমাণ মোট   স্থায়ী   ব্যয় ​ = ৯ + ৬,০০,০০০ টাকা ৫০,০০০ = ৯ + ১২ টাকা = ২১ টাকা = ৯ + \\frac{\\text{৬,০০,০০০ টাকা}}{\\text{৫০,০০০}} = ৯ + ১২ \\text{ টাকা} = ২১ \\text{ টাকা} = ৯ + ৫০ , ০০০ ৬ , ০০ , ০০০   টাকা ​ = ৯ + ১২   টাকা = ২১   টাকা সুতরাং, সেলুন লিমিটেডের প্রক্রিয়াজাতকৃত পানির এককপ্রতি উৎপাদন ব্যয় ২০ টাকা।"
        },
        {
          "label": "ঘ",
          "question": "সেলভিন লিমিটেড যদি ২৫% মুনাফা অর্জন করতে চায় তবে প্রক্রিয়াজাতকৃত পানির একক প্রতি বিক্রয়মূল্য কত হবে? বিশ্লেষণ করো।",
          "explanation": "সেলুন লিমিটেড ২০% মুনাফা অর্জন করতে চাইলে পানির এককপ্রতি বিক্রয়মূল্য হবে ২৫ টাকা। যে মূল্যে ক্রেতার কাছে পণ্য বিক্রি বা সরবরাহ করা হয় তাই বিক্রয়মূল্য। উদ্দীপকের সেলুন লিমিটেড-এর এককপ্রতি পরিবর্তনশীল ব্যয় = ৮ টাকা মোট স্থায়ী ব্যয় = ৬,০০,০০০ টাকা প্রত্যাশিত বিক্রয়ের পরিমাণ = ৮০,০০০ টাকা একক প্রতি উৎপাদন ব্যয় = ২০ টাকা [গ হতে প্রাপ্ত] মোট ব্যয় = [(৮ × \\times × ৮০,০০০ একক) + ৬,০০,০০০ টাকা] = ৪,০০,০০০ + ৬,০০,০০০ টাকা = ১০,০০,০০০ টাকা প্রত্যাশিত মুনাফা = মোট ব্যয়ের ওপর ২০% ∴ \\therefore ∴ এককপ্রতি বিক্রয়মূল্য = = = এককপ্রতি উৎপাদন ব্যয় + মোট ব্যয়  ×  প্রত্যাশিত মুনাফার হার প্রত্যাশিত বিক্রির পরিমাণ + \\frac{\\text{মোট ব্যয় } \\times \\text{ প্রত্যাশিত মুনাফার হার}}{\\text{প্রত্যাশিত বিক্রির পরিমাণ}} + প্রত্যাশিত   বিক্রির   পরিমাণ মোট   ব্যয়   ×   প্রত্যাশিত   মুনাফার   হার ​ = ২০ + ১০,০০,০০০ ×  ২০% ৮০,০০০ = ২০ + ৫ টাকা = ২৫ টাকা = \\text{২০} + \\frac{\\text{১০,০০,০০০} \\times \\text{ ২০\\%}}{\\text{৮০,০০০}} = \\text{২০} + \\text{৫ টাকা} = \\text{২৫ টাকা} = ২০ + ৮০ , ০০০ ১০ , ০০ , ০০০ ×   ২০ % ​ = ২০ + ৫   টাকা = ২৫   টাকা সুতরাং, ২০% মুনাফা অর্জন করতে চাইলে সেলুন লিমিটেড-এর এককপ্রতি বিক্রয়মূল্য ২৫ টাকা নির্ধারণ করতে হবে।"
        }
      ]
    },
    {
      "number": "10",
      "uddipok": "সিলেটের উপশহরে তাজিদ রিয়েল এস্টেট কোম্পানির একটি আবাসন প্রকল্প রয়েছে। কোম্পানিটি পত্রিকা, সেমিনার ও টিড়ির মাধ্যমে প্রকল্প সংক্রান্ত যাবতীয় তথ্য প্রচার করে যেন সম্ভাব্য ক্রেতারা প্লট ক্রয়ে আকৃষ্ট হয়। সম্প্রতি কোম্পানিটি বর্ষবরণ উপলক্ষ্যে প্লট বুকিং এ নগদ ৬% ছাড় এবং একটি ল্যাপটপ উপহার হিসেবে প্রদান করছে। এতে কোম্পানিটির প্লট বিক্রয় ব্যাপক হারে বৃদ্ধি পেয়েছে।",
      "tag": "DIN.B 25",
      "sub_questions": [
        {
          "label": "ক",
          "question": "প্রচার কী?",
          "explanation": "উৎপাদনকারী বা উদ্যোক্তা কর্তৃক অর্থ খরচ ছাড়াই কোনো গণমাধ্যমে তার প্রতিষ্ঠানের পণ্য বা সেবা সম্পর্কে অনুকূল উপস্থাপনই হলো প্রচার।"
        },
        {
          "label": "খ",
          "question": "",
          "explanation": "যে প্রক্রিয়ার মাধ্যমে বিক্রয়কর্মী সরাসরি ক্রেতার কাছে উপস্থিত হয়ে পণ্য বা সেবার গুণাবলি তুলে ধরেন এবং এদের নিয়মিত ক্রেতায় পরিণত করার প্রচেষ্টা চালান তাকে ব্যক্তিক বিক্রয় বলে। ক্রেতার কাছে পণ্য বিক্রি করার জন্য যতগুলো কৌশল আছে তার মধ্যে ব্যক্তিক বিক্রয় একটি কৌশল বা পন্থা। ব্যক্তিক বিক্রয়ের মাধ্যমে বিক্রয়কর্মী ক্রেতার মুখোমুখি হয়ে পণ্য সম্পর্কিত তথ্য দেওয়ার মাধ্যমে তাকে পণ্য কেনায় প্ররোচিত করার চেষ্টা করেন।"
        },
        {
          "label": "গ",
          "question": "",
          "explanation": "জাউদ্দীপকে তাজিদ রিয়েল এস্টেট ভোক্তা বিক্রয় প্রসারের কার্যক্রমের নগদ মূল্য ছাড় ও উপহার কৌশল গ্রহণ করেছে। ভোক্তা বিক্রয় প্রসারে ভোক্তাকে স্বল্পমেয়াদে পণ্য কিনতে উৎসাহিত করা হয়। এ প্রসারের আওতায় মূল্য ছাড় কৌশলে ক্রেতাদেরকে পণ্য কেনার বদলে মূল্য ছাড় দেওয়া হয়। আর উপহার দেওয়ার মাধ্যমে পণ্য কিনতে ক্রেতাদেরকে উৎসাহিত করার পাশাপাশি তাদের মধ্যে ইতিবাচক মনোভাব তৈরি করা হয়। উদ্দীপকে তাজিদ রিয়েল এস্টেট একটি আবাসন প্রকল্প বিক্রয়কারী প্রতিষ্ঠান। এটি বিভিন্ন পত্র পত্রিকা, সেমিনার, টিভিতে প্রকল্প সম্পর্কিত তথ্য প্রচার করে। সম্প্রতি বর্ষবরণ উপলক্ষ্যে এটি প্লট বুকিং এ বিক্রয় বাড়ানোর উদ্যোগ নেয়। এক্ষেত্রে এটি প্লট বুকিং এ নগদ ৬% ছাড়ের ব্যবস্থা করে। আবার এর পাশাপাশি উপহার হিসেবে ল্যাপটপ দেওয়ার ঘোষণা দেয়। এতে ভোক্তারা তৎক্ষণাৎভাবে কোম্পানিটির প্লট বুকিং দিতে আগ্রহী হয়। ফলে এর বিক্রি ব্যাপক হারে বাড়ে। এক্ষেত্রে কোম্পানিটির গৃহীত ব্যবস্থা ভোক্তা বিক্রয় প্রসারের নগদ মূল্য ছাড় ও উপহার কৌশলের সাথে সাদৃশ্যপূর্ণ। সুতরাং, তাজিদ রিয়েল এস্টেট ভোক্তা বিক্রয় প্রসার কার্যক্রমের নগদ মূল্য ছাড় ও উপহার কৌশল গ্রহণ করেছেন।"
        },
        {
          "label": "ঘ",
          "question": "",
          "explanation": "যথাযথ বিক্রয় প্রসার কৌশল ব্যবহার করার কারণে উদ্দীপকের প্রতিষ্ঠানটির প্লট বিক্রয়ের পরিমাণ বেড়েছে- উক্তিটি যথার্থ। চূড়ান্ত ভোক্তাদের পণ্য কিনতে উৎসাহিত করার জন্য নেওয়া প্রসারমূলক কর্মসূচি ভোক্তা বিক্রয় প্রসার। এর গৃহীত কৌশলের মাধ্যমে ভোক্তাদেরকে তৎক্ষণাৎ পণ্য কিনতে উৎসাহী করা যায়। এ বিক্রয় প্রসারের বিভিন্ন কৌশলের মাধ্যমে নতুন পণ্য উপস্থাপন, প্রতিযোগিতা মোকাবিলা ও ভোক্তাদের ইতিবাচক মনোভাব সৃষ্টির পদক্ষেপ নেওয়া যায়। উদ্দীপকে তাজিদ রিয়েল এস্টেট একটি প্লট বিক্রয়কারী প্রতিষ্ঠান। সিলেটের উপশহরে এর একটি অনেক আবাসন প্রকল্প রয়েছে। সম্প্রতি এটি প্লট বিক্রির ক্ষেত্রে নগদ ৬% মূল্য ছাড় ও উপহার হিসেবে ল্যাপটপ দেওয়ার পদক্ষেপ নেয়। এতে এটির বিক্রির পরিমাণ বাড়তে থাকে। তাজিদ রিয়েল এস্টেট পণ্য বিক্রিতে ভোক্তামুখী বিক্রয় প্রসারের কৌশলসমূহ অবলম্বন করেছে। এক্ষেত্রে নগদ মূল্য ছাড় দেওয়ায় এটি বিদ্যমান প্রতিযোগী থেকে এগিয়ে থাকছে। ফলে এটির প্রতিযোগিতা মোকাবিলা করা সম্ভব হচ্ছে। আবার, উপহার দেওয়ায় ক্রেতাদের কাছে এটির গ্রহণযোগ্যতা বাড়ছে। এতে ক্রেতাদের মনে এ প্রতিষ্ঠানের প্রতি ইতিবাচক মনোভাব সৃষ্টি হয়েছে। এসব বিষয় সামগ্রিকভাবে প্রতিষ্ঠানটির বিক্রি বাড়িয়ে দিয়েছে। তাই বলা যায়, যথাযথ বিক্রয় প্রসার কৌশল ব্যবহার করার কারণে উদ্দীপকের প্রতিষ্ঠানটির প্লট বিক্রির পরিমাণ বেড়েছে।"
        }
      ]
    },
    {
      "number": "11",
      "uddipok": "জনাব ইমরান খুলনা যাওয়ার উদ্দেশ্যে বাসে বসে আছেন। এমন সময় একটি লোক বাসে উঠে প্রত্যেক যাত্রীকে একটি করে কাগজ দিয়ে বাস থেকে নেমে গেলেন। জনাব ইমরান কাগজটি পড়ে দেখলেন 'গাছ লাগান পরিবেশ বাঁচান' এ সম্পর্কে অনেক বিষয় সেখানে সুন্দর ভাষায় লেখা আছে। তিনি যখন খুলনায় পৌছালেন এবং দেখলেন বহুতল বিশিষ্ট একটি দালানের গায়ে একই বিষয় লেখা। সাধারণ মানুষ হিসেবে জনাব ইমরান এ দুইধরনের লেখার মাধ্যমে কোনো পার্থক্য পেলেন না।",
      "tag": "DIN.B 25",
      "sub_questions": [
        {
          "label": "ক",
          "question": "",
          "explanation": "নতুন পণ্য বাজারে উপস্থাপন বা বর্তমান পণ্যের বিক্রয় প্রসারের জন্য সীমিত পরিমাণ পণ্য বিনামূল্যে ভোক্তাদের দেওয়ার ব্যবস্থাকে নমুনা বিতরণ পদ্ধতি বলে।"
        },
        {
          "label": "খ",
          "question": "",
          "explanation": "পণ্যের বিক্রি বাড়ানোর জন্য নেওয়া স্বল্পমেয়াদি পদক্ষেপ বা বিশেষ কার্যাবলিই বিক্রয় প্রসার। কোনো নতুন পণ্য বাজারে উপস্থাপন করতে হলে প্রথমে ব্যাপক প্রসারমূলক কর্মসূচি হাতে নিতে হয়। বিক্রয় প্রসার কর্মসূচির মাধ্যমে কোনো প্রতিষ্ঠান তাদের পণ্য সম্পর্কে ক্রেতাদের মাঝে সাড়া ফেলে। এতে পণ্যটি বাজারে পরিচিতি পায়। নমুনা বিতরণ, সৌজন্য পণ্য দেওয়া, অর্থফেরত পদ্ধতি, প্রিমিয়াম প্রভৃতি বিক্রয় প্রসার কৌশল বাজারে নতুন পণ্য প্রচলনে সহায়তা করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত বাসের মধ্যে 'পরিবেশ বাঁচান' প্রচারে বিজ্ঞাপনের লিফলেট বা প্রচারপত্র মাধ্যমটি ব্যবহৃত হয়েছে। লিফলেট একটি জনপ্রিয় ও বহুল ব্যবহৃত বিজ্ঞাপন মাধ্যম। এর আরেক নাম প্রচারপত্র। এক্ষেত্রে একটি কাগজে পণ্য বা সেবা সম্পর্কে বিস্তারিত বর্ণনা মুদ্রিত অবস্থায় থাকে। সাধারণত জনবহুল স্থান, রেলস্টেশন, বাসস্টেশন অথবা বিভিন্ন শিক্ষাপ্রতিষ্ঠানের গেটে এরূপ লিফলেট বিলি করা হয়। উদ্দীপকে জনাব ইমরান খুলনা যাওয়ার উদ্দেশ্যে বাসে বসে আছেন। এমন সময় বাসে একজন লোক ওঠে সব যাত্রীকে একটি করে কাগজ দিয়ে নেমে যান। জনাব ইমরান কাগজটি পড়ে দেখলেন এতে গাছ লাগানোর বিষয়ে লেখা আছে। তাছাড়া সুন্দর করে লেখা আছে, 'গাছ লাগান, পরিবেশ বাঁচান'। কাগজটিতে জনসচেতনতার উদ্দেশ্যে কিছু কথা লেখা যা বিজ্ঞাপনের লিফলেট মাধ্যমের সাথে সাদৃশ্যপূর্ণ। লিফলেটে পণ্য বা সেবা সম্পর্কে লেখা থাকে। উদ্দীপকের জনাব ইমরানের কাগজটিতেও একটি ধারণা উপস্থাপন করা হয়েছে। তাই বলা যায়, বাসের মধ্যে 'পরিবেশ বাচান' প্রচারে বিজ্ঞাপনের লিফলেট বা প্রচারপত্র মাধ্যমটি ব্যবহার করা হয়েছে।"
        },
        {
          "label": "ঘ",
          "question": "",
          "explanation": "দুটি স্থানের লেখার কোনো পার্থক্য না থাকলেও বিজ্ঞাপনের মাধ্যম হিসেবে লিফলেট ও বিজ্ঞাপনী ফলক এক নয়। লিফলেটে পণ্য, সেবা বা প্রতিষ্ঠান সম্পর্কে তথ্য কাগজে মুদ্রিত অবস্থায় থাকে। লিফলেট হাতে হাতে বিলি করা হয়। অন্যদিকে, বিজ্ঞাপনী ফলক হলো রাস্তার মোড়ে অথবা গুরুত্বপূর্ণ স্থানে কাঠ বা হার্ডবোর্ডের তৈরি ফলক। এক্ষেত্রে প্রচারকের সাথে ক্রেতা বা ভোক্তার সরাসরি সম্পর্ক থাকে না। উদ্দীপকে জনাব ইমরান বাসে করে খুলনা যাচ্ছিলেন। এমন সময় বাসে একজন লোক ওঠে সব যাত্রীকে একটি করে লিফলেট দিয়ে নেমে গেলেন। কাগজটিতে গাছ লাগানোর মাধ্যমে পরিবেশ রক্ষার কথা বলা হয়েছে। তিনি বাস থেকে নেমে খুলনায় একটি দালানের গায়েও একই বিষয় লেখা লক্ষ করলেন। জনাব ইমরান সাধারণ মানুষ হিসেবে, লিফলেট ও বিজ্ঞাপনী ফলকের পার্থক্য খুঁজে পেলেন না। কিন্তু এই দুটি বিজ্ঞাপন মাধ্যম হিসেবে একেবারেই ভিন্ন। কারণ লিফলেটে গাছ লাগানো সম্পর্কে বিস্তারিত বর্ণনা একটি কাগজে লেখা। কাগজটি একজন প্রচারক সরাসরি জনাব ইমরানের হাতে দিয়েছে। এখানে গ্রাহক ও প্রচারকের মধ্যে প্রত্যক্ষ সম্পর্ক রয়েছে। অন্যদিকে, বিজ্ঞাপনী ফলকে জনবহুল স্থানে কাঠ বা হার্ডবোর্ডের ফলকে তথ্য লেখা থাকে। যাতে মানুষজন হেঁটে যেতে এটি লক্ষ করে। সেক্ষেত্রে প্রচারক ও আগ্রহী ক্রেতার মধ্যে সরাসরি যোগাযোগ স্থাপিত হয় না। সুতরাং, লিফলেট ও বিজ্ঞাপনী ফলকের মধ্যে তথ্যের পার্থক্য না থাকলেও বিজ্ঞাপন মাধ্যম হিসেবে এ দুটি ভিন্ন"
        }
      ]
    }
  ]
}