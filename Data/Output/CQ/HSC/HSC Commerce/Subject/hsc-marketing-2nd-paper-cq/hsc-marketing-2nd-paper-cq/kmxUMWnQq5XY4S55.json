{
  "title": "ঢাকা বোর্ড ২০২২",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'পদ্মা ফ্যাশন' একটি নামকরা ব্যবসায় প্রতিষ্ঠান। প্রতিষ্ঠানটি উন্নত মানের চামড়া দিয়ে আকর্ষণীয় ডিজাইনের লেডিস স্যান্ডেল উৎপাদন ও বিপণন করে। সমাজের মানুষের জন্য স্বাস্থ্যকর ও পরিবেশবান্ধব পণ্য উৎপাদন ও বিপণনের প্রতি প্রতিষ্ঠানটি বেশি গুরুত্ব দেয়। প্রতিষ্ঠানটি তাদের পণ্যের বিভিন্ন তথ্য পত্র- পত্রিকা, টেলিভিশন ও Facebook এর মাধ্যমে ক্রেতাদের সরবরাহ করে। এতে ব্যাপকভাবে বিক্রয় বৃদ্ধি পায় এবং প্রতিষ্ঠানটি সফলতা অর্জনে সক্ষম হয়।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "কোন পণ্য বা সেবা পাওয়ার আকাঙ্ক্ষা এবং তা ক্রয়ের সামর্থ্য ও অর্থ ব্যয়ের ইচ্ছাকে চাহিদা বলে।"
        },
        {
          "label": "খ",
          "question": "",
          "explanation": "বিপণন হলো এমন একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে বিনিময়ে তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে। বিপণনের মূল উদ্দেশ্য বা কাজ হলো ভোক্তা সন্তুষ্টি বিধান করবার মাধ্যমে মুনাফা অর্জন করা। বিপণন কাজ দ্বারা বিভিন্ন ধরনের উপযোগ সৃষ্টি করা হয় যা অর্থের মাধ্যমে পরিমাপযোগ্য চাহিদা সৃষ্টি করে এবং বিনিময় মূল্য বিদ্যমান।"
        },
        {
          "label": "গ",
          "question": "",
          "explanation": "উদ্দীপকে উল্লেখিত পদ্মা ফ্যাশন প্রাথমিক পর্যায়ে বিপণন ক্রমবিকাশের সামাজিক বিপণন যুগ অনুসরণ করেছে। বিপণনের বর্তমান যুগকে সামাজিক যোগাযোগ ও মোবাইল বিপণন যুগ বলা হয়। ইন্টারনেট প্রযুক্তি চালু হওয়ার ফলে ক্রেতাদের আচার ব্যবহারসহ রুচি, পছন্দ ব্যাপক পরিবর্তন আসে।ইন্টারনেট প্রযুক্তি ব্যবহার করে বিভিন্ন সামাজিক যোগাযোগ মাধ্যমে পণ্য ও সেবার প্রসার মূলক কার্যক্রম চালানোর সময় কালই হলো সামাজিক যোগাযোগ বা মোবাইল বিপণন যুগ । ২০০০ সালের পর হতেই মূলত এ যুগের সূচনা হয়। তবে আমাদের দেশে ২০১০ সালের পর হতে বিপণনকারী প্রতিষ্ঠানগুলো ব্যাপকভাবে বিভিন্ন সামাজিক যোগাযোগ মাধ্যম ব্যবহার করে তাদের পণ্য ও সেবা সম্পর্কে ক্রেতাদের মাঝে প্রচার করতে থাকে। ফেসবুক টুইটার ইউটিউব ইত্যাদি জনপ্রিয় সামাজিক যোগাযোগ মাধ্যম গুলো ব্যবহার করে বর্তমানে অনলাইন মার্কেটিং ব্যাপক জনপ্রিয়তা অর্জন করতে সক্ষম হয়েছে। উদ্দীপকে বলা হয়েছে, পদ্মা ফ্যাশন একটি নামকরা ব্যবসায় প্রতিষ্ঠান। প্রতিষ্ঠানটি উন্নত মানের চামড়া দিয়ে আকর্ষণীয় ডিজাইনের লেডিস স্যান্ডেল উৎপাদন ও বিপণন করে। সমাজের মানুষের জন্য স্বাস্থ্যকর ও পরিবেশ বান্ধব পণ্য উৎপাদন ও বিপণনের প্রতি প্রতিষ্ঠানটি বেশি গুরুত্ব দেয় প্রতিষ্ঠানটি তাদের পণ্যের বিভিন্ন তথ্য পত্র-পত্রিকা টেলিভিশন ও ফেসবুক এর মাধ্যমে ক্রেতাদের সরবরাহ করে। এরকম কাজ সামাজিক বিপণন যুগের সাথে সম্পর্কযুক্ত তাই বলা যায় পদ্মা ফ্যাশন প্রাথমিক পর্যায়ে সামাজিক বিপণন যুগ অনুসরণ করেছে।"
        },
        {
          "label": "ঘ",
          "question": "",
          "explanation": "উদ্দীপকে প্রতিষ্ঠানটির ব্যবসায়িক সফলতায় ব্যবহৃত বিপণন কার্যাবলী হলো বিজ্ঞাপন।যা ব্যবহার করা যৌক্তিক হয়েছে। অর্থ প্রদান করে গণমাধ্যম সমূহের মাধ্যমে চিহ্নিত উদ্যোক্তা কর্তৃক পণ্য বা সেবা বা ধারণার নৈবিত্তিক উপস্থাপনই হলো বিজ্ঞাপন। এটি একটি অর্থ প্রদত্ত কার্যক্রম যা সাধারণত বাণিজ্যিক উদ্দেশ্যে পরিচালিত হয়। বিজ্ঞাপন নির্দিষ্ট উদ্যোক্তা কর্তৃক দৃশ্য আকারে কথামালা অথবা লিখিত আকারে প্রচারিত হয় একটি একমুখী যোগাযোগ ব্যবস্থা। বিক্ষিপ্ত ও বিচ্ছিন্নভাবে অবস্থানকারী ক্রেতাদেরকে পণ্য বা প্রতিষ্ঠান সম্পর্কে ধারণা প্রদান ও আগ্রহ সৃষ্টি করাই বিজ্ঞাপনের মূল উদ্দেশ্য। উদ্দীপকের লক্ষ্য করলে দেখতে পাই পদ্মা ফ্যাশন লিমিটেড হচ্ছে একটি স্যান্ডেল উৎপাদনকারী প্রতিষ্ঠান তারা সেন্ডেল উৎপাদন করে এবং বিপণন করে। উৎপাদন এবং বিপণনের কাজে তারা ফেসবুক সামাজিক যোগাযোগ মাধ্যম টি ব্যবহার করে এতে তাদের ব্যাপকভাবে বিক্রয় বৃদ্ধি পায় এবং প্রতিষ্ঠানটি সফলতা অর্জনে সক্ষম হয়। বিজ্ঞাপন মূলত পণ্য বা সেবার চাহিদা সৃষ্টির কার্যক্রম। বিজ্ঞাপন জনগণকে পণ্য সম্বন্ধে অবহিত করে পণ্য ক্রয়ে আকৃষ্ট করে এবং পরোক্ষভাবে প্রতিষ্ঠানের ভাবমূর্তি সৃষ্টি করে। তাই বলা যায় যে, কোন ধরনের যা প্রত্যক্ষ বা পরোক্ষভাবে পণ্য বা সেবা ক্রয় বিক্রয় সহায়তা করে তাকে বিজ্ঞাপন বলে এবং বিজ্ঞাপন সাধারণত কোন পণ্যের বিক্রয় বৃদ্ধি করে এবং প্রতিষ্ঠানটিকে মুনাফা অর্জনের সহায়তা করে ।"
        }
      ]
    },
    {
      "number": "2",
      "uddipok": "জনাব পলাশ রংপুরে একটি ডেইরি ফার্ম প্রতিষ্ঠা করেন। ফার্মের দুধ খাঁটি হওয়ায় এলাকায় ব্যাপক চাহিদা রয়েছে। তিনি ফার্মের প্রতিটি স্তরে সম্পাদিত কাজের মধ্যে সমন্বয় সাধন করেন। চাহিদা আরও বৃদ্ধি পাওয়ায় তিনি ৪০০ জন নতুন শ্রমিক নিয়োগ দিয়ে আরেকটি ডেইরি ফার্ম প্রতিষ্ঠা করার সিদ্ধান্ত গ্রহণ করেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "আর্থিক লেনদেনের মাধ্যমে পণ্যের মালিকানা বিক্রেতার নিকট হতে ক্রেতার নিকট হস্তান্তরিত করাকে বিক্রয় বলে।"
        },
        {
          "label": "খ",
          "question": "",
          "explanation": "সকল ক্রেতা ভোক্তা নয়। আপাত দৃষ্টিতে ক্রেতা ও ভোক্তার মধ্যে তেমন পার্থক্য লক্ষ্য করা না গেলেও এ দুটি বিষয় কোন অবস্থাতেই এক নয় বিষয়টি ব্যাখ্যা করার ক্ষেত্রে ক্রেতা ও ভোক্তার সংজ্ঞা দেওয়া প্রয়োজন। ক্রেতা বলতে এমন কোন ব্যক্তি বা প্রতিষ্ঠানকে বুঝায় যে পরবর্তীতে বিক্রয় ব্যবহার বা ভোগের জন্য পণ্য ক্রয় করে অন্যদিকে ভোক্তা হলো এমন কোন ব্যক্তি বা প্রতিষ্ঠান যে পণ্য বা সেবা ভোগ বা ব্যবহার করার জন্য ক্রয় করে। এ সংজ্ঞা দুটি বিশ্লেষণ করলে লক্ষ্য করা যায়, এবং তা হলো ভোক্তা ক্রেতার একটি অংশ কারণ ক্রেতার ক্রয়ের উদ্দেশ্য হলো বিক্রয় বা ব্যবহার বা ভোগ অন্যদিকে ভোক্তা ক্রয়ের উদ্দেশ্য হলো শুধুমাত্র ব্যবহার বা ভোগ অর্থাৎ ভোক্তারা কখনো পুনঃবিক্রয় করে না। তাই দেখা যায় সকল ভোক্তাই ক্রেতা কিন্তু সকল ক্রেতাই ভোক্তা নয়। এক কথায় বলা যায় সকল ক্রেতাই ভোক্তা নয়।"
        },
        {
          "label": "গ",
          "question": "",
          "explanation": "উদ্দীপকের বিপণনের “ব্যবস্থাপকীয় প্রক্রিয়া” বৈশিষ্ট্যটি ফুটে উঠেছে। বিপণন হলো এক ধরনের ব্যবস্থাপকীয় প্রক্রিয়া। ব্যবস্থাপকীয় প্রক্রিয়া বলতে এমন একটি প্রক্রিয়াকে বুঝায় যার মাধ্যমে লক্ষ্য অর্জনের জন্য পরিকল্পনা প্রণয়ন,সংগঠিত করণ, কর্মী নিয়োগ, নির্দেশনা, প্রেষণা, সমন্বয় সাধন ও নিয়ন্ত্রণ করে থাকে। বিপণনের প্রতিটি স্তরেই পরিকল্পনা গ্রহণ সংগঠিতকরণ কর্মী নিয়োগ নির্দেশনা প্রেষণা সমন্বয় সাধন এবং নিয়ন্ত্রণ সংক্রান্ত কার্যক্রম সম্পাদন করতে হয়। বিপণন তার লক্ষ্য অর্জনের জন্য প্রতিটি ক্ষেত্রে ব্যবস্থাপকীয় কাজগুলো সম্পাদন করে তাই বিপণন হলো একটি ব্যবস্থাপকীয় প্রক্রিয়া। উদ্দীপকে দেখতে পাই জনাব পলাশ রংপুর একটি ডেইরি ফার্ম প্রতিষ্ঠা করেন ফার্মের দুধ খাঁটি বলে এলাকায় ব্যাপক চাহিদা রয়েছে তিনি ফার্মের প্রতিটি স্তরে সমস্ত কাজের মধ্যে সমন্বয় করেন। তাই বলা যায় ব্যবস্থাপকীয় বৈশিষ্ট্যটি উদ্দীপকে ফুটে উঠেছে"
        },
        {
          "label": "ঘ",
          "question": "",
          "explanation": "জনাব পলাশের কর্মকাণ্ড কর্মসংস্থানের পাশাপাশি অর্থনীতিতে ব্যাপক অবদান রাখবে। বিপণন হলো এমন একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে বিনিময় তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে। উদ্দীপকের লক্ষ্য করলে দেখতে পাই জনাব পলাশ একটি স্বনামধন্য ডেইরি ফার্মের প্রতিষ্ঠাতা পরিচালক। দুধ খাঁটি হওয়ায় এলাকায় ব্যাপক চাহিদা রয়েছে। তিনি ফার্মের প্রতিটি স্তরে সম্পাদিত কাজের মধ্যে সমন্বয় সাধন করেন। চাহিদা আরো বৃদ্ধি পাওয়ায় তিনি 400 জন নতুন শ্রমিক নিয়োগ দিয়ে আরেকটি ডেইরি ফার্ম প্রতিষ্ঠা করার সিদ্ধান্ত গ্রহণ করলেন। বিপণন কাজের বিভিন্ন পর্যায়ে বিভিন্ন রকম কর্ম সম্পাদন করে। আর এ সমস্ত কর্ম সম্পাদন করবার জন্য প্রয়োজন হয় প্রতিষ্ঠানের। এ সকল প্রতিষ্ঠানে বিভিন্ন লোকের কর্মসংস্থানের সুযোগ সৃষ্টি হয়। আর এভাবেই জনাব পলাশের গৃহীত সিদ্ধান্ত কর্মসংস্থানের পাশাপাশি দেশের অর্থনীতিতে ব্যাপক অবদান রাখবে ।"
        }
      ]
    },
    {
      "number": "3",
      "uddipok": "‘রঙ্গন ইলেকট্রনিক্স' ভারত থেকে উন্নতমানের রাইস কুকার আমদানি করে। কোম্পানিটি সর্বদাই অর্থের বিনিময়ে ক্রেতাদের নিকট পণ্যের মালিকানা হস্তান্তর করে। কিন্তু ক্রেতাদের নিকট থেকে আশানুরূপ সাড়া না পাওয়ায় দুই বছরের গ্যারান্টি এবং চার বছরের ওয়ারেন্টি প্রদান করে। এতে অল্পদিনের মধ্যে বিক্রয় বৃদ্ধি পায় এবং কোম্পানিটি লাভবান হয়।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "পণ্য শ্রেণীবিভাগ করনের মানদন্ড নির্ধারণের কার্যক্রমকে মান নির্ধারণ বা প্রমিতকরণ বলে।"
        },
        {
          "label": "খ",
          "question": "",
          "explanation": "যে প্রক্রিয়ার মাধ্যমে অর্থের বিনিময়ে বিক্রেতার নিকট হতে পণ্যের মালিকানা স্বত্ব ক্রেতার নিকট হস্তান্তরিত হয় তাকে ক্রয় বলে। ক্রয় হলো বিপণন তথা ব্যবসা-বাণিজ্যের প্রধান ও মুখ্য কাজ। ক্রয়ের মাধ্যমে কোন ব্যক্তি বা কোন ব্যবসায়ী পণ্যের উপর অধিকার লাভ করে। এরূপ ক্রয় দুই প্রকারের হতে পারে যাদের একটি হলো- ব্যবসায়িক ক্রয় বা পুনঃ উৎপাদন বা পুনঃবিক্রয়ের জন্য করা হয় এবং অন্যটি হলো অব্যবসায়িক ক্রয় যা পণ্য উৎপাদনে সহায়তা করে বা সরাসরি ভোগ করা হয়।"
        },
        {
          "label": "গ",
          "question": "",
          "explanation": "রঙ্গন ইলেকট্রনিক্স প্রাথমিক পর্যায়ে বিপণনের বিক্রয় কাজের উপর গুরুত্ব দেয়। ভোক্তার প্রয়োজন নির্ধারণ চাহিদা সৃষ্টি ক্রেতা অনুসন্ধান পণ্য সম্পর্কে ক্রেতাকে উপদেশ দেন এবং আলাপ-আলোচনার মাধ্যমে পণ্যের মালিকানা হস্তান্তর কার্যক্রমকে বিক্রয় বলে। ক্রয়ের ন্যায় বিক্রয়ও বিপণন তথা ব্যবসার অন্যতম ও মুখ্য কাজ। বিক্রয়ের জন্য পণ্য উৎপাদন বা ক্রয় করা হয়। এর মাধ্যমে পণ্যের মালিকানা স্বত্ব বিক্রেতার নিকট হতে ক্রেতার নিকট হস্তান্তরিত হয়। বিক্রয়ের মাধ্যমে পণ্যের স্বত্ব হস্তান্তরের সাথে সাথে পণ্য পরিকল্পনার উন্নয়ন চাহিদা সৃষ্টি, ক্রেতা সৃষ্টি, বিক্রয়ের শর্তাবলী নির্ধারণ ইত্যাদি কার্যাবলী সম্পাদনের প্রয়োজন হয়। উদ্দীপকের লক্ষ্য করলে দেখতে পাই রঙ্গন ইলেকট্রনিক্স ভারত থেকে উন্নত মানের রাইস কুকার আমদানি করে। কোম্পানিটি সর্বদাই অর্থের বিনিময়ে ক্রেতাদের নিকট পণ্যের মালিকানা হস্তান্তর করে। যা সরাসরিভাবে বিক্রয় কাজের সাথে সম্পর্কযুক্ত।"
        },
        {
          "label": "ঘ",
          "question": "",
          "explanation": "বিপণনের বিক্রয়োত্তর সেবা কাজের জন্য রঙ্গন ইলেকট্রনিক্স সাফল্য অর্জন করেছে। পণ্য বিক্রয়ের পরে ক্রেতাদেরকে সেবা প্রদান করাই হলো বিক্রয়ত্তোর সেবা। ক্রেতা সন্তুষ্টি বিধান এবং বিক্রয় বৃদ্ধির জন্য বিক্রয় সেবা প্রদান করা হয়। নির্দিষ্ট সময়ের মধ্যে বিক্রয় কৃত পণ্যের কোন ত্রুটি ধরা পড়লে তা মেরামত বা প্রতিস্থাপন করা অথবা বিক্রয় পরবর্তী নির্দিষ্ট সময়ে প্রয়োজনীয় সার্ভিসিং করাও বিক্রয়োত্তর সেবার অন্তর্ভুক্ত। সেবা প্রদানের মাধ্যমে বিশেষত ইলেকট্রনিক্স দ্রব্য এবং শিল্প পণ্যের ক্ষেত্রে বিক্রয়োত্তর সেবা প্রদান অত্যন্ত গুরুত্বপূর্ণ বিপণন কাজ হিসেবে গণ্য হয়। উদ্দীপকের লক্ষ্য করলে দেখতে পাই রঙ্গন ইলেকট্রনিক্স ভারত থেকে উন্নত মানের রাইস কুকার আমদানি করে। কোম্পানিটি সর্বদাই অর্থের বিনিময়ে ক্রেতাদের নিকট পণ্যের মালিকানা হস্তান্তর করে। কিন্তু ক্রেতাদের নিকট থেকে আশানুরূপ সাড়া না পাওয়ায় 2 বছরের গ্যারান্টি এবং চার বছরের ওয়ারেন্টি প্রদান করে। এতে অল্পদিনের মধ্যে বিক্রয় বৃদ্ধি পায় এবং কোম্পানিটি লাভবান হয়। এখানে দেখা যাচ্ছে তারা যখন তাদের বিক্রয়ত্তোর সেবা অফারটি ক্রেতাদের জন্য চালু করল তখন তাদের বিক্রয় বৃদ্ধি পেল সুতরাং বলা যায় বিপণনের বিক্রয়োত্তর সেবা কাজের জন্য রঙ্গন ইলেকট্রনিক্স সাফল্য অর্জন করেছে।"
        }
      ]
    },
    {
      "number": "4",
      "uddipok": "জনাব রতন চাঁপাইনবাবগঞ্জ হতে আম সংগ্রহ করে ঢাকায় বিক্রয় করেন। তিনি সংগৃহীত আমের গুণগতমান ধরে রাখার জন্য সংরক্ষণের ব্যবস্থা করেন। চলতি মৌসুমে আমের প্রচুর ফলন হওয়ায় দাম কিছুটা কম থাকায় ক্রেতাদের দিক থেকে চাহিদা খুব বেশি। কিন্তু আম রাখার পর্যাপ্ত সুবিধা না থাকায় তিনি খুব চিন্তিত।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "কোন একটি পণ্যের ক্রেতা কারা হবে কিভাবে বিক্রয় করা হবে এ সমস্ত কিছু ঠিক করাকে পণ্য পরিকল্পনা বলে।"
        },
        {
          "label": "খ",
          "question": "",
          "explanation": "পণ্যের সময়গত বা কালগত উপযোগ সৃষ্টির লক্ষ্যে পণ্য সামগ্রী নিরাপদ স্থানে সঠিক অবস্থায় সংরক্ষণের প্রক্রিয়াকে গুদামজাত করণ বলে। গুদামজাত করণ হলো পণ্য বন্টন প্রণালীর একটি কাজ। গুদামজাত করণ উৎপাদন সময় ও ব্যবহারের সময়ের মধ্যে সংযোগ স্থাপন করে। নির্দিষ্ট ঋতুতে বা সময়ে যে সকল পণ্য উৎপাদিত হয় তা উৎপাদনের মৌসুমে পরিপূর্ণভাবে নিঃশেষ হয়ে যায় না। তাই মৌসুমের প্রয়োজন অতিরিক্ত গৃহীত পণ্য সামগ্রী ভবিষ্যতে বিক্রয়ের উদ্দেশ্যে সংরক্ষণের প্রয়োজন পড়ে। অর্থাৎ পণ্যের উৎপাদন সময় এবং ভোগ সময়ের মধ্যে সময়গত প্রতিবন্ধকতা সৃষ্টি হয়। গুদামজাতকরণের মাধ্যমে এর প্রতিবন্ধকতা দূর করে পণ্যের সময়গত উপযোগ সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকের জনব রতনের দ্বিতীয় পর্যায়ের কাজের জন্য সময়গত উপযোগের সৃষ্টি হয়। সময়গত বা কালগত উপযোগ সৃষ্টির লক্ষ্যে পণ্য সামগ্রী নিরাপদ স্থানে সঠিক অবস্থায় সংরক্ষণের প্রক্রিয়াকে গুদামজাত করণ বলে। গুদামজাত করণ হলো পণ্য বন্টন প্রণালীর একটি কাজ। গুদামজাতকরণ উৎপাদন সময় ও ব্যবহার সময়ের মধ্যে সংযোগ স্থাপন করে। নির্দিষ্ট ঋতুতে যে সকল পণ্য উৎপাদিত হয় তা উৎপাদনের মৌসুমে পরিপূর্ণভাবে নিঃশেষ হয়ে যায় না। প্রয়োজন অতিরিক্ত উৎপাদিত বা সংগৃহীত পণ্য সামগ্রী ভবিষ্যতে বিক্রয়ের উদ্দেশ্যে সংরক্ষণের প্রয়োজন পড়ে। অর্থাৎ পণ্যের উৎপাদন সময় এবং ভোগ সময়ের মধ্যে সময়গত প্রতিবন্ধকতা সৃষ্টি হয়। গুদামজাতকরণের মাধ্যমে এর প্রতিবন্ধকতা দূর করে পণ্যের সময়গত উপযোগ সৃষ্টি করা যায়। উদ্দীপকের লক্ষ্য করলে দেখতে পাই জনাব রতন চাঁপাইনবাবগঞ্জ হতে আম সংগ্রহ করে ঢাকায় বিক্রয় করেন আমের গুণগত মান ধরে রাখার জন্য সংরক্ষণের ব্যবস্থা করেন তার এই কাজটি হলো গুদামজাতকরণের সাথে সাদৃশ্যপূর্ণ অতএব বলা যায় জনব রতনের দ্বিতীয় পর্যায়ের কাজটি হলো গুদামজাতকরণ যা সময়গত উপযোগের সৃষ্টি করে।"
        },
        {
          "label": "ঘ",
          "question": "",
          "explanation": "গুদামজাত করণের মাধ্যমে জনব রতনের দুশ্চিন্তা লাঘব হবে। পণ্যের সময়গত বা কালগত উপযোগ সৃষ্টির লক্ষ্যে পণ্য সামগ্রী নিরাপদ স্থানে সঠিক অবস্থায় সংরক্ষণের প্রক্রিয়াকে গুদামজাত করণ বলে। গুদামজাত করণ হলো পণ্য বন্টন প্রণালীর একটি কাজ গুদামজাত করণ। উৎপাদন সময় ও ব্যবহারের সময়ের মধ্যে সংযোগ স্থাপন করে। নির্দিষ্ট ঋতুতে বা সময়ে যে সকল পণ্য উৎপাদিত হয় তা উৎপাদনের মৌসুমে পরিপূর্ণভাবে নিঃশেষ হয়ে যায় না। তাই মৌসুমের প্রয়োজন অতিরিক্ত উৎপাদিত বা সংগৃহীত পূর্ণাঙ্গ ভবিষ্যতে বিক্রয়ের উদ্দেশ্যে সংরক্ষণের প্রয়োজন পড়ে। অর্থাৎ পণ্যের উৎপাদন সময় এবং ভোগ সময়ের মধ্যে সময়গত প্রতিবন্ধকতা সৃষ্টি হয়। গুদামজাতকরণের মাধ্যমে এর প্রতিবন্ধকতা দূর করে পণ্যের সময়গত উপযোগ সৃষ্টি করা যায়। সাধারণত গুদামজাতকরণ পণ্যের অনিশ্চিত ঝুঁকি হ্রাসের সহায়তা করে ভবিষ্যৎ সবসময়ই অনিশ্চিত হয়ে থাকে ভবিষ্যতে পণ্যটি নষ্ট হয়ে যেতে পারে আর এই পণ্য নষ্ট হওয়া থেকে বাঁচিয়ে ঝুঁকি হ্রাস করে থাকে গুদামজাত করণ। উদ্দীপকের লক্ষ্য করলে দেখতে পাই জনব রতন চাঁপাইনবাবগঞ্জ হতে আম সংগ্রহ করে ঢাকায় বিক্রয় করে তিনি সংগৃহীত আমের গুণগত মান ধরে রাখার জন্য সংরক্ষণের ব্যবস্থা করেন চলতি মৌসুমে আমের প্রচুর ফলন হওয়ায় দাম কিছুটা কম থাকায় ক্রেতাদের দিক থেকে চাহিদা খুব বেশি কিন্তু আম রাখার পর্যাপ্ত সুবিধা না থাকাই তিনি খুব চিন্তিত হয়ে পড়েছেন আর তার এই চিন্তা লাঘবের জন্য প্রয়োজন হবে গুদামজাতকরণের।"
        }
      ]
    },
    {
      "number": "5",
      "uddipok": "জিসান একদিন নাটোরের পুরাতন বাজারে যান। সেখানে ক্রেতার সংখ্যা অনেক বেশি এবং তারা স্বল্প সময় ও কম প্রচেষ্টায় নিত্যপ্রয়োজনীয় পণ্যসামগ্রী সংগ্রহ করছেন। পরবর্তীতে তিনি রানিবাজারে যান সেখানে ক্রেতার সংখ্যা অনেক কম এবং তারা বেশি সময় ও প্রচেষ্টার মাধ্যমে যন্ত্রাংশজাতীয় পণ্য ক্রয়। করছেন। তিনি আরও উপলব্ধি করেন ক্রেতারা পণ্য ক্রয়ের সময় পণ্যের মান ও মূল্য বিবেচনা করছেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "ব্যবসায় বাজার হলো এমন একটি বাজার যেখানে প্রতিষ্ঠান, সরকার, অথবা অন্যান্য সংস্থা নিজস্ব ব্যবহারের জন্য নয়, বরং উৎপাদন, পুনরায় বিক্রয় বা অন্যান্য ব্যবসায়িক উদ্দেশ্যে পণ্য ও সেবা ক্রয় করে।"
        },
        {
          "label": "খ",
          "question": "",
          "explanation": "“শিল্পবাজারের সদস্যরা নির্দিষ্ট এলাকায় কেন্দ্রীভূত থাকে” — এই বক্তব্যটি বোঝায় যে শিল্পবাজারে অংশগ্রহণকারী প্রতিষ্ঠানগুলো (যেমন উৎপাদক, সরবরাহকারী, পাইকারি বিক্রেতা, রিসেলার, ইত্যাদি) সাধারণত একটি নির্দিষ্ট ভৌগোলিক অঞ্চলে বা শিল্পাঞ্চলে একত্রে অবস্থান করে। শিল্পবাজার হলো এমন একটি বাজার যেখানে ব্যবসায়িক প্রতিষ্ঠানগুলো অন্য প্রতিষ্ঠান থেকে পণ্য বা সেবা ক্রয় করে উৎপাদন, পুনরায় বিক্রয় বা ব্যবসায়িক ব্যবহারের জন্য।এই বাজারের সদস্যরা (যেমন কারখানা, উৎপাদনকারী, সরবরাহকারী) প্রায়ই শিল্পাঞ্চল, বাণিজ্যিক এলাকা, বা বিশেষ অর্থনৈতিক অঞ্চল-এ অবস্থান করে, যেখানে পরিকাঠামো, পরিবহন, কাঁচামাল সরবরাহ, এবং শ্রম সহজলভ্য।"
        },
        {
          "label": "গ",
          "question": "",
          "explanation": "নাটোরের পুরাতন বাজার হলো একটি ভোগ্যপণ্যের বাজার । ভোগ্যপণ্য বলতে বোঝায় এমন পণ্য যা নিত্যপ্রয়োজনীয়, দ্রুত ব্যবহারযোগ্য, এবং সহজে পাওয়া যায় — যেমন চাল, ডাল, তেল, সাবান, টুথপেস্ট ইত্যাদি। নাটোরের পুরাতন বাজার একটি ভোগ্যপণ্যের বাজার। এখানে ক্রেতারা নিত্যপ্রয়োজনীয় পণ্য যেমন চাল, ডাল, তেল, সাবান ইত্যাদি খুব সহজে এবং কম সময়ে সংগ্রহ করেন। এই ধরনের বাজারে ক্রেতার সংখ্যা বেশি হয় এবং তারা সাধারণত পণ্যের মান ও মূল্য নিয়ে বেশি ভাবেন না, বরং দ্রুত ও সহজে পণ্য সংগ্রহই তাদের লক্ষ্য থাকে। তাই নাটোরের পুরাতন বাজারের বৈশিষ্ট্য ভোগ্যপণ্যের বাজারের সঙ্গে সঙ্গতিপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত নাটোরের পুরাতন বাজার হলো ভোগ্যপণ্যের বাজার, আর রানিবাজার হলো বিশেষ পণ্যের বাজার। নাটোরের পুরাতন বাজার একটি ভোগ্যপণ্যের বাজার। এখানে সাধারণত নিত্যপ্রয়োজনীয় পণ্য যেমন চাল, ডাল, তেল, সাবান, টুথপেস্ট ইত্যাদি বিক্রি হয়। এই বাজারে ক্রেতার সংখ্যা অনেক বেশি এবং তারা খুব কম সময় ও কম প্রচেষ্টায় পণ্য সংগ্রহ করেন। কারণ এসব পণ্য প্রতিদিনের জীবনের অংশ এবং ক্রেতারা এগুলো কিনতে গিয়ে খুব বেশি চিন্তাভাবনা করেন না। তারা সাধারণত পণ্যের মান বা দামের তুলনামূলক বিশ্লেষণে না গিয়ে দ্রুত সিদ্ধান্ত নিয়ে থাকেন। এই ধরনের বাজারে পণ্যের প্রাপ্যতা, সহজলভ্যতা এবং দ্রুত কেনাকাটার সুযোগই প্রধান বিবেচ্য বিষয়। অন্যদিকে, রানিবাজার একটি বিশেষ পণ্যের বাজার। এখানে যন্ত্রাংশজাতীয় বা উচ্চমূল্যের পণ্য বিক্রি হয়, যেগুলো সাধারণত দীর্ঘমেয়াদে ব্যবহারের জন্য কেনা হয় এবং ক্রেতারা এসব পণ্য কিনতে গিয়ে অনেক বেশি সময়, চিন্তাভাবনা ও বিশ্লেষণ করেন। এই বাজারে ক্রেতার সংখ্যা তুলনামূলকভাবে কম, কারণ এসব পণ্যের চাহিদা সীমিত এবং ক্রয় সিদ্ধান্ত গ্রহণে মান, কার্যকারিতা, মূল্য ও ব্র্যান্ড বিবেচনা করা হয়। ক্রেতারা প্রায়ই বিভিন্ন দোকানে ঘুরে, তুলনা করে এবং বিক্রেতার সঙ্গে আলোচনা করে সিদ্ধান্ত নেন। এই দুটি বাজারের মধ্যে মূল পার্থক্য হলো পণ্যের ধরন, ক্রেতার আচরণ, সময় ও প্রচেষ্টার পরিমাণ এবং সিদ্ধান্ত গ্রহণের প্রক্রিয়া। পুরাতন বাজারে দ্রুত ও সহজ কেনাকাটা হয়, যেখানে রানিবাজারে চিন্তাভাবনা ও বিশ্লেষণভিত্তিক ক্রয় সিদ্ধান্ত দেখা যায়। এই পার্থক্য বিপণনকারীদের জন্য গুরুত্বপূর্ণ, কারণ তারা ভোক্তার আচরণ বুঝে বাজারভিত্তিক কৌশল নির্ধারণ করতে পারেন।"
        }
      ]
    },
    {
      "number": "6",
      "uddipok": "মিসেস বেলি একজন গৃহিণী। তিনি পারিবারিক প্রয়োজনে বাজারে যান। সেখানে গিয়ে তিনি সবজি বিক্রেতা হালিমের নিকট তাজা, সতেজ সবজি দেখতে পান। তিনি তার পছন্দমতো কয়েক রকমের সবজি কেনেন। সবজি বিক্রেতা ভোক্তাদের সন্তুষ্টি বিধানের জন্য প্রতিদিন পর্যাপ্ত পরিমাণ সতেজ সবজি বাজারে আনায় বিক্রয় ব্যাপক হারে বৃদ্ধি পায়।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "মূল্য বলতে বোঝায় কোনো পণ্যের বিনিময়ে প্রদানযোগ্য অর্থের পরিমাণ বা তার আর্থিক মূল্যমান। এটি একটি অর্থনৈতিক ধারণা, যা বাজারে পণ্যের চাহিদা ও যোগানের ভিত্তিতে নির্ধারিত হয়।"
        },
        {
          "label": "খ",
          "question": "",
          "explanation": "যেসকল প্রতিষ্ঠান পুনরায় উৎপাদনের জন্য বা সমাজে পণ্য বা সেবা সরবরাহ দেওয়ার জন্য পণ্য বা সেবা ক্রয় করে তাদেরকে শিল্প বাজার বা ব্যবসায় বাজার বলা হয়। ব্যবসায় বাজারে ক্রেতারা সাধারণত নির্দিষ্ট অঞ্চলে কেন্দ্রীভূত থাকে। তবে কোনো কোনো পণ্যের ক্রেতারা বিক্ষিপ্তভাবে অবস্থান করে। যেমন উৎপাদনের কাজে ব্যবহৃত খুচরা যন্ত্রপাতির ক্রেতারা ছড়ানো ছিটানো অবস্থায় থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত নাটোরের পুরাতন বাজার একটি ভোক্তা বাজার। নিজের বা পারিবারিক ভোগের উদ্দেশ্যে পণ্য বা সেবা ক্রয়কারিদের নিয়ে ভোক্তা বাজার গঠিত হয়। ভোক্তা বাজারের ক্রেতারা ব্যক্তিগত বা পারিবারিক ব্যবহার বা ভোগের লক্ষ্যে পণ্য বা সেবা ক্রয় করে থাকে ঐ সকল ব্যক্তি এবং গৃহে বসবাসকারীদের নিয়ে গঠিত যারা ব্যক্তিগত ভোগের জন্য পণ্য বা সেবা ক্রয় করে তাদের কোন ব্যবসায়িক উদ্দেশ্য থাকে না। উদ্দীপকে দেখতে পাই যে জিসান একদিন নাটোরের পুরাতন বাজারে যান সেখানে ক্রেতার সংখ্যা অনেক বেশি এবং তারা স্বল্প সময়ে ও কম প্রচেষ্টায় নিত্য প্রয়োজনীয় পণ্য সামগ্রী সংগ্রহ করে যা ভোক্তা বাজারের বৈশিষ্ট্যর সাথে সংগতিপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত পুরাতন বাজার হচ্ছে ভোক্তা বাজার এবং রানীবাজার হচ্ছে শিল্প বা ব্যবসায় বাজার। নিজের বা পারিবারিক ভোগের উদ্দেশ্যে পণ্য বা সেবা ক্রয় কারীদের নিয়ে ভোক্তা বাজার গঠিত হয়। ভোক্তা বাজারের ক্রেতারা ব্যক্তিগত বা পারিবারিক ব্যবহার বা ভোগের লক্ষ্যে পণ্য বা সেবা ক্রয় করে থাকে ওই সকল ব্যক্তি এবং গৃহে বসবাসকারীদের নিয়ে ভোক্তা বাজার গঠিত হয় যারা ব্যক্তিগত ভোগের জন্য পণ্য বা সেবা ক্রয় করে থাকে যাদের ব্যবসায়িক উদ্দেশ্য থাকে না। যেসকল প্রতিষ্ঠান পুনরায় উৎপাদনের জন্য বা সমাজে পণ্য বা সেবা সরবরাহ দেওয়ার জন্য পণ্য বা সেবা ক্রয় করে তাদেরকে শিল্প বাজার বা ব্যবসায় বাজার বলে। এ বাজারকে আবার উৎপাদকের বাজারও বলা হয়। পুনঃব্যবহারকারী বা পুনঃ বিক্রেতাদের নিয়ে ব্যবসায় বাজার গঠিত হয়। এ বাজারে ক্রেতারা মুনাফা অর্জন বা উৎপাদনশীলতা বৃদ্ধির জন্য পণ্য বা সেবা ক্রয় করে। এ বাজারে ক্রেতারা উৎপাদন কাজে ব্যবহারের জন্য পণ্য ক্রয় করে।"
        }
      ]
    },
    {
      "number": "7",
      "uddipok": "'রাজন ব্রাদার্স' একটি আসবাবপত্র প্রস্তুতকারী প্রতিষ্ঠান। প্রতিষ্ঠানটি ক্রেতার চাহিদা ও পছন্দ অনুযায়ী বিভিন্ন ধরনের আসবাবপত্র প্রস্তুত ও বিপণন করে। প্রতিষ্ঠানটির বিক্রয় সর্বোচ্চ পর্যায়ে পৌঁছলেও এর মুনাফা কমতে থাকে। এমতাবস্থায় প্রতিষ্ঠানটি নতুন কৌশল ব্যবহার করে গবেষণামূলক কাজে এবং বাজার সম্পর্কে জানার জন্য বিপুল পরিমাণ অর্থ বিনিয়োগের সিদ্ধান্ত নিয়েছে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "যেসব শপিং পণ্য শখের বশবর্তী হয়ে অথবা সময়ের সাথে রুচির পরিবর্তনের ফলে ক্রেতারা কেনেন তাই হলো ফ্যাশন পণ্য।"
        },
        {
          "label": "খ",
          "question": "",
          "explanation": "যেসব পণ্য ভোক্তারা অপেক্ষাকৃত কম সময় ব্যয় করে কাছাকাছি স্থান থেকে তাৎক্ষণিকভাবে কেনে তাই সুবিধা পণ্য। আমাদের নিত্যপ্রয়োজনীয় ও জরুরি পণ্য যেমন- চাল, ডাল, তেল, টুথপেস্ট, সাবান প্রভৃতি হলো সুবিধা পণ্য। এগুলো সাধারণত আমাদের আশপাশের মুদি দোকানেই পাওয়া যায়। এসব নিত্যপ্রয়োজনীয় পণ্য কেনার জন্য ক্রেতাকে তুলনামূলক কম খরচ করতে হয়। তাই বলা যায়, সুবিধা পণ্যের এককপ্রতি মূল্য সর্বদা কম হয়।"
        },
        {
          "label": "গ",
          "question": "",
          "explanation": "'রাজন ব্রাদার্স'-এর আসবাবপত্র পণ্যের জীবন চক্রের 'পূর্ণতা' স্তরে আছে। পণ্যের জীবন চক্রের পূর্ণতা স্তরে পণ্যের বিক্রি সর্বোচ্চ পর্যায়ে পৌছায়। এ স্তরেই এক পর্যায়ে পণ্যের বিক্রি ও মুনাফা উভয়ই কমতে থাকে। এ পর্যায়ে সাধারণত প্রতিষ্ঠানগুলো নতুন বৈশিষ্ট্যসম্পন্ন পণ্য বাজারে নিয়ে আসে। উদ্দীপকে 'রাজন ব্রাদার্স' একটি আসবাবপত্র প্রস্তুতকারী প্রতিষ্ঠান। প্রতিষ্ঠানটি ক্রেতাদের চাহিদা অনুযায়ী আসবাবপত্র তৈরি ও বিপণন করে। প্রতিষ্ঠানটির বিক্রি সর্বোচ্চ পর্যায়ে পৌঁছায়। কিন্তু এর মুনাফা কমতে থাকে। এক্ষেত্রে আসবাবপত্রের বিক্রি সর্বোচ্চ পর্যায়ে পৌঁছার পর মুনাফা কমে যাওয়ার বিষয়টি পণ্যের জীবন চক্রের পূর্ণতা স্তরের সাথে সাদৃশ্যপূর্ণ। তাই বলা যায়, 'রাজন ব্রাদার্স'-এর আসবাবপত্র পণ্যের জীবন চক্রের পূর্ণতা স্তরে আছে।"
        },
        {
          "label": "ঘ",
          "question": "",
          "explanation": "'রাজন ব্রাদার্স'-এর আসবাবপত্র বিক্রির ক্ষেত্রে পণ্য উন্নয়ন ও বাজার গবেষণার কৌশল গ্রহণ করে, যা যৌক্তিক। পণ্য উন্নয়নে কোন ধরনের বা কী পণ্য উৎপাদন করা হবে তার ধারণা নেওয়া হয়। আর বাজার গবেষণার মাধ্যমে ক্রেতাদের চাহিদা, পছন্দ, রুচি প্রভৃতি সম্পর্কে তথ্য সংগ্রহ করা হয়। আর এসব তথ্যের ওপর ভিত্তি করে ক্রেতাদের চাহিদা মতো পণ্য উৎপাদনের সিদ্ধান্ত নেওয়া হয়। উদ্দীপকে 'রাজন ব্রাদার্স' একটি আসবাবপত্র প্রস্তুতকারী প্রতিষ্ঠান। প্রতিষ্ঠানটি বিভিন্ন ধরনের আসবাবপত্র তৈরি ও বিপণন করে। সম্প্রতি প্রতিষ্ঠানটির পণ্য পূর্ণতা স্তরে পৌছায়। এমতাবস্থায় প্রতিষ্ঠানটি নতুন কৌশল ব্যবহার করে গবেষণামূলক কাজে এবং বাজার সম্পর্কে জানার জন্য অর্থ বিনিয়োগের সিদ্ধান্ত নিয়েছে। পণ্যের জীবন চক্রের পূর্ণতা স্তরে বিক্রি ও মুনাফা কমে যায়। পণ্যের এ স্তরে সাধারণত প্রতিষ্ঠানসমূহ নতুন বৈশিষ্ট্যসম্পন্ন পণ্য বাজারে ছাড়ে। এজন্য উদ্দীপকে প্রতিষ্ঠানটি নতুন পণ্য উন্নয়ন ও বাজার গবেষণার সিদ্ধান্ত নিয়েছে। এর মাধ্যমে প্রতিষ্ঠানটি বাজার সংশ্লিষ্ট বিভিন্ন তথ্য বিশ্লেষণ করে পণ্য উৎপাদন করতে পারবে। এর ফলে উৎপাদিত পণ্য উন্নতমানের হবে যা ক্রেতাদের গ্রহণযোগ্যতা অর্জন করবে। এতে ক্রেতারা উক্ত প্রতিষ্ঠানের পণ্য কিনতে আগ্রহী হবে। ফলে প্রতিষ্ঠানের বিক্রি ও মুনাফা আবারও বেড়ে যাবে। তাছাড়া পণ্য উন্নয়ন ও বাজার গবেষণার মাধ্যমে প্রতিযোগিতা মোকাবিলা করাও সম্ভব হবে। সুতরাং, উদ্দীপকে প্রতিষ্ঠানটির পণ্য উন্নয়ন ও বাজার গবেষণার সিদ্ধান্তটি যথার্থ"
        }
      ]
    },
    {
      "number": "8",
      "uddipok": "জনাব রফিক চট্টগ্রামে একটি আনারস জুস কারখানা স্থাপন করেন। উক্ত কারখানায় জনাব সুমন জুস তৈরির কাঁচামাল হিসেবে আনারস সরবরাহ করেন। প্রতিষ্ঠানটি আনারস দিয়ে উৎকৃষ্ট মানের জুস তৈরি করে। উৎপাদিত জুসের মূল্য নির্ধারণে প্রতিষ্ঠানটি এমন কৌশল অবলম্বন করে যাতে প্রতিনিয়ত নগদ টাকা প্রতিষ্ঠানের কাছে আসতে পারে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "যে সকল পণ্য ক্রেতারা সচরাচর ক্রয় করে না তবে ক্রয়ের ক্ষেত্রে পণ্যের গুণাগুণ, মূল্য, সাইজ, ডিজাইন, মডেল ইত্যাদি বিবেচনা করে তাকে শপিং পণ্য বলে।"
        },
        {
          "label": "খ",
          "question": "",
          "explanation": "সুবিধা পণ্য হলো ঐ সকল ভোগ্য পণ্য বা সেবা পণ্য যা ক্রেতারা সাধারণত প্রতিনিয়ত তাৎক্ষণিক এবং তেমন কোনো তুলনা ও ক্রয় প্রচেষ্টা ছাড়াই ক্রয় করে। সুবিধা পণ্যকে যেসকল ভাগে ভাগ করা যায় তাদের মধ্যে আবশ্যক পণ্য অন্যতম।যেমনঃ- চাল, ডাল, কাগজ-কলম, মাছ-গোশত, সাবান ইত্যাদিকে বোঝানো হয়। এ সকল পণ্য ভোক্তারা প্রতিনিয়ত ক্রয় করে। কারণ ব্যক্তি বা পরিবারের জন্য এই পণ্যগুলো প্রয়োজন। ভোক্তারা তাদের প্রয়োজন মেটানোর জন্যই নিয়মিতভাবেই এ ধরনের সুবিধা পণ্য ক্রয় করে থাকে। সুবিধা পণ্য নিয়মিতভাবে ক্রয় করা হয় এবং এই কারণেই সুবিধা পণ্যের একক মূলক কম হয়ে থাকে।"
        },
        {
          "label": "গ",
          "question": "",
          "explanation": "রাজন ব্রাদার্সের আসবাবপত্র পণ্যের জীবন চক্রের পূর্ণতা স্তরে আছে। পণ্যের বিক্রয় প্রবৃদ্ধি কমতে থাকলে পণ্যটি পূর্ণতা স্তরে প্রবেশ করে। যে স্তরে বিক্রয় সর্বোচ্চ পর্যায়ে উপনীত হয় এবং একপর্যায়ে মুনাফা কমতে থাকে তাকে পূর্ণতা স্তর বলে। পণ্য জীবনচক্রের যে স্তরে বিক্রয় প্রবৃদ্ধি ধীর গতির হয় অথবা স্থির থাকে তাকে পূর্ণতায় স্তর বলে। এই স্তরে এসে বিক্রয় বাড়লেও বিক্রয় প্রবৃদ্ধি হ্রাস পেতে থাকে এবং প্রতিযোগীদের সংখ্যা বাড়ে। উদ্দীপকে লক্ষ্য করলে দেখতে পাই যে, রাজন ব্রাদার্স একটি আসবাবপত্র প্রস্তুতকারী প্রতিষ্ঠান। প্রতিষ্ঠানটিকে তার চাহিদা এবং পছন্দ অনুযায়ী বিভিন্ন ধরনের আসবাবপত্র প্রস্তুত ও বিপণন করে। প্রতিষ্ঠানটির বিক্রয় সর্বোচ্চ পর্যায়ে পৌঁছলেও আস্তে আস্তে মুনাফা কমতে থাকে। যা একটি পণ্যের জীবন চক্রের পূর্ণতা স্তরের সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "রাজন ব্রাদার্সের আসবাবপত্রের বিক্রয় বৃদ্ধিতে ব্যবহৃত বাজার গবেষণা কৌশলটি খুবই গুরুত্বপূর্ণ। বাজারে পণ্যের চাহিদা কেমন হবে গ্রাহকরা পণ্যটিকে কিভাবে দেখে ইত্যাদি পূর্ব থেকেই নিরূপণ করাকে বাজার গবেষণা বলে। এরূপ গবেষণা উৎপাদনের পূর্বে উৎপাদনকারী কে করতে হয়। এরূপ কাজের মাধ্যমে ব্যবসার গতি প্রকৃতি ঠিক করা যায় তবে এরূপ গবেষণার জন্য প্রয়োজন পর্যাপ্ত পরিমাণ তথ্য। উদ্দীপকে রাজন ব্রাদার্স একটি আসবাবপত্র প্রস্তুতকারী প্রতিষ্ঠান। প্রতিষ্ঠানটি ক্রেতার চাহিদা ও পছন্দ অনুযায়ী বিভিন্ন ধরনের আসবাবপত্র প্রস্তুত ও বিপণন করে। বিক্রয় সর্বোচ্চ পর্যায়ে পৌঁছলেও এর মুনাফা কমতে থাকে। এমতাবস্থায় প্রতিষ্ঠানটি নতুন কৌশল ব্যবহার করে গবেষণামূলক কাজে এবং বাজার সম্পর্কে জানার জন্য বিপুল পরিমাণ অর্থ বিনিয়োগের সিদ্ধান্ত নিয়েছে। উদ্দীপকের প্রতিষ্ঠানটির বিক্রয় সর্বোচ্চ পর্যায়ে পৌঁছলেও মুনাফার পরিমাণ দিন দিন কমতে থাকে এমতাবস্থায় প্রতিষ্ঠানটি বাজার গবেষণা করে এবং বিভিন্ন খাতে প্রচুর পরিমাণে অর্থ বিনিয়োগের সিদ্ধান্ত নেয় এমন সিদ্ধান্তে আশা করা যায় প্রতিষ্ঠানটির বিক্রয় পাশাপাশি মুনাফার পরিমাণ ও বৃদ্ধি পাবে কেননা গবেষণার কাজের দ্বারা প্রতিষ্ঠানের উৎপাদন কার্যক্রম সার্থক হয় এবং মুনাফার পরিমাণ অনেকাংশে নিশ্চিত হয়।"
        }
      ]
    },
    {
      "number": "9",
      "uddipok": "‘আকাশ ফুড' সারা বাংলাদেশে টিফিন কেক ও পাউরুটি বিপণন করে। প্রতিষ্ঠানটি বিভিন্ন এলাকার পাইকারদের মাধ্যমে পণ্য বিক্রয় করে থাকে। তাছাড়া পাইকারদের বিক্রয় টার্গেট পূরণের জন্য আকর্ষণীয় উপহারের অফার দিয়ে থাকে। আবার পণ্য বিক্রয়কালে প্রতিষ্ঠানটি ক্রেতাদের আকৃষ্ট করার জন্য নমুনা পণ্য বা পণ্যের অংশবিশেষবিনামূল্যে প্রদান করে। এতে অল্প সময়ের মধ্যে বিক্রয়ের পরিমাণ বৃদ্ধি পায় এবং প্রতিষ্ঠানটি সফলতা লাভে সক্ষম হয়।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "সুবিধা পণ্য হলো ঐ সকল ভোগ্য পণ্য বা সেবা যার ক্রেতারা সাধারণত প্রতিনিয়ত তাৎক্ষণিক এবং তেমন কোনো তুলনা ও ক্রয় প্রচেষ্টা ছাড়াই ক্রয় করে থাকে।"
        },
        {
          "label": "খ",
          "question": "",
          "explanation": "যেসকল পণ্য সরাসরি চূড়ান্ত ভোগের জন্য ব্যবহৃত না হয়ে নতুন উপযোগ সৃষ্টির জন্য ব্যবহৃত হয় তাকে শিল্পপণ্য বলে। যেমনঃ- কাঁচামাল, ভারী যন্ত্রপাতি, সরঞ্জাম ইত্যাদি। শিল্প পণ্যের ক্রেতারা মূলত উৎপাদনকারী ফলে তাদের সংখ্যা সবসময় কম হয়। এ ধরনের পণ্য পরবর্তী উৎপাদনের কাজে ব্যবহৃত হয়। শিল্পপণ্য হলো শিল্পে ব্যবহারযোগ্য পণ্য যা উৎপাদনের কাজে প্রত্যক্ষ বা পরোক্ষভাবে ব্যবহৃত হয়। শিল্প পণ্যের চাহিদা ভোগ্য পণ্যের চাহিদার ওপর নির্ভরশীল। ভোগ্য পণ্যের চাহিদা বাড়লে পণ্যের চাহিদা বৃদ্ধি পায়। যেমনঃ- কাপড়ের চাহিদা বৃদ্ধি পেলে কাপড় তৈরির জন্য সুতার চাহিদাও বৃদ্ধি পাবে। তাই বলা যায় শিল্পপণ্যের চাহিদা অনমনীয়।"
        },
        {
          "label": "গ",
          "question": "",
          "explanation": "উদ্দীপকে জনাব সুমন শিল্প পণ্য নিয়ে ব্যবসা আরম্ভ করেন। যে সকল পণ্য সরাসরি চূড়ান্ত ভোগের জন্য ব্যবহৃত না হয়ে নতুন উপযোগ সৃষ্টির জন্য ব্যবহৃত হয় তাকে শিল্পপণ্য বলে। যেমন কাঁচামাল ভারী যন্ত্রপাতি সরঞ্জাম ইত্যাদি শিল্প পণ্যের ক্রেতারা মূলত উৎপাদনকারী ফলে তাদের সংখ্যা সব সময় কম হয় এ ধরনের পণ্য পরবর্তী উৎপাদনের কাজে ব্যবহৃত হয় শিল্পপণ্য হলো শিল্পে ব্যবহারযোগ্য পণ্য যা উৎপাদনের কাজে প্রত্যক্ষ বা পরোক্ষভাবে ব্যবহৃত হয়। উদ্দীপকের লক্ষ্য করলে দেখতে পাই যে জনাব রফিক চট্টগ্রামে একটি আনারস জুস কারখানা স্থাপন করেন। উক্ত কারখানায় জনাব সুমন জুস তৈরির কাঁচামাল হিসেবে আনারস ব্যবহার করেন। আনারস দিয়ে উৎকৃষ্ট মানের জুস তৈরি করে। যা পুনরায় উৎপাদনের কাজে ব্যবহার হবে তাই এটি একটি শিল্পপণ্য।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব রফিক এর মূল্য নির্ধারণের কৌশলটি হলো প্রতিযোগিতা ভিত্তিক মূল্য নির্ধারণ। প্রতিযোগিতা ভিত্তিক মূল্য নির্ধারণ পদ্ধতি হলো এমন একটি মূল্য নির্ধারণ পদ্ধতি যে পদ্ধতিতে বাজারে টিকে থাকার জন্য অথবা অধিক বিক্রয় করে অধিক মুনাফা অর্জনের প্রত্যাশায় প্রতিযোগীদের সাথে সামঞ্জস্য রেখে পণ্য মূল্য নির্ধারণ করা হয়। জনপ্রিয় দুটি পদ্ধতি মেনে চলা হয় যাদের একটি হচ্ছে চলমান হারে মূল্য নির্ধারণ এবং দরপত্র ভিত্তিক মূল্য নির্ধারণ। চলমান হারে মূল্য নির্ধারণের ক্ষেত্রে পণ্যের উৎপাদন বা বিপণন খরচকে বিবেচনা করা হয় না। এ পদ্ধতিতে বাজার মূল্যের সাথে সামঞ্জস্য রেখে পণ্য মূল্য নির্ধারণ করা হয় বলে ক্রেতাদের কাছে এ পদ্ধতিটি অধিক যুক্তিযুক্ত বলে গণ্য হয়। পক্ষান্তরে দরপত্র ভিত্তিক মূল্য নির্ধারণ হচ্ছে এমন একটি পদ্ধতি যেখানে কোন কাজ সম্পাদন করতে কত ব্যয় হতে পারে এবং প্রতিযোগীরা উক্ত কাজ সম্পন্ন করতে কত মূল্য দিতে পারে এ দুটি বিষয়ের উপর ভিত্তি করে কোম্পানি মূল্য নির্ধারণ করে। উদ্দীপকের লক্ষ্য করলে দেখতে পাই জনাব রফিকের চট্টগ্রামে একটি আনারস জুস কারখানা রয়েছে। যে প্রতিষ্ঠানটিতে আনারস দিয়ে উৎকৃষ্ট মানের জুস তৈরি করা হয়। জুসের মূল্য নির্ধারণে প্রতিষ্ঠানটি এমন এক কৌশল ব্যবহার করে যাতে প্রতিনিয়ত নগদ টাকা প্রতিষ্ঠানের কাছে আসতে পারে। তাই বলা যায় জনাব রফিক প্রতিযোগিতা ভিত্তিক মূল্য নির্ধারণ পদ্ধতি প্রয়োগ করেছে।"
        }
      ]
    },
    {
      "number": "10",
      "uddipok": "‘কনক বিকালে অটোরিকশাযোগে খুলনা শহরের বিভিন্ন স্থান ঘুরে বেড়াতে বেড়াতে লক্ষ্মীপুর মোড়ে বিভিন্ন কোম্পানির বেশকিছু বিলবোর্ড দেখতে পায়। কোম্পানির ঐসব বিলবোর্ডের তাদের নিজ নিজ পণ্যের তথ্য উল্লেখ আছে। তাছাড়া কোম্পানিগুলো তাদের পণ্যের বিভিন্ন তথ্য বিলবোর্ডে এমনভাবে লিপিবদ্ধ করে যাতে যে কেউ এটি এড়িয়ে যেতে পারে না ।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "প্রিমিয়াম হচ্ছে ভোক্তাদের পণ্য কেনায় উৎসাহী করার জন্য উক্ত পণ্য বা পণ্যের অংশবিশেষ বিনামূল্যে বা স্বল্পমূল্যে দেওয়া।"
        },
        {
          "label": "খ",
          "question": "",
          "explanation": "পণ্যের বিক্রি বাড়ানোর জন্য নেওয়া স্বল্পমেয়াদি বিশেষ পদক্ষেপই হলো বিক্রয় প্রসার। নতুন পণ্য বাজারে উপস্থাপন করতে প্রথমদিকে ব্যাপক প্রসারমূলক কর্মসূচি হাতে নিতে হয়। বিক্রয় প্রসার কর্মসূচির মাধ্যমে প্রতিষ্ঠান তাদের পণ্য সম্পর্কে ক্রেতাদের মাঝে সাড়া ফেলে। এতে পণ্যটি বাজারে পরিচিতি পায়। নমুনা বিতরণ, সৌজন্য পণ্য দেওয়া, অর্থ ফেরত পদ্ধতি, প্রিমিয়াম প্রভৃতি বিক্রয় প্রসার কৌশল বাজারে নতুন পণ্য প্রচলনে সহায়তা করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত বিভিন্ন কোম্পানি তাদের পণ্যের জন্য বহিঃবিজ্ঞাপন মাধ্যম ব্যবহার করেছে। শহর, বন্দর বা গুরুত্বপূর্ণ স্থানে রাস্তার পাশে খোলা আকাশের নিচে বহিঃবিজ্ঞাপন দেওয়া হয়। সাধারণত জনবহুল এলাকায় এসব বিজ্ঞাপন দেওয়া হয়। এক্ষেত্রে বিলবোর্ড বা সাইনবোর্ডে এমনভাবে পণ্য সম্পর্কিত তথ্য উপস্থাপন করা হয় যাতে কেউ এড়িয়ে যেতে না পারে। উদ্দীপকে কনক বিকেলে অটোরিকশাযোগে খুলনা শহরের বিভিন্ন স্থান ঘুরে বেড়াচ্ছিল। লক্ষ্মীপুর মোড়ে সে বিভিন্ন কোম্পানির বেশকিছু বিলবোর্ড দেখতে পায়। কোম্পানির ঐসব বিলবোর্ডে তাদের নিজ নিজ পণ্যের তথ্য উল্লেখ আছে। তাছাড়া কোম্পানিগুলো তাদের পণ্যের বিভিন্ন তথ্য বিলবোর্ডে এমনভাবে লিপিবদ্ধ করে যাতে কেউ এটি এ এড়িয়ে যেতে না পারে। আর এ বৈশিষ্ট্যগুলো বহিঃবিজ্ঞাপন মাধ্যমকেই ইঙ্গিত করছে। তাই বলা যায়, উদ্দীপকে উল্লিখিত বিভিন্ন কোম্পানি । তাদের পণ্যের জন্য বহিঃবিজ্ঞাপন মাধ্যমকেই ব্যবহার করেছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত কোম্পানিগুলো বিজ্ঞাপন মাধ্যম নির্বাচনে পণ্য ও বাজারের প্রকৃতিকে গুরুত্ব দিয়েছে যা যথার্থ। পণ্য ও বাজারের প্রকৃতি বিবেচনা করে বিজ্ঞাপন মাধ্যম নির্বাচন করতে ও হয়। পণ্যের প্রকৃতি অনুযায়ী ভোগ্য পণ্যের জন্য টেলিভিশন, রেডিও,পত্রিকায় বিজ্ঞাপন দেওয়া হয়। আবার শিল্প পণ্যের ক্ষেত্রে সাময়িকী, ট্রেড জার্নাল, সরাসরি ডাক প্রভৃতি মাধ্যম বেশি উপযোগী। একইভাবে বাজারের প্রকৃতি অনুযায়ী স্থানীয় বাজারের জন্য পত্রিকা, ব্যানার, সাইনবোর্ড বেশি কার্যকর। উদ্দীপকে কনক বিকেলে অটোরিকশাযোগে খুলনা শহরের বিভিন্ন স্থান ঘুরে বেড়াচ্ছিল। লক্ষ্মীপুর মোড়ে সে বিভিন্ন কোম্পানির বেশকিছু বিলবোর্ড দেখতে পায়। কোম্পানির ঐসব বিলবোর্ডে তাদের নিজ নিজ পণ্যের তথ্য উল্লেখ আছে। তথ্যগুলো বিলবোর্ডে এমনভাবে উপস্থাপন করা হয়েছে যেন কেউ এড়িয়ে না যায়। তারা তাদের পণ্য ও বাজারের প্রকৃতি বিবেচনায় বিজ্ঞাপন মাধ্যম নির্বাচন করেছে। কনকের দেখা বিজ্ঞাপন মাধ্যমে তথা বিলবোর্ডে বিজ্ঞাপন দেওয়ায় তা সহজেই সকলের নজরে পড়বে। এক্ষেত্রে কোম্পানিগুলো স্থানীয় বাজারকে বিবেচনায় নিয়ে বিলবোর্ডে বিজ্ঞাপন দিয়েছে। স্থানীয় বাজারে বিজ্ঞাপন দেওয়ার ক্ষেত্রে বিলবোর্ড সবচেয়ে বেশি উপযোগী। এতে সহজেই স্থানীয় ক্রেতাদের দৃষ্টি আকর্ষণ করা যায়। এছাড়া পণ্যগুলো ভোগ্য পণ্য হওয়ায় বিলবোর্ডে বিজ্ঞাপন তাদের সহজে আকৃষ্ট এবং কিনতে আগ্রহী করবে। সুতরাং, উদ্দীপকে উল্লিখিত কোম্পানিগুলো বিজ্ঞাপন মাধ্যম নির্বাচনে পণ্য ও বাজারের প্রকৃতিকে গুরুত্ব দিয়েছে।"
        }
      ]
    },
    {
      "number": "11",
      "uddipok": "'মেঘনা গার্মেন্টস' একটি পোশাক উৎপাদন ও বিপণনকারী প্রতিষ্ঠান। প্রতিষ্ঠানটি ক্রেতাদের প্রয়োজন যথাযথভাবে শনাক্ত করে এবং সুষ্ঠুভাবে উৎপাদন কার্যাবলি পরিচালনার জন্য নীতিনির্ধারণ করে। ফলে উৎপাদন বৃদ্ধি পায়। কিন্তু আশানুরূপ বিক্রয় বৃদ্ধি না পাওয়ায় ‘মেঘনা গার্মেন্টস' এর ব্যবস্থাপনা কর্তৃপক্ষ চিন্তিত।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "ভবিষ্যতে অনিশ্চিত কোনো ঘটনা বা লেনদেনের মাধ্যমে ক্ষতিগ্রস্ত হওয়ার আশঙ্কাকেই ঝুঁকি বলে।"
        },
        {
          "label": "খ",
          "question": "",
          "explanation": "পণ্যের আবরণ বা ধারককে মোড়ক বলে। মোড়কের গায়ে পণ্যের উৎপাদন সময়, উপকরণ, মূল্য, বৈশিষ্ট্য ব্যবহারবিধি, উপকারিতা, প্রভৃতি তথ্য উপস্থাপন করা হয়। এসব তথ্য দেখে ক্রেতারা পণ্য সম্পর্কে জানতে পারে। ফলে ক্রেতারা তাদের. প্রয়োজনীয় পণ্য সহজেই নির্বাচন করতে পারে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'মেঘনা গার্মেন্টস' বিপণনের ক্রেতা চাহিদা শনাক্তকরণ কাজটি অনুসরণ করে। বিপণনকারীকে ক্রেতার চাহিদা, সম্পর্কে ধারণা রাখতে হয়। কারণ পণ্যের চাহিদার ওপর প্রতিষ্ঠানের সফলতা নির্ভর করে। এজন্য ক্রেতাদের চাহিদা, পছন্দ-অপছন্দ, প্রয়োজন প্রভৃতি সম্পর্কে জেনে সেই অনুযায়ী পণ্য উৎপাদন ও বিপণন করতে হয়। উদ্দীপকে 'মেঘনা গার্মেন্টস' একটি পোশাক উৎপাদন ও বিপণনকারী প্রতিষ্ঠান। প্রতিষ্ঠানটি ক্রেতাদের প্রয়োজন যথাযথভাবে শনাক্ত করে এবং সুষ্ঠুভাবে উৎপাদন কার্যাবলি পরিচালনা করে। এক্ষেত্রে প্রতিষ্ঠানটি ক্রেতাদের বিভিন্ন তথ্য ও উপাত্ত সংগ্রহ করে। যেমন: ক্রেতাদের প্রয়োজন, চাহিদা, পছন্দ প্রভৃতি। আর এসব তথ্যের ভিত্তিতে প্রতিষ্ঠানটি পণ্য উৎপাদন করে। এতে ক্রেতারা তাদের চাহিদা ও প্রয়োজন অনুযায়ী পণ্য পেয়ে থাকে। এসব কাজ বিপণনের ক্রেতা চাহিদা শনাক্তকরণের সাথে সাদৃশ্যপূর্ণ। তাই বলা যায়, উদ্দীপকে 'মেঘনা গার্মেন্টস' বিপণনের যে কাজটি অনুসরণ করে সেটি হলো ক্রেতা চাহিদা শনাক্তকরণ।"
        },
        {
          "label": "ঘ",
          "question": "",
          "explanation": "'মেঘনা গার্মেন্টস' এর ব্যবস্থাপনা কর্তৃপক্ষের সমস্যা সমাধানের উপায় হলো বিজ্ঞাপন দেওয়া। বিজ্ঞাপনের মাধ্যমে উদ্যোক্তা অর্থের বিনিময়ে পণ্য সম্পর্কিত তথ্য উপস্থাপন করে। এতে ক্রেতারা পণ্যের প্রতি আগ্রহী হয়। এটি পণ্যের চাহিদা সৃষ্টি ও বিক্রি বাড়াতে সাহায্য করে। উদ্দীপকে 'মেঘনা গার্মেন্টস' একটি পোশাক উৎপাদনকারী ও বিপণনকারী প্রতিষ্ঠান। প্রতিষ্ঠানটি যথাযথভাবে ক্রেতাদের প্রয়োজন শনাক্ত করে সুষ্ঠুভাবে উৎপাদন কার্যাবলি পরিচালনা করে। ফলে উৎপাদনের পরিমাণ বাড়ে। কিন্তু আশানুরূপ বিক্রি না বাড়ায় প্রতিষ্ঠানটির ব্যবস্থাপনা কর্তৃপক্ষ চিন্তিত। বিজ্ঞাপনের মাধ্যমে পণ্য সম্পর্কিত তথ্য নান্দনিকভাবে ক্রেতা সাধারণের সামনে উপস্থাপন করা হয়। ফলে অসংখ্য মানুষ পণ্য সম্পর্কে জানতে পারে। তাই উদ্দীপকের প্রতিষ্ঠানটির উচিত পণ্যের বিজ্ঞাপন দেওয়া। এর মাধ্যমে ক্রেতারা সহজেই প্রতিষ্ঠানটির পণ্য সম্পর্কে জানতে পারবে। ফলে তারা সেই পণ্য কিনতে আগ্রহী হবে। এতে প্রতিষ্ঠানটির পণ্যের বিক্রি বেড়ে যাবে এবং কাঙ্ক্ষিত মুনাফা অর্জন হবে। তাছাড়া বিজ্ঞাপনের মাধ্যমে প্রতিষ্ঠানটির সুনামও বেড়ে যাবে। তাই বলা যায়, উদ্দীপকে উল্লিখিত 'মেঘনা গার্মেন্টস'-এর ব্যবস্থাপনা কর্তৃপক্ষের সমস্যা সমাধানে যে উপায়টি অনুসরণ করা উচিত সেটি বিজ্ঞাপন।"
        }
      ]
    }
  ]
}