{
  "title": "ঢাকা কমার্স কলেজ ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'নান্দনিক শাড়ি হাউজ' সবসময় দেশীয় সংস্কৃতি ও বিভিন্ন আচার- অনুষ্ঠানের কথা মাথায় রেখে বিভিন্ন ধরনের শাড়ির ডিজাইন করে থাকে। সম্প্রতি প্রবাসী বাঙালিদের মধ্যেও প্রতিষ্ঠানটির শাড়ির চাহিদা বৃদ্ধি পাওয়ায় উক্ত প্রতিষ্ঠানটি একটি নিজস্ব ফেইসবুক পেইজ খুলে অনলাইনের মাধ্যমেও শাড়ির অর্ডার নেওয়া শুরু করলো। এতে প্রতিষ্ঠানটির শাড়ির বিক্রয় ব্যাপকহারে বৃদ্ধি পেলো।",
      "tag": "DCC 23",
      "sub_questions": [
        {
          "label": "ক",
          "question": "বিপণন অর্পণ কী?",
          "explanation": "ভোক্তাদের সন্তুষ্টি প্রদানের লক্ষ্যে বিপণনকারী যেসব পণ্য বা সেবা বাজারে উপস্থাপন করে, তাকে বিপণন অর্পণ বলে।"
        },
        {
          "label": "খ",
          "question": "বিপণনকে কেন ভোক্তামুখী প্রক্রিয়া বলা হয়? ব্যাখ্যা করো।",
          "explanation": "ভোক্তাকে কেন্দ্র করে বিপণনের সব কার্যাবলি পরিচালিত হয় বলে একে ভোক্তামুখী প্রক্রিয়া বলা হয়। 'ভোক্তারাই রাজা'-এ স্লোগানকে ঘিরে ভোক্তাদের মতামত, পছন্দ-অপছন্দ, চাহিদা ইত্যাদিকে প্রাধান্য দিয়ে বিপণন কার্যাবলি পরিচালনা করা হয়। ক্রেতাদের চাহিদা পূরণের লক্ষ্যে নতুন নতুন পণ্য তৈরি করা হয়। তাদের নিত্য নতুন চাহিদা পূরণের লক্ষ্যেই বিপণন কার্যক্রম পরিচালিত হয় বলে বিপণনকে ভোক্তামুখী প্রক্রিয়া হিসেবে বিবেচনা করা হয়৷"
        },
        {
          "label": "গ",
          "question": "",
          "explanation": "'নান্দনিক শাড়ি হাউজ'-এর শাড়ি ডিজাইনের ক্ষেত্রে বিপণনের মৌলিক ধারণা 'অভাব' ফুটে উঠেছে। ভোক্তার প্রয়োজন সংস্কৃতি ও ব্যক্তিত্বের মাধ্যমে প্রভাবিত হয়ে বাস্তবে প্রকাশ পেলে তাকে অভাব বলে। যেমন: ক্ষুধা পেলে বাংলাদেশি মানুষ মাছ, \"ভাত প্রভৃতি খায়। কারণ ভাত ও মাছ বাঙালির সংস্কৃতি ও ব্যক্তিত্বের সাথে সামঞ্জস্যপূর্ণ। উদ্দীপকে 'নান্দনিক শাড়ি হাউজ' একটি শাড়ি উৎপাদনকারী প্রতিষ্ঠান। এটি শাড়ি উৎপাদনে দেশীয় সংস্কৃতি ও আচার-অনুষ্ঠানকে প্রাধান্য দেয়। প্রতিষ্ঠানটি এ বিষয়গুলো মাথায় রেখে বিভিন্ন ধরনের শাড়ির ডিজাইন করে। এতে দেশের মানুষ তাদের নিজস্ব সংস্কৃতি অনুযায়ী পোশাক পরতে পারে। এভাবে প্রতিষ্ঠানের উৎপাদন প্রক্রিয়ায় দেশীয় সংস্কৃতি ও ঐতিহ্য প্রাধান্য পেয়েছে। আর এগুলো বিপণনের মৌলিক ধারণা 'অভাব' এর অন্তর্ভুক্ত। তাই বলা যায়, নান্দনিক শাড়ি হাউজের শাড়ি ডিজাইনের ক্ষেত্রে বিপণনের মৌলিক ধারণা 'অভাব' ফুটে উঠেছে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটির সাম্প্রতিক কার্যক্রমের যৌক্তিকতা বিপণনের ক্রমবিকাশের যুগের আলোকে মূল্যায়ন করো।",
          "explanation": "উদ্দীপকের প্রতিষ্ঠানটির সাম্প্রতিক কার্যক্রম বিপণনের ক্রমবিকাশের মোবাইল মার্কেটিং যুগের অন্তর্ভুক্ত, যা পুরোপুরি যৌক্তিক। বিপণনের বর্তমান সময়কালই হলো মোবাইল মার্কেটিং যুগ। এ যুগে প্রতিষ্ঠানগুলো মোবাইল ও সামাজিক যোগাযোগ মাধ্যম ব্যবহার করে ব্যাপক প্রসার চালায়। এক্ষেত্রে অনলাইনের মাধ্যমে ক্রেতাদের সাথে নিয়মিত যোগাযোগ করা যায়। 'নান্দনিক শাড়ি হাউজ' শাড়ি উৎপাদনকারী একটি প্রতিষ্ঠান। দেশের পাশাপাশি প্রবাসী বাঙালিদের কাছেও প্রতিষ্ঠানটির শাড়ির চাহিদা বৃদ্ধি পায়। তাই এটি ফেইসবুক পেইজ খুলে অনলাইনের মাধ্যমে শাড়ির অর্ডার নেওয়া শুরু করে। এতে প্রতিষ্ঠানের শাড়ির বিক্রি ব্যাপক হারে বৃদ্ধি পায়। সামাজিক যোগাযোগ মাধ্যমে ব্যবসায় পরিচালনা মোবাইল মার্কেটিং যুগের অন্তর্গত। উদ্দীপকের প্রতিষ্ঠানটি বিপণন ক্রমবিকাশের মোবাইল মার্কেটিং যুগকে অনুসরণ করে। এতে প্রতিষ্ঠানটি ব্যবসায়িক কাজে সামাজিক যোগাযোগ মাধ্যম ফেইসবুক ব্যবহার করে। আজকের যুগে মানুষ সামাজিক যোগাযোগ মাধ্যমে প্রচুর সময় ব্যয় করে। তাই সামাজিক যোগাযোগ মাধ্যমের সাহায্যে ক্রেতাদের কাছে পণ্য পৌঁছানো বুদ্ধিদীপ্ত কাজ। এজন্য প্রতিষ্ঠানটি ফেইসবুকে পেইজ খুলে অনলাইনের মাধ্যমে শাড়ির অর্ডার নেয়। এতে ক্রেতাদের পণ্য কেনায় আরও আগ্রহী করে তুলতে পারে। ফলে প্রতিষ্ঠানের বিক্রি ও মুনাফাও বাড়ে। তাই বলা যায়, 'নান্দনিক শাড়ি হাউজ'-এর সাম্প্রতিক কার্যক্রম মোবাইল মার্কেটিং যুগের অন্তর্ভুক্ত, যা যৌক্তিক।"
        }
      ]
    },
    {
      "number": "2",
      "uddipok": "‘প্রিমিয়াম মটরস লি.' একটি গাড়ি বিপণনকারী প্রতিষ্ঠান। প্রতিষ্ঠানটি গাড়ি বিপণনের ক্ষেত্রে কৌশলগত পরিকল্পনা, সঠিক নির্দেশনা ও সমন্বয় এবং যথাযথ নিয়ন্ত্রণ ও বাস্তবায়নের ওপর সর্বোচ্চ গুরুত্বারোপ করে। সম্প্রতি প্রতিষ্ঠানটি দীর্ঘমেয়াদে ব্যবসায়ে টিকে থাকা এবং প্রাতিষ্ঠানিক সুনাম বৃদ্ধির লক্ষ্যে পরিবেশবান্ধব মোটরগাড়ি আমদানি ও বিপণন শুরু করেছে। এতে প্রতিষ্ঠানটি সফলতা অর্জন করতে সক্ষম হয়েছে।",
      "tag": "DCC 23",
      "sub_questions": [
        {
          "label": "ক",
          "question": "সন্তুষ্টি কী?",
          "explanation": "প্রত্যাশার সাথে অর্জিত সুবিধার তুলনা করে ভোক্তার মধ্যে যে আনন্দের অনুভূতি তৈরি হয় তাকে সন্তুষ্টি বলে"
        },
        {
          "label": "খ",
          "question": "'বিক্রয় ও বিপণন এক নয়'- ব্যাখ্যা করো।",
          "explanation": "বিক্রয় হলো অর্থের বিনিময়ে মালিকানা হস্তান্তর করা। অন্যদিকে বিপণন হলো লাভজনক ক্রেতা সম্পর্ক সৃষ্টি করা। বিক্রয়ের কাজ হলো ক্রেতা-বিক্রেতার উপস্থিতিতে অর্থের বিনিময়ে পণ্য বা সেবার স্বত্ব হস্তান্তর করা। অন্যদিকে, বিপণনের কাজ হলো সর্বোচ্চ ক্রেতা ভ্যালু সৃষ্টি করে পণ্য তৈরি, বণ্টন ও প্রচার সংক্রান্ত কাজ করা। বিক্রয় শুধু স্বত্বগত উপযোগ সৃষ্টি করে। অন্যদিকে, বিপণন সময়গত, স্থানগত ও স্বত্বগত উপযোগ সৃষ্টি করে। বিক্রয় হলো বিপণনের একটি ক্ষুদ্র অংশ। সুতরাং, বৈশিষ্ট্যগত দিক দিয়ে বিক্রয় ও বিপণন এক নয়।"
        },
        {
          "label": "গ",
          "question": "\"প্রিমিয়াম মটরস লি.”- গাড়ি বিপণনের ক্ষেত্রে বিপণনের কোন বৈশিষ্ট্যের প্রতি সর্বোচ্চ গুরুত্বারোপ করেছে? ব্যাখ্যা করো",
          "explanation": "‘প্রিমিয়াম মটরস লি.' বিপণনের 'ব্যবস্থাপকীয় প্রক্রিয়া' বৈশিষ্ট্যের প্রতি গুরুত্বারোপ করেছে। সুষ্ঠুভাবে বিপণন কার্যাবলি পরিচালনা করতে পরিকল্পনা, সংগঠন, কর্মীসংস্থান, নির্দেশনা, প্রেষণা ও নিয়ন্ত্রণ সংক্রান্ত কর্মসূচি নিতে হয়। এসব কর্মসূচি ব্যবস্থাপনার অন্তর্গত। এজন্য বিপণনকে ব্যবস্থাপকীয় প্রক্রিয়া বলা হয়। 'প্রিমিয়াম মটরস লি.' গাড়ি বিপণনকারী একটি প্রতিষ্ঠান। এটি গাড়ি বিপণনের ক্ষেত্রে কৌশলগত পরিকল্পনা, সঠিক নির্দেশনা ও সমন্বয় এবং যথাযথ নিয়ন্ত্রণ ও বাস্তবায়নের ওপর সর্বোচ্চ গুরুত্বারোপ করে। এ কাজগুলো ব্যবস্থাপনার অন্তর্ভুক্ত। এ কাজের মাধ্যমে প্রতিষ্ঠানটি বিপণন মিশ্রণের উপাদানগুলো যথা- পণ্য, মূল্য, প্রসার ও স্থানের মধ্যে সমন্বয়সাধন করে। এভাবে সঠিক কৌশল নির্ধারণের মাধ্যমে ক্রেতা সন্তুষ্টি অর্জন করা যায়। তাই বলা যায়, 'প্রিমিয়াম মটরস লি.' গাড়ি বিপণনের ক্ষেত্রে ব্যবস্থাপকীয় প্রক্রিয়ার ওপর বেশি গুরুত্বারোপ করেছে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটির সফলতার কারণ বিপণনের ক্রমবিকাশের যুগ উল্লেখপূর্বক বিশ্লেষণ করো",
          "explanation": "উদ্দীপকে প্রতিষ্ঠানটির সফলতার কারণ সামাজিক বিপণন যুগের প্রতি গুরুত্বারোপ করা। বিপণনের সামাজিক যুগে ক্রেতাদের চাহিদা মেটানোর পাশাপাশি সামাজিক কল্যাণসাধন করা হয়। অর্থাৎ, সমাজের উপকারে আসে এমন কাজ করা হয়। যেমন: গাছ লাগানো, ব্রিজ নির্মাণ, পরিবেশবান্ধব পণ্য উৎপাদন ও বিপণন প্রভৃতি। 'প্রিমিয়াম মটরস লি.' একটি গাড়ি বিপণনকারী প্রতিষ্ঠান। এটি দীর্ঘমেয়াদে সুনাম বাড়াতে ও টিকে থাকতে চায়। তাই প্রতিষ্ঠানটি পরিবেশবান্ধব মোটরগাড়ি আমদানি ও বিপণন শুরু করেছে। এভাবে প্রতিষ্ঠানটি সামাজিক বিপণন যুগ অনুসরণ করে। এতে প্রতিষ্ঠানটি সফলতা অর্জনে সক্ষম হয়েছে। উদ্দীপকে 'প্রিমিয়াম মটরস লি.' সামাজিক বিপণন যুগ অনুসরণের মাধ্যমে ভালো মানের পণ্য বিপণন করে। প্রতিষ্ঠানটি এমন গাড়িগুলো আমদানি করে যা পরিবেশের কোনো ক্ষতি করে না। পাশাপাশি ভোক্তাদের ক্ষতি হয় এমন পণ্য আমদানি করা থেকেও প্রতিষ্ঠানটি বিরত থাকে। এতে সমাজ ও পরিবেশের উন্নয়ন হয়। তাই ভোক্তাদের মনে এর গ্রহণযোগ্যতা সৃষ্টি হয়। ফলে প্রতিষ্ঠানের বিক্রি ও মুনাফা বাড়ে। তাছাড়া পরিবেশবান্ধব পণ্য বিপণনের মাধ্যমে প্রতিষ্ঠানের সুনাম বৃদ্ধি পায়। তাই বলা যায়, প্রতিষ্ঠানটির সফলতার কারণ সামাজিক বিপণন যুগের প্রতি গুরুত্বারোপ করা৷"
        }
      ]
    },
    {
      "number": "3",
      "uddipok": "জনাব আজমাইন চাঁদপুরের একজন ইলিশ মাছ ব্যবসায়ী। তিনি ইলিশ মাছকে বড়, মাঝারি ও ছোট-এ তিনটি ক্যাটাগরিতে ভাগ করে তিন ধরনের মূল্যে সরবরাহ করে থাকেন। সম্প্রতি সময়মতো ট্রাক না পাওয়ায় তার কিছু ইলিশ মাছ নষ্ট হয়ে যায় এবং তিনি বেশ আর্থিক ক্ষতির সম্মুখীন হন। তাই তিনি ভবিষ্যতে এ ধরনের ক্ষতি এড়াতে নিজেই দুটি হিমাগার সমৃদ্ধ কাভার্ড ভ্যান কিনলেন এবং উক্ত কাভার্ড ভ্যানে করেই মাছ সরবরাহের ব্যবস্থা করলেন।",
      "tag": "DCC 23",
      "sub_questions": [
        {
          "label": "ক",
          "question": "বাজার তথ্য কী?",
          "explanation": "করভোক্তাদের পছন্দ-অপছন্দ, রুচি ও অভ্যাস, ক্রয়ক্ষমতা, অভাব ও চাহিদা সম্পর্কিত তথ্যকে বাজার তথ্য বলে।।"
        },
        {
          "label": "খ",
          "question": "বিক্রয়কে কেন বিপণনের সবচেয়ে গুরুত্বপূর্ণ কাজ বলা হয়? ব্যাখ্যা করো।",
          "explanation": "অর্থের বিনিময়ে পণ্য বা সেবার মালিকানা ক্রেতার কাছে হস্তান্তরের প্রক্রিয়াকে বিক্রয় বলে। বিক্রয়ের উদ্দেশ্যে পণ্য বা সেবা উৎপাদন করা হয়। এর মাধ্যমে মুনাফা অর্জন করা এবং প্রতিষ্ঠানের অন্যান্য কাজ গতিশীল রাখা সম্ভব হয়। প্রত্যাশামাফিক বিক্রি না হলে প্রতিষ্ঠানের যাবতীয় পরিকল্পনা ব্যর্থ হয়। বিপণন এবং এর সহায়ক কার্যাবলি পরিচালনা করতে যাবতীয় অর্থের যোগান পণ্য বিক্রি ছাড়া সম্ভব নয়। তাই বিক্রয়কে বিপণনের সর্বাধিক গুরুত্বপূর্ণ কাজ বলা হয়।"
        },
        {
          "label": "গ",
          "question": "জনাব আজমাইন প্রাথমিক পর্যায়ে বিপণনের কোন কাজটি সম্পাদন করেন? ব্যাখ্যা করো।",
          "explanation": "জনাব আজমাইন প্রাথমিক পর্যায়ে বিপণনের পর্যায়িতকরণ কাজটি সম্পাদন করেন। পণ্যকে আকার-আকৃতি, বৈশিষ্ট্য ও মান অনুযায়ী বিভিন্ন ভাগে ভাগ করাই হলো পর্যায়িতকরণ। প্রমিত মান অনুসারে পণ্যের পর্যায়িতকরণ করা হয়। এটি পণ্য বিক্রির কাজকে সহজ করে। জনাব আজমাইন চাঁদপুরের একজন ইলিশ মাছ ব্যবসায়ী। তিনি ইলিশ মাছকে বড়, মাঝারি ও ছোট এ তিনটি ক্যাটাগরিতে ভাগ করেন। এ থেকে বোঝা যায় তিনি আকৃতি অনুযায়ী মাছগুলোকে ভাগ করেন। এ কাজের মাধ্যমে ভোক্তারা সহজেই তাদের চাহিদামতো আকারের ইলিশ মাছ কিনতে পারে। ফলে জনাব আজমাইনের মাছ বিক্রির কাজটি সহজ হয় এবং মুনাফাও বাড়ে। আর এ বৈশিষ্ট্যগুলো পর্যায়িতকরণের বৈশিষ্ট্যের সাথে মিলে যায়। সুতরাং, তার প্রাথমিক পর্যায়ে বিপণনের পর্যায়িতকরণ কাজটি সম্পাদন করেন।"
        },
        {
          "label": "ঘ",
          "question": "উদ্দীপকে উল্লিখিত জনাব আজমাইন ভবিষ্যত আর্থিক ক্ষতি এড়াতে বিপণনের যে কাজটি সম্পাদনের ব্যবস্থা গ্রহণ করেছেন তার যথার্থতা মূল্যায়ন করো।",
          "explanation": "ভবিষ্যতের আর্থিক ক্ষতি এড়াতে জনাব আজমাইন বিপণনের গুদামজাতকরণ ও পরিবহন কাজগুলো করেন যা যথার্থ। পরিবহনের মাধ্যমে পণ্যকে এক জায়গা থেকে অন্য জায়গায় আনা-নেওয়া করা যায়। এটি স্থানগত উপযোগ সৃষ্টি করে। অন্যদিকে, গুদামজাতকরণের মাধ্যমে পণ্যের গুণাগুণ রক্ষা করে সংরক্ষণ করা যায়। এর মাধ্যমে সময়গত উপযোগ সৃষ্টি হয়। জনাব আজমাইন চাঁদপুরের একজন ইলিশ মাছ ব্যবসায়ী। তিনি মাছকে বড়, মাঝারি ও ছোট এ তিনটি ক্যাটাগরিতে ভাগ করেন। সম্প্রতি ট্রাক না পাওয়ায় তার কিছু ইলিশ মাছ নষ্ট হয়ে যায়। এতে তিনি বেশ আর্থিক ক্ষতির সম্মুখীন হন। তাই তিনি ভবিষ্যতে এ ধরনের ক্ষতি এড়াতে নিজেই দুটি হিমাগার সমৃদ্ধ কাভার্ড ভ্যানের ব্যবস্থা করেন। এতে তিনি নিশ্চিন্তে মাছ সরবরাহ ক্রতে পারেন। জনাব আজমাইনের হিমাগার সমৃদ্ধ কাভার্ড ভ্যানের ব্যবস্থা করায় তিনি সহজেই মাছগুলোকে সংরক্ষণ করতে পারবেন। এতে মাছগুলো নষ্ট হবে - না। এছাড়া তিনি চাহিদামতো যেকোনো স্থানে মাহুগুলোকে সরবরাহ করতে পারবেন। এতে ভালো দাম পাবেন। তাছাড়া নিজস্ব পরিবহন ব্যবস্থা থাকায় তাকে ট্রাকের জন্য অপেক্ষা করতে হবে না। এতে তিনি - আর্থিক ক্ষতি এড়িয়ে যেতে পারবেন। নিজস্ব পরিবহনের মাধ্যমে তিনি সহজেই মাছ, বিভিন্ন অঞ্চলে পৌঁছে দিতে পারবেন। তাই বলা যায়, আর্থিক ক্ষতি এড়াতে জনাব আজমাইনের গুদামজাতকরণ ও পরিবহন কাজ যথার্থ বলে আমি মনে করি।"
        }
      ]
    },
    {
      "number": "4",
      "uddipok": "'জমজম ট্রেডার্স লি.' বিদেশ থেকে বিভিন্ন ধরনের ইলেকট্রনিক্স সামগ্রী আমদানি করে দেশীয় বাজারে সরবরাহ করে থাকে। প্রতিষ্ঠানটি তাদের আমদানিকৃত টেলিভিশন, ফ্রিজ ও এয়ার কন্ডিশনারের ক্রেতাদেরকে পরিবহন সুবিধা, সংস্থাপন সুবিধা ও দুই বছরের ওয়ারেন্টি সুবিধা দিয়ে থাকে। এতে প্রতিষ্ঠানটি ক্রেতাদের শতভাগ সন্তুষ্টি অর্জনে সক্ষম হয়।",
      "tag": "DCC 23",
      "sub_questions": [
        {
          "label": "ক",
          "question": "মোড়কিকরণ কী?",
          "explanation": "মোড়ক (আবরণ) দিয়ে কোনো পণ্যকে আকর্ষণীয় করে ঢেকে বা মুড়ে দিয়ে পণ্যের গুণগত মান সংরক্ষণ এবং ক্ষতির হাত থেকে রক্ষা করার প্রক্রিয়াকে মোড়কিকরণ বলে।"
        },
        {
          "label": "খ",
          "question": "\"গুদামজাতকরণ পণ্যের অপচয় হ্রাস করে\"- ব্যাখ্যা করো।",
          "explanation": "উৎপাদনের পর থেকে বিক্রি বা ভোগের আগ পর্যন্ত সুষ্ঠুভাবে পণ্য সংরক্ষণ করাকে গুদামজাতকরণ বলে। গুদামজাতকরণের মাধ্যমে কৃষি ও শিল্পজাত সব ধরনের পণ্যসামগ্রী যথাযথভাবে সংরক্ষণ করা হয়। এতে পণ্যসামগ্রী সম্ভাব্য ক্ষয়-ক্ষতি থেকে রক্ষা পায়। তাছাড়া এর মাধ্যমে পচনশীল পণ্যকে পচনশীলতার হাত থেকে রক্ষা করা যায়। এতে পণ্যের সামগ্রিক অপচয় কমে। তাই বলা যায়, গুদামজাতকরণ পণ্যের অপচয় কমায়।"
        },
        {
          "label": "গ",
          "question": "'জমজম ট্রেডার্স লি.' এর প্রাথমিক কাজটি বিপণনের কোন কার্যের অন্তর্ভুক্ত? ব্যাখ্যা করো।",
          "explanation": "'জমজম ট্রেডার্স লি.'-এর প্রাথমিক কাজটি বিপণনের পরিবহন কাজের অন্তর্ভুক্ত। এটি পণ্যের স্থানগত উপযোগ সৃষ্টি করে। এটি উৎপাদনকারী ও ভোক্তার মধ্যে দূরত্ব কমায়। পরিবহনের মাধ্যমে পণ্য একস্থান থেকে অন্য স্থানে সরবরাহ করা হয়। এর মাধ্যমে ভোক্তারা দেশ-বিদেশের পণ্য সহজেই ভোগ করতে পারে। 'জমজম ট্রেডার্স লি.' বিদেশ থেকে বিভিন্ন ধরনের ইলেকট্রনিক্স সামগ্রী আমদানি করে। পরে সেগুলোকে দেশীয় বাজারে সরবরাহ করে। অর্থাৎ প্রতিষ্ঠানটি একস্থান থেকে অন্য স্থানে পণ্যসামগ্রী স্থানান্তর করছে। এতে উৎপাদনকারী ও ভোক্তাদের মধ্যকার দূরত্ব কমে যাচ্ছে। ভোক্তারা দেশে বসেই বিদেশি পণ্য ব্যবহার করতে পারছে। পরিবহন ব্যবস্থার সহায়তায় উদ্দীপকের প্রতিষ্ঠানটি ভোক্তার কাছে পণ্য পৌঁছে দিচ্ছে। তাই বলা যায়, 'জমজম ট্রেডার্স লি.'-এর প্রাথমিক কাজটি বিপণনের পরিবহন কাজের অন্তর্ভুক্ত।"
        },
        {
          "label": "ঘ",
          "question": "ক্রেতাদের শতভাগ সন্তুষ্টি অর্জনের ক্ষেত্রে প্রতিষ্ঠানটি বিপণনের যে কাজটি সম্পাদন করে থাকে তা কতখানি যথার্থ বলে তুমি মনে করো? তোমার মতামত দাও।",
          "explanation": "ক্রেতা সন্তুষ্টি অর্জনে প্রতিষ্ঠানটির সম্পাদিত বিক্রয়োত্তর সেবা যথার্থ বলে আমি মনে করি। একটি পণ্য বিক্রির পর ক্রেতাদের যে সেবা দেওয়া হয় তা হলো বিক্রয়োত্তর সেবা। এর মাধ্যমে সহজেই ক্রেতা সন্তুষ্টি অর্জন করা যায়। এতে প্রতিষ্ঠানের সুনাম বাড়ে। সাধারণত ইলেকট্রনিক্স পণ্যের ক্ষেত্রে বিক্রয়োত্তর সেবা বেশি দেওয়া হয়। 'জমজম ট্রেডার্স লি.'-এর বিদেশ থেকে বিভিন্ন ধরনের ইলেকট্রনিক্স সামগ্রী আমদানি করে। পরে এসব পণ্য তারা দেশীয় বাজারে সরবরাহ করে থাকে। প্রতিষ্ঠানটি তাদের আমদানিকৃত টেলিভিশন, ফ্রিজ ও এয়ারকন্ডিশনারের সাথে ক্রেতাদের বিভিন্ন সুবিধা দেয়। যেমন: পরিবহন সুবিধা, সংস্থাপন সুবিধা ও দুই বছরের ওয়ারেন্টি। এর মাধ্যমে প্রতিষ্ঠানটি ক্রেতা সন্তুষ্টি অর্জন করতে সক্ষম হয়। 'জমজম ট্রেডার্স লি.' ক্রেতাদের বিক্রয় পরবর্তী বিভিন্ন সেবা দেওয়ার মাধ্যমে ইতিবাচক ধারণা সৃষ্টি করছে। বিক্রির পর প্রতিষ্ঠানটি ক্রেতাদের পরিবহন সুবিধা দেয়। এতে ক্রেতারা পণ্য কেনার পর সহজেই তাদের গন্তব্যে নিতে পারে। এর পাশাপাশি প্রতিষ্ঠানটি তাদের পণ্যের সংস্থাপন করে থাকে। ফলে সংস্থাপনের জন্য ক্রেতাদেরকে অতিরিক্ত ঝামেলা পোহাতে হয় না। তাছাড়া প্রতিষ্ঠানটি দুই বছরের ওয়ারেন্টি সুবিধা দিচ্ছে। এতে নির্ধারিত সময়ে পণ্যের কোনো সমস্যা হলে তা মেরামত করে দেওয়া হয়। এসব কাজের ফলে ক্রেতাদের সমস্যাগুলো সমাধান হয় এবং তারা সন্তুষ্ট হয়। এতে প্রতিষ্ঠানটির সুনাম ও বিক্রি বেড়ে যায়। তাই আমি মনে করি, প্রতিষ্ঠানটির সম্পাদিত বিক্রয়োত্তর সেবা যথার্থ।"
        }
      ]
    },
    {
      "number": "5",
      "uddipok": "'ডিসেন্ট সিরামিক লি.' একটি সিরামিক সামগ্রী প্রস্তুতকারী প্রতিষ্ঠান। উক্ত প্রতিষ্ঠানটি শুধু ঢাকা অঞ্চলের ভোক্তাদের জন্য বিভিন্ন ধরনের সিরামিক সামগ্রী উৎপাদন ও বিপণন করে থাকে। সম্প্রতি প্রতিষ্ঠানটি ঢাকায় অবস্থিত পাবলিক ইউনিভার্সিটি ও মন্ত্রণালয়গুলোতে বিভিন্ন অনুষ্ঠানে প্রদানের জন্য সিরামিকের তৈরি মগ ও ক্রেস্ট সরবরাহ করার -চুক্তি সম্পাদন করেছে। প্রতিষ্ঠানটি মনে করে এতে তাদের ব্যবসায় আরও সম্প্রসারিত হবে।",
      "tag": "DCC 23",
      "sub_questions": [
        {
          "label": "ক",
          "question": "বাজার বিভক্তিকরণ কী?",
          "explanation": "যে প্রক্রিয়ায় সামগ্রিক বাজারকে সমজাতীয় বৈশিষ্ট্যের ভিত্তিতে ছোট ছোট উপবাজারে বিভক্ত করা হয় তাকে বাজার বিভক্তিকরণ বলে।"
        },
        {
          "label": "খ",
          "question": "\"শিল্প বাজারের সদস্য সংখ্যা কম\"- ব্যাখ্যা করো।",
          "explanation": "ভোক্তার তুলনায় উৎপাদনকারীর সংখ্যা অনেক কম হয় বলে শিল্প বাজারের সদস্য সংখ্যা কম হয়ে থাকে। শিল্প পণ্যের ক্রেতারা পণ্য উৎপাদনের সাথে জড়িত। তারা শিল্প পণ্য কিনে তা প্রক্রিয়াজাতকরণের মাধ্যমে পুনরায় পণ্য উৎপাদন করেন। এরপর ঐ পণ্য বিক্রির মাধ্যমে মুনাফা অর্জন করেন। স্বাভাবিকভাবে উৎপাদনকারীর সংখ্যা ভোক্তাদের তুলনায় অনেক কম। তাই বলা যায়, শিল্প বাজারের সদস্য সংখ্যা ভোক্তা বাজারের সদস্য অপেক্ষা কম।"
        },
        {
          "label": "গ",
          "question": "'ডিসেন্ট সিরামিক লি.' প্রাথমিক পর্যায়ে বাজার বিভক্তিকরণের কোন ভিত্তিটি ব্যবহার করেছে? ব্যাখ্যা করো।",
          "explanation": "দী 'ডিসেন্ট সিরামিক লি.' প্রাথমিক পর্যায়ে ভৌগোলিক অবস্থানের ভিত্তিতে বাজার বিভক্তিকরণ করেছে। - ভৌগোলিক বাজার বিভক্তিকরণে বিশ্ব বা দেশীয় অঞ্চল, আয়তন ও ঘনত্ব প্রভৃতির ভিত্তিতে বাজারকে ভাগ করা হয়। সাধারণত ভোগোলিক কারণে ক্রেতাদের রুচি, পছন্দ, চাহিদা ও ক্রয়ক্ষমতা ভিন্ন হয়ে থাকে। তাই ভৌগোলিক বাজার বিভক্তিকরণ গুরুত্বপূর্ণ। উদ্দীপকে 'ডিসেন্ট সিরামিক লি.' সিরামিক প্রস্তুতকারী একটি প্রতিষ্ঠান। প্রতিষ্ঠানটি বিভিন্ন ধরনের সিরামিক সামগ্রী উৎপাদন ও বিপণন করে। - প্রতিষ্ঠানটি শুধু ঢাকা অঞ্চলের ভোক্তাদের কাছে উৎপাদিত পণ্য বিপণন করে। এক্ষেত্রে প্রতিষ্ঠানটি ঢাকা অঞ্চলের আয়তন ও ঘনত্ব বিবেচনা করে বাজার বিভক্তিকরণ করে। ঢাকার ক্রেতাদের চাহিদা, পছন্দ ও ক্রয়ক্ষমতা অনুযায়ী পণ্য উৎপাদন ও বিপণন করে। আর এসব বৈশিষ্ট্য ভৌগোলিক অবস্থানের ভিত্তিতে বাজার বিভক্তিকরণের সাথে সাদৃশ্যপূর্ণ। তাই বলা যায়, 'ডিসেন্ট সিরামিক' প্রাথমিক পর্যায়ে ভৌগোলিক অবস্থানের ভিত্তিতে বাজার বিভক্তিকরণ করেছে"
        },
        {
          "label": "ঘ",
          "question": "ব্যবসায় সম্প্রসারণের জন্য 'ডিসেন্ট সিরামিক লি.' যে বাজারে পণ্য বিক্রির সিদ্ধান্ত নিয়েছে তার যথার্থতা বিশ্লেষণ করো।",
          "explanation": "ব্যবসায় সম্প্রসারণের জন্য 'ডিসেন্ট সিরামিক লি.' প্রাতিষ্ঠানিক রাজারে পণ্য বিক্রির সিদ্ধান্ত নিয়েছে, যা পুরোপুরি যথার্থ। অব্যবসায়ী বা অমুনাফাভোগী প্রতিষ্ঠানগুলোর সমন্বয়ে প্রাতিষ্ঠানিক বাজার গঠিত। স্কুল, কলেজ, হাসপাতাল ও বিশ্ববিদ্যালয় এ বাজারের সদস্য। জনসেবাই হলো এসব প্রতিষ্ঠানের মূল উদ্দেশ্য। 'ডিসেন্ট সিরামিক লি.' একটি সিরামিক সামগ্রী প্রস্তুতকারী প্রতিষ্ঠান। প্রতিষ্ঠানটি ঢাকায় অবস্থিত পাবলিক ইউনির্ভাসিটি ও মন্ত্রণালয়গুলোর সাথে চুক্তি সম্পাদন করেছে। এতে 'ডিসেন্ট সিরামিক লি.' উক্ত প্রতিষ্ঠানগুলোর বিভিন্ন অনুষ্ঠানে প্রদানের জন্য সিরামিকের তৈরি মগ ও ক্রেস্ট সরবরাহ করবে। প্রতিষ্ঠানটি মনে করে এতে তাদের ব্যবসায় আরও সম্প্রসারিত হবে। পাবলিক ইউনির্ভাসিটি, মন্ত্রণালয় ইত্যাদি প্রতিষ্ঠান অনেক ধরনের অনুষ্ঠানের আয়োজন করে। সভা, সেমিনার, বির্তক প্রতিযোগিতা, খেলাধুলা ও সাংস্কৃতিক প্রতিযোগিতা প্রভৃতি আয়োজিত অনুষ্ঠানের মধ্যে উল্লেখ্যযোগ্য। এসব অনুষ্ঠানে জয়ী প্রতিযোগীদের বিভিন্ন ধরনের পুরস্কার দেওয়া হয়। যেমন সিরামিকের তৈরি মগ, বাটি, ক্রেস্ট প্রভৃতি। তাই 'ডিসেন্ট সিরামিক লি.' এসব প্রতিষ্ঠানের সাথে চুক্তি করে। এতে প্রতিষ্ঠানগুলো 'ডিসেন্ট সিরামিক লি.' থেকে পণ্য কিনবে। ফলে প্রতিষ্ঠানটির বিক্রি ও মুনাফা বাড়বে। এভাবে প্রতিষ্ঠানটি ব্যবসায় সম্প্রসারণ করতে পারবে। সুতরাং, 'ডিসেন্ট সিরামিক লি.' ব্যবসায় সম্প্রসারণের জন্য প্রাতিষ্ঠানিক বাজারে পণ্য বিক্রির সিদ্ধান্ত নিয়েছে, যা যথার্থ।"
        }
      ]
    },
    {
      "number": "6",
      "uddipok": "করোনা ভাইরাসের সংক্রমণ এড়াতে সাম্প্রতিক সময়ে অনলাইন ক্লাস এবং অনলাইন মিটিং কার্যক্রম বেশ জনপ্রিয়তা পেয়েছে। উক্ত বিষয়টি বিবেচনা করে 'লিজেন্ট সফটওয়‍্যার লি.' একটি অধিক কার্যকরী ও ব্যবহারকারী বান্ধব অনলাইন মিটিং সফটওয়্যার ডিজাইন করলো। কিন্তু পর্যাপ্ত লোকবল না থাকায় প্রতিষ্ঠানটি সারাদেশের সকল শিক্ষা প্রতিষ্ঠান ও - অফিসগুলোতে প্রসারমূলক কার্যক্রম পরিচালনা করতে ব্যর্থ হলো।",
      "tag": "DCC 23",
      "sub_questions": [
        {
          "label": "ক",
          "question": "আচরণিক বিভক্তিকরণ কী?",
          "explanation": "ক্রেতাসাধারণের আচরণের (পণ্য সম্পর্কে জ্ঞান, মনোভাব, পণ্যের ব্যবহার প্রভৃতি) প্রতি লক্ষ রেখে বাজারকে বিভক্ত করা হলে তাকে আচরণিক বিভক্তিকরণ বলে।"
        },
        {
          "label": "খ",
          "question": "ভোক্তাদের কেন বিপণন মিশ্রণের কেন্দ্রবিন্দুতে রাখা হয়? ব্যাখ্যা করো।",
          "explanation": "ভোক্তাকে কেন্দ্র করে বিপণনের সব কাজ করা হয় বলে ভোক্তাকে বিপণন মিশ্রণের কেন্দ্রবিন্দুতে রাখা হয়। বিপণন মিশ্রণ হলো কতগুলো নিয়ন্ত্রণযোগ্য এবং কৌশলগত উপাদানের সমষ্টি; ব্যথা: পণ্য, মূল্য, স্থান এবং প্রসার। বিপণন মতবাদ অনুযায়ী ভোক্তা এবং তাদের প্রয়োজনকে বেশি গুরুত্ব দেওয়া হয়। ভোক্তারা আছে বলেই বিপণন কাজের প্রয়োজনীয়তা আছে। ভোক্তাদের চাহিদা ও প্রয়োজন অনুযায়ী পণ্য উৎপাদন ও বিপণন করা হয়ে থাকে। এজন্য ভোক্তারা বিপণন মিশ্রণের কেন্দ্রবিন্দুতে অবস্থান করে। চিত্রে বিষয়টি উপস্থাপন করা হলো:"
        },
        {
          "label": "গ",
          "question": "নতুন সফটওয়ারটি ডিজাইনের ক্ষেত্রে 'লিজেন্ট সফটওয়্যার লি.' বিপণন মিশ্রণের কোন উপাদানটি ব্যবহার করেছে? ব্যাখ্যা করো।",
          "explanation": "জা'লিজেন্ট সফটওয়্যার লি.' বিপণন মিশ্রণের পণ্য উপাদানটি ব্যবহার করেছে। পণ্য হচ্ছে এমন কিছু যার মাধ্যমে ক্রেতাদের প্রয়োজন মেটানো যায়। এটি বিপণন মিশ্রণের অন্যতম গুরুত্বপূর্ণ উপাদান। বিপণন মিশ্রণের এ উপাদানে কোনো পণ্যের বৈচিত্র্যতা, মান, উপযোগ মেটানোর ক্ষমতা, সেবা, ব্র্যান্ড নাম প্রভৃতি অন্তর্ভুক্ত। করোনা ভাইরাসের প্রকোপের কারণে সম্প্রতি অনলাইন ক্লাস ও অনলাইন মিটিং বেশ জনপ্রিয় হয়ে উঠেছে। এ বিষয়টি বিবেচনা করে 'লিজেন্ট 'সফটওয়্যার লি.' একটি ব্যবহার উপযোগী সফটওয়্যার ডিজাইন করে। প্রতিষ্ঠানটি এক্ষেত্রে উক্ত সফটওয়্যারের কার্যকারিতার ওপর অর্থাৎ, গুণগত মানের ওপর বেশ গুরুত্ব দেয়। গুণগত মান বিষয়টি বিপণন মিশ্রণের পণ্যের অন্তর্ভুক্ত। তাছাড়া প্রতিষ্ঠানটি ব্যবহারকারী বান্ধব বৈশিষ্ট্যের ভিত্তিতে সফটওয়্যারটি ডিজাইন করে যা পণ্যের অন্যতম এক হাতিয়ার। তাই বলা যায়, 'লিজেন্ট সফটওয়্যার লি.' বিপণন মিশ্রণের পণ্য উপাদানটি ব্যবহার করেছে।"
        },
        {
          "label": "ঘ",
          "question": "লিজেন্ট সফটওয়্যার লি.'-এর বিপণনে ব্যর্থতার পেছনে কার্যকর বাজার বিভক্তিকরণের একটি আবশ্যকীয় শর্ত পূরণ না হওয়া দায়ী\" উক্তিটির তাৎপর্য উদ্দীপকের আলোকে। বিশ্লেষণ করো।",
          "explanation": "লিজেন্ট সফটওয়্যার লি.'-এর ব্যর্থতার কারণ হলো কার্যকর বাজার বিভক্তিকরণের 'কার্যোপযোগী' শর্তটি পূরণ না করা। 'কার্যোপযোগী' বাজার বিভক্তিকরণের অন্যতম গুরুত্বপূর্ণ শর্ত। এক্ষেত্রে প্রতিষ্ঠানকে নিজের সামর্থ্য বিশ্লেষণ করতে হয়। বাজার অংশকে আকর্ষণীয় করা ও সন্তোষজনক সেবা দেওয়ার কার্যকর শক্তি বা সামর্থ্য প্রতিষ্ঠানের আছে কি না তা দেখতে হয়। এক্ষেত্রে সঠিক সেবা দেওয়ার সামর্থ্যে ঘাটতি থাকলে ক্ষতিগ্রস্ত হওয়ার আশঙ্কা থাকে। উদ্দীপকের 'লিজেন্ট সফটওয়‍্যার লি.' করোনা ভাইরাসের সংক্রমণ এড়াতে আধুনিক একটি সফটওয়্যার ডিজাইন করে। তাদের এ সফটওয়‍্যারটি অধিক কার্যকরী এবং ব্যবহারকারী বান্ধব। কিন্তু তারা পর্যাপ্ত লোকবলের অভাবে সকল শিক্ষা প্রতিষ্ঠান ও অফিসগুলোতে প্রসারমূলক কার্যক্রম পরিচালনায় ব্যর্থ হয়। লিজেন্ট সফটওয়্যার লি.'-এর উদ্ভাবনকৃত সফটওয়‍্যারটি উন্নত মানসম্পন্ন। এ বিষয়ে জনগণকে জানানো প্রয়োজন। কিন্তু বিস্তৃত বাজারে বিপণন কর্মসূচি পরিচালনার সামর্থ্য প্রতিষ্ঠানটির নেই। অর্থাৎ, বাজার বিভক্তিকরণে তারা 'কার্যোপযোগী' শর্তটি পূরণ করতে পারেনি। কার্যোপযোগী শর্ত পূরণের মাধ্যমে প্রতিষ্ঠানের সেবা দেওয়ার ক্ষমতা প্রকাশ পায়। এক্ষেত্রে উক্ত শর্তের আলোকে 'লিজেন্ট সফটওয়্যার লি.' এর সেবা দেওয়ার অক্ষমতা প্রকাশ পেয়েছে। তাই কার্যোপযোগী শর্তটি পূরণের অভাবে 'লিজেন্ট সফটওয়‍্যার লি.' ব্যর্থ হয়েছে বলে আমি মনে করি।"
        }
      ]
    },
    {
      "number": "7",
      "uddipok": "জনাব শোয়েব এবং তার স্ত্রী মিসেস শ্রেয়া ওয়াশিং মেশিন কিনতে মতিঝিল স্টেডিয়াম মার্কেটে যায়। ওয়াশিং মেশিন কেনার পরপরই মিসেস শ্রেয়া প্রচণ্ড মাথা ব্যথা অনুভব করায় তারা সরাসরি একটি ফার্মেসি থেকে ওষুধ কিনে আনেন। ওষুধ খাবার কিছুক্ষণ পর ভালো বোধ করলে তারা স্বস্তিতে বাড়ি ফিরে আসেন।",
      "tag": "DCC 23",
      "sub_questions": [
        {
          "label": "ক",
          "question": "পণ্যের জীবনচক্র কী?",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলীন হয়ে যাওয়া পর্যন্ত যেসব স্তর বা ধাপ অতিক্রম করে, তাকে পণ্যের জীবনচক্র বলে।"
        },
        {
          "label": "খ",
          "question": "মূল্য ও চাহিদার সম্পর্ক বিশ্লেষণ করো।",
          "explanation": "মূল্য ও চাহিদার সম্পর্ক বিপরীতমুখী । কোনো পণ্য বা সেবা নেওয়ার বিনিময়ে ক্রেতা কর্তৃক বিক্রেতাকে পরিশোধিত অর্থই হলো মূল্য। আর কোনো কিছু পাওয়ার আশঙ্কা, সামর্থ্য ও অর্থ ব্যয়ের ইচ্ছাই হলো চাহিদা। পণ্যের মূল্য বেড়ে গেলে ক্রেতার ক্রয়ক্ষমতা কমে যায়। তাই পণ্যের চাহিদা কমে যায়। আবার পণ্যের মূল্য কমে গেলে ক্রেতার ক্রয়ক্ষমতা বেড়ে যায় বলে চাহিদাও বেড়ে যায়।"
        },
        {
          "label": "গ",
          "question": "উদ্দীপকে প্রাথমিক পর্যায়ে জনাব শোয়েব এবং তার স্ত্রী কোন ধরনের পণ্য ক্রয় করেন? ব্যাখ্যা করো।",
          "explanation": "প্রাথমিক পর্যায়ে জনাব শোয়েব ও তার স্ত্রী শপিং পণ্যের অন্তর্গত সেবা পণ্য ক্রয় করেন। শপিং পণ্য কেনার আগে ক্রেতা পূর্ব পরিকল্পনা করে। পরবর্তীতে কেনার সময় অনেক দোকান ঘুরে পণ্যের গুণাগুণ ও মূল্য ভালোভাবে যাচাই-বাছাই করে নেয়। আর যে শপিং পণ্যের স্থায়িত্ব বেশি এবং ক্রেতা প্রয়োজনীয় সেবা পাওয়ার আশায় কিনে তা হলো সেবা পণ্য। জনাব শোয়েব এবং তার স্ত্রী ওয়াশিং মেশিন কিনতে চান। তাই পরিকল্পনা করে তারা ওয়াশিং মেশিন কিনতে মতিঝিল স্টেডিয়াম মার্কেটে যান। সেখানে তারা বিভিন্ন দোকান ঘুরে পণ্যের ডিজাইন ও গুণাগুণ যাচাই করেন। এতে তাদের অনেক সময় ব্যয় করতে হয়। ক্রেতারা কাপড় ধোয়ার সুবিধা পেতে ওয়াশিং মেশিন কেনে। আর ওয়াশিং মেশিনের কার্যকারিতা ঠিক রাখার জন্য মাঝে মাঝে সার্ভিসিং এর প্রয়োজন হয়। এটি একবার কিনলে অনেকদিন পর্যন্ত এর সুবিধা বা সেবা ভোগ করা যায়। এ বৈশিষ্ট্যগুলো সেবা পণ্যের বৈশিষ্ট্যের সাথে সামঞ্জস্যপূর্ণ। তাই ওয়াশিং মেশিন এক ধরনের সেবা পণ্য।"
        },
        {
          "label": "ঘ",
          "question": "উদ্দীপকে উল্লিখিত জনাব শোয়েব এবং মিসেস শ্রেয়া স্বস্তিতে বাড়ি ফিরে আসার কারণ পণ্যের ধরন উল্লেখপূর্বক এর প্রয়োজনীয়তা বিশ্লেষণ করো।",
          "explanation": "জনাব শোয়েব এবং মিসেস শ্রেয়া জরুরি পণ্য ভোগ করতে পেরে স্বস্তিতে বাড়িতে ফিরে আসেন, যা অত্যন্ত গুরুত্বপূর্ণ। - আকস্মিক পরিস্থিতি মোকাবিলায় ক্রেতারা তাৎক্ষণিকভাবে জরুরি পণ্য কেনে। এ জাতীয় পণ্য তীব্র প্রয়োজনের তাগিদে ভোক্তারা কিনে থাকে। এরূপ পণ্য কেনার পূর্বপরিকল্পনা থাকে না। উদ্দীপকে জনাব শোয়েব এবং মিসেস শ্রেয়া ওয়াশিং মেশিন কিনতে যান। ওয়াশিং মেশিন কেনার পরপরই মিসেস শ্রেয়া প্রচণ্ড মাথা ব্যাথা অনুভব করেন। তাই তারা একটি ফার্মেসি থেকে ওষুধ কিনে আনেন। ওষুধ খাওয়ার কিছুক্ষণ পর ভালো বোধ করলে তারা স্বস্তিতে বাড়ি ফিরে আসেন। মিসেস শ্রেয়া প্রচন্ড মাথা ব্যাথা অনুভব করেন। তাই তিনি এবং তার স্বামী ওষুধ কিনেন। ওষুধ একটি জরুরি পণ্য। এটি মানুষকে সুস্থ হতে সাহায্য করে। তবে এটি আকস্মিক পরিস্থিতি মোকাবিলার জন্য কেনা হয়েছে। এটি সেবনের মাধ্যমে মিসেস শ্রেয়ার মাথা ব্যাথা কমে গিয়েছে। তাই তারা স্বস্তিতে বাড়ি ফিরতে পেরেছেন। তাই বলা যায়, মিসেস শ্রেয়া জরুরি পণ্য (ওষুধ) ভোগ করতে পেরে তারা স্বস্তিতে বাড়িতে ফিরে আসেন।"
        }
      ]
    },
    {
      "number": "8",
      "uddipok": "‘আদৃতা ক্রাফট' গত বছর তাদের ব্যবসায় শুরু করে। প্রতিষ্ঠানটি ব্যবসায়ের শুরুতেই ঢাকার বিভিন্ন গুরুত্বপূর্ণ স্থানে বিলবোর্ডের মাধ্যমে বিজ্ঞাপন প্রদান করেন। এতে প্রতিষ্ঠানের বিক্রয় বৃদ্ধি পায়। এ বছর বর্ষপূর্তি উপলক্ষে প্রতিষ্ঠানটি এক মাসের জন্য তাদের সব পণ্যের ওপর ১০% ছাড় প্রদান করে। ফলে প্রতিষ্ঠানটি স্বল্প সময়ে প্রচুর মুনাফা অর্জন করে।",
      "tag": "DCC 23",
      "sub_questions": [
        {
          "label": "ক",
          "question": "প্রচার কী?",
          "explanation": "উৎপাদনকারী বা উদ্যোক্তা কর্তৃক অর্থ খরচ ছাড়াই কোনো গণমাধ্যমে তার প্রতিষ্ঠানের পণ্য বা সেবা সম্পর্কে অনুকূল উপস্থাপনই হলো প্রচার।"
        },
        {
          "label": "খ",
          "question": "'বিজ্ঞাপন শিক্ষামূলক প্রকৃতির'- ব্যাখ্যা করো।",
          "explanation": "অর্থের বিনিময়ে উদ্যোক্তা কর্তৃক পণ্য বা সেবার নৈর্ব্যক্তিক উপস্থাপনাই হলো বিজ্ঞাপন। বিজ্ঞাপনের মাধ্যমে পণ্য বা সেবা সম্পর্কে ক্রেতাদের জানানো হয়। এর মাধ্যমে সমাজের মানুষ নতুন নতুন পণ্য ও সেবা সম্পর্কে অবগত হতে পারে। অনেক সময় বিজ্ঞাপনের মাধ্যমে জনসচেতনতামূলক বিষয়ও উপস্থাপন করা হয়। ফলে ভোক্তা সরাসরি নতুন কিছু জানতে বা শিখতে পারে। তাই বলা হয়, বিজ্ঞাপন শিক্ষামূলক প্রকৃতির।"
        },
        {
          "label": "গ",
          "question": "উল্লিখিত উদ্দীপকের প্রাথমিক পর্যায়ে 'আদৃতা ক্রাফট' কোন ধরনের বিজ্ঞাপন মাধ্যম নির্বাচন করে? ব্যাখ্যা করো।",
          "explanation": "প্রাথমিক পর্যায়ে 'আদৃতা ক্রাফট: বহিঃবিজ্ঞাপনের বিজ্ঞাপনী ফলক মাধ্যমটি নির্বাচন করে। বহিঃবিজ্ঞাপনের গুরুত্বপূর্ণ একটি মাধ্যম হলো বিজ্ঞাপনী ফলক। এটি প্রধান প্রধান সড়ক, বাণিজ্যিক এলাকা, জনবহুল এলাকার বড় বড় বিল্ডিং প্রভৃতি স্থানগুলোতে দেওয়া হয়। এক্ষেত্রে হার্ডবোর্ড বা স্টিলের ফলক তৈরি করে তার ওপর বিজ্ঞাপনী বার্তাটি লিখা হয়। 'আদৃতা ক্রাফট' গত বছর তাদের ব্যবসায় শুরু করে। শুরুতেই এটি ঢাকার গুরুত্বপূর্ণ স্থানগুলোতে বিজ্ঞাপন দেয়। প্রতিষ্ঠানটি এক্ষেত্রে বিলবোর্ডের মাধ্যমে বিজ্ঞাপন প্রদান করে। বিলবোর্ড বিজ্ঞাপন সাধারণত গুরুত্বপূর্ণ স্থানে দেওয়া হয়। যা উক্ত প্রতিষ্ঠানটি অনুসরণ করেছে। তারা ঢাকা শহরের গুরুত্বপূর্ণ স্থানগুলোকে বেছে নিয়েছে যাতে সহজেই ক্রেতা আকর্ষণ করা যায়। বিলবোর্ড সাধারণত কাঠ, হার্ডবোর্ড বা স্টিল দিয়ে তৈরি 'করা হয়। এ বৈশিষ্ট্যগুলো থেকে বলা যায়, 'আদৃতা ক্রাফট' বিজ্ঞাপনী ফলক মাধ্যমটি নির্বাচন করে।"
        },
        {
          "label": "ঘ",
          "question": "সম্প্রতি প্রতিষ্ঠানটির মুনাফা অর্জনের কারণ প্রসার কৌশল উল্লেখপূর্বক বিশ্লেষণ করো।",
          "explanation": "‘আদৃতা ক্রাফট'-এর মুনাফা অর্জনের কারণ হলো ভোক্তা বিক্রয় প্রসার কৌশলের ব্যবহার। ভোক্তা বিক্রয় প্রসার একটি স্বল্পমেয়াদি প্রণোদনমূলক কৌশল। এর মাধ্যমে ভোক্তাদের পণ্য কিনতে উৎসাহী করা হয়। নমুনা পণ্য বিতরণ, মূল্য ছাড়, কুপন, প্রদর্শনী বা মেলা প্রভৃতি হলো এর উদাহরণ। 'আদৃতা ক্রাফট' গত বছর তাদের ব্যবসায় শুরু করে। প্রতিষ্ঠানটি ব্যবসায়ের শুরুতেই ঢাকার বিভিন্ন গুরুত্বপূর্ণ স্থানে বিলবোর্ডের মাধ্যমে বিজ্ঞাপন প্রদান করে। এতে প্রতিষ্ঠানের বিক্রি বাড়ে। এ বছর বর্ষপূর্তি উপলক্ষে প্রতিষ্ঠানটি এক মাসের জন্য তাদের সব পণ্যের ওপর ১০% ছাড় প্রদান করে। এর মাধ্যমে প্রতিষ্ঠানটি ভোক্তাদের সহজে আকৃষ্ট করতে সক্ষম হয় এবং প্রচুর মুনাফা অর্জন করে। 'আদৃতা ক্রাফট' তাদের বিক্রি বাড়ানোর জন্য ক্রেতাদের ১০% মূল্য ছাড় দেয়। বেশিরভাগ ক্রেতার কাছে মূল্য ছাড় অত্যন্ত পছন্দনীয়। কারণ এটি ক্রেতাদের অর্থ বাঁচাতে সাহায্য করে। ছাড় পেয়ে অনেক ক্রেতা দ্রুত সময়ে প্রতিষ্ঠানটির পণ্য কেনে। এ কারণে উদ্দীপকের প্রতিষ্ঠানটির বিক্রি অনেক বেড়ে গিয়েছে। এগুলো সম্ভব হয়েছে ১০% মূল্য ছাড়ের কারণে। আর মূল্য ছাড় হলো ভোক্তা বিক্রয় প্রসার হাতিয়ারের কৌশল। সুতরাং, 'আদৃতা ক্রাফট'-এর মুনাফা অর্জনের কারণ ভোক্তা বিক্রয় প্রসার কৌশলের ব্যবহার।"
        }
      ]
    },
    {
      "number": "9",
      "uddipok": "'Time Hill' ঢাকার বনানীতে অবস্থিত একটি ঘড়ির শোরুম। প্রতিষ্ঠানটি উচ্চ গুণগত মানসম্পন্ন ও প্রযুক্তিগতভাবে উন্নতমানের 'Rado' ঘড়ি বিক্রয় করে থাকে। ঈদ উপলক্ষে প্রতিষ্ঠানটি ২টি ঘড়ি কিনলে ৫% এবং ৩টি ঘড়ি কিনলে ১০% ছাড়ের ঘোষণা দেয়। ফলে প্রতিষ্ঠানটি প্রচুর মুনাফা অর্জনে সক্ষম হয়।।",
      "tag": "DCC 23",
      "sub_questions": [
        {
          "label": "ক",
          "question": "মূলধন জাতীয় পণ্য কী?",
          "explanation": "যে পণ্য মূল উৎপাদন কাজে নিয়োজিত থাকে এবং মূল্য অনেক বেশি তাকে মূলধন জাতীয় পণ্য বলে।"
        },
        {
          "label": "খ",
          "question": "\"মূল্য নির্ধারণের উদ্দেশ্য হচ্ছে প্রতিযোগিতায় টিকে থাকা\"-ব্যাখ্যা করো।",
          "explanation": "সাধারণত পণ্যের উৎপাদন বা সংগ্রহ ব্যয়ের সাথে কাঙ্ক্ষিত মুনাফা যোগ করে পণ্যের মূল্য নির্ধারণ করা হয়। প্রতিযোগিতায় টিকে থাকার উদ্দেশ্যে প্রতিষ্ঠান পণ্যের মূল্য নির্ধারণ করে থাকে। এক্ষেত্রে প্রতিযোগী প্রতিষ্ঠান পণ্যের যে দাম রাখে, অন্য প্রতিষ্ঠানকে সে দামই রাখতে হয়। যেমন- 'স্প্রাইট' ১ লিটার সফট ড্রিংকসের মূল্য ৬০ টাকা এবং এর সমজাতীয় পণ্য 'সেভেন আপ'-এর দামও ৬০ টাকা।"
        },
        {
          "label": "গ",
          "question": "উল্লিখিত উদ্দীপকে প্রতিষ্ঠানটি কোন ধরনের ভোগ্য পণ্য বিক্রয় করে? ব্যাখ্যা করো।",
          "explanation": "উদ্দীপকের প্রতিষ্ঠানটি বিশিষ্ট পণ্য বিক্রয় করে। এ ধরনের পণ্য বিশেষ এবং স্বতন্ত্র বৈশিষ্ট্যসম্পন্ন হয়ে থাকে। আবার এগুলো সাধারণত উন্নতমানের এবং উচ্চ প্রযুক্তিসম্পন্ন হয়। সাধারণ পণ্য থেকে এগুলো সহজে আলাদা করা যায় এবং দামও বেশি হয়ে থাকে। উদাহরণ- ব্র্যান্ডের ঘড়ি, ল্যাপটপ, ক্যামেরা প্রভৃতি। উদ্দীপকে 'Time Hill' ঢাকার বনানীতে অবস্থিত একটি ঘড়ির শোরুম। প্রতিষ্ঠানটি উন্নতমানের 'Rado' ঘড়ি বিক্রি করে। এ ঘড়িগুলো উচ্চ গুণগত মানসম্পন্ন ও প্রযুক্তিগতভাবে তৈরি। এ ঘড়িগুলো স্বতন্ত্র বৈশিষ্ট্যসম্পন্ন। তাই বাজারে খুব সহজেই এগুলোকে অন্য ঘড়ি থেকে আলাদা করা যায়। তাছাড়া এ ঘড়িগুলোর দামও তুলনামূলক বেশি। আর এসব বৈশিষ্ট্য বিশিষ্ট পণ্যের সাথে মিলে যায়। সুতরাং 'Time Hill' প্রতিষ্ঠানটি বিশিষ্ট পণ্য বিক্রি করে।"
        },
        {
          "label": "ঘ",
          "question": "‘Time Hill' প্রতিষ্ঠানটির মুনাফা অর্জনের কারণ বাট্টার ধরন উল্লেখপূর্বক বিশ্লেষণ করো।",
          "explanation": "'Time Hill' প্রতিষ্ঠানটির মুনাফা অর্জনের কারণ ঈদ উপলক্ষে 'ছাড়' দেওয়া। পণ্যের তালিকা মূল্য থেকে বিক্রেতা কর্তৃক কিছু টাকা কম নেওয়াই হলো ছাড়। সাধারণত কোনো উৎসব উপলক্ষে একত্রে বেশি পণ্য কিনলে নগদ ছাড় দেওয়া হয়। এটি বিক্রি বাড়ানোর একটি বহুল প্রচলিত পদ্ধতি। উদ্দীপকে 'Time Hill' ঢাকার বনানীতে অবস্থিত একটি ঘড়ির শোরুম। প্রতিষ্ঠানটি উচ্চমান ও প্রযুক্তিসম্পন্ন 'Rado' ঘড়ি বিক্রি করে। ঈদ উপলক্ষ্যে প্রতিষ্ঠানটি ২টি ঘড়ি কিনলে ৫% এবং ৩টি ঘড়ি কিনলে ১০% ছাড়ের ঘোষণা দেয়। অর্থাৎ প্রতিষ্ঠানটি ঈদ উপলক্ষে মূল্য ছাড়ের মাধ্যমে পণ্য বিক্রি করে। ছাড় দেওয়ার মাধ্যমে ক্রেতাদের কাছে পণ্যকে সহজলভ্য করে তোলা যায়। এতে নির্দিষ্ট সময়ের জন্য বিক্রি বাড়ানো যায়। এজন্য উদ্দীপকের প্রতিষ্ঠানটি ঈদ উপলক্ষে 'ছাড়' এর ঘোষণা দেয়। এতে ক্রেতারা নির্দিষ্ট সময়ের জন্য কম মূল্যে ঘড়ি কিনতে পারে। তাই প্রতিষ্ঠানের ঘড়ি বিক্রির পরিমাণ মুনাফা বাড়ে। তাছাড়া মূল্য ছাড়ের মাধ্যমে প্রতিযোগিতাও মোকাবিলা করা যায়। তাই বলা যায়, 'Time Hill' প্রতিষ্ঠানের মুনাফা বাড়ার কারণ ঈদ উপলক্ষে পণ্যের মূল্যে 'ছাড়' দেওয়া।"
        }
      ]
    },
    {
      "number": "10",
      "uddipok": "‘Tree Top' সিলেটে অবস্থিত একটি রিসোর্ট। প্রাকৃতিক সৌন্দর্যের পাশাপাশি বিভিন্ন ধরনের খেলার ব্যবস্থা রয়েছে এ রিসোর্টে। রিসোর্টটির ব্যবস্থাপক টেলিভিশন, সংবাদপত্র এবং বিভিন্ন সোশ্যাল মিডিয়াতে রিসোর্ট সম্পর্কিত তথ্য প্রচার করে। এর ফলে রিসোর্টটির পরিচিতি বৃদ্ধি পায়। সম্প্রতি একজন মিডিয়া সেলিব্রিটি ঐ রিসোর্টে ভ্রমণ করে এবং তার ভালোলাগার কথা একটি টেলিভিশন চ্যানেলের সাক্ষাৎকার অনুষ্ঠানে নিজ থেকেই বর্ণনা করেন। এর ফলে ঐ রিসোর্টে প্রচুর মানুষের সমাগম হচ্ছে।",
      "tag": "DCC 23",
      "sub_questions": [
        {
          "label": "ক",
          "question": "ট্রানজিট বিজ্ঞাপন কী?",
          "explanation": "ট্রেন, মোটরগাড়ি এবং অন্যান্য যানবাহনের মাধ্যমে যেসব বিজ্ঞাপন প্রচার করা হয় তাকে ট্রানজিট বিজ্ঞাপন বলে।"
        },
        {
          "label": "খ",
          "question": "প্রিমিয়াম বলতে কী বোঝ? ব্যাখ্যা করো।",
          "explanation": "কোনো নির্দিষ্ট পণ্য কিনতে ক্রেতাদের উৎসাহী করার জন্য উক্ত পণ্য বা পণ্যের অংশবিশেষে কম মূল্যে বা বিনামূল্যে দেওয়াকে প্রিমিয়াম বলে। এটি একটি. ভোক্তামুখী বিক্রয় প্রসার হাতিয়ার। প্রতিযোগীদের তুলনায় পণ্যের বিক্রি বাড়ানো, মন্দা মৌসুমে পণ্যের বিক্রি ধরে রাখা প্রভৃতি উদ্দেশ্যে প্রিমিয়াম কৌশল ব্যবহৃত হয়। যেমন: প্যারাসুট নারিকেল তেলের বোতলে অনেক সময় ২৫% অতিরিক্ত দেওয়া হয়।"
        },
        {
          "label": "গ",
          "question": "উদ্দীপকের প্রাথমিক পর্যায়ে 'Tree Top' রিসোর্ট কর্তৃপক্ষ গৃহীত প্রসার কৌশল কোনটি? ব্যাখ্যা করো।",
          "explanation": "প্রাথমিক পর্যায়ে 'Tree Top' রিসোর্ট কর্তৃপক্ষ কর্তৃক গৃহীত প্রসার কৌশলটি হলো বিজ্ঞাপন।। বিজ্ঞাপন হলো পণ্যের নৈর্ব্যক্তিক উপস্থাপনা। পণ্য বা সেবার বিক্রি বাড়ানোর উদ্দেশ্যে অর্থপ্রদত্ত উপায়ে বিজ্ঞাপন দেওয়া হয়। এটি পণ্য বা সেবার জ্ঞানগত বাধা দূর করে। এটি ক্রেতাকে পণ্য কিনতে উৎসাহী করে। 'Tree Top' সিলেটে অবস্থিত একটি রিসোর্ট। প্রাকৃতিক সৌন্দর্যের পাশাপাশি বিভিন্ন ধরনের খেলার ব্যবস্থা রয়েছে এই রিসোর্টে। রিসোর্টটির ব্যবস্থাপক টেলিভিশন, সংবাদপত্র এবং বিভিন্ন সোশ্যাল মিডিয়াতে রিসোর্ট সম্পর্কিত তথ্য, প্রচার করে। এজন্য রিসোর্টটিকে অনেক অর্থ ব্যয় করতে হয়। ব্যক্তিক উপস্থিতি ছাড়াই তারা তাদের রিসোর্টের বিভিন্ন তথ্য উপস্থাপন করে। আবার তাদের প্রচারিত তথ্য ভোক্তাদের জ্ঞানগত প্রতিবন্ধকতা দূর করে। এগুলো বিজ্ঞাপনের বৈশিষ্ট্যের সাথে সাদৃশ্যপূর্ণ। তাই বলা যায়, প্রাথমিক পর্যায়ে 'Tree Top' রিসোর্ট কর্তৃপক্ষ কর্তৃক গৃহীত প্রসার কৌশলটি হলো বিজ্ঞাপন।"
        },
        {
          "label": "ঘ",
          "question": "উল্লিখিত উদ্দীপকে 'Tree Top' রিসোর্টের গ্রাহক বৃদ্ধির কারণ প্রসার কৌশলের ধরন উল্লেখপূর্বক বিশ্লেষণ করো।",
          "explanation": "‘Tree Top' রিসোর্টের গ্রাহক বৃদ্ধির কারণ হলো প্রচার। প্রচার ব্যবসায় প্রসারের গুরুত্বপূর্ণ একটি হাতিয়ার। এটি তৃতীয় পক্ষের মাধ্যমে হয়ে থাকে। ফলে এর মাধ্যমে সহজেই খুব বেশি ক্রেতা আকর্ষিত হয়। এটি অন্যান্য প্রসার হাতিয়ার থেকে বেশি গ্রহণযোগ্য। 'Tree Top' সিলেটে অবস্থিত একটি রিসোর্ট। এর ব্যবস্থাপক বিভিন্ন মিডিয়ায় বিজ্ঞাপন প্রচার করেন। তবে সম্প্রতি একজন সেলিব্রিটি ঐ রিসোর্টে ভ্রমণ করে। তার ভালোলাগার কথা একটি টেলিভিশন চ্যানেলের সাক্ষাৎকার অনুষ্ঠানে নিজ থেকেই বর্ণনা করেন। এক্ষেত্রে প্রতিষ্ঠানটি তাকে কোনো অর্থ প্রদান করে নি। বরং অর্থ ছাড়াই রিসোর্টের নৈর্ব্যক্তিক উপস্থাপনা ঘটেছে, যা হলো প্রচার। সেলিব্রিটি লোকটি তৃতীয় পক্ষ হিসেবে 'Tree Top' সম্পর্কে তার ভালোলাগা প্রকাশ করেন। এ প্রচারটি জনমনে ইতিবাচক ভাবমূর্তি সৃষ্টি করে। একটি টেলিভিশন চ্যানেলে প্রকাশিত হওয়ায় অনেকের কাছে খবরটি পৌঁছায়। আর তৃতীয় পক্ষ সংশ্লিষ্ট থাকায় ভোক্তাদের কাছে রিসোর্টের রিভিউটির গ্রহণযোগ্যতা সৃষ্টি হয়। এতে গ্রাহকের সংখ্যা অনেক গুণ বাড়ে। এতে 'Tree Top' এর ব্যবসায়িক সুনামও অনেক বেড়ে যায়। তাই বলা যায়, 'Tree Top' 'রিসোর্টের গ্রাহক বৃদ্ধির কারণ হলো প্রচার।"
        }
      ]
    },
    {
      "number": "11",
      "uddipok": "জনাব শিবলী একজন চাল ব্যবসায়ী। মিরপুরে তার একটি দোকান আছে। তিনি বরিশাল ও দিনাজপুর থেকে চাল সংগ্রহ করেন। তিনি চালের মূল্য ধার্যের ক্ষেত্রে ৩০% অতিরিক্ত মুনাফা অর্জনের টার্গেট করেন। ন্যায্যমূল্যে ভালোমানের চাল বিক্রয় করায় গ্রাহকরা তার ওপর অত্যন্ত সন্তুষ্ট।",
      "tag": "DCC 23",
      "sub_questions": [
        {
          "label": "ক",
          "question": "কার্যভিত্তিক বাট্টা কী?",
          "explanation": "বণ্টন প্রণালির সদস্যদের কার্যাবলি মূল্যায়নের ভিত্তিতে পাইকার ও খুচরা বিক্রেতাকে যে বাট্টা দেওয়া হয় তাকে কার্যভিত্তিক বাট্টা বলে।"
        },
        {
          "label": "খ",
          "question": "শিল্প পণ্যের বণ্টন প্রণালি ছোট হয় কেন? ব্যাখ্যা করো।",
          "explanation": "মধ্যস্থব্যবসায়ীর সংখ্যা কম থাকায় শিল্প পণ্যের বণ্টন প্রণালি ছোট হয়। উৎপাদন বা ব্যবসায়ে ব্যবহারের জন্য যেসব পণ্য কেনা হয় তাকে শিল্প পণ্য বলে। ভোগ্য পণ্যের তুলনায় শিল্প পণ্যের ক্রেতার সংখ্যা কম হওয়ায় শিল্প পণ্যের বণ্টন প্রণালিও ছোট আকারের হয়ে থাকে। দামি এবং ভারি পণ্যের ক্ষেত্রে প্রত্যক্ষ বণ্টন প্রণালি ব্যবহার করা হয়। ছোটখাটো যন্ত্রপাতি উৎপাদনকারী নিজস্ব বিতরণকারীর মাধ্যমে বিক্রি করতে পারে। ফলে বণ্টন প্রণালিতে মধ্যস্থব্যবসায়ীর সংখ্যা কম হয়। তাই এক্ষেত্রে দীর্ঘ বণ্টন প্রণালির কোনো প্রয়োজন হয় না।"
        },
        {
          "label": "গ",
          "question": "উল্লিখিত উদ্দীপকে জনাব শিবলী কোন ধরনের সুবিধা পণ্য বিক্রয় করেন? ব্যাখ্যা করো।",
          "explanation": "জনাব শিবলী প্রধান বা আবশ্যক পণ্য বিক্রি করেন। আবশ্যক পণ্য মানুষের জীবনধারণের জন্য সবসময় প্রয়োজন হয়। এছাড়া ভোক্তারা নিয়মিতভাবে এ পণ্য কিনে থাকে। এসব পণ্য কোনো প্রকার চিন্তা ও আগের পরিকল্পনা ছাড়াই কেনা হয়। জনাব শিবলী একজন চাল ব্যবসায়ী। মিরপুরে তার একটি দোকান আছে। তিনি বরিশাল ও দিনাজপুর থেকে চাল সংগ্রহ করেন। তার দোকানের বিক্রীত চাল জীবনধারণের জন্য সবসময় প্রয়োজন হয়। ভোক্তাদেরকে এটি নিয়মিত কিনতে হয়। চাল কেনার জন্য ভোক্তারা কোনো পূর্বপরিকল্পনা করে না। চালের এসব বৈশিষ্ট্য আবশ্যক পণ্যের বৈশিষ্ট্যের সাথে সাদৃশ্যপূর্ণ। তাই বলা যায়, জনাব শিবলী সুবিধা পণ্যের অন্তর্গত আবশ্যক পণ্য বিক্রি করেন।"
        },
        {
          "label": "ঘ",
          "question": "উল্লিখিত উদ্দীপকে মূল্য নির্ধারণের ক্ষেত্রে জনাব শিবলীর গৃহীত পদ্ধতি কি যৌক্তিক? মূল্য নির্ধারণের পদ্ধতির ধরন উল্লেখপূর্বক তোমার মতামত বিশ্লেষণ করো।",
          "explanation": "জনাব শিবলী ব্যয়যোগ পদ্ধতিতে মূল্য নির্ধারণ করেন যা পুরোপুরি যৌক্তিক। এ পদ্ধতিতে মোট ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণ করা হয়। এতে নির্দিষ্ট হারে মুনাফা যোগ করা হয়। খুচরা ব্যবসায়ীদের কাছে এটি একটি বহুল ব্যবহৃত ও জনপ্রিয় মূল্য নির্ধারণ পদ্ধতি। জনাব শিবলী একজন চাল ব্যবসায়ী। তিনি চাল সংগ্রহ করে মিরপুরের নিজস্ব দোকানে বিক্রি করেন। তিনি চালের মূল্য ধার্যের ক্ষেত্রে ৩০% মুনাফা ক্রয়মূল্যের সাথে যোগ করেন। এভাবে ব্যয়যোগ পদ্ধতিতে মূল্য নির্ধারণ করা হয়। জনাব শিবলী ব্যয়যোগ পদ্ধতিতে মূল্য নির্ধারণ করেন। খুচরা বিক্রেতারা সাধারণত এ পদ্ধতিতে মূল্য নির্ধারণ করে থাকেন। জনাব শিবলী একজন খুচরা ব্যবসায়ী। বরিশাল ও দিনাজপুর থেকে চাল সংগ্রহ করতে তাকে অর্থ ব্যয় করতে হয়েছে। তাছাড়া দোকান ভাড়া বাবদও তার ব্যয় হয়। ঐ ব্যয়ের সাথে কাঙ্ক্ষিত মুনাফা যোগ করে তিনি পণ্যমূল্য নির্ধারণ করেন। এতে সম্ভাব্য মুনাফা সম্পর্কে তার আগাম ধারণা থাকে।"
        }
      ]
    }
  ]
}