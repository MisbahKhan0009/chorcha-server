{
  "title": "চট্টগ্রাম বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "দীর্ঘ ২০ বছর ধরে ‘রেশমা ক্রোকারিজ' চাঁদপুরে ব্যবসায় করে আসছে। শুরুর দিকে এ ব্যবসায় লাভজনক থাকলেও বর্তমানে এ খাতে প্রতিযোগিতা অনেক বেড়ে গেছে। তাই রেশমা ক্রোকারিজের মালিক জনাব মাসুদ এ ব্যবসায়ের পাশাপাশি চাঁদপুরে বিকল্প ব্যবসায় হিসেবে মাছের ব্যবসায় শুরু করার কথা ভাবছেন ।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "অভিজ্ঞতা বলতে কোনো বিষয়ে অর্জিত বাস্তব জ্ঞানকে বোঝায় ।"
        },
        {
          "label": "খ",
          "question": "",
          "explanation": "বিপণন হলো একটি প্রক্রিয়া যার মাধ্যমে প্রতিষ্ঠান ক্রেতাদের জন্য ভ্যালু সৃষ্টি করে এবং বিনিময়ে তাদের কাছ থেকে ভ্যালু অর্জনের লক্ষ্যে সুদৃঢ় ক্রেতা সম্পর্ক গড়ে তোলে । বিপণন প্রক্রিয়ায় ভোক্তা বা ক্রেতাদের মানবীয় ও সামাজিক প্রয়োজনগুলো চিহ্নিত করা হয় এবং সেগুলো পূরণের চেষ্টা করা হয়। বিপণন কাজের সাথে সামাজিক ও ব্যবস্থাপকীয় কার্যাদি সম্পৃক্ত । আর বিপণন একটি সুনির্দিষ্ট কাঠামোর মধ্যে থেকে এ কাজগুলো সম্পাদন করে। তাই বিপণনকে একটি প্রক্রিয়াভিত্তিক কাজ বলা হয় ।"
        },
        {
          "label": "গ",
          "question": "",
          "explanation": "উদ্দীপকে উল্লেখিত রেশমা ক্রোকারিজ বিপণনের ক্রমবিকাশের বিপণন যুগের অন্তর্ভুক্ত। বিপণন যুগে ক্রেতাদের বহুমুখী প্রয়োজন বাড়তে থাকে এবং তারা ধীরে ধীরে সচেতন হতে থাকে। এ অবস্থায় প্রতিযোগী প্রতিষ্ঠানগুলো ভোক্তাদের মনে জায়গা করে নেওয়ার জন্য মানসম্মত পণ্য উৎপাদন এবং সর্বোচ্চ ভোক্তা সন্তুষ্টি অর্জনে প্রয়োজনীয় পদক্ষেপ নেয়। উদ্দীপকে রেশমা ক্রোকারিজ দীর্ঘ ২০ বছর ধরে চাঁদপুরে ব্যবসায় করে আসছে। শুরুর দিকে এ ব্যবসায় লাভজনক থাকলেও বর্তমানে এ খাতে প্রতিযোগিতা অনেক বেড়ে গেছে। কারণ ক্রোকারিজ শিল্পে নতুন অনেক প্রতিষ্ঠান এসেছে। আর এ নতুন প্রতিষ্ঠানগুলো ক্রেতাদের অভাব পূরণে অনেক যত্নশীল। তারা মানসম্মত পণ্য উৎপাদনের পাশাপাশি ভোক্তা সন্তুষ্টি নিশ্চিত করে। আর ক্রেতারাও আগের থেকে এখন অনেক সচেতন। তাদের চাহিদা যথাযথভাবে পূরণে সক্ষম এমন পণ্যই তারা কিনতে আগ্রহী হয়। এখানে উল্লেখ্য, মানসম্মত পণ্য উৎপাদন, প্রতিযোগিতা বেড়ে যাওয়া, ভোক্তা সন্তুষ্টি নিশ্চিতকরণ কিংবা সচেতন ক্রেতা সমষ্টি বিপণন যুগেই দেখা যায়। তাই বলা যায়, রেশমা ক্রোকারিজ প্রতিষ্ঠানটি বিপণন যুগে অবস্থান করছে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত জনাব মাসুদের বিকল্প ব্যবসায় স্থাপনের মাধ্যমে নতুন বাজারে পণ্য বিপণনের সিদ্ধান্তটি যৌক্তিক। ব্যবসায়ে প্রতিযোগিতা সব সময় এক রকম থাকে না। প্রতিযোগিতা বেড়ে গেলে যে ব্যবসায়ে প্রতিযোগিতা স্বল্প সে ব্যবসায়ে যাওয়াই উত্তম। এক্ষেত্রে নতুন পণ্য নতুন বাজারে বিক্রির মাধ্যমে সাফল্য অর্জনের সম্ভাবনা থাকে। উদ্দীপকের ‘রেশমা ক্রোকারিজ' দীর্ঘদিন ধরে ক্রোকারিজ পণ্য বিক্রি করে আসছে। সম্প্রতি এ ব্যবসায়ে প্রতিযোগিতা আগের থেকে বেড়েছে। তাই প্রতিষ্ঠানের মালিক জনাব মাসুদ বিকল্প ব্যবসায়ের কথা ভাবছেন। তিনি চাচ্ছেন চাঁদপুরে মাছের ব্যবসায় শুরু করবেন। এক্ষেত্রে মাছ আহরণ ও বিপণন কিংবা মাছ থেকে শুটকি উৎপাদন ও বিপণন প্রভৃতি কাজ বিকল্প ব্যবসায় হিসেবে করা যেতে পারে । রেশমা ক্রোকারিজ বিপণন যুগে অবস্থান করছে। এ যুগে বাজার প্রতিযোগিতাপূর্ণ এবং ভোক্তারাও তাদের চাহিদার ব্যাপারে সচেতন এজন্য প্রতিষ্ঠানটির পক্ষে বাজারে টিকে থাকা কষ্টকর হতে পারে। তাই জনাব মাসুদ চাচ্ছেন মাছের ব্যবসায়ের মাধ্যমে নতুন বাজারে পণ্য বিপণন করতে। মাছ একটি নিত্যপ্রয়োজনীয় পচনশীল পণ্য। এক্ষেত্রে নদী থেকে আহরিত মাছের চাহিদা সব সময়ই থাকবে। বাজারে প্রতিযোগিতা থাকলেও ক্রেতার সংখ্যা অনেক বেশি। কেননা এটি নিত্যপ্রয়োজনীয় ভোগ্যপণ্য। আর এ ব্যবসায়ে একক প্রতি মুনাফাও বেশি। নতুন ব্যবসায় থেকে আর্থিকভাবে আরও বেশি লাভবান হওয়ার সম্ভাবনা তৈরি হবে। সুতরাং, জনাব মাসুদের গৃহীত সিদ্ধান্তটি যৌক্তিক।"
        }
      ]
    },
    {
      "number": "2",
      "uddipok": "মেসার্স নিশাত এন্টারপ্রাইজ খাগড়াছড়িতে ৩৫০ একর জমি লিজ নিয়ে মাল্টা চাষ করে এবং ফলনও বেশ ভালো হয়েছে। কিন্তু বেশ কয়েকজন ব্যবসায়ী মিশর থেকে কম মূল্যে মাল্টা আমদানি করায় উৎপাদন মৌসুমে মাল্টার দাম কমে যায়। এছাড়া সময়মতো বিক্রি করতে না পারায় অনেক মাল্টা নষ্ট হয়ে যায়।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "পণ্য বিক্রয়ের পর নির্দিষ্ট সময় পর্যন্ত ক্রেতাকে পণ্য মেরামত, প্রতিস্থাপন, পরিবর্তন সংক্রান্ত যে সেবা দেওয়া হয় তাকে বিক্রয়োত্তর সেবা বলে ।"
        },
        {
          "label": "খ",
          "question": "",
          "explanation": "পর্যায়িতকরণের আগের ধাপ হলো প্রমিতকরণ। এটি ছাড়া পর্যায়িতকরণ সম্ভব নয় ।প্রমিতকরণ হলো বিভিন্ন দ্রব্যের মৌলিক মানের সীমা নির্ধারণ করা। অন্যদিকে প্রতিষ্ঠিত মান অনুযায়ী পণ্যদ্রব্য আলাদা আলাদা ভাগে ভাগ করাই হলো পর্যায়িতকরণ। প্রমিতকরণ হলো পর্যায়িতকরণের ভিত্তি । পূর্ববর্তী ধাপ অতিক্রম না করে যেমন পরবর্তী ধাপে প্রবেশ করা যায় না, তেমনি প্রমিতকরণ ছাড়া পর্যায়িতকরণ সম্ভব হয় না ।"
        },
        {
          "label": "গ",
          "question": "",
          "explanation": "অন্যান্য ব্যবসায়ীগণের মাধ্যমে স্থানগত উপযোগ সৃষ্টি হয়েছে । পরিবহনের মাধ্যমে পণ্য বা সেবাসামগ্রী এক জায়গা থেকে অন্য জায়গায় স্থানান্তরিত করা হয়। এতে স্থানগত উপযোগ সৃষ্টি হয়। পরিবহনের ফলে একদেশে বাস করেও বিশ্বের অন্যান্য দেশের পণ্যসামগ্রী ভোগ করা যায়। উদ্দীপকে উল্লেখিত মেসার্স নিশাত এন্টারপ্রাইজ খাগড়াছড়িতে ৩৫০ একর জমি লিজ নিয়ে মাল্টা চাষ করে এবং ফলের ফলনও বেশ ভালো হয়েছে। কিন্তু বেশ কয়েকজন ব্যবসায়ী মিশর থেকে কম মূল্যে মাল্টা আমদানি করে। অর্থাৎ পরিবহনের সুবিধা নিয়ে ব্যবসায়ীরা মিশর থেকে মাল্টা আমদানি করতে সক্ষম হন। এতে মিশর এবং বাংলাদেশের মধ্যকার স্থানের দূরত্বের যে সমস্যা তা সমাধান হয়েছে। এখানে মাল্টা আমদানিতে পরিবহন ব্যবহারের কারণে স্থানগত উপযোগিতা সৃষ্টি হয়েছে। সুতরাং, উদ্দীপকের অন্যান্য ব্যবসায়ীগণের মাধ্যমে স্থানগত উপযোগ সৃষ্টি হয়েছে ।"
        },
        {
          "label": "ঘ",
          "question": "",
          "explanation": "ভবিষ্যতে যাতে নিশাত এন্টারপ্রাইজকে ক্ষতির সম্মুখীন হতে না হয় সেজন্য প্রতিষ্ঠানটির গুদামজাতকরণ ব্যবস্থা করা উচিত বলে আমি মনে করি। বিপণনে গুদামজাতকরণ করার মাধ্যমে পণ্যকে একটি নির্দিষ্ট সময় পর্যন্ত সংরক্ষণ করে রাখা হয়। এর মাধ্যমে সময়গত উপযোগ সৃষ্টি হয়। গুদামজাতকরণ করার ফলে পণ্যকে নষ্ট হওয়া থেকে রক্ষা করা যায়। এর মাধ্যমে চাহিদার সময় পণ্যের সরবরাহ বজায় রাখা যায়। উদ্দীপকে উল্লেখিত মেসার্স নিশাত এন্টারপ্রাইজ খাগড়াছড়িতে মাল্টা চাষ করে। প্রতিষ্ঠানটির ফলনও বেশ ভালো। কয়েকজন ব্যবসায়ী মিশর থেকে মাল্টা আমদানি করায় উৎপাদন মৌসুমে এই ফলের দাম কমে যায়। তাছাড়া অনেক ফল নষ্ট হওয়ায় প্রতিষ্ঠানটি চিন্তিত। উদ্দীপকের মেসার্স নিশাত এন্টারপ্রাইজ উক্ত পরিস্থিতিতে মাল্টার সংরক্ষণ ব্যবস্থা করতে পারেন। সঠিক পদ্ধতিতে মাল্টা সংরক্ষণ অর্থাৎ গুদামজাতকরণ করলে তা সহজে পঁচে যাবে না। ফলে গুণাগুণ ঠিক থাকবে। তাছাড়া অন্যান্য ব্যবসায়ী কর্তৃক মিশর থেকে আমদানি করা মাল্টা বাজার থেকে ফুরিয়ে গেলে তিনি তার সংরক্ষণ করা মাল্টা বাজারে সরবরাহ করতে পারবে। এতে সে তুলনামূলক বেশি মুনাফা অর্জন করতে পারবে। মাল্টা গুদামজাতকরণ করলে মেসার্স নিশাত এন্টারপ্রাইজ সময়গত উপযোগিতা পাবেন। সতুরাং উপযোগের ভিত্তিতে বলা যায়, নিশাত এন্টারপ্রাইজ ভবিষ্যতে ক্ষতির হাত থেকে বাঁচতে গুদামজাতকরণ করতে পারেন ।"
        }
      ]
    },
    {
      "number": "3",
      "uddipok": "জনাব আশরাফ নিউমার্কেটে একটি ফাস্টফুডের দোকান দিয়েছেন। তার টার্গেট গ্রুপ হচ্ছে কলেজ ও বিশ্ববিদ্যালয়ের শিক্ষার্থীরা। এ যুগের শিক্ষার্থীদের খাবারের পছন্দের ওপর ভিত্তি করে তিনি একটি অনলাইন পেইজ খোলেন। এ পেইজে তিনি বিভিন্ন খাবারের আকর্ষণীয় ছবি আপলোড করেন এবং বর্তমান ও ভবিষ্যৎ ক্রেতাদের মন্তব্য আহ্বান করেন।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "পণ্য মতবাদের মূল বক্তব্য হলো- ক্রেতারা ঐসব পণ্য পছন্দ করে এবং কেনে যেগুলো গুণগত মানসম্মত, আকর্ষণীয় এবং বিশেষ বৈশিষ্ট্যসম্পন্ন হয়।"
        },
        {
          "label": "খ",
          "question": "",
          "explanation": "সর্বোচ্চ ক্রেতা ভ্যালু সৃষ্টির মাধ্যমে পণ্য তৈরি, বণ্টন ও প্রচার সংক্রান্ত কার্যাবলি পরিচালনা করাকে বিপণন বলে। উৎপাদিত পণ্য বিক্রির জন্য পরিকল্পনা করতে হয়। বিভিন্ন উপাদান (ভূমি, শ্রম, মূলধন) সংগঠিত করে জনবল নিয়োগ দিতে হয়। তারা কীভাবে কাজ করবে তার নির্দেশনা দিতে হয়। আবার, সবার মধ্যে সমন্বয়সাধন করতে হয়। পাশাপাশি, ভুল-ত্রুটি সংশোধন করে যাবতীয় কাজ নিয়ন্ত্রণ করতে হয়। তাই বলা হয়, বিপণন একটি ব্যবস্থাপকীয় কাজের প্রক্রিয়া।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব আশরাফের ব্যবসায়িক কার্যক্রম বিপণনের ভোক্তামুখী প্রক্রিয়া বৈশিষ্ট্যের সাথে সামঞ্জস্যপূর্ণ। বিপণনে ভোক্তাদের রাজা হিসেবে বিবেচনা করা হয়। ভোক্তারা আছে বলেই বিপণনের প্রয়োজনীয়তা আছে। অর্থাৎ, ভোক্তারাই বিপণনের সব কার্যাবলির কেন্দ্রবিন্দু। ভোক্তাদের রুচি, পছন্দ, ও চাহিদা অনুযায়ী উৎপাদন ও বণ্টন সংক্রান্ত যাবতীয় কাজ করা হয়। তাই বিপণনকে ভোক্তামুখী প্রক্রিয়াও বলা হয়। উদ্দীপকে জনাব আশরাফের নিউ মার্কেটে একটি ফাস্টফুডের দোকান আছে। তার টার্গেট গ্রুপ হচ্ছে কলেজ ও বিশ্ববিদ্যালয়ের শিক্ষার্থীরা। এ যুগের শিক্ষার্থীদের খাবারের পছন্দের ওপর ভিত্তি করে তিনি অনলাইনে একটি পেইজ খুলেন। এখানে জনাব আশরাফ তার টার্গেট ক্রেতাদের রুচি ও পছন্দকে বিবেচনায় এনে পণ্যের সমাহার ঘটিয়েছেন। পাশাপাশি তিনি পণ্য সম্পর্কে ক্রেতাদের মতামতকেও আহ্বান করছেন। তার এসব কাজের মাধ্যমে ভোক্তাদের সর্বোচ্চ গুরুত্ব দেওয়ার বিষয়টি ফুটেছে, যা বিপণনের ভোক্তামুখী প্রক্রিয়া বৈশিষ্ট্যের প্রতিফলন ঘটায়। তাই বলা যায়, জনাব আশরাফের ব্যবসায়িক কার্যক্রম বিপণনের ভোক্তামুখী প্রক্রিয়া বৈশিষ্ট্যের সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "প্রতিযোগিতামূলক বাজারে উদ্দীপকে উল্লেখিত জনাব আশরাফের সামাজিক যোগাযোগ মাধ্যমের সাহায্যে মার্কেটিং করার বিষয়টি যৌক্তিক। সামাজিক যোগাযোগ যুগে প্রতিষ্ঠানগুলো বিভিন্ন সামাজিক যোগাযোগ মাধ্যম যেমন— বলা হয় ফেসবুক, ভাইবার, টুইটার প্রভৃতি ব্যবহার করে পণ্য বিপণন করে। এ যুগকে বিপণনের স্বর্ণযুগ বলা হয়। উদ্দীপকের জনাব আশরাফ কলেজ ও বিশ্ববিদ্যালয়ের শিক্ষার্থীদের পছন্দের বিষয়টি মাথায় রেখে নিউমার্কেটে একটি ফাস্টফুডের দোকান দেন। এমনকি ক্রেতাদের কাছে তার ব্যবসায়ের পরিচিতি বাড়াতে একটি অনলাইন পেইজও খোলেন। এ পেইজে তিনি বিভিন্ন খাবারের আকর্ষণীয় ছবি আপলোড করেন এবং বর্তমান ও ভবিষ্যৎ ক্রেতাদের মন্তব্য আহ্বান করেন। এক্ষেত্রে সামাজিক যোগাযোগ মাধ্যম ব্যবহার করে বিপণনের বিষয়টি ফুটে উঠেছে। আজকের যুগে মানুষ সামাজিক যোগাযোগ মাধ্যমে প্রচুর সময় ব্যয় করে। তাই সামাজিক যোগাযোগ মাধ্যমের সাহায্য ক্রেতাদের কাছে পণ্য পৌঁছানো অনেক বেশি সহজ। পেইজ খোলার ফলে উদ্দীপকের জনাব আশরাফও সহজেই তার টার্গেট ক্রেতাদের আকৃষ্ট করতে পারবেন। তাদেরকে পণ্য কেনায় আগ্রহী করতে পারবেন। এতে তার বিক্রি বাড়ার পাশাপাশি ক্রেতাদের মতামতের ভিত্তিতে খাবারের মানে পরিবর্তন আনায় ক্রেতার সন্তুষ্টি বাড়বে। এতে ব্যবসায়ের মুনাফা বাড়বে এবং প্রতিযোগিতার বাজারে প্রতিষ্ঠানটি এগিয়ে থাকার সম্ভাবনা তৈরি হবে। তাই বলা যায়, প্রতিযোগিতামূলক বাজারে জনাব আশরাফের সামাজিক যোগাযোগ মাধ্যমে মার্কেটিং করার বিষয়টি যৌক্তি ক।"
        }
      ]
    },
    {
      "number": "4",
      "uddipok": "‘নাওয়াল ইলেকট্রনিক্স' বিদেশ থেকে ওয়াশিং মেশিন আমদানি করে সারাদেশে পরিবেশকদের শো-রুমে পৌছে দেয়। ওয়াশিং মেশিনগুলো মানসম্মত হওয়া সত্ত্বেও নতুন ব্র্যান্ড হওয়ায় তেমন বিক্রি হয় না। বিক্রি বাড়ানোর জন্য উক্ত প্রতিষ্ঠানটি বিপণন প্রসারের বাজেট বাড়ানোর কথা ভাবছে।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "পণ্য উৎপাদন প্রক্রিয়ায় মানহীন পণ্য উৎপাদন, পণ্য নষ্ট বা যন্ত্রপাতি অকেজো হওয়া প্রভৃতি ধরনের ঝুঁকি আছে, যেগুলোকে উৎপাদন ঝুঁকি বলা হয় ।"
        },
        {
          "label": "খ",
          "question": "",
          "explanation": "পণ্য উৎপাদন ও বিক্রয়ের মধ্যবর্তী সময়ে সঠিক ও বিজ্ঞানসম্মত উপায়ে সংরক্ষণের ব্যবস্থাকে গুদামজাতকরণ বলে । এটি পণ্য উৎপাদনের সাথে বিক্রয় এবং ভোগের সমন্বয়সাধন করে। প্রতিষ্ঠান একটি নির্দিষ্ট মৌসুমের পণ্য অন্য মৌসুমে বিক্রি করতে চাইলে পণ্য গুদামজাতকরণের মাধ্যমে তা করা যায়। তাছাড়া, গুদামজাতকরণের মাধ্যমে উৎপাদন মৌসুমের অতিরিক্ত পণ্য নষ্ট হওয়া থেকে রক্ষা করা যায়। এভাবে একসময়ের পণ্য অন্য সময়ে ভোগ বা ব্যবহারের সুযোগ সৃষ্টির মাধ্যমে গুদামজাতকরণ ব্যবস্থা সময়গত উপযোগ সৃষ্টি করে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'নাওয়াল ইলেকট্রনিক্স' কর্তৃক পরিবেশকদের কাছে ওয়াশিং মেশিন পৌঁছে দেয়ার কাজটি বিপণনের পরিবহন কাজের সাথে সম্পর্কযুক্ত। পরিবহনের মাধ্যমে পণ্যসামগ্রী একস্থান থেকে অন্যস্থানে আনা- নেওয়া করা হয়। এতে দূরত্বের কারণে সৃষ্ট সমস্যার সমাধান হয়। পরিবহন সুবিধার জন্য বিশ্বের বিভিন্ন দেশের পণ্য ভোগ করা সম্ভব হয়। এর ফলে স্থানগত উপযোগী সৃষ্টি হয়। উদ্দীপকের 'নাওয়াল ইলেকট্রনিক্স' বিদেশ থেকে ওয়াশিং মেশিন আমদানি করে সারাদেশে পরিবেশকদের শো-রুমে পৌঁছে দেয়। অর্থাৎ প্রতিষ্ঠানটি আমদানিকৃত ওয়াশিং মেশিন সারাদেশের পরিবেশকদের কাছে পৌঁছাতে পরিবহন ব্যবস্থা ব্যবহার করে। পরিবহন ব্যবহারের ফলে যেকোনো ভৌগোলিক দূরত্বে অবস্থানকারী পরিবেশকের কাছে ওয়াশিং মেশিনগুলো পৌঁছানো যায়। এতে স্থানগত উপযোগ সৃষ্টি হয়। তাই বলা যায়, 'নাওয়াল ইলেকট্রনিক্স' কর্তৃক পরিবেশকদের কাছে ওয়াশিং মেশিন পৌঁছে দেওয়ার কাজটি বিপণনের পরিবহন কাজের সাথে সম্পর্কযুক্ত।"
        },
        {
          "label": "ঘ",
          "question": "",
          "explanation": "বিক্রয় বাড়ানোর জন্য উদ্দীপকে উল্লেখিত 'নাওয়াল ইলেকট্রনিক্স'-এর বিপণন প্রসারের বাজেট বাড়ানোর পরিকল্পনা অত্যন্ত যৌক্তিক। বিপণন প্রসারের মাধ্যমে বর্তমান ও সম্ভাব্য ক্রেতাদের সাথে যোগাযোগ করে তাদেরকে পণ্য সম্পর্কে জানানো হয়। এর মাধ্যমে পণ্যের আকর্ষণ ও চাহিদা সৃষ্টি করা হয়। উদ্দীপকের ‘নাওয়াল ইলেকট্রনিক্স' বিদেশ থেকে ওয়াশিং মেশিন আমদানি করে সারাদেশে পরিবেশকদের শো-রুমে পৌঁছে দেয়। ওয়াশিং মেশিনগুলো মানসম্মত হওয়া সত্ত্বেও নতুন ব্র্যান্ড বলে তেমন বিক্রি হয় না। বিক্রি বাড়ানোর জন্য উক্ত প্রতিষ্ঠানটি বিপণন প্রসারের বাজেট বাড়ানোর কথা ভাবছেন। 'নাওয়াল ইলেকট্রনিক্স' বিপণন প্রসারের মাধ্যমে তাদের পণ্য সম্পর্কে ক্রেতাদেরকে জানাতে পারবে। এতে তাদের পণ্যের সম্পর্কে বর্তমান ও সম্ভাব্য ক্রেতাদের মনে চাহিদা সৃষ্টি হবে। বিপণন প্রসার বাড়ানোর ফলে পণ্যটির বিক্রি বাড়ার সম্ভাবনা তৈরি হবে। ফলে প্রতিষ্ঠানটি অন্যান্য ব্যবসায়ীদের সাথে বাজারে প্রতিযোগিতা মোকাবেলা করে টিকে থাকতে পারবে। ক্রেতাদের মনে তাদের পণ্যের ভালো ইমেজ সৃষ্টি হবে। সুতরাং উদ্দীপকের আলোকে বলা যায়, বিক্রি বাড়ানোর জন্য 'নাওয়াল ইলেকট্রনিক্সের বিপণন প্রসারের বাজেট বাড়ানোর সিদ্ধান্ত অত্যন্ত যৌক্তি ক"
        }
      ]
    },
    {
      "number": "5",
      "uddipok": "‘রুনা ইলেকট্রনিকস' সারাদেশে বিক্রি করার উদ্দেশ্যে পণ্য । উৎপাদন করলেও ক্রেতাদের তেমন সাড়া না পাওয়ায় হতাশ। তাই প্রতিষ্ঠানটি সম্প্রতি জনাব অপূর্বকে বিপণন ব্যবস্থাপক হিসেবে নিয়োগ দেয়। অপূর্ব সবদিক বিবেচনা করে পুরো বাজারকে উপজেলার ভিত্তিতে ক্ষুদ্র ক্ষুদ্র অংশে ভাগ করেন এবং সেখানে ক্রেতাদের সন্তোষজনক সেবাদানের ব্যবস্থা করেন। ফলে অল্পদিনের মধ্যেই তাদের পণ্যের চাহিদা ও বিক্রি ব্যাপক হারে বেড়েছে।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "ক্রেতার পছন্দ ও চাহিদা ভেদে একই পণ্যকে ভিন্নভাবে উপস্থাপন করাকে পণ্যের বৈচিত্র্যতা বলে।"
        },
        {
          "label": "খ",
          "question": "",
          "explanation": "বাজার বিভক্তিকরণের মাধ্যমে কোনো পণ্যের সমগ্র বাজারকে সমজাতীয় বৈশিষ্ট্যের ভিত্তিতে কিছু উপবাজারে ভাগ করা হয়। আধুনিক প্রতিযোগিতামূলক বাজারে সাফল্য অর্জনের জন্য বাজার বিভক্তিকরণ হলো অন্যতম উপায়। কারণ এর মাধ্যমে একজন বিপণনকারী ভোক্তাদের রুচি, পছন্দ ও চাহিদানুযায়ী পণ্য সরবরাহ করে প্রতিযোগিদের চেয়ে বেশি সুবিধা অর্জন করতে পারে। ফলে ভোক্তা সন্তুষ্টি বাড়ে এবং প্রতিযোগিতায় প্রতিষ্ঠানের অবস্থান আরও দৃঢ় হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব অপূর্ব ভৌগোলিক বাজার বিভক্তিকরণ করেছেন। কোনো পণ্যের বাজারকে ভৌগোলিক সীমারেখা দিয়ে ভাগ করাই হলো ভৌগোলিক বাজার বিভক্তিকরণ অঞ্চল, শহর, দেশ প্রভৃতির ভিত্তিতে একেক অঞ্চলের মানুষের পছন্দ, চাহিদা বা ক্রয়ক্ষমতা ভিন্ন হওয়ায় এ ধরনের বিভক্তিকরণ করা হয়। উদ্দীপকের ‘রুনা ইলেকট্রনিকস' উৎপাদিত ইলেকট্রনিক পণ্য সারাদেশে বিক্রি করে। প্রতিষ্ঠানটির বিপণন ব্যবস্থাপক এক্ষেত্রে বাজারকে উপজেলার ভিত্তিতে ক্ষুদ্র ক্ষুদ্র অংশে ভাগ করেন। অর্থাৎ, তিনি বাজারকে ভৌগোলিক সীমারেখায় ভাগ করেছেন। এর মাধ্যমে তিনি সে অনুযায়ী ভেক্তাদের কাছে পণ্য বিপণন করতে পারবেন। আর এভাবে বাজারকে ভাগ করা ভৌগোলিক বাজার বিভক্তিকরণের অন্তর্ভুক্ত।"
        },
        {
          "label": "ঘ",
          "question": "",
          "explanation": "“ক্রেতার সন্তুষ্টি বিধানই রুনা ইলেকট্রনিকস-এর সফলতারকারণ”— উক্তিটি অত্যন্ত যৌক্তিক। বাজার বিভক্তিকরণের মাধ্যমে স্বতন্ত্র ক্রেতাগোষ্ঠীর কাছে পণ্য বা সেবা পৌছানো যায়। এতে তাদের চাহিদামতো পণ্য বা সেবা সরবরাহ করা সম্ভব হয়। ফলে তারা পছন্দমতো পণ্য পেয়ে সন্তুষ্ট হয় । উদ্দীপকে উল্লেখিত 'রুনা ইলেকট্রনিকস' সারাদেশে বিক্রির উদ্দেশ্যে পণ্য উৎপাদন করলেও ক্রেতাদের কাছ থেকে সাড়া কম পায়। প্রতিষ্ঠানটির নবনিযুক্ত বিপণন ব্যবস্থাপক হিসেবে জনাব অপূর্ব। সবদিক বিবেচনা করে বাজারকে ক্ষুদ্র ক্ষুদ্র অংশে ভাগ করেন। তাই অল্পদিনের মধ্যেই তাদের পণ্যের চাহিদা ও বিক্রি বেড়েছে। উদ্দীপকের 'রুনা ইলেকট্রনিকস' এলাকার ভিত্তিতে স্বতন্ত্র চাহিদা সম্পন্ন ভোক্তাদের কাছে পণ্য পৌঁছে দিতে ভৌগোলিক বাজার বিভক্তিকরণ করেছে। কারণ, সব জায়গায় ভোক্তাদের চাহিদা একরকম নয়। প্রতিষ্ঠানটি এসব বিষয় মাথায় রেখেই পণ্য উৎপাদন ও বিপণন করছে। এতে ভোক্তারা তাদের প্রয়োজনীয় পণ্য পেয়ে সন্তুষ্ট হয়। ফলে প্রতিষ্ঠানটির সুনাম ছড়িয়ে পড়ে বলে বিক্রি ও মুনাফা বাড়ে। এতে প্রতিষ্ঠানটি সফলতা অর্জন করে। এসব কারণেই আমি মনে করি, ক্রেতার সন্তুষ্টি বিধানই রুনা ইলেকট্রনিকস-এর সফলতার কারণ।"
        }
      ]
    },
    {
      "number": "6",
      "uddipok": "সুরভী কালেকশন-এর স্বত্বাধিকারী মিসেস সুরভী বিভিন্ন দেশের নামিদামি ব্র্যান্ডের পণ্য আমদানি করে বিক্রি করে থাকেন। তার দোকানের পণ্যগুলোর মধ্যে পার্কার কলম, রোল্যাক্স, রাডো, টাইটান প্রভৃতি ব্র্যান্ডের ঘড়ি, ফ্যাশনেবল জুতো অন্যতম। ক্রেতারা যাতে ভালোভাবে দেখেশুনে সুলভ মূল্যে মানসম্মত পণ্য কিনতে পারে এ ব্যাপারে তিনি সচেতন। ফলে সুরভী কালেকশনের সুনাম চারদিকে ছড়িয়ে পড়েছে ।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "প্রকৃতি থেকে পাওয়া কাঁচামালের রূপ বা আকৃতি পরিবর্তন করে ব্যবহার উপযোগী পণ্য উৎপাদনের ফলে অভাব পূরণে যে ক্ষমতা তৈরি হয় তা ৰূপগত উপযোগ।"
        },
        {
          "label": "খ",
          "question": "",
          "explanation": "সর্বোচ্চ ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়াকে বিপণন বলে । মানুষের চাহিদার সাথে সামঞ্জস্য রেখে ব্যবসায় প্রতিষ্ঠান পণ্য বা সেবা তৈরি করে থাকে। এ পণ্য বা সেবা মানুষের কাছে পৌঁছে দেওয়ার জন্য প্রয়োজনীয় কাজ সম্পাদন করে বিপণন। জনসাধারণের প্রাত্যহিক জীবনের সব কাজের সাথেই বিপণন জড়িত। তাই বলা যায়, বিপণন মানুষের জীবনের সাথে ওতপ্রোতভাবে জড়িত।"
        },
        {
          "label": "গ",
          "question": "",
          "explanation": "উদ্দীপকে উল্লেখিত মিসেস সুরভী বিশিষ্ট পণ্যের ব্যবসায় করেন। বিশেষ বৈশিষ্ট্যসম্পন্ন, আকর্ষণীয় ও উন্নত প্রযুক্তি সম্পন্ন পণ্যই হলো বিশিষ্ট পণ্য। এসব পণ্যকে সহজেই অন্য কোনো পণ্য থেকে আলাদা করা যায়। বিশিষ্ট পণ্য বেশ ব্যয়বহুল হয়ে থাকে। এসব পণ্য কিনে ক্রেতারা গর্ববোধ করে। উদ্দীপকের সুরভী কালেকশন-এর স্বত্বাধিকারী মিসেস সুরভী বিভিন্ন নামিদামি ব্র্যান্ডের পণ্য আমদানি করে বিক্রি করেন। তিনি পার্কার কলম, রোল্যাক্স, রাডো, টাইটান প্রভৃতি ব্র্যান্ডের ঘড়ি, ফ্যাশনেবল জুতা বিক্রি করেন। এসব পণ্যের মূল্য অনেক বেশি হয়ে থাকে। পার্কার কলম ও নামিদামি এসব ঘড়ি বিশেষ বৈশিষ্ট্য ও উন্নত প্রযুক্তিসম্পন্ন। আবার, দেখতেও এগুলো আকর্ষণীয়। ক্রেতারা এসব পণ্য কিনে ব্যবহার করে গর্ব অনুভব করে। কারণ সহজেই পণ্যগুলোকে অন্যান্য পণ্য থেকে আলাদা করা যায়। এগুলো বিশিষ্ট পণ্যের বৈশিষ্ট্য। তাই বলা যায়, মিসেস সুরভী বিশিষ্ট পণ্যের ব্যবসায় করেন।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত মিসেস সুরভীর ব্যবসায়িক সফলতার অন্যতম প্রধান কারণ সুলত মূল্যে পণ্য বিক্রি। ক্রেতারা সবসময় ভালো মানের আকর্ষণীয় পণ্য কম মূল্যে কিনতে আগ্রহী। কম দামে পণ্য বিক্রি করলে ক্রেতারা বারবার দোকানে ভিড় জমায়। আবার, সঠিক ও মানানসই মূল্য নির্ধারণের ওপর ব্যবসায়িক সফলতা অনেকাংশে নির্ভর করে। উদ্দীপকের মিসেস সুরভী সুরভী কালেকশন'-এর মালিক। তিনি বিদেশ থেকে নামিদামি ব্র্যান্ডের ঘড়ি, পার্কার কলম, জুতা আমদানি করে বিক্রি করেন। আবার, ক্রেতারা যেন ভালোভাবে দেখেশুনে সুলভ মূল্যে মানসম্মত পণ্য কিনতে পারে এ ব্যাপারে তিনি বেশ সচেতন। ফলে প্রতিষ্ঠানটির সুনাম চারদিকে ছড়িয়ে পড়েছে। মিসেস সুরভীর প্রতিষ্ঠানে বিক্রি হওয়া বিশিষ্ট পণ্যগুলো ভালো ব্র্যান্ডের হওয়ায় দাম বেশি। আবার, আমদানি করতে হয় বলে ভ্যাট, ট্যাক্স বাবদ অতিরিক্ত অর্থ ব্যয় হয়। তাই স্বাভাবিকভাবেই ক্রয়মূল্য বেশি হয়। তিনি ক্রয়মূল্যের সাথে সামান্য মুনাফা যোগ করে পণ্যগুলো বিক্রি করেন। ফলে বিদেশি এসব ঘড়ি, আকর্ষণীয় জুতা ও পার্কার কলম ক্রেতারা দেশেই সুলভমূল্যে কেনার সুযোগ পায়। এতে ক্রেতারা মিসেস সুরভীর দোকানে বারবার আসে। ফলে একক প্রতি মুনাফা কম হলেও মোট মুনাফা বেশি হয়। এভাবে তিনি সফল হচ্ছেন। তাই বলা যায়, মিসেস সুরভীর ব্যবসায়িক সফলতার অন্যতম কারণ সুলভ মূল্যে পণ্য বিক্রি।"
        }
      ]
    },
    {
      "number": "7",
      "uddipok": "তুর্য বেকারির স্বত্বাধিকারী জনাব লিটন দীর্ঘদিন যাবৎ তার ব্যবসায়টি চালিয়ে যাচ্ছেন। শুরু থেকেই তিনি তার পণ্যের মান ও পরিবেশনের প্রতি সচেতন। তিনি সবসময় ক্রেতাদের সাথে সুসম্পর্ক বজায় রাখেন এবং ন্যায্যমূল্যে বিক্রি করেন। এছাড়া তিনি তার বেকারিতে এমনভাবে পণ্য উৎপাদন এবং মোড়কিকরণ করেন, যা স্বাস্থ্যসম্মত ও পরিবেশবান্ধব। ফলে সকলের কাছে তার পণ্য সমাদৃত ও গ্রহণযোগ্য হয়ে ওঠেছে।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "ভোক্তাদের পছন্দ-অপছন্দ, রুচি ও অভ্যাস, ক্রয়ক্ষমতা, অভাব ও চাহিদা সম্পর্কিত তথ্যকে বাজার তথ্য বলে ।"
        },
        {
          "label": "খ",
          "question": "",
          "explanation": "উৎপাদনের সাথে জড়িত ব্যয়গুলো হলো স্থায়ী ও পরিবর্তনশীল ব্যয়, যা উৎপাদনের স্তর ভেদে আলাদা হয়। পণ্য উৎপাদনের প্রাথমিক পর্যায়ে স্থায়ী ব্যয় বাবদ কারখানা ভাড়া ও | যন্ত্রপাতি কেনার ব্যয় হয়। পরবর্তী পর্যায়ে কাঁচামাল ক্রয়, শ্রমিকের মজুরি প্রভৃতি ধরনের পরিবর্তনশীল ব্যয় হয়। স্থায়ী ব্যয় অপরিবর্তনশীল হলেও উৎপাদনের পরিমাণের ওপর ভিত্তি করে পরিবর্তনশীল ব্যয় পরিবর্তন হয়। তাই কাঁচামাল থেকে শুরু করে চূড়ান্ত পণ্য উৎপাদনের বিভিন্ন পর্যায়ে এ ব্যয়গুলো ভিন্ন ধরনের হয়।"
        },
        {
          "label": "গ",
          "question": "",
          "explanation": "উদ্দীপকে বিপণনের 'পণ্য' নামক মৌলিক ধারণার প্রতি ইঙ্গিত করা হয়েছে। মানুষের প্রয়োজন বা অভাব পূরণ করতে পারে এমন সবকিছুই পণ্য হিসেবে বিবেচিত। পণ্য দেখা ও স্পর্শ করা যায়। কারণ এর বাস্তব উপস্থিতি আছে। চাল, ডাল, সাবান, কাপড়, ফ্যান, টিভি, ফ্রিজ প্রভৃতি হলো পণ্য। উদ্দীপকে উল্লেখিত তূর্য বেকারির স্বত্বাধিকারী জনাব লিটন দীর্ঘদিন যাবৎ তার ব্যবসায়টি চালিয়ে যাচ্ছেন। বেকারিতে যেসব পণ্য উৎপাদিত হয় সেগুলো মানুষ ভোগ করে। তাদের উৎপাদিত পণ্য মানুষের প্রয়োজন, অভাব ও চাহিদা পূরণ করতে পারে। ক্রেতাদের চাহিদা থাকায় প্রতিষ্ঠানটি মানসম্মত পণ্য উৎপাদন করে। ক্রেতারা ভোগের মাধ্যমে এসব পণ্যের উপযোগ নিঃশেষ করে। তাই উক্ত বৈশিষ্ট্যের বিবেচনায় বলা যায়, উদ্দীপকে বিপণনের 'পণ্য' নামক মৌলিক ধারণাটির প্রতি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "\"সূর্য বেকারির পণ্যের গ্রহণযোগ্যতা বাড়ার মূলে রয়েছে সামাজিক বিপণন মতবাদ \" উক্তিটির সাথে আমি একমত। বিপণন ব্যবস্থাপনার সাম্প্রতিক সময়ের অন্যতম বিস্ময়কর মতবাদ হচ্ছে সামাজিক বিপণন মতবাদ। এ মতবাদের সূচনা ১৯৭০ সালের পরে হয়। এ মতবাদের মূল বিষয় হলো ভোক্তাদের সন্তুষ্টি বিধানের মাধ্যমে পণ্য বিক্রি করে মুনাফা অর্জন করা এবং এর পাশাপাশি সমাজের কল্যাণে অবদান রাখা। উদ্দীপকে উল্লেখিত তুর্য বেকারির মালিক জনাব লিটন দীর্ঘদিন যাবৎ তার ব্যবসায়টি চালিয়ে যাচ্ছেন। শুরু থেকেই তিনি পণ্যের মান ও পরিবেশনের প্রতি সচেতন । তিনি সবসময় ক্রেতাদের সাথে সুসম্পর্ক বজায় রাখেন। তিনি ন্যায্যমূল্যে পণ্য সরবরাহ করেন। তার প্রতিষ্ঠানে উৎপাদিত পণ্যের মোড়ক স্বাস্থ্যসম্মত ও পরিবেশবান্ধব। তূর্য বেকারি পণ্য মানের ব্যাপারে গুরুত্বারোপ করেন, যা ভোক্তাদের পণ্য কিনতে উৎসাহিত করে। এ প্রতিষ্ঠানটি ন্যায্যমূল্যে পণ্য সরবরাহ করে সমাজের প্রতি দায়বদ্ধতার অঙ্গীকার বজায় রাখে। এছাড়া, তাদের ব্যবহৃত মোড়ক স্বাস্থ্যসম্মত ও পরিবেশবান্ধব হওয়ায় তা পরিবেশের ক্ষতি করে না। এগুলো সামাজিক বিপণন মতবাদের মূল বিষয়। তাই বলা যায়, তূর্য বেকারির পণ্যের গ্রহণযোগ্যতা বাড়ার মূলে আছে সামাজিক বিপণন মতবাদ।"
        }
      ]
    },
    {
      "number": "8",
      "uddipok": "'জনি ইলেকট্রনিকস' চীন ও ভারত থেকে ইলেকট্রনিকস পণ্য আমদানি করে দেশে বিপণন করছে। বিভিন্ন প্রচার মাধ্যমে ব্যাপক প্রচার করা সত্ত্বেও বাজারে বিক্রির পরিমাণ তেমন বাড়েনি। এমতাবস্থায় তারা বাজার গবেষণা করে দেখে যে, সকল ক্রেতার পছন্দ ও ক্রয়ক্ষমতা একরকম নয়। তাই তারা ক্রেতাদের পছন্দ, চাহিদা, ক্রয়ক্ষমতা, বয়স প্রভৃতি বিবেচনা করে বিভিন্ন দাম ও মানের পণ্য আমদানির সিদ্ধান্ত নিয়েছে।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "পণ্য বিক্রির পরিমাণ বাড়ানোর জন্যে তাৎক্ষণিক বা স্বল্পকালীনভাবে গৃহীত উদ্দীপনামূলক পদক্ষেপকে বলা হয় বিক্রয় প্রসার।"
        },
        {
          "label": "খ",
          "question": "",
          "explanation": "কোনো পণ্যের বাজারকে সমজাতীয় বৈশিষ্ট্যের ভিত্তিতে কিছু উপবাজার বা উপবিভাগে ভাগ করাই বাজার বিভক্তিকরণ। বাজার বিভক্তিকরণের মাধ্যমে বিপণনকারী তার সামর্থ্য অনুযায়ী এক বা একাধিক বাজারের অংশ নির্বাচন করে। এ বাজার অংশের বা অংশসমূহের জন্য বিপণনকারী কার্যকর বিপণন মিশ্রণ উন্নয়ন করতে পারে। এর মাধ্যমে উপযুক্ত পণ্য, সঠিক মূল্যে ভোক্তার কাছে উপস্থাপন করা যায়। এরপর নির্দিষ্ট বাজারে উপযুক্ত বণ্টন প্রণালির মাধ্যমে ভোক্তাদের কাছে পণ্য সরবরাহ করা হয়। ফলে ভোক্তারা যেমন সন্তুষ্ট হয় তেমনি প্রতিষ্ঠানের বিক্রিও বাড়ে।"
        },
        {
          "label": "গ",
          "question": "",
          "explanation": "উদ্দীপকে উল্লেখিত 'জনি ইলেকট্রনিকস' বিক্রির উদ্দেশ্যে প্রথমে বিপণন মিশ্রণের প্রসার উপাদানটি ব্যবহার করে। পণ্যের বিক্রি বাড়াতে গৃহীত যাবতীয় কৌশলই হলো প্রসার। এর মাধ্যমে ক্রেতাদেরকে পণ্য সম্পর্কে জানানো হয়। বিজ্ঞাপন, ব্যক্তিক বিক্রয়, বিক্রয় প্রসার প্রভৃতি হলো প্রসারের উপাদান। 'জনি ইলেকট্রনিকস' বিদেশ থেকে পণ্য আমদানি করে দেশে বিপণন করে। এটি প্রথমদিকে বিভিন্ন মাধ্যমে আমদানিকৃত পণ্যের ব্যাপক প্রচার করে থাকে। এর উদ্দেশ্য হলো ক্রেতাদেরকে পণ্য সম্পর্কে জানানো। কারণ, ক্রেতারা পণ্য সম্পর্কে জানলেই কেবল সেগুলো কিনতে আগ্রহী হয়। কিন্তু প্রতিষ্ঠানটি বাজারে তেমন কোনো সাড়া পায়নি। প্রতিষ্ঠানটির কাজগুলো পণ্যের বিক্রি বাড়াতেই গৃহীত হয়েছে যা বিপণন মিশ্রণের প্রসারের আওতাভুক্ত। সুতরাং, 'জনি ইলেকট্রনিকস পণ্য বিক্রির উদ্দেশ্যে প্রথমে বিপণন মিশ্রণের প্রসার উপাদানটি ব্যবহার করে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত ‘জনি ইলেকট্রনিকস' কর্তৃক মনস্তাত্ত্বিক বাজার বিভক্তিকরণের সিদ্ধান্তটি বিক্রি বাড়াতে সহায়ক হবে বলে আমি মনে করি। ক্রেতাদের পছন্দ, চাহিদা, রুক্ষমতা প্রভৃতির ভিত্তিতে বাজারকে ভাগ করাই হলো মনস্তাত্ত্বিক বাজার বিভক্তিকরণ। সকল ভোক্তার পছন্দ, চাহিদা, ক্রয়ক্ষমতা এক হয় না বলেই এ ধরনের বাজার বিভক্তিকরণ করা হয়। উদ্দীপকে উল্লেখিত 'জনি ইলেকট্রনিকস' চীন ও ভারত থেকে ইলেকট্রনিকস পণ্য এনে দেশের বাজারে বিক্রি করে থাকে। প্রথমদিকে ব্যাপক প্রচার করা স্বত্ত্বেও এটি তেমন সাড়া পায়নি। প্রতিষ্ঠানটি বাজার গবেষণা করে জানতে পারে সকল ক্রেতার পছন্দ ও ক্রয়ক্ষমতা একরকম হয় না। ফলে এগুলোর ভিত্তিতে পণ্য আমদানির সিদ্ধান্ত নেয়, যা মনস্তাত্ত্বিক বাজার বিভক্তিকরণের আওতাভুক্ত। এ ধরনের বাজার বিভক্তিকরণের মাধ্যমে 'জনি ইলেকট্রনিকস' আরও বেশি সংখ্যক ভোক্তাদের কাছে পণ্য পৌঁছাতে পারবে। কারণ এতে প্রতিষ্ঠানটি ভোক্তাদের চাহিদা, পছন্দ ও ক্রয়ক্ষমতা অনুযায়ী পণ্য সরবরাহ করার সুযোগ পাবে। এক্ষেত্রে ভোক্তারাও তাদের প্রয়োজনীয় পণ্য কিনে সন্তুষ্ট হবে। এতে প্রতিষ্ঠানটির সুনাম বাড়বে। আর সুনাম বাড়লে স্বভাবতই প্রতিষ্ঠানটির বিক্রি ও মুনাফা বাড়বে। এভাবে 'জনি ইলেকট্রনিকস'-এর ব্যবসায়িক সফলতা অর্জিত হবে। তাই আমি মনে করি, প্রতিষ্ঠানটির মনস্তাত্ত্বিক বাজার বিভক্তিকরণের সিদ্ধান্তটি অত্যন্ত যৌক্তিক।"
        }
      ]
    },
    {
      "number": "9",
      "uddipok": "জনাব সুমন একজন এসি উৎপাদনকারী। বৈশ্বিক তাপমাত্রা বেড়ে যাওয়ায় গ্রীষ্মকালে এসি এখন অনেকের কাছে আবশ্যক পণ্য হয়ে দাঁড়িয়েছে। তাই জনাব সুমন তার এসি'র বাজারকে সমাজের উচ্চবিত্ত, মধ্যবিত্ত এবং নিম্নবিত্ত এ তিনটি ভাগে ভাগ করেছেন। সকল শ্রেণির চাহিদার কথা বিবেচনা করে সাশ্রয়ী মূল্যে এসি উৎপাদন ও বাজারজাতকরণ করা শুরু করেছেন। প্রথম ধরনের বাজারে বিক্রির পরিমাণ বেশি হওয়ার সম্ভাবনা থাকলেও অন্য দুটি বাজারে তিনি তেমন সম্ভাবনা দেখছেন না। তাই তিনি এ দুটি বাজারে ক্রেতাদের আগ্রহী করে তুলতে কিস্তির সুবিধাসহ কুপন, লটারি প্রভৃতির ব্যবস্থা করার সিদ্ধান্ত নিয়েছেন। ফলে সেখানেও আশানুরূপ বিক্রি হচ্ছে।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "যে সকল ব্যক্তি বা প্রতিষ্ঠান পুনরায় বিক্রি করার উদ্দেশ্যে পণ্য বা সেবাসামগ্রী কিনে থাকে তাদের সমন্বয়ে গঠিত বাজারকে পুনঃবিক্রেতার বাজার বলে।"
        },
        {
          "label": "খ",
          "question": "",
          "explanation": "উদ্দীপকে উল্লেখিত জনাব সুমন মনস্তাত্ত্বিক চলকের ভিত্তিতে বাজার বিভক্তিকরণ করেছেন। ক্রেতাদের মনস্তাত্ত্বিক বা মানসিক বৈশিষ্ট্য যেমন: সামাজিক শ্রেণি, জীবন ধাঁচ, ব্যক্তিত্ব প্রভৃতির। ভিত্তিতে মনস্তাত্ত্বিক বিভক্তিকরণের কাজটি করা হয়। এতে নির্দিষ্ট শ্রেণির ক্রেতাদের জন্য নির্দিষ্ট পণ্য তৈরি ও বিপণন করা হয়। উদ্দীপকের জনাব সুমন এসি উৎপাদন করেন। তিনি এসি'র বাজারকে সমাজের উচ্চবিত্ত, মধ্যবিত্ত এবং নিম্নবিত্ত-এ তিনটি ভাগে ভাগ করেছেন। এতে তিনি প্রতিটি আয়ের ও শ্রেণির ক্রেতাদের জন্য পণ্য উৎপাদন ও বিপণন করার সুযোগ পাচ্ছেন। কারণ, প্রতিটি আয় শ্রেণির ভোক্তাদের চাহিদা ও ক্রয়ক্ষমতা ভিন্ন হয়। আর আয়ের ভিত্তিতে বাজারকে ভাগ করা মনস্তাত্ত্বিক চলকের আওতাভুক্ত। সুতরাং, জনাব সুমন মনস্তাত্ত্বিক চলকের ভিত্তিতে বাজার বিভক্তিকরণ করেছেন।"
        },
        {
          "label": "গ",
          "question": "",
          "explanation": "উদ্দীপকে উল্লেখিত জনাব সুমন মনস্তাত্ত্বিক চলকের ভিত্তিতে বাজার বিভক্তিকরণ করেছেন। ক্রেতাদের মনস্তাত্ত্বিক বা মানসিক বৈশিষ্ট্য যেমন: সামাজিক শ্রেণি, জীবন ধাঁচ, ব্যক্তিত্ব প্রভৃতির। ভিত্তিতে মনস্তাত্ত্বিক বিভক্তিকরণের কাজটি করা হয়। এতে নির্দিষ্ট শ্রেণির ক্রেতাদের জন্য নির্দিষ্ট পণ্য তৈরি ও বিপণন করা হয়। উদ্দীপকের জনাব সুমন এসি উৎপাদন করেন। তিনি এসি'র বাজারকে সমাজের উচ্চবিত্ত, মধ্যবিত্ত এবং নিম্নবিত্ত-এ তিনটি ভাগে ভাগ করেছেন। এতে তিনি প্রতিটি আয়ের ও শ্রেণির ক্রেতাদের জন্য পণ্য উৎপাদন ও বিপণন করার সুযোগ পাচ্ছেন। কারণ, প্রতিটি আয় শ্রেণির ভোক্তাদের চাহিদা ও ক্রয়ক্ষমতা ভিন্ন হয়। আর আয়ের ভিত্তিতে বাজারকে ভাগ করা মনস্তাত্ত্বিক চলকের আওতাভুক্ত। সুতরাং, জনাব সুমন মনস্তাত্ত্বিক চলকের ভিত্তিতে বাজার বিভক্তিকরণ করেছেন।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত জনাব সুমনের বিপণন মিশ্রণের প্রসার কৌশল ব্যবহারের সিদ্ধান্তটি অত্যন্ত যৌক্তিক বলে আমি মনে করি । পণ্য সম্পর্কে তথ্য ভোক্তা বা ক্রেতাদের জানিয়ে সেগুলো কেনার আহ্বান করাই হলো প্রসার। এর মাধ্যমে ক্রেতাদেরকে বিভিন্ন উপায়ে (যেমন: কুপন, লটারি প্রভৃতি) পণ্য কিনতে উৎসাহিত করা হয়। উদ্দীপকের জনাব সুমন এসি উৎপাদন করে বিক্রি করে থাকে। এক্ষেত্রে তিনি এসির বাজারকে উচ্চবিত্ত, মধ্যবিত্ত এবং নিম্নবিত্ত এ তিনটি ভাগে ভাগ করেন । প্রথম ধরনের বাজারে বিক্রির পরিমাণ বেশি হওয়ার সম্ভাবনা থাকলেও অন্য দুইটি বাজারে তা নেই। তাই তিনি পরবর্তী দুইটি বাজারের ক্রেতাদের আগ্রহী করতে কুপন, লটারি প্রভৃতির ব্যবস্থা করেছেন। জনাব সুমনের দেওয়া কুপন এবং লটারি বিপণন মিশ্রণের প্রসার উপাদানের আওতাভুক্ত। এ বিষয়গুলো ক্রেতা বা ভোক্তাদের মনোযোগ আকর্ষণ করে। এতে পণ্যের পরিচিতি বেড়ে যাবে এবং ভোক্তারা পুরস্কারের আশায় সেগুলো কিনতে আগ্রহী হবে। ফলে জনাব সুমনের উৎপাদিত এসি'র বিক্রি বেড়ে যাবে। তাই আমি মনে করি, জনাব সুমনের প্রসার কৌশল ব্যবহারের সিদ্ধান্তটি অত্যন্ত যৌক্তিক ।"
        }
      ]
    },
    {
      "number": "10",
      "uddipok": "‘রুপালী লি.'-এর উৎপাদন সংক্রান্ত তথ্যগুলো নিম্নরূপ— মোট উৎপাদন : ১০,০০০ একক স্থায়ী ব্যয় : ৭০,০০০ টাকা এককপ্রতি পরিবর্তনশীল ব্যয় : ১৫ টাকা মোট ব্যয়ের ওপর প্রত্যাশিত মুনাফা : ১৫% বাজারে অন্য একটি কোম্পানি একই মানের পণ্য প্রতিটি ১৯ টাকা দরে বিক্রি করছে। ফলে রিমঝিম লি.-এর বিক্রি কমে গেছে। তাই তারা ১৯ টাকা দরে পণ্য বিক্রি করার কথা ভাবছে।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "পণ্যের মৌলিক সুবিধাকে (যেমন- ব্র্যান্ড নাম, মান স্তর, নকশা প্রভৃতি) কেন্দ্র করে পণ্যের যে সামগ্রিক কাঠামো বা আকৃতি তৈরি হয়, তাকে প্রকৃত পণ্য বলে।"
        },
        {
          "label": "খ",
          "question": "",
          "explanation": "যেসব প্রতিষ্ঠান পুনরায় উৎপাদন বা প্রক্রিয়াজাতকরণের উদ্দেশ্যে পণ্য ও সেবাসামগ্রী কেনে তাদের সমন্বয়ে গঠিত বাজারকে শিল্প বাজার বলে। শিল্প বাজারের সদস্যরা পুনঃউৎপাদন বা মুনাফা অর্জনের উদ্দেশ্যে পণ্য কেনে। তাদের এ উদ্দেশ্য অর্জনের জন্য শিল্প প্রতিষ্ঠান বা শিল্প উদ্যোক্তারা নির্দিষ্ট এলাকায় কেন্দ্রীভূত থাকে। দেশের একেকটি এলাকা একেক ধরনের শিল্প স্থাপনের উপযোগী হওয়ায় এবং প্রয়োজনীয় সুযোগ-সুবিধা বিদ্যমান থাকায় কেবল সেখানেই শিল্প প্রতিষ্ঠান গড়ে ওঠে। । এসব কারণে শিল্প বাজার নির্দিষ্ট এলাকাকে কেন্দ্র করে গড়ে ওঠে। সুতরাং, “শিল্প পণ্যের বাজার ভৌগোলিকভাবে কেন্দ্রীভূত।”"
        },
        {
          "label": "গ",
          "question": "",
          "explanation": "উদ্দীপকে উল্লেখিত রূপালী লি.-এর পণ্যমূল্য পুনঃনির্ধারণ অযৌক্তিক। কোনো পণ্য বা সেবা নেওয়ার বিনিময়ে একজন ক্রেতা বিক্রেতাকে যে অর্থ দেয়, তাই মূল্য। মূল্য হচ্ছে পণ্য বা সেবা বিনিময়ের একটি পদ্ধতি। এটি এক ধরনের ভ্যালু, যা একজন ক্রেতা কোনো কিছুর বিনিময়ে ত্যাগ করে। উদ্দীপকের রূপালী লি.-এর পণ্যের এককপ্রতি বিক্রয়মূল্য হলো ২৬ টাকা [গ থেকে প্রাপ্ত]। বাজারে অন্য একটি প্রতিষ্ঠান একই মানের পণ্য ১৯ টাকা দরে বিক্রি করে। ফলে রূপালী লি.-এর বিক্রি কমে গেছে। তাই এটি ১৯ টাকা দরে পণ্য বিক্রি করতে চাচ্ছে।প্রতিষ্ঠান পণ্য উৎপাদন ও বিক্রি করে ন্যূনতম মুনাফা অর্জনের জন্য। রূপালী লি.-এর পণ্যের বর্তমান বিক্রয়মূল্য ২৬ টাকা হলেও তা উৎপাদন করতে খরচ হয় ২২ টাকা। [গ থেকে প্রাপ্ত]। এক্ষেত্রে ১৯ টাকা দরে বিক্রি করলে প্রতিষ্ঠানটির পণ্য প্রতি ৩ টাকা ( ২২ – ১৯) ক্ষতি হয়। - এতে প্রতিষ্ঠানটির পণ্য প্রতি মোট ক্ষতি হয় ৩০,০০০ (১০,০০০ একক × ৩) টাকা। এ ক্ষতি পুষিয়ে ওঠা প্রতিষ্ঠানটির পক্ষে কষ্টকর হতে পারে। আর উৎপাদন ব্যয়ের চেয়ে কম দামে পণ্য বিক্রি করা কখনও কাম্য না। তাই বলা যায়, উৎপাদন ব্যয়ের থেকে কম মূল্যে পণ্য বিক্রির সিদ্ধান্তটি অযৌক্তিক।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত রূপালী লি.-এর পণ্যমূল্য পুনঃনির্ধারণ অযৌক্তিক। কোনো পণ্য বা সেবা নেওয়ার বিনিময়ে একজন ক্রেতা বিক্রেতাকে যে অর্থ দেয়, তাই মূল্য। মূল্য হচ্ছে পণ্য বা সেবা বিনিময়ের একটি পদ্ধতি। এটি এক ধরনের ভ্যালু, যা একজন ক্রেতা কোনো কিছুর বিনিময়ে ত্যাগ করে। উদ্দীপকের রূপালী লি.-এর পণ্যের এককপ্রতি বিক্রয়মূল্য হলো ২৬ টাকা [গ থেকে প্রাপ্ত]। বাজারে অন্য একটি প্রতিষ্ঠান একই মানের পণ্য ১৯ টাকা দরে বিক্রি করে। ফলে রূপালী লি.-এর বিক্রি কমে গেছে। তাই এটি ১৯ টাকা দরে পণ্য বিক্রি করতে চাচ্ছে।প্রতিষ্ঠান পণ্য উৎপাদন ও বিক্রি করে ন্যূনতম মুনাফা অর্জনের জন্য। রূপালী লি.-এর পণ্যের বর্তমান বিক্রয়মূল্য ২৬ টাকা হলেও তা উৎপাদন করতে খরচ হয় ২২ টাকা। [গ থেকে প্রাপ্ত]। এক্ষেত্রে ১৯ টাকা দরে বিক্রি করলে প্রতিষ্ঠানটির পণ্য প্রতি ৩ টাকা ( ২২ – ১৯) ক্ষতি হয়। - এতে প্রতিষ্ঠানটির পণ্য প্রতি মোট ক্ষতি হয় ৩০,০০০ (১০,০০০ একক × ৩) টাকা। এ ক্ষতি পুষিয়ে ওঠা প্রতিষ্ঠানটির পক্ষে কষ্টকর হতে পারে। আর উৎপাদন ব্যয়ের চেয়ে কম দামে পণ্য বিক্রি করা কখনও কাম্য না। তাই বলা যায়, উৎপাদন ব্যয়ের থেকে কম মূল্যে পণ্য বিক্রির সিদ্ধান্তটি অযৌক্তিক।"
        }
      ]
    },
    {
      "number": "11",
      "uddipok": "'X' কোম্পানির এককপ্রতি পরিবর্তনশীল ব্যয় ৩০ টাকা, বার্ষিক স্থায়ী ব্যয় ৫,০০,০০০ টাকা, প্রত্যাশিত বিক্রির পরিমাণ ৫০,০০০ একক এবং বিক্রির ওপর প্রত্যাশিত মুনাফা ১০%। কোম্পানির মোট বিনিয়োগ ৫০,০০,০০০ টাকা।",
      "tag": "CTG.B 21",
      "sub_questions": [
        {
          "label": "ক",
          "question": "",
          "explanation": "যেসব পণ্য শিল্পপ্রতিষ্ঠানের দৈনন্দিন কাজকে গতিশীল করতে সহায়তা করে তাকে সরবরাহ পণ্য বলে ।"
        },
        {
          "label": "খ",
          "question": "",
          "explanation": "যেসব পণ্য সরাসরি চূড়ান্ত ভোগে ব্যবহৃত না হয়ে প্রক্রিয়াজাত করা বা উৎপাদনের কাজে সহযোগিতার উদ্দেশ্যে ব্যবহার করা হয় তাই শিল্প পণ্য । শিল্প পণ্য সাধারণত অসম্পূর্ণ পণ্য হিসেবে বিবেচিত হয়। কেননা, এটিকে কাঁচামাল হিসেবে ব্যবহার করে পরিপূর্ণ পণ্যে রূপান্তর করা হয়। যেমন: ভোক্তাদের কাছে আম পরিপূর্ণ পণ্য হলেও জুস উৎপাদন প্রতিষ্ঠানের কাছে তা কাঁচামাল বা অসম্পূর্ণ পণ্য হিসেবে গণ্য হয়।"
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    }
  ]
}