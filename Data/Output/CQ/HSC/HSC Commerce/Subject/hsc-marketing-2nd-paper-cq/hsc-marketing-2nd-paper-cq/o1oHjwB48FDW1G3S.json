{
  "title": "ঢাকা, দিনাজপুর, সিলেট, যশোর ২০১৮",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব মাসুদের একটি ম্যাংগো জুস ফ্যাক্টরি আছে। এটি মেহেরপুরে অবস্থিত। এতে আম থেকে ম্যাংগো জুস, আচার, ম্যাংগো বার প্রভৃতি উৎপাদন হয়। তিনি আম বাগান মালিকের কাছে থেকে সরাসরি আম সংগ্রহ করেন। বিগত কয়েক বছর ধরে জলবায়ু ও আবহাওয়ার পরিবর্তনজনিত কারণে আমের ফলন কম হয়। এমতাবস্থায় জনাব মাসুদের প্রতিষ্ঠানের পক্ষে পণ্যের উৎপাদন কাঙ্ক্ষিতমাত্রায় বজায় রাখা সম্ভব হচ্ছে না। ফলে এটি ক্ষতির সম্মুখীন হচ্ছে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "সামষ্টিক পরিবেশ কী?",
          "explanation": "যেসব পক্ষ বা পারিপার্শ্বিক উপাদান প্রতিষ্ঠানের বিপণন কার্যক্রমকে পরোক্ষভাবে প্রভাবিত করে তাদের সমষ্টিকে সামষ্টিক পরিবেশ বলে।"
        },
        {
          "label": "খ",
          "question": "প্রতিযোগী কীভাবে পণ্য বিপণনে প্রভাব বিস্তার করে? ব্যাখ্যা করো।",
          "explanation": "একই ধরনের পণ্য বা সেবা বিপণনকারী সব প্রতিষ্ঠানই হলো একে অপরের প্রতিযোগী। প্রত্যেক প্রতিষ্ঠানকেই তার প্রতিযোগীদের মোকাবিলা করতে হয়। কারণ প্রতিযোগী প্রতিষ্ঠানগুলো একই ধরনের ক্রেতাদের কাছে তাদের পণ্য বিক্রি করে। এক্ষেত্রে কোনো প্রতিষ্ঠান পণ্যের দাম কমিয়ে দিলে ক্রেতারা ঐ পণ্যের দিকেই ঝুঁকে। এভাবে প্রতিযোগীদের পণ্যমূল্য, মান, প্রসারমূলক কাজ সমজাতীয় প্রতিষ্ঠানগুলোর পণ্য বিপণনে প্রত্যক্ষভাবে প্রভাব বিস্তার করে।"
        },
        {
          "label": "গ",
          "question": "উল্লিখিত উদ্দীপকে আমবাগান মালিকরা বিপণনের কোন পরিবেশের অন্তর্ভুক্ত? ব্যাখ্যা করো।",
          "explanation": "আমবাগান মালিকরা হলো বিপণনের ব্যন্টিক পরিবেশের অন্তর্ভুক্ত \"সরবরাহকারী\"। পরিবেশের যেসব পক্ষ বা শক্তি বিপণন কার্যাবলিকে প্রত্যক্ষভাবে প্রভাবিত করে, তাদের সমষ্টিকে ব্যষ্টিক পরিবেশ বলে। এ পরিবেশের অন্যতম উপাদান হলো সরবরাহকারী। এরা হচ্ছে ব্যক্তি বা প্রতিষ্ঠান, যারা ব্যবসায়ে উৎপাদনের উপকরণ সরবরাহ করে। জনাব মাসুদের একটি ম্যাংগো জুস ফ্যাক্টরি আছে। প্রতিষ্ঠানটি ম্যাংগো জুস ছাড়াও আচার, ম্যাংগো বার ইত্যাদি উৎপাদন করে। ম্যাংগো জুস উৎপাদনের প্রধান উপকরণ হচ্ছে আম। জনাব মাসুদ এ আম বাগানের মালিকদের কাছ থেকে সংগ্রহ করেন। এখানে বাগানমালিকরা হচ্ছে সরবরাহকারী। কেননা, জুস তৈরির মূল উপকরণ এরাই সরবরাহ করে। এরা পরিবেশের নিয়ন্ত্রণযোগ্য উপাদান। কারণ ব্যবসায় প্রতিষ্ঠান সরবরাহকারীদেরকে নিয়ন্ত্রণ করতে পারে। আর এগুলো ব্যষ্টিক পরিবেশের বৈশিষ্ট্য বহন করে। তাই বলা যায়, আমবাগান মালিকরা হচ্ছে সরবরাহকারী আর এটি ব্যষ্টিক পরিবেশের উপাদান।"
        },
        {
          "label": "ঘ",
          "question": "উদ্দীপকের প্রতিষ্ঠানটির ক্ষতির কারণ বিশ্লেষণ করো।",
          "explanation": "উদ্দীপকের প্রতিষ্ঠানটির ক্ষতির কারণ হলো প্রাকৃতিক পরিবেশ। আবহাওয়া, জলবায়ু, নদ-নদী, খনিজ সম্পদ প্রভৃতি প্রাকৃতিক উপাদানের সমন্বয়ে গঠিত হয় প্রাকৃতিক পরিবেশ। এটি হলো সামষ্টিক পরিবেশের উপাদান। এটি প্রতিষ্ঠানের বিপণন কার্যক্রমে পরোক্ষভাবে প্রভাব বিস্তার করে। মেহেরপুরে জনাব মাসুদের' একটি ফ্যাক্টরি আছে। এখানে উৎপাদিত পণ্যের প্রধান কাঁচামাল হলো আম। বিগত কয়েক বছর ধরে জলবায়ু ও আবহাওয়া পরিবর্তনের কারণে আমের ফলন কম হচ্ছে। ফলে আম বাগানের মালিকরা মাসুদকে পর্যাপ্ত কাঁচামালের যোগান দিতে ব্যর্থ হচ্ছে। এ কারণে প্রতিষ্ঠানটি ক্ষতির সম্মুখীন হচ্ছে। অপর্যাপ্ত কাঁচামাল প্রাপ্তির কারণে প্রতিষ্ঠানটি ক্ষতির মুখে পড়ে। আর কাঁচামালের অপর্যাপ্ততার কারণ হলো বিরূপ আবহাওয়া ও জলবায়ু। এ আবহাওয়া ও জলবায়ু হলো প্রাকৃতিক পরিবেশের উপাদান। এ পরিবেশকে জনাব মাসুদ নিয়ন্ত্রণ করতে পারে না। তাছাড়া, এটি তার ব্যবসায়কে পরোক্ষভাবে প্রভাবিত করে। তাই বলা যায়, উদ্দীপকের প্রতিষ্ঠানটির ক্ষতির কারণ হলো সামষ্টিক পরিবেশের প্রাকৃতিক উপাদান।"
        }
      ]
    },
    {
      "number": "2",
      "uddipok": "'পল্লবী ফ্যাশানস' ঢাকার পোশাক প্রস্তুতকারী একটি প্রতিষ্ঠান। এটি ছেলে ও মেয়েদের নান্দনিক ডিজাইনের পোশাক তৈরি করে। এরপর এগুলো নিজস্ব শোরুমের মাধ্যমে বিক্রি করে। প্রতিষ্ঠানটি সবসময় ক্রেতাদের অভাব, প্রয়োজন ও পছন্দের প্রতি গুরুত্ব দিয়ে নিত্য নতুন ডিজাইনের পোশাক তৈরি করে বাজারে বিক্রি করে। বর্তমানে প্রতিযোগী প্রতিষ্ঠানের সংখ্যা বেড়েছে। ফলে প্রতিষ্ঠানটির কর্তৃপক্ষ প্রতিযোগিতা মোকাবিলা করার জন্য S.M.S ও Face book-এর মাধ্যমে ভোক্তাদের সাথে প্রতিনিয়ত যোগাযোগ রক্ষা করেছে। এর মাধ্যমে ক্রেতাদের সাথে সুসম্পর্ক তৈরি হয়। ফলে অল্পদিনেই প্রতিষ্ঠানটির বিক্রি লক্ষ্যমাত্রা অর্জিত হয়।",
      "tag": "DB, DIN.B, SB, JB 18,RB, CB, CTG.B, BB 18",
      "sub_questions": [
        {
          "label": "ক",
          "question": "ক্রেতা ভ্যালু কী?",
          "explanation": "পণ্য বা সেবা থেকে প্রাপ্ত সুবিধা এবং এর জন্য ব্যয়িত অর্থের পার্থক্যই হলো ক্রেতা ভ্যালু। নিচের সমীকরণের সাহায্যে ক্রেতা ভ্যালুর বিষয়টি উপস্থাপন করা হয় ভ্যালু = সুবিধা/ব্যয় = (কার্যভিত্তিক সুবিধা+ আবেগময়ী সুবিধা) / (ব্যয় অর্থ ব্যয় + সময় ব্যয় + শক্তি ব্যয় + মানসিক শ্রমব্যয়)"
        },
        {
          "label": "খ",
          "question": "বিপণন বলতে কী বোঝায়?",
          "explanation": "ভ্যালু সৃষ্টির মাধ্যমে ক্রেতাদের সন্তুষ্টি অর্জন, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়াকে বিপণন বলে। বিপণন একটি সামাজিক ও ব্যবস্থাপকীয় কাজ। এর মাধ্যমে উৎপাদিত পণ্য ভোক্তার হাতে পৌঁছে দেওয়া হয়। ক্রেতা বা ভোক্তাদের সন্তুষ্ট করাই হলো এর প্রধান উদ্দেশ্য। বিপণনের কাজগুলো হলো: ক্রয়-বিক্রয়, পরিবহন, গুদামজাতকরণ, বিজ্ঞাপন, বাজার তথ্য সংগ্রহ ও গবেষণা প্রভৃতি।"
        },
        {
          "label": "গ",
          "question": "'পল্লবী ফ্যাশানস' বিপণনের কোন বৈশিষ্ট্যের প্রতি গুরুত্ব দিয়েছে? ব্যাখ্যা করো।",
          "explanation": "'পল্লবী ফ্যাশনস' বিপণনের ভোক্তামুখী প্রক্রিয়া বৈশিষ্ট্যটির দিকে গুরুত্ব দিয়েছে। ভোক্তারা আছে বলেই পণ্য বিপণনের প্রয়োজনীয়তা আছে। এদেরকে ঘিরেই একটি প্রতিষ্ঠানের সামগ্রিক বিপণন কার্যাবলি পরিচালিত হয়। তাদের চাহিদাকে প্রাধান্য দিয়ে বিপণন কাজগুলো (যেমন: বিজ্ঞাপন দেওয়া, পরিবহন, গুদামজাতকরণ প্রভৃতি) করা হয় বলে একে ভোক্তামুখী প্রক্রিয়া বলা হয়। 'পল্লবী ফ্যাশনস' হলো পোশাক প্রস্তুত ও বিপণনকারী একটি প্রতিষ্ঠান। এটি নিজস্ব শো-রুমের মাধ্যমে পণ্য বিক্রি করে। প্রতিষ্ঠানটি সবসময় ক্রেতার অভাব, প্রয়োজন ও পছন্দ অনুযায়ী নিত্য নতুন ডিজাইনের পোশাক প্রস্তুত ও বিক্রি করে। তাছাড়া এটি ক্রেতাদের সাথে দীর্ঘমেয়াদি সম্পর্ক স্থাপনের জন্য SMS ও Facebook-এর মাধ্যমে যোগাযোগ রাখে। এভাবে তারা ক্রেতাদের কাছে পণ্য পৌঁছে দেওয়ার ব্যবস্থা করে। অর্থাৎ, পণ্য প্রস্তুত ও বিপণনের সবক্ষেত্রে তারা ক্রেতার চাহিদা ও পছন্দকে প্রাধান্য দেয়। তাই বলা যায়, উদ্দীপকের প্রতিষ্ঠানটি ভোক্তামুখী প্রক্রিয়া বৈশিষ্ট্যটির উপর গুরুত্ব দিয়ে বিপণন কাজ পরিচালনা করছে।"
        },
        {
          "label": "ঘ",
          "question": "প্রতিযোগিতা রোধে 'পল্লবী ফ্যাশানস' কর্তৃক নেওয়া পদক্ষেপ কতটুকু যৌক্তিক?",
          "explanation": "প্রতিযোগিতা মোকাবিলায় 'পল্লবী ফ্যাশনস' প্রযুক্তি ও সামাজিক যোগাযোগ মাধ্যম ব্যবহারের পদক্ষেপ নিয়েছিল, যা যৌক্তিক ও সময়োপযোগী। বর্তমানে ব্যবসায়ে প্রতিযোগিতা দিন দিন বাড়ছে। তাই উন্নত মানের পণ্য উৎপাদন করলেই যে বিক্রি হবে, এটা ভাবা অযৌক্তিক। এক্ষেত্রে ক্রেতাদের সাথে যোগাযোগ করে দীর্ঘমেয়াদি সম্পর্ক স্থাপন করতে পারলে তা পণ্য বিক্রি বাড়াতে সহায়তা করে। 'পল্লবী ফ্যাশনস' সব সময় ভোক্তাদেরকে গুরুত্ব দিয়ে পোশাক প্রস্তুত করে। কিন্তু সম্প্রতি পোশাক খাতে প্রতিযোগিতা বাড়ছে। তাই প্রতিযোগিতা মোকাবিলা করার জন্য প্রতিষ্ঠানটি SMS ও Facebook-এর মাধ্যমে ভোক্তাদের সাথে প্রতিনিয়ত যোগাযোগ রাখে। ফলে এটি বিক্রির লক্ষ্যমাত্রা অর্জনে সক্ষম হয়। 'পল্লবী ফ্যাশনস' যোগাযোগের জন্য আধুনিক মাধ্যম ব্যবহার করে। ক্রেতারা তাদের পছন্দের পোশাক সম্পর্কে Facebook থেকেই ধারণা নিতে পারে। তাছাড়া তারা নতুন কোনো পোশাক বাজারে নিয়ে আসলে SMS বা Facebook-এর মাধ্যমে তা ক্রেতাদের জানায়। এভাবে SMS (প্রযুক্তিগত মাধ্যম) ও Facebook (সামাজিক যোগাযোগ মাধ্যম)-এর ব্যবহার ক্রেতাদেরকে প্রতিষ্ঠানের প্রতি আকৃষ্ট করে তোলে। এতে সন্তুষ্ট ক্রেতারা বার বার তাদের পোশাক কিনতে আগ্রহী হয়। ফলে প্রতিষ্ঠানের পণ্য বিক্রি ও মুনাফা বাড়ার সম্ভাবনা তৈরি হয়। তাই বলা যায়, প্রযুক্তিগত ও সামাজিক যোগাযোগ মাধ্যম ব্যবহারের পদক্ষেপটি উদ্দীপকের প্রতিষ্ঠানটির জন্য যৌক্তিক সিদ্ধান্ত।"
        }
      ]
    },
    {
      "number": "3",
      "uddipok": "সেতু গ্রামীণ ব্যাংক থেকে ১ (এক) লক্ষ টাকা ঋণ নিয়ে ৬,০০০ (ছয় হাজার)টি মুরগি কেনেন। এরপর নিজ বাড়িতে একটি মুরগির খামার প্রতিষ্ঠা করেন। মুরগিগুলো ডিম দেওয়া শুরু করেছে। উৎপাদিত ডিম তিনি গ্রামের বিভিন্ন বাড়িতে চাহিদানুযায়ী সরবরাহ করেন। অনেক সময় বেশকিছু ডিম অবিক্রীত অবস্থায় থেকে যায়। এমন পরিস্থিতিতে তিনি ভোক্তাদের পেশা, আয়, আয়তন প্রভৃতি বিবেচনা করে নিজ জেলা সদরের অভিজাত এলাকায় ডিম সরবরাহের কথা ভাবছেন।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "বিপণন মিশ্রণ কী?",
          "explanation": "বিপণন মিশ্রণ হলো একটি কৌশল। এতে পণ্য, এর মূল্য, বণ্টন প্রণালি এবং প্রসার উপাদানের সমন্বয় করা হয়।"
        },
        {
          "label": "খ",
          "question": "\"সকল ক্রেতাই ভোক্তা নয়\" -ব্যাখ্যা করো।",
          "explanation": "যে বা যারা পণ্য কেনে তারাই ক্রেতা। ক্রেতা দুই ধরনের উদ্দেশ্য নিয়ে পণ্য কেনে। প্রথমত, নিজের বা পরিবারের সদস্যদের ব্যবহার ও ভোগের জন্য। দ্বিতীয়ত, পুনঃপ্রক্রিয়াজাতকরণ বা বিক্রির মাধ্যমে নতুন উপযোগ সৃষ্টির জন্য। এক্ষেত্রে ভোক্তা তারাই হবে, যারা পণ্যটি ভোগ বা ব্যবহারের মাধ্যমে এর উপযোগ নিঃশেষ করে। আর তাদের উদ্দেশ্য শুধু ভোগ করা, মুনাফা অর্জন করা না। তাই বলা যায়, সব ক্রেতাই ভোক্তা না।"
        },
        {
          "label": "গ",
          "question": "সেতু কোন ধরনের বাজারে ডিম বিক্রি করেন? ব্যাখ্যা করো।",
          "explanation": "সেতু ভোক্তা বাজারে ডিম বিক্রির সাথে জড়িত। যে সকল ক্রেতা ব্যক্তিগত বা পারিবারিক ব্যবহারের জন্য পণ্য বা সেবা কেনে, তাদের নিয়ে গঠিত বাজারকে ভোক্তা বাজার বলে। এ বাজারের ক্রেতাদের মুখ্য উদ্দেশ্য হলো অভাব পূরণের জন্য পণ্য ব্যবহার বা ভোগ করা। এক্ষেত্রে তারা মুনাফা অর্জনের জন্য পণ্য কেনে না। সেতু গ্রামীণ ব্যাংক থেকে ঋণ নিয়ে নিজ বাড়িতে মুরগির খামার দেন। উৎপাদিত ডিম তিনি গ্রামের বিভিন্ন বাড়িতে চাহিদা অনুযায়ী সরবরাহ করেন। এক্ষেত্রে তার ক্রেতারা নিজেদের বা পারিবারিক ব্যবহারের জন্য তার কাছ থেকে ডিম কেনেন। তাই বলা যায়, সেতু ভোক্তা বাজারে ডিম বিক্রি করেন।"
        },
        {
          "label": "ঘ",
          "question": "সেতুর নেওয়া সিদ্ধান্তের যৌক্তিকতা মূল্যায়ন করো।",
          "explanation": "বাজার বিভক্তিকরণের মাধ্যমে অভিজাত এলাকায় সেতুর ডিম সরবরাহের নেওয়া সিদ্ধান্তটি যৌক্তিক বলে আমি মনে করি। বাজার বিভক্তিকরণের মাধ্যমে সামগ্রিক বাজারকে সমজাতীয় বৈশিষ্ট্য এবং আচরণের ভিত্তিতে উপবাজার বা বিভাগে ভাগ করা হয়। ভোক্তাদের পেশা, আয়, বাজারের আয়তন প্রভৃতি বৈশিষ্ট্য অনুযায়ী বাজারকে ভাগ করা হয়। এতে পণ্য বিপণন কাজ সহজ হয়। সেতু গ্রামীণ ব্যাংক থেকে ঋণ নিয়ে মুরগির খামার স্থাপন করেন। খামার থেকে ডিম সংগ্রহ করে তিনি গ্রামের বিভিন্ন বাড়িতে সরবরাহ করেন। প্রায়ই কিছু ডিম অবিক্রীত থেকে যায়। তাই তিনি নিজ জেলায় বাজার বিভক্তিকরণের মাধ্যমে ডিম সরবরাহের সিদ্ধান্ত নেন। সেতু তার বাজারকে আয়, পেশা ও আয়তন অনুযায়ী বিভক্ত করার সিদ্ধান্ত নিয়েছেন। এতে তিনি সহজেই ভোক্তাদের ক্রয়ক্ষমতা ও চাহিদা জানতে পারবেন। এর মাধ্যমে তিনি তাদের চাহিদা অনুযায়ী যথাযথ বিপণন কৌশল ব্যবহার করার সুযোগ পাবেন। তাছাড়া ডিম বিক্রির জন্য তার নির্বাচিত স্থান হলো জেলা সদরের অভিজাত এলাকা। এমন এলাকায় উচ্চ ক্রয়ক্ষমতার মানুষ বেশি বাস করে। তাই ঐ এলাকায় ডিমের চাহিদাও বেশি হবে। ফলে তার খামারে উৎপাদিত ডিম অবিক্রীত থাকার আশঙ্কাও থাকবে না। এছাড়াও, তার বিক্রি ও মুনাফার পরিমাণ বেড়ে যাওয়ার সম্ভাবনা তৈরি হবে। তাই আমি মনে করি, সেতুর নেওয়া সিদ্ধান্তটি অত্যন্ত যৌক্তিক।"
        }
      ]
    },
    {
      "number": "4",
      "uddipok": "মি. রমেশ নাটোর শহরের একজন মাছ ব্যবসায়ী। ইলিশের মৌসুমে তিনি বরিশাল থেকে এক সাথে অনেক পরিমাণ ইলিশ মাছ কেনেন। এগুলো তার দোকানে এনে বিভিন্ন গ্রেডে (যেমন বড়, মাঝারি, ছোট আকারে) ভাগ করে বিক্রি করেন। ফলে ভোক্তারা সহজেই পছন্দমতো ইলিশ মাছ কিনতে পারে। কিন্তু মৌসুমে ইলিশের দাম কম থাকে। তাই তিনি কিছু পরিমাণ মাছ ভবিষ্যতে বিক্রির জন্য সংরক্ষণ করেন। বছরের অন্যান্য সময় যেমন: পহেলা বৈশাখ, ঈদ ও কোরবানিতে সেগুলো চড়াদামে বিক্রি করেন। এভাবে মি. রমেশ আর্থিকভাবে যথেষ্ট লাভবান হন।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "মোড়কিকরণ কী?",
          "explanation": "গুণগত মান সংরক্ষণ এবং ক্ষতির হাত থেকে রক্ষা করতে কোনো পণ্যকে মোড়ক বা আবরণ দিয়ে ঢেকে দেওয়াকেই মোড়কিকরণ বলে।"
        },
        {
          "label": "খ",
          "question": "প্রমিতকরণ বলতে কী বোঝায়? ব্যাখ্যা করো।",
          "explanation": "পণ্যের ওজন, স্বাদ, স্থায়িত্ব, প্রকৃতি বা গুণাগুণের ভিত্তিতে পণ্যের মান বা সীমা নির্ধারণকে প্রমিতকরণ বলে। পণ্যের বৃহদায়তন উৎপাদন এবং পণ্যের ভবিষ্যৎ বিক্রি সহজ ও গতিশীল করে প্রমিতকরণ। পণ্যের প্রতি ক্রেতাদের মনোযোগ আকর্ষণ ও কেনা- বেচার কাজকে সহজতর করার লক্ষ্যে প্রমিতকরণ প্রয়োজন। কারণ, প্রমিতকরণ ক্রেতাকে কাঙ্ক্ষিত মানের পণ্য পেতে সহায়তা করে। এটি পণ্যের মান বজায় রাখতেও সহায়তা করে।"
        },
        {
          "label": "গ",
          "question": "বিপণনের কোন কাজের ফলে মি. রমেশের ইলিশ মাছ সহজে বিক্রি হয়ে যায়? ব্যাখ্যা করো।",
          "explanation": "বিপণনের পর্যায়িতকরণের ফলে মি. রমেশের ইলিশ মাছ সহজে বিক্রি হয়ে যায়। আগের নির্ধারিত মান অনুযায়ী পণ্যকে বিভিন্ন ভাগে ভাগ করাই হলো পর্যায়িতকরণ। এটি বিপণন কাজকে সহজ করে বিক্রি বাড়াতে সহায়তা করে। মি. রমেশ নাটোর শহরের একজন মাছ ব্যবসায়ী। ইলিশের মৌসুমে তিনি বরিশাল থেকে অনেক ইলিশ মাছ কেনেন। কেনা মাছ তিনি বিভিন্ন গ্রেড অনুযায়ী (যেমন: বড়, মাঝারি ও ছোট আকারে) ভাগ করে বিক্রি করেন। এ থেকে বোঝা যায়, তিনি মান আগে ঠিক করেন। পরে সেই মান অনুযায়ী মাছগুলোকে ভাগ করেন। অন্যদিকে, এই কাজের মাধ্যমে ভোক্তারা সহজেই তাদের চাহিদা মতো ইলিশ মাছ কিনতে পারছে। ফলে তার মাছ বিক্রি ও মুনাফার পরিমাণ বাড়ছে। আর এই বৈশিষ্ট্যগুলো পর্যায়িতকরণের বৈশিষ্ট্যের সাথে মিলে যায়। সুতরাং, পর্যায়িতকরণের ফলে মি. রমেশের ইলিশ মাছ সহজে বিক্রি হয়ে যায়।"
        },
        {
          "label": "ঘ",
          "question": "মি. রমেশের সফলতার কারণ বিশ্লেষণ করো।",
          "explanation": "মি. রমেশ আলীর বিপণন কার্যাবলি ব্যবসায়ের সাফল্যে ভূমিকা রাখে। • যেসব কার্যক্রমের মাধ্যমে উৎপাদনকারীর কাছ থেকে ভোক্তার কাছে পণ্য বা সেবা পৌঁছানো হয় তাই হলো বিপণন কার্যাবলি। এসব কাজে অনেক পক্ষ জড়িত থাকে। ক্রয়, বিক্রয়, প্রমিতকরণ, পরিবহন ইত্যাদি হলো বিপণন কার্যাবলি। মি. রমেশ একজন মাছ ব্যবসায়ী। তিনি বরিশাল থেকে ইলিশ সংগ্রহ করে সংরক্ষণ করেন। আবার আকারের ভিত্তিতে ইলিশ ভাগ করেন। পরে দাম নির্ধারণ করে মাছগুলো বিক্রি করেন। এতে তিনি সফলতা পান। মি. রমেশকে অনেকগুলো বিপণন কার্যাবলি সম্পন্ন করতে হয়। প্রথমে তিনি মাছ কিনেন। আর কেনা মাছ সংরক্ষণের মাধ্যমে তিনি মাছের গুণাগুণ রক্ষা ও সময়গত উপযোগ সৃষ্টি করেন। আবার তিনি বিভিন্ন মানের ভিত্তিতে পণ্যগুলো ভাগ করে রাখেন। এতে করে তার বিক্রিতে সুবিধা হয়। অন্যদিকে ক্রেতারাও তাদের চাহিদা অনুযায়ী পণ্য পেয়ে উপকৃত হয়। এসব কাজ তার বিক্রি বাড়াতে সহায়তা করে। আর তার এই কাজগুলোর মাধ্যমে সঠিকভাবে পণ্য বিপণন সম্ভব হয়। এছাড়াও এগুলো ক্রেতাসন্তুষ্টি সৃষ্টি করে। ফলে তার পণ্যের চাহিদা ও বিক্রি বেড়ে যায়। ফলস্বরূপ তার সাফল্য আসে। এসব যুক্তিগুলোর বিশ্লেষণে আমি মনে করি মি. রমেশের বিপণন কার্যাবলি ব্যবসায়ের সাফল্য অর্জনে গুরুত্বপূর্ণ ভূমিকা রাখে।"
        }
      ]
    },
    {
      "number": "5",
      "uddipok": "রাজশাহীর মোল্লা ট্রেডার্স উন্নতমানের সুতা আমদানিকারক প্রতিষ্ঠান। খুলনার কিশোর টেক্সটাইল মোল্লা ট্রেডার্স-এর কাছ থেকে সুতা কেনে। এরপর বাহারী রং ও সুতার সংমিশ্রণে উন্নতমানের রেডশিট ও তোয়ালে প্রস্তুত করে। তারপর বিভিন্ন ধরনের মধ্যস্থব্যবসায়ীর সহায়তায় সারা দেশব্যাপী তারা বেডশিট ও তোয়ালে বাজারজাত করছে। অন্যদিকে সালমা একজন গৃহিণী। সে যশোরের প্রত্যন্ত গ্রামে বাস করে। তার কাছে কিশোর টেক্সটাইল-এর বেডশিট খুবই পছন্দ। তার মতো অনেক গৃহিণী গ্রামের বাজার থেকে সহজেই ঐ পণ্য কিনতে পেরে বেশ তৃপ্ত হয়। পাশাপাশি প্রতিষ্ঠানটিও বেশ লাভবান হচ্ছে।",
      "tag": "DB, DIN.B, SB, JB 18,RB, CB, CTG.B, BB 18",
      "sub_questions": [
        {
          "label": "ক",
          "question": "ভোক্তা বাজার কী?",
          "explanation": "যারা ব্যক্তিগত এবং পারিবারিক ভোগ বা ব্যবহারের জন্য পণ্য কেনে, তাদের নিয়ে গঠিত বাজারকে ভোক্তা বাজার বলে।"
        },
        {
          "label": "খ",
          "question": "ব্যয়যোগ মূল্য নির্ধারণ বলতে কী বোঝায়? ব্যাখ্যা করো।",
          "explanation": "পণ্যের উৎপাদন ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণের পদ্ধতিকে ব্যয় যোগ মূল্য নির্ধারণ বলে। ব্যয় যোগ মূল্য নির্ধারণ পদ্ধতিতে স্থির ব্যয়, পরিবর্তনশীল ব্যয় এবং প্রত্যাশিত বিক্রির পরিমাণ বিবেচনা করা হয়। এছাড়াও এককপ্রতি উৎপাদন ব্যয়ের ভিত্তিতে এককপ্রতি পণ্যের বিক্রয়মূল্য নির্ধারণ করা হয়। এ পদ্ধতিতে মূল্য নির্ধারণের সূত্র হলো এককপ্রতি বিক্রয়মূল্য = একক প্রতি উৎপাদন ব্যয় ১ − একক প্রতি বিক্রির ওপর মুনাফার হার \\frac{একক\\ প্রতি\\ উৎপাদন\\ ব্যয়}{১-একক\\ প্রতি\\ বিক্রির\\ ওপর\\ মুনাফার\\ হার} ১ − একক   প্রতি   বিক্রির   ওপর   মুনাফার   হার একক   প্রতি   উৎপাদন   ব্যয় ​"
        },
        {
          "label": "গ",
          "question": "মোল্লা ট্রেডার্স কোন ধরনের পণ্যের ব্যবসায় করছে? ব্যাখ্যা করো।",
          "explanation": "মোল্লা ট্রেডার্স শিল্প পণ্যের ব্যবসায় করছে। শিল্প পণ্য সাধারণত পুনরায় উৎপাদনে বা বিক্রির কাজে ব্যবহার করা হয়। এসব পণ্যের ক্রেতা হলো উৎপাদক বা উদ্যোক্তা শ্রেণির মানুষ। এর ক্রেতারা সংখ্যায় কম হয়। এ ধরনের পণ্য প্রক্রিয়াজাত করে ভোগ বা ব্যবহার উপযোগী করে তোলা হয়। রাজশাহীর মোল্লা ট্রেডার্স উন্নতমানের সুতা আমদানিকারক প্রতিষ্ঠান। অর্থাৎ, তারা বিদেশ থেকে সুতা আমদানি করে। এ সুতাগুলো তারা খুলনার কিশোর ট্রেক্সটাইল-এর কাছে বিক্রি করে। এ থেকে দেখা যায়, তাদের পণ্যের ক্রেতা হলো অন্য একটি ব্যবসায় প্রতিষ্ঠান। সেই প্রতিষ্ঠানটি পুনঃপ্রক্রিয়া করে বিক্রির মাধ্যমে মুনাফা অর্জনের উদ্দেশ্যে পণ্য কেনে। আবার, বাজারে ঐ প্রতিষ্ঠানটির মতো ক্রেতা সংখ্যা অনেক কম। তাছাড়া এমন পণ্য সাধারণত অনেক বেশি পরিমাণে কেনা-বেচা করা হয়। আর এ বৈশিষ্ট্যগুলোর আলোকে বলা যায়, মোল্লা ট্রেডার্স শিল্প পণ্যের ব্যবসায় করছে।"
        },
        {
          "label": "ঘ",
          "question": "\"উপযুক্ত বণ্টন প্রণালির কারণে কিশোর টেক্সটাইল সফলতা অর্জন করেছে\" -এ বিষয়ে তোমার মতামত তুলে ধরো।",
          "explanation": "\"উপযুক্ত বণ্টন প্রণালির কারণে কিশোর টেক্সটাইল সফলতা অর্জন। করেছে\"- এই উক্তিটির সাথে আমি একমত। যে প্রক্রিয়ায় উৎপাদিত পণ্যটি চূড়ান্ত ভোক্তার কাছে পৌঁছানো হয় তাকে বণ্টন প্রণালি বলে। এর মাধ্যমে উৎপাদনকারী ও ভোক্তার মধ্যে যোগসূত্র স্থাপন করা হয়। তাছাড়া এটি উৎপাদনের গতিশীলতা বাড়ায়। উদ্দীপকের সালমা একজন গৃহিণী। সে যশোরে বাস করে। সে কিশোর টেক্সটাইল-এর বেডশিট খুব পছন্দ করে। আর তার মতো অনেক গৃহিণী - গ্রামের বাজার থেকে সহজেই তাদের পণ্য কিনে বেশ তৃপ্ত হচ্ছে। এতে প্রতিষ্ঠানটিও বেশ লাভবান হচ্ছে। কিশোর টেক্সটাইল দেশের প্রত্যন্ত অঞ্চলে তাদের পণ্য পৌঁছে দিচ্ছে। ... খুলনার উৎপাদিত বেডশিট ও তোয়ালে পৌঁছে যাচ্ছে যশোরের ভোক্তাদের হাতে। মধ্যস্থব্যবসায়ীরা ভোক্তাদের হাতে পণ্য পৌঁছে দিতে সহায়তা করছে। আবার, তারা উৎপাদককে বিভিন্ন পরামর্শ দিয়েও সহায়তা করতে পারছে। অন্যদিকে, উৎপাদিত পণ্য ভোক্তার কাছে পৌঁছানোর মাধ্যমে স্থানগত, সময়গত ও স্বত্বগত উপযোগ সৃষ্টি হচ্ছে। এসব কিছুর সমন্বয়ে প্রতিষ্ঠানটির বিক্রি ও মুনাফা বাড়ছে। আর এটি সম্ভব হয়েছে উপযুক্ত বণ্টন প্রণালি ব্যবহারের মাধ্যমে। সুতরাং, \"উপযুক্ত বণ্টন প্রণালির কারণেই কিশোর টেক্সটাইল সফলতা অর্জন করেছে\"- এই উক্তিটির সাথে আমি একমত।"
        }
      ]
    },
    {
      "number": "6",
      "uddipok": "জনাব রনি 'ক কোম্পানি' নামে একটি উৎপাদন কারখানার মালিক। এতে উন্নতমানের বডিলোশন ও পারফিউম তৈরি করা হয়। জনাব রনি পণ্যমূল্য নির্ধারণ করে পরিবেশকের মাধ্যমে বিভিন্ন জেলায় পণ্যসামগ্রী বিক্রির ব্যবস্থা করেন। কিন্তু ক্রেতাদের অনেকেই উত্ত পণ্য সম্পর্কে জানে না। চলতি বছর জনাব রনি বিক্রির কাঙ্ক্ষিত লক্ষ্যমাত্রা অর্জন করতে পারেননি। বিষয়টি নিয়ে তিনি বেশ চিন্তিত।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "শিল্পপণ্য কী?",
          "explanation": "যেসব পণ্য উৎপাদন, পুনঃপ্রক্রিয়াকরণ বা ব্যবসায়ে ব্যবহারের জন্য কেনা হয় সেগুলোকে শিল্প পণ্য বলে।"
        },
        {
          "label": "খ",
          "question": "বিক্রয়োত্তর সেবা বলতে কী বোঝায়? ব্যাখ্যা করো।",
          "explanation": "পণ্য বিক্রির পর বিপণনকারী প্রতিষ্ঠান ক্রেতা বা ভোন্তাকে যে সেবা দিয়ে থাকে তাকে বিক্রয়োত্তর সেবা বলে। এ ধরনের সেবা দেওয়ার মাধ্যমে পণ্যের ত্রুটি সংশোধন, প্রয়োজনীয় পরিমার্জন বা পরিবর্ধন করা হয়। এতে ক্রেতারা সন্তুষ্ট হয়। ফলে অনিয়মিত ক্রেতাও স্থায়ী ক্রেতায় পরিণত হয়। বিভিন্ন বিক্রয়োত্তর সেবার মধ্যে ওয়ারেন্টি, গ্যারান্টি, হোম ডেলিভারি প্রভৃতি উল্লেখযোগ্য।"
        },
        {
          "label": "গ",
          "question": "উদ্দীপকে বিপণন মিশ্রণের কোন কোন উপাদানের উল্লেখ আছে? ব্যাখ্যা করো।",
          "explanation": "উদ্দীপকে বিপণন মিশ্রণের পণ্য, মূল্য, স্থান ও প্রসার এ চারটি। উপাদানের কথা উল্লেখ আছে। এ উপাদানগুলোর সমন্বয়ে বিপণন মিশ্রণ গঠিত হয়। এটি পণ্য বিপণনের একটি কৌশল। উক্ত উপাদানগুলোর যথাযথ প্রয়োগ ও ব্যবহারের মাধ্যমে প্রতিষ্ঠান তার কাঙ্ক্ষিত ক্রেতার কাছে পণ্য পৌঁছানোর চেষ্টা করে। জনাব রনি 'ক কোম্পানি' নামে একটি উৎপাদন কারখানার মালিক। এতে উন্নতমানের বডিলোশন ও পারফিউম তৈরি করা হয়। এক্ষেত্রে বডিলোশন ও পারফিউম হলো বিপণন মিশ্রণের 'পণ্য'। আর তিনি পণ্যমূল্য নির্ধারণের মাধ্যমে বিপণন মিশ্রণের 'মূল্য' উপাদানটি ব্যবহার করেছেন। আবার, তিনি উৎপাদিত পণ্য বিভিন্ন জেলায় বিক্রি করেন। এটি বিপণন মিশ্রণের উপাদান 'স্থান'-কে নির্দেশ করে। 'স্থান'-এর মাধ্যমে বণ্টন প্রণালিকে বোঝানো হয়। তাছাড়া, ভোক্তাদের অনেকেই তার পণ্য সম্পর্কে জানে না। এ থেকে বোঝা যায়, প্রতিষ্ঠানটি বিপণন মিশ্রণের প্রসার উপাদানটির ওপর কম গুরুত্ব দেয়। তাই বলা যায়, উদ্দীপকে বিপণন মিশ্রণের পণ্য, মূল্য, স্থান ও প্রসার এ চারটি উপাদানের কথা উল্লেখ আছে।"
        },
        {
          "label": "ঘ",
          "question": "জনাব রনির সমস্যা সমাধানে তোমার সুপারিশ তুলে ধরো।",
          "explanation": "জনাব রনির সমস্যা সমাধানে বিপণন মিশ্রণের প্রসার উপাদানটি ব্যবহার করা উচিত বলে আমি মনে করি। প্রসার বলতে ঐ সব কাজকে বোঝায় যেগুলোর মাধ্যমে কাঙ্ক্ষিত ক্রেতাদের পণ্য সম্পর্কে জানানো হয় এবং সেই পণ্য কেনায় উৎসাহিত করা হয়। অর্থাৎ, এটি হলো পণ্যের বিক্রি বাড়ানোর কৌশলের সমষ্টি। প্রসারমূলক কার্যক্রম হিসেবে বিজ্ঞাপন, ব্যক্তিক বিক্রয়, মূল্য ছাড় প্রভৃতি বেশি ব্যবহার করতে দেখা যায়। জনাব রনি 'ক কোম্পানি' নামে একটি উৎপাদন কারখানার মালিক। এটি উন্নতমানের বডিলোশন ও পারফিউম তৈরি করে। কিন্তু ক্রেতাদের অনেকেই তার পণ্য সম্পর্কে জানে না। ফলে তিনি চলতি বছর বিক্রির কাঙ্ক্ষিত লক্ষ্যমাত্রা অর্জন করতে পারেননি। তাই বিষয়টি নিয়ে তিনি বেশ চিন্তিত। জনাব রনির পণ্যের বিজ্ঞাপন দেওয়া উচিত। এতে বেশি সংখ্যক ক্রেতার কাছে তার পণ্য সম্পর্কে তথ্য পৌছে দেওয়া যাবে। আবার, তিনি বিক্রয়কর্মী নিয়োগ দিয়ে সরাসরি ক্রেতাদের সাথে কথা বলে পণ্য বিক্রির চেষ্টা করতে পারেন। আবার তিনি মূল্য ছাড়ের ব্যবস্থা নিতে পারেন। এতে জনগণের মধ্যে পণ্য কেনার আগ্রহ সৃষ্টি হবে। আর এ কাজগুলোই বিপণন মিশ্রণের প্রসার উপাদানের অন্তর্ভুক্ত। এর ব্যবহারের ফলে জনগণ তার পণ্যগুলো সম্পর্কে জানবে ও তা কিনতে উৎসাহিত হবে। ফলে তার কাঙ্খিত বিক্রির লক্ষ্যমাত্রা অর্জন করা সহজ হবে। সুতরাং, জনাব রনির সমস্যা সমাধানে বিপণন মিশ্রণের প্রসারমূলক কর্মসূচি ব্যবহার করা উচিত বলে আমি মনে করি।"
        }
      ]
    },
    {
      "number": "7",
      "uddipok": "'সজীব স্টোর' যশোরের নিউমার্কেট এলাকায় একটি পণ্য বিক্রয়কারী প্রতিষ্ঠান। জনাব সজীব এটি পরিচালনা করেন। এখানে কোনো বিক্রয়কর্মী থাকে না। সচেতন ক্রেতারা এখানে কেনাকাটা করেন। বিভিন্ন প্রকার নিত্যপ্রয়োজনীয় দ্রব্যসামগ্রীর পাশাপাশি এখানে গৃহস্থালী সামগ্রী বিক্রি করা হয়। প্রতিষ্ঠানটিতে পরিবেশের ক্ষতি করে এমন কোনো পণ্য বিক্রি করা হয় না। এখানে পরিবেশবান্ধব উপকরণ দিয়ে পণ্য প্যাকেট করা থাকে। প্যাকেটের গায়ে পণ্যের সব তথ্য লিখা থাকে। এ কারণে ক্রেতারা সহজে পছন্দমতো পণ্য নির্বাচন করতে পারে। ফলে প্রতিষ্ঠানটির বিক্রি দিন দিন বেড়েই চলেছে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "প্রত্যক্ষ বণ্টন প্রণালি কী?",
          "explanation": "যে প্রক্রিয়ায় উৎপাদক সরাসরি ক্রেতাদের কাছে পণ্য বিক্রি করে তাকে প্রত্যক্ষ বণ্টন প্রণালি বলে।"
        },
        {
          "label": "খ",
          "question": "ফ্যাশন পণ্য বলতে কী বোঝায়? ব্যাখ্যা করো।",
          "explanation": "যেসব পণ্য ক্রেতারা শখের বশে অথবা সময়ের সাথে তাল মিলিয়ে চলার জন্য কিনে থাকে তাকে ফ্যাশন পণ্য বলে। আসবাবপত্র, ঘড়ি, টাই, গহনা প্রভৃতি ফ্যাশন পণ্য। এসব পণ্যের মূল্য সাধারণত তুলনামূলক বেশি হয়। আধুনিক প্রযুক্তির ব্যবহারের মাধ্যমে এসব পণ্য নিখুঁতভাবে তৈরি করা হয়। ক্রেতারা আবেগী হয়ে বা শখ করে ফ্যাশন পণ্য কিনে থাকে।"
        },
        {
          "label": "গ",
          "question": "উল্লিখিত উদ্দীপকে 'সজীব স্টোর' কোন ধরনের খুচরা ব্যবসায় প্রতিষ্ঠান? ব্যাখ্যা করো।",
          "explanation": "'সজীব স্টোর' হলো একটি সুপার মার্কেট। যে বৃহদায়তন খুচরা ব্যবসায় প্রতিষ্ঠানে ক্রেতারা খাদ্য জাতীয় পণ্যের পাশাপাশি অন্যান্য নিত্যপ্রয়োজনীয় পণ্য কিনে সেটিই সুপার মার্কেট হিসেবে পরিচিত। এখানে পণ্য সুসজ্জিত থাকে এবং ক্রেতারা ট্রলিতে করে নিজ পণ্য সংগ্রহ করে। 'সজীব স্টোর' যশোরের নিউমার্কেট এলাকায় একটি পণ্য বিক্রয়কারী প্রতিষ্ঠান। এসব দোকানে কোনো বিক্রয়কর্মী থাকে না। এখানে ক্রেতারা নিজেরাই পণ্য সংগ্রহ করে। এখানে নিত্যপ্রয়োজনীয় পণ্য বিক্রি করা হয়। পাশাপাশি এটি গৃহস্থালী পণ্যও বিক্রি করে থাকে। ফলে আশপাশের ক্রেতারা এখানে এসে প্রয়োজনীয় সব পণ্যই এক সাথে পায়। তাই বলা যায়, 'সজীব স্টোর' একটি সুপার মার্কেট।"
        },
        {
          "label": "ঘ",
          "question": "উদ্দীপকের প্রতিষ্ঠানটির সফলতার কারণ বিশ্লেষণ করো।",
          "explanation": "'সজীব স্টোর'-এর সফলতার প্রধান কারণ হলো গ্রিন মার্কেটিং ও সুষ্ঠু মোড়কিকরণ প্রক্রিয়া অনুসরণ। গ্রিন মার্কেটিং-এ পরিবেশকে সর্বোচ্চ গুরুত্ব দেওয়া হয়। পরিবেশের ক্ষতি হয় এমন পণ্যের উৎপাদন ও বিপণন গ্রিন মার্কেটিং নিরুৎসাহিত করে। অন্যদিকে সুষ্ঠু মোড়কিকরণ ক্রেতাদের পণ্য কিনতে উৎসাহিত করে। 'সজীব স্টোর' হলো একটি সুপার মার্কেট। প্রতিষ্ঠানটি পরিবেশের ক্ষতি করে এমন পণ্য বিক্রি করে না। তারা পরিবেশবান্ধব উপকরণ দিয়ে পণ্য। মোড়কিকরণ করে। আবার, প্যাকেটের গায়ে পণ্যের সব তথ্য লেখা থাকে। এর বিক্রি দিন দিন বাড়ছে। বর্তমান ক্রেতারা পরিবেশ সম্পর্কে সচেতন হওয়ায় 'সজীব স্টোর'-এর পণ্য কিনতে আগ্রহী হয়। দোকানটিতে কোনো বিক্রয়কর্মী না থাকায় ক্রেতাদের তথ্য জানানোর কেউ থাকে না। কিন্তু ক্রেতারা পণ্যের প্যাকেটের গায়ে লেখা থেকে সব তথ্য জানতে পারে। ফলে তাদের পণ্য কিনতে অসুবিধায় পড়তে হয় না। সুষ্ঠু মোড়কিকরণ করতে পেরেছে বলেই প্রতিষ্ঠানটি -ক্রেতাদের এ সুবিধা দিতে পেরেছে। এতে বিক্রি বাড়ে ও মুনাফা গতিশীল হয়। তাই বলা যায়, গ্রিন মার্কেটিংও সুষ্ঠু মোড়কিকরণের মাধ্যমে সজীব স্টোর সফলতা লাভ করতে পেরেছে।"
        }
      ]
    },
    {
      "number": "8",
      "uddipok": "'রূপালী গার্মেন্টস' একটি পোশাক প্রস্তুতকারক ও বিক্রয়কারী প্রতিষ্ঠান। এটি ক্রেতাদের পছন্দ ও রুচি অনুযায়ী শার্ট, প্যান্ট, সালোয়ার, কামিজ, বোরকা প্রভৃতি পোশাক তৈরি করে বিক্রি করে। এটি পণ্য কেনায় উৎসাহিত করার জন্য মূল্যছাড়, উপহার, রূপন, বোনাস প্রভৃতি কৌশল ব্যবহার করে। সম্প্রতি প্রতিষ্ঠানটি বাজার সম্প্রসারণ ও বিক্রি বাড়ানোর কথা ভাবছে। এজন্য বিভিন্ন রং, ভাষা, শব্দ ও ছবির ব্যবহার করা যায় এমন একটি মাধ্যমে পণ্যের বিজ্ঞাপন দেওয়ার সিদ্ধান্ত নিয়েছে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "প্রতিনিধি কী?",
          "explanation": "নির্দিষ্ট কমিশনের বিনিময়ে কেউ অন্যের হয়ে কোনো কাজ করলে তাকে প্রতিনিধি বলে।"
        },
        {
          "label": "খ",
          "question": "\"বিজ্ঞাপন জীবনযাত্রার মান বাড়ায়\"- ব্যাখ্যা করো।",
          "explanation": "অর্থের বিনিময়ে উদ্যোক্তার পণ্য, সেবা বা ধারণার নৈর্ব্যক্তিক উপস্থাপনাকে বিজ্ঞাপন বলে। বিজ্ঞাপনের মাধ্যমে ক্রেতারা নতুন নতুন পণ্য ও এর ব্যবহার সম্পর্কে জানতে পারে। এতে তারা সঠিক পণ্য কেনার সুযোগ পায়। আবার, যেসব আধুনিক পণ্য সম্পর্কে তারা জানত না, তার ধারণা পায়। পরবর্তীতে এসব পণ্য কিনে তারা সহজ ও সাবলীলভাবে জীবনযাপন করতে পারে। অর্থ খরচ হলেও তাদের জীবন আরও গতিশীল হয়। তাই বলা যায়, বিজ্ঞাপন জীবনযাত্রার মান বাড়ায়।"
        },
        {
          "label": "গ",
          "question": "উদ্দীপকের প্রতিষ্ঠানটি বিপণন প্রসারের কোন কৌশল ব্যবহার করছে? ব্যাখ্যা করো।",
          "explanation": "'রূপালী গার্মেন্টস' বিক্রয় প্রসার কৌশল ব্যবহার করেছে। চূড়ান্ত ভোক্তাদের পণ্য কিনতে উৎসাহিত করার জন্য এ স্বল্পমেয়াদি পদক্ষেপ নেওয়া হয়। নমুনা বিতরণ, সৌজন্য পণ্য, মেয়াদি গ্যারান্টি দেওয়া ইত্যাদি বিক্রয় প্রসার কৌশলের অন্তর্ভুক্ত। 'রূপালী গার্মেন্টস' একটি পোশাক উৎপাদন ও বিক্রয়কারী প্রতিষ্ঠান। এটি ক্রেতাদের পছন্দমতো শার্ট, প্যান্ট, সালোয়ার, কামিজ, বোরখা প্রভৃতি তৈরি করে। তারা ক্রেতাদের পণ্য কিনতে উৎসাহিত করতে উপহার, মূল্য ছাড় ও বোনাস দেয়। এতে তারা পণ্য কিনতে আগ্রহী হয়। আবার, কূপন দেয় বলে ক্রেতারা ছাড়-এ পণ্য কিনতে চায়। এতেও পণ্যের বিক্রি ও মুনাফা বাড়ার সম্ভাবনা তৈরি হয়। প্রতিষ্ঠানটির এই প্রসার কাজ বিক্রি বাড়ানোর জন্য পরিচালিত হয়। তাই বলা যায়, রূপালী গার্মেন্টস বিক্রয় প্রসার কৌশল ব্যবহার করেছে।"
        },
        {
          "label": "ঘ",
          "question": "বিজ্ঞাপন মাধ্যমের ধরন উল্লেখ করে প্রতিষ্ঠান কর্তৃক নেওয়া সিদ্ধান্তের যৌক্তিকতা মূল্যায়ন করো।",
          "explanation": "'রূপালী গার্মেন্টস' বিজ্ঞাপন দেওয়ার জন্য টেলিভিশন ব্যবহারের সিদ্ধান্ত নিয়েছে, যা যৌক্তিক। টেলিভিশন আধুনিক যুগের বহুল ব্যবহৃত একটি বিজ্ঞাপন মাধ্যম। সব শ্রেণির ক্রেতার কাছে পৌছানোর জন্য এটি খুবই কার্যকর মাধ্যম। কারণ, বর্তমানে প্রায় সব পরিবারেই টেলিভিশন ব্যবহার করা হয়। 'রূপালী গার্মেন্টস' পোশাক উৎপাদন ও বিক্রি করে। সম্প্রতি এটি বাজার সম্প্রসারণ ও বিক্রি বাড়াতে আগ্রহী হয়। তাই তারা বিভিন্ন রং, ভাষা, শব্দ, ছবি ব্যবহার করা যায় এমন একটি মাধ্যমে বিজ্ঞাপন দেওয়ার সিদ্ধান্ত নিয়েছে। শুধু টেলিভিশনেই রং, ভাষা, ছবি, শব্দের ব্যবহার করে বিজ্ঞাপন দেওয়া যায়। এটি ব্যবহার করে 'রূপালী গার্মেন্টস' সব শ্রেণির ক্রেতার কাছে পণ্য সম্পর্কে তথ্য পৌছাতে পারবে। ক্রেতারা বাহারি রঙের পোশাক দেখতে পেয়ে আকৃষ্ট হবে। আবার, ভাষা ব্যবহার করে তাদের পণ্যের কার্যাকারিতা এবং মূল্য সম্পর্কে জানানো যাবে। ফলে তাদের কোনো জ্ঞানগত বাধা থাকবে না। এতে পোশাক বিক্রি ও মুনাফা বেড়ে যাওয়ার সম্ভাবনা তৈরি হবে। তাই বলা যায়, 'রূপালী গার্মেন্টস' টেলিভিশন বিজ্ঞাপন মাধ্যম ব্যবহারের সিদ্ধান্ত নিয়েছে, যা যৌক্তিক।"
        }
      ]
    },
    {
      "number": "9",
      "uddipok": "জনাব করিম 'ক' নামক একটি জীবন বিমা কোম্পানির বিমা প্রতিনিধি। তিনি কলেজের অধ্যক্ষ জনাব জাকির-এর সাথে দেখা করে জীবন বিমা পলিসি কীভাবে তার পরিবারের আর্থিক নিরাপত্তা দিতে পারে তা ব্যাখ্যা করেন। ফলে জনাব জাকির জীবন বিমা পলিসি করতে সম্মত হন। পরবর্তীতে প্রতিষ্ঠানটি গ্রাহক সংখ্যা বাড়ানোর উদ্দেশ্যে বিমাগ্রহীতাকে ডাক্তারি পরামর্শ দেওয়া, হাসপাতালে ভর্তি হলে ডিসকাউন্ট সুবিধা দেওয়া প্রভৃতি স্বল্পমেয়াদি পন্থা অবলম্বন করে। এর মাধ্যমে প্রতিষ্ঠানটি কাঙ্ক্ষিত সফলতা লাভে সক্ষম হয়।",
      "tag": "BAFSC 23,DB, DIN.B, SB, JB 18",
      "sub_questions": [
        {
          "label": "ক",
          "question": "পেশাগত জ্ঞান কী?",
          "explanation": "একজন কর্মীকে পণ্য ও প্রতিষ্ঠানের সাথে সম্পর্কযুক্ত যেসব তথ্য ও পদ্ধতি জানতে হয় তাকে পেশাগত জ্ঞান বলে।"
        },
        {
          "label": "খ",
          "question": "প্রত্যক্ষ বিপণন বলতে কী বোঝায়? ব্যাখ্যা করো।",
          "explanation": "ক্রেতাদের সাথে সরাসরি যোগাযোগ করে বিপণন কার্যক্রম পরিচালনা করাকে প্রত্যক্ষ বিপণন বলে। প্রত্যক্ষ বিপণনের মাধ্যমে ক্রেতা ও বিক্রেতার মধ্যে সু-সম্পর্ক গড়ে ওঠে। কারণ মুখোমুখি অবস্থান করায় বিক্রেতা ক্রেতার যাবতীয় প্রশ্নের উত্তর দিয়ে জ্ঞানগত বাধা দূর করতে পারে। আবার, বিক্রেতা ক্রেতাকে পণ্য কিনতে আগ্রহী করতে পারে। আবার, ক্রেতারা যেকোনো অভিযোগ বিক্রেতাকে সরাসরি জানাতে পারে। এটি বিক্রি ও মুনাফা বাড়াতে সহায়তা করে। অনলাইন মার্কেটিং, টেলি মার্কেটিং ইত্যাদি প্রত্যক্ষ বিপণনের কৌশল।"
        },
        {
          "label": "গ",
          "question": "জনাব করিম কর্তৃক সম্পাদিত কার্যাবলি বিপণন প্রসারের কোন ধরনের হাতিয়ারের সাথে সম্পর্কিত? ব্যাখ্যা করো।",
          "explanation": "জনাব করিমের কার্যাবলি বিপণন প্রসারের 'ব্যক্তিক বিক্রয়' হাতিয়ারের সাথে সম্পর্কিত। ব্যক্তিক বিক্রয়ে বিক্রেতা ক্রেতাদের কাছে সরাসরি উপস্থিত হয়। পণ্য সম্পর্কিত যাবতীয় তথ্য দিয়ে তারা পণ্য কেনার আহ্বান জানায়। ফলে ক্রেতারা পণ্য কিনতে আগ্রহী হয়। জনাব করিম 'ক' নামক জীবন বিমা প্রতিষ্ঠানের বিমা প্রতিনিধি। তিনি কলেজের অধ্যাপক জনাব জাকিরের কাছে সরাসরি গিয়েছেন। তিনি নিজের মুখেই বিমা পলিসি সম্পর্কে যাবতীয় তথ্য দিয়েছেন। বিমা পলিসি কীভাবে তার পরিবারের নিরাপত্তা দেবে তা তুলে ধরেছেন। অর্থাৎ, তিনি ব্যক্তিগতভাবে ক্রেতার কাছে গিয়ে বিমা পলিসি বিক্রির চেষ্টা করেছেন। এগুলো ব্যক্তিক বিক্রয়ের বৈশিষ্ট্যের সাথে মিলে যায়। তাই বলা যায়, জনাব করিম বিপণনের ব্যক্তিক বিক্রয় হাতিয়ারটি ব্যবহার করেছেন।"
        },
        {
          "label": "ঘ",
          "question": "বিপণন প্রসারের ধরন উল্লেখ করে প্রতিষ্ঠানটির সফলতার কারণ বিশ্লেষণ করো।",
          "explanation": "বউদ্দীপকের 'ক' কোম্পানি বিপণন প্রসারের \"বিক্রয় প্রসার\" কৌশল অনুসরণ করায় সফলতা লাভ করেছে। বিক্রয় প্রসার হলো পণ্য বা সেবা কিনতে ক্রেতাদের উৎসাহিত করার জন্য নেওয়া স্বল্পমেয়াদি উদ্দীপনা। নমুনা বিতরণ, সৌজন্য পণ্য, বিক্রয়োত্তর সেবা প্রভৃতি এ কৌশলের অন্তর্ভুক্ত। 'ক' একটি জীবন বিমা প্রতিষ্ঠান। এটি সরাসরি ক্রেতার কাছে গিয়ে পলিসি বিক্রির চেষ্টা চালায়। পরবর্তীতে এটি বিমাগ্রহীতাকে ডাক্তারি পরামর্শ, হসপিটালে ভর্তি হলে ডিসকাউন্ট প্রভৃতি সুবিধা দিয়ে থাকে। এর মাধ্যমে এটি সফলতা লাভে সক্ষম হয়। উদ্দীপকের 'ক' প্রতিষ্ঠানটি ব্যক্তিক বিক্রয়ের মাধ্যমে পলিসি বিক্রি করে। এরপর গ্রাহক সংখ্যা বাড়াতে এটি বিমাগ্রহীতাকে বিভিন্ন স্বল্পমেয়াদি প্রণোদনা দিয়ে থাকে। এটি তাদের ডাক্তারি পরামর্শ দেয়, হাসপাতালে ভর্তি হলে ডিসকাউন্ট প্রভৃতি সুবিধা দিয়ে থাকে। আর এগুলো সবই প্রতিষ্ঠান থেকে দেওয়া বিক্রয়োত্তর সেবা। সাধারণত প্রতিযোগিতা মোকাবিলা করার জন্য এ সুবিধাগুলো দেওয়া হয়ে থাকে। এ বিক্রয়োত্তর সেবাগুলো বিক্রয় প্রসারের অন্যতম একটি কৌশল। এর মাধ্যমে গ্রাহকরা প্রতিষ্ঠান সম্পর্কে ইতিবাচক ধারণা রাখবে। ফলে ক্রেতারা এর পলিসি নিতে উৎসাহিত হবে। এটি বিক্রি বাড়াতে সহায়ক হবে। আর এতে করে প্রতিষ্ঠানটি সফলতা লাভ করবে। সুতরাং বলা যায়, বিক্রয় প্রসারের ব্যবহার উদ্দীপকের প্রতিষ্ঠানের সফলতার অন্যতম হাতিয়ার।"
        }
      ]
    },
    {
      "number": "10",
      "uddipok": "'রূপসা ইকো-পার্ক' খুলনা শহরের কেন্দ্রস্থলে অবস্থিত শীতাতপ নিয়ন্ত্রিত শপিং সেন্টার। এখানে বাচ্চাদের খেলাধুলার ব্যবস্থা, নিরাপত্তামূলক পরিবেশ, উন্নত যোগাযোগ ও পার্কিং-এর ব্যবস্থা আছে। ফলে ক্রেতারা সহজেই কেনাকাটা করতে পারে। এছাড়া এটি পরিবেশ দূষণরোধ, পরিবেশ উন্নয়ন ও টেকসই বিপণনের ওপর বেশি গুরুত্ব দিয়ে থাকে। ফলে ব্যবসায় জগতে উক্ত প্রতিষ্ঠানটি ব্যাপক সাফল্য অর্জনে সক্ষম হচ্ছে।",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "ব্যক্তিক বিক্রয় কী?",
          "explanation": "ক্রেতার মুখোমুখি হয়ে বিক্রয়কর্মীর নিজে পণ্য বা সেবা সম্পর্কে ক্রেতাদের কাছে অনুকূল ধারণা উপস্থাপন ও বিক্রির চেষ্টাই হলো ব্যক্তিক বিক্রয়।"
        },
        {
          "label": "খ",
          "question": "বিজ্ঞাপন বলতে কী বোঝায়?",
          "explanation": "অর্থের বিনিময়ে ধারণা, পণ্য বা সেবার নৈর্ব্যত্তিক উপস্থাপনকে বিজ্ঞাপন বলা হয়। বিজ্ঞাপন হলো বিপণন প্রসারের অন্যতম হাতিয়ার। এর মাধ্যমে পণ্যের জ্ঞানসংক্রান্ত বাধা দূর করা হয়। এর মাধ্যমে ক্রেতাদের পণ্য সম্পর্কিত তথ্যাদি জানানো হয় এবং পণ্য কিনতে আগ্রহী করে তোলা হয়। ফলে পণ্যের বাজার চাহিদা এবং বিক্রি বেড়ে যাওয়ার সম্ভাবনা তৈরি হয়।"
        },
        {
          "label": "গ",
          "question": "উদ্দীপকের 'রূপসা ইকো-পার্ক' কোন ধরনের বিপণি? ব্যাখ্যা করো।",
          "explanation": "উদ্দীপকের \"রূপসা ইকো পার্ক\" হলো একটি পরিকল্পিত বিপণি। পরিকল্পিত বিপণি হলো এক ধরনের বড় খুচরা ব‍্যবসায় প্রতিষ্ঠান। এটি আয়তনে বড় হয় এবং ক্রেতারা চাহিদামতো পণ্য এখানে পেয়ে থাকে। আধুনিক সব সুযোগ-সুবিধাও এতে পাওয়া যায়। \"রূপসা ইকো-পার্ক\" খুলনা শহরের কেন্দ্রস্থলে অবস্থিত। এটি একটি শীতাতপ নিয়ন্ত্রিত শপিং সেন্টার। এখানে বাচ্চাদের খেলাধুলার ব্যবস্থা, নিরাপত্তামূলক পরিবেশ, উন্নত যোগাযোগ ও পার্কিং ব্যবস্থা আছে। অর্থাৎ, প্রয়োজনীয় সবকিছুই এতে আছে। ফলে ক্রেতারা সহজেই কেনাকাটা করতে পারে। আর এটি পরিকল্পনা মাফিক স্থাপন করা হয়েছে। এর সাথে পরিকল্পিত বিপণির মিল পাওয়া যায়। অতএব, 'রূপসা ইকো-পার্ক' একটি পরিকল্পিত বিপণি।"
        },
        {
          "label": "ঘ",
          "question": "উদ্দীপকের প্রতিষ্ঠানটির সাফল্যের কারণ বিশ্লেষণ করো।",
          "explanation": "'রূপসা ইকো-পার্ক' এর সফলতার প্রধান কারণ হলো গ্রিন মার্কেটিং মতবাদ অনুসরণ করা বলে আমি মনে করি। গ্রিন মার্কেটিং পরিবেশ সংরক্ষণে ভূমিকা রাখে। এটি পরিবেশ দূষণরোধকে উৎসাহিত করে। আবার, এর ব্যবহারের মাধ্যমে ব্যবসায় প্রতিষ্ঠানগুলো সামাজিকভাবে বেশি গ্রহণযোগ্যতা পায়। অন্যদিকে ক্রেতা সন্তুষ্টি অর্জনও সহজ হয়। \"রূপসা ইকো-পার্ক\" একটি শীতাতপ নিয়ন্ত্রণ শপিং সেন্টার। এটি ক্রেতাদের কেনাকাটা সহজ করার উদ্দেশ্যে নিরাপত্তামূলক পরিবেশ, পার্কিং প্রভৃতি সুবিধা দিয়ে থাকে। এছাড়া, এটি পরিবেশ দূষণরোধ, পরিবেশ উন্নয়ন ও টেকসই বিপণনের ওপর বেশি গুরুত্ব দেয়। এ কারণে প্রতিষ্ঠানটি সাফল্য অর্জনে সক্ষম হচ্ছে। বর্তমান ক্রেতারা পরিবেশ সম্পর্কে সচেতন। আর \"রূপসা ইকো-পার্ক\" তাদের ব্যবসায়িক কার্যক্রমের মাধ্যমে পরিবেশ সংরক্ষণের চেষ্টা করছে। অর্থাৎ, তারা পরিবেশকে গুরুত্ব দিচ্ছে। এতে প্রতিষ্ঠান সম্পর্কে ক্রেতাদের ইতিবাচক ধারণা তৈরি হচ্ছে। এছাড়া, বর্তমানে শিক্ষিত জনগোষ্ঠী গ্রিন মার্কেটিং অনুসরণ করে এমন প্রতিষ্ঠানের পণ্য কিনতে আগ্রহ প্রকাশ করে। এতে প্রতিষ্ঠানের বিক্রি দিন দিন বেড়ে যাচ্ছে। আর এটি মুনাফা বাড়াতে সহায়তা করছে। তাই বলা যায়, গ্রিন মার্কেটিং অনুসরণ করার কারণে উদ্দীপকের প্রতিষ্ঠানটি সফলতা লাভ করতে পেরেছে।"
        }
      ]
    },
    {
      "number": "11",
      "uddipok": "'দিশা গ্রুপ' KFC নামে টেবিল ও সিলিং ফ্যান উৎপাদন করে সারাদেশ সুনামের সাথে বাজারজাত করে আসছে। উত্ত প্রতিষ্ঠানের ২০০০-২০১৬ সালের উৎপাদিত ফ্যানের বিক্রি ও মুনাফা চিত্রের মাধ্যমে উপস্থাপন করা হলো:",
      "tag": "DB, DIN.B, SB, JB 18",
      "sub_questions": [
        {
          "label": "ক",
          "question": "জরুরি পণ্য কী?",
          "explanation": "আকস্মিক পরিস্থিতি মোকাবিলায় ক্রেতারা যেসব পণ্য, তাৎক্ষণিকভাবে কিনে থাকে সেগুলোকে জরুরি পণ্য বলে। ঔষধ, অ্যাম্বুলেন্স সেবা, বৃষ্টির দিনে ছাতা প্রভৃতি হলো জরুরি পণ্য।"
        },
        {
          "label": "খ",
          "question": "উদাহরণসহ লোভনীয় পণ্য ধারণাটি ব্যাখ্যা করো।",
          "explanation": "যেসব পণ্য ক্রেতারা দেখামাত্র আবেগের বশে আগের কোনো পরিকল্পনা ছাড়াই কেনে তাকে লোভনীয় পণ্য বলে। উদাহরণ হিসেবে বলা যায়, ৭ বছর বয়সের সোহান তার বাবার সাথে শিশু পার্কে বেড়াতে গেল। হঠাৎ রাস্তার পাশে আইসক্রিম দেখে তার খেতে ইচ্ছা হলো। তার ইচ্ছার কথা শুনে তার বাবা তাকে আইসক্রিম কিনে দিল। এখানে আইসক্রিম একটি লোভনীয় পণ্য। কারণ, এটি সোহান আবেগের বশে কোনো চিন্তাভাবনা ছাড়াই কিনতে চেয়েছে। এ রকম ফুচকা, খেলনা, আচার, চটপটি, ম্যাগাজিন ইত্যাদি হলো লোভনীয় পণ্য।"
        },
        {
          "label": "গ",
          "question": "২০০১-২০০৫ সালে উত্ত প্রতিষ্ঠানটি পণ্যের জীবন চক্রের কোন স্তরে অবস্থান করছিল? ব্যাখ্যা করো।",
          "explanation": "২০০১ সাল থেকে ২০০৫ সাল পর্যন্ত উদ্দীপকের প্রতিষ্ঠানটি পণ্যের জীবনচক্রের প্রবৃদ্ধি পর্যায়ে অবস্থান করেছিল। পণ্যের জীবনচক্রের যে স্তরে পণ্য বিক্রি ও মুনাফার পরিমাণ দ্রুতগতিতে। বাড়ে তাকে প্রবৃদ্ধি স্তর বলে এটি পণ্যের জীবন চক্রের তৃতীয় ধাপ। প্রতিটি প্রতিষ্ঠান এ স্তর ধরে রাখতে সর্বোচ্চ চেষ্টা করে। দিশা গ্রুপ KFC' নামক টেবিল ও সিলিং ফ্যান উৎপাদন ও বিপণন করতো। প্রতিষ্ঠানটি ২০০০ সালের আগ থেকে পণ্য উৎপাদন ও বিপণন শুরু করে। তবে, চিত্রে দেখা যাচ্ছে ২০০১ থেকে ২০০৫ সাল পর্যন্ত তাদের প্রায় ৫ \"কোটি টাকার পণ্য-বিক্রি হয়েছে। কিন্তু মুনাফা হয়নি। ২০০১ সাল থেকে ২০০৫ সাল পর্যন্ত বিক্রি বেড়ে প্রায় ৩৫ কোটি টাকা হয়। আর মুনাফা দাঁড়ায় প্রায় ৪৫কোটি টাকায়। অর্থাৎ, তাদের বিক্রি ও মুনাফা খুব দ্রুত বেড়েছে; যা প্রবৃদ্ধি পর্যায়ের বৈশিষ্ট্যের সাথে মিলে যায়। তাই বলাই যায়, KFC ফ্যান পণ্যটি ২০০১ থেকে ২০০৫ সাল পর্যন্ত পণ্যের জীবন চক্রের প্রবৃদ্ধি স্তরে ছিল।"
        },
        {
          "label": "ঘ",
          "question": "২০০৬ থেকে ২০১৫ সাল পর্যন্ত প্রতিযোগিতা মোকাবিলা করার জন্য প্রতিষ্ঠানের কী করা উচিত ছিল? তোমার সুপারিশ তুলে ধরো।",
          "explanation": "২০০৬ সাল থেকে ২০১৫ সাল পর্যন্ত দিশা গ্রুপকে প্রতিযোগিতা মোকাবিলা করতে নানাবিধ পদক্ষেপ (প্রসারমূলক ব্যবস্থা, মান উন্নয়ন প্রভৃতি) নেওয়া উচিত ছিল। পণ্য বাজারে আসা থেকে শুরু করে বিলুপ্ত হওয়া পর্যন্ত বেশ কিছু ধাপ অতিক্রম করে। পূর্ণতা স্তরে শুরুর দিকে বিক্রি ও মুনাফা বাড়লেও এক সময় তা কমতে থাকে। পণ্য বিক্রিতে স্থিতিশীলতা ধরে রাখতে বিক্রেতাদের কিছু কৌশল অবলম্বন করতে হয়। 'দিশা গ্রুপ' সারাদেশে পণ্য বিপণন করে। তারা ২০০০ সালে পণ্যের জীবনচক্রের সূচনা পর্যায়ে ছিল। সেই স্তরে কিছু পণ্য বিক্রি হলেও প্রতিষ্ঠানটি কোনো মুনাফা অর্জন করতে পারেনি। আবার, প্রবৃদ্ধি পর্যায়ে বিক্রি ও মুনাফা খুব দ্রুত বেড়ে গিয়েছিল। কিন্তু ২০০৬ সাল থেকে ২০১৫ সাল পর্যন্ত এটি পূর্ণতা স্তরে থাকায় বিক্রি ও মুনাফা কমতে শুরু করে। - ২০০৬ থেকে ২০১৫ সালের মধ্যে প্রতিযোগী হিসেবে আরও অনেক প্রতিষ্ঠান বাজারে প্রবেশ করেছে। তাই 'দিশা গ্রুপ'-এর বিক্রি কমে গিয়েছিল। এজন্য তাদের উচিত ছিল উৎপাদন ও বণ্টন ক্ষমতার পূর্ণ ব্যবহার করা। এতে কম ব্যয়ে বেশি পণ্য উৎপাদন করতে পারতো। এটি ক্রেতাদের কম মূল্যে পণ্য সরবরাহ করতে সহায়তা করতো। আবার, তারা বিজ্ঞাপন ও প্রসারমূলক কার্যক্রম হাতে নিতে পারতো। এছাড়াও ব্যত্তিক বিক্রয় কৌশল অবলম্বন লাভজনক বিবেচিত হত। এর মাধ্যমে তারা ক্রেতাদের কাছে গিয়ে পণ্য সম্পর্কে জানিয়ে বিক্রির চেষ্টা করতে পারতো। তাছাড়া, পণ্যের ডিজাইন ও মান উন্নত করে, আকর্ষণীয় মোড়ক ব্যবহার ক্রেতাদের আকর্ষণ করতে সহায়তা করত। উপরের পদক্ষেপগুলো অনুসরণ করলে 'দিশা গ্রুপ' তাদের প্রতিযোগীদের মোকাবিলা করতে পারতো বলে আমি মনে করি।"
        }
      ]
    }
  ]
}