{
  "title": "ভিকারুননিসা কলেজ ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "মিসেস হালিমা কৃত্রিম ফুল ও শো-পিসের একটি বিপণি প্রতিষ্ঠা করেন ফুলগুলো দেখতে একদম আসল ফুলের মতো। তিনি সবসময় ক্রেতাদের পরিবর্তিত রুচি ও পছন্দের প্রতি দৃষ্টি রেখে মানসম্মত উপকরণ ব্যবহার করে শৈল্পিক ডিজাইনের ফুল তৈরি ও বিক্রয় করেন। সম্প্রতি প্রতিযোগিতা বৃদ্ধি পাওয়ায় তিনি ফেসবুক ও এস.এম.এস এর মাধ্যমে বিভিন্ন ক্রেতাদের সাথে সম্পর্ক স্থাপন করে ফুলের চাহিদা বৃদ্ধির চেষ্টা করছেন। ফলে অল্প সময়ের মধ্যেই প্রত্যাশিত বিক্রয় অর্জনে সক্ষম হন।",
      "tag": "VNSC 25",
      "sub_questions": [
        {
          "label": "ক",
          "question": "বাজার কী?",
          "explanation": "বাজার বলতে কোনো পণ্য বা সেবার প্রকৃত ও ভবিষ্যতের সম্ভাব্য ক্রেতার সমষ্টিকে বোঝায়।"
        },
        {
          "label": "খ",
          "question": "চাহিদার শর্ত তিনটি ব্যাখ্যা করো।",
          "explanation": "২সাধারণত কোনো পণ্য বা সেবা পাওয়ার আকাঙ্ক্ষা এবং তা কেনার সামর্থ্য ও অর্থ ব্যয়ের ইচ্ছাকে চাহিদা বলে। কোনো অভাবকে চাহিদায় পরিণত করতে হলে ব্যক্তির কোনো কিছু পাওয়ার আকাঙ্ক্ষা বা অভাব পূরণের ইচ্ছা থাকতে হয়। এছাড়াও ইচ্ছা পূরণের আর্থিক সামর্থ্য এবং অর্থ ব্যয় করার ইচ্ছা থাকতে হবে। এই তিনটি শর্ত মানলেই কেবল তাকে চাহিদা বলা যায়। তাই বলা যায়, চাহিদার ক্ষেত্রে তিনটি শর্ত প্রযোজ্য।"
        },
        {
          "label": "গ",
          "question": "মিসেস হালিমা প্রাথমিক পর্যায়ে বিপণনের কোন বৈশিষ্ট্যকে গুরুত্ব দিয়েছেন? ব্যাখ্যা করো।",
          "explanation": "নিম্নের অনুরূপঃ মিসেস নাজমা প্রাথমিক পর্যায়ে বিপণনের ভোস্তামুখী প্রক্রিয়া বৈশিষ্ট্যকে গুরুত্ব দিয়েছেন। ভোক্তারা আছে বলেই বিপণনের প্রয়োজনীয়তা আছে। ভোক্তাদের পছন্দ-অপছন্দ, চাহিদা, রুচি প্রভৃতিকে প্রাধান্য দিয়েই বিপণন কার্যাবলি পরিচালিত হয়। ভোক্তাদের প্রয়োজন পূরণে বিপণনকারী নতুন নতুন পণ্য বাজারে নিয়ে আসে। এভাবে ভোক্তাদের চাহিদা পূরণে বিপণন কাজগুলো করা হয় বলে একে ভোক্তামুখী প্রক্রিয়া বলে। উদ্দীপকের মিসেস নাজমার কৃত্রিম ফুলের একটি দোকান আছে। তার দোকানের ফুলগুলো আসল ফুলের মতো দেখতে। তিনি ভোক্তাদের পরিবর্তিত রুচি ও পছন্দের প্রতি দৃষ্টি রেখে শৈল্পিক ডিজাইনের ফুল তৈরি করেন। তাছাড়া তিনি ক্রেতাদের সাথে দীর্ঘমেয়াদি সম্পর্ক স্থাপনের জন্য এস.এম.এস ও ফেসবুকের মাধ্যমে যোগাযোগ রাখেন। অর্থাৎ, তিনি পণ্য প্রস্তুত ও বিপণনের সবক্ষেত্রে ক্রেতার চাহিদা ও পছন্দকে প্রাধান্য দেন। তাই বলা যায়, মিসেস নাজমা ভোক্তামুখী প্রক্রিয়া বৈশিষ্ট্যের ওপর গুরুত্ব দিয়ে বিপণন কাজ পরিচালনা করেছেন।"
        },
        {
          "label": "ঘ",
          "question": "মিসেস হালিমার প্রত্যাশিত বিক্রয় অর্জনের কারণ বিশ্লেষর্ণ করো।",
          "explanation": "নিম্নের অনুরূপঃ সামাজিক যোগাযোগ যুগ অনুসরণের কারণে মিসেস নাজমা প্রত্যাশিত বিক্রয় লক্ষ্য অর্জন করতে পেরেছেন। বর্তমান যুগ হলো সামাজিক যোগাযোগ যুগ। এ যুগে ভোক্তারা সামাজিক যোগাযোগ মাধ্যমে অনেক সময় ব্যয় করে। তাই ব্যবসায় প্রতিষ্ঠানগুলো ক্রেতা ও ভোক্তাদের সাথে যোগাযোগ করতে Facebook, Twitter প্রভৃতি যোগাযোগ মাধ্যমের সহায়তা নেয়। এতে দীর্ঘমেয়াদি সম্পর্ক তৈরি ও প্রতিযোগিতা মোকাবিলা করা সহজ হয়। উদ্দীপকের মিসেস নাজমার কৃত্রিম ফুলের দোকান আছে। তিনি ভোক্তাদের পরিবর্তিত রুচি ও পছন্দের প্রতি দৃষ্টি রেখে শৈল্পিক ডিজাইনের ফুল তৈরি করেন। এছাড়াও তিনি SMS ও Facebook এর মাধ্যমে ক্রেতাদের সাথে নিয়মিত যোগাযোগ করেন। অর্থাৎ, তিনি সামাজিক যোগাযোগ যুগের অনুসরণ করছেন। মিসেস নাজমা SMS ও Facebook ব্যবহার করায় সহজে অনেক ক্রেতার কাছে তার পণ্যকে পরিচিত করতে পারছেন। এছাড়া ক্রেতারা তাদের পছন্দ-অপছন্দ এবং চাহিদা Facebook ও SMS এর মাধ্যমে মিসের নাজমাকে জানাতে পারছে। এতে তিনি ক্রেতাদের চাহিদা অনুযায়ী নান্দনিক ডিজাইনের ফুল তৈরি ও সরবরাহ করতে পারছেন। ফলে তার পণ্য ও প্রতিষ্ঠানের প্রতি ক্রেতাদের আগ্রহ ও আনুগত্য তৈরি হয়েছে। এরই ধারাবাহিকতায় তিনি প্রত্যাশিত বিক্রয় ও মুনাফার লক্ষ্যমাত্রা অর্জনে সক্ষম হয়েছেন। তাই বলা যায়, সামাজিক যোগাযোগ যুগের অনুসরণ মিসেস নাজমাকে প্রত্যাশিত বিক্রয় লক্ষ্য অর্জনে সহায়তা করেছে।"
        }
      ]
    },
    {
      "number": "2",
      "uddipok": "'ভাতঘর' ঢাকার একটি ঐতিহ্যবাহী খাবার রেস্তোরা। প্রতিষ্ঠানটি দীর্ঘদিন যাবৎ মতিঝিল এলাকায় স্বল্প মূল্যে খাবার পরিবেশন করে আসছে। সহনশীল মূল্য থাকায় নিম্নবিত্ত, মধ্যবিত্ত, সাধারণ শ্রমজীবি শ্রেণির ভোক্তাদের ভিড় লেগেই থাকে। সম্প্রতি 'তেহারি ঘর' নামে অন্য একটি রেস্তোরা ঐ রেস্তোরার পাশেই প্রতিষ্ঠিত হয়। সেখানে পরিচ্ছন্ন পরিবেশের প্রতি গুরুত্ব দেওয়া হয়। এজন্য তারা পরিবেশবান্ধব আসবাবপত্র ও থালাবাসন ব্যবহার করেন। ফলে 'তেহারি ঘর' অল্প দিনের মধ্যে সাফল্য অর্জনে সক্ষম হয়।",
      "tag": "VNSC 25",
      "sub_questions": [
        {
          "label": "ক",
          "question": "প্রয়োজন কী?",
          "explanation": "কোনো কিছু পাওয়া থেকে নিজেকে বঞ্চিত মনে করার অনুভূতিকে প্রয়োজন বলে।"
        },
        {
          "label": "খ",
          "question": "'বিপণন কর্মসংস্থান সৃষ্টি করে'- ব্যাখ্যা করো।",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে। বিপণন কার্যাবলির অন্তর্ভুক্ত হলো ক্রয়, বিক্রয়, পরিবহন, গুদামজাতকরণ, প্রমিতকরণ, পর্যায়িতকরণ প্রভৃতি। এসব কাজে প্রচুর জনবলের প্রয়োজন হয়। আর এসব কাজে বিপুল সংখ্যক মানুষ নিয়োগ করার মাধ্যমে অনেক পরিমাণ কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "'ভাতঘর' রেস্তোরাঁ বিপণনের কোন মৌলিক ধারণার ওপর গুরুত্ব দিয়ে প্রতিষ্ঠিত? ব্যাখ্যা করো।",
          "explanation": "ভাতঘর রেস্তোরা বিপণনের মৌলিক ধারণা চাহিদার ওপর গুরুত্ব দিয়ে প্রতিষ্ঠিত। কোনো কিছুর অভাব, অভাব পূরণের সামর্থ্য এবং অর্থ ব্যয়ের ইচ্ছা থাকলে তাকে চাহিদা বলে। এটি বিপণনের অন্যতম একটি মৌলিক ধারণা। ক্রেতাদের চাহিদা মেটানোর মাধ্যমেই বিপণন কার্যক্রম গতিশীল থাকে। 'ভাতঘর' একটি ঐতিহ্যবাহী খাবার রেস্তোরাঁ। প্রতিষ্ঠানটি দীর্ঘদিন ধরে কম দামে খাবার পরিবেশন করছে। ক্রেতাদের কথা ভেবে প্রতিষ্ঠানটি দাম কম রাখছে। কারণ তারা জানে নিম্নবিত্ত, মধ্যবিত্ত ও সাধারণ শ্রমজীবি ক্রেতাদের কাছে তাদের খাবারের অভাব আছে। কিন্তু আর্থিক সামর্থ্য কম থাকায় অনেকে কিনতে পারে না। এ সকল ক্রেতাদের সামর্থ্যের মধ্যে দাম হলে তাদের ব্যয় করার ইচ্ছা থাকে। এতে তাদের অভাব চাহিদায় পরিণত হয়। প্রতিষ্ঠানটি দাম কম না রাখলে নিম্নবিত্ত, মধ্যবিত্ত ও শ্রমজীবি ক্রেতাদের অভাব চাহিদায় পরিণত হতো না। তাই বলা যায়, 'ভাতঘর' রেস্তোরাঁ বিপণনের মৌলিক ধারণা চাহিদার ওপর গুরুত্ব দিয়েছে।"
        },
        {
          "label": "ঘ",
          "question": "'তেহারি ঘর'-এর সফলতার কারণ উদ্দীপকের আলোকে মূল্যায়ন করো।",
          "explanation": "'তেহারি ঘর' রেস্তোরাঁর সফলতার কারণ হলো পরিচ্ছন্ন পরিবেশ ও গ্রিন মার্কেটিং অনুসরণ করা। রিষ্কার-পরিচ্ছন্ন পরিবেশে খাবার পরিবেশন করা খুবই গুরুত্বপূর্ণ। পরিবেশ রক্ষায় ব্যবসায়ের কার্যক্রমে গ্রিন মার্কেটিং অনুসরণ করলে ব্যবসায়ের বিক্রি ও সুনাম বাড়ে। 'তেহারি ঘর' ঢাকায় 'ভাতঘর' রেস্তোরাঁর পাশে প্রতিষ্ঠিত হয়েছে। এখানে পরিষ্কার-পরিচ্ছন্ন পরিবেশের প্রতি গুরুত্ব দেওয়া হয়। আবার, পরিবেশবান্ধব আসবাবপত্র ও থালাবাসন ব্যবহার করা হয়। এতে 'তেহারি ঘর' অল্প কিছুদিনেই সফলতা লাভ করে। 'তেহারি ঘর' রেস্তোরাঁটি পরিষ্কার-পরিচ্ছন্ন থাকায় ক্রেতারা স্বাচ্ছন্দ্যে খাবার খেতে পারে। তাদের খাবারের রুচি বেড়ে যায়। এতে তৃপ্তি সহকারে খেতে পেরে তারা আনন্দিত হয়। পুনরায় এই রেস্তোরাঁয় আসতে তারা আগ্রহ প্রকাশ করে। আবার, রেস্তোরাঁটি পরিবেশবান্ধব আসবাবপত্র ও থালাবাসন ব্যবহার করে বলে পরিবেশের ক্ষতি হয় না যা গ্রিন মার্কেটিং এর বৈশিষ্ট্য। সচেতন ক্রেতারা তাদের রেস্তোরাঁয় খেতে আসতে আগ্রহ প্রকাশ করে। এভাবে প্রতিষ্ঠানটির বিক্রি এবং মুনাফা বেড়ে যায়। তাই বলা যায়, 'তেহারি ঘর' রেস্তোরাঁর সফলতার কারণ হলো পরিচ্ছন্ন পরিবেশ এবং গ্রিন মার্কেটিং অনুসরণ।"
        }
      ]
    },
    {
      "number": "3",
      "uddipok": "হাশেম মিয়া একটি হিমাগারের মালিক। উৎপাদন মৌসুমে তিনি কমমূল্যে কৃষকদের কাছ থেকে আদা, রসুন, পেয়াজ সংগ্রহ করে হিমাগারে সংরক্ষণ করেন। আশপাশের পেঁয়াজ চাষিরাও তার হিমাগারে পণ্য সংরক্ষণ করে। ফলে একদিকে হাশেম মিয়ার আয় যেমন বৃদ্ধি পায়, অন্যদিকে কৃষকরাও তাদের পণ্যের ন্যায্যমূল্য নিশ্চিত করতে পারে।",
      "tag": "VNSC 25",
      "sub_questions": [
        {
          "label": "ক",
          "question": "উপযোগ কী?",
          "explanation": "কোনো কিছুর মধ্যে মানুষের অভাব মোচনের যে ক্ষমতা থাকে তাকে উপযোগ বলে।"
        },
        {
          "label": "খ",
          "question": "উত্তম ক্রয়-বিক্রয়ের অর্ধেক ব্যাখ্যা করো।",
          "explanation": "ভালো কাঁচামাল দিয়ে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "উদ্দীপকে হাশেম মিয়া আদা, রসুন, পেঁয়াজ সংগ্রহ করার মাধ্যমে বিপণনের কোন কাজটি সম্পন্ন হয়েছে?",
          "explanation": "উদ্দীপকে হাশেম মিয়া আদা, রসুন, পেঁয়াজ সংগ্রহ করার মাধ্যমে বিপণনের ক্রয় কাজটি সম্পন্ন করেছেন। ক্রয়ের মাধ্যমে অর্থের বিনিময়ে ক্রেতা বিক্রেতার কাছ থেকে পণ্যের মালিকানা গ্রহণ করে। এটি পণ্য বা সেবার বিনিময় সংক্রান্ত কাজ। এর মাধ্যমে স্বত্বগত উপযোগ সৃষ্টি হয়। উদ্দীপকের হাশেম মিয়া একটি হিমাগারের মালিক। উৎপাদন মৌসুমে তিনি কমমূল্যে কৃষকদের থেকে আদা, রসুন, পেঁয়াজ সংগ্রহ করেন। এর মাধ্যমে অর্থের বিনিময়ে পণ্যের মালিকানা কৃষকদের থেকে হাশেম মিয়ার কাছে হস্তান্তরিত হয়। এটি বিনিময় সংক্রান্ত কাজ। এর মাধ্যমে পণ্যের ওপর হাশেম মিয়ার স্বত্ব বা মালিকানা প্রতিষ্ঠিত হয়। এভাবে অর্থের বিনিময়ে পণ্যের মালিকানা অর্জন করার বিষয়টি ক্রয়ের সাথে সামঞ্জস্যপূর্ণ। তাই বলা যায়, হাশেম মিয়া আদা, রসুন ও পেঁয়াজ সংগ্রহের মাধ্যমে বিপণনের ক্রয় কাজটি সম্পন্ন করেছেন।"
        },
        {
          "label": "ঘ",
          "question": "হিমাগারের মাধ্যমে সৃষ্ট উপযোগ উল্লেখপূর্বক বিপণনে হাশেম মিয়ার অবদান মূল্যায়ন করো।",
          "explanation": "হিমাগারের মাধ্যমে সময়গত উপযোগ সৃষ্টি করে হাশেম মিয়া পণ্য বিপণনে গুরুত্বপূর্ণ অবদান রাখছেন। হিমাগারের মাধ্যমে পণ্য গুদামজাত করা হয়। ফলে পণ্যকে উৎপাদন মৌসুম থেকে ভোগ বা বিক্রির সময় পর্যন্ত সংরক্ষণ করা যায়। এতে পণ্যের গুণগত মান সংরক্ষিত থাকে। পাশাপাশি পণ্য সারা বছর ভোগ বা ব্যবহার করা সম্ভব হয়। এক্ষেত্রে পণ্যের সময়গত উপযোগ সৃষ্টি হয়। উদ্দীপকের হাশেম মিয়া একটি হিমাগারের মালিক। উৎপাদন মৌসুমে তিনি কম মূল্যে কৃষকদের থেকে আদা, রসুন, পেঁয়াজ সংগ্রহ করেন। পরবর্তীতে এসব পণ্য তিনি হিমাগারে সংরক্ষণ করেন। আশপাশের পেঁয়াজ চাষিরাও তার হিমাগারে পণ্য সংরক্ষণ করে। ফলে হাশেম মিয়ার পাশাপাশি অন্যান্য অন্যান্য কৃষকরাও আর্থিকভাবে লাভবান হন। পেঁয়াজ, আদা, রসুন পঁচনশীল পণ্য। তাই এগুলো সংরক্ষণের জন্য হাশেম মিয়া উপযুক্ত গুদামজাতকরণ ব্যবস্থা করেছেন। এতে দীর্ঘসময়ব্যাপী পণ্যের গুণগত মান অক্ষুন্ন থাকে। তাছাড়া গুদামজাতকরণের ফলে ক্রেতারা সারা বছর পণ্যটি ভোগ করতে পারছে। এতে ক্রেতা সন্তুষ্টি নিশ্চিতের মাধ্যমে বছরব্যাপী মুনাফা লাভের সম্ভাবনা তৈরি হয়েছে। তাই বলা যায়, হিমাগারের মাধ্যমে সময়গত উপযোগ সৃষ্টি করে হাশেম মিয়া বিপণনে গুরুত্বপূর্ণ অবদান রাখছে।"
        }
      ]
    },
    {
      "number": "4",
      "uddipok": "হাফিজ সাহেব কুমিল্লার চৌদ্দগ্রামে নিজস্ব ১০ বিঘা জমিতে টমেটো উৎপাদন করেন। তিনি উক্ত টমেটো কাঁচা ও পাকা এই দুই ভাগে ভাগ করে ঢাকার কারওয়ান বাজারে বিক্রয় করেন। এছাড়া ফয়েল পেপারের আবরণে আবদ্ধ করে ঢাকার বিভিন্ন সুপার স্টোরে অধিক মূল্যে টমেটো বিক্রয় করেন। এভাবে অল্প সময়ে তিনি সফলতা অর্জন করেন।",
      "tag": "VNSC 25",
      "sub_questions": [
        {
          "label": "ক",
          "question": "বাজার তথ্য কী?",
          "explanation": "ভোক্তাদের পছন্দ-অপছন্দ, রুচি ও অভ্যাস, ক্রয়ক্ষমতা, অভাব ও চাহিদা সম্পর্কিত তথ্যকে বাজার তথ্য বলে।"
        },
        {
          "label": "খ",
          "question": "বিক্রয়োত্তর সেবা বলতে কী বোঝ? ব্যাখ্যা করো।",
          "explanation": "পণ্য বিক্রির পর উৎপাদক বা বিপণনকারী প্রতিষ্ঠান ক্রেতা বা ভোক্তাকে যে সেবা দেয় তাকে বিক্রয়োত্তর সেবা বলে। ওয়ারেন্টি, গ্যারান্টি, হোম ডেলিভারি ইত্যাদি বিক্রয়োত্তর সেবার আওতাভুক্ত বিষয়। সাধারণত ইলেকট্রনিক পণ্যের ক্ষেত্রে বিক্রয়োত্তর সেবা দেওয়া হয়। এ সেবা দেওয়ার মাধ্যমে ক্রেতা সন্তুষ্টি অর্জন করা সহজ হয়। ফলে অনিয়মিত ক্রেতাও নিয়মিত ক্রেতায় পরিণত হয়। বিক্রয়োত্তর সেবা দেওয়ার ফলে পণ্যটির প্রয়োজনীয় সংশোধন, পরিমার্জন বা পরিবর্ধন করা সহজ হয়।"
        },
        {
          "label": "গ",
          "question": "হাফিজ সাহেব কারওয়ান বাজারে টমেটো বিক্রয়ের ক্ষেত্রে বিপণনের কোন কাজের সাহায্য নিয়েছেন? ব্যাখ্যা করো।",
          "explanation": "হাফিজ সাহেব কারওয়ান বাজারে টমেটো বিক্রয়ের ক্ষেত্রে বিপণনের পর্যায়িতকরণ কাজের সাহায্য নিয়েছেন। পযায়িতকরণে পূর্বনির্ধারিত মানের ভিত্তিতে পণ্যকে বিভিন্ন শ্রেণিতে ভাগ করা হয়। পণ্যের শ্রেণিবিভাগের সময় পণ্যের গুণাগুন, আকার, রং, ওজন প্রভৃতি বিবেচনায় নেওয়া হয়। এর ফলে পণ্য বিক্রি সহজতর হয়। - উদ্দীপকের হাফিজ সাহেবের কুমিল্লার চৌদ্দগ্রামে নিজস্ব ১০ বিঘা জমি আছে। উক্ত জমিতে তিনি টমেটো উৎপাদন করেন। উৎপাদিত টমেটো কাঁচা ও পাকা এই দুইভাগে ভাগ করে ঢাকার কারওয়ান বাজারে বিক্রি করেন। এক্ষেত্রে তিনি টমেটোর রঙের ভিত্তিতে কাঁচা ও পাকা টমেটো শনাক্ত করেছেন। এভাবে শ্রেণিবিভাগের ফলে বিক্রয় কাজটি গতিশীলতা পেয়েছে। টমেটোর রং অনুযায়ী এই শ্রেণিবিভাগের কাজটির সাথে পর্যায়িতকরণের মিল আছে। তাই বলা যায়, কারওয়ান বাজারে পণ্য বিক্রয়ের আগে পর্যায়িতকরণ করা হয়েছে।"
        },
        {
          "label": "ঘ",
          "question": "সুপার স্টোরে টমেটো বিক্রয়ের ক্ষেত্রে গৃহীত পদক্ষেপ কতটুকু যৌক্তিক? বিপণনের কাজের ধরন উল্লেখপূর্বক উদ্দীপকের আলোকে বিশ্লেষণ করো।",
          "explanation": "সুপার স্টোরে টমেটো বিক্রয়ের আগে মোড়কিকরণের কাজটি সম্পূর্ণ যৌক্তিক। মোড়কিকরণের ফলে পণ্যের গুণগত মান অক্ষত থাকে। এর মাধ্যমে বাহ্যিক ক্ষয়-ক্ষতির হাত থেকে পণ্যকে রক্ষা করা যায়। এছাড়া আকর্ষণীয় মোড়ক পণ্যের বিক্রি বাড়াতে সহায়তা করে। উদ্দীপকের হাফিজ সাহেজের কুমিল্লায় নিজস্ব ১০ বিঘা জমি আছে। উক্ত জমিতে তিনি টমেটোর চাষ করেন। উৎপাদিত টমেটোর কিছু অংশ তিনি ঢাকার কারওয়ান বাজারে বিক্রি করেন। এছাড়া ঢাকার বিভিন্ন সুপারশপেও অধিক মূল্যে টমেটো সরবরাহ করেন। বিক্রির আগে টমেটোগুলোকে তিনি ফয়েল পেপারের আবরণে আবদ্ধ করেন। এক্ষেত্রে হাফিজ সাহেব মূলত মোড়কিকরণ করেছেন। মোড়কিকরণের ফলে তার টমেটোগুলো বাহ্যিক ক্ষয়-ক্ষতির হাত থেকে রক্ষা পেয়েছে। তাছাড়া মোড়কিকরণ স্বাস্থ্যসম্মত ও আকর্ষণীয় হওয়ায় খুব সহজে ক্রেতাদের দৃষ্টি আকর্ষণ করতে পেরেছে। এতে করে অধিক পরিমাণে বিক্রি করা সম্ভব হয়েছে। ফলে মুনাফা বেড়ে গিয়ে তিনি আর্থিকভাবে সফল হয়েছেন। তাই বলা যায়, সুপারস্টোরে টমেটো বিক্রির আগে হাফিজ মোড়কিকরণ করার কাজটি সম্পূর্ণ যুক্তিযুক্ত।"
        }
      ]
    },
    {
      "number": "5",
      "uddipok": "খাবার ঘর লি. তাদের খাদ্যসামগ্রী বিক্রয় বৃদ্ধির জন্য বিভিন্ন মাধ্যমে যেমন- রেডিও, টেলিভিশন ও ফেইসবুক ইত্যাদিতে প্রচুর টাকা ব্যয় করে তাদের পণ্য উপস্থাপন করে। প্রতিষ্ঠানটি পণ্যের মৌলিক সীমারেখা নির্ধারণ না করে শুধু মুনাফা অর্জনের উদ্দেশ্যে বিক্রয় প্রবণতাকে গুরুত্ব দিয়েছে।",
      "tag": "VNSC 25",
      "sub_questions": [
        {
          "label": "ক",
          "question": "গ্রিন মার্কেটিং কী?",
          "explanation": "গ্রিন মার্কেটিং হলো পণ্য বিপণনের এমন একটি মতবাদ, যেখানে পরিবেশের ভারসাম্য রক্ষা করাকে সর্বাধিক গুরুত্ব দিয়ে বিপণন কার্যাবলি পরিচালনা করা হয়।"
        },
        {
          "label": "খ",
          "question": "প্রত্যক্ষ বিপণন জনপ্রিয় কেন? ব্যাখ্যা করো।",
          "explanation": "প্রত্যক্ষ বিপণন হচ্ছে এমন একটি প্রক্রিয়া, যার মাধ্যমে ভোক্তাদের প্রত্যেকের সাথে সরাসরি যোগাযোগের মাধ্যমে পণ্য ও সেবাসামগ্রী বিক্রির প্রচেষ্টা চালানো হয়। প্রত্যক্ষ বিপণনে সম্ভাব্য ক্রেতাদের সাথে সরাসরি যোগাযোগের মাধ্যমে পণ্য বা সেবাসামগ্রীর বিভিন্ন দিক তুলে ধরা হয়। এ ধরনের বিপণনে তাৎক্ষণিক ও দীর্ঘমেয়াদি বিক্রির প্রচেষ্টা চালানো হয়। ভোক্তাদের সাথে ব্যক্তিগতভাবে সরাসরি যোগাযোগ করে বিক্রি করার প্রচেষ্টা চালানো হয় বলে বিক্রি বাড়ার সম্ভাবনা তৈরি হয়। তাই প্রত্যক্ষ বিপণন এত জনপ্রিয়।"
        },
        {
          "label": "গ",
          "question": "উদ্দীপকে বিক্রয় বৃদ্ধির জন্য বিপণনের যে কার্যক্রমটি গ্রহণ করা হয়েছে তা ব্যাখ্যা করো।",
          "explanation": "উদ্দীপকে বিক্রি বৃদ্ধির জন্য বিপণনের 'বিজ্ঞাপন' কাজটির সহায়তা নেওয়া হয়েছে। অর্থের বিনিময়ে পণ্যের নৈর্ব্যক্তিক উপস্থাপনাই হলো বিজ্ঞাপন। এর মাধ্যমে পণ্য সম্পর্কিত তথ্য ক্রেতাদের কাছে তুলে ধরা হয়। এটি পণ্যের বিক্রি বাড়াতে সহায়তা করে। উদ্দীপকের খাবার ঘর লি. খাদ্যসামগ্রী বিক্রির একটি প্রতিষ্ঠান। প্রতিষ্ঠানটি তার পণ্যের প্রচারের জন্য বিভিন্ন মাধ্যমে যেমন: রেডিও, টেলিভিশন ও ফেইসবুকে পণ্য সম্পর্কিত তথ্য প্রচার করে। এজন্য তাদের প্রচুর টাকা ব্যয় করতে হয়। এর মাধ্যমে ক্রেতারা উক্ত প্রতিষ্ঠান ও এর পণ্য সম্পর্কে জানতে পারে। ফলে পণ্যের বিক্রি ও মুনাফা বাড়ার সম্ভাবনা তৈরি হয়। এসব বৈশিষ্ট্য বিজ্ঞাপনের সাথে সাদৃশ্যপূর্ণ। তাই বলা যায়, উদ্দীপকে বিক্রি বাড়ানোর জন্য বিপণনের 'বিজ্ঞাপন' কাজটির সহায়তা নেওয়া হয়েছে।"
        },
        {
          "label": "ঘ",
          "question": "উপযুক্ত খাদ্যসামগ্রী প্রস্তুত করতে না পারাই খাবার ঘর লি. এর ব্যর্থতার কারণ-তুমি কি একমত? যুক্তি দাও।",
          "explanation": "প্রমিতকরণের মাধ্যমে পণ্যের মানের মৌলিক সীমারেখা নির্ধারণ করে উপযুক্ত খাদ্যসামগ্রী প্রস্তুত করতে না পারাই খাবার ঘর লি. এর ব্যর্থতার কারণ। ক্রেতাদের পছন্দ-অপছন্দ, প্রয়োজন, এবং রুচির ভিত্তিতে পণ্যের মানের মৌলিক সীমা নির্ধারণ করাই হলো প্রমিতকরণ। প্রমিতকরণের মাধ্যমে নির্ধারিত মানের ভিত্তিতে পণ্যকে পরবর্তীতে বিভিন্ন শ্রেণিতে ভাগ করা হয়। এর মাধ্যমে উৎপাদন ও বিক্রয় কাজে গতিশীলতা আসে। উদ্দীপকের খাবার ঘর লি. খাদ্যসামগ্রী তৈরির একটি প্রতিষ্ঠান। পণ্যের প্রচারের জন্য প্রতিষ্ঠানটি বিভিন্ন মাধ্যমে যেমন- রেডিও, টেলিভিশন, ও ফেইসবুক ইত্যাদিতে বিজ্ঞাপন দেয়। কিন্তু তারা পণ্য প্রস্তুতের পূর্বে পণ্যের মানের মৌলিক সীমারেখা নির্ধারণ করেনি। শুধু মুনাফা অর্জনের উদ্দেশ্যকে প্রাধান্য দিয়েছে। ফলে প্রতিষ্ঠানটি ব্যর্থতায় পর্যবসিত হয়। প্রমিতকরণের মাধ্যমে প্রয়োজনমাফিক পণ্যমানের মৌলিক সীমা নির্ধারণ করা হয়। এর ফলে নির্ধারিত মান অনুযায়ী পণ্য প্রস্তুত করার প্রচেষ্টা করা হয়। খাবার ঘর লি' এর পণ্যের মান পূর্বনির্ধারিত না হওয়ায় একেক সময় পণ্য একেক রকম হওয়ার আশঙ্কা তৈরি হয়। ফলে পণ্যমান খারাপ হওয়ায় ক্রেতাদের মনে অসন্তোষ তৈরি করে। এ বিষয়টিই প্রতিষ্ঠানটিকে ব্যর্থতার দিকে নিয়ে গেছে। তাই বলা যায়, উপযুক্ত খাদ্যসামগ্রী প্রস্তুত করতে না পারাই খাবার ঘর লি. এর ব্যর্থতার মূল কারণ।"
        }
      ]
    },
    {
      "number": "6",
      "uddipok": "",
      "tag": "VNSC 25,VNSC 25",
      "sub_questions": [
        {
          "label": "ক",
          "question": "",
          "explanation": "একটি পণ্য বাজারে প্রবেশ থেকে শুরু করে বাজার থেকে সম্পূর্ণ বিলীন হয়ে যাওয়া পর্যন্ত যেসব পর্যায়ে বা স্তর অতিক্রম করে তাকে পণ্যের জীবনচক্র বলে।"
        },
        {
          "label": "খ",
          "question": "",
          "explanation": "সুবিধাজনক জায়গা হতে সাহায্য ক্রয় করা যায় এমন পন্যকে সুবিধা পন্য বলে। সুবিধা পন্য ভোক্তারা সবসময় ক্রয় করে থাকে। এরূপ পণ্য কেনার জন্য তেমন কোন পূর্ব পরিকল্পনার প্রয়োজন হয় না এবং ক্রেতারা অত্যন্ত সহজে অর্থাৎ কম সময় ও শক্তি ব্যয় তা সংগ্রহ করে থাকে। তাই বলা যায়, সুবিধা পণ্য নিয়মিত ক্রয় করা হয়।"
        },
        {
          "label": "গ",
          "question": "",
          "explanation": "উদ্দীপকে প্রদত্ত চিত্রে খালি ঘরে বিপণন মিশ্রণের \"মূল্য\" উপাদানটি বসবে। কোন পণ্য বা সেবা হতে প্রাপ্ত সুবিধার জন্য বক্তা যে পরিমাণ অর্থ প্রদান করে তাকে মূল্য বলে। কোন প্রতিষ্ঠানের অস্তিত্ব টিকে থাকা, মুনাফা সর্বোচ্চ করন, অন্য মানে নেতৃত্ব দান প্রতিযোগী মোকাবেলা ইত্যাদি উদ্দেশ্য গুলো মূলের মাধ্যমে অর্জন করা হয়। বিপনন মিশ্রনের সংক্ষিপ্ত রূপ হল 4p। এটা হচ্ছে পণ্য, মূল্য, বন্টন ও প্রসারের একটি কার্যকর সংমিশ্রণ। আর মাধ্যমে বিপণনকারী ভোক্তাদের সন্তুষ্টি বিধান করে প্রাতিষ্ঠানিক উদ্দেশ্যে অর্জনের চেষ্টা করে। উদ্দীপকে উক্ত মিশ্রণের চিত্র প্রদর্শন করা হয় যেখানে বিপণন মিশ্রণের অন্যান্য উপকরণ দেওয়া থাকলেও মূল্য উপাদানটি অনুপস্থিত। তাই বলা যায়, উক্ত খালি স্থানে \"মূল্য\" উপাদানটি বসবে।"
        },
        {
          "label": "ঘ",
          "question": "",
          "explanation": "\"বিপণন মিশ্রণের কেন্দ্রবিন্দুতে ভোক্তাকে রাখা হয়\"-উক্তিটি যৌক্তিক। বিপণন মিশ্রণ হচ্ছে ভোক্তা বা ক্রেতার প্রয়োজন ও অভাব মেটানোর উদ্দেশ্যে একসেট নিয়ন্ত্রণ যোগ্য উপাদানের সংমিশ্রণ। যারা পণ্য ভোগ বা ব্যবহারের মাধ্যমে পণ্যের উপযোগ নিঃশেষ করে তাদেরকে ভোক্তা বলে। উদ্দীপকে বিপণন মিশ্রণের চিত্র প্রদর্শিত হয়েছে। চারটি উপাদান পণ্য, মূল্য, বন্টন ও প্রসার এর সংমিশ্রন ভোক্তা কে কেন্দ্র করে সম্পাদিত হয়। কেননা পণ্যের গুনগত মান উন্নয়ন, মূল্য নির্ধারণ, বন্টন ও প্রসার কার্যক্রম ভোক্তা কে সন্তুষ্ট করার জন্যই সম্পাদিত হয়। তাই বলা যায়, ভোক্তা কে কেন্দ্র করেই বিপণন মিশ্রন আবর্তিত হয়। পণ্য উৎপাদনের ক্ষেত্রে ভোক্তাদের রুচি, পছন্দ-অপছন্দ প্রবৃত্তি বিবেচনা করে পণ্যের মান, নকশা, বৈশিষ্ট্য ও মোড়ক উন্নয়ন করা হয়। তাছাড়া, ভোক্তাদের আকৃষ্ট করতে ব্যবসায় প্রতিষ্ঠান প্রসার মূলক কৌশল অবলম্বন করে। মূল্য নির্ধারণ, মূল্য ছাড়, পরিশোধনের সময় বাট্টা ইত্যাদি মূল্য সংক্রান্ত কার্যাবলী ও ভোক্তাদের বিবেচনা করে করা হয়। আবার ভোক্তার উপর ভিত্তি করে বন্টন ব্যবস্থা দীর্ঘায়িত হবে নাকি সল্প হবে তা নিয়ন্ত্রণ করা হয়। সুতরাং ভোক্তদের উদ্দেশ্যে বিবরণের সব কাজ পরিচালিত হয়। ফলে ভোক্তাকে বিপণন মিশ্রণের কেন্দ্রবিন্দুতে রাখা হয়।"
        }
      ]
    },
    {
      "number": "7",
      "uddipok": "'জয় কোরিয়ার একটি প্রখ্যাত মোটরগাড়ি প্রস্তুতকারী প্রতিষ্ঠান। প্রতিষ্ঠানটি উচ্চবিত্ত, উচ্চ-মধ্যবিত্ত শ্রেণির ক্রেতাদের কথা চিন্তা করে বিভিন্ন মডেল ও বিভিন্ন দামের গাড়ি উৎপাদন ও বাজারজাতকরণ করে ফলে অল্প সময়ের মধ্যে প্রতিষ্ঠানটি ব্যবসায়িক সফলতা লাভে সক্ষম হয়। ভোক্তারাও এই কোম্পানির গাড়ি ব্যবহার করে বেশ পরিতৃপ্ত।",
      "tag": "VNSC 25",
      "sub_questions": [
        {
          "label": "ক",
          "question": "ভোক্তাবাজার কী?",
          "explanation": "যে সকল ক্রেতা ব্যক্তিগত বা পারিবারিক ভোগের জন্য পণ্য বা সেবা কেনেন তাদের নিয়ে গঠিত বাজারকে ভোক্তা বাজার বলে।"
        },
        {
          "label": "খ",
          "question": "\"শিল্পবাজারের সদস্য সংখ্যা কম\"- ব্যাখ্যা করো।",
          "explanation": "যে বাজার শিল্প পণ্যের ক্রেতাদের নিয়ে গঠিত হয় তাকে শিল্প বাজার বলে। সাধারণত পুনরায় উৎপাদনের উদ্দেশ্যে শিল্প বাজারের সদস্যরা পণ্য কেনে। শিল্পপণ্যের ক্রেতারা পণ্য উৎপাদনের সাথে জড়িত। তারা শিল্পপণ্য কিনে তা প্রক্রিয়াজাতকরণের মাধ্যমে পুনরায় পণ্য উৎপাদন করেন। অতঃপর ঐ পণ্য বিক্রির মাধ্যমে মুনাফা অর্জন করেন। স্বাভাবিকভাবে উৎপাদনকারীর সংখ্যা ভোক্তাদের তুলনায় অনেক কম। তাই বলা যায়, শিল্প বাজারের সদস্য সংখ্যা ভোক্তা বাজারের সদস্য অপেক্ষা কম।"
        },
        {
          "label": "গ",
          "question": "উদ্দীপকের প্রতিষ্ঠানটি কোন বাজারের জন্য পণ্য বিপণন করছে? ব্যাখ্যা করো।",
          "explanation": "উদ্দীপকের প্রতিষ্ঠানটি ভোক্তা বাজারে পণ্য বিপণন করছে। ভোক্তা বাজারের ক্রেতারা ব্যক্তিগত বা পারিবারিক ভোগের জন্য পণ্য বা সেবা কেনে। এ বাজারের ক্রেতারা বিস্তৃত অঞ্চলে ছড়িয়ে-ছিটিয়ে থাকে। ভোক্তা বাজারের ক্রেতার সংখ্যা বেশি হয়ে থাকে। 'টয়োটা' জাপানের একটি মোটরগাড়ি প্রস্তুতকারী প্রতিষ্ঠান। এটি উচ্চবিত্ত, উচ্চমধ্যবিত্ত ও মধ্যবিত্ত শ্রেণির ক্রেতাদের কথা চিন্তা করে বিভিন্ন মডেল ও দামের গাড়ি উৎপাদন ও বিপণন করে। গাড়ি একটি ভোগ্য পণ্য। কেননা ভোক্তারা সাধারণত ব্যক্তিগত বা পারিবারিক ব্যবহারের জন্যই গাড়ি কেনে। আবার বিভিন্ন প্রতিষ্ঠান তাদের কর্মীদের জন্য গাড়ি কেনে। গাড়ি ব্যবহার করে মানুষ, তাদের সময়গত উপযোগ মেটায়। অন্যদিকে, এটি পুনরায় উৎপাদন কাজে ব্যবহারযোগ্য কোনো পণ্য নয়। গাড়ির মতো এসব ভোগ্য পণ্য যে বাজারে বিপণন করা হয়, সেটিই ভোক্তা বাজার। সুতরাং, প্রতিষ্ঠানটি ভোক্তা বাজারে পণ্য বিপণন করছে।"
        },
        {
          "label": "ঘ",
          "question": "প্রতিষ্ঠানের গাড়ি বিপণনের জন্য বাজার বিভক্তিকরণের যে ভিত্তি ব্যবহার করেছে তা কি সঠিক? মতামত দাও।",
          "explanation": "প্রতিষ্ঠানটি গাড়ি বিপণনের জন্য ভোক্তা বাজার বিভক্তিকরণের 'সামাজিক শ্রেণি' ভিত্তি বা চলকটি ব্যবহার করেছে, যা সঠিক বলে আমি মনে করি। আয়ের ভিত্তিতে সমাজের মানুষের শ্রেণিবিভাগই হলো সামাজিক শ্রেণি। সমাজে উচ্চবিত্ত, মধ্যবিত্ত, নিম্নবিত্ত প্রভৃতি সামাজিক শ্রেণি বিদ্যমান। বিভিন্ন সামাজিক শ্রেণির মানুষের চাহিদা বিভিন্ন ধরনের হয়। উদ্দীপকে 'টয়োটা' জাপানের একটি মোটরগাড়ি প্রস্তুতকারী প্রতিষ্ঠান। প্রতিষ্ঠানটি উচ্চবিত্ত, উচ্চ মধ্যবিত্ত ও মধ্যবিত্ত ক্রেতার সংখ্যা বিবেচনা করে বিভিন্ন ধরনের গাড়ি উৎপাদন ও বাজারজাত করে। ফলে অল্প দিনের মধ্যেই প্রতিষ্ঠানটি ব্যবসায়িক সফলতা লাভ করে। এক্ষেত্রে সামাজিক শ্রেণির ভিত্তিতে ভোক্তা বাজার বিভক্তিকরণের কাজটি প্রতিষ্ঠানটির জন্য ফলপ্রসূ হয়েছে। সমাজে বসবাসরত সকল মানুষ একই সামাজিক শ্রেণির অন্তর্ভুক্ত নয়। যাদের আয় বেশি তারা উচ্চবিত্ত আর যাদের আয় কম তারা মধ্যবিত্ত বা নিম্নবিত্ত শ্রেণির অর্ন্তগত। আয়ের পার্থক্য থাকায় উচ্চবিত্ত ও মধ্যবিত্ত মানুষের চাহিদা এক নয়। সাধারগত উচ্চবিত্তরা বেশি দামি ও মধ্যবিত্তরা তুলনামূলক কম দামি পণ্য কিনতে চায়। উদ্দীপকের প্রতিষ্ঠানটি এই কথা চিন্তা করেই বিভিন্ন সামাজিক শ্রেণির মানুষের জন্য বিভিন্ন ধরনের গাড়ি তৈরি করে। ফলে সব শ্রেণির মানুষই উক্ত প্রতিষ্ঠানের গাড়ি কিনতে ও ব্যবহার করতে পারে। এতে প্রতিষ্ঠানের বিক্রি বাড়ে এবং তারা দ্রুত সফলতা লাভ করে। তাই বলা যায়, উদ্দীপকে প্রতিষ্ঠানটির গাড়ি বিপণনের জন্য 'সামাজিক শ্রেণি' চলকের ভিত্তিতে ভোক্তা বাজার বিভক্তিকরণের উদ্যোগটি সঠিক।"
        }
      ]
    },
    {
      "number": "8",
      "uddipok": "ফ্রেন্ডন্স লি. এর ডিসেম্বর ২০২২ এর উৎপাদন সম্পর্কিত তথ্যাবলি নিম্নরূপ: মোট স্থায়ী ব্যয় ২,২৫,০০০ টাকা এককপ্রতি পরিবর্তনশীল ব্যয় ৫০ টাকা এককপ্রতি বিপরীতমূল্য ২০০ টাকা মোট উপপাদন ৩,৫০,০০০ টাকা",
      "tag": "VNSC 25",
      "sub_questions": [
        {
          "label": "ক",
          "question": "রিবেট কী?",
          "explanation": "নির্দিষ্ট সময়ে কোনো নির্দিষ্ট বিক্রেতার কাছ থেকে পণ্য কিনলে তালিকা মূল্য থেকে যে পরিমাণ নগদ অর্থ ছাড় পাওয়া যায় তাকে রিবেট বলে।"
        },
        {
          "label": "খ",
          "question": "'বিশিষ্ট পণ্য ক্রয়ে ক্রেতারা অধিক সময় ও শ্রম ব্যয় করেন'-ব্যাখ্যা করো।",
          "explanation": "যেসব পণ্য আধুনিক প্রযুক্তিতে তৈরি, পৃথক বৈশিষ্ট্য সম্পন্ন এবং ব্র্যান্ড ইমেজ যুক্ত, সেসব পণ্য হলো বিশিষ্ট পণ্য। স্বতন্ত্র বৈশিষ্ট্য সম্পন্ন পণ্য হওয়ায় সঠিক পণ্যটি কোথায় পাওয়া যাবে তা ক্রেতাদের খুঁজে বের করতে হয়। তাছাড়া পণ্যটি পাওয়া মাত্রই ক্রেতারা কিনে না। ক্রেতাদের কাঙ্ক্ষিত গুণাগুণ সম্পন্ন আসল পণ্যই কি এটি, সে বিষয়েও ক্রেতারা নিশ্চিত হতে চায়। এজন্য তারা প্রয়োজনীয় সময় ও শ্রম ব্যবহারে প্রস্তুত থাকে। সুতরাং, বিশিষ্ট পণ্য কিনতে ক্রেতারা বেশি সময় ও শ্রম ব্যবহার করে।"
        },
        {
          "label": "গ",
          "question": "",
          "explanation": "নিম্নের অনুরূপঃ হামজা লি. এর ডিসেম্বর ২০২২ সালের ভারসাম্য বিন্দু নির্ণয় করা হলো: আমরা জানি, ভারসাম্য বিন্দু = মোট স্থির ব্যয় ÷ (একক প্রতি বিক্রয় মূল্য- একক প্রতি পরিবর্তনশীল ব্যয়) = ২,২৫,০০০÷ (২০০-৫০) = ১,৫০০ একক"
        },
        {
          "label": "ঘ",
          "question": "তুমি কি মনে করো ফ্রেন্ডন্স লি. এর পক্ষে ভবিষ্যতে ব্যবসায় চালিয়ে যাওয়া সম্ভব? তোমার মতামতের সপক্ষে যুক্তি দাও।",
          "explanation": "নিম্নের অনুরূপঃ উদ্দীপকের জনাব হামজার ভবিষ্যতে ব্যবসায় চালিয়ে যাওয়া সম্ভব কিনা সেই বিষয়ে আমার মূল্যায়ন তুলে ধরা হলো। জনাব হামজার ভারসাম্য বিন্দু টাকায় নির্ণয়: ভারসাম্য বিন্দু (টাকা) = ভারসাম্য বিন্দু একক × একক প্রতি বিক্রয় মূল্য = ১,৫০০ একক × ২০০ টাকা = ৩,০০, ০০০ টাকা মোট বিক্রয়ের পরিমাণ ৩, ০০,০০০ টাকা।   উদ্দীপকে দেখা যাচ্ছে, ভারসাম্য পরিমাণ হচ্ছে ৩,০০,০০০ টাকা এবং মোট উৎপাদনের পরিমাণ ৩,৫০,০০০ টাকা। প্রতিষ্ঠানের ভারসাম্য তুলনায় উৎপাদনের এর পরিমাণ বেশি। এখানে ভারসাম্যের তুলনায় উৎপাদনের চেয়ে বিক্রয়ের পরিমাণ কম। সেক্ষেত্রে তারা সঠিক মুনাফা অর্জন করতে ব্যর্থ হচ্ছে। তাই বলা যায় প্রতিষ্ঠানটি মুনাফা অর্জনে সক্ষম নয় তাই তাদের ব্যবসাটি চালিয়ে যাওয়া সম্ভব নয়।"
        }
      ]
    },
    {
      "number": "9",
      "uddipok": "নিচের চিত্রে একটি প্রতিষ্ঠানের পণ্যের জীবন চক্রের বিভিন্ন স্তরগুলো দেখানো হলো:",
      "tag": "VNSC 25",
      "sub_questions": [
        {
          "label": "ক",
          "question": "বহিঃ বিজ্ঞাপন কী?",
          "explanation": "শহর, বন্দর বা গুরুত্বপূর্ণ স্থানে রাস্তার পাশে খোলা আকাশের নিচে যে বিজ্ঞাপন দেওয়া হয় তাকে বহিঃবিজ্ঞাপন বলে।"
        },
        {
          "label": "খ",
          "question": "'সুবিধা পণ্য নিয়মিত ক্রয় করা হয়'- ব্যাখ্যা করো।",
          "explanation": "যেসব পণ্য ভোক্তারা অপেক্ষাকৃত কম সময় ব্যয় করে 'কাছাকাছি স্থান থেকে সহজে এবং তাৎক্ষণিভাবে কিনতে চায় সেগুলোকে সুবিধা পণ্য বলে। এগুলো ভোক্তারা নিয়মিত ও অল্প পরিম্ভাণে কেনে। এ জাতীয় পণ্য কিনতে তেমন পরিকল্পনার প্রয়োজন হয় না। কাছাকাছি দোকান বা স্থানে সহজে পাওয়া যায়। চাল-ডাল, বিস্কুট, সাবান ইত্যাদি হলো সুবিধা পণ্যের উদাহরণ। প্রাত্যহিক জীবনে সুবিধা পণ্য প্রয়োজন হয় বলে ভোক্তারা এসব পণ্য নিয়মিত কেনে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে ২০১১ থেকে ২০১৪ পর্যন্ত সময়ে প্রতিষ্ঠানটি পন্যের জীবন চক্রের প্রবৃদ্ধি স্তরে অবস্থান করছে। জীবন চক্রের যে স্তরে পন্যে বিক্রয় মুনাফা দ্রুতগতিতে বৃদ্ধি পায় তাকে পণ্যের প্রবৃদ্ধি স্তর বলে। প্রবৃদ্ধি স্তরে পণ্যের চাহিদা দ্রুত বৃদ্ধি পেতে থাকে। বাজারে নতুন প্রতিযোগী আগমন ঘটে এবং বন্টন কাজে নতুন নতুন মধ্যস্থ ব্যবসায়ীর  প্রয়োজন হয়। প্রদর্শিত চিত্র দেখা যাচ্ছে, ২০১১ থেকে ২০১৪ সালে তাদের বিক্রয়ের পরিমাণ দ্রুত গতিতে বৃদ্ধি পাচ্ছে। আবার তাদের মুনাফার পরিমান ও দ্রুততার সাথে বাড়ছে। পন্যের জীবন চক্রের স্তরে পণ্যের পরিচিতি বৃদ্ধি পায় ও ক্রেতারা পণ্যের প্রতি অবগত থাকে বিধায় পণ্যের বিক্রয় ও মুনাফা ঊর্ধ্বমুখী থাকে। এসব বিবেচনায় বলা যায়, ২০১১ থেকে ২০১৪ সাল পর্যন্ত সময়ে প্রতিষ্ঠানটির পণ্যের জীবন চক্রের প্রবৃদ্ধি স্তরে অবস্থান করছে।"
        },
        {
          "label": "ঘ",
          "question": "২০১৫-২০২১ সাল পর্যন্ত প্রতিষ্ঠানটির করণীয় সম্পর্কে তোমার মতামত ব্যক্ত করো।",
          "explanation": "নিম্নের অনুরূপঃ ২০১৫ থেকে ২০২১ সাল পর্যন্ত সময়ের প্রতিষ্ঠানটি পণ্য জীবনচক্রের পূর্ণতা স্তরে অবস্থান করছেন। পণ্যের জীবনচক্রের যে স্তরে পণ্যের বিক্রয় সর্বোচ্চ হয় এবং প্রতিযোগিরা প্রতিযোগিতায় লিপ্ত হয় তাকে পূর্ণতা স্তর বলে। উদ্দীপকের প্রদত্ত চিত্র দেখা যাচ্ছে, প্রতিষ্ঠানটি ২০১৫ থেকে ২০২১ সালের বিক্রয় সর্বোচ্চ হয় তার পাশাপাশি মুনাফা ও বৃদ্ধি পায়। কিন্তু উক্ত সময়ে তাদের বিক্রয় বৃদ্ধির হার পূর্বের তুলনায় কমে যায়। বিষয়টি পর্যালোচনা করলে বুঝা যায়, প্রতিষ্ঠানটি ২০১৫ থেকে ২০২১ সাল পর্যন্ত সময়ে জীবনচক্রের পূর্ণ স্তরে অবস্থান করছেন।এ অবস্থায় প্রতিযোগিতা মোকাবেলায় প্রতিষ্ঠানকে কিছু কৌশল ব্যবহার করতে হয়। পন্যের জীবনকালে অনেকগুলো স্তর অতিক্রম করতে হয়। তার সমস্ত জীবনে বিক্রয় বৃদ্ধি ও হ্রাস ঘটে যা মুনাফা কে ও প্রভাবিত করে। এসব স্তরে একজন বিপণকারীকে বিভিন্ন কৌশল অবলম্বন করতে হয়। পন্যের পূর্ণতা স্তরে দীর্ঘদিন পণ্য বাজার  অবস্থান করে। ফলে একটি সময় বিক্রয় কমে যায়। এই অবস্থায় বাজার টিকে থাকতে হলে বিপণনকারীকে বাজার পরিমর্জন, পন্যের গুনাগুন, বৈশিষ্ট্য, স্টাইল, বাজারজাতকরণ মিশ্রণ পরিমার্জন ইত্যাদি বিভিন্ন কার্যক্রম সম্পাদন করেন। একইভাবে উদ্দীপকের প্রতিষ্ঠানটিকে ও তার পণ্যের জন্য এসব কৌশল অবলম্বন করা প্রয়োজন বলে আমি মনে করি।"
        }
      ]
    },
    {
      "number": "10",
      "uddipok": "'রয়েল ফ্যাশন' দীর্ঘদিন যাবৎ বাংলাদেশের একটি স্বনামধন্য শিল্প প্রতিষ্ঠান। তাদের উৎপাদন সংক্রান্ত তথ্যাবলি নিম্নরূপ: এককপ্রতি পরিবর্তনশীল ব্যয় ৩০ টাকা, মোট স্থায়ী ব্যয় ৯,০০,০০০ টাকা, বিক্রয়ের পরিমাণ ১,৫০,০০০ একক, মোট বিনিয়োগের পরিমাণ ৩০,০০,০০০ টাকা, মুনাফার হার ১৫%।",
      "tag": "VNSC 25",
      "sub_questions": [
        {
          "label": "ক",
          "question": "লোভনীয় পণ্য কী?",
          "explanation": "যেসব পণ্য দেখামাত্রই ক্রেতারা কোনো পরিকল্পনা ছাড়া আবেগের বশবর্তী হয়ে কেনেন সেগুলোকে লোভনীয় পণ্য বলে।"
        },
        {
          "label": "খ",
          "question": "পূর্ণপ্রতিযোগিতামূলক বাজার কাকে বলে? ব্যাখ্যা করো।",
          "explanation": "যে বাজারে অনেক ক্রেতা ও বিক্রেতা থাকে এবং তাদের মধ্যে দরকষাকষির মাধ্যমে পণ্যমূল্য নির্ধারিত হয় তাকে পূর্ণ প্রতিযোগিতামূলক বাজার বলে। পূর্ণপ্রতিযোগিতামূলক বাজারে সমজাতীয় অনেক পণ্য থাকে। তাই পণ্যমূল্য নির্ধারণে বিপণনকারীর তেমন কিছু করার থাকে না। পণ্যের চাহিদা ও সরবরাহের ওপর নির্ভর করে মূল্য নির্ধারিত হয়। তাই পূর্ণপ্রতিযোগিতামূলক বাজারে কোনো পক্ষ চাইলেই পণ্যের মূল্য বাড়াতে বা কমিয়ে দিতে পারে না।"
        },
        {
          "label": "গ",
          "question": "উদ্দীপকে 'রয়েল ফ্যাশন' পণ্যের বিক্রয়মূল্য নির্ধারণ করো।",
          "explanation": "নিম্নের অনুরূপঃ “রয়েল কোম্পানির” পণ্যের বিক্রয়মূল্য নির্ধারণ : পণ্যের এককপ্রতি উৎপাদন ব্যয় নির্ণয় : আমরা জানি, এককপ্রতি উৎপাদন ব্যয় = এককপ্রতি পরিবর্তনশীল ব্যয় +  মোট স্থায়ী ব্যয়   মোট উৎপাদন একক  +\\frac{\\text { মোট স্থায়ী ব্যয় }}{\\text { মোট উৎপাদন একক }} +   মোট   উৎপাদন   একক     মোট   স্থায়ী   ব্যয়   ​ = ৩০ =৩ ০ = ৩০ টাকা +  ৯ , ০০ , 000 ১ , ৫০ , ০ 00 +\\frac{\\ ৯, ০ ০, 000}{১, ৫ ০, ০ 00} + ১ , ৫০ , ০ 00   ৯ , ০০ , 000 ​  = ৩০ ট়াকা + ৬ টাকা  =  ৩৬ টাকা  \\begin{array}{l} \\text { = ৩০ ট়াকা + ৬ টাকা } \\\\ =\\text { ৩৬ টাকা } \\\\ \\end{array}  =  ৩০   ট়াকা  +  ৬   টাকা   =   ৩৬   টাকা   ​ পণ্যের এককপ্রতি বিক্রয়মূল্য নির্ণয় : আমরা জানি, এককপ্রতি বিক্রয়মূল্য =  এককপ্রতি উৎপাদন ব্যয়  +  বিনিয়োগ  ×  প্রত্যাশিত মুনাফার হার   প্রত্যাশিত বিক্রয় একক  =  ৩৬ টাকা  + ৩ 0 , 00 , 000 × ১৫ % ১ , ৫০ , 000  = ৩৬ টাকা + ৩ টাকা   = ৩৯ টাকা  \\begin{array}{l} =\\text { এককপ্রতি উৎপাদন ব্যয় }+\\frac{\\text { বিনিয়োগ } \\times \\text { প্রত্যাশিত মুনাফার হার }}{\\text { প্রত্যাশিত বিক্রয় একক }} \\\\ =\\text { ৩৬ টাকা }+\\frac{৩ 0,00,000 \\times ১ ৫ \\%}{১, ৫ ০, 000} \\\\ \\text { = ৩৬ টাকা + ৩ টাকা } \\\\ \\text { = ৩৯ টাকা } \\\\ \\end{array} =   এককপ্রতি   উৎপাদন   ব্যয়   +   প্রত্যাশিত   বিক্রয়   একক     বিনিয়োগ   ×   প্রত্যাশিত   মুনাফার   হার   ​ =   ৩৬   টাকা   + ১ , ৫০ , 000 ৩ 0 , 00 , 000 × ১৫ % ​  =  ৩৬   টাকা  +  ৩   টাকা    =  ৩৯   টাকা   ​"
        },
        {
          "label": "ঘ",
          "question": "উদ্দীপকের তথ্যের আলোকে প্রতিষ্ঠানটির উৎপাদিত পণ্যের ভারসাম্য বিন্দু নির্ণয়পূর্বক তোমার মতামত দাও।",
          "explanation": "নিম্নের অনুরূপঃ রয়েল কোম্পানির ভারসাম্য বিন্দু নির্ণয় : এখানে, মোট স্থির ব্যয় ৯,০০,০০০ টাকা এককপ্রতি বিক্রয়মূল্য = ৩৯ এককপ্রতি পরিবর্তনশীল ব্যয় = ৩০ আমরা জানি,  ভারসাম্য বিন্দু  =  মোট স্থির ব্যয়   এককপ্রতি বিক্রয়মূল্য - এককপ্রতি পরিবর্তনশীল ব্যয়  = ৯ , ০০ , 000 ৩৯ − ৩০  টাকা  = ১ , 00 , 000  একক  \\begin{array}{l} \\text { ভারসাম্য বিন্দু }=\\frac{\\text { মোট স্থির ব্যয় }}{\\text { এককপ্রতি বিক্রয়মূল্য - এককপ্রতি পরিবর্তনশীল ব্যয় }} \\\\ =\\frac{৯, ০ ০, 000}{৩ ৯-৩ ০} \\text { টাকা } \\\\ =১, 00,000 \\text { একক } \\\\ \\end{array}   ভারসাম্য   বিন্দু   =   এককপ্রতি   বিক্রয়মূল্য  -  এককপ্রতি   পরিবর্তনশীল   ব্যয়     মোট   স্থির   ব্যয়   ​ = ৩৯ − ৩০ ৯ , ০০ , 000 ​   টাকা   = ১ , 00 , 000   একক   ​ প্রতিষ্ঠানটির ভারসাম্য বিন্দুর পরিমাণ ১,০০,০০০ একক। ভারসাম্য বিন্দুতে পণ্য বিক্রয় করলে প্রতিষ্ঠানের আয় ও ব্যয় সমান হবে। এমতাবস্থায় রয়েল কোম্পানির পণ্যের আর্থিক মূল্য হবে (১,০০,০০০ = × ৩৯) = ৩৯,০০,০০০ টাকা। এখন প্রতিষ্ঠানটিকে মুনাফা অর্জন করতে হলে ১,০০,০০০ এককের বেশি বিক্রয় করতে হবে। তাহলে তারা মুনাফা অর্জন করতে পারবে। উল্লেখ্য প্রতিষ্ঠানটির বিক্রয়ের লক্ষ্যমাত্রা ১,৫০,০০০ একক ভারসাম্য বিন্দুর তুলনায় বেশি। অর্থাৎ রয়েল কোম্পানি তার লক্ষ্যস্থিত পণ্য বিক্রয় করতে পারলে মুনাফা অর্জনে সক্ষম হবে ।"
        }
      ]
    },
    {
      "number": "11",
      "uddipok": "স্মার্ট ট্রেডার্স উচ্চ আয়ের ক্রেতাদের জন্য জনপ্রিয় ব্র্যান্ডের মোবাইল বিক্রয় করে। প্রতিষ্ঠানটি এবারের ঈদে ক্রেতা আকর্ষণের জন্য প্রতিটি মোবাইলের সাথে কোম্পানি লোগোসহ টি-শার্ট প্রদানের ঘোষণা দেয়। ফলে বিক্রয় বৃদ্ধি পায়।",
      "tag": "VNSC 25,VNSC 25",
      "sub_questions": [
        {
          "label": "ক",
          "question": "বহিঃ বিজ্ঞাপন কী?",
          "explanation": "শহর, বন্দর বা গুরুত্বপূর্ণ স্থানে রাস্তার পাশে খোলা আকাশের নিচে যে বিজ্ঞাপন দেওয়া হয় তাকে বহিঃবিজ্ঞাপন বলে।"
        },
        {
          "label": "খ",
          "question": "",
          "explanation": "কুপন হলো একধরনের সনদ যার মাধ্যমে ক্রেতারা কম মূল্যে (কুপনে উল্লিখিত মূল্যে) পণ্য কিনতে পারে। কুপন পণ্য বা সেবা কেনার ক্ষেত্রে ক্রেতাসাধারণের অর্থ বাঁচাতে সাহায্য করে। আর বেশির ভাগ ক্রেতার কাছে মূল্য ছাড় কুপন অত্যন্ত পছন্দনীয়। এসব কারণে কুপন ক্রেতাদের পণ্য কিনতে আকর্ষিত করে।"
        },
        {
          "label": "গ",
          "question": "",
          "explanation": "নিম্নের অনুরূপঃ আয়াত ট্রেডার্স শপিং পণ্য বিক্রয় করে। যেসকল পণ্য ক্রেতারা সচরাচর ক্রয় করে না তবে ক্রয়ের ক্ষেত্রে মূল্যর সাইজ ডিজাইন মডেল ইত্যাদি বিবেচনা করে তাকে শপিং পণ্য বলে এ ধরনের পণ্য ক্রয় ক্রেতা বা ভোক্তারা পূর্ব পরিকল্পনা গ্রহণ করে এবং এজন্য তারা সময় ও শক্তি ব্যয় করতে কুণ্ঠাবোধ করে না প্রয়োজনে দূরে গিয়ে বা দূরের কোনো মার্কেট হতে তা ক্রয় করে যেমন রেডিও টিভি দামি শাড়ি গহনা ইত্যাদি। উদ্দীপকে দেখতে পাই আয়াত ট্রেডার্স উচ্চ আয়ের ক্রেতাদের জন্য জনপ্রিয় ব্র্যান্ডের মোবাইল বিক্রয় করে।"
        },
        {
          "label": "ঘ",
          "question": "ঈদ উপলক্ষে প্রতিষ্ঠানটি বিক্রয় প্রসারের যে কৌশল প্রয়োগ করেছে তার যৌক্তিকতা তুলে ধরো।",
          "explanation": "নিম্নের অনুরূপঃ ঈদ উপলক্ষে প্রতিষ্ঠানটির গৃহীত প্রসার কৌশলটি হলো ভোক্তা বিক্রয় প্রসারের অন্তর্গত সৌজন্যে পণ্য প্রদান। এবং এর গুরুত্ব অপরিসীম। উৎপাদক বা মধ্যস্থ ব্যবসায়িক কর্তৃক চূড়ান্ত ভোক্তাদের কে নির্দিষ্ট পণ্য বা সেবা ক্রয় উদ্বুদ্ধ করার জন্য গৃহীত বিক্রয় প্রসার পন্থাকে ভোক্তা বিক্রয় প্রসার বলে। নতুন কোন পণ্য উপস্থাপন অথবা ক্রমহ্রাসমান চাহিদা সম্পন্ন পণ্যের চাহিদা বৃদ্ধি অথবা প্রতিযোগী প্রতিষ্ঠানের প্রতিযোগিতা মোকাবেলা করা অথবা বিক্রয়ের উদ্দেশ্যে এরূপ প্রসার মূলক পন্থা ব্যবহার করা হয়। উদ্দীপকে দেখতে পাই আয়াত ট্রেডার্স উচ্চ আয়ের ক্রেতাদের জন্য জনপ্রিয় ব্র্যান্ডের মোবাইল বিক্রয় করে প্রতিষ্ঠানটি এবারের ঈদে ক্রেতাদের আকর্ষণের জন্য প্রতিটি মোবাইলের সাথে কোম্পানির লোকসহ টি-শার্ট প্রদানের ঘোষণা দেয়। যদি কোন প্রতিষ্ঠান নতুন ব্র্যান্ডের পণ্য বাজারে উপস্থাপন করতে চায় তাহলে উক্ত প্রতিষ্ঠান নতুন ব্রান্ডের পণ্যের সাথে সম্পর্কিত কোন পছন্দসই পণ্য বিনামূল্যে ক্রেতাদেরকে প্রদান করতে পারে।"
        }
      ]
    }
  ]
}