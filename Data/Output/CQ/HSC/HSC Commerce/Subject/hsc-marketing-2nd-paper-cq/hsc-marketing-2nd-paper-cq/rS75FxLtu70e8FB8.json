{
  "title": "ভিকারুননিসা কলেজ, ঢাকা ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "ABC লি. খাদ্যদ্রব্য উৎপাদনের সাথে জড়িত। সম্প্রতি বৈশ্বিক মহামারী করোনাকালীন সহায়তায় প্রতিষ্ঠানটি এগিয়ে এসেছে। তারা করোনা প্রতিরোধমূলক সামগ্রী বিভিন্ন হাসপাতালে বিতরণ করেন। এতে হাসপাতালগুলো উপকৃত হয়েছে।",
      "tag": "VNSC 23",
      "sub_questions": [
        {
          "label": "ক",
          "question": "ক্রেতা সন্তুষ্টি কী?",
          "explanation": "কোনো পণ্য ভোগ বা ব্যবহারের পর ক্রেতা যে ইতিবাচক অনুভূতি প্রকাশ করে তাই ক্রেতা সন্তুষ্টি।"
        },
        {
          "label": "খ",
          "question": "\"বিপণন হলো একটি বিনিময় প্রক্রিয়া\"- ব্যাখ্যা করো।",
          "explanation": "ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, দীর্ঘমেয়াদি ক্রেতা সম্পর্ক সৃষ্টি' ও তা বজায় রাখার প্রক্রিয়াকে বিপণন বলে। কোনো কিছু দিয়ে অন্যের কাছ থেকে প্রত্যাশিত পণ্য বা সেবা নেওয়ার উপায়ই হলো বিনিময়। এক্ষেত্রে একপক্ষ (বিক্রেতা) কিছু দেয় এবং অপরপক্ষ (ক্রেতা) প্রতিদানের বিনিময়ে তা নেয়। বিপণনের ক্ষেত্রেও ক্রেতা বিপণনকারীয় কাছ থেকে পণ্য বা সেবা দেয়। তাই বিপণনকে বিনিময় প্রক্রিয়া বলা হয়।"
        },
        {
          "label": "গ",
          "question": "পণ্য উৎপাদনের মাধ্যমে ABC লি. কোন ধরনের উপযোগ সৃষ্টি করে? ব্যাখ্যা করো।",
          "explanation": "পণ্য উৎপাদনের মাধ্যমে ABC লি. রূপগত উপযোগ সৃষ্টি করে। প্রকৃতি থেকে পাওয়া সম্পদের রূপ বা আকৃতি পরিবর্তন করার মাধ্যমে রূপগত উপযোগ সৃষ্টি করা হয়। এর মাধ্যমে কাঁচামাল ব্যবহার উপযোগী পণ্যে রূপান্তরিত হয়। পণ্য উৎপাদনের সাথে রূপগত উপযোগ সম্পর্কিত। ABC লি. খাদ্যদ্রব্য উৎপাদন করে। অর্থাৎ, প্রতিষ্ঠানটি পণ্য উৎপাদনের সাথে জড়িত। এসব পণ্য উৎপাদন করতে প্রতিষ্ঠানটিকে কাঁচামাল সংগ্রহ করতে হয়। তারপর সেগুলোকে যন্ত্রের সাহায্যে প্রক্রিয়াজাত করে চূড়ান্ত পণ্যে রূপ দেওয়া হয়। অর্থাৎ, কাঁচামালের রূপ বা আকার-আকৃতি পরিবর্তন করে ব্যবহার উপযোগী পণ্য তৈরি করা হয়। তাই বলা যায়, পণ্য উৎপাদনের মাধ্যমে ABC লি. রূপগত উপযোগ সৃষ্টি করে।"
        },
        {
          "label": "ঘ",
          "question": "বিপণনের ক্রমবিকাশ উল্লেখপূর্বক ABC লি.-এর সাম্প্রতিক কাজটির যথাযথ মূল্যায়ন করো।",
          "explanation": "সামাজিক বিপণন মতবাদ অনুসরণ করে ABC লি.-এর করোনাকালীন হাসপাতালে বিভিন্ন সামগ্রী বিতরণ কাজটি যথার্থ হয়েছে। সামাজিক বিপণন মতবাদে সমাজের বিভিন্ন পক্ষের কল্যাণসাধনকে গুরুত্ব দেওয়া হয়। এতে কল্যাণকর কাজের মাধ্যমে ক্রেতাদের সন্তুষ্ট করে ব্যবসায়ের সুনাম অর্জন করা সম্ভব হয়। ABC লি. খাদ্যদ্রব্য উৎপাদনের সাথে জড়িত। সম্প্রতি বৈশ্বিক মহামারী করোনাকালীন সময়ে প্রতিষ্ঠানটি সমাজসেবামূলক কাজ শুরু করে। প্রতিষ্ঠানটি করোনা প্রতিরোধমূলক সামগ্রী বিভিন্ন হাসপাতালে বিতরণ করে। এতে হাসপাতালগুলো বেশ উপকৃত হয়েছে। এর মাধ্যমে সমাজের অনেক মানুষ সহজেই চিকিৎসা পেয়েছে। ABC লি.-এর কর্মকাণ্ডে হাসপাতালগুলো উপকৃত হয়েছে। এতে সমাজের মানুষ উপকৃত হবে। অর্থাৎ, প্রতিষ্ঠানটি দেশের সঙ্কটময় সময়ে সামাজিক কল্যাণসাধনে গুরুত্ব দিয়েছে। এতে প্রতিষ্ঠানের সুনাম বাড়বে। জনগণের মধ্যে ইতিবাচক মনোভাব সৃষ্টি হবে। ফলে প্রতিষ্ঠানটির প্রতি মানুষের আস্থা বাড়বে। আর এটি পণ্যের বিক্রি ও মুনাফা বাড়িয়ে প্রতিষ্ঠানটিকে বাজারে টিকে থাকতে সহায়তা করবে। তাই বলা যায়, সামাজিক বিপণন মতবাদ অনুসরণ করে করোনাকালীন সময়ে ABC লি.-এর হাসপাতালে বিভিন্ন সামগ্রী বিতরণ কাজটি যথার্থ হয়েছে।"
        }
      ]
    },
    {
      "number": "2",
      "uddipok": "বাংলাদেশের আন্তর্জাতিক বাণিজ্য মেলায় Unico প্রতিষ্ঠানটি একটি স্টলে তাদের বিভিন্ন পণ্য প্রদর্শন করে। মেলায় মালয়েশিয়ান এক ক্রেতা প্রতিষ্ঠানকে ১,০০০টি ফ্রিজের অর্ডার দেয়। এরপর থেকে প্রতিষ্ঠানটি বিভিন্ন দেশের আন্তর্জাতিক বাণিজ্যমেলায় অংশগ্রহণ নেওয়ার সিদ্ধান্ত নেয়।",
      "tag": "VNSC 23",
      "sub_questions": [
        {
          "label": "ক",
          "question": "বিপণন কী?",
          "explanation": "ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়াকে বিপণন বলে।"
        },
        {
          "label": "খ",
          "question": "'ভোক্তাই রাজা'- ব্যাখ্যা করো।",
          "explanation": "ভোক্তা বলতে ঐ সব ব্যক্তি বা প্রতিষ্ঠানকে বোঝায় যারা পণ্য বা সেবাসামগ্রী ভোগ বা ব্যবহার করে থাকে। বিপণনের সব কার্যক্রম ভোক্তাদের কেন্দ্র করেই পরিচালিত হয়। পণ্য উৎপাদনের ক্ষেত্রে ভোক্তাদের রুচি, স্বাদ, পছন্দ-অপছন্দ, ক্রয়ক্ষমতা প্রভৃতি বিবেচনা করা হয়। তাছাড়া ভোক্তাদের আকৃষ্ট করা ছাড়াও তাদের ধরে রাখতে ব্যবসায় প্রতিষ্ঠান প্রসারমূলক কৌশল অবলম্বন করে থাকে। ভোক্তারা আছে বলেই কোম্পানির অস্তিত্ব লক্ষ করা যায়। তাই বলা যায়- 'ভোক্তাই রাজা'।"
        },
        {
          "label": "গ",
          "question": "মেলায় অংশ নিয়ে Unico প্রতিষ্ঠানটি পণ্যের ক্ষেত্রে কোনটি সৃষ্টি করেছে? বিশ্লেষণ করো।",
          "explanation": "মেলায় অংশগ্রহণ করে Unico প্রতিষ্ঠানটি পণ্যের নতুন বাজার ও চাহিদা সৃষ্টি করেছে। কোনো পণ্য বা সেবার বর্তমান ও ভবিষ্যৎ ক্রেতার সমষ্টিকে বাজার বলা হয়। বাজারের পরিধি দেশের অভ্যন্তরে এবং বিদেশেও প্রসারিত হতে পারে। Unico প্রতিষ্ঠানটি বাংলাদেশের আন্তর্জাতিক বাণিজ্য মেলায় অংশ নেয়। বাণিজ্য মেলায় অংশ নিয়ে প্রতিষ্ঠানটি মালয়েশিয়ান এক ক্রেতা থেকে ১,০০০টি ফ্রিজের অর্ডার পায়। নতুন অর্ডার, পাওয়ার কারণে প্রতিষ্ঠানটির পণ্যের চাহিদা বিদেশেও সৃষ্টি হয়েছে। এভাবে দেশি পণ্য বিদেশি ক্রেতারা ভোগের ফলে বৈদেশিক মুদ্রা আয় হচ্ছে। আবার, দেশের সুনাম বাড়ছে। ফলে সারাবিশ্বে ঐ পণ্যের নতুন বাজার সৃষ্টি হচ্ছে। সুতরাং, মেলায় অংশ নিয়ে Unico প্রতিষ্ঠানটি পণ্যের নতুন বাজার ও চাহিদা সৃষ্টি করেছে।'"
        },
        {
          "label": "ঘ",
          "question": "Unico প্রতিষ্ঠানটির কার্যাবলি দেশের অর্থনীতিতে কী প্রভাব রাখবে তা ব্যাখ্যা করো।",
          "explanation": "Unico প্রতিষ্ঠানের কার্যাবলি দেশের অর্থনীতিতে ইতিবাচক প্রভাব রাখবে। বিপণন কার্যক্রম বাড়ার সাথে সাথে ব্যবসায়ী এবং দেশের আয় উভয়ই বেড়ে যায়। বৈদেশিক মুদ্রা অর্জনে বিপণনের বহুবিধ প্রভাব আছে। Unico প্রতিষ্ঠানটি বাংলাদেশের আন্তর্জাতিক বাণিজ্য মেলায় অংশগ্রহণ করে। প্রতিষ্ঠানটি মালয়েশিয়ান এক ক্রেতার কাছ থেকে ১,০০০টি ফ্রিজের অর্ডার পায়। এক্ষেত্রে তারা পণ্য রপ্তানির মাধ্যমে দেশজ সম্পদের সদ্ব্যবহার ও বেশি পণ্য উৎপাদনের সুযোগ পাচ্ছে। আবার অনেক কর্মসংস্থানের সুযোগও সৃষ্টি করছে। Unico প্রতিষ্ঠানটি মালয়েশিয়ায় পণ্য রপ্তানি করে পণ্যের বিপরীতে প্রতিষ্ঠানটি বৈদেশিক মুদ্রা লাভ করেছে। এ বৈদেশিক মুদ্রা আমাদের দেশের সাথে মালয়েশিয়ার বাণিজ্য ঘাটতি কমাচ্ছে। তাছাড়া রপ্তানি ও. বেশি উৎপাদনের কারণে দেশের জনগণের জীবনযাত্রার মান বাড়ে। এটি দেশের জাতীয় আয় বেড়ে যাওয়ার সূচককেই নির্দেশ করে। এভাবে পণ্য রপ্তানি করে Unico প্রতিষ্ঠানটি দেশের অর্থনৈতিক অবকাঠামোর উন্নয়নে বিশেষ প্রভাব রাখবে।"
        }
      ]
    },
    {
      "number": "3",
      "uddipok": "সজীব কুমার নারায়ণগঞ্জের একজন আলু ব্যবসায়ী। উৎপাদন মৌসুমে তিনি স্থানীয় কৃষকদের কাছ থেকে প্রচুর পরিমাণে আলু সংগ্রহ করে নিজস্ব হিমাগারে সংরক্ষণ করেন। পরবর্তীতে পরিবষনের মাধ্যমে সারাদেশে বিপণন করেন। বর্তমানে তার হিমাগারে ৩০০ টন আলু মজুত আছে। কিন্তু বাজারে আলুর দাম কমে যাওয়ায় তিনি আর্থিক ক্ষতির আশংকা করছেন।",
      "tag": "VNSC 23",
      "sub_questions": [
        {
          "label": "ক",
          "question": "প্রমিতরণ কী?",
          "explanation": "পণ্যের ওজন, স্বাদ, স্থায়িত্ব প্রভৃতি বৈশিষ্ট্য বা গুণাগুণের ভিত্তিতে পণ্যের মান বা সীমা নির্ধারণকে প্রমিতকরণ বলে।"
        },
        {
          "label": "খ",
          "question": "\"ক্রয় বিপণনের একটি প্রধান কাজ\" ব্যাখ্যা করো।",
          "explanation": "ক্রয় প্রক্রিয়ার মাধ্যমে ক্রেতা অর্থের বিনিময়ে বিক্রেতার কাছ থেকে পণ্যের মালিকানা গ্রহণ করে। ক্রয় পণ্যের মালিকানা বা স্বত্বগত উপযোগ সৃষ্টি করে। এক্ষেত্রে ক্রেতা বিক্রেতাকে নির্দিষ্ট অর্থ প্রদান করে। ক্রয়ের মাধ্যমেই ভোক্তা পণ্যটি ভোগের সুযোগ পায়। তাছাড়া উত্তম কাঁচামাল ক্রয় থেকে উৎপাদিত পণ্য প্রতিষ্ঠানের বিক্রি বাড়ায়। তাই বলা যায়, ক্রয় বিপণনের একটি প্রধান কাজ।"
        },
        {
          "label": "গ",
          "question": "সজীব কুমার বিপণনের কোন কাজটি সম্পাদন করেছেন? বুঝিয়ে লেখো।",
          "explanation": "সজীব কুমার বিপণনের গুদামজাতকরণ ও পরিবহন কাজ সম্পন্ন করেছেন। গুদামজাতকরণের মাধ্যমে পণ্য পঁচে যাওয়া থেকে সংরক্ষণ করা হয়। এর মাধ্যমে একটি নির্দিষ্ট সময়ে উৎপাদিত পণ্য অন্য সময়েও পাওয়া যায়। পরিবহনের মাধ্যমে এক স্থানের পণ্য অন্য স্থানে বসে ভোগ করা যায়। এটি পণ্যের স্থানগত উপযোগ সৃষ্টি করে। সজীব কুমার নারায়ণগঞ্জের একজন আলু ব্যবসায়ী। উৎপাদন মৌসুমে তিনি স্থানীয় কৃষকদের থেকে সংগৃহীত আলু সংরক্ষণ করেন। এতে আলুগুলো নষ্ট হয় না। একটি নির্দিষ্ট সময়ে উৎপাদন হলেও তা সারা বছর বাজারে পাওয়া যায়। তিনি গুদামজাতকরণ করার কারণেই এর সময়গত উপযোগ সৃষ্টি হয়। তাছাড়া তিনি পরিবহনের মাধ্যমে সারাদেশে আলুগুলো বিপণন করেন। এতে অন্যান্য এলাকার ক্রেতারাও তা কিনতে পারে। এর মাধ্যমে তিনি স্থানগত উপযোগ সৃষ্টি করেন। সুতরাং, সজীব কুমার বিপণনের গুদামজাতকরণ ও পরিবহন কাজ সম্পন্ন করেছেন।"
        },
        {
          "label": "ঘ",
          "question": "সজীব কুমার কর্তৃক সৃষ্ট উপযোগ উল্লেখপূর্বক তার সম্ভাব্য ক্ষতি নিরসনে তোমার পরামর্শ ব্যক্ত করো।",
          "explanation": "সজীব কুমার ক্ষতি নিরসনে আলু গুদামজাত অথবা রপ্তানি করে সময়গত ও স্থানগত উপযোগ সৃষ্টি করতে পারেন। গুদামজাতকরণের মাধ্যমে দীর্ঘদিন পণ্যকে সঠিক উপায়ে সংরক্ষণ করা যায়। এতে সময়গত উপযোগ সৃষ্টি হয়। অন্যদিকে পরিবহনের মাধ্যমে পণ্যকে একস্থান থেকে অন্য স্থানে নেওয়া হয়। এতে স্থানগত উপযোগ সৃষ্টি হয়। যা পণ্য রপ্তানির সম্ভাবনাকে বাড়ায়। সজীব কুমার উৎপাদন মৌসুমে তিনি কৃষকদের থেকে আলু সংগ্রহ করেন। পরে তিনি সেগুলোকে গুদামজাতকরণ করেন। এভাবে তিনি সময়গত উপযোগ সৃষ্টি করেন। এছাড়া তিনি পরিবহন করে স্থানগত উপযোগ সৃষ্টির মাধ্যমে আলু সারা দেশের বাজারে পৌঁছানোর ব্যবস্থা করেন। বাজারে আলুর দাম কমে যাওয়ায় তিনি চিন্তিত। সজীব কুমার তার ক্ষতির পরিমাণ কমাতে আলু আরও কিছুদিন 'সংরক্ষণ করতে পারেন। এতে পরবর্তীতে বাজারে পণ্যের মূল্য বাড়লে তিনি মুনাফা অর্জন করতে পারবেন। তাছাড়া বিদেশে তার পণ্যগুলোর দাম বেশি পেলেও তিনি রপ্তানির উদ্যোগ নিতে পারেন। এক্ষেত্রে তিনি পরিবহনের মাধ্যমে পণ্যগুলোকে বিদেশে রপ্তানির ব্যবস্থা করতে পারবেন। এভাবেই সজীব কুমার তার সম্ভাব্য ক্ষতি কমাতে পারেন বলে আমি মনে করি।"
        }
      ]
    },
    {
      "number": "4",
      "uddipok": "মি. রহমত 'শাপলা চিপস' ফ্যাক্টরির স্বত্বাধিকারী। তিনি চাষিদের কাছ থেকে ন্যায্যমূল্যে উন্নতমানের আলু সংগ্রহ করেন। তিনি উক্ত আলুর মাধ্যমে স্বাস্থ্যসম্মত চিপস তৈরি করেন। নিজস্ব বিক্রয়কর্মীর মাধ্যমে চিপস উচ্চমূল্যে শহরের শপিং সেন্টারগুলোতে বিক্রি করেন। তার সুস্বাদু চিপস ক্রেতাদের খুব পছন্দ। ফলে মি. রহমতের ব্যবসায় দিন দিন বাড়ছে।",
      "tag": "VNSC 23",
      "sub_questions": [
        {
          "label": "ক",
          "question": "বিপণন কার্যাবলি কী?",
          "explanation": "উৎপাদনকারীর কাছ থেকে পণ্য বা সেবা ভোক্তার কাছে পৌঁছানো পর্যন্ত যেসব কাজ সম্পন্ন করা হয় সেগুলোকে একত্রে বিপণন কার্যাবলি বলে।"
        },
        {
          "label": "খ",
          "question": "\"পরিবহন কর্মসংস্থান সৃষ্টি করে\"- ব্যাখ্যা করো।",
          "explanation": "পণ্যসামগ্রী এক স্থান থেকে অন্য স্থানে আনা-নেওয়াকে পরিবহন বলে। বিপণনের পরিবহন কাজে অনেক লোক নিয়োজিত থাকে। তাছাড়া পরিবহন সামগ্রিকভাবে দেশের ব্যবসায়-বাণিজ্য ও অর্থনীতিতে প্রাণচাঞ্চল্য সৃষ্টি করে। ফলে নতুন নতুন শিল্প ও কলকারখানা গড়ে ওঠে। এগুলোতে প্রচুর সংখ্যক মানুষের কর্মসংস্থানের সুযোগ সৃষ্টি হয়। এতে বেকার সমস্যা কমে। তাই বলা যায়, পরিবহন কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "উদ্দীপকে মি. রহমতের প্রথম কার্যক্রমটি বিপণনের কোন কাজের সাথে সম্পর্কিত? ব্যাখ্যা করো।",
          "explanation": "মি. রহমতের প্রথম কার্যক্রমটি বিপণনের ক্রয় কাজের সাথে সম্পর্কিত। ক্রয়ের মাধ্যমে অর্থের বিনিময়ে ক্রেতা, বিক্রেতার কাছ থেকে পণ্যের মালিকানা গ্রহণ করে। এটি পণ্য বা সেবা বিনিময় সংক্রান্ত কাজ। ক্রয়ের ফলে স্বত্বগত উপযোগ সৃষ্টি হয়। মি. রহমত 'শাপলা চিপস' ফ্যাক্টরির মালিক। তিনি চাষিদের কাছ থেকে ন্যায্যমূল্যে উন্নতমানের আলু সংগ্রহ করেন। অর্থাৎ, তিনি অর্থের বিনিময়ে আলু চাষিদের কাছ থেকে আলু কেনেন। এর ফলে আলুর মালিকানা উৎপাদক চাষিদের কাছ থেকে তার কাছে হস্তান্তর হয়েছে। ফলে অর্থের বিনিময়ে আলু কেনায় মালিকানাগত উপযোগ সৃষ্টি হয়েছে। তাই বলা যায়; মি. রহমতের প্রথম কাজটি বিপণনের ক্রয় কাজের সাথে সম্পর্কিত।"
        },
        {
          "label": "ঘ",
          "question": "\"বিক্রয় বিপণনের সবচেয়ে গুরুত্বপূর্ণ কাজ\"- উক্তিটি উদ্দীপকের আলোকে বিশ্লেষণ করো।",
          "explanation": "\"বিক্রয় বিপণনের সবচেয়ে গুরুত্বপূর্ণ কাজ\" উদ্দীপকের আলোকে- উক্তিটি যথার্থ। বিক্রির মাধ্যমে অর্থের বিনিময়ে পণ্যের মালিকানা বিক্রেতা থেকে ক্রেতার কাছে হস্তান্তর করা হয়। এটি বিপণনের সবচেয়ে গুরুত্বপূর্ণ কাজ। কারণ বিক্রয় থেকে প্রতিষ্ঠানের আয় হয়। মি. রহমত 'শাপলা চিপস' ফ্যাক্টরির স্বত্ত্বাধিকারী। তিনি চাষিদের কাছ থেকে ন্যায্যমূল্যে উন্নতমানের আলু সংগ্রহ করেন। তিনি উক্ত আলু দ্বারা স্বাস্থ্যসম্মত চিপস তৈরি করেন। নিজস্ব বিক্রয়কর্মীর মাধ্যমে এ চিপস উচ্চমূল্যে শহরের শপিং সেন্টারগুলোতে বিক্রি করেন। তার সুসাদু চিপস ক্রেতাদের খুব পছন্দ। ফলে তার ব্যবসায় দিন দিন বাড়ছে। মি. রহমতের প্রতিষ্ঠানে বিপণনের বেশ কয়েকটি কাজ যেমন- ক্রয়, পরিবহন, গুদামজাতকরণ, ক্রেতা তথ্য সংগ্রহ ও বিশ্লেষণ প্রভৃতি হয়। তার প্রতিষ্ঠানে হওয়া বিপণনের কাজগুলোর মধ্যে বিক্রয় ছাড়া বাকি সবগুলো কাজ সম্পাদনে প্রতিষ্ঠানটির খরচ হয়। একমাত্র চিপস বিক্রি থেকে প্রতিষ্ঠানের আয় হয়। বিক্রয় থেকে সংঘটিত্ব আয় থেকেই প্রতিষ্ঠানের যাবতীয় কাজ নির্বাহ করা হয়। এটি প্রতিষ্ঠানটির অন্যান্য কাজগুলোকে গতিশীল রাখে। তাই বলা যায়, বিক্রয় বিপণনের সবথেকে গুরুত্বপূর্ণ কাজ।"
        }
      ]
    },
    {
      "number": "5",
      "uddipok": "জনাব মারুফা উন্নতমানের সুতা কিনে জামদানি শাড়ি তৈরি করেন। বয়স অনুযায়ী মানসম্মত শাড়ি তৈরি করার জন্য চারদিকে তার ব্যাপক সুনাম সৃষ্টি হয়েছে। তিনি নিজস্ব প্রযুক্তি ব্যবহার করে দেশে জামদানি শাড়ি তৈরি করতে চান। এর মাধ্যমে তিনি মধ্যম আয়ের মানুষের কল্যাণে নিয়োজিত থাকার সিদ্ধান্ত নিয়েছেন।",
      "tag": "VNSC 23,RB 17",
      "sub_questions": [
        {
          "label": "ক",
          "question": "",
          "explanation": "বিপণন মিশ্রণ হলো বিপণনের একটি কৌশল, যেখানে পণ্য, পণ্যের মূল্য, পণ্য বণ্টন প্রণালি এবং পণ্যের প্রসার এই চারটি উপাদানের সমন্বয় করা হয়।"
        },
        {
          "label": "খ",
          "question": "",
          "explanation": "ক্রেতাদের ঘিরেই বিপণন কাজ পরিচালনা করা হয় বলে তাদের বিপণন মিশ্রণের কেন্দ্রবিন্দুতে রাখা হয়। বিপণন মতবাদ অনুযায়ী ক্রেতা এবং তাদের প্রয়োজনকে বেশি গুরুত্ব দেওয়া হয়। ক্রেতা বা ভোক্তা আছে বলেই বিপণন কার্যাবলির প্রয়োজনীয়তা আছে। প্রধানত ক্রেতাদের চাহিদা ও প্রয়োজন অনুযায়ী পণ্য উৎপাদন ও বিপণন করা হয়। পণ্যের ধরন, মূল্য, প্রসারমূলক কাজ ইত্যাদি নির্ধারণের আগে তাদের পছন্দ-অপছন্দ বিবেচনা করা হয়। এজন্য তারা, বিপণন মিশ্রণের কেন্দ্রবিন্দুতে অবস্থান করে।"
        },
        {
          "label": "গ",
          "question": "",
          "explanation": "জনাব মারুফা জনসংখ্যাভিত্তিক বাজার বিভক্তিকরণের বয়স চলকটি ব্যবহার করেছেন। বয়সের পার্থক্যের কারণে ভোক্তার প্রয়োজন, পছন্দ, রুচি, চাহিদা ইত্যাদিতে পার্থক্য দেখা যায়। যেমন: শিশুদের এবং বয়স্ক মানুষের চাহিদা, রুচি, পছন্দ এক নয়। তাই বাজার বিভক্তিকরণে বয়স একটি গুরুত্বপূর্ণ চলক। জনাব মারুফা উন্নতমানের সুতা কিনে জামদানি শাড়ি তৈরি করেন। তিনি বয়স অনুযায়ী মানসম্মত শাড়ি তৈরি করেন। এতে চারদিকে তার ব্যাপক সুনাম সৃষ্টি হয়েছে। তরুণীরা ফ্যাশনেবল ডিজাইন এবং রঙিন জামদানি শাড়ি কেনায় আগ্রহী। অন্যদিকে মধ্যবয়স্ক বা বৃদ্ধা মহিলারা মানসম্মত টেকসই শাড়ি আশা করেন। এ কারণে জনাব মারুফা বয়সের পার্থক্য ও চাহিদার এই বিষয়গুলো মাথায় রেখেই শাড়ি তৈরি করেন। সুতরাং, তিনি বয়স বিবেচনায় বাজার বিভক্তিকরণ করেন।"
        },
        {
          "label": "ঘ",
          "question": "",
          "explanation": "মধ্যম আয়ের মানুষের জন্য জামদানি শাড়ি তৈরিতে মারুফা আশানুরূপ সাফল্য অর্জন করবেন বলে আমি মনে করি। সামাজিক শ্রেণির ভিত্তিতে বাজার বিভক্ত করা যায়। যেমন: উচ্চবিত্ত, মধ্যবিত্ত ও নিম্নবিত্ত শ্রেণি। উচ্চবিত্ত শ্রেণির মানুষেরা বিলাসবহুল পণ্য আশা করে। মধ্যবিত্ত শ্রেণির মানুষেরা সাধারণত মিতব্যয়ী হয়। আবার, নিম্নবিত্ত শ্রেণির মানুষ প্রয়োজন ছাড়া কোনো পণ্যই কেনে না। জনাব মারুফা উন্নতমানের সুতা কিনে জামদানি শাড়ি তৈরি করেন। বয়স অনুযায়ী শাড়ি তৈরি করায় বাজারে তার শাড়ির বেশ সুনাম সৃষ্টি হয়েছে। বর্তমানে তিনি দেশীয় প্রযুক্তি ব্যবহার করে মধ্যম আয়ের মানুষের জন্য শাড়ি তৈরির সিদ্ধান্ত নিয়েছেন। মধ্যম আয়ের মানুষ সাধারণত মিতব্যয়ী হয়। তাই তারা সাশ্রয়ী মূল্যে উন্নত মানের টেকসই শাড়ি কেনায় আগ্রহী হয়। জনাব মারুফা দেশীয় প্রযুক্তি ব্যবহার করলে তার উৎপাদন খরচ এবং পরিচালন ব্যয়ও কমতে পারে। তাছাড়া তার একার পক্ষে উচ্চ, মধ্যম ও নিম্ন আয়ের মানুষের জন্য শাড়ি তৈরি সম্ভব না। কারণ এজন্য প্রচুর মূলধন এবং উন্নত প্রযুক্তির দরকার হয়। তাই তিনি মধ্যম আয়ের মানুষকে বেছে নিয়েছেন, যা তার ব্যবসায়ের জন্য লাভজনক হবে বলে আমি মনে করি।"
        }
      ]
    },
    {
      "number": "6",
      "uddipok": "জনাব হাশেম টেকনাফ থেকে রাচ্চাদের পোশাক কিনে সেন্টমার্টিনে নিজস্ব দোকানের মাধ্যমে বিক্রি করেন। ক্রেতার সংখ্যা কম হওয়ায় তিনি লাভ করতে পারছেন না।",
      "tag": "VNSC 23",
      "sub_questions": [
        {
          "label": "ক",
          "question": "4P কী?",
          "explanation": "Product, Price, Place, Promotion বিপণন মিশ্রণের এ ৪টি উপাদান হলো 4P।"
        },
        {
          "label": "খ",
          "question": "\"শিল্পবাজারের সদস্য সংখ্যা কম\" ব্যাখ্যা করো।",
          "explanation": "ভোক্তার তুলনায় উৎপাদনকারীর সংখ্যা অনেক কম হয় বলে শিল্প বাজারের সদস্য সংখ্যা কম হয়ে থাকে। শিল্প পণ্যের ক্রেতারা পণ্য উৎপাদনের সাথে জড়িত। তারা শিল্প পণ্য কিনে তা প্রক্রিয়াজাতকরণের মাধ্যমে পুনরায় পণ্য উৎপাদন করেন। এরপর ঐ পণ্য বিক্রির মাধ্যমে মুনাফা অর্জন করেন স্বাভাবিকভাবে উৎপাদনকারীর সংখ্যা ভোক্তাদের তুলনায় অনেক কম। তাই বলা যায়, শিল্প বাজারের সদস্য সংখ্যা ভোক্তা বাজারের সদস্য অপেক্ষা কম।"
        },
        {
          "label": "গ",
          "question": "জনাব হাশেম ভোস্তাবাজার বিভক্তিকরণের কোন চলকটি ব্যবহার করেছেন? ব্যাখ্যা করো।",
          "explanation": "জনাব হাশেম জনসংখ্যাবিষয়ক বিভক্তিকরণে 'বয়স' চলকটি ব্যবহার করে বাজার বিভক্তিকরণ করেছেন। বয়সের পার্থক্যের কারণে ভোক্তাদের চাহিদা, পছন্দ, রুচি, প্রয়োজন প্রভৃতিতে পার্থক্য পরিলক্ষিত হয়। যেমন- শিশু ও প্রাপ্ত বয়স্ক মানুষের চাহিদা, বুচি, পছন্দ এক নয়। তাই বাজার বিভক্তিকরণের ক্ষেত্রে বয়স একটি গুরুত্বপূর্ণ চলক। জনাব হাশেম টেকনাফ থেকে বাচ্চাদের পোশাক কেনেন। এসব পোশাক সেন্টমার্টিন দ্বীপে নিজস্ব দোকানে বিক্রি করেন। তিনি বয়সের ওপর ভিত্তি করে পণ্য কেনেন। অর্থাৎ, তিনি এক্ষেত্রে শুধু শিশুদের পছন্দ ও চাহিদার ব্যাপারে গুরুত্ব দেন। আর তার এরকম বিভক্তিকরণ বাজার বিভক্তিকরণের বয়স চলকের অন্তর্ভুক্ত। তাই বলা যায়, জনাব হাশেম 'বয়স' চলকটি ব্যবহার করে বাজার বিভক্তি করেছেন।"
        },
        {
          "label": "ঘ",
          "question": "কার্যকর বাজার বিভক্তিকরণের যে শর্তের প্রভাবে জনাব হাশেম লাভ করতে পারছেন না তার যৌক্তিকতা বিশ্লেষণ করো।",
          "explanation": "আমার মতে কার্যকর বাজার বিভক্তিকরণে ক্রেতার পর্যাপ্ততা শর্তের প্রভাবে জনাব হাশেম মুনাফা করতে পারছেন না। বাজার বিভক্তিকরণের সময় লক্ষ রাখতে হয়, যেন নির্দিষ্ট বাজারটি পর্যাপ্ত বা যথেষ্ট হয়। বর্তমান বা সম্ভাব্য ক্রেতারা যথেষ্ট সংখ্যায় উপস্থিত থাকাই হলো বাজারের পর্যাপ্ততা। এ পর্যাপ্ততা যেকোনো প্রতিষ্ঠানের সাফল্যে গুরুত্বপূর্ণ ভূমিকা পালন করে। জনাব হাশেম টেকনাফ থেকে বাচ্চাদের পোশাক কিনে সেন্টমার্টিনে নিয়ে বিক্রি করেন। এক্ষেত্রে তিনি নিজস্ব দোকান ব্যবহার করেন। ক্রেতার সংখ্যা কম বলে তিনি মুনাফা অর্জন করতে পারছেন না। জনাব হাশেম প্রধানত শিশুদের পোশাক বিক্রি করেন। এক্ষেত্রে শিশুরাই হলো তার মূল ক্রেতা বা অভীষ্ট বাজার। কিন্তু সেন্টমার্টিনে শিশুদের সংখ্যা অনেক কম। অর্থাৎ, তার পণ্যের ক্রেতা যথেষ্ট নয়। আর যথেষ্ট ক্রেতা না থাকার জন্য তিনি প্রত্যাশামাফিক পোশাক বিক্রি করতে পারছেন না। ফলে তার মুনাফা হচ্ছে না। এ থেকে বোঝা যায়, তিনি বাজারজাতকরণের সময় ক্রেতার পর্যাপ্ততার বিষয়টিকে এড়িয়ে গেছেন। এজন্য বাজারে পর্যাপ্ত ক্রেতা না থাকায় তিনি লাভ করতে পারছেন না। অতএব বলা যায়, কার্যকর বাজার বিভক্তিকরণের ক্রেতার পর্যাপ্ততা শর্তের প্রভাবে জনাব হাশেম মুনাফা অর্জন করতে পারছেন না।"
        }
      ]
    },
    {
      "number": "7",
      "uddipok": "রাজশাহীর রূপনগর এলাকায় 'রূপসী' নামে একটি জেনারেল স্টোর আছে। আশপাশের বাসিন্দালের জন্য নিত্যদিনের প্রয়োজনীয় প্রব্যসামগ্রী স্টোরটিতে বিক্রির জন্য রাখা আছে। রূপসী স্টোরের মালিক সম্প্রতি তার দোকানের সাথে আরও একটি দোকান ভাড়া নিয়ে বিভিন্ন ব্র্যান্ডের ঘড়ি ও কসমেটিক্স বিক্রি শুরু করেন।",
      "tag": "VNSC 23",
      "sub_questions": [
        {
          "label": "ক",
          "question": "নগদ বাট্টা কী?",
          "explanation": "ক্রেতাকে দ্রুত পণ্যের মূল্য পরিশোধে অনুপ্রাণিত করার লক্ষ্যে পণ্যটির ওপর নির্দিষ্ট হারে যে বাট্টা দেওয়া হয় সেটিই হলো নগদ বাট্টা।"
        },
        {
          "label": "খ",
          "question": "পণ্যের জীবন চক্র বলতে কী বোঝায়?",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলুপ্ত হওয়া পর্যন্ত সময়কেই পণ্যের জীবনচক্র বলে। পণ্যের জীবন চক্রের পাঁচটি স্তর রয়েছে। এ স্তরগুলো চক্রাকারে চলতে থাকে। পণ্য উন্নয়ন স্তরে পণ্য সম্পর্কে ধারণা উন্নয়ন করা হয়। পণ্য বাজারে প্রবেশ করার পর সূচনা স্তর শুরু হয়। প্রবৃদ্ধি স্তরে পণ্যের বিক্রি। ও মুনাফা দ্রুত বাড়তে থাকে। পূর্ণতা স্তরে পণ্যের বিক্রি সর্বোচ্চ হয় কিন্তু মুনাফা কমে। সবশেষে, পতন স্তরে একটি পণ্য বাজার থেকে ধীরে ধীরে হারিয়ে যায়।"
        },
        {
          "label": "গ",
          "question": "রূপসী স্টোরে যে ধরনের ভোগ্য পণ্য বিক্রি হয় তা উল্লেখপূর্বক ব্যাখ্যা করো।",
          "explanation": "রূপসী স্টোরে সুবিধা পণ্য বিক্রি করা হয়। সুবিধা পণ্য ভোক্তারা অপেক্ষাকৃত কম সময় ব্যয় করে কেনে। এসব পণ্য তারা তাদের কাছাকাছি দোকান থেকে সহজেই কিনতে পারে। এ জাতীয় পণ্য ভোক্তারা অল্প পরিমাণে নিয়মিত কেনে। রাজশাহীর রূপনগরে রূপসী নামে একটি জেনারেল স্টোর আছে। আশপাশের বাসিন্দাদের জন্য নিত্যদিনের প্রয়োজনীয় পণ্যসামগ্রী স্টোরটিতে বিক্রি হয়। রূপসী দোকানটি থেকে স্থানীয় মানুষজন সহজেই তাদের প্রয়োজনীয় পণ্য কিনতে পারে। এতে তাদের অপেক্ষাকৃত কম সময় লাগে। তাছাড়া দোকানটিতে নিত্যপ্রয়োজনীয় পণ্য যেমন- চাল, ডাল, তেল, লবন প্রভৃতি বিক্রি হয়। এগুলো হলো ভোগ্য পণ্যের অন্তর্ভুক্ত সুবিধা পণ্য। তাই বলা যায়, রূপসী স্টোরে সুবিধা পণ্য বিক্রি করা হয়।"
        },
        {
          "label": "ঘ",
          "question": "\"রূপসী স্টোরের মালিক তার নতুন দোকানে যে ধরনের ভোগ্য পণ্য বিক্রি শুরু করেন, তা ব্যবসায়িক সাফল্য অর্জনের সহায়তা করবে\"- বিশ্লেষণ করো।",
          "explanation": "রূপসী স্টোরের নতুন দোকানে বিক্রয়কৃত শপিং পণ্য ব্যবসায়িক সফলতা অর্জনে সহায়তা করবে বলে আমি মনে করি। শপিং পণ্য ক্রেতারা পূর্বপরিকল্পনা অনুযায়ী অনেক সময় নিয়ে কিনে। বিভিন্ন দোকান ঘুরে দাম ও মান যাচাই করে ক্রেতারা এ ধরনের পণ্য কিনে থাকে। এ পণ্য বিক্রির মাধ্যমে বেশি পরিমাণ মুনাফা করা যায়। রাজশাহীর রূপনগর এলাকায় রূপসী নামে একটি জেনারেল স্টোর আছে। এ স্টোরের মালিক সম্প্রতি তার দোকানের সাথে আরও একটি দোকান ভাড়া নেয়। নতুন এ দোকানে তিনি বিভিন্ন ব্র্যান্ডের ঘড়ি ও কসমেটিক্স বিক্রি শুরু করেন। ঘড়ি, কসমেটিক্স, টিভি প্রভৃতি শপিং পণ্যের উদাহরণ। এসব পণ্যের এককপ্রতি মূল্য সুবিধা পণ্যের তুলনায় বেশি থাকায় লাভের পরিমাণও বেশি। রূপসী স্টোরের অন্যান্য ভোগ্য পণ্য বিক্রি থেকে আয়ের পরিমাণ সাধারণত সীমিত হয়। কিন্তু শপিং পণ্য বিক্রির মাধ্যমে এর লাভের পরিমাণ অনেক বেশি হবে। বিভিন্ন ব্র্যান্ডের শপিং পণ্য বিক্রি করায় ক্রেতারা এক দোকানে অনেক পণ্যের সমারোহ পাবে। এতে বিক্রি বাড়ার সম্ভাবনা তৈরি হবে। শপিং পণ্য কিনতে ক্রেতারা সুবিধা পণ্যের তুলনায় বেশি অর্থ খরচ করতেও রাজি থাকে। সুতরাং ব্যবসায়িক সফলতা অর্জনে শপিং পণ্য বিক্রির সিদ্ধান্তটি যৌক্তিক।"
        }
      ]
    },
    {
      "number": "8",
      "uddipok": "'ক' এবং 'খ' দুটি কোম্পানি প্রায় একই সাথে বাজারে নতুন পণ্য বিপণন করে। 'ক' কোম্পানির পণ্যটি সম্পর্কে ক্রেতারা খুব বেশি অবহিত নয়। বিক্রি ধীরগতিতে বাড়ায় কোম্পানি প্রসারমূলক কাজে বেশি ব্যয় করছে। অন্যদিকে, 'খ' কোম্পানির পণ্যের পরিচিতি বেড়ে যাওয়ায় চাহিদা দ্রুত বাড়ছে। তবে একই সাথে প্রতিযোগিতাও বাড়ছে।",
      "tag": "VNSC 23",
      "sub_questions": [
        {
          "label": "ক",
          "question": "শপিং পণ্য কী?",
          "explanation": "যেসব পণ্য ক্রেতারা পূর্বপরিকল্পনা অনুযায়ী বিভিন্ন দোকান ঘুরে পণ্যের মূল্য, মান, ডিজাইন, সাইজ প্রভৃতি তুলনা করে কেনে সেগুলোকে শপিং পণ্য বলে।"
        },
        {
          "label": "খ",
          "question": "\"বিশিষ্ট পণ্য ক্রয়ে ক্রেতারা অধিক সময় ও শ্রম ব্যয় করে\"- ব্যাখ্যা করো।",
          "explanation": "যেসব পণ্য আধুনিক প্রযুক্তিতে তৈরি, পৃথক বৈশিষ্ট্য সম্পন্ন এবং ব্র্যান্ড ইমেজ যুক্ত, সেসব পণ্য হলো বিশিষ্ট পণ্য। স্বতন্ত্র বৈশিষ্ট্য সম্পন্ন পণ্য হওয়ায় সঠিক পণ্যটি কোথায় পাওয়া যাবে তা ক্রেতাদের খুঁজে বের করতে হয়। তাছাড়া পণ্যটি পাওয়া মাত্রই ক্রেতারা কেনে না। ক্রেতাদের কাঙ্ক্ষিত গুণাগুণ সম্পন্ন আসল পণ্যই কিনা সে বিষয়েও ক্রেতারা নিশ্চিত হতে চায়। এজন্য তারা প্রয়োজনীয় সময় ও শ্রম ব্যবহারে প্রস্তুত থাকে। সুতরাং, বিশিষ্ট পণ্য কিনতে ক্রেতারা বেশি সময় ও শ্রম ব্যবহার করে।"
        },
        {
          "label": "গ",
          "question": "'ক' কোম্পানির পণ্যটি পণ্যের জীবনচক্রের কোন স্তরে অবস্থান করছে? ব্যাখ্যা করো।",
          "explanation": "'ক' কোম্পানির পণ্যটি পণ্যের জীবনচক্রের সূচনা স্তরে অবস্থান করছে। পণ্যের জীবনচক্রের সূচনা স্তরে পণ্যটি প্রথমবারের মতো বাজারে ছাড়া হয়। নতুন পণ্য হওয়ায় ক্রেতাদের কাছে পণ্যটি অপরিচিত থাকে। এজন্য বিক্রিও খুব কম হয় এবং মুনাফা হয় না বললেই চলে। 'ক' কোম্পানির পণটি সম্পর্কে ক্রেতা খুব বেশি অবহিত না। নতুন পণ্য -হওয়ায় বাজারে এটি খুব একটা পরিচিতি পায়নি। এজন্য বিক্রয়ে ধীর গতি দেখা যাচ্ছে। তাই 'ক' কোম্পানি প্রসারমূলক কাজে বেশি ব্যয় করছে। এতে পণ্যটি ক্রেতা পরিচিতি পাবে এবং বিক্রি বাড়বে। ফলে প্রতিষ্ঠানটি দীর্ঘমেয়াদে মুনাফা অর্জনে সক্ষম হবে। এক্ষেত্রে উল্লেখ্য, বাজারে যেকোনো নতুন পণ্য আসলে তার বিক্রি কমই থাকে। এ পর্যায়টিকে পণ্যের জীবনচক্রের সূচনা স্তর বলা হয়। এ স্তরে কোনো প্রতিযোগী থাকে না। সুতরাং, 'ক' কোম্পানির পণ্যটি সূচনা স্তরে আছে।"
        },
        {
          "label": "ঘ",
          "question": "'খ' কোম্পানির পণ্যটির জীবনচক্রের স্তর উল্লেখ করে প্রতিযোগিতা মোকাবেলায় করণীয় সম্পর্কে তোমার মতামত ব্যক্ত করো।",
          "explanation": "'খ' কোম্পানির পণ্যটি জীবনচক্রের প্রবৃদ্ধি স্তরে আছে। এ পর্যায়ে প্রতিযোগিতা মোকাবেলায় প্রতিষ্ঠানটির উচিত প্রসারমূলক ব্যয় বাড়ানো। পণ্যের জীবনচক্রের প্রবৃদ্ধি স্তরে পণ্যের বিক্রি ও মুনাফার পরিমাণ দ্রুত গতিতে বাড়ে। মুনাফার আধিক্য দেখে অন্যান্য প্রতিষ্ঠানও ঐ পণ্যের বাজারে প্রবেশ করে। এতে প্রতিযোগিতা বাড়ে। 'খ' কোম্পানি বাজারে নতুন পণ্য বিপণন করে। অল্প দিনের মধ্যেই প্রতিষ্ঠানটির পণ্য পরিচিতি পায়। ফলে পণ্যের চাহিদা খুব দ্রুত বাড়ছে। তবে একই সাথে প্রতিযোগিতাও বাড়ছে। পণ্যের চাহিদা ও প্রতিযোগী প্রতিষ্ঠানের আধিক্য পণ্যের জীবনচক্রের প্রবৃদ্ধি স্তরে দেখা যায়। 'খ' কোম্পানির ক্রেতা সংখ্যা বাড়ছে। তাছাড়া প্রতিযোগী প্রতিষ্ঠানগুলোও মানসম্মত পণ্য উৎপাদন করছে। এজন্য প্রতিষ্ঠানটি ক্রেতা হারাতে পারে। তাই পুরনো ক্রেতা ধরে রাখা এবং নতুন ক্রেতা সৃষ্টি করা দরকার। এজন্য প্রতিষ্ঠানটির বিভিন্ন প্রসারমূলক কাজ যেমন বিজ্ঞাপন, ছাড় প্রভৃতি দেওয়া প্রয়োজন। এতে ক্রেতারা প্রতিষ্ঠানটির পণ্যের প্রতি আরও আকৃষ্ট হবে। ফলে বিক্রি বাড়তে পারে। ফলে প্রতিষ্ঠানটির পণ্য বাজারে আধিপত্য বিস্তারে সক্ষম। সুতরাং, 'খ' কোম্পানির উচিত প্রতিযোগিতা মোকাবেলায় প্রসার ব্যয় বাড়ানো"
        }
      ]
    },
    {
      "number": "9",
      "uddipok": "সানিয়া বুটিকস হাউজ একটি আধুনিক ও বুচিসম্মত পোশাক বিক্রয়কারী প্রতিষ্ঠান। সম্প্রতি প্রতিষ্ঠানটি পহেলা বৈশাখ উপলক্ষে তাদের বিভিন্ন শাড়ি, থ্রি পিস ও পাঞ্জাবিতে মূল্য হ্রাস ঘোষণা করেছে। ফলে দোকানে প্রতিদিন ক্রেতা সমাগম বাড়ছে। এছাড়াও প্রতিষ্ঠানটির মালিক ব্যাপকভিত্তিক প্রমোশনের জন্য মূল্য হ্রাসের ঘোষণা সম্বলিত একটি বিজ্ঞাপন স্থানীয় টেলিভিশন চ্যানেলে প্রচারের ব্যবস্থা করে। এতে বিক্রয় আশাতীতভাবে বেড়ে যায়।",
      "tag": "VNSC 23",
      "sub_questions": [
        {
          "label": "ক",
          "question": "ট্রানজিট বিজ্ঞাপন কী?",
          "explanation": "ট্রেন, মোটরগাড়ি এবং অন্যান্য যানবাহনের মাধ্যমে যেসব বিজ্ঞাপন প্রচার করা হয় তাকে ট্রানজিট বিজ্ঞাপন বলে।"
        },
        {
          "label": "খ",
          "question": "বহিঃবিজ্ঞাপন হলো উন্মুক্ত বিজ্ঞাপন'- ব্যাখ্যা করো।",
          "explanation": "দেশের প্রধান প্রধান সড়কে, ব্যস্ত নৌপথে, জনবহুল স্থানে, বাসার ছাদে বিরাট আকৃতির সাইনবোর্ড বা প্রচারপত্রের মাধ্যমে যে বিজ্ঞাপন প্রচারিত হয় তাকে বধিঃবিতজ্ঞাপন বলে। বহিঃবিজ্ঞাপন হলো প্রচারের বলিষ্ঠ মাধ্যম। বিলবোর্ড ও প্রাচীরপত্র, ইশতেহার, নিয়ন সাইন প্রভৃতি এ বিজ্ঞাপনের উদাহরণ। জনবহুল স্থানে বিজ্ঞাপন দিয়ে জনসাধারণকে আকর্ষণ করা হয় বলে বহিঃবিজ্ঞাপনকে উন্মুক্ত বিজ্ঞাপন বলে।"
        },
        {
          "label": "গ",
          "question": "সানিয়া বুটিকস হাউজ কর্তৃক গৃহীত প্রথম প্রমোশনের কৌশলকে কী বলে? ব্যাখ্যা করো।",
          "explanation": "সানিয়া বুটিকস হাউজ কর্তৃক গৃহীত প্রথম প্রমোশনের কৌশলটি বিক্রয় প্রসার। বিক্রয় প্রসারে পণ্যের বিক্রি বাড়ানোর লক্ষ্যে স্বল্প মেয়াদি পদক্ষেপ নেওয়া হয়। এর মাধ্যমে ক্রেতাদেরকে পণ্য কিনতে উৎসাহী করা হয়। নমুনা বিতরণ, সৌজন্য পণ্য ব্যবহারের সুযোগ দেওয়া, উপহার দেওয়া, প্রিমিয়াম প্রভৃতির সাহায্যে বিক্রয় প্রসারের কাজ করা হয়। উদ্দীপকে সানিয়া বুটিকস হাউজ একটি পোশাক বিক্রয়কারী প্রতিষ্ঠান। প্রতিষ্ঠানটি শাড়ি, থ্রি পিস, পাঞ্জাবি প্রভৃতি পোশাক বিক্রি করে। সম্প্রতি পহেলা বৈশাখ উপলক্ষে প্রতিষ্ঠানটি পণ্যের মূল্য হ্রাস ঘোষণা করে। এতে ভোক্তাদের মনে ইতিবাচক মনোভাব সৃষ্টি হয়। প্রতিষ্ঠানটির এই মূল্য হ্রাস পদক্ষেপটি স্বল্পকালীন। এ ধরনের পদক্ষেপ তাৎক্ষণিক বিক্রি বাড়াতে সহায়তা করে। আর এসব বৈশিষ্ট্য বিক্রয় প্রসারের সাথে সাদৃশ্যপূর্ণ। সুতরাং, সানিয়া, বুটিকস হাউজ কর্তৃক গৃহীত প্রথম প্রমোশনের কৌশলটি হলো বিক্রয় প্রসার।"
        },
        {
          "label": "ঘ",
          "question": "সানিয়া বুটিকস হাউজ কর্তৃক গৃহীত দ্বিতীয় প্রমোশন কৌশলটি বিক্রয় বৃদ্ধিতে কী ধরনের ভূমিকা রেখেছে বলে তুমি মনে করো? মতামত দাও।",
          "explanation": "সানিয়া বুটিকস হাউজ কর্তৃক বিজ্ঞাপন প্রদানের কৌশলটি বিক্রয় বৃদ্ধিতে গুরুত্বপূর্ণ ভূমিকা রেখেছে বলে আমি মনে করি। বিজ্ঞাপন হলো অর্থ প্রদত্ত মাধ্যম যা ক্রেতাদের পণ্য কিনতে আগ্রহী করে তোলে। সংবাদপত্র, টেলিভিশন, সাময়িকী প্রভৃতি মাধ্যমে বিজ্ঞাপন দেওয়া যায়। এগুলোর মধ্যে টেলিভিশন সর্বোত্তম মাধ্যম। এ মাধ্যমে সকল ধরনের মানুষের কাছে পণ্য সম্পর্কিত তথ্য তুলে ধরা হয়। সানিয়া বুটিকস হাউজ একটি আধুনিক ও রুচিসম্মত পোশাক বিক্রয়কারী প্রতিষ্ঠান। সম্প্রতি এটি পহেলা বৈশাখ উপলক্ষে পোশাকের মূল্য হ্রাস ঘোষণা করেছে। ফলে দোকানে প্রতিদিন ক্রেতা সমাগম বাড়ছে। এছাড়াও প্রতিষ্ঠানটির মালিক ব্যাপকভিত্তি প্রমোশনের ব্যবস্থা করেন। তিনি মূল্য হ্রাসের ঘোষণা সম্বলিত বিজ্ঞাপন স্থানীয় টেলিভিশন চ্যানেলে প্রচার করেন। উদ্দীপকে সানিয়া বুটিকস হাউজ প্রতিষ্ঠানটি মূল্যহ্রাস সম্বলিত ঘোষণার\" বিজ্ঞাপন দেয়। প্রতিষ্ঠানটি টেলিভিশনকে বিজ্ঞাপন মাধ্যম হিসেবে ব্যবহার করে। এতে সব ধরনের মানুষ পণ্য সম্পর্কে জানতে পারে। তাই তারা উক্ত প্রতিষ্ঠানের পণ্য কিনতে বেশি আগ্রহী হয়। এতে প্রতিষ্ঠানের বিক্রি আশাতীতভাবে বেড়ে খায়। ফলে প্রতিষ্ঠানের মুনাফা বাড়ে। তাই বলা যায়, সানিয়া বুটিকস হাউজের বিজ্ঞাপন প্রদান প্রমোশন কৌশলটি বিক্রি বাড়াতে বিরাট ভূমিকা রেখেছে।"
        }
      ]
    },
    {
      "number": "10",
      "uddipok": "নিউ ফুড কোম্পানি সারাদেশে নুডলস বিক্রি করে। প্রতিষ্ঠানটি পাঁচটি নুডলস এক সাথে কিনলে একটি ফ্রি দেওয়ার সিদ্ধান্ত নিয়েছে। কিন্তু বর্তমানে প্রতিযোগিতার কারণে প্রতিষ্ঠানটি বিক্রয় টার্গেট পূরণ করতে পারছে না। তাই কোম্পানিটি বিভিন্ন মিডিয়ায় বিজ্ঞাপন দেওয়ার কথা ভাবছে।",
      "tag": "VNSC 23",
      "sub_questions": [
        {
          "label": "ক",
          "question": "প্রচারপত্র কী?",
          "explanation": "পণ্যের বৈশিষ্ট্য, গুণাণুণ, উপযোগিতা প্রভৃতি কাগজে ছাপিয়ে জনবহুল এলাকায় লোক মারফত বিলি করা বা ডাকযোগে মানুষের কাছে প্রেরণ করাকে প্রচারপত্র বলে।"
        },
        {
          "label": "খ",
          "question": "বিক্রয় প্রসার বলতে কী বোঝ?",
          "explanation": "বিক্রি বাড়ানোর জন্য স্বল্পমেয়াদি প্রণোদনামূলক কার্যক্রমই বিক্রয় প্রসার। বিক্রয় প্রসার একটি গুরুত্বপূর্ণ বিপণন কৌশল। স্বল্পকালের জন্য বিক্রির পরিমাণ বাড়াতে চাইলে বিক্রয় প্রসার কৌশল ইতিবাচক ভূমিকা রাখে। মূল্য ছাড়, মেলায় অংশগ্রহণ, কমিশন দেওয়া, বিনামূল্যে পণ্য বিতরণ, টুথপেস্টের সাথে ব্রাশ ফ্রি প্রভৃতি কৌশল স্বল্পকালের জন্য বিক্রি বাড়ায়, যা বিক্রয় প্রসারের অন্তর্ভুক্ত। তাই বলা যায়, বিক্রয় প্রসার হলো স্বল্পমেয়াদি প্রণোদনামূলক কার্যক্রম।"
        },
        {
          "label": "গ",
          "question": "উদ্দীপকে পাঁচটি কিনলে একটি ফ্রি কোন ধরনের বিক্রয় প্রসার হাতিয়ার? বুঝিয়ে লেখো।",
          "explanation": "'নিউ ফুড কোম্পানি' ৫টি কিনলে ১টি ফ্রি দেওয়ার মাধ্যমে বিক্রয় প্রসারের 'প্রিমিয়াম' হাতিয়ারটি ব্যবহার করেছে। পণ্যের বিক্রি বাড়ানোর জন্য বিক্রয় প্রসার কার্যক্রমের আওতায় অনেক স্বল্পমেয়াদি ব্যবস্থা নেওয়া হয়। ক্রেতাকে পণ্য কিনতে উৎসাহী করতে অনেক সময় বিপণনকারী কমমূল্যে বা বিনামূল্যে পণ্য দিয়ে থাকে। একে প্রিমিয়াম বলে। 'নিউ ফুড কোম্পানি' সারাদেশে নুডলস বিপণন করে। এটি চূড়ান্ত ভোক্তাদের ৫টি নুডলস কিনলে ১টি নুডলস ফ্রি দিয়েছে। এক্ষেত্রে পণ্য বা সেবা ক্রেতাদের এ অফার, দেওয়া হয়। বিক্রি বাড়ানোর জন্য বিনামূল্যে পণ্য দেওয়ার এই কৌশলই প্রিমিয়াম। সাধারণত মন্দা মৌসুমে বিক্রি বাড়ানো বা প্রতিযোগিতা মোকাবিলায় এ কৌশল ব্যবহৃত হয়। সুতরাং নুডলস ফ্রি দেওয়া হলো প্রিমিয়াম, যা ক্রেতাকে পণ্য কিনতে উৎসাহী করে।"
        },
        {
          "label": "ঘ",
          "question": "নিউ ফুড কোম্পানি বিভিন্ন মিডিয়ায় বিজ্ঞাপন দেওয়ার যৌক্তিকতা কতটুকু? মতামত দাও।",
          "explanation": "'নিউ ফুড কোম্পানি'-এর বিভিন্ন মিডিয়ায় বিজ্ঞাপন দেওয়ার বিষয়টি সম্পূর্ণ যৌক্তিক। বিজ্ঞাপন হলো, পণ্য বা সেবা ক্রয়ে ক্রেতাদের উৎসাহী করার একটি পদ্ধতি। বিজ্ঞাপন প্রচারের কতগুলো মাধ্যম রয়েছে, যেমন: টিভি, রেডিও, পত্রিকা, বিলবোর্ড প্রভৃতি। পণ্য বিজ্ঞাপনের সফলতা অনেকাংশে নির্ভর করে যথাযথ মাধ্যম নির্বাচনের ওপর। নিউ ফুড কোম্পানি সারাদেশে নুডলস বিক্রি করে। প্রতিষ্ঠানটি পাঁচটি নুডলসের সাথে একটি ফ্রি দেওয়ার সিদ্ধান্ত নিয়েছে। তবুও তীব্র প্রতিযোগিতার কারণে বিক্রয় টার্গেট পূরণ করতে পারছে না। তাই প্রতিষ্ঠানটি বিভিন্ন মিডিয়ায় বিজ্ঞাপন দেওয়ার কথা ভাবছে। বিজ্ঞাপন প্রদান করলে ক্রেতারা 'নিউ ফুড কোম্পানি'-এর নুডলস সম্পর্কে জানতে পারবে। টেলিভিশনে বিজ্ঞাপন প্রদান করলে সারাদেশের সব শ্রেণির ক্রেতারা তাদের পণ্য সম্পর্কে জানতে পারবে। আবার শুধু পত্রিকায় বিজ্ঞাপন প্রদান করলে শিক্ষিত শ্রেণির মানুষ পণ্য সম্পর্কে অবহিত হবে। অনলাইনে বিজ্ঞাপন দিলে ইন্টারনেট ব্যবহারকারীরা জানতে পারবে। তাই বৃহৎ জনগোষ্ঠীকে পণ্য সম্পর্কে অবহিত করতে বিভিন্ন মাধ্যম ব্যবহার করে বিজ্ঞাপন প্রদান করা নিউ 'ফুড কোম্পানি'-এর জন্য যৌক্তিক।"
        }
      ]
    },
    {
      "number": "11",
      "uddipok": "A কোম্পানি দেশের সর্বপ্রথম গ্রিন পণ্য উৎপাদনকারী প্রতিষ্ঠান। তাদের পরিবর্তনশীল ব্যয় এককপ্রতি ২৫ টাকা, এককপ্রতি বিক্রয়মূল্য ৭৫ টাকা, মোট স্থায়ী ব্যয় ৩,০০,০০০ টাকা। উত্ত প্রতিষ্ঠানের বিক্রয়ের পরিমাণ ৫০,০০০ একক। X অপর একটি কোম্পানি তাদের এককপ্রতি পরিবর্তনশীল ব্যয় ২ টাকা, স্থায়ী ব্যয় ১,০০,০০০ টাকা, এককপ্রতি বিক্রয়মূল্য ৫ টাকা।",
      "tag": "VNSC 23,BAFSC 23",
      "sub_questions": [
        {
          "label": "ক",
          "question": "মূল্য কী?",
          "explanation": "নির্দিষ্ট পরিমাণ পণ্য বা সেবা নেওয়া বা ব্যবহারের জন্য ক্রেতা যে পরিমাণ অর্থ বিক্রেতাকে দেয় তাকে ঐ পণ্যের মূল্য বলে।"
        },
        {
          "label": "খ",
          "question": "বিপণন মিশ্রণের একটি গুরুত্বপূর্ণ হাতিয়ার হল মূল্য\"- ব্যাখ্যা করো।",
          "explanation": "নির্দিষ্ট পরিমাণ পণ্য বা সেবা অর্জনের জন্য ক্রেতা যে পরিমাণ অর্থ ব্যয় করে তাকে ঐ পণ্যের মূল্য বলে। বিপণন মিশ্রণের চারটি হাতিয়ারের মধ্যে মূল্য অন্যতম। উৎপাদক, বিক্রেতা এবং ভোক্তা সকলের কাছে মূল্য সংক্রান্ত সিদ্ধান্ত খুবই গুরুত্বপূর্ণ। ক্রেতার প্রত্যাশা, সামর্থ্য এবং পণ্যের উপযোগের সাথে পণ্যের মূল্য সামঞ্জস্যপূর্ণ হতে হয়। ক্রেতার বা উৎপাদনকারীর প্রত্যাশা মাফিক পণ্য মূল্য না হলে কোনো পক্ষই পণ্য কেনা-বেচা করে না। তাই মূল্যকে বিপণন মিশ্রণের গুরুত্বপূর্ণ হাতিয়ার বলা হয়।"
        },
        {
          "label": "গ",
          "question": "A কোম্পানির ভারসাম্য বিন্দু নির্ণয় করো।",
          "explanation": "ভারসাম্য বিন্দু হচ্ছে ব্যবসায় প্রতিষ্ঠানের এমন একটি অবস্থা যেখানে মোট আয় ও মোট ব্যয় সমান হয়। এ পদ্ধতিতে ভারসাম্য বিন্দুর ওপর ভিত্তি করে মূল্য নির্ধারণ করা হয়। A কোম্পানির- পরিবর্তনশীল ব্যয় এককপ্রতি = ২৫ টাকা এককপ্রতি বিক্রয়মূল্য = ৭৫ টাকা মোট স্থায়ী ব্যয় = ৩,০০,০০০ টাকা, প্রতিষ্ঠানের বিক্রির পরিমাণ = ৫০,০০০ একক। ∴ \\therefore ∴ A কোম্পানির ভারসাম্য বিন্দু (একক) = মোট স্থায়ী ব্যয় এককপ্রতি বিক্রয়মূল্য −  এককপ্রতি পরিবর্তনশীল ব্যয় \\frac{মোট\\ স্থায়ী\\ ব্যয়}{এককপ্রতি\\ বিক্রয়মূল্য-\\ এককপ্রতি\\ পরিবর্তনশীল\\ ব্যয়} এককপ্রতি   বিক্রয়মূল্য −   এককপ্রতি   পরিবর্তনশীল   ব্যয় মোট   স্থায়ী   ব্যয় ​ = ৩ , ০০ , ০০০ ৭৫ − ২৫ \\frac{৩,০০,০০০}{৭৫-২৫} ৭৫ − ২৫ ৩ , ০০ , ০০০ ​ = ৩ , ০০ , ০০০ ৫০ \\frac{৩,০০,০০০}{৫০} ৫০ ৩ , ০০ , ০০০ ​ = ৬,০০০ একক সুতরাং, A কোম্পানির ভারসাম্য বিন্দু হলো ৬,০০০ একক।"
        },
        {
          "label": "ঘ",
          "question": "উদ্দীপকে A কোম্পানি ও X কোম্পানির মধ্যে কোনটি লাভজনক বলে তুমি মনে করো? উত্তরের পক্ষে যুক্তি দেখাও।",
          "explanation": "যে বিন্দুতে প্রতিষ্ঠানের মোট আয় ও ব্যয় সমান হয় তাই ভারসাম্য বিন্দু। এটি ব্যবহার করে দুটি প্রতিষ্ঠানের আর্থিক অবহার তুলনা করা যায়। X প্রতিষ্ঠানের এককপ্রতি পরিবর্তনশীল ব্যয় ২ টাকা, স্থায়ী ব্যয় ১,০০,০০০ টাকা এবং এককপ্রতি বিক্রয়মূল্য ৫ টাকা। ∴ \\therefore ∴ কোম্পানির ভারসাম্য বিন্দু (একক) মোট স্থায়ী ব্যয় এককপ্রতি বিক্রয়মূল্য − এককপ্রতি পরিবর্তনশীল ব্যয় \\frac{মোট\\ স্থায়ী\\ ব্যয়}{এককপ্রতি\\ বিক্রয়মূল্য-এককপ্রতি\\ পরিবর্তনশীল\\ ব্যয়} এককপ্রতি   বিক্রয়মূল্য − এককপ্রতি   পরিবর্তনশীল   ব্যয় মোট   স্থায়ী   ব্যয় ​ = ১ , ০০ , ০০০ ৫ − ২ \\frac{১,০০,০০০}{৫-২} ৫ − ২ ১ , ০০ , ০০০ ​ = ৩৩,৩৩৩ একক (প্রায়) উদ্দীপকের প্রদত্ত তথ্য অনুযায়ী A কোম্পানিকে ভারসাম্য বিন্দুতে পৌছাতে ৬,০০০ একক পণ্য বিক্রি করতে হবে (গ নং হতে পাওয়া)। অন্যদিকে, X প্রতিষ্ঠানের ভারসাম্য বিন্দুত্রে পৌছাতে ৩৩,৩৩৩ একক পণ্য বিক্রি করতে হবে। এক্ষেত্রে যেহেতু কাঙ্ক্ষিত লক্ষ্যমাত্রায় পৌছাতে A কোম্পানিকে কোম্পানির তুলনায় কম পরিমাণ পণ্য বিক্রি করতে হবে, তাই A কোম্পানি বেশি লাভজনক হবে।"
        }
      ]
    }
  ]
}