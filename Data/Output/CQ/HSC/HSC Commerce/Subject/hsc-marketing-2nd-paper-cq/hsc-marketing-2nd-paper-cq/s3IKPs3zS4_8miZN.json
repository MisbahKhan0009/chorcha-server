{
  "title": "নূর মোহাম্মদ পাবলিক কলেজ ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'পল্লবী ফ্যাশনস' ঢাকার পোশাক প্রস্তুতকারী একটি প্রতিষ্ঠান। এটি ছেলে ও মেয়েদের নান্দনিক ডিজাইনের পোশাক তৈরি করে। এরপর এগুলো নিজস্ব শো-রুমের মাধ্যমে বিক্রি করে। প্রতিষ্ঠানটি সবসময় ক্রেতাদের অভাব, প্রয়োজন ও পছন্দের প্রতি গুরুত্ব দিয়ে নিত্য নতুন ডিজাইনের পোশাক তৈরি করে বাজারে বিক্রি করে। বর্তমানে প্রতিযোগী প্রতিষ্ঠানের সংখ্যা বেড়েছে। ফলে প্রতিষ্ঠানটির কর্তৃপক্ষ প্রতিযোগিতা মোকাবিলা করার জন্য S.M.S ও Facebook-এর মাধ্যমে ভোক্তাদের সাথে প্রতিনিয়ত যোগাযোগ রক্ষা করছে। এর মাধ্যমে ক্রেতাদের সাথে তাদের সুসম্পর্ক তৈরি হয়। ফলে অল্পদিনেই প্রতিষ্ঠানটির বিক্রির লক্ষ্যমাত্রা অর্জিত হয়।",
      "tag": "BNMPC 25",
      "sub_questions": [
        {
          "label": "ক",
          "question": "ক্রেতা ভ্যালু কী?",
          "explanation": "পণ্য বা সেবা থেকে প্রাপ্ত সুবিধা এবং এর জন্য ব্যয়িত অর্থের পার্থক্যই হলো ক্রেতা ভ্যালু।"
        },
        {
          "label": "খ",
          "question": "বিপণন বলতে কী বোঝায়? ব্যাখ্যা করো",
          "explanation": "ভ্যালু সৃষ্টির মাধ্যমে ক্রেতাদের সন্তুষ্টি অর্জন, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়াকে বিপণন বলে। বিপণন একটি সামাজিক ও ব্যবস্থাপকীয় কাজ। এর মাধ্যমে উৎপাদিত পণ্য ভোক্তার হাতে পৌঁছে দেওয়া হয়। ক্রেতা বা ভোক্তাদের সন্তুষ্ট করাই হলো এর প্রধান উদ্দেশ্য। বিপণনের কাজগুলো হলো: ক্রয়-বিক্রয়, পরিবহন, গুদামজাতকরণ, বিজ্ঞাপন, বাজার তথ্য সংগ্রহ ও গবেষণা প্রভৃতি।"
        },
        {
          "label": "গ",
          "question": "'পল্লবী ফ্যাশনস' বিপণনের কোন বৈশিষ্ট্যের প্রতি গুরুত্ব দিয়েছে? ব্যাখ্যা করো।",
          "explanation": "'পল্লবী ফ্যাশনস' বিপণনের ভোক্তামুখী প্রক্রিয়া বৈশিষ্ট্যটির দিকে গুরুত্ব দিয়েছে। ভোক্তারা আছে বলেই পণ্য বিপণনের প্রয়োজনীয়তা আছে। এদেরকে ঘিরেই একটি প্রতিষ্ঠানের সামগ্রিক বিপণন কার্যাবলি পরিচালিত হয়। তাদের চাহিদাকে প্রাধান্য দিয়ে বিপণন কাজগুলো (যেমন: বিজ্ঞাপন দেওয়া, পরিবহন, গুদামজাতকরণ প্রভৃতি) করা হয় বলে একে ভোক্তামুখী প্রক্রিয়া বলা হয়। 'পল্লবী ফ্যাশনস' হলো পোশাক প্রস্তুত ও বিপণনকারী একটি প্রতিষ্ঠান। এটি নিজস্ব শো-রুমের মাধ্যমে পণ্য বিক্রি করে। প্রতিষ্ঠানটি সবসময় ক্রেতার অভাব, প্রয়োজন ও পছন্দ অনুযায়ী নিত্য নতুন ডিজাইনের পোশাক প্রস্তুত ও বিক্রি করে। তাছাড়া এটি ক্রেতাদের সাথে দীর্ঘমেয়াদি সম্পর্ক স্থাপনের জন্য SMS ও Facebook-এর মাধ্যমে যোগাযোগ রাখে। এভাবে তারা ক্রেতাদের কাছে পণ্য পৌঁছে দেওয়ার ব্যবস্থা করে। অর্থাৎ, পণ্য প্রস্তুত ও বিপণনের সবক্ষেত্রে তারা ক্রেতার চাহিদা ও পছন্দকে প্রাধান্য দেয়। তাই বলা যায়, উদ্দীপকের প্রতিষ্ঠানটি ভোক্তামুখী প্রক্রিয়া বৈশিষ্ট্যটির উপর গুরুত্ব দিয়ে বিপণন কাজ পরিচালনা করছে।"
        },
        {
          "label": "ঘ",
          "question": "প্রতিযোগিতা রোধে 'পল্লবী ফ্যাশনস' কর্তৃক নেওয়া পদক্ষেপ কতটুকু যৌক্তিক?",
          "explanation": "প্রতিযোগিতা মোকাবিলায় 'পল্লবী ফ্যাশনস' প্রযুক্তি ও সামাজিক যোগাযোগ মাধ্যম ব্যবহারের পদক্ষেপ নিয়েছিল, যা যৌক্তিক ও সময়োপযোগী। বর্তমানে ব্যবসায়ে প্রতিযোগিতা দিন দিন বাড়ছে। তাই উন্নত মানের পণ্য উৎপাদন করলেই যে বিক্রি হবে, এটা ভাবা অযৌক্তিক। এক্ষেত্রে ক্রেতাদের সাথে যোগাযোগ করে দীর্ঘমেয়াদি সম্পর্ক স্থাপন করতে পারলে তা পণ্য বিক্রি বাড়াতে সহায়তা করে। 'পল্লবী ফ্যাশনস' সব সময় ভোক্তাদেরকে গুরুত্ব দিয়ে পোশাক প্রস্তুত করে। কিন্তু সম্প্রতি পোশাক খাতে প্রতিযোগিতা বাড়ছে। তাই প্রতিযোগিতা মোকাবিলা করার জন্য প্রতিষ্ঠানটি SMS ও Facebook-এর মাধ্যমে ভোক্তাদের সাথে প্রতিনিয়ত যোগাযোগ রাখে। ফলে এটি বিক্রির লক্ষ্যমাত্রা অর্জনে সক্ষম হয়। 'পল্লবী ফ্যাশনস' যোগাযোগের জন্য আধুনিক মাধ্যম ব্যবহার করে। ক্রেতারা তাদের পছন্দের পোশাক সম্পর্কে Facebook থেকেই ধারণা নিতে পারে। তাছাড়া তারা নতুন কোনো পোশাক বাজারে নিয়ে আসলে SMS বা Facebook-এর মাধ্যমে তা ক্রেতাদের জানায়। এভাবে SMS (প্রযুক্তিগত মাধ্যম) ও Facebook (সামাজিক যোগাযোগ মাধ্যম)-এর ব্যবহার ক্রেতাদেরকে প্রতিষ্ঠানের প্রতি আকৃষ্ট করে তোলে। এতে সন্তুষ্ট ক্রেতারা বার বার তাদের পোশাক কিনতে আগ্রহী হয়। ফলে প্রতিষ্ঠানের পণ্য বিক্রি ও মুনাফা বাড়ার সম্ভাবনা তৈরি হয়। তাই বলা যায়, প্রযুক্তিগত ও সামাজিক যোগাযোগ মাধ্যম ব্যবহারের পদক্ষেপটি উদ্দীপকের প্রতিষ্ঠানটির জন্য যৌক্তিক সিদ্ধান্ত।"
        }
      ]
    },
    {
      "number": "2",
      "uddipok": "মি. জাহিন গাড়ি কেনার সামর্থ্য না থাকায় তিনি তার গ্রামে নিজেদের পুকুরে মৎস্য খামার প্রতিষ্ঠা করেন। খামারের মাছ উন্নতমানের হওয়ায় ব্যাপক চাহিদা বিদ্যমান। ব্যবসায়ের সাফল্যের ফলে তিনি একটি গাড়ি ক্রয় করেন। গাড়িটি তিনি ব্যক্তিগত ও ব্যবসায়িক কাজে ব্যবহার করেন। চাহিদা আরও বৃদ্ধি পাওয়ায় তিনি আরেকটি বৃহত্তম খামার প্রতিষ্ঠা করার সিদ্ধান্ত গ্রহণ করেন। যেখানে ১,০০০ জন শ্রমিক কর্মরত থাকবে।",
      "tag": "BNMPC 25",
      "sub_questions": [
        {
          "label": "ক",
          "question": "বাজার কী?",
          "explanation": "বাজার বলতে কোনো পণ্য বা সেবার প্রকৃত ও ভবিষ্যতের সম্ভাব্য। ক্রেতার সমষ্টিকে বোঝায়।"
        },
        {
          "label": "খ",
          "question": "\"বিপণন শক্তিশালী ক্রেতা সম্পর্ক সৃষ্টি করে\"- ব্যাখ্যা করো।",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে। ক্রেতা সন্তুষ্টি বিধান করাই হলো বিপণনের মূল উদ্দেশ্য। বিপণনের মাধ্যমে মানসম্পন্ন পণ্য সাশ্রয়ী মূল্যে ক্রেতাদের কাছে সরবরাহ করা হয়। এতে ক্রেতাসন্তষ্টি বাড়ে এবং বিপণনকারীর সাথে ক্রেতাদের শক্তিশালী সম্পর্ক সৃষ্টি হয়।"
        },
        {
          "label": "গ",
          "question": "উদ্দীপকে মি. জাহিনের গাড়ি ক্রয় কোন মৌলিক ধারণার অন্তর্গত? ব্যাখ্যা করো।",
          "explanation": "মি. জাহিনের গাড়ি ক্রয় বিপণনের মৌলিক ধারণা চাহিদার অন্তর্গত। কোনো কিছু পাওয়ার আকাঙ্ক্ষা, কাঙ্ক্ষিত পণ্য বা সেবা কেনার সামর্থ্য এবং অর্থ ব্যয়ের ইচ্ছা থাকলে তাকে চাহিদা বলে। কারো কোনো পণ্য কেনার আকাঙ্ক্ষা থাকলেও তার যদি সামর্থ্য ও অর্থ ব্যয়ের ইচ্ছে না থাকে তবে তা চাহিদা হিসেবে গণ্য হবে না। মি. জাহিনের গাড়ি কেনার সামর্থ্য না থাকায় তিনি গ্রামে একটি মৎস্য খামার প্রতিষ্ঠা করেন। প্রথমদিকে তার গাড়ি কেনার আকাঙ্ক্ষা থাকলেও সামর্থ্য ছিল না। পরবর্তীতে মাছ চাষ করে তিনি সফলতা অর্জন করেন। ব্যবসায়ের এ সাফল্যে তিনি গাড়ি কেনার সামর্থ্য অর্জন করেন। তার মনে গাড়ি ক্রয়ের জন্য অর্থ ব্যয়ের ইচ্ছেও জাগে। তাই তিনি একটি গাড়ি ক্রয় করেন। এ গাড়িটি তিনি ব্যক্তিগত ও ব্যবসায়িক কাজে ব্যবহার করেন। এভাবেই উদ্দীপকে মি. জাহিনের গাড়ি কেনার আকাঙ্ক্ষা, সামর্থ্য ও অর্থ ব্যয়ের ইচ্ছা বর্ণিত হয়। যা চাহিদার সাথে সম্পর্কিত। সুতরাং, উদ্দীপকে মি. জাহিনের গাড়ি ক্রয় বিপণনের চাহিদার অন্তর্গত।"
        },
        {
          "label": "ঘ",
          "question": "উদ্দীপকে উল্লিখিত মি. জাহিনের সিদ্ধান্ত বাংলাদেশের অর্থনৈতিক উন্নয়নে যে ভূমিকা রাখবে তা বিশ্লেষণ করো।",
          "explanation": "মি. জাহিনের বৃহত্তর খামার প্রতিষ্ঠার সিদ্ধান্ত বাংলাদেশের অর্থনৈতিক উন্নয়নে গুরুত্বপূর্ণ ভূমিকা রাখবে। একটি প্রতিষ্ঠানের বিপণন কার্যক্রমের পরিসর যত বড় হয়, দেশের অর্থনৈতিক উন্নয়নে এর ভূমিকা তত বাড়ে। দেশের উৎপাদনের পরিমাণ বাড়ার পাশাপাশি মানুষের জীবনযাত্রার মান, ভোগ প্রবণতা বাড়ে। তাছাড়া নতুন কর্মসংস্থানে সৃষ্টিসহ বিভিন্নভাবে উন্নতি ঘটে। মি. জাহিদের গাড়ি কেনার সামর্থ্য না থাকায় একটি মৎস্য খামার প্রতিষ্ঠা করেন। পরবর্তীতে ব্যবসায়িক সফলতা অর্জন করে গাড়ি ক্রয় করেন। কিন্তু তার উৎপাদিত মাছের চাহিদা দিন দিন বাড়ছে। তাই তিনি আরও একটি বৃহত্তম খামার প্রতিষ্ঠা করার সিদ্ধান্ত গ্রহণ করেন। এখানে ১,০০০ জন শ্রমিক কর্মরত থাকবে। মি. জাহিনের ব্যবসায়ের আকার বড় হলে তার আর্থিক সমৃদ্ধির পাশাপাশি দেশেরও সমৃদ্ধি আসবে। নতুন খামারে ১,০০০ শ্রমিক নিয়োগ হওয়ার ফলে অনেকের কর্মসংস্থান হবে। এতে বেকারত্ব হ্রাস পাবে। আবার নিয়োগকৃত শ্রমিকদের জীবনযাত্রার মান উন্নত হবে। তাছাড়া মি. জাহিনকে দেখে অনেকেই এ ব্যবসায়ে এগিয়ে আসবে। এতে দেশে নতুন প্রতিষ্ঠান গড়ে ওঠবে। ফলে দেশের অর্থনীতির চাকা সচল থাকবে। এছাড়া মি. জাহিন দেশের বাইরেও মাছ রপ্তানি করতে পারেন। এতে দেশের বৈদেশিক মুদ্রার রিজার্ভ বাড়বে। এসব বিষয় বিবেচনায় নিয়ে বলা যায়, মি. জাহিনের সিদ্ধান্ত দেশের অর্থনৈতিক উন্নয়ন ঘটাবে।"
        }
      ]
    },
    {
      "number": "3",
      "uddipok": "রিমন সাহেব 'হিমা এগ্রো প্রসেসিং প্রতিষ্ঠান পরিচালনা করেন। এখানে তিনি আম থেকে জুস তৈরি করেন। প্রতিযোগিতার কারণে তিনি লাভকরতে পারছেন না। বর্তমানে তিনি আম প্রক্রিয়াজাত করে চাটনি, আচার, ক্যান্ডি তৈরির পরিকল্পনা করেছেন।",
      "tag": "BNMPC 25",
      "sub_questions": [
        {
          "label": "ক",
          "question": "স্থানগত উপযোগ কী?",
          "explanation": "এক স্থানের পণ্য অন্য স্থানে পৌঁছানোর মাধ্যমে যে উপযোগ সৃষ্টি হয় তাকে স্থানগড় উপযোগ বলে।"
        },
        {
          "label": "খ",
          "question": "বিপণন কি একটি গতিশীল প্রক্রিয়া? ব্যাখ্যা করো।",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে। সময়ের সাথে সাথে ভোক্তার জীবনযাত্রার মান, রুচি, পছন্দ, ক্রয়ক্ষমতা, ক্রয় আচরণ প্রভৃতির পরিবর্তন হয়। এরূপ পরিবর্তনের সাথে তাল মিলিয়ে ভোক্তাকে সন্তুষ্ট করতে বিপণনকারীকে বিভিন্ন কার্যাবলি সম্পন্ন করতে হয়। অর্থাৎ, বিপণন কার্যাবলি সময়ে সময়ে পরিবর্তিত হয়। তাই বলা হয়, বিপণন একটি গতিশীল প্রক্রিয়া।"
        },
        {
          "label": "গ",
          "question": "উদ্দীপকের 'হিমা এগ্রো প্রসেসিং' কোন ধরনের উদ্দীপক সৃষ্টি করছে? ব্যাখ্যা করো।",
          "explanation": "হিমা এগ্রো প্রসেসিং রূপগত উপযোগ সৃষ্টি করছে। প্রকৃতি থেকে পাওয়া সম্পদকে মানুষের ব্যবহার উপযোগী করে তোলা মাধ্যমে রূপগত উপযোগ তৈরি হয়। কারণ এতে কাঁচামালকে প্রাথমিক অবস্থা থেকে পরিবর্তন করে মানুষের ব্যবহার উপযোগী দ্রব্যে রূপান্তর করা হয়। মূলত উৎপাদনই হচ্ছে রূপগত উপযোগ সৃষ্টির মাধ্যম। রিমন সাহেব 'হিমা এগ্রো প্রসেসিং' প্রতিষ্ঠানটি পরিচালনা করেন। এখানে তিনি আম থেকে জুস তৈরি করেন। প্রতিষ্ঠানটির এ আম থেকে জুস তৈরি উৎপাদনের অন্তর্ভুক্ত। এ কাজের ফলে আম সংগ্রহ করে আমগুলোকে জুসে রূপান্তরিত করা হচ্ছে। এভাবে প্রক্রিয়াজাতকরণের করলেন মাধ্যমেই রূপগত উপযোগের সৃষ্টি হয়। তাই বলা যায়, আম থেকে জুস তৈরির মাধ্যমে হিমা এগ্রো প্রসেসিং রূপগত উপযোগ সৃষ্টি করে।"
        },
        {
          "label": "ঘ",
          "question": "প্রতিযোগিতামূলক সুবিধা অর্জনের জন্য উদ্দীপকের 'হিমা এগ্রো প্রসেসিং'-এর পরিকল্পনার যৌক্তিকতা মূল্যায়ন করো।",
          "explanation": "প্রতিযোগিতামূলক সুবিধা অর্জনের জন্য 'হিমা এগ্রো প্রসেসিং'-এর পণ্য বৈচিত্র্য সৃষ্টির পরিকল্পনা যৌক্তিক। একই পণ্য বিভিন্নভাবে উপস্থাপন করাই হলো পণ্যের বৈচিত্র্য। ক্রেতারা নতুন ও বৈচিত্র্যসম্পন্ন পণ্য পেতে চায়। আর সকল ক্রেতার পছন্দ এবং চাহিদা একরকম নয় বলে বিপণনকারীকে বৈচিত্র্যপূর্ণ পণ্য সরবরাহ করতে হয়। রিমন সাহেব 'হিমা এগ্রো প্রসেসিং' প্রতিষ্ঠানটি পরিচালনা করেন। এখানে তিনি আম থেকে জুস তৈরি করেন। প্রতিযোগিতার কারণে এ ব্যবসায়ে তিনি তেমন মুনাফা অর্জন করতে পারছেন না। তাই তিনি আম প্রক্রিয়াজাত করে চাটনি, আচার, ক্যান্ডি তৈরির পরিকল্পনা করছেন। অর্থাৎ, ক্রেতাদের সামনে তার পণ্য বিভিন্নভাবে উপস্থাপন করতে চাচ্ছেন, যাকে বৈচিত্র্য বলা হয়। সকল ক্রেতার চাহিদা ও ভোগ প্রবণতা এক নয়। ক্রেতাদের বিভিন্ন চাহিদার কারণে বাজারে পণ্যের বৈচিত্র্যতা আনা হয়। এসব কথা বিবেচনা করেই বাজারে সব শ্রেণির ক্রেতাদের জন্য রিমন সাহেব পণ্যে বৈচিত্র্য আনার সিদ্ধান্ত নেন। এ বৈচিত্র্য ক্রেতাদের নতুন পণ্য প্রাপ্তি নিশ্চিত করবে। ফলে ক্রেতা সন্তুষ্টি অর্জিত হবে। এতে 'হিমা এগ্রো প্রসেসিং'-এর বিক্রি বাড়বে। তাছাড়া জুম উৎপাদনে অনেক প্রতিযোগী থাকলেও চাটনি, আচার, ক্যান্ডিতে প্রতিযোগীর সংখ্যা কম। এ কারণে এসব ক্ষেত্রে তিনি প্রতিযোগিতামূলক সুবিধা অর্জনে সক্ষম হবেন। তাই বলা যায়, 'হিমা এগ্রো প্রসেসিং'-এর পণ্যে বৈচিত্র্য আনার সিদ্ধান্তটি যৌক্তিক।"
        }
      ]
    },
    {
      "number": "4",
      "uddipok": "'বুক ডটকম' অনলাইনভিত্তিক গল্পের বই বিক্রয়কারী প্রতিষ্ঠান। প্রতিষ্ঠানটি ইন্টারনেট ও মোবাইলের মাধ্যমে অর্ডার সংগ্রহ করে। অর্ডার অনুযায়ী সকল ক্রেতার কাছে বই প্রেরণ করতে প্রতিষ্ঠানটি একটি কুরিয়ার সার্ভিসের পরিবহন ব্যবস্থা ব্যবহার করে। এতে করে প্রত্যন্ত অঞ্চলের ক্রেতারাও পছন্দসই বই পড়ার সুযোগ পায়।",
      "tag": "BNMPC 25",
      "sub_questions": [
        {
          "label": "ক",
          "question": "বিক্রয় কী?",
          "explanation": "অর্থের বিনিময়ে বিক্রেতার কাছ থেকে ক্রেতার কাছে পণ্যের মালিকানা হস্তান্তরই হলো বিক্রয়।"
        },
        {
          "label": "খ",
          "question": "\"উত্তম ক্রয় বিক্রয়ের অর্ধেক\" ব্যাখ্যা করো।",
          "explanation": "ভালো কাঁচামাল কিনতে পারলে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "উদ্দীপকের 'বুক ডটকম' পরিবহনের মাধ্যমে কোন ধরনের উপযোগ সৃষ্টি করছে? ব্যাখ্যা করো।",
          "explanation": "'বুক ডটকম' পরিবহনের মাধ্যমে স্থানগত উপযোগ সৃষ্টি করছে। বিপণনের পরিবহনের মাধ্যমে পণ্যসামগ্রী উৎপাদকের কাছ থেকে ক্রেতার কাছে পৌঁছানো হয়। এর মাধ্যমে স্থানগত উপযোগ সৃষ্টি হয়। পরিবহন উৎপাদক ও ভোক্তার মধ্যে দূরত্ব কমায়। 'বুক ডটকম' অনলাইনভিত্তিক গল্পের বই বিক্রয়কারী প্রতিষ্ঠান। এটি ইন্টারনেট ও মোবাইলের মাধ্যমে অর্ডার সংগ্রহ করে। অর্ডার অনুযায়ী সকল ক্রেতার কাছে পণ্য পৌঁছাতে প্রতিষ্ঠানটি কুরিয়ার সার্ভিস ব্যবহার করে। কুরিয়ার সার্ভিস প্রত্যন্ত এলাকা থেকে কেউ পণ্য অর্ডার করলে তাকে পৌঁছে দেয়। এভাবে 'বুক ডটকম'ও তার ক্রেতাদের মধ্যকার দূরত্ব কমে। কুরিয়ার সার্ভিসের পরিবহন কাজের মাধ্যমে প্রতিষ্ঠানটির বিক্রীত বই ক্রেতারা সহজেই বাসায় বসে গ্রহণ করতে পারে। এসব বৈশিষ্ট্য স্থানগত উপযোগের সাথে সাদৃশ্যপূর্ণ। সুতরাং, 'বুক ডটকম' স্থানগত উপযোগ সৃষ্টি করে।"
        },
        {
          "label": "ঘ",
          "question": "প্রতিষ্ঠানটির বিপণন কাজ বাংলাদেশের অর্থনৈতিক ও সামাজিক উন্নয়নে কতটা অবদান রাখছে বলে তুমি মনে করো? উদ্দীপকের আলোকে যুক্তিযুক্ত মতামত দাও।",
          "explanation": "'বুক ডটকম'-এর বিপণন কাজ বাংলাদেশের অর্থনৈতিক ও সামাজিক উন্নয়নে গুরুত্বপূর্ণ অবদান রাখছে বলে আমি মনে করি। বিপণন অর্থনৈতিক ও সামাজিক উভয়ভাবেই গুরুত্বপূর্ণ। এর অর্থনৈতিক গুরুত্বের মধ্যে রয়েছে পণ্য বা সেবার চাহিদা সৃষ্টি, উপযোগ সৃষ্টি, জাতীয় আয় বাড়ানো প্রভৃতি। তাছাড়া কর্মসংস্থান সৃষ্টি ও জীবনযাত্রার মান বাড়ানোর মাধ্যমে বিপণন সামাজিক কল্যাণেও ভূমিকা রাখে। 'বুক ডটকম' অনলাইনে গল্পের বই বিক্রি করে। প্রতিষ্ঠানটি কুরিয়ার সার্ভিসের সহায়তায় প্রত্যন্ত এলাকার গ্রাহকদের বই পৌঁছে দেয়। এভাবে প্রতিষ্ঠানটি প্রত্যন্ত এলাকায়ও প্রতিষ্ঠানটির পণ্য চাহিদা সৃষ্টি করে। তাছাড়া পরিবহন, বিক্রয় এ কাজগুলোর মাধ্যমে নতুন উপযোগ সৃষ্টি করে। এভাবে প্রতিষ্ঠানটি দেশের অভ্যন্তরে মুদ্রার প্রবাহমানতা বাড়িয়ে জাতীয় আয় বাড়াতে ভূমিকা রাখে। 'বুক ডটকম' প্রতিষ্ঠানটি সামাজিক দিক দিয়েও অবদান রাখে। প্রতিষ্ঠানটির বই সংগ্রহ, বিক্রি ও ডেলিভারি কাজের মাধ্যমে অনেকের কর্মসংস্থান হচ্ছে। ফলে তাদের জীবনযাত্রার মান বাড়াতে প্রতিষ্ঠানটি পরোক্ষভাবে ভূমিকা রাখছে। তাছাড়া দেশের 'প্রত্যন্ত এলাকায় বই সরবরাহের মাধ্যমে ঐসব এলাকার মানুষের জ্ঞান ও বুদ্ধিমত্তা বিকশিত হচ্ছে। তাছাড়া ক্রেতারা যাতায়াত ভাড়া দিয়ে লাইব্রেরি যাওয়া ছাড়াই অল্প মূল্যে পণ্য ব্যবহারের সুযোগ পাচ্ছে। এভাবে 'বুক ডটকম' দেশের অর্থনৈতিক ও সামাজিক উন্নয়নে গুরুত্বপূর্ণ ভূমিকা রাখছে।"
        }
      ]
    },
    {
      "number": "5",
      "uddipok": "জনি একজন টমেটো ব্যবসায়ী। তিনি দেশের বিভিন্ন স্থান থেকে টমেটো সংগ্রহ করে নিজস্ব পরিবহনে ঢাকায় এনে সংরক্ষণ করেন এবং খুচরা ব্যবসায়ীদের নিকট বিক্রি করেন। বিক্রির সময় টমেটো স্থান ও আকারভেদে বিভিন্ন ভাগে ভাগ করে বিক্রি করে থাকেন। ফলে ক্রেতারা তাদের পছন্দমতো টমেটো ক্রয় করতে পারে।",
      "tag": "BNMPC 25",
      "sub_questions": [
        {
          "label": "ক",
          "question": "ক্রয় কী?",
          "explanation": "ক্রেতার অর্থের বিনিময়ে বিক্রেতার কাছ থেকে পণ্যের মালিকানা অর্জন করার প্রক্রিয়াকে ক্রয় বলে।"
        },
        {
          "label": "খ",
          "question": "\"বিক্রয় বিপণনের সবচেয়ে গুরুত্বপূর্ণ কাজ\" ব্যাখ্যা করো।",
          "explanation": "অর্থের বিনিময়ে পণ্য বা সেবার মালিকানা ক্রেতার কাছে হস্তান্তরের প্রক্রিয়াকে বিক্রয় বলে। বিক্রয়ের উদ্দেশ্যে পণ্য বা সেবা উৎপাদন করা হয়। বিক্রয়ের মাধ্যমে মুনাফা অর্জন করা এবং প্রতিষ্ঠানের অন্যান্য কার্য গতিশীল রাখা সম্ভব হয়। প্রত্যাশামাফিক বিক্রি না হলে প্রতিষ্ঠানের যাবতীয় পরিকল্পনা ব্যর্থ হয়। বিপণন এবং এর সহায়ক কার্যাবলি পরিচালনা করতে যাবতীয় অর্থের যোগান পণ্য বিক্রি ছাড়া সম্ভব নয়। তাই বিক্রয়কে বিপণনের সর্বাধিক গুরুত্বপূর্ণ কাজ বলা হয়।"
        },
        {
          "label": "গ",
          "question": "উদ্দীপকে উল্লিখিত টমেটোর বিভক্তিকরণ নির্ধারণ কাজটি বিপণনের কোন কাজের আওতাভুক্ত? ব্যাখ্যা করো।",
          "explanation": "উদ্দীপকে টমেটোর বিভক্তিকরণ কাজটি প্রমিতকরণের অন্তর্ভুক্ত। প্রমিতকরণে ক্রেতাদের প্রয়োজন, পছন্দ-অপছন্দ এবং রুচির ভিত্তিতে পণ্যের মানের সীমা নির্ধারণ হয়। এক্ষেত্রে ক্রেতাদের পছন্দ ও অপছন্দের ভিত্তিতে পণ্যের মানের তালিকা প্রস্তুত করা হয়। এটি পর্যায়িতকরণের ভিত্তি হিসেবে কাজ করে। জনি একজন টমেটো ব্যবসায়ী। তিনি দেশের বিভিন্ন স্থান থেকে টমেটো সংগ্রহ করে ঢাকায় এনে সংরক্ষণ করেন। পরবর্তীতে খুচরা ব্যবসায়ীদের কাছে উপযুক্ত মূল্যে বিক্রি করেন। তবে বিক্রির আগে তিনি টমেটোকে স্থান ও আকারভেদে ভাগ করে থাকেন। এ ভাগ করার জন্য প্রথমেই তাকে টমেটো কী ভিত্তিতে বিভক্তিকরণ করবেন তা নির্ধারণ করতে হয়। এভাবে আকার ও স্থান নামক বিভক্তিকরণ সীমা নির্ধারণকে প্রমিতকরণ বলে। সুতরাং, জনির টমেটো বিভক্তিকরণ নির্ধারণ কাজটি হলো প্রমিতকরণ।।"
        },
        {
          "label": "ঘ",
          "question": "উদ্দীপকে উল্লিখিত টমেটোর বিভিন্ন ভাগে বিভক্তিকরণের যৌক্তিকতা মূল্যায়ন করো।",
          "explanation": "উদ্দীপকে উল্লিখিত টমেটোকে বিভিন্ন ভাগে বিভক্তিকরণ পর্যায়িতকরণের অন্তর্ভুক্ত, যা করাটা যৌক্তিক। প্রমিতকরণের মাধ্যমে যে মান নির্ধারণ করা হয় তার ভিত্তিতে পণ্যকে বিভিন্ন শ্রেণিতে ভাগ করাকে পর্যায়িতকরণ বলে। এক্ষেত্রে প্রথমে একটি মান বা সীমারেখা নির্দিষ্ট করা হয়। পরবর্তীতে সে অনুযায়ী পণ্য বিভক্ত করা হয়। জনি টমেটো ব্যবসায়ী। তিনি দেশের বিভিন্ন স্থান থেকে টমেটো সংগ্রহ করে ঢাকায় এনে বিক্রি করেন। বিক্রয়ের আগে টমেটোকে স্থান ও আকারভেদে ভাগ করেন। পরবর্তীতে খুচরা ব্যবসায়ীদের কাছে উপযুক্ত মূল্যে বিক্রি করেন। এভাবে নির্দিষ্ট বৈশিষ্ট্য অনুযায়ী পণ্যকে বিভিন্ন ভাগে ভাগ করাই হলো পর্যায়িতকরণ। জনাব জনি টমেটোকে স্থান অনুযায়ী ভাগ করার ক্রেতারা যে এলাকার টমেটো চায়, সেটিই তিনি সরবরাহ করতে পারবেন। এতে ক্রেতারা সন্তুষ্ট হবে। তাছাড়া আকার-আকৃতি অনুসারেও তিনি টমেটো ভাগ করেন। এ কাজের ফলে ছোট, বড়, মাঝারি আকৃতির টমেটোর চাহিদা ও দামের পার্থক্য হবে। ফলে ক্রেতারা তাদের সঠিক চাহিদা অনুযায়ী পণ্যটি পাবে। এতে বিক্রির পরিমাণ বাড়বে। আর বিক্রি বাড়লে মুনাফার পরিমাণও বেড়ে যাবে। এসব বিষয় বিবেচনায় বলা যায়, জনির পর্যায়িতকরণের সিদ্ধান্তটি যৌক্তিক।"
        }
      ]
    },
    {
      "number": "6",
      "uddipok": "রহিম একজন 'রাইস মিলস' ব্যবসায়ী। তিনি দেশের বিভিন্ন স্থান থেকে গম সংগ্রহ করে নিজস্ব মিলে ময়দা, সুজি তৈরি করে স্থানীয় বাজারে বিক্রি করেন। মানসম্মত পণ্য উৎপাদন করায় প্রতিষ্ঠানটির যথেষ্ট সুনাম রয়েছে। বর্তমানে তিনি সারা দেশে তার উৎপাদিত পণ্য গুণগত মান ঠিক রেখে আকর্ষণীয়ভাবে উপস্থাপনের চিন্তা করেছেন।",
      "tag": "BNMPC 25",
      "sub_questions": [
        {
          "label": "ক",
          "question": "পর্যায়িতকরণ কী?",
          "explanation": "পূর্বনির্ধারিত মান অনুযায়ী পণ্যকে বিভিন্ন ভাগে ভাগ করার প্রক্রিয়াকে পর্যায়িতকরণ বলা হয়।"
        },
        {
          "label": "খ",
          "question": "গুদামজাতকরণ কীভাবে সময়গত উপযোগ সৃষ্টি করে? ব্যাখ্যা করো।",
          "explanation": "পণ্য উৎপাদন ও বিক্রয়ের মধ্যবর্তী সময়ে সঠিক ও বিজ্ঞানসম্মত উপায়ে পণ্য সংরক্ষণের ব্যবস্থাকে গুদামজাতকরণ বলে। গুদামজাতকরণ পণ্য উৎপাদনের সাথে বিক্রয় এবং ভোগের সমন্বয়সাধন করে। প্রতিষ্ঠান একটি নির্দিষ্ট মৌসুমের পণ্য অন্য মৌসুমে বিক্রি করতে চাইলে পণ্য গুদামজাতকরণের মাধ্যমে তা করা যায়। তাছাড়া গুদামজাতকরণের মাধ্যমে উৎপাদন মৌসুমের অতিরিক্ত পণ্য নষ্ট হওয়া থেকে রক্ষা করা যায়। এভাবে একসময়ের পণ্য অন্য সময়ে ভোগ বা ব্যবহারের সুযোগ সৃষ্টির মাধ্যমে গুদামজাতকরণ ব্যবস্থা সময়গত উপযোগ সৃষ্টি করে।"
        },
        {
          "label": "গ",
          "question": "উদ্দীপকে উল্লিখিত ব্যবসায়ী কোন ধরনের উপযোগ সৃষ্টি করেছেন? ব্যাখ্যা করো।",
          "explanation": "রহিম এর কেনা ও পণ্য তৈরি করে বিক্রি করার মাধ্যমে স্বত্বগত উপযোগ সৃষ্টি করছে। পণ্য কেনার মাধ্যমে পণ্যের মালিকানা বিক্রেতার কাছ থেকে ক্রেতার কাছে হস্তান্তরিত হয়। এভাবে পণ্য কেনা-বেচার মাধ্যমে পণ্যের স্বত্বগত উপযোগ সৃষ্টি হয়। রহিম ময়দা, সুজি তৈরি করে স্থানীয় বাজারে বিক্রি করে। উৎপাদনের জন্য কাঁচামাল হিসেবে তাকে গম কিনতে হয়। কেনার ফলে গমের মালিকানা সরবরাহকারীর কাছে থেকে তার কাছে হস্তান্তরিত হয়। এটি স্বত্বগত উপযোগ সৃষ্টির বৈশিষ্ট্য বহন করে। আবার গম থেকে পণ্য ময়দা ও সুজি তৈরির পর বিক্রি করেও স্বত্বগত উপযোগ সৃষ্টি হয়। তাই বলা যায়, কেনা-বেচার মাধ্যমে রহিম স্বত্বগত উপযোগ সৃষ্টি করছে।"
        },
        {
          "label": "ঘ",
          "question": "রাইস মিলস বিপণনের কোন কাজটি উপস্থাপন করলে এটির পণ্যসমূহ আকর্ষণীয়ভাবে উপস্থাপন করতে পারবে? যৌক্তিকতা বর্ণনা করো।",
          "explanation": "রাইস মিলস বিপণনের মোড়কিকরণ ও বিজ্ঞাপন কাজ দুটি অনুসরণ করলে তাদের পণ্যসমূহ ক্রেতার কাছে আকর্ষণীয়ভাবে উপস্থাপন করতে পারবে। মোড়কিকরণ পণ্যের গুণগত মান রক্ষা করার পাশাপাশি পণ্য কিনতে ক্রেতাকে আকৃষ্ট করে। তেমনি বিজ্ঞাপন ক্রেতাকে পণ্য সম্পর্কে ধারণা - দেওয়ার মাধ্যমে কিনতে উদ্বুদ্ধ করে। তাই পণ্য বিপণনে প্রতিষ্ঠানের জন্য মোড়কিকরণ ও বিজ্ঞাপন উভয়ই সমান গুরুত্বপূর্ণ। 'রাইস মিলস' ময়দা, সুজি উৎপাদনকারী প্রতিষ্ঠান। এটি স্থানীয় বাজারে বিক্রি করে। মান ভালো হওয়ার কারণে তাদের পণ্যের সুনাম বেশি। বর্তমানে এটি পণ্যের গুণগত মান ঠিক রেখে সারা দেশে আকর্ষণীয়ভাবে পণ্য উপস্থাপনের চিন্তা করছে। 'রাইস মিলস'-এর পণ্যের মান অটুট রাখতে যথাযথ ও আকর্ষণীয় মোড়ক ব্যবহার করতে হবে। এক্ষেত্রে তারা উন্নতমানের বস্তা ও প্যাকেট ব্যবহার করতে পারে। কারণ জাকজমকপূর্ণ প্যাকেট ক্রেতাদের পণ্য কিনতে আকৃষ্ট করে। আবার, প্রতিষ্ঠানটি সারা দেশে পণ্য বিক্রি করতে আগ্রহী। তাই সারা দেশের ক্রেতাদের পণ্য সম্পর্কে ধারণা দিতে। হবে। এক্ষেত্রে বিজ্ঞাপনের বিকল্প নেই। তাই বলা যায়, 'রাইস মিলস' কে মোড়কিকরণ ও বিজ্ঞাপন কাজ দুটি যথাযথভাবে সম্পন্ন করতে হবে।"
        }
      ]
    },
    {
      "number": "7",
      "uddipok": "জনাব লিটন খুচরা কয়লা বিক্রি করেন। তার গুদামে অনেক কয়লা মজুদ আছে। এখন তিনি এ ব্যবসায় পরিবর্তনের সিদ্ধান্ত নিয়েছেন। তাই তিনি দ্রুত কয়লা বিক্রয় করতে চান।",
      "tag": "BNMPC 25,BNMPC 25",
      "sub_questions": [
        {
          "label": "ক",
          "question": "",
          "explanation": "সরকারের বিভিন্ন মন্ত্রণালয়, হাসপাতাল, স্কুল, কলেজ ইত্যাদি প্রতিষ্ঠান তাদের কার্যক্রম পরিচালনার জন্য বিভিন্ন পণ্য সামগ্রিক ক্রয় করে। এমন সরকারী প্রতিষ্ঠানকে সরকারি বাজার বলে।"
        },
        {
          "label": "খ",
          "question": "",
          "explanation": "ক্রেতা সাধারণের আচরণের প্রতি লক্ষ্য রেখে যে বাজার বিভক্তিকরণ করা হয় তাকে আচরণভিত্তিক বাজার বিভক্তিকরণ বলে। প্রত্যেক ক্রেতার আচরণগত ভিন্নতা রয়েছে। ক্রেতা সাধারনের পণ্যের প্রতি জ্ঞান, মনোভাব, পণ্যের ব্যবহার ইত্যাদি বিবেচনা করে বাজার বিভক্ত করা হয়। এছাড়া বিভিন্ন উপলক্ষ, ব্যবহারকারীর মর্যাদা, ব্যবহারের হার ও আনুগত্য ইত্যাদির ওপর ভিত্তি করেও বাজার বিভক্ত করা হয়।"
        },
        {
          "label": "গ",
          "question": "",
          "explanation": "উদ্দীপকে জনাব লিটন ভোক্তা বাজারে কয়লা বিক্রয় করেন । চূড়ান্ত ভোগ বা ব্যবহারের উদ্দেশ্যে পণ্য ক্রয় করে তাদের সমন্বয়ে গঠিত বাজারকে ভোক্তা বাজার বলে। ভোক্তা বাজারে ক্রেতাদের উদ্দেশ্য হচ্ছে ভোগ করা। নিজের বা পরিবারের সদস্যদের ভোগের জন্য তারা পণ্য বা সেবা ক্রয় করে। উদ্দীপকে জনাব লিটন খুচরা কয়লা বিক্রয় করেন। এখানে দেখা যাচ্ছে প্রতিষ্ঠানটি খুচরা পণ্য বিক্রয় করে যার ক্রেতারা স্বল্প পরিমাণে ব্যবহারের উদ্দেশ্য ক্রয় করে। তারপরেকৃত পণ্যটি সম্পূর্ণ প্রক্রিয়াকৃত একটি পণ্য। যা ক্রেতারা ক্রয় করে কোন প্রক্রিয়াকরণ ছাড়াই সরাসরি ভোগ বা ব্যবহার করতে পারে। তাই বলা যায়, উদ্দীপকের জনাব লিটন ভোক্তা বাজারে পন্য বিক্রয় করেন।"
        },
        {
          "label": "ঘ",
          "question": "",
          "explanation": "দ্রুত কয়লা বিক্রয় করার জন্য জনাব লিটন এর বিক্রয় প্রসার হাতিয়ারটি ব্যবহার করা উচিত। স্বল্প সময় বৃদ্ধির জন্য অনিয়মিতভাবে যেসব প্রনোদনমূলক ব্যবস্থা গ্রহণ করা হয় তাকে বিক্রয় প্রসার বলে। বিক্রয় প্রসার বিপণন প্রসারে এমন একটি হাতিয়ার যা তৎক্ষণাৎ বিক্রয় বৃদ্ধিতে সহায়তা করে। বিক্রয় বৃদ্ধির জন্য অনিয়মিত ও স্বল্পকালীন উদ্দীপনামূলক কার্যক্রম হচ্ছে বিক্রয় প্রসার।নতুন পণ্য প্রবর্তন, ক্রেতা সৃষ্টি, দ্রুত পণ্য বিক্রয় এর জন্য বিক্রয় প্রসার কার্যক্রম গ্রহণ করা হয়। জনাব লিটন খুচরা কয়লা বিক্রয় করেন। তার গুদামে অনেক কয়লা মজুদ আছে। এখন তিনি এ ব্যবসায় পরিবর্তনের সিদ্ধান্ত নিয়েছেন। তাই তিনি দ্রুত কয়লা বিক্রয় করে দিতে চান। এখানে তিনি তার মজুদকৃত কয়লা দ্রুত বিক্রয়ের জন্য বিক্রয় প্রসার ব্যবহার করতে পারেন, যা স্বল্প মেয়াদে বিক্রয় বৃদ্ধির জন্য ক্রেতাদেরকে প্রণোদিত করে এবং ভোক্তারা উক্ত প্রলোভনের মাধ্যমে পণ্য প্রয়োগ আগ্রহী হয়। তাই বলা যায়, বিক্রয় প্রসারের মাধ্যমে তিনি তার কয়লাগুলো দ্রুত বিক্রয় করতে পারবেন।"
        }
      ]
    },
    {
      "number": "8",
      "uddipok": "'ওয়ালটন' বাংলাদেশের একটি বিখ্যাত ফ্রিজ প্রস্তুতকারী প্রতিষ্ঠান। প্রতিষ্ঠানটি উচ্চবিত্ত, উচ্চ-মধ্যবিত্ত ও মধ্যবিত্ত শ্রেণির ক্রেতাদের কথা চিন্তা করে বিভিন্ন দামের ফ্রিজ উৎপাদন ও বাজারজাত করে। অল্প সময়ের মধ্যে প্রতিষ্ঠানটি বেশ সফলতা অর্জন করেছে এবং ভোক্তারা পণ্য ব্যবহার করে বেশ পরিতৃপ্ত।",
      "tag": "BNMPC 25",
      "sub_questions": [
        {
          "label": "ক",
          "question": "শিল্প বাজার কী?",
          "explanation": "যেসব প্রতিষ্ঠান পুনরায় উৎপাদন বা প্রক্রিয়াজাতকরণের উদ্দেশ্যে পণ্য বা সেবাসামগ্রী কেনে তাদের সমন্বয়ে গঠিত বাজারকে শিল্প/ব্যবসায় বাজার বলে।"
        },
        {
          "label": "খ",
          "question": "'ভোক্তা বাজারের সদস্য সংখ্যা ব্যাপক' ব্যাখ্যা করো।",
          "explanation": "যে সকল ক্রেতা ব্যক্তিগত এবং পারিবারিক ভোগের জন্য পণ্য বা সেবাসামগ্রী কেনে তাদের নিয়ে গঠিত বাজারকে ভোক্তা বাজার বলে। ভোক্তা বাজারে প্রতিনিয়তই ভোগ্যপণ্যের বিক্রয় সমারোহ ঘটে। বিশ্বের প্রত্যেক মানুষ তার ব্যক্তিগত ও পরিবারের সদস্যদের ভোগের জন্য পণ্য কেনেন। অর্থাৎ বিশ্বের সব জায়গায় ভোক্তারা অবস্থান করেন। ভোস্তা বাজারে ক্রেতাদের নিজস্ব আয়, রুচি, চাহিদা ও প্রয়োজন মোতাবেক পণ্য কেনার সুযোগ থাকে। ভোগ্যপণ্যের চাহিদা বেশি থাকায় বাজারে ক্রেতার সংখ্যা বেশি হয়।"
        },
        {
          "label": "গ",
          "question": "উদ্দীপকের প্রতিষ্ঠানটি কোন বাজারের জন্য পণ্য বিপণন করেছে? ব্যাখ্যা করো।",
          "explanation": "উদ্দীপকের 'ওয়ালটন' প্রতিষ্ঠানটি ভোস্তা বাজারের জন্য পণ্য বিপণন করছে। যে সকল ক্রেতাসাধারণ নিজেদের ও পারিবারিক ভোগের জন্য পণ্য বা সেবা কেনে তাদের সমন্বয়ে ভোক্তা বাজার গঠিত হয়। এ বাজারের ক্রেতারা বিস্তৃত অঞ্চলে ছড়িয়ে-ছিটিয়ে থাকে। 'ওয়ালটন' ফ্রিজ প্রস্তুতকারী একটি প্রতিষ্ঠান। এটি উচ্চবিত্ত, উচ্চ-মধ্যবিত্ত ও মধ্যবিত্ত শ্রেণির ক্রেতাদের কথা চিন্তা করে বিভিন্ন মডেল ও দামের ফ্রিজ উৎপাদন ও বিপণন করে। এ ধরনের ফ্রিজ একটি ভোগ্যপণ্য। কেননা ভোক্তারাই নিজেদের ব্যবহারের জন্য এটি কেনে। অন্য কোনো পণ্য প্রস্তুতের জন্য কেউ ফ্রিজ কেনে না। অর্থাৎ ফ্রিজ শিল্প পণ্য না। ভোগ্য পণ্য যে বাজারে বিপণন করা হয়, সেটাই ভোস্তাবালার। সুতরাং, উদ্দীপকের প্রতিষ্ঠানটি ভোক্তা বাজারে পণ্য বিপণন করছে।"
        },
        {
          "label": "ঘ",
          "question": "উদ্দীপকে প্রতিষ্ঠানটি ফ্রিজ বিপণনের জন্য বাজার বিভক্তিকরণের যে ভিত্তি ব্যবহার করেছে তা কি সঠিক? মতামত দাও।",
          "explanation": "প্রতিষ্ঠানটি ফ্রিজ বিপণনের জন্য বাজার বিভক্তিকরণের 'আয়' চলকটি ব্যবহার করেছে, যা অত্যন্ত সঠিক। বাজার বিভক্তিকরণ হচ্ছে একটি প্রক্রিয়া। এর মাধ্যমে সামগ্রিক বাজারকে সমজাতীয় বৈশিষ্ট্য ও আচরণের ভিত্তিতে কিছু উপ-বাজার বা উপ-বিভাগে ভাগ করা হয়। আয় বাজার বিভক্তিকরণের একটি চলক। ওয়ালটন একটি ফ্রিজ প্রস্তুতকারী প্রতিষ্ঠান। এটি বাজারকে উচ্চবিত্ত, উচ্চ-মধ্যবিত্ত ও মধ্যবিত্ত শ্রেণিতে ভাগ করে। তারপর প্রতিটি শ্রেণির জন্য আলাদা মডেলের ও বিভিন্ন দামের ফ্রিজ বাজারে ছাড়ে। এটি সঠিক বাজার বিভক্তিকরণের কারণে অল্পদিনের মধ্যেই সফলতা অর্জন করে। ফ্রিজ একটি শপিং পণ্য। একে অন্য পণ্য থেকে সহজেই আলাদা করা যায়। তাছাড়া এটি ব্যয়বহুলও বটে। এক্ষেত্রে ওয়ালটন ক্রেতার আয়কে বাজার বিভক্তিকরণের ভিত্তি হিসেবে বিবেচনা করেছে। কারণ ক্রেতাদের আয়ের ওপরই নির্ভর করে সে কোন ধরনের ফ্রিজ কিনবে বা আদৌ ফ্রিজ কিনবে কিনা। বেশি আয়ের ক্রেতারা সাধারণত উচ্চমূল্য দিয়ে ফ্রিজ কেনে। অন্যদিকে মধ্যবিত্ত ক্রেতা চায় স্বল্পমূল্যের ফ্রিজ। তাই প্রতিষ্ঠানটি বাজারকে ক্রেতার আয়ের ভিত্তিতে তিন ভাগে ভাগ করে। আর ক্রেতারাও তাদের আয় অনুযায়ী কাঙ্ক্ষিত ফ্রিজটি পেয়ে সন্তুষ্টি প্রকাশ করে। সুতরাং, প্রতিষ্ঠানটির বাজার বিভক্তিকরণে ক্রেতার আয়কে গুরত্ব দেওয়াটা যৌক্তিক হয়েছে।"
        }
      ]
    },
    {
      "number": "9",
      "uddipok": "স্নেহ ও জনি দুই বন্ধু। পড়ালেখা শেষ করে দুজনই চাকরি করছে। স্নেহ 'রিভাইভ কসমেটিক্স লি.' ঊর্ধ্বতন নির্বাহী। অপরদিকে জনি একটি মেশিন আমদানিকারক প্রতিষ্ঠানের সহকারী ব্যবস্থাপক। স্নেহকে তার প্রতিষ্ঠানের পণ্যের মান, বৈশিষ্ট্য, ডিজাইন ইত্যাদির ওপর যথেষ্ট গুরুত্ব দিতে হলেও জনিকে এসব নিয়ে ভাবতে হয় না।",
      "tag": "BNMPC 25",
      "sub_questions": [
        {
          "label": "ক",
          "question": "৪ 'পি' কী?",
          "explanation": "বিপণন মিশ্রণ হলো বিপণনের একটি কৌশল যেখানে পণ্য, পণ্যের মূল্য, পণ্য বণ্টন প্রণালি এবং পণ্যের প্রসার এই চারটি উপাদানের সমন্বয় করা হয়।"
        },
        {
          "label": "খ",
          "question": "বিপণন মিশ্রণ বলতে কী বোঝ?",
          "explanation": "বিপণন মিশ্রণ হচ্ছে পণ্য, মূল্য, বণ্টন ও প্রসার- এ চারটি উপাদানের সমন্বয়ে গঠিত কৌশল। বিপণন মিশ্রণের এই চারটি উপাদান বিপণনকারী সহজেই নিয়ন্ত্রণ করতে পারেন। বিপণন মিশ্রণের মাধ্যমে কোম্পানি বা প্রতিষ্ঠান তার অভীষ্ট ক্রেতার কাছে পৌঁছানোর লক্ষ্যে যথাযথ পদক্ষেপ নেয়। কোম্পানি তার লক্ষ্যে পৌঁছানোর জন্য বিপণন মিশ্রণ উপাদানগুলোর মধ্যে সমন্বয় সাধন করে থাকে। কোম্পানি যে সব উপাদানের সমন্বয়সাধন করতে পারে তা অতি সহজে নিয়ন্ত্রণও করতে পারে। তাই - বলা যায়, বিপণন মিশ্রণ হলো নিয়ন্ত্রণযোগ্য উপাদানসমূহের সমষ্টি।"
        },
        {
          "label": "গ",
          "question": "উদ্দীপকে জনির প্রতিষ্ঠানটি কোন বাজারের অন্তর্ভুক্ত? ব্যাখ্যা করো।",
          "explanation": "জনির প্রতিষ্ঠানটি পুনঃবিক্রেতার বাজারের অন্তর্ভুক্ত। যে সকল ব্যক্তি বা প্রতিষ্ঠান পুনরায় বিক্রির উদ্দেশ্যে পণ্য বা সেবাসামগ্রী কেনে তাদের নিয়েই গঠিত হয় পুনঃবিক্রেতার বাজার। এ বাজারের সদস্যরা কখনও ভোগ বা চূড়ান্ত ব্যবহারের উদ্দেশ্যে পণ্য কেনে না। পাইকার, খুচরা ব্যবসায়ী প্রভৃতি পুনঃবিক্রেতার বাজারের সদস্য। স্নেহ ও জনি দুই বন্ধু। পড়ালেখা শেষে দুজনই চাকরি করছে। জনি একটি মেশিন আমদানিকারক প্রতিষ্ঠানের সহকারী ব্যবস্থাপক। প্রতিষ্ঠানটি মেশিন নিজে ব্যবহারের জন্য আমদানি করে না। মেশিন বিদেশি কোনো প্রতিষ্ঠান থেকে কিনে তা দেশীয় অন্য কোনো প্রতিষ্ঠানে বিক্রি করে দেয়। অর্থাৎ, পুনরায় বিক্রির উদ্দেশ্যেই প্রতিষ্ঠানটি মেশিন কেনে। পুনঃবিক্রয়ের সাথে জড়িত এসব প্রতিষ্ঠান নিয়েই গঠিত হয় পুনঃবিক্রেতার বাজার। সুতরাং, জনির মেশিন আমদানিকারক প্রতিষ্ঠানটি পুনঃবিক্রেতার বাজারের সদস্য।"
        },
        {
          "label": "ঘ",
          "question": "উদ্দীপকে 'রিভাইভ কসমেটিক্স লি.' বিপণন মিশ্রণের যে উপাদান নিয়ে কাজ করে তার যৌক্তিকতা বিশ্লেষণ করো।",
          "explanation": "রিভাইভ কসমেটিক্স লি, বিপণন মিশ্রণের পণ্য উপাদান নিয়ে কাজ করে, যা যৌক্তিক। বিপণন মিশ্রণের চারটি উপাদানের মধ্যে 'পণ্য' উল্লেখযোগ্য। ক্রেতার প্রয়োজন ও চাহিদা মেটাতে সক্ষম বস্তুই হচ্ছে পণ্য। অর্থাৎ, যে জিনিসের মাধ্যমে ক্রেতার সমস্যার সন্তোষজনক সমাধান সম্ভব, তাই পণ্য। বৈচিত্র্য, মান, নকশা, বৈশিষ্ট্য, ব্র্যান্ড নাম, মোড়কিকরণ হলো পণ্যের হাতিয়ার। স্নেহ ও জনি দুই বন্ধু। দুজনই পড়া লেখা শেষ করে চাকরি নেয়। বর্তমানে স্নেহ 'রিভাইভ কসমেটিক্স'-এর উর্ধ্বতন নির্বাহী। প্রতিষ্ঠানটি পণ্যের মান, 'বৈশিষ্ট্য, ডিজাইন ইত্যাদির ওপর যথেষ্ট গুরুত্ব দেয়। এ বৈশিষ্ট্যগুলো বিপণন মিশ্রণের পণ্য উপাদানের হাতিয়ার। এ হাতিয়ারগুলোর যথাযথ ব্যবহারের ওপরই প্রতিষ্ঠানের সাফল্য নির্ভর করে। রিভাইড কসমেটিক্স লি. বিভিন্ন কসমেটিক্স পণ্য যেমন- শ্যাম্পু, সাবান, ক্রিম প্রভৃতি বিক্রি করে। এ পণ্যগুলো গুণে ও মানে ভালো না। এ কারণে ক্রেতারা তা কিনতে চায় না। কারণ এতে শরীরে বিভিন্ন চর্মরোগ দেখা দিতে পারে। তাছাড়া মানসম্মত পণ্য সব সময়ই ক্রেতা আকর্ষণে সহায়ক। পণ্যের ডিজাইন আধুনিক ও চিত্তাকর্ষক না হলে তা ক্রেতাদের আবেদন ধরে রাখতে সক্ষম হয় না। তাই প্রতিষ্ঠানের সর্বাঙ্গিক সাফল্য অর্জনের জন্যই রিভাইভ কসমেটিক্স লি. বিপণন মিশ্রণের পণ্য উপাদানের ওপর গুরুত্ব দেয় যা যথার্থ।"
        }
      ]
    },
    {
      "number": "10",
      "uddipok": "জনাব ইউনুছ ঢাকা শহরে একটি পোশাক কারখানা স্থাপন করেন। তিনি ১০০টি মেশিন স্থাপন করে উৎপাদন শুরু করেন। তার কারখানায় উৎপাদন ব্যয় বেশি। এই অবস্থায় তৈরি পোশাকের বিক্রির পরিমাণ কম বিধায় এখনও তিনি মুনাফা অর্জন করতে পারেননি। বর্তমানে তিনি আরও ২০০টি মেশিন স্থাপনের সিদ্ধান্ত নিয়েছেন। তার ধারণা উৎপাদনের পরিমাণ বাড়লে ব্যয় কমে আসবে।",
      "tag": "BNMPC 25",
      "sub_questions": [
        {
          "label": "ক",
          "question": "লোভনীয় পণ্য কী?",
          "explanation": "যে সকল পণ্য দেখা মাত্রই ক্রেতারা কোনো প্রকার পরিকল্পনা ছাড়া আবেগের বশে কেনে তাকে লোভনীয় পণ্য বলে।"
        },
        {
          "label": "খ",
          "question": "",
          "explanation": "ক্রেডিট কার্ড হলো ব্যাংক কর্তৃক দেয়া এক ধরনের কার্ড, যা জমাতিরিক্ত অর্থ উত্তোলনের সুযোগ দেয়। ক্রেডিট কার্ড ব্যাংক থেকে দেওয়া এক ধরনের বিশেষ সুবিধা। এর মাধ্যমে গ্রাহক যেকোনো সময় ব্যাংক থেকে জমাতিরিক্ত টাকা উত্তোলন করতে পারে। কেনাকাটার সময় ক্রেতার কাছে পর্যাপ্ত অর্থ না থাকলে ক্রেডিট কার্ডের সুবিধা নেয়া যায়। এর মাধ্যমে উত্তোলিত অর্থের ওপর সুদ দিতে হয়। প্রতিটি ব্যাংকই গ্রাহকদের নির্দিষ্ট সীমা পর্যন্ত ক্রেডিট কার্ড ব্যবহারের সুযোগ দেয়।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানে উৎপাদিত তৈরি পোশাক পণ্যের জীবন চক্রের সূচনা স্তরে আছে। সূচনা স্তর পণ্যের জীবন চক্রের দ্বিতীয় ধাপ। এ স্তরে প্রথমবারের মতো পণ্য বাজারে ছাড়া হয়। এতে পণ্যের বিক্রি ধীরগতিতে বাড়ে এবং মুনাফার সম্ভাবনা কম থাকে। জনাব ইউনুস একটি গার্মেন্টস কারখানার মালিক। তিনি ১০০টি মেশিন স্থাপন করে তার উৎপাদন কাজ শুরু করেছেন। কিন্তু নতুন কারখানা হবার কারণে তার প্রতিষ্ঠানের উৎপাদন ব্যয় বেশি। তাছাড়া তার প্রতিষ্ঠানের বিক্রির পরিমাণ কম। যার কারণে তিনি মুনাফা অর্জন করতে পারছেন না। এ বৈশিষ্ট্যগুলো পণ্যের জীবনচেেক্রর সূচনান্তরের সাথে সামঞ্জস্যপূর্ণ। তাই বলা যায়, জনাব ইউনুসের উৎপাদিত পোশাক পণ্যের জীবন চক্রের সূচনা স্তরে অবস্থান করছে।"
        },
        {
          "label": "ঘ",
          "question": "ব্যয় হ্রাসের জন্য জনাব ইউনুছের নেওয়া পদক্ষেপের সাথে তুমি কি একমত? উদ্দীপকের আলোকে ব্যাখ্যা করো।",
          "explanation": "ব্যয় কমানোর জন্য জনাব ইউনুসের নেওয়া পদক্ষেপের সাথে আমি একমত। পণ্যের উৎপাদন মাত্রা বাড়লে এককপ্রতি উৎপাদন ব্যয় কমে যায়। একটি নির্দিষ্ট স্তর পর্যন্ত স্থায়ী ব্যয় সমান থাকে। আবার, উৎপাদনের পরিমাণ যদি বাড়ে সেক্ষেত্রে উৎপাদন ব্যয়ের পরিমাণ কমতে থাকে। জনাব ইউনুস ১০০টি মেশিন স্থাপন করে একটি পোশাক তৈরি কারখানা শুরু করেছেন। তবে প্রতিষ্ঠানটি বাজারে নতুন। এই কারণে তিনি প্রত্যাশিত পরিমাণ পণ্য বিক্রি করতে পারছেন না। তাই এক দিকে যেমন তার উৎপাদন ব্যয় বাড়ছে তেমনি মুনাফাও হচ্ছে না। পরবর্তীতে তিনি তার প্রতিষ্ঠানে মেশিন সংখ্যা বাড়ানোর সিদ্ধান্ত নিয়েছেন। তিনি মনে করেন এই ব্যবস্থা নেওয়ার ফলে তার উৎপাদন ব্যয় কমে আসবে। নতুন ২০০ মেশিন স্থাপন করার ফলে জনাব ইউনুস আগের চেয়ে বেশি পরিমাণ উৎপাদন করতে পারবেন। কারণ বিদ্যমান সুযোগ-সুবিধা ব্যবহার করে উৎপাদনের মাত্রা বাড়ালে প্রতিষ্ঠানের উৎপাদিত পণ্যের এককপ্রতি ব্যয় কমে। যদি তিনি এর পরিচালনা ব্যয় কমাতে পারেন তাহলে তার মুনাফা অর্জনের সম্ভাবনা সৃষ্টি হবে। কারণ তখন ব্যয়ের তুলনায় আয়ের পরিমাণ বেশি হবে। তাই আমি মনে করি জনাব ইউনুসের ২০০ নতুন মেশিন স্থাপনের সিদ্ধান্তটি যৌক্তিক।"
        }
      ]
    },
    {
      "number": "11",
      "uddipok": "ইমা বাংলাদেশ লি. মাইক্রোলাস ব্র্যান্ডের পকেট ক্যালকুলেটর তৈরি করে। উক্ত পকেট ক্যালকুলেটর তৈরি সংক্রান্ত তথ্য নিম্নরূপ- এককপ্রতি পরিবর্তনশীল ব্যয় = ৫০ টাকা মোট স্থায়ী ব্যয় = ১০,০০,০০০ টাকা প্রত্যাশিত মোট বিক্রয়ের পরিমাণ ৪০,০০০ একক মোট বিনিয়োগের পরিমাণ = ২২,০০,০০০ টাকা বিক্রয়ের ওপর টার্গেট মুনাফা = ২০%।",
      "tag": "BNMPC 25",
      "sub_questions": [
        {
          "label": "ক",
          "question": "লোভনীয় পণ্য কী?",
          "explanation": "যেসব পণ্য দেখামাত্রই ক্রেতারা কোনো পরিকল্পনা ছাড়া আবেগের বশবর্তী হয়ে কেনেন সেসব পণ্যকে লোভনীয় পণ্য বলে।"
        },
        {
          "label": "খ",
          "question": "বিশিষ্ট পণ্য বলতে কী বোঝ?",
          "explanation": "যে সকল পণ্য আধুনিক প্রযুক্তিতে তৈরি অথবা স্বতন্ত্র বৈশিষ্ট্যসম্পন্ন এবং ব্র্যান্ড ইমেজযুক্ত, সেসব পণ্যকে বিশিষ্ট পণ্য বলে। এ জাতীয় পণ্যগুলো ক্রেতাদেরকে সবচেয়ে বেশি আকর্ষণ করে। তাই এরূপ পণ্য কিনতে ক্রেতারা প্রচুর অর্থ, সময় ও শ্রম ব্যবহারে রাজি থাকে। এমনকি দিনের পর দিন অপেক্ষা করেও ক্রেতারা এ ধরনের পণ্য কেনে। সনি-এর রঙিন টেলিভিশন, মার্সিডিজ পাড়ি, TITAN-এর ঘড়ি প্রভৃতি হলো বিশিষ্ট পণ্যের উদাহরণ। বিশেষ বৈশিষ্ট্যের কারণে প্রতিযোগী থেকে পণ্যগুলো 'স্বতন্ত্র বৈশিষ্ট্যসম্পন্ন হয়।"
        },
        {
          "label": "গ",
          "question": "মাইক্রোলাস ব্র্যান্ডের পকেট ক্যালকুলেটরের বিক্রয়মূল্য নির্ণয় করো।",
          "explanation": "কোনো পণ্য বা সেবা দেওয়ার জন্য বিক্রেতা ক্রেতার কাছ থেকে যে অর্থ আদায় করে সেটিই ঐ পণ্য বা সেবার বিক্রয়মূল্য।। পণ্য বা সেবার ক্রয়মূল্য কিংবা মোট উৎপাদন ব্যয়ের সাথে প্রত্যাশিত মুনাফা যোগ করে বিক্রয়মূল্য নির্ণয় করা যায়। ইমা বাংলাদেশ লি. এর- এককপ্রতি পরিবর্তনশীল ব্যয় = ৫০ টাকা মোট স্থায়ী ব্যয় = ১০,০০,০০০ টাকা মোট প্রত্যাশিত বিক্রির পরিমাণ ৪০,০০০ একক মোট বিনিয়োগের পরিমাণ ২২,০০,০০০ টাকা বিক্রির ওপর মুনাফা হার = ২০% বা ০.২ ∴ \\therefore ∴ প্রতিষ্ঠানটির এককপ্রতি উৎপাদন ব্যয় = এককপ্রতি পরিবর্তনশীল ব্যয় +মোট স্থায়ী ব্যয় (টাকা)/মোট বিক্রির পরিমাণ (একক) = ৫০ + ১০,০০,০০০/৪০,০০০ টাকা = (৫০ + ২৫) টাকা = ৭৫ টাকা এখন প্রতিষ্ঠানটির উৎপাদিত পণ্যের এককপ্রতি বিক্রয়মূল্য নিচের সূত্রটির সাহায্যে বের করা সম্ভব। ∴ \\therefore ∴ এককপ্রতি বিক্রয়মূল্য = এককপ্রতি উৎপাদন ব্যয় + প্রত্যাশিত মুনাফার হার বিনিয়োগকৃত মূলধন × প্রত্যাশিত বিক্রির পরিমাণ = ৭৫ + ০.২ × ২২,০০,০০০/৪০,০০০ টাকা = (৭৫ + ১১) টাকা = ৮৬ টাকা ∴ \\therefore ∴ ইমা বাংলাদেশ লি.-এর ক্যালকুলেটরের একবপ্রতি বিক্রয়মূল্য ৮৬ টাকা।"
        },
        {
          "label": "ঘ",
          "question": "উদ্দীপকে উল্লিখিত তথ্যের ভিত্তিতে মাইক্রোলাস ব্র্যান্ডের পকেট ক্যালকুলেটরের ভারসাম্য বিন্দু নির্ণয়পূর্বক তোমার মতামত দাও।",
          "explanation": "ভারসাম্য বিন্দু হলো এমন একটি অবস্থা যেখানে প্রতিষ্ঠানের মোট আয় ও মোট ব্যয় সমান হয়। এ বিন্দুর থেকে পণ্য বিক্রির পরিমাণ কম হলে কোম্পানির লোকসান হবে। অন্যদিকে, এর থেকে পণ্য বিক্রির পরিমাণ বেশি হলে কোম্পানির মুনাফা অর্জিত হবে। এখানে, ইমা বাংলাদেশ লি.-এর মোট স্থায়ী ব্যয় = ১০,০০,০০০ টাকা এককপ্রতি বিক্রয় মূল্য = ৮৬ টাকা [গ নং থেকে প্রাপ্ত] এককপ্রতি পরিবর্তনশীল ব্যয় = ৫০ টাকা ∴ \\therefore ∴ প্রতিষ্ঠানটির ভারসাম্য বিন্দু = মোট স্থায়ী ব্যয়/এককপ্রতি বিক্রয়মূল্য - এককপ্রতি পরিবর্তনশীল ব্যয় = ১০ , ০০ , ০০০ ৮৬ − ৫০  একক  = ১০ , ০০ , ০০০ ৩৬  একক  \\begin{array}{l}=\\frac{১০,০০,০০০ }{৮৬-৫০} \\text { একক } \\\\ =\\frac{১০,০০,০০০}{৩৬} \\text { একক }\\end{array} = ৮৬ − ৫০ ১০ , ০০ , ০০০ ​   একক   = ৩৬ ১০ , ০০ , ০০০ ​   একক   ​ = ২৭,৭৭৭.৭৮ বা ২৭,৭৭৮ একক ইমা বাংলাদেশ লি.-এর ভারসাম্য বিন্দু হচ্ছে ২৭,৭৭৮ একক। অর্থাৎ প্রতিষ্ঠানের ক্যালকুলেটর বিক্রি ২৭,৭৭৮ এককের কম হলে লোকসান হবে। তবে বিক্রয়ের পরিমাণ এর থেকে বেশি হলে প্রতিষ্ঠানটির মুনাফা হবে।"
        }
      ]
    }
  ]
}