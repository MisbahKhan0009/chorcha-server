{
  "title": "কুমিল্লা বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'মডার্ন ওয়াচ কোং' একটি হাতঘড়ি উৎপাদনকারী প্রতিষ্ঠান। তারা ক্রেতাদের রুচি, পছন্দ, চাহিদা ও সামর্থ্য বিবেচনা করে নিত্যনতুন ডিজাইনের হাতঘড়ি উৎপন্ন করে তা বিপণন করে। ক্রেতাদের অবহিত করতে তারা ইন্টারনেটে বিজ্ঞাপন প্রচার করে। পণ্যের মান, সেবা ও মূল্যের সমন্বয় থাকায় ক্রেতাদের ইতিবাচক মনোভাব তৈরি হয়েছে। তাছাড়া পণ্যের যে কার্যকারিতা রয়েছে তা ক্রেতাদের প্রত্যাশার স্তরকে সমুন্নত করেছে। এমতাবস্থায় প্রতিষ্ঠানটি উৎপাদন বৃদ্ধির সিদ্ধান্ত নিয়েছে।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "পণ্য হচ্ছে অভাব বা প্রয়োজনের সন্তুষ্টি বিধান করতে পারে এমন কিছু যা বাজারের মনোযোগ আকর্ষণ, অর্জন, ব্যবহার অথবা ভোগের জন্য উপস্থাপন করা যায়।"
        },
        {
          "label": "খ",
          "question": "",
          "explanation": "বিপণন হল একটি প্রক্রিয়া যার মাধ্যমে কোম্পানিগুলো ক্রেতাদের জন্য ভ্যালু সৃষ্টি করে এবং বিনিময়ে তাদের নিকট হতে ভ্যালু অর্জনের লক্ষ্যে দৃঢ় ক্রেতা সম্পর্ক গড়ে তোলে। বিপণন একটি সামাজিক প্রক্রিয়া। সমাজে বসবাসকারী জনগোষ্ঠীর প্রয়োজন অভাব ও চাহিদা পূরণের লক্ষ্যে সমাজ-সংস্কৃতি এবং ক্রেতা বা বক্তিতা কে কেন্দ্র করে সামগ্রিক বিবরণের কাজ সম্পাদিত হয়। সমাজের জন্য ক্ষতিকর এবং সামাজিক কল্যাণের পরিপন্থী অন্য বা সেবা উৎপাদন এবং বন্টন কাজ বিপণনে বর্জনীয়। তাই বিপণনকে সামাজিক প্রক্রিয়া বলা হয়।"
        },
        {
          "label": "গ",
          "question": "",
          "explanation": "উদ্দীপকে বিপণনের ভোক্তামুখী প্রক্রিয়া বৈশিষ্ট্যটি ফুটে ওঠেছে। বিপণনের যাবতীয় কার্যক্রম মূলত ভোক্তাকে কেন্দ্র করেই সম্পাদিত হয়। ভোক্তারা আছে বলেই বিপণনের প্রয়োজনীয়তা আছে। ভোক্তাদের অভাব ও চাহিদা মেটানোর জন্যই বিপণন কাজ করে। ভোক্তা বিপণনের কেন্দ্রবিন্দু ।   'মডার্ন ওয়াচ কোং' হাতঘড়ি উৎপাদনকারী একটি প্রতিষ্ঠান। তারা ক্রেতাদের রুচি, পছন্দ, চাহিদা ও সামর্থ্য বিবেচনা করে নিত্যনতুন ডিজাইনের হাত ঘড়ি উৎপন্ন করে তা বিপণন করে। অর্থাৎ, প্রতিষ্ঠানটি তাদের পণ্য উৎপাদনে ক্রেতাকে গুরুত্ব দেয়। প্রতিষ্ঠানটির ভোক্তারা কেমন পণ্য কিনতে চায় তার ওপর ভিত্তি করে পণ্য উৎপাদন করে। পণ্য উৎপাদন ক্ষেত্রে ক্রেতার পণ্যটি কিনতে পারার সামর্থ্য আছে কিনা তাও বিশ্লেষণ করে। তাদের কাজগুলো বিপণনের ভোক্তামুখী প্রক্রিয়ার বৈশিষ্ট্যের সাথে মিলে যায়। তাই বলা যায়, উদ্দীপকে বিপণনের ভোক্তামুখী প্রক্রিয়া বৈশিষ্ট্যটি ফুটে ওঠেছে।।"
        },
        {
          "label": "ঘ",
          "question": "",
          "explanation": "বিপণনের অভাব,চাহিদা,অভিজ্ঞতা এবং ক্রেতা সন্তুষ্টি এই মৌলিক ধারণাগুলোর উপর ভিত্তি করে মডার্ণ ওয়াচ কোম্পানি 'মডার্ণ ওয়াচ কোম্পানি 'হাতঘড়ি উৎপাদন বৃদ্ধির সিদ্ধান্ত নিয়েছে।তা নিচে বিশ্লেষণ করা হলোঃ জীবন ধারনের জন্য অপরিহার্য নয় এমন যা কিছু মানুষ পেতে চাই তাই অভাব। কোনো কিছু পাওয়ার আকাঙ্ক্ষা, কাঙ্ক্ষিত পণ্য বা সেবা কেনার সামর্থ্য এবং অর্থ ব্যয়ের ইচ্ছা থাকলে তাকে চাহিদা বলে। অভিজ্ঞতা বলতে কোনো বিষয়ে অর্জিত বাস্তব জ্ঞানকে বোঝায়। সন্তুষ্টি হচ্ছে একজন ক্রেতার আনন্দ অনুভূতির স্তর,যা সে পণ্যের কার্যকারিতার সাথে তার প্রত্যাশার তুলনা করে পেয়ে থাকে। কোনো ব্যক্তি বা প্রতিষ্ঠান কোনো পণ্যের অতিরিক্ত উৎপাদন বা উৎপাদন বৃদ্ধি করতে চাইলে অবশ্যই তাকে কিছু মানদন্ডের ভিত্তিতে সিদ্ধান্ত নিতে হবে।শুধু পণ্য উৎপাদন করলে লোকসানে পতিত হতে হবে। উদ্দীপকের মডার্ণ ওয়াচ কোং ক্রেতাদের রুচি,পছন্দ, চাহিদা ও সামর্থ বিবেচনা করে নিত্য নতুন ডিজাইনের ঘড়ি উৎপন্ন করে তা বিপণন করে। ক্রেতাদের অবহিত করতে তারা ইন্টারনেটে বিজ্ঞাপন প্রচার করে। পণ্যের মান, সেবা ও মূল্যের সমন্বয় থাকায় ক্রেতাদের ইতিবাচক মনোভাব তৈরি হয়েছে।তাছাড়া পণ্যের কার্যকারিতা ক্রেতাদের প্রত্যাশার স্তরকে সমুন্নত করেছে।এমতাবস্থায় প্রতিষ্ঠানটি উৎপাদন বৃদ্ধির সিদ্ধান্ত নিয়েছে। মডার্ণ ওয়াচ কিন্তু হঠাৎ করেই উৎপাদন বৃদ্ধি করেনি।প্রতিষ্ঠানটি বিপণনের প্রয়োজন, চাহিদা,অভিজ্ঞতা এবং ক্রেতা সন্তুষ্টি এগুলো মৌলিক ধারণাগুলোর ওপর ভিত্তি করে 'মডার্ণ ওয়াচ কোম্পানি'হাতঘড়ি উৎপাদন বৃদ্ধির একটি যৌক্তিক সিদ্ধান্ত গ্রহণ করে।"
        }
      ]
    },
    {
      "number": "2",
      "uddipok": "'বিশ্বাস বিল্ডার্স' সিলেটে একটি আবাসিক প্রকল্প গড়ে তোলে। প্রতিষ্ঠানটি সুপরিকল্পিতভাবে প্রকল্পটি পরিচালনা, নিয়ন্ত্রণ ও বাস্তবায়নের ওপর জোর দেয়। গ্রাহকদের মনোযোগ আকর্ষণ এবং ক্রয়ে আগ্রহী করে তোলার জন্য দক্ষ বিক্রয়কর্মী নিয়োগ ছাড়াও ইন্টারনেট এবং সংবাদপত্রে বিজ্ঞাপন দিয়ে প্রতিষ্ঠানটি সফল হয়।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "ভোক্তা যখন কোন কিছু পাওয়া থেকে নিজেকে বঞ্চিত মনে করে তখন তার অনুভূতিকেই প্রয়োজন বলে।"
        },
        {
          "label": "খ",
          "question": "",
          "explanation": "ভোক্তার প্রয়োজন নির্ধারণ, চাহিদা সৃষ্টি, ক্রেতা অনুসন্ধান, পন্য সম্পর্কে ক্রেতাকে উপদেশ দান এবং আলাপ আলোচনার মাধ্যমে পন্যের মালিকানা হস্তান্তর কার্যক্রমকে বিক্রয় বলা হয়। বিক্রয়ের মাধ্যমে পণ্যের স্বত্ব হস্তান্তর করলেই চলে না সেইসাথে পন্য পরিকল্পনার উন্নয়ন, চাহিদা সৃষ্টি, ক্রেতা সৃষ্টি, বিক্রয়ের শর্তাবলী নির্ধারণ ইত্যাদি কার্যাবলী সম্পাদনের প্রয়োজন হয়।"
        },
        {
          "label": "গ",
          "question": "",
          "explanation": "'বিশ্বাস বিল্ডার্স' বিপণনের ব্যবস্থাপকীয় প্রক্রিয়া বৈশিষ্ট্যের প্রতি গুরুত্ব দিয়েছে। তা নিচে ব্যাখা করা হলোঃ সুষ্ঠুভাবে বিপণন কার্যাবলী পরিচালনা করতে পরিকল্পনা তৈরি,সংগঠন, কর্মীসংস্থান,নির্দেশনা,প্রেষণা বাস্তবায়ন এবং নিয়ন্ত্রণ কর্মসূচি নিতে হয়।এ সব কর্মসূচি ব্যবস্থাপকীয় কার্যাবলীর অন্তর্ভুক্ত। উদ্দীপকে 'বিশ্বাস বিল্ডার্স' সিলেটে একটি আবাসিক প্রকল্প গড়ে তোলে। প্রতিষ্ঠানটি সুপরিকল্পিতভাবে প্রকল্পটি পরিচালনা,নিয়ন্ত্রণ এবং বাস্তবায়নের ওপর জোর দেয়। উদ্দীপক পর্যালোচনা করে খুব সহজেই বোঝা যাচ্ছে যে,প্রতিষ্ঠানটি বিপণনের ব্যবস্থাপকীয় প্রক্রিয়া বৈশিষ্ট্যের প্রতি গুরুত্ব দিয়েছে। কারণ ব্যবস্থাপকীয় প্রক্রিয়া বৈশিষ্ট্যের কার্যাবলীর সাথে উদ্দীপকের 'বিশ্বাস বিল্ডার্সের' কার্যাবলীগুলোর মিল আছে।"
        },
        {
          "label": "ঘ",
          "question": "",
          "explanation": "বিপণনের ক্রমবিকাশ পর্যায়ের বিক্রয় যুগ 'বিশ্বাস বিল্ডার্সের' সাফল্যের কারণ।তা নিচে বিশ্লেষণ করা হলোঃ ১৯২০ থেকে ১৯৫০ সাল পর্যন্ত সময়কে বিক্রয় যুগ বলা হয়।উৎপাদন ব্যবস্থায় দক্ষতা বাড়ার ফলে পণ্য বিক্রির প্রচুর সম্ভাবনা তৈরি হয়।কিন্তু এই পণ্য এমনিতেই বিক্রি হবে না এবং শুধু ক্রেতাদের ওপর নির্ভরশীল হয়ে বসে থাকলেই পণ্য বিক্রি করা সম্ভব হবে না।তাই এই স্তরে উৎপাদনকারীরাও পণ্য বিক্রির কৌশল হিসেবে বিজ্ঞাপন, ব্যক্তিক বিক্রয় এবং ডিলারদের সাথে সুসম্পর্ক স্থাপন শুরু করে। উদ্দীপকের 'বিশ্বাস বিল্ডার্স' গ্রাহকদের মনোযোগ আকর্ষণ এবং ক্রয়ে আগ্রহী করে তোলার জন্য দক্ষ বিক্রয়কর্মী নিয়োগ ছাড়াও ইন্টারনেট এবং সংবাদপত্রে বিজ্ঞাপন দিয়ে প্রতিষ্ঠানটি সফল হয়। বিক্রয় যুগ এবং উদ্দীপক পর্যালোচনা করলে দেখা যায় যে,বিশ্বাস বিল্ডার্সের সফলতার কারণ হলো বিক্রয় যুগের কার্যক্রম গ্রহণ। কারণ তারা বিক্রয় যুগের সাথে সংশ্লিষ্ট কার্যক্রমগুলোই গ্রহণ করেছে।"
        }
      ]
    },
    {
      "number": "3",
      "uddipok": "'ঢাকা ফুডস' একটি ভোগ্যপণ্য উৎপাদনকারী প্রতিষ্ঠান। তারা দেশের বিভিন্ন স্থান থেকে ভালো মানের আলু সংগ্রহ করে চিপস উৎপাদন করে। পণ্যটি উৎপাদনে তারা স্বাদ, গন্ধ, আকার প্রভৃতি বৈশিষ্ট্যের প্রতি গুরুত্ব দিয়ে থাকে। পাশাপাশি ভোক্তাদের রুচি ও পছন্দকে প্রাধান্য দেওয়ায় দিন দিন তাদের পণ্যের চাহিদা বাড়ছে।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "বিপণন কার্যাবলী হচ্ছে উৎপাদনকারী মধ্যস্থ ব্যবসায়ী এবং ভোক্তার মধ্যে সম্পাদিত সমন্বিত কার্যপ্রক্রিয়া।"
        },
        {
          "label": "খ",
          "question": "",
          "explanation": "ক্রয় হচ্ছে একটি প্রক্রিয়া যার মাধ্যমে অর্থের বিনিময়ে বিক্রেতার নিকট থেকে ক্রেতার নিকট পুণ্যের মালিকানা হস্তান্তরিত হয়। উত্তম ক্রয় বিক্রয়ের অর্ধেক। এর কারণ হলো সঠিক মূল্যে মানসম্মত পণ্য ক্রয় করা হলে সহজেই তা বিক্রয় করা যায়। এভাবে সঠিকভাবে ক্রয় কার্য সম্পাদন করা গেলে বাজার সম্প্রসারণ উৎপাদন খরচ হ্রাস, ক্রেতা আকর্ষণ সৃষ্টি ইত্যাদি কাজ অত্যন্ত সহজ হয় ফলে বিক্রয় কাজ অতি দ্রুত সম্পাদন করা যায়। উত্তম পণ্য ক্রয়ের মাধ্যমে সরাসরি অথবা অন্য কোন উপায়ে পণ্য উৎপাদন ও বিক্রয় করা সম্ভব হয়। এতে পণ্য বিক্রয় কার্য অনেক সহজ হয় এ কারণেই উত্তম ক্রয়কে বিক্রয়ের অর্ধেক বলা হয়।"
        },
        {
          "label": "গ",
          "question": "",
          "explanation": "ঢাকা ফুডস রূপগত উপযোগ সৃষ্টি করে। তা নিচে ব্যাখা করা হলোঃ প্রকৃতি প্রদত্ত সম্পদ সংগ্রহ করে আকার আকৃতির পরিবর্তন করে যে বাড়তি উপযোগ সৃষ্টি করা হয় তাকে রূপগত উপযোগ বলে। উদ্দীপকের ঢাকা ফুডস একটি ভোগ্যপণ্য উৎপাদনকারী প্রতিষ্ঠান। তারা দেশের বিভিন্ন স্থান থেকে ভালো মানের আলু সংগ্রহ করে চিপস উৎপাদন করে। প্রকৃতিতে প্রথমে আলু ছিল। সেই আলু প্রক্রিয়াজাত করে ঢাকা ফুডস মচমচে, সুস্বাদু প্যাকেটজাত চিপস উৎপাদন করে। যে পণ্যটি ভোক্তারা যেকোনো সময় তাদের সুবিধা মতো ভোগ করতে পারবে।রূপগত উপযোগের এটাই মূল উদ্দেশ্যে যে প্রকৃতিতে রয়েছে এমন পণ্যেরই নতুন করে উপযোগিতা বাড়ানো যাতে ভোক্তাদের ভোগটা সহজিকরণ হয়। তাই বলা যায় যে,উদ্দীপকের ঢাকা ফুডস রূপগত উপযোগ সৃষ্টি করেছে।"
        },
        {
          "label": "ঘ",
          "question": "",
          "explanation": "'ঢাকা ফুডস'-এর চিপসের চাহিদা বাড়ার পিছনে বিপণনের ক্রেতা চাহিদা শনাক্তকরণ কাজটি গুরুত্বপূর্ণ ভূমিকা পালন করেছে। বিপণনের সব কর্মকাণ্ড ভোক্তাকে ঘিরে পরিচালিত হয়। সব প্রতিষ্ঠানই পণ্য উৎপাদন করার ক্ষেত্রে ক্রেতার চাহিদা ও পছন্দকে গুরুত্ব দেয়। বিপণনকারী যে পণ্য নিয়ে বাজারে প্রবেশ করতে চান সে পণ্যের চাহিদার ওপর তার সফলতা নির্ভর করে।   'ঢাকা ফুডস' ভোগ্যপণ্য উৎপাদনকারী একটি প্রতিষ্ঠান। তারা দেশের বিভিন্ন স্থান থেকে ভালো মানের আলু সংগ্রহ করে চিপস উৎপাদন করে। পণ্যটি উৎপাদনে তারা স্বাদ, গন্ধ, আকার প্রভৃতি বৈশিষ্ট্যের প্রতি গুরুত্ব দেয়। পাশাপাশি ভোক্তাদের রুচি ও পছন্দকে প্রাধান্য দেওয়ায় দিন দিন তাদের পণ্যের চাহিদা বাড়ছে।   'ঢাকা ফুডস' পণ্য উৎপাদনের সময় পণ্যের গুণাগুণের প্রতি গুরুত্বারোপ করে। এছাড়া প্রতিষ্ঠানটি উৎপাদনের ক্ষেত্রে ভোক্তাদের রুচি ও পছন্দকে প্রাধান্য দেয়। ফলে ক্রেতারা তাদের পণ্য বেশি বেশি কেনে। এতে তাদের পণ্যের চাহিদা বাড়তে থাকে। মূলত, ক্রেতাদের চাহিদা শনাক্তকরণ করতে পারায় 'ঢাকা ফুডস'-এর পণ্যের চাহিদা বাড়ছে। পরিশেষে বলা যায়, 'ঢাকা ফুডস'-এর চিপসের চাহিদা বাড়ার পিছনে বিপণনের ক্রেতা চাহিদা শনাক্তকরণ কাজটি গুরুত্বপূর্ণ ভূমিকা পালন করেছে।"
        }
      ]
    },
    {
      "number": "4",
      "uddipok": "'ভাই ভাই গ্রুপ' রাজশাহী থেকে আম সংগ্রহ করে নান্দনিক মোড়কের মাধ্যমে বাজারে বিক্রি করে। পণ্যটি নতুন হওয়ায় সম্ভাব্য ক্রেতাদের পণ্যটি সম্পর্কে অবহিত ও ক্রয়ে উৎসাহিত করতে মহাসড়কের পার্শ্বে বিলবোর্ড, প্রাচীর পত্র, লিফলেট প্রভৃতি ব্যবহার করে প্রচারণা চালানোর সিদ্ধান্ত নেয়। সারা বছরব্যাপী গ্রাহকের চাহিদা পূরণ ও পণ্যের সম্ভাব্য ক্ষতি এড়ানোর লক্ষ্যে প্রতিষ্ঠানটি পণ্য সংরক্ষণের উদ্যোগ গ্রহণ করে।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "পণ্য বিক্রয়ের পরে ক্রেতাদেরকে সেবা প্রদান করা হলে তাকে বিক্রয়োত্তর সেবা বলে।"
        },
        {
          "label": "খ",
          "question": "",
          "explanation": "উৎপাদনের স্থান হতে পণ্যদ্রব্য প্রকৃত ভোক্তার নিকট পৌঁছানোর মাধ্যমে যে উপযোগ সৃষ্টি করা হয় তাকে স্থানগত উপযোগ বলে। পরিবহনের মাধ্যমে এরূপ উপযোগ সৃষ্টি করা হয়। অন্যদ্রব্য যে স্থানে উৎপাদিত হয় সে স্থানে ভোগ হবে এমন নয়। উৎপাদনের স্থানে পণ্যের উপযোগ না থাকলেও ভোক্তার নিকট অন্যটি পৌঁছানো গেলে তার উপযোগ সৃষ্টি হয়। এখানে স্থান উপযোগ সৃষ্টিতে বাধার কারণ হয়ে দাঁড়ায়। কিন্তু পরিবহনের সাহায্যে উৎপাদকের নিকট হতে পণ্য ভোক্তার নিকট পৌঁছে দিলে স্থানগত উপযোগ সৃষ্টি করা সম্ভব হয়।"
        },
        {
          "label": "গ",
          "question": "",
          "explanation": "ভাই ভাই গ্রুপ ক্রেতাদের অবহিত করতে বিপণনের বিজ্ঞাপন কার্যক্রম অনুসরণ করে।তা নিচে ব্যাখা করা হলোঃ সুর্নিষ্টি উদ্যেক্তা কতৃক অর্থের বিনিময়ে পণ্য,সেবা বা ধারণার নৈর্বক্তিক উপস্থাপনকে বিজ্ঞাপন বলে।বিজ্ঞাপন হলো বিপণনের একটি গুরুত্বপূর্ণ কাজ।এর মাধ্যমে ক্রেতাদেরকে পণ্য বা সেবার তথ্য সম্পর্কে জানানো হয়। ক্রেতাদেরকে আকৃষ্ট করার লক্ষ্যে বিশ্বব্যাপী বিপণনকারী প্রতিষ্ঠানগুলো বিজ্ঞাপন বাবদ প্রচুর অর্থ ব্যয় করছে।কারণ কথাই আছে প্রচারেই প্রসার।কোনো পণ্য বা সেবা সম্পর্কে ক্রেতা এবং ভোক্তারা অবহিত না থাকলে ক্রয়ের কোনো প্রশ্নই আসে না।তাই ক্রেতা এবং ভোক্তাদের পণ্য বা সেবা সামগ্রী ক্রয়ে আগ্রহী করে তুলতে বিজ্ঞাপন গুরুত্বপূর্ণ ভূমিকা পালন করে। উদ্দীপকের ভাই ভাই গ্রুপ রাজশাহী থেকে আম সংগ্রহ করে নান্দনিক মোড়কের মাধ্যমে বাজারে বিক্রি করে।পণ্যটি নতুন হওয়ায় সম্ভাব্য ক্রেতাদের পণ্যটি সম্পর্কে অবহিত ও ক্রয়ে উৎসাহিত করতে মহাসড়কের পার্শ্বে বিলবোর্ড, প্রাচীর পত্র,লিফলেট প্রভৃতি ব্যবহার প্রভৃতি ব্যবহার করে প্রচারণা চালানোর সিদ্ধান্ত নেয়। উদ্দীপকের ভাই ভাই গ্রুপের কার্যক্রম দেখে খুব সহজেই বোঝা যাচ্ছে,ভাই ভাই গ্রুপ ক্রেতাদের অবহিত করতে তারা বিপণনের বিজ্ঞাপন কার্যক্রমটি অনুসরণ করে।"
        },
        {
          "label": "ঘ",
          "question": "",
          "explanation": "ভাই ভাই গ্রুপ এর নেওয়া পণ্য সংরক্ষণের পদক্ষেপের গুরুত্ব নিচে মূল্যয়ন করা হলোঃ পণ্য সংরক্ষণের জন্য গুদামজাতকরণ করতে হয়। উৎপাদন এবং বিক্রি করার মধ্যবর্তী সময়ে পণ্যের গুণগত মান বজায় রাখতে সেগুলো বিজ্ঞানসম্মত উপায়ে সংরক্ষণ করা হলে তাকে গুদামজাতকরণ বলে।এ ব্যবস্থার ফলে ভোক্তারা মৌসুমি পণ্য সারা বছর ভোগ করতে পারেন। উদ্দীপকের ভাই ভাই গ্রুপ রাজশাহী থেকে আম সংগ্রহ করে নান্দনিক মোড়কের মাধ্যমে বাজারে বিক্রি করে।সারাবছর গ্রাহকের চাহিদা পূরণ ও পণ্যের সম্ভাব্য ক্ষতি এড়ানোর লক্ষ্যে প্রতিষ্ঠানটি পণ্য সংরক্ষণের উদ্যেগ গ্রহণ করে। পণ্য সংরক্ষণের এমন উদ্যেগ নিঃসন্দেহে ইতিবাচক সিদ্ধান্ত। কারণ পণ্য উৎপাদনের সাথে সাথেই সব পণ্য বিক্রি হয়না।তাছাড়া জুস তৈরির জন্য কাঁচামাল হিসেবে আমটাও সবসময় পাওয়া যায় না। তাই সারাবছরব্যাপী উৎপাদনও সম্ভব না।বছরের একটি নির্দিষ্ট সময়ে পণ্য উৎপাদন করা হয়।কিন্তু উৎপাদনকৃত এই পণ্য যদি সংরক্ষণ করা না হয় তাহলে সারাবছর ধরে ভোক্তাদের নিকট সরবরাহ করা সম্ভব না।তাই সারাবছর ধরে ভোক্তাদের নিকট সরবরাহ করার জন্য এবং পণ্যকে ক্ষতির হাত থেকে রক্ষার জন্য ভাই ভাই গ্রুপ এর নেওয়া পণ্য সংরক্ষণের পদক্ষেপ একটি যৌক্তিক ফলপ্রসূ সিদ্ধান্ত এবং যার গুরুত্ব অপরিসীম।"
        }
      ]
    },
    {
      "number": "5",
      "uddipok": "বাংলাদেশের উত্তর-পূর্বাঞ্চলের জেলা সিলেটে প্রচুর কমলালেবুর চাষ হয়। জনাব মাসুদ বাগান থেকে কমলালেবু সংগ্রহ করে ছোট, মাঝারি ও বড় এই তিনটি শ্রেণিতে বিভক্ত করে বাজারে বিক্রি করেন। কিন্তু সাম্প্রতিক করোনা পরিস্থিতিতে জনগণের অবাধ চলাচলে সাময়িক বিধি-নিষেধ থাকায় বিক্রি নিয়ে তিনি চিন্তিত।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "পণ্য বা সেবার বর্তমান এবং ভবিষ্যৎ ক্রেতার সমষ্টিকে বাজার বলে। আর বাজারের বর্তমান এবং ভবিষ্যৎ ক্রেতাদের রুচি, পছন্দ, আচার-ব্যবহার, প্রয়োজন, অভাব, পণ্যের চাহিদা, যোগান ইত্যাদির তথ্যকে বাজার তথ্য বলে।"
        },
        {
          "label": "খ",
          "question": "",
          "explanation": "বিপণনে ক্রয়-বিক্রয়ের মাধ্যমে পণ্যের মালিকানা স্বত্ব হস্তান্তরিত হয়।যে প্রক্রিয়ার মাধ্যমে অর্থের বিনিময়ে অন্যের মালিকানা একজনের নিকট হতে অন্যজনের নিকট হস্তান্তরিত হয় তাকে মালিকানা হস্তান্তর বলে। মালিকানা হস্তান্তরের কাজটি দুই ভাবে সংঘটিত হয়। এদের একটি হল ক্রয় এবং অন্যটি হল বিক্রয়ের মাধ্যমে। মালিকানা হস্তান্তর সংক্রান্ত ক্রয় কাজের সাথে বিপণন প্রত্যক্ষভাবে জড়িত না থাকলেও বিক্রয় কাজের সাথে বিপণন সরাসরি জড়িত থাকে। বিক্রয়কার্য সম্পাদনের জন্য ভোক্তার প্রয়োজন নির্ধারণ, চাহিদা সৃষ্টি, ক্রেতা অনুসন্ধান, পন্য সম্পর্কে ক্রেতাকে উপদেশ দান ইত্যাদি কাজগুলো একজন বিপণনকারী সম্পাদন করে। তাই বলা হয়, বিক্রয় বিপণনেরর সর্বাধিক গুরুত্বপূর্ণ কাজ।"
        },
        {
          "label": "গ",
          "question": "",
          "explanation": "জনাব মাসুদ বিপণনের পর্যায়িতকরনের কাজটি সম্পন্ন করে কমলালেবু বিক্রি করেন।তা নিচে ব্যাখা করা হলোঃ পূর্বনির্ধারিত মান বা গুণাবলির ভিত্তিতে পণ্যকে বিভিন্ন শ্রেণিতে বিভক্ত করা হলে তাকে পর্যায়িতকরণ বলে।পর্যায়িতকরনে পূর্ব নির্ধারিত মানকে মানদণ্ড হিসেবে বিবেচনা করা হয়। পর্যায়িতকরনের ক্ষেত্রে পণ্যের আকার,আকৃতি, ধরন এবং গুনগত মান বিবেচনা করা হয়। উদ্দীপকের জনাব মাসুদ বাগান থেকে কমলা লেবু সংগ্রহ করে ছোট,মাঝারি ও বড় এই তিনটি শ্রেণিতে বিভক্ত করে বাজারে বিক্রি করেন।তার গৃহীত কার্যক্রম থেকে বোঝাই যাচ্ছে যে,সে বিপণনের পর্যায়িতকরনের কাজটি করেছে।প্রতিটি পণ্যের মূল্য এক না।পণ্যের মান,আকার-আকৃতি এবং ধরণ অনুযায়ী একেক পণ্যের একেক মূল্য।স্বভাবতই কমলা লেবুর ক্ষেত্রে বড় কমলা লেবুর দাম বেশি তার চাইতে মাঝারি কমলা লেবু কম দামে বিক্রি করতে হবে এবং ছোট কমলা লেবু আরো কম দামে বিক্রি করতে হবে। তাই জনাব মাসুদ বিপণনের পর্যায়িতকরনের কাজটি সম্পন্ন করে কমলালেবু বিক্রি করেন।"
        },
        {
          "label": "ঘ",
          "question": "",
          "explanation": "জনাব মাসুদের সমস্যা সমাধানে করণীয় কাজ হলো পণ্যের গুদামজাতকরণ করা।তা নিচে বিশ্লেষণ করা হলোঃ পণ্য সংরক্ষণের জন্য গুদামজাতকরণ করতে হয়। উৎপাদন এবং বিক্রি করার মধ্যবর্তী সময়ে পণ্যের গুণগত মান বজায় রাখতে সেগুলো বিজ্ঞানসম্মত উপায়ে সংরক্ষণ করা হলে তাকে গুদামজাতকরণ বলে।এ ব্যবস্থার ফলে ভোক্তারা মৌসুমি পণ্য সারা বছর ভোগ করতে পারেন। জনাব মাসুদ বাগান থেকে বাগান থেকে কমলা লেবু সংগ্রহ করে ছোট, মাঝারি, বড় এই তিন শ্রেণিতে বিভক্ত করে বাজারে বিক্রি করেন।কিন্তু সাম্প্রতিক করোনা পরিস্থিতিতে জনগণের অবাধ চলাচলে সাময়িক বিধিনিষেধ থাকায় বিক্রি নিয়ে তিনি বেশ চিন্তিত। এহেন পরিস্থিতিতে আমি মনে করি জনাব মাসুদের উচিৎ কমলা লেবু গুদামাজাতকরণ করে সংরক্ষণ করা।কমলা লেবু সারাবছর উৎপাদন হয় না।তাই জনাব মাসুদ যদি হিমায়িত গুদামে কমলা লেবু সংরক্ষণ করেন তাহলে তিনি সেগুলো অন্য সময়ে যখন করোনা পরিস্থিতিতে স্বাভাবিক হবে এবং জনগণের অবাধ চলাচলে বাধা থাকবে না তখন বেশি দামে বিক্রি করতে পারবেন।কারণ হিমায়িত গুদামে কমলা লেবু সংরক্ষণ করলে সেগুলো নষ্ট হবে না আর অমৌসুম কমলা লেবুর সরবরাহ কম থাকবে কিন্তু চাহিদা থাকবে বেশি।যার কারণে কমলা লেবু গুলো কিছুটা বাড়তি দামেই বিক্রি করা যাবে। তাই আমি মনে করি যে,জনাব মাসুদের সমস্যা সমাধানে বিপণনের পণ্য গুদামজাতকরণের কাজটি করা অধিকতর যুক্তিসঙ্গত একটি কাজ।"
        }
      ]
    },
    {
      "number": "6",
      "uddipok": "'টাচ গোল্ড' একটি মোবাইল উৎপাদনকারী প্রতিষ্ঠান। তারা সমাজের উচ্চবিত্ত শ্রেণির জন্য ফ্ল্যাগশিপ মোবাইল, মধ্যবিত্ত শ্রেণির জন্য মিডরেঞ্জ এবং নিম্নবিত্ত শ্রেণির জন্য ফিচার ফোন উৎপন্ন করে নিজস্ব শোরুমের মাধ্যমে বাজারে বিক্রি করে। তাদের পণ্যের মান ও ডিজাইন উন্নত হওয়ায় ক্রেতারা সন্তুষ্ট। ফলে প্রতিদিন তাদের দোকানে ক্রেতাদের ভিড় লেগে থাকে।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "পণ্য পাওয়ার জন্য ক্রেতাদেরকে যে পরিমাণ অর্থ প্রদান করতে হয় তাই মূল্য।"
        },
        {
          "label": "খ",
          "question": "",
          "explanation": "সরকারি যে সকল প্রতিষ্ঠান নিজের কার্যক্রম পরিচালনার জন্য পণ্য বা সেবা ক্রয় করে বা ভাড়ায় গ্রহণ করে তাদের নিয়ে গঠিত বাজারকে সরকারি বাজার বলে। সরকারি প্রতিষ্ঠানগুলো পরিচালনার জন্য সরকার বিভিন্ন ধরনের পণ্য ক্রয় করে। এ বাজারে সাধারণত টেন্ডারের মাধ্যমে বা চুক্তির ভিত্তিতে পণ্য ক্রয় বিক্রয় হয় সুনির্দিষ্ট প্রক্রিয়া ও শর্ত মোতাবেক সম্পন্ন হয়। সদস্য সংখ্যা তুলনামূলক সীমিত থাকে। কিন্তু এ বাজারের মূল লক্ষ্য হচ্ছে জনসেবা।"
        },
        {
          "label": "গ",
          "question": "",
          "explanation": "টাচ গোল্ড বাজার 'বিভক্তিকরণের ভোক্তা বাজার বিভক্তিকরণের জনসংখ্যাভিত্তিক বিভক্তিকরণের আয়ের ভিত্তিটি ব্যববহার করেছে।তা নিচে ব্যবহার করা হলোঃ যে সকল ক্রেতা ব্যক্তিগত বা পারিবারিক ভোগের উদ্দেশ্যে পণ্য বা সেবা কেনে তাকে ভোক্তা বাজার বলে।ভোক্তাদের আচরণের মধ্যে পার্থক্য থাকায় বাজার বিভক্তিকরণের জন্য বিভিন্ন উপাদান বা চলক ব্যবহার করতে হয়।তারই ধারাবাহিকতায় জনসংখ্যা বিষয়ক বিভক্তিকরণ করা হয়েছে।জনসাধারণের বিভিন্ন বৈশিষ্ট্য তথা ক্রয় আচরণের ভিত্তিতে বাজারকে বিভক্ত করা হলে তাকে জনসংখ্যা বিষয়ক বিভক্তিকরণ বলে। আর আয় হচ্ছে জনসংখ্যা বিভক্তিকরণের একটি ভিত্তি।মানুষের পেশা,দক্ষতা, সামাজিক অবস্থানের ভিত্তিতে একেক জনের আয় একেক রকমের হয়ে থাকে।উচ্চ আয় সম্পন্ন লোকদের প্রয়োজন, চাহিদা, রুচি,পছন্দ নিম্ন আয় সম্পন্ন লোকদের থেকে আলাদা হয়ে থাকে।তাই আয়ের ওপর ভিত্তি করে বাজারকে বিভিন্ন ভাগে ভাগ করা যায়।যেমনঃআয় অনুর্ধ্ব ১০,০০০;১০,০০০-১৫,০০০;২০,০০০-৪০,০০০;৪০,০০০-৬০,০০০ এবং তার ঊর্ধ্বে। ক্রেডিট কার্ড,পোশাক,প্রসাধনী, মোবাইল, গাড়ি,ভ্রমণ,আসবাবপত্র প্রভৃতি পণ্যের বাজার আয়ের ভিত্তিতে বিভক্ত করা হয়। উদ্দীপকের টাচ গোল্ড একটি মোবাইল উৎপাদনকারী প্রতিষ্ঠান। তারা সমাজের উচ্চবিত্ত শ্রেণির জন্য ফ্ল্যাগশিপ মোবাইল, মধ্যেবিত্ত শ্রেণির জন্য মিডরেঞ্জ,এবং নিম্নবিত্ত শ্রেণির জন্য ফিচার ফোন উৎপন্ন করে নিজস্ব শো রুমের মাধ্যমে বিক্রি করে।উদ্দীপক পর্যালোচনা করে খুব সহজেই বোঝা যাচ্ছে যে,টাচ গোল্ড কোম্পানি তাদের মোবাইল ফোন উৎপাদনের ক্ষেত্রে সমাজের তিনটি শ্রণিকে বিভক্ত করেছে। এবং আলাদা মানের এবং দামের মোবাইল ফোন উৎপাদন করে। এ থেকে বোঝাই যাচ্ছে টাচ গোল্ড বাজার বিভক্তিকরণের ক্ষেত্রে আয়ের ভিত্তিটি অনুসরণ করেছে।"
        },
        {
          "label": "ঘ",
          "question": "",
          "explanation": "'টাচ গোল্ডের' সাফল্যের পিছনে তাদের তাদের মোবাইল সেটের মান, ডিজাইন ও বৈচিত্রতা গুরুত্বপূর্ণ। তা নিচে বিশ্লেষণ করা হলোঃ উদ্দীপকের টাচ গোল্ড একটি মোবাইল উৎপাদনকারী প্রতিষ্ঠান। তারা সমাজের উচ্চবিত্ত শ্রেণির জন্য ফ্ল্যাগশিপ মোবাইল, মধ্যেবিত্ত শ্রেণির জন্য মিডরেঞ্জ,এবং নিম্নবিত্ত শ্রেণির জন্য ফিচার ফোন উৎপন্ন করে নিজস্ব শো রুমের মাধ্যমে বিক্রি করে।তাদের পণ্যের মান ও ডিজাইন উন্নত হওয়ায় ক্রেতারা সন্তুষ্ট। ফলে প্রতিদিন তাদের দোকানে ক্রেতাদের ভিড় লেগে থাকে। কোনো পণ্য উৎপাদন করতে হলে অবশ্যই পণ্যের মান এবং ডিজাইনের বিষয়টি মাথায় রাখতে হবে।সেই সাথে পণ্যের বৈচিত্র্যতা। কালের বিবর্তনে মানুষের রুচি,পছন্দ এবং চাহিদার ব্যপক পরিবর্তন হয়েছে।ভোক্তারা উন্নতমানের, আকর্ষণীয় ডিজাইনের পণ্য প্রত্যাশা করে।কেবল ভোক্তাদের রুচি,পছন্দ এবং চাহিদা অনুযায়ী মানসম্মত আধুনিক ডিজাইনের পণ্য উৎপাদন করেই ব্যবসায়ে সফলতা লাভ করা সম্ভব। যেমনটি করেছে উদ্দীপকের টাচ গোল্ড মোবাইল উৎপাদনকারী প্রতিষ্ঠান। পরিশেষে বলা যায়, টাচ গোল্ডের' সাফল্যের পিছনে তাদের তাদের মোবাইল সেটের মান, ডিজাইন ও বৈচিত্রতা গুরুত্বপূর্ণ ভূমিকা রেখেছে।"
        }
      ]
    },
    {
      "number": "7",
      "uddipok": "'বিউটি ফ্যাশনস' একটি পোশাক প্রস্তুতকারক ও বিক্রয়কারী প্রতিষ্ঠান। এটি ক্রেতাদের পছন্দানুযায়ী শার্ট, প্যান্ট, সেলোয়ার-কামিজ প্রভৃতি পোশাক তৈরি করে বিক্রি করে। এটি পণ্য কেনায় ক্রেতাদের উৎসাহিত করতে মূল্যছাড় উপহার কৃপন প্রভৃতি কৌশল ব্যবহার করে সফল হয়।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "ব্র্যান্ড হচ্ছে নাম চিহ্ন প্রতিজ্ঞা বিশেষ কোনো ডিজাইন অথবা এগুলোর সংমিশ্রণ যা পণ্য বা সেবা চিহ্নিতকরণ বা শনাক্তকরণে ব্যবহৃত হয়। ব্র্যান্ড নেম দ্বারা একটি পণ্যকে প্রতিযোগীর পণ্য থেকে পৃথক করা যায়।"
        },
        {
          "label": "খ",
          "question": "",
          "explanation": "বাজার হলো কোন পণ্যের বর্তমান ও সম্ভাব্য ক্রেতাদের সমষ্টি। বিপণনের দৃষ্টিকোণ হতে বাজার হতে হলে যে শর্তগুলো থাকা বাঞ্ছনীয় তা হল -নির্দিষ্ট পণ্যের জন্য কতিপয় লোকের চাহিদা ও অভাব থাকবে পণ্যটি ক্রয়ের সামর্থ বা ক্রয় ক্ষমতা থাকবে, অর্থ খরচ করে পন্যটি ক্রয়ের ইচ্ছা থাকবে এবং পণ্যের অধিকার থাকবে। এরূপ চারটি শর্তের যেকোনো শর্ত পূরণ না হলে তাকে বাজার বলা যাবে না এবং বাজার একটি সুনির্দিষ্ট স্থান।"
        },
        {
          "label": "গ",
          "question": "",
          "explanation": "বিউটি ফ্যাশন শিল্প বাজারের সদস্য। তা নিচে ব্যাখা করা হলোঃযেসব প্রতিষ্ঠান পণ্য উৎপাদন বা পুনঃবিক্রয় করার মাধ্যমে মুনাফা অর্জনের প্রচেষ্টা চালায় তাদের নিয়ে শিল্প বাজার গঠিত হয়। এ ধরনের বাজারের আয়তন সাধারণত ছোট হয়ে থাকে।শিল্প বাজারকে উৎপাদকের বাজারও বলা হয়।শিল্প বাজারের সদস্যরা মূলত শিল্প পণ্য কিনে ভোক্তাদের জন্য ভোগ্যপণ্য উৎপাদন করে থাকে। উদ্দীপকের বিউটি ফ্যাশনস একটি পোশাক প্রস্তুতকারক ও বিক্রয়কারী প্রতিষ্ঠান।এটি ক্রেতাদের পছন্দ অনুযায়ী শার্ট,প্যান্ট,সেলোয়ার-কামিজ প্রভৃতি পোশাক তৈরি করে বিক্রি করে। ভোক্তাদের কথা মাথায় রেখে বিউটি ফ্যাশনকে অধিক পরিমাণে পণ্য উৎপাদন করতে হয়।যাতে ভোক্তারা তাদের প্রয়োজনীয় পোশাক ক্রয় করতে পারে।এজন্য বিউটি ফ্যাশনকেও সুতা,রঙ,রাবার, বোতাম,চেইন ইত্যাদি শিল্প পণ্য ক্রয় করতে হয় পণ্য উৎপাদনের জন্য। তাই সকল আলোচনা শেষে বলা যায় যে,বিউটি ফ্যাশন শিল্প বাজারের সদস্য।"
        },
        {
          "label": "ঘ",
          "question": "",
          "explanation": "বিউটি ফ্যাশন বিপণন মিশ্রনের বিক্রয় প্রসারের কৌশলটি ব্যবহার করে সফল হয়।তা নিচে বিশ্লেষণ করা হলোঃ বিক্রয়ের পরিমাণ বাড়ানোর জন্য তাৎক্ষণিক বা স্বল্পকালীন যে উদ্দীপনামূলক কার্যক্রমের পদক্ষেপ নেওয়া হয় তাকে বিক্রয় প্রসার বলে। যেমনঃবিরাট মূল্য ছাড়,উপহার, লটারি,কুপন,শুভেচ্ছা জ্ঞাপন ইত্যাদি। বিক্রয় বৃদ্ধির জন্য সবচেয়ে কার্যকর পদক্ষেপ হলো বিক্রয় প্রসার। উদ্দীপকের বিউটি ফ্যাশন পণ্য ক্রয়ে ক্রেতাদের আগ্রহী করতে মূল্যছাড়,উপহার, কূপন প্রভৃতি কৌশল ব্যবহার করে সফল হয়। কোনো পণ্যের বিক্রি কমে গেলে বা বা বিক্রি বাড়ানোর জন্য বিক্রয় প্রসার কৌশল পদক্ষেপ গ্রহণ করা হয়।তাহলে এর মূল্য ছাড়,উপহার, কূপন এগুলোর মাধ্যমে ক্রেতারা পণ্য ক্রয়ে আগ্রহী হয়ে ওঠে।যার কারণে পণ্য বিক্রয়কারী প্রতিষ্ঠানের পণ্য বিক্রয় বৃদ্ধি পায়। তাই বলা যায়, বিউটি ফ্যাশন বিপণন মিশ্রনের বিক্রয় প্রসারের কৌশলটি ব্যবহার করে সফল হয়।"
        }
      ]
    },
    {
      "number": "8",
      "uddipok": "'বেস্ট ইলেকট্রনিক্স' একটি রেফ্রিজারেটর নির্মাতা প্রতিষ্ঠান। তারা পণ্য বিপণনে বাজারকে বিভিন্ন দেশ, অঞ্চল ও শহরের ভিত্তিতে বিভক্ত করে দখলে নেওয়ার চেষ্টা করে। কিন্তু ভোক্তাদের আয়, পরিবারের আয়তন ইত্যাদি বিবেচনা না করার ফলে কাঙ্ক্ষিত লক্ষ্যে পৌঁছাতে ব্যর্থ হয়।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "অব্যবসায়ী বা অনুনাফাভোগী প্রতিষ্ঠানগুলোর সমন্বয়ে গঠিত বাজারকে প্রাতিষ্ঠানিক বাজার বলে।"
        },
        {
          "label": "খ",
          "question": "",
          "explanation": "বিপণন মিশ্রণ হচ্ছে কতিপয় নিয়ন্ত্রণযোগ্য হাতিয়ার তথা পন্য, মূল্য, বন্টন ও প্রসার এর সংমিশ্রণ যা কোম্পানি অভীষ্ট বাজারের লক্ষ্য অর্জনের জন্য ব্যবহার করে। বিপণন মতবাদ অনুযায়ী ভোক্তাদের প্রয়োজন গুলোর উপর অধিক গুরুত্ব দিতে হয়। এজন্য ভোক্তারা বিপণন মিশ্রনের কেন্দ্রবিন্দুতে অবস্থান করে। ক্রেতার প্রয়োজন, পছন্দ, অগ্রাধিকার ইত্যাদি চিহ্নিতকরণের জন্য বিপণন মিশ্রণের হাতিয়ার গুলো ব্যবহার করা হয়। বিপণন কর্মসূচি উন্নয়নের জন্য পণ্যমূল্য বন্টন প্রণালী এবং প্রসার কর্মসূচির সঠিক পরিকল্পনা গ্রহণ করতে হয় যা পুরোপুরি ভোক্তা কেন্দ্রিক।"
        },
        {
          "label": "গ",
          "question": "",
          "explanation": "বেস্ট ইলেকট্রনিক্স প্রথমে বাজার বিভক্তিকরণের আঞ্চলিক ভিত্তিটি ব্যবহার করে বাজার দখলে নেওয়ার চেষ্টা করে। তা নিচে ব্যাখা করা হলোঃ সমগ্র বাজারকে দেশ,অঞ্চল,শহরের ভিত্তিতে যে বিভক্তি করা হয় তাকে আঞ্চলিক ভিত্তিতে বাজার বিভক্তি বলে। বিশ্বের সব দেশের বা অঞ্চলের মানুষের প্রয়োজন, রুচি,পছন্দ, ক্রয়ক্ষমতা এক নয় বলে সমগ্র বাজারকে এরূপ ভিত্তিতে ভাগ করা হয়। বেস্ট ইলেকট্রনিক্স একটি রেফ্রিজারেটর নির্মাতা প্রতিষ্ঠান। তারা পণ্য বিপণনে বাজারকে বিভিন্ন দেশ,অঞ্চল এবং শহরের ভিত্তিতে বিভক্ত করে দখল নেওয়ার চেষ্টা করে। উদ্দীপক থেকে বোঝা যাচ্ছে যে,বেস্ট ইলেক্ট্রনিক্স প্রথমে বাজার বিভক্তিকরণের আঞ্চলিক ভিত্তি ব্যবহার করে বাজার দখলে নেওয়ার চেষ্টা করে।কারণ তাদের কার্যক্রমের মাধ্যমে আঞ্চলিক ভিত্তি কার্যক্রমের বৈশিষ্ট্যগুলো প্রতীয়মান হয়েছে।"
        },
        {
          "label": "ঘ",
          "question": "",
          "explanation": "বাজার বিভক্তিকরণের ক্ষেত্রে জনসংখ্যাগত বিভক্তিকরণ চলকটি গুরুত্বপূর্ণ তা নিচে বিশ্লেষণ করা হলোঃ জনসাধারণের বিভিন্ন বৈশিষ্ট্য তথা ক্রয় আচরণের ভিত্তিতে বাজারকে বিভক্ত করা হলে তাকে জনসংখ্যাগত বিভক্তিকরণ বলে। জনসংখ্যাগত বিভক্তিকরণের ভিত্তি গুলো হলোঃ বয়স,লিঙ্গ, পরিবারের আয়তন,পারিবারিক জীবনচক্র, আয়,পেশা,শিক্ষা, ধর্ম,বর্ণ,প্রজন্ম এবং জাতীয়তা। কোনো পণ্য বা সেবা উৎপাদনের ক্ষেত্রে জনসংখ্যাগত ভিত্তিগুলো অনুসরণ করতে হয়।দিন দিন মানুষের প্রয়োজন, রুচি,চাহিদা পরিবর্তন হচ্ছে। একেক লিঙ্গের মানুষের পছন্দ একেক রকম, একেক পরিবারের জীবনচক্র একেক রকম,কোনো পরিবার বড় বা কোনো পরিবার ছোট। স্বভাবতই বড় পরিবারের লোকজন বড় রেফ্রিজারেটর কিনতে চাইবে।কারণ তাদের লোকসংখ্যা বেশি তাদের বেশি পরিমাণে মাছ,মাংস,তরিতরকারি, ফলমূল রেফ্রিজারেটরে ফ্রিজিং করে রাখতে হয়।আবার কম আয়ের লোক স্বভাবতই নিম্নমানের পণ্য কিনতে চাইবে, আর উচ্চশিক্ষিত এবং উচ্চ আয়ের মানুষ উন্নতমানের,গুনগত মান বজায় আছে,আলাদা ব্র্যান্ড ভ্যালু আছে এমন রেফ্রিজারেটর কিনতে চাইবে।কিন্তু উদ্দীপকের বেস্ট ইলেকট্রনিক্স ভোক্তাদের আয়,পরিবারের আয়তন ইত্যাদি বিবেচনা না করার ফলে কাঙ্ক্ষিত লক্ষ্যে পৌঁছাতে ব্যর্থ হয়।যদি প্রতিষ্ঠানটি জনসংখ্যাগত বিভক্তিকরণের ভিত্তিতে বাজার বিভক্ত করতো তাহলে কাঙ্ক্ষিত লক্ষ্যে পৌঁছাতে পারতো।তাই বলা যায়, বাজার বিভক্তিকরণের ক্ষেত্রে জনসংখ্যাগত বিভক্তিকরণ চলকটি গুরুত্বপূর্ণ।"
        }
      ]
    },
    {
      "number": "9",
      "uddipok": "এডভান্স টেকনোলজি একটি নতুন মডেলের টাইপ রাইটার মেশিন বাজারে ছাড়ে। পণ্যটি বাজারে ছাড়ার পর ক্রেতাদের নিকট পরিচিতকরণের উদ্দেশ্যে প্রয়োজনীয় প্রসারমূলক ব্যবস্থা গ্রহণ করে। এতে পণ্যটির বিক্রি সর্বোচ্চ পর্যায়ে পৌঁছায়। বর্তমানে আধুনিকতার যুগে টাইপ রাইটার মেশিন বিক্রয়ের এই পর্যায়টি ধরে রাখার জন্য এবং সম্ভাব্য ক্রেতাদের এটিতে আগ্রহী করে তোলার জন্য প্রতিষ্ঠানটি যন্ত্রাংশের ওয়ারেন্টি, বিক্রয়োত্তর সেবা এবং কিস্তিতে মূল্য পরিশোধের সুযোগ প্রদানের সিদ্ধান্ত গ্রহণ করেছে।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "নির্ধারিত সময়ের আগে মূল্য পরিশোধকারী ক্রেতাদের জন্য মূল্য হ্রাস করা হলে তাকে নগদ বাট্টা বলা হয়।"
        },
        {
          "label": "খ",
          "question": "",
          "explanation": "মূল্য নির্ধারণের যে পদ্ধতিতে পণ্যের উৎপাদন ব্যয়ের সাথে একটি নির্দিষ্ট পরিমাণ মুনাফা যোগ করে মূল্য নির্ধারণ করা হয় তাকে ব্যয় যোগ মূল্য নির্ধারণ পদ্ধতি বলে। উদাহরণের সাহায্যে পদ্ধতিটি বুঝানো হলো- কোন কোম্পানির এক একক পণ্যের উৎপাদন ব্যয় ১৩ টাকা এবং কোম্পানির প্রত্যাশিত একক প্রতি মুনাফার পরিমান দুই টাকা হলে ব্যয় যোগমূল্য নির্ধারণ পদ্ধতিতে এক একক পণ্যের মূল্য হবে ১৩+২ = ১৫ টাকা।"
        },
        {
          "label": "গ",
          "question": "",
          "explanation": "উদ্দীপকের টাইপ রাইটার নতুন অযাচিত পণ্য। তা নিচে ব্যাখা করা হলোঃ যেসব পণ্য বা ধারণা বাজারে একেবারেই নতুন হিসেবে উপস্থাপিত হয়েছে কিন্তু সে সম্পর্কে সম্ভাব্য ক্রেতারা তেমন কিছুই জানেনা এরূপ নতুন পণ্য বা ধারণাকে নতুন অযাচিত পণ্য বলে।যেমন দিক নির্দেশনা দিতে পারে এমন গাড়ি,কথা বলতে পারে এমন কম্পিউটার ইত্যাদি। এডভান্স টেকনোলজি একটি নতুন মডেলের টাইপ রাইটার মেশিন বাজারে ছাড়ে।পণ্যটি বাজারে ছাড়ার পর ক্রেতাদের নিকট পরিচিতকরণের উদ্দেশ্যে প্রয়োজনীয় প্রসার মূলক ব্যবস্থা গ্রহণ করে। টাইপ রাইটার বাজারে অনেক আগে থেকেই আছে এবং যার ব্যবহার এখন প্রায় নেই বললেই চলে। কিন্তু এডভান্স টেকনোলজি একটি নতুন মডেলের টাইপ রাইটার মেশিন বাজারে এনেছে।যেটি সম্পর্কে ক্রেতারা অবগত নই।তাই ক্রেতাদের অবহিত করতে প্রয়োজনীয় প্রসার মূলক ব্যবস্থাও গ্রহণ করে। এ থেকে সহজেই বোঝা যাচ্ছে যে, এটি একটি নতুন অযাচিত পণ্য যা সম্পর্কে ক্রেতারা অবগত না।"
        },
        {
          "label": "ঘ",
          "question": "",
          "explanation": "'এডভান্স টেকনোলজি' তাদের পণ্যের বিক্রয় বৃদ্ধিতে পণ্যের বিক্রয়োত্তর সেবার প্রতি গুরুত্বারোপ করেছে।নিচে তার যথার্থতা বিশ্লেষণ করা হলোঃ পণ্য বিক্রির পর বাজারজাতকারী প্রতিষ্ঠান ক্রেতা বা ভোক্তাকে যে সেবা দেয় তাকে বিক্রয়োত্তর সেবা বলে।ওয়ারেন্টি,গ্যারান্টি,হোম ডেলিভারি ইত্যাদি বিক্রয়োত্তর সেবার অন্তর্ভুক্ত বিষয়।সাধারণত ইলেক্ট্রনিক পণ্যের ক্ষেত্রে বিক্রয়োত্তর সেবা দেওয়া হয়।এর মাধ্যমে ক্রেতারা সন্তুষ্ট হয়ে থাকে ফলে অনিয়মিত ক্রেতারাও নিয়মিত ক্রেতায় পরিণত হয়।বিক্রয়োত্তর সেবা দেওয়ার ফলে পণ্যটির প্রয়োজনীয় সংশোধন, পরিমার্জন,বা পরিবর্ধন করা সহজ হয়। উদ্দীপকের এডভান্স টেকনোলজি একটি নতুন মডেলের টাইপ রাইটার মেশিন বাজারে ছাড়ে। বর্তমানে আধুনিকতার যুগে টাইপ রাইটার মেশিন বিক্রয়ের ইতিবাচক পর্যায় ধরে রাখার জন্য এবং সম্ভাব্য ক্রেতাদের এটিতে আগ্রহী করে তোলার জন্য প্রতিষ্ঠানটি যন্ত্রাংশের ওয়ারেন্টি,বিক্রয়োত্তর সেবা,এবং কিস্তিতে মূল্য পরিশোধের সুযোগ প্রদানের সিদ্ধান্ত গ্রহণ করেছে। এমন কার্যকরী সিদ্ধান্তের ফলে নিশ্চিন্ত মনে টাইপ রাইটার ক্রয় করবে কারণ কোনো সমস্যা হলে ওয়ারেন্টি এবং বিক্রয়োত্তর সেবা তো আছেই।তাছাড়া নতুন ক্রেতাও আগ্রহী হয়ে উঠবে এমন ওয়ারেন্টি,বিক্রয়োত্তর সেবা এবং কিস্তিতে মূল্য পরিশোধের সুযোগ প্রদানের জন্য। তাই বলা যায় যে, 'এডভান্স টেকনোলজি' তাদের পণ্যের বিক্রয় বৃদ্ধিতে পণ্যের বিক্রয়োত্তর সেবার প্রতি গুরুত্বারোপ করেছে।সেই সিদ্ধান্তটি অধিক যথার্থ।"
        }
      ]
    },
    {
      "number": "10",
      "uddipok": "'লাজ ফার্মা' হাইজিন ব্র্যান্ডের হ্যান্ড স্যানিটাইজার উৎপাদন করে। এ জন্য তারা ব্যবসায়ে ২০,০০,০০০ টাকা বিনিয়োগ করেছে। তারা ব্যবসায় পরিচালনার মাধ্যমে ২৫% মুনাফা অর্জন করতে চায়। ইহা ছাড়া প্রতিষ্ঠানটির এককপ্রতি পরিবর্তনশীল ব্যয় ২০ টাকা, মোট স্থায়ী ব্যয় ৫,০০,০০০ টাকা এবং প্রত্যাশিত মোট বিক্রির পরিমাণ ৫০,০০০ একক।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "যে সকল পণ্য রূপান্তর বা প্রক্রিয়াজাতকরণের মাধ্যমে ভোগের কাজে বা পরবর্তী উৎপাদনের কাজে ব্যবহৃত হয় সেগুলোকে কাঁচামাল বলে।"
        },
        {
          "label": "খ",
          "question": "",
          "explanation": "যে পণ্য দোকানে দেখে ক্রেতা ক্রয়ের প্রয়োজন অনুভব করে তাকে লোভনীয় পণ্য বলে। যেমন- ম্যাগাজিন, খেলনা, ফুলদানি, চা, রসগোল্লা ইত্যাদি। উল্লেখ্য,কোন পণ্য ক্ষেত্র বিশেষে অবস্থা বিবেচনায় লোভনীয় পণ্য আবার কখনো বিপণন বা অন্য কোন পণ্য হিসেবে গণ্য হতে পারে।"
        },
        {
          "label": "গ",
          "question": "",
          "explanation": "হাইজিন ব্র্যান্ডের প্রতিটি হ্যান্ড স্যানিটাইজারের বিক্রয়মূল্য নিচে নির্ণয় করা হলোঃ দেওয়া আছে, পরিবর্তনশীল ব্যয়=২০টাকা স্থায়ী ব্যয়=৫,০০,০০০টাকা প্রত্যাশিত বিক্রির পরিমাণ= ৫০,০০০ একক প্রত্যাশিত মুনাফা পরিচালনার ওপর = ২৫% আমরা জানি, একক প্রতি উৎপাদন ব্যয়=পরিবর্তনশীল ব্যয়+মোট স্থায়ী ব্যয়/মোট বিক্রির পরিমাণ =২০+৫,০০,০০০/৫০,০০০ =২০+১০ =৩০ টাকা একক প্রতি পরিবর্তনশীল ব্যয় ৩০ টাকা।কোম্পানি যেহেতু পরিচালনার উপর ২৫% মুনাফা করতে চাই তাই বিক্রয়মূল্য=একক প্রতি উৎপাদন ব্যয়/১-বিক্রির ওপর প্রত্যাশিত মুনাফা =৩০/১-২৫% =৩০/১-০.২৫ =৩০/০.৭৫ =৪০ টাকা অতএব,হাইজিন ব্র্যান্ডের প্রতিটি হ্যান্ড স্যানিটাইজারের বিক্রয়মূল্য ৪০ টাকা।"
        },
        {
          "label": "ঘ",
          "question": "",
          "explanation": "নিচে হাইজিন ব্র্যান্ডের হ্যান্ড স্যানিটাইজারের ব্রেক-ইভেন বিন্দু নির্ণয় করা হলোঃ উৎপাদনের এমন একটি স্তর যেখানে মোট আয় এবং মোট ব্যয় সমান হয় তাকে ব্রেক ইভেন বিন্দু বলে। আমরা জানি, ব্রেক ইভেন বিন্দু=মোট স্থায়ী ব্যয়/একক প্রতি বিক্রয়মূল্য -একক প্রতি পরিবর্তনশীল ব্যয়। দেওয়া আছে, মোট স্থায়ী ব্যায়=৫,০০,০০০ একক প্রতি পরিবর্তনশীল ব্যয়=২০ টাকা একক প্রতি বিক্রয়মূল্য 'গ' হতে আনিত ৪০ টাকা অতএব, ব্রেক ইভেন বিন্দু =৫,০০,০০০/৪০-২০ =৫,০০,০০০/২০ =২৫,০০০ একক। হাইজিন হ্যান্ড স্যানিটাইজার ব্র্যান্ড যদি ২৫,০০০ একক পণ্য উৎপাদন করে তাহলে মোট আয় এবং মোট ব্যয় সমান হবে।"
        }
      ]
    },
    {
      "number": "11",
      "uddipok": "মিসেস রূপা একটি জীবনবিমা প্রতিষ্ঠানের উন্নয়ন বিভাগে কাজ করেন। ক্রেতাদের পলিসি ক্রয়ে আগ্রহী করার জন্য তাকে প্রচুর পরিশ্রম করতে হয় এবং প্রয়োজনীয় প্রসারমূলক কার্যক্রম গ্রহণ করতে হয়। প্রতিযোগিতা মোকাবিলায় প্রতিষ্ঠানটি অন্যান্য প্রতিযোগী প্রতিষ্ঠানের মূল্যের সাথে সামঞ্জস্য রেখে তাদের পলিসিগুলোর মূল্য নির্ধারণ করার সিদ্ধান্ত নিয়ে সফল হয়।",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "নির্দিষ্ট পরিমাণ পণ্য বা সেবা অর্জনের জন্য যে পরিমাণ অর্থ প্রদান করতে হয় তাই মূল্য।"
        },
        {
          "label": "খ",
          "question": "",
          "explanation": "যে পণ্যের চাহিদা হঠাৎ উদ্ভব হয় এবং ক্রেতারা এর গুণাগুণ ও মূল্য বিবেচনা করে না তাই জরুরী পণ্য। যেমন, ওষুধ, গাড়ির যন্ত্রাংশ ইত্যাদি। অবশ্য বাসা-বাড়িতে বাচ্চারা কান্না শুরু করলে মিষ্টিও জরুরি পণ্য হিসেবে গণ্য হতে পারে। সুতরাং নিয়মিত নয়, অনিয়মিত।"
        },
        {
          "label": "গ",
          "question": "",
          "explanation": "মিসেস রূপা নিয়মিত অযাচিত পণ্য বিক্রি করেন।তা নিচে ব্যাখা করা হলোঃ যেসব বাজার অনেকদিন যাবৎ বাজারে বিদ্যমান অথচ সেসব পণ্য সম্পর্কে ক্রেতারা তেমন জানেনা।আবার, জানলেও পণ্যটি কিনতে তেমন আগ্রহ প্রকাশ করেনা এরূপ পণ্যকে নিয়মিত অযাচিত পণ্য বলে।যেমনঃ জীবন বিমা পলিসি,বসন্তের টিকা,এনসাইক্লোপিডিয়া ইত্যাদি হলো নিয়মিত অযাচিত পণ্য। উদ্দীপকের মিসে রূপা একটি জীবনবিমা প্রতিষ্ঠানের উন্নয়ন বিভাগে কাজ করেন।ক্রেতাদের পলিসি ক্রয়ে আগ্রহী করার জন্য তাকে প্রচুর পরিশ্রম করতে হয় এবং প্রসারমূলক কার্যক্রম গ্রহণ করতে হয়। এ থেকে সহজেই বোঝা যাচ্ছে যে, মিসেস রূপা নিয়মিত অযাচিত পণ্য বিক্রি করেন।কারণ নিয়মিত অযাচিত পণ্য সম্পর্কে ক্রেতারা তেমন জানেনা এবং জানার পরেও কিনতে চাই না তাই প্রতিষ্ঠানকে পণ্য বিক্রির জন্য প্রসারমূলক কার্যক্রম গ্রহণ করতে হয়। আর জীবনবিমা হচ্ছে নিয়মিত অযাচিত পণ্যের একটি পরিচিত সাধারণ উদাহরণ। তাই সবশেষে বলা যায়, মিসেস রূপা নিয়মিত অযাচিত পণ্য বিক্রি ক রেন।"
        },
        {
          "label": "ঘ",
          "question": "",
          "explanation": "প্রতিষ্ঠানটি মূল্য নির্ধারণের ক্ষেত্রে প্রতিযোগিতাভিত্তিক মূল্য নির্ধারণ পদ্ধতি অনুসরণ করে।তা নিচে ব্যাখা করা হলোঃ প্রতিযোগি পণ্যের মূল্যের সাথে সামঞ্জস্য রেখে পণ্যের মূল্য নির্ধারণ করা হলে তাকে সাধারণ ভাষায় প্রতিযোগিতাভিত্তিক মূল্য নির্ধারণ পদ্ধতি বলে।যেমন আমাদের দেশে ডেটল সাবানের দাম ৫৫ টাকা হওয়ায় এর প্রতিযোগি স্যাভলন কোম্পানিও তাদের সাবানের দাম ৫৫ টাকা নির্ধারণ করেছে। উদ্দীপকের জীবনবিমা প্রতিষ্ঠান প্রতিযোগিতা মোকাবেলায় প্রতিযোগি প্রতিষ্ঠানের মূল্যের সাথে সামঞ্জস্য রেখে তাদের পলিসিগুলোর মূল্য নির্ধারণ করার সিদ্ধান্ত নিয়ে সফল হয়। কোনো পণ্যের মূল্য নির্ধারণ করতে গেলে অবশ্যই সমজাতীয় প্রতিযোগি কোম্পানির কথা মাথায় রাখতে হবে। প্রতিযোগি কোম্পানি যদি কম মূল্যে একই মানের পণ্য বিক্রি করে তাহলে কোনোভাবেই পণ্য বিক্রয় কাঙ্ক্ষিত মাত্রার হবেনা এবং প্রতিষ্ঠান ব্যর্থ হবে। তাই প্রতিযোগি কোম্পানির বিষয় মাথায় রেখে পণ্য মূল্য নির্ধারণ করতে হবে।তবেই ব্যবসায়িক সফলতা সম্ভব। যেমনটি সিদ্ধান্ত নিয়েছে উদ্দীপকের প্রতিষ্ঠানটি এবং তারা সফল হয়েছে। তাই পরিশেষে বলা যায়, প্রতিষ্ঠানটি মূল্য নির্ধারণের ক্ষেত্রে প্রতিযোগিতাভিত্তিক মূল্য নির্ধারণ পদ্ধতি অনুসরণ করে এবং সফলতা অর্জন করে।যার ব্যাপক যথার্থতা রয়েছে।"
        }
      ]
    }
  ]
}