{
  "title": "ঢাকা বোর্ড ২০১৭",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "মি. পল গাড়ি কেনার মতো সামর্থ্য অর্জন করার জন্য নাটোরে একটি পোলট্রি ফার্ম প্রতিষ্ঠা করেন। ফার্মের উৎপাদিত ডিম ও মাংস উন্নতমানের হওয়ায় এর ব্যাপক চাহিদা বিদ্যমান। উত্তরোত্তর ব্যবসায়ের সাফল্যের ফলে তিনি একটি গাড়ি কেনেন। গাড়িটি তিনি ব্যক্তিগত ও ব্যবসায়িক কাজে ব্যবহার করেন। চাহিদা আরও বাড়ায় তিনি রাজশাহীতে একটি বড় ফার্ম প্রতিষ্ঠা করার সিদ্ধান্ত নেন। সেখানে ১,০০০ জন শ্রমিক কর্মরত থাকবেন।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "বাজার বলতে কোনো পণ্য বা সেবার প্রকৃত ও সম্ভাব্য ক্রেতার সমষ্টিকে বোঝায়।"
        },
        {
          "label": "খ",
          "question": "",
          "explanation": "ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়াকে বিপণন বলে। ক্রেতা সন্তুষ্টি অর্জন করাই হলো বিপণনের উদ্দেশ্য। এর মাধ্যমে মানসম্পন্ন পণ্য সাশ্রয়ী মূল্যে ক্রেতাদের কাছে সরবরাহ করা হয়। এতে ক্রেতা সন্তুষ্টি বাড়ে এবং বিপণনকারীর সাথে ক্রেতাদের শক্তিশালী সম্পর্ক সৃষ্টি হয়।"
        },
        {
          "label": "গ",
          "question": "",
          "explanation": "মি. পলের গাড়ি কেনা বিপণনের মৌলিক ধারণা প্রয়োজন-অভাব- চাহিদার অন্তর্ভুক্ত। প্রয়োজন বলতে নিজেকে কোনো কিছু পাওয়া থেকে বঞ্চিত মনে করার অনুভূতিকে বোঝায়। এ অনুভূতি ব্যক্তিত্ব ও সংস্কৃতির মাধ্যমে প্রভাবিত হলে তাকে অভাব বলে। আর এ অভাব পূরণের সামর্থ্য এবং অর্থ ব্যয়ের ইচ্ছে থাকলে তা হয় চাহিদা। মি. পলের মনে গাড়ি কেনার ইচ্ছে জাগে। অর্থাৎ, নিজস্ব গাড়ি থাকার সুযোগ-সুবিধা থেকে তিনি নিজেকে বঞ্চিত মনে করেন। এটি হলো প্রয়োজন। আর এটি কেনার জন্য পর্যাপ্ত অর্থ তার কাছে ছিল না। তাই তিনি পোলট্রি ফার্ম প্রতিষ্ঠা করেন। তারপর তিনি ব্যবসায়ের মুনাফা থেকে পর্যাপ্ত অর্থ সংগ্রহ করেন। এ গাড়ি কেনার আগে তাকে সিদ্ধান্ত নিতে হয়েছে। তিনি কেমন ধরনের গাড়ি কিনবেন, কোন ধরনের গাড়ি তার ব্যক্তিত্ব ও রুচির সাথে মানানসই, এ বিষয়টি হচ্ছে অভাব। তার গাড়িটি কেনার সামর্থ্য আছে কি না, তার এত পরিমাণ অর্থ ব্যয় করার ইচ্ছে আছে কি না, এ বিষয়টি হচ্ছে চাহিদা। তার অর্থ ব্যয়ের ইচ্ছে ছিল বলেই তিনি গাড়ি কিনেছেন। সুতরাং, তার গাড়ি কেনার বিষয়াট বিপণনের প্রয়োজন-অভাব- চাহিদার অন্তর্ভুক্ত।"
        },
        {
          "label": "ঘ",
          "question": "",
          "explanation": "মি. পলের সিদ্ধান্তটি বাংলাদেশের সামগ্রিক উৎপাদন ও কর্মসংস্থান বাড়ানোর পাশাপাশি দেশে ডিম ও মাংসের বাড়তি চাহিদা পূরণে ভূমিকা রাখবে। বড় ব্যবসায় প্রতিষ্ঠানগুলোতে বেশি মানুষ কাজ করতে পারে। তাছাড়া এ প্রতিষ্ঠানগুলো বেশি উৎপাদনের পাশাপাশি ভোগের বৈচিত্র্যকরণ, জীবনযাত্রার মানোন্নয়নসহ বিভিন্নভাবে দেশের অর্থনৈতিক উন্নয়নে ভূমিকা রাখে। মি. পল নাটোরে একটি পোলট্রি ফার্ম প্রতিষ্ঠা করেন। দেশে পর্যাপ্ত আমিষের চাহিদা বিদ্যমান থাকায় তিনি ফার্মে ডিম ও মাংস উৎপাদন ও বিপণন করেন। এ থেকে তিনি পর্যাপ্ত মুনাফা অর্জন করেছেন। পরবর্তীতে চাহিদা আরও বেড়ে যাওয়ায় তিনি বড় ফার্ম প্রতিষ্ঠা করার সিদ্ধান্ত নেন।এখানে প্রায় ১,০০০ জন শ্রমিক কাজের সুযোগ পাবেন। মি. পলের সিদ্ধান্তটির মাধ্যমে দেশের জনগণের খাদ্য চাহিদা পূরণ হবে। কারণ, বড় ফার্মে বেশি পরিমাণে ডিম ও মাংস উৎপাদন সম্ভব হবে। তাছাড়া ১,০০০ শ্রমিকের কর্মসংস্থান সৃষ্টির মাধ্যমে তার ফার্মটি দেশের বেকারত্ব দূর করতে বিশেষ ভূমিকা রাখবে। দেশের সামগ্রিক উৎপাদনও বাড়বে। ফলে দেশের জাতীয় আয় এবং জীবনযাত্রার মানেরও উন্নতি হবে। অতএব, চাহিদা পূরণ ও কর্মসংস্থানের পাশাপাশি তার সিদ্ধান্ত দেশের সামগ্রিক অর্থনৈতিক উন্নয়নে ভূমিকা রাখবে।"
        }
      ]
    },
    {
      "number": "2",
      "uddipok": "'লিলি কেমিক্যালস লিমিটেড' দীর্ঘদিন ধরে ফেয়ার প্লাস নামে রং ফর্সাকারী ক্রিম বিপণন করে আসছে। পণ্যটির দাম কম এবং গুণগত মান ভালো। এ কারণে এটি বেশ সুনাম অর্জন করেছে। সম্প্রতি দেশের জনগণের মাথাপিছু আয় বেড়ে গেছে। ফলে ক্রেতাদের ভোগের ধরনের মধ্যে বেশ পার্থক্য লক্ষ করা যাচ্ছে। এ নিয়ে 'লিলি কেমিক্যালস্ লিমিটেড' ব্যবসায় ক্ষেত্রে চ্যালেঞ্জের সম্মুখীন হচ্ছে। এ সমস্যা সমাধানে তারা স্বয়ংক্রিয় পদ্ধতি ব্যবহার করে পণ্যমান উন্নত করার চিন্তা-ভাবনা করছেন।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "যেসব পক্ষ বা পারিপার্শ্বিক উপাদান প্রতিষ্ঠানের বিপণন কার্যক্রমকে পরোক্ষভাবে প্রভাবিত করে তাদেরকে সম্মিলিতভাবে সামষ্টিক পরিবেশ বলে।"
        },
        {
          "label": "খ",
          "question": "",
          "explanation": "যেসব পক্ষ, শক্তি অথবা উপাদান বিপণন কার্যক্রমকে সরাসরি প্রভাবিত করে তাকে ব্যষ্টিক পরিবেশ বলে। বিপণনের ব্যষ্টিক পরিবেশের উপাদানগুলো হলো- কোম্পানি, সরবরাহকারী, বিপণন মধ্যস্থ ব্যবসায়ী, ক্রেতা, প্রতিযোগী ও জনগোষ্ঠী। ব্যষ্টিক পরিবেশের এ উপাদানগুলো বিপণন কার্যক্রমে সরাসরি প্রভাব বিস্তার করে। এসব উপাদান সাধারণত নিয়ন্ত্রণ করা যায়। যেমন: একটি প্রতিষ্ঠানের প্রতিটি বিভাগ ও উপবিভাগের ওপর এর সরাসরি নিয়ন্ত্রণ ক্ষমতা থাকে। এমনিভাবে ব্যষ্টিক পরিবেশের অন্য উপাদানগুলোও নিয়ন্ত্রণ করা যায়।"
        },
        {
          "label": "গ",
          "question": "",
          "explanation": "সামষ্টিক পরিবেশের অর্থনৈতিক উপাদানটির কারণে 'লিলি কেমিক্যালস্ লিমিটেড' চ্যালেঞ্জের সম্মুখীন হয়েছে। ভোত্তার কেনার ক্ষমতা এবং ব্যয়ের ধরনের ওপর প্রভাব সৃষ্টিকারী উপাদানগুলো নিয়েই অর্থনৈতিক পরিবেশ গঠিত হয়। জনগণের আয়, ব্যয়, সঞ্চয় করার প্রবণতা, ভোগের ধরন, সুদের হার প্রভৃতি হলো এ পরিবেশের উপাদান। 'লিলি কেমিক্যালস্ লিমিটেড' ফেয়ার প্লাস নামে একটি ক্রিম দীর্ঘদিন ধরে বিপণন করে আসছে। পণ্যটির দাম কম এবং গুণগত মান ভালো। এ কারণে প্রতিষ্ঠানটি বাজারে বেশ সুনাম অর্জন করেছে। সম্প্রতি দেশটির মাথাপিছু আয় বেড়ে যাওয়ায় দেশটির জনগণের ভোগ বৈশিষ্ট্যে পরিবর্তন লক্ষ করা যাচ্ছে। অর্থাৎ তাদের আয় বাড়ার কারণে তারা বেশি দামের ও মানসম্পন্ন পণ্য ভোগ করছে। কিন্তু 'ফেয়ার প্লাস' পণ্যটির দাম কিছুটা কম। তাই স্বাভাবিকভাবেই ভোক্তারা আরও বেশি দামের পণ্য ভোগ করছে। তাই প্রতিষ্ঠানটি চ্যালেঞ্জের সম্মুখীন হয়েছে। এখানে জনগণের মাথাপিছু আয় বেড়ে যাওয়ার বৈশিষ্ট্যটি হলো অর্থনৈতিক পরিবেশের উপাদান। তাই বলা যায়, অর্থনৈতিক পরিবেশের পরিবর্তনের কারণেই প্রতিষ্ঠানটি চ্যালেঞ্জের সম্মুখীন হয়েছে।"
        },
        {
          "label": "ঘ",
          "question": "",
          "explanation": "'লিলি কেমিক্যালস্ লিমিটেড'-এর নেওয়া সমস্যা সমাধানের পদ্ধতিটি সম্পূর্ণ যৌক্তিক। কারণ উৎপাদনে স্বয়ংক্রিয় পদ্ধতির ব্যবহার পণ্যমান উন্নয়নে ভূমিকা রাখবে। উৎপাদনে স্বয়ংক্রিয় পদ্ধতির ব্যবহার করা প্রযুক্তিগত পরিবেশের অন্তর্গত। বর্তমানে প্রযুক্তিগত উন্নয়নের ফলে ভোক্তাদের জন্য নতুন ও উন্নতমানের পণ্য ও সেবা ভোগের সুযোগ সৃষ্টি হয়েছে। 'লিলি কেমিক্যালস্ লিমিটেড' দীর্ঘদিন ধরে ফেয়ার প্লাস নামে রং ফর্সাকারী ক্রিম বিপণন করে আসছে। এর দাম কিছুটা কম। সম্প্রতি দেশের জনগণের মাথাপিছু আয় বেড়ে যাওয়ায় ক্রেতাদের ভোগে তারতম্য দেখা যাচ্ছে। অর্থাৎ ক্রেতারা বর্তমানে বেশি দামের পণ্য কিনছে। ফলে প্রতিষ্ঠানটির উৎপাদিত পণ্যের চাহিদা বাজারে কমে গেছে। তাই এটি উৎপাদনে স্বয়ংক্রিয় পদ্ধতি ব্যবহারের চিন্তা করছে। স্বয়ংক্রিয় পদ্ধতি ব্যবহারের কারণে পণ্যের গুণগত মানে পরিবর্তন আসবে। ক্রিমের মান উন্নত হলে প্রতিষ্ঠানটি সহজেই পণ্যের বেশি দামে নির্ধারণ করতে পারবে। ক্রেতারাও উন্নতমানের পণ্য বেশি দামে কিনতে রাজি হবে। কেননা বর্তমানে তাদের জীবনযাত্রার ব্যয় বেড়েছে। তাই তারা আগের চেয়ে বেশি দামে ভালো মানের পণ্য কিনতে আগ্রহী হয়েছে। ফলে প্রতিষ্ঠানটি তাদের হারানো ক্রেতার আস্থা ফেরাতে পারবে। এ ধরনের স্বয়ংক্রিয় পদ্ধতির ব্যবহার পরিবেশের প্রযুক্তিগত উপাদানের সম্ভাবনাকে নির্দেশ করে। তাই বলা যায়, প্রযুক্তিগত উপাদানের ব্যবহারের মাধ্যমে সমস্যা সমাধানের কৌশলটি যৌক্তিক হয়েছে।"
        }
      ]
    },
    {
      "number": "3",
      "uddipok": "মি. জমির নিজস্ব ২০ বিঘা জমিতে উৎপাদিত বাঁধাকপি ঢাকার কাওরান বাজারে বিক্রি করেন। তিনি বিভিন্ন আকারের বাঁধাকপি আলাদা করে বিক্রি করেন। এছাড়াও তিনি প্রতিটি কপিকে মোটা কাগজের আবরণে আবদ্ধ করেন। এগুলো অভিজাত এলাকার শপিং সেন্টারে বেশি মূল্যে বিক্রি করেন। ফলে জমিরের বাঁধাকপি সুখ্যাতি অর্জন করেছে।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "বিপণন কার্যাবলি বলতে ঐসব কাজকে বোঝায় যার মাধ্যমে উৎপাদনকারীর কাছ থেকে চূড়ান্ত ভোক্তার কাছে পণ্য বা সেবা পৌঁছানো হয়।"
        },
        {
          "label": "খ",
          "question": "",
          "explanation": "উত্তম কাঁচামাল কিনতে পারলে উৎপাদিত পণ্যের মানও ভালো হয়, যা ক্রেতাসন্তুষ্টি সৃষ্টি করে। তাই উত্তম ক্রয় হলো বিক্রয়ের অর্ধেক। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য- উৎপাদনের জন্য প্রয়োজন মানসম্মত কাঁচামাল। এ মানসম্মত কাঁচামাল উৎপাদক কেবল উত্তম ক্রয় থেকেই পেয়ে থাকে। মানসম্মত পণ্য বিক্রি করা সহজ। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "",
          "explanation": "মি. জমির কাওরান বাজারে বাঁধাকপি বিক্রির মাধ্যমে পণ্যের স্বত্বগত উপযোগের সৃষ্টি করেন। বিক্রি হচ্ছে অর্থের বিনিময়ে পণ্য বা সেবার মালিকানা বা স্বত্ব বিক্রেতার কাছে থেকে ক্রেতার কাছে হস্তান্তর করা। আর ক্রয় হচ্ছে ক্রেতার পণ্য বা সেবার মালিকানা অর্জন করা। এভাবে কেনা-বেচার মাধ্যমে পণ্যের স্বত্বগত উপযোগ সৃষ্টি হয়। মি. জমির নিজস্ব ২০ বিঘা জমিতে বাঁধাকপি উৎপাদন করেন। এরপর তা ঢাকার কাওরান বাজারে বিক্রি করেন। এক্ষেত্রে তিনি বিভিন্ন আকারের বাঁধাকপি আলাদা করে বিক্রি করেন। বাঁধাকপি বিক্রির মাধ্যমে এর মালিকানা মি. জমিরের কাছ থেকে ক্রেতার কাছে চলে যায়। এধরনের মালিকানা বা স্বত্বের হস্তান্তর শুধু বিক্রির মাধ্যমেই সম্ভব। এক্ষেত্রে ক্রেতা নির্দিষ্ট পরিমাণ অর্থের বিনিময়েই মি. জমিরের কাছ থেকে পণ্যের মালিকানা নিয়ে থাকে। তাই বলা যায়, মি. জমির বিপণনের স্বত্বগত উপযোগ সৃষ্টি করেন।"
        },
        {
          "label": "ঘ",
          "question": "",
          "explanation": "শপিং সেন্টারে সরবরাহের জন্য মি. জমিরের বাঁধাকপি মোড়কিকরণের পদক্ষেপটি যথেষ্ট যৌক্তিক ও সময়োপযোগী হয়েছে। মোড়ক বা আবরণ দিয়ে কোনো পণ্যকে সুন্দরভাবে ঢেকে বা মুড়ে দেওয়াকে মোড়কিকরণ বলে। মোড়কিকরণ পণ্যকে আকর্ষণীয় করে তোলে এবং পণ্যমান সংরক্ষণে সহায়তা করে। মি. জমির তার নিজস্ব জমিতে বাঁধাকপি চাষ করে তা ঢাকার কাওরান বাজারে বিক্রি করেন। বিক্রির আগেই তিনি বাঁধাকপির পর্যায়িতকরণ করেন। এছাড়াও তিনি বিভিন্ন অভিজাত এলাকার শপিং সেন্টার বেশি মূল্যে বাঁধাকপি বিক্রি করেন। বিক্রির আগে তিনি প্রতিটি বাঁধাকপিকে মোটা কাগজের আবরণে আবদ্ধ করেন। অর্থাৎ তিনি মোড়কিকরণ করেন। মি. জমিরের মোড়কিকরণ করার ফলে বাঁধাকপির গুণগত মান রক্ষা পায়। কেননা মোড়কিকরণের কারণে ক্ষতিকর জীবাণু কিংবা ধুলা-বালি পরিবহনের সময় পণ্যের সংস্পর্শে আসতে পারে না। তাছাড়া পরিবহনজনিত ক্ষতি থেকেও মোড়কিকরণ পণ্যকে রক্ষা করে। আর সুন্দর মোড়কিকরণ ক্রেতাদেরকে আকৃষ্ট করে। ফলে মি. জমির এসব শপিং সেন্টারের বাঁধাকপি বিক্রির মাধ্যমে অধিক মুনাফা অর্জন করতে পারে। তাই বলা যায়, জনাব জমিরের মোড়কিকরণের সিদ্ধান্তটি অত্যন্ত যৌক্তিক হয়েছে।"
        }
      ]
    },
    {
      "number": "4",
      "uddipok": "টয়োটা জাপানের একটি মোটর গাড়ি প্রস্ত্যতকারী প্রতিষ্ঠান। বিভিন্ন দেশের ক্রেতাদের অর্থনৈতিক অবস্থা বিবেচনা করে অর্থাৎ উচ্চবিত্ত,উচ্চ মধ্যবিত্ত, মধ্যবিত্ত শ্রেণীর ক্রেতার কথা বিবেচনা করে বিভিন্ন মডেল ও বিভিন্ন দামের গাড়ি উৎপাদন ও বিপনণ করেন। ফলে অল্প সময়ের মধ্যে প্রতিষ্ঠানটি ব্যবসায়ী সফলতা লাভের সক্ষম হন।",
      "tag": "CTG.B 23,RB 22,DB 17",
      "sub_questions": [
        {
          "label": "ক",
          "question": "",
          "explanation": "প্রকৃতি প্রদত্ত সম্পদ সংগ্রহ বা ব্যবহার করে মানুষের ব্যবহার উপযোগী পণ্য ও সেবা উৎপাদনের সামগ্রিক কর্ম প্রচেষ্টাকে শিল্প বলে।"
        },
        {
          "label": "খ",
          "question": "",
          "explanation": "যে বাজারে ক্রেতারা নিজেদের ভোগ বা ব্যবহারের উদ্দেশ্যে পণ্য ক্রয় না করে উৎপাদনের উদ্দেশ্যে পণ্য ক্রয় করে তাদের নিয়ে গঠিত বাজারকে শিল্প বাজার বলে। সাধারণত উৎপাদক, পুব্যবহারকারী বা পুনঃ বিক্রেতাদের নিয়ে শিল্প বাজার গঠিত হয়। এরা পণ্যের নতুন উপযোগ সৃষ্টির জন্য পণ্য ক্রয় করে থাকেন। বিশ্বের প্রতিটি মানুষ ভোক্তা হওয়ায় এরা কোন না কোন ভাবে ভোক্তা বাজারে সদস্য। কিন্তু শিল্প বাজারের সদস্যরা পুনরায় উৎপাদন বা মুনাফা অর্জনের উদ্দেশ্যে পন্য ক্রয় করেন। তাই শুধু উৎপাদক এবং মধ্যস্থ ব্যবসায়ীরাই এই বাজারে সদস্য। এ কারণেই বলা যায় শিল্প বাজারে সদস্য সংখ্যা কম।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি ভোক্তা বাজারে পণ্য বিপনণ করেছে। ভোগ বা ব্যবহারের উদ্দেশ্যে পণ্য ক্রয় করে তাদের সমন্বয়ে গঠিত বাজারকে ভোক্তা বাজার বলে। ভোক্তা বাজারের ক্রেতাদের উদ্দেশ্য হচ্ছে ভোগ করা। নিজের বা পরিবারের সদস্যদের ভোগের জন্য তারা পণ্য বা সেবা ক্রয় করে থাকেন। উদ্দীপকের টয়োটা জাপানের একটি বিখ্যাত মোটর গাড়ির প্রতিষ্ঠান। প্রতিষ্ঠানটি বিভিন্ন দেশের ক্রেতাদের অর্থনৈতিক অবস্থা বিবেচনা করে অর্থাৎ উচ্চবিত্ত, উচ্চ মধ্যবিত্ত, মধ্যবিত্ত শ্রেণীর ক্রেতার কথা বিবেচনা করে বিভিন্ন মডেল ও বিভিন্ন দামের গাড়ি উৎপাদন করে বিপণন করেন। প্রতিষ্ঠানটি যে ধরনের পণ্য বিক্রয় করেন তা ক্রেতারা চূড়ান্ত ব্যবহারের উদ্দেশ্যে ক্রয় করে। তাদের বিক্রয়কৃত পণ্যটির সম্পূর্ণ প্রক্রিয়াকৃত একটি পণ্য। ক্রেতারা তার ক্রয় করে কোন প্রক্রিয়াকরণ ছাড়াই সরাসরি ভোগ বা ব্যবহার করতে পারেন। তাই বলা যায়, উল্লেখিত প্রতিষ্ঠানটি ভোক্তা বাজারে পণ্য বিক্রয় করে।"
        },
        {
          "label": "ঘ",
          "question": "",
          "explanation": "প্রতিষ্ঠানটি গাড়ি বিপণনের জন্য ভোক্তা বজার বিভক্তিকরনের যে ভিত্তি ব্যবহার করেছে তা সঠিক। তারা ভোক্তাবাজার বিভক্তি করনের মনস্তাত্ত্বিক চলক ব্যবহার করেছে। কোন একটি জনগোষ্ঠীর বিভিন্ন ব্যক্তির মনস্তাত্ত্বিক পার্থক্যের ভিত্তিতে বাজারকে ভাগ করা হলে তাকে মনস্তাত্ত্বিক বিভক্তি করুন বলে। মনস্তাত্ত্বিক বিভক্তি করানো হলো সামাজিক শ্রেণী, জীবনের ধাচ বা ব্যক্তিত্বের বৈশিষ্ট্যের ভিত্তিতে বাজার কে বিভিন্ন ভাগে ভাগ করা। উদ্দীপকের টয়োটা জাপানের একটি বিখ্যাত মোটর গাড়ির প্রস্তুতকারীর প্রতিষ্ঠান। প্রতিষ্ঠানটি বিভিন্ন দেশের ক্রেতদাদের অর্থনৈতিক অবস্থা বিবেচনা করে অর্থাৎ উচ্চবিত্ত, উচ্চ মধ্যবিত্ত, মধ্যবিত্ত শ্রেণীর ক্রেতাদের কথা বিবেচনা করে বিভিন্ন মডেল ও বিভিন্ন দামের গাড়ি উৎপাদন ও বিপণন করেন।প্রতিষ্ঠানটি সমাজের বিভিন্ন শ্রেণীর আয়ের মানুষের ভিত্তিতে ভিন্ন ভিন্ন গাড়ি উৎপাদন করেন। যা সমাজের বিভিন্ন শ্রেণি তথা সামাজিক শ্রেণীকে নির্দেশ করে।উক্ত শ্রেণীতে ভাগ করা কে মনস্তাত্ত্বিক ভিত্তিতে বাজার বিভক্তিকরণ বলে। সমজাতীয় ভোক্তাদের চিহ্নিতকরণ করে তাদের বিভিন্ন ভাগে ভাগ করে কার্যকর বিপণন মিশ্রণ উন্নয়ন হচ্ছে বাজার বিভক্তকরনের মূল কারণ। সমাজের বসবাসরত বিভিন্ন ব্যক্তির চাহিদা ও ক্রয় সামর্থ্য একই রকম হয় না। তাই বিবরণকারীকে সমাজের বিভিন্ন শ্রেণীর ভোক্তাদের জন্য বিভিন্ন ধরনের পণ্য ও মূল্য নির্ধারণ করতে হয়।  উদ্দীপকের প্রতিষ্ঠানটি গাড়ি উৎপাদন করে যা একটি ব্যয়বহুল পণ্য। সকল স্তরের পণ্যরা সহজেই গাড়ি ক্রয় করতে পারে না। আবার সকল শ্রেণীর কাছে এক ধরনের গাড়ির চাহিদা থাকে না। তাই উদ্দীপকের প্রতিষ্ঠানটি তাদের গাড়ি উৎপাদনে মনস্তাত্ত্বিক বৈশিষ্ট্যের ভিত্তিতে বাজার বিভক্ত করেছে যা পণ্যের প্রকৃতি বিবেচনায় একটি সঠিক সিদ্ধান্ত।"
        }
      ]
    },
    {
      "number": "5",
      "uddipok": "মিস মিতু ডিপফ্রিজ কেনার জন্য তিনজন বন্ধুসহ ঢাকা নিউমার্কেটে গেলেন। তিনি বিভিন্ন দোকান ঘুরে কয়েকটি ব্র্যান্ডের ডিপফ্রিজ দেখেন। অবশেষে স্কাই শপ থেকে 'ট্রাইস্টার' ব্র্যান্ডের ডিপফ্রিজ কিনলেন। কারণ 'ট্রাইস্টার' অন্য ডিপফ্রিজের চেয়ে বড়, স্থায়িত্ব বেশি এবং ১০ বছরের ওয়ারেন্টি আছে। স্কাই শপের ব্যবস্থাপক ক্রয়মূল্যের ওপর ১৫% লাভে ডিপফ্রিজটি বিক্রি করলেন। দাম একটু বেশি হলেও মিস মিতু ফ্রিজটি কিনে সন্তুষ্ট।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "অভাব এবং প্রয়োজন মেটাতে পারে এমন কিছু যা ব্যবহার বা ভোগের জন্য বাজারে উপস্থাপন করা হয় তাই পণ্য।"
        },
        {
          "label": "খ",
          "question": "",
          "explanation": "পণ্যের জীবন চক্রের পূর্ণতা স্তরে পণ্য বিক্রির পরিমাণ সর্বোচ্চ হয়। এ স্তরে পণ্যের পরিচিতি এবং সুনাম বেড়ে যায়। ফলে বিক্রির পরিমাণ সবচেয়ে বেশি হয়।। কিন্তু পূর্ণতা স্তরে পৌছানোর এক পর্যায়ে পণ্যের চাহিদা কমে যাওয়ার আশঙ্কা থাকে। চাহিদা ও বিক্রির স্থিতিশীল হার ধরে রাখার জন্য এ স্তরে পণ্যের বৈশিষ্ট্য ও ব্যবহারে ভিন্নতা আনার চেষ্টা করা হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত পণ্যটি বিশিষ্ট পণ্যের অন্তর্ভুক্ত। যে পণ্য আধুনিক প্রযুক্তিতে তৈরি, পৃথক বৈশিষ্ট্য সম্পন্ন এবং পণ্যের ব্র্যান্ড ইমেজ আছে তাকে বিশিষ্ট পণ্য বলে। এ জাতীয় পণ্যগুলোর বিশেষ বৈশিষ্ট্যের কারণে ক্রেতাদের আকর্ষণ করে। এরূপ পণ্য কেনার ক্ষেত্রে ক্রেতারা প্রচুর অর্থ, সময় ও শ্রম ব্যবহারে রাজি থাকে। এমনকি দিনের পর দিন অপেক্ষা করেও তারা এ ধরনের পণ্য কেনে। সনি-এর রঙিন টেলিভিশন, ফ্রিজ, মার্সিডিজ গাড়ি, TITAN-এর ঘড়ি প্রভৃতি বিশিষ্ট পণ্যের উদাহরণ। মিস মিতু ডিপফ্রিজ কেনার জন্য তিনজন বন্ধুসহ ঢাকার নিউমার্কেট গেলেন। বিভিন্ন দোকান ঘুরে কয়েকটি ব্র্যান্ডের ডিপফ্রিজ দেখেন।অবশেষে তিনি স্কাইশপ থেকে 'ট্রাইস্টার' ব্র্যান্ডের ডিপফ্রিজ কিনলেন। কারণ 'ট্রাইস্টার' অন্য ডিপফ্রিজের চেয়ে বড়, স্থায়িত্ব বেশি এবং ১০ বছরের ওয়ারেন্টি আছে। এতে তাপমাত্রা নিয়ন্ত্রণের মাধ্যমে পণ্যসামগ্রী সংরক্ষণ করা যায়। তাছাড়া, এটি উন্নত প্রযুক্তিনির্ভর ও আকর্ষণীয় পণ্য। ফলে এর দাম বেশি হয়ে থাকে। তাছাড়া, পণ্যটির ব্র্যান্ড ইমেজ আছে। এসব বৈশিষ্ট্য বিবেচনায় বলা যায়, মিস মিতুর কেনা ডিপফ্রিজটি হচ্ছে বিশিষ্ট পণ্য।"
        },
        {
          "label": "ঘ",
          "question": "",
          "explanation": "স্কাই শপের ব্যবস্থাপক ডিপফ্রিজের জন্য ব্যয় যোগ মূল্য নির্ধারণ পদ্ধতি ব্যবহার করেছেন। পণ্যের ব্যয়ের সাথে নির্দিষ্ট পরিমাণ মুনাফা যোগ করে ব্যয়যোগ মূল্য নির্ধারণ করা হয়। অর্থাৎ, এ পদ্ধতিতে পণ্যের উৎপাদন ও বিপণন ব্যয়কে বিবেচনা করে তার সাথে কাঙ্ক্ষিত মুনাফা যোগ করা হয়। পণ্যের মূল্য নির্ধারণের ক্ষেত্রে এটি একটি জনপ্রিয় পদ্ধতি। মিস মিতু তিনজন বন্ধুসহ একটি ডিপফ্রিজ কিনতে গেলেন। কয়েকটি দোকান ঘুরে অবশেষে তিনি 'ট্রাইস্টার' ব্র্যান্ডের ফ্রিজ কিনলেন। এটি অন্য ব্র্যান্ডগুলোর ফ্রিজের থেকে বড়, স্থায়িত্ব বেশি এবং ১০ বছরের ওয়ারেন্টিযুক্ত। দোকানটির ব্যবস্থাপক ক্রয়মূল্যের ওপর ১৫% লাভে ডিপফ্রিজটি মিস মিতুর কাছে বিক্রি করেন। উদ্দীপকের প্রতিষ্ঠানটিতে ডিপফ্রিজ উৎপাদন, পরিবহন এবং অন্যান্য খরচ বাবদ মোট ব্যয় নির্ণয় করা হয়। তারপর এর সাথে ১৫% লাভ যোগ করা হয়। এভাবেই ডিপফ্রিজটির বিক্রয়মূল্য নির্ধারণ করা হয়। সুতরাং, স্কাইশপের ব্যবস্থাপক ব্যয় যোগ মূল্য নির্ধারণ পদ্ধতি ব্যবহার করে বিক্রয়মূল্য নির্ধারণ করেন।"
        }
      ]
    },
    {
      "number": "6",
      "uddipok": "জান এগ্রোভেট' ম্যাংগো জুস উৎপাদনকারী একটি প্রতিষ্ঠান। তারা তাদের উৎপাদিত জুস বিপণনের লক্ষ্যে প্রতিটি জেলা শহরে এজেন্ট নিয়োগ করে। শহর ও গ্রামাঞ্চলের পাইকাররা এজেন্টদের কাছ থেকে জুস সংগ্রহ করে খুচরা বিক্রেতাদের কাছে বিক্রি করে। অসাধু ব্যবসায়ীরা পণ্যের কৃত্রিম সংকট সৃষ্টির মাধ্যমে জুসের মূল্য বাড়ায়। এতে ভোক্তারা ঐ পণ্য কিনতে নিরুৎসাহিত হয়। ফলে প্রতিষ্ঠানটির ব্যবস্থাপনা কর্তৃপক্ষ বেশ চিন্তিত হয়ে পড়ে।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "উৎপাদনকারী এবং ভোক্তার মধ্যবর্তী স্থানে অবস্থান করে যারা পণ্য বণ্টনে সহায়তা করে তাদেরকেই মধ্যস্থব্যবসায়ী বলে।"
        },
        {
          "label": "খ",
          "question": "",
          "explanation": "যেসব মধ্যস্থব্যবসায়ী কমিশনের বিনিময়ে ক্রেতা-বিক্রেতাদের মধ্যে পণ্যদ্রব্য কেনা-বেচার কাজে সহায়তা করে তারাই হলো দালাল। দালাল পণ্যের মালিক না। এরা শুধু ক্রেতা-বিক্রেতার মধ্যে সেতুবন্ধন হিসেবে 'কাজ করে। এরা চুক্তি অনুযায়ী ক্রেতা ও বিক্রেতা উভয়ের থেকেই কমিশন নেয়। কিন্তু তারা কখনও প্রত্যক্ষ বা পরোক্ষভাবে পণ্যের মালিকানা নেয় না।"
        },
        {
          "label": "গ",
          "question": "",
          "explanation": "'জান এগ্রোভেট' ম্যাংগো জুস বিপণনে তিন স্তরবিশিষ্ট বণ্টন প্রণালি ব্যবহার করে। বণ্টন প্রণালি প্রক্রিয়ার মাধ্যমে উৎপাদনকারীর উৎপাদিত পণ্য ভোক্তার কাছে পৌছায়। তিন স্তরবিশিষ্ট বণ্টন প্রণালিতে উৎপাদক ও ভোক্তার মাঝে এজেন্ট, পাইকার ও খুচরা ব্যবসায়ীরা সহায়ক ভূমিকা রাখে। 'জান এগ্রোভেট' ম্যাংগো জুস উৎপাদনকারী একটি প্রতিষ্ঠান। তাদের উৎপাদিত জুস বিপণনের লক্ষ্যে প্রতি জেলায় প্রতিষ্ঠানটি এজেন্ট নিয়োগ করেছে। এই এজেন্টরা শহর ও গ্রামাঞ্চলের পাইকারদের কাছে জুস বিক্রি করে। তারপর স্থানীয় খুচরা ব্যবসায়ীরা পাইকারদের কাছ থেকে জুস সংগ্রহ করে। এই খুচরা ব্যবসায়ীরাই ভোক্তাদের কাছে জুস বিক্রি করে। অর্থাৎ এখানে উৎপাদক ও ভোক্তার মাঝে এজেন্ট, পাইকার ও খুচরা ব্যবসায়ী আছে। তাই এটি তিন স্তরবিশিষ্ট বণ্টন প্রণালি। কেননা তিন স্তর বণ্টন প্রণালিতে উৎপাদকের পর তিনটি স্তর পার করে পণ্য ভোক্তাদের কাছে পৌছায়। সুতরাং, উদ্দীপকে জুস বিপণনে তিন স্তরবিশিষ্ট বণ্টন প্রণালি ব্যবহৃত হয়েছে।"
        },
        {
          "label": "ঘ",
          "question": "",
          "explanation": "বর্তমান সমস্যার সমাধানে 'জান এগ্রোভেট' কোম্পানির এক স্তর বা দুস্তরবিশিষ্ট বণ্টন প্রণালি ব্যবহার করা উচিত বলে আমি মনে করি। উৎপাদকের উৎপাদিত পণ্য ভোক্তার কাছে যে প্রক্রিয়া ব্যবহার করে পৌছানো হয়, তাকে বণ্টন প্রণালি বলে। এক স্তরবিশিষ্ট বণ্টন প্রণালিতে উৎপাদক ও ভোত্তার মাঝে শুধু খুচরা ব্যবসায়ী থাকে। আবার দুই স্তরবিশিষ্ট বণ্টন প্রণালিতে পাইকার ও খুচরা ব্যবসায়ী অবস্থান করে। 'জান এগ্রোভেট' ম্যাংগো জুস উৎপাদনকারী প্রতিষ্ঠান। পণ্য বিপণনে এটি তিন স্তরবিশিষ্ট বণ্টন প্রণালি ব্যবহার করে। অর্থাৎ এটি এজেন্ট, পাইকার ও খুচরা ব্যবসায়ীর সহায়তা নেয়। কিন্তু কিছু অসাধু ব্যবসায়ী জুসের কৃত্রিম সংকট সৃষ্টি করে। ফলে বাজারে এর পণ্যমূল্য বেড়ে যায়। এতে ভোক্তারা ঐ পণ্য কিনতে নিরুৎসাহিত হয়ে পড়ে। তাই প্রতিষ্ঠানটির বণ্টন প্রণালির ধরন পরিবর্তন করা উচিত। 'জান এগ্রোভেট' দীর্ঘ বণ্টন প্রণালি ব্যবহার করে। বণ্টন প্রণালিতে যত বেশি পক্ষ জড়িত থাকে, পণ্যমূল্য তত বেড়ে যায়। তাছাড়া অসাধু ব্যবসায়ীদের দৌরাত্ম্যও বেড়ে যায়। এক্ষেত্রে প্রতিষ্ঠানটি নিজেই পণ্য খুচরা ব্যবসায়ীদের কাছে পৌছাতে পারে। অর্থাৎ এক স্তরবিশিষ্ট বণ্টন প্রণালি ব্যবহার করতে পারে। এতে অসাধু ব্যবসায়ীদের দৌরাত্ম্য কমে যাবে। তাছাড়া প্রতিষ্ঠানটি এজেন্ট পরিহার করে সরাসরি পাইকারদের পণ্য সরবরাহ করতে পারে। ফলে বণ্টন প্রণালির ওপর প্রতিষ্ঠানটির নিজস্ব তত্ত্বাবধান প্রতিষ্ঠা হবে এবং অসাধু ব্যবসায়ীদের তৎপরতা কমে যাবে। তাই, প্রতিষ্ঠানটির উচিত এক বা দুস্তর বিশিষ্ট বণ্টন প্রণালি ব্যবহার করা।"
        }
      ]
    },
    {
      "number": "7",
      "uddipok": "'জনপ্রিয় স্টোর' রাজশাহী শহরের একটি প্রতিষ্ঠিত ব্যবসায় প্রতিষ্ঠান। এটি উৎপাদনকারীর কাছ থেকে ব্যাপক পরিমাণে পণ্য কিনে অল্প অল্প করে খুচরা ব্যবসায়ীদের কাছে বিক্রি করে। এরা কখনও সরাসরি ভোক্তাদের কাছে পণ্য বিক্রি করে না। এরা ভোক্তাদের রুচি, পছন্দ এবং ক্রয়ক্ষমতা সম্পর্কে বিভিন্ন তথ্য উৎপাদনকারীকে সরবরাহ করে। ফলে উৎপাদনকারী ভোক্তাদের পছন্দমাফিক পণ্য উৎপাদন ও সরবরাহ করে।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "সুপার মার্কেট হলো এক ধরনের বৃহদায়তন ব্যবসায় প্রতিষ্ঠান; যেখানে কম খরচে, কম লাভে, স্বসেবার মাধ্যমে বেশি পরিমাণে পণ্য বিক্রি করা হয়।"
        },
        {
          "label": "খ",
          "question": "",
          "explanation": "পাইকার বা অন্য কোনো উৎস থেকে পণ্য কিনে চূড়ান্ত ভোক্তার কাছে তা বিক্রি করাকে খুচরা ব্যবসায় বলে। উৎপাদনকারী বা আমদানিকারকদের কাছ থেকে পাইকাররা পন্য কেনে। এরা সেসব পণ্য খুচরা ব্যবসায়ীদের কাছে সরবরাহ করে। অতঃপর খুচরা ব্যবসায়ীরা ভোক্তাদের কাছে পণ্য বিক্রি করে। খুচরা ব্যবসায়ের পর আর কোনো মধ্যস্থব্যবসায়ী থাকে না। তাই এ ব্যবসায়ীরাই সরাসরি ভোক্তাদের কাছে পণ্য বিক্রি করে।"
        },
        {
          "label": "গ",
          "question": "",
          "explanation": "'জনপ্রিয় স্টোর' একটি পাইকারি ব্যবসায় প্রতিষ্ঠান। পাইকারি ব্যবসায় বলতে উৎপাদনকারীর কাছ থেকে পণ্য কিনে খুচরা ব্যবসায়ীদের কাছে বিক্রি করাকে বোঝায়। এরা সাধারণত বেশি পরিমাণে পণ্য কিনে তা ছোট ছোট লটে ভাগ করে খুচরা ব্যবসায়ীদের কাছে বিক্রি করে। জনপ্রিয় স্টোর রাজশাহীর একটি প্রতিষ্ঠিত ব্যবসায় প্রতিষ্ঠান। এটি উৎপাদনকারীর কাছ থেকে পণ্য কিনে অল্প অল্প করে খুচরা ব্যবসায়ীদের কাছে বিক্রি করে। এটি কখনও ভোক্তাদের কাছে পণ্য বিক্রি করে না। এটি খুচরা ব্যবসায়ীর কাছ থেকে ভোক্তা সম্পর্কিত তথ্য অর্থাৎ ভোক্তার চাহিদা, রুচি সংক্রান্ত তথ্য সংগ্রহ করে। এরপর তা উৎপাদককে সরবরাহ করে। এরা ভোক্তাদের চাহিদা মাথায় রেখে পণ্য কেনার পর তা খুচরা ব্যবসায়ীদের কাছে বিক্রি করে। এসব বৈশিষ্ট্য থেকেই বোঝা যায়, এটি একটি পাইকারি ব্যবসায় প্রতিষ্ঠান। সুতরাং বলা যায়, জনপ্রিয় স্টোর একটি পাইকারি ব্যবসায়।"
        },
        {
          "label": "ঘ",
          "question": "",
          "explanation": "ভোক্তা সম্পর্কিত তথ্য উৎপাদককে দেওয়ার মাধ্যমে 'জনপ্রিয় স্টোর' ভোক্তার পছন্দমাফিক পণ্য উৎপাদনে গুরুত্বপূর্ণ ভূমিকা পালন করে। মধ্যস্থব্যবসায়ী হিসেবে একজন পাইকার ভোক্তার পছন্দ-অপছন্দ উৎপাদককে জানায়। উৎপাদক এসব তথ্য পেয়ে সে অনুসারে পণ্য তৈরি করে। আর পাইকার ভোক্তা সম্পর্কিত এসব তথ্য খুচরা ব্যবসায়ীদের কাছ থেকে পায়। জনপ্রিয় স্টোর একটি পাইকারি ব্যবসায় প্রতিষ্ঠান। তাই এটি উৎপাদকের কাছ থেকে বেশি পণ্য কেনে। এরপর তা খুচরা ব্যবসায়ীদের কাছে বিক্রি করে। কিন্তু সরাসরি ভোক্তাদের কাছে বিক্রি করে না। এ কারণে পাইকারের সাথে ভোক্তার প্রত্যক্ষ সম্পর্ক নেই। তাই জনপ্রিয় স্টোর খুচরা ব্যবসায়ীদের কাছ থেকে ভোক্তা সম্পর্কিত তথ্য সংগ্রহ করে। এরপর উৎপাদনকারীকে তা সরবরাহ করে। ফলে উৎপাদনকারী ভোক্তাদের পছন্দমাফিক পণ্য উৎপাদন ও তা সরবরাহ করতে পারে। অধিকাংশ ক্ষেত্রেই উৎপাদকরা মধ্যস্থব্যবসায়ীর মাধ্যমে ভোক্তাদের কাছে পণ্য পৌঁছায়। তাদের পক্ষে ভোক্তা চাহিদার স্পষ্ট ধারণা পাওয়া কঠিন। এক্ষেত্রে মধ্যস্থব্যবসায়ীদের সক্রিয় ভূমিকা আছে। যেমন- জনপ্রিয় স্টোর উৎপাদককে ভোক্তাসম্পর্কিত তথ্য দেয়। আর এর ফলে একজন উৎপাদক ভোক্তাদের পছন্দের পণ্যটি উৎপাদন করতে পারে। ফলে পণ্যটি যখন জনপ্রিয় স্টোরের মাধ্যমে কোনো খুচরা ব্যবসায়ীর কাছে পৌছায়, ভোক্তারা তাদের পছন্দ ও চাহিদা অনুযায়ী তা সংগ্রহ করে। তথ্য দেওয়া-নেওয়ার মাধ্যমেই জনপ্রিয় স্টোর ভোক্তার পছন্দমাফিক পণ্যটি ভোক্তাদের পেতে সাহায্য করছে। তাই বলা যায়, ভোক্তার পছন্দমাফিক পণ্য উৎপাদনে জনপ্রিয় স্টোর গুরুত্বপূর্ণ ভূমিকা পালন করছে।"
        }
      ]
    },
    {
      "number": "8",
      "uddipok": "‘নাইস মিষ্টি কুটির' একটি প্রতিষ্ঠিত মিষ্টি বিক্রয়কারী প্রতিষ্ঠান। রাজশাহীসহ সারাদেশে এর ৩০টি শাখা আছে। সব শাখায় এর সাইনবোর্ড, ডিসপ্লে মূল্য প্রায়ই একই রকম। এর মধ্যে ঢাকার একটি শাখা অন্য শাখা থেকে ১০% কম মূল্যে মিষ্টি বিক্রি করে।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনাকে বিজ্ঞাপন বলে।"
        },
        {
          "label": "খ",
          "question": "",
          "explanation": "উৎপাদকের কাছ থেকে প্রকৃত ভোক্তার কাছে পণ্য পৌঁছাতে পাইকার, গুরুত্বপূর্ণ ভূমিকা পালন করে। পাইকাররা সাধারণত একসাথে বেশি পরিমাণে পণ্য কেনে। কেনা পণ্য পরিবহনের মাধ্যমে নিয়ে এসে তারা গুদামজাতকরণ করে। এসব পণ্য পরবর্তীতে খুচরা ব্যবসায়ীদের কাছে বিক্রি করা হয়। পাইকার পণ্য সরবরাহ না করলে ভোক্তাদের কাছে পণ্য বিক্রি করা খুচরা ব্যবসায়ীদের জন্য কঠিন হতো। এতে ভোক্তা অধিকার ক্ষুণ্ণ হতে পারে। তাছাড়া পাইকার উৎপাদককে বাজার সম্পর্কে তথ্য সরবরাহ করে। তাই পাইকার খুবই গুরুত্বপূর্ণ মধ্যস্থব্যবসায়ী।"
        },
        {
          "label": "গ",
          "question": "",
          "explanation": "নাইস মিষ্টি কুটির একটি বহুশাখা বিপণি ব্যবসায় প্রতিষ্ঠান। বহুশাখা বিপণি একটি বৃহদায়তন খুচরা ব্যবসায় প্রতিষ্ঠান। এখানে উৎপাদনকারী নিজস্ব মালিকানা ও পরিচালনায় দেশের বিভিন্ন স্থানে শাখা খুলে উৎপাদিত পণ্য বিক্রয় করে থাকে। নাইস মিষ্টি কুটির একটি প্রতিষ্ঠিত মিষ্টি বিক্রয়কারী প্রতিষ্ঠান। সারাদেশে এর প্রায় ৩০টি শাখা রয়েছে। তাদের সব শাখায় একমূল্য নীতি অনুসরণ করা হয়। তাছাড়া সব শাখার সাজসজ্জাও একই রকম। এ বিপণিতে মালিক নিজেই তার উৎপাদিত পণ্য নানান শাখার মাধ্যমে বিক্রয় করছে। তাছাড়া এর মালিকানা ও পরিচালনা কেন্দ্রীভূত। এ ধরনের বিপণিতে একই বিক্রয় নীতি অনুসরণ করা হয়। বিশেষভাবে উল্লেখ্য, এক্ষেত্রে পণ্য উৎপাদন হয় এক স্থানে, কিন্তু বিক্রয় করা হয় বিভিন্ন শাখার মাধ্যমে। সুতরাং এ সমস্ত বৈশিষ্ট্য বিবেচনায় বলা যায়, নাইস মিষ্টি কুটিরটি একটি বহুশাখা বিপণি।"
        },
        {
          "label": "ঘ",
          "question": "",
          "explanation": "নাইস মিষ্টি কুটির-এর ঢাকার একটি শাখা বাট্টা বিপণিতে রূপান্তরিত করা বিক্রি বাড়ানোর জন্য অত্যন্ত যৌক্তিক ও প্রশংসনীয়। বাট্টা বিপণি বলতে কোনো একটি নির্দিষ্ট দোকানকে বোঝায় যেখানে কম মূল্যে পণ্য বিক্রি করা হয়। তবে এক্ষেত্রে উৎপাদকের অনেক দোকান থাকতে হবে এবং বাট্টা বিপণিটি বাদে অন্য সব দোকানে পণ্যের মূল্য একই হবে। নাইস মিষ্টি কুটির একটি প্রতিষ্ঠিত মিষ্টি বিক্রয়কারী প্রতিষ্ঠান। এ বহুশাখা বিপণিটির সারাদেশে অন্তত ৩০টি শাখা আছে। সব শাখার মূল্য ও সাজসজ্জা একই রকম। সম্প্রতি এর ঢাকাস্থ একটি শাখায় অন্য শাখা থেকে ১০% কমমূল্যে মিষ্টি বিক্রির উদ্যোগ নেওয়া হয়। অর্থাৎ বাট্টা বিপণি প্রতিষ্ঠা করা হয়। সব মিষ্টি ক্রেতার ক্রয়ক্ষমতা এক রকম নয়। ৫০০ টাকার একটি পণ্য যখন ১০% বাট্টায় ৪৫০ টাকায় বিক্রি করা হয়, এখন অনেকেই সে পণ্যটি কিনতে আগ্রহী হয়। ঠিক এ কাজটিই নাইস মিষ্টি কুটির করেছে। এর একটি শাখায় ১০% বাট্টায় মিষ্টি বিক্রি করা হয়। তাই অনেকেই আগ্রহী হয়ে ঐ শাখা থেকে মিষ্টি কম মূল্যে কিনতে পারবে। আর এটি প্রতিষ্ঠিত প্রতিষ্ঠান বলে অনেকেই এর মিষ্টি কিনে বেশি সন্তুষ্ট হবে। এক্ষেত্রে যারা পূর্বে এখান থেকে মিষ্টি কিনতো না তারাও আগ্রহী হবে। এতে এর ক্রেতাসংখ্যা আগের থেকে বাড়বে। এ বিষয়গুলো বিবেচনায় বলা যায়, বাট্টা বিপণি প্রতিষ্ঠার সিদ্ধান্তটি বিক্রি বাড়ানোর ক্ষেত্রে খুবই কার্যকরী।"
        }
      ]
    },
    {
      "number": "9",
      "uddipok": "রকি ফোন কোম্পানি 'একতা' সিম বিক্রির জন্য প্রখর দৃষ্টিশক্তি, সুন্দর চেহারা এবং সুস্বাস্থ্যের অধিকারী মি. মিঠু ও মি. রিমুকে নিয়োগ দেয়। নিয়োগের পর প্রতিষ্ঠানটি তাদের এক সপ্তাহ প্রশিক্ষণ দিয়ে বিক্রির কাজে পারদর্শী করে তোলে। তাদের দেওয়া দায়িত্ব তারা নিষ্ঠার সাথে পালন করে। তাদের কাজের দক্ষতায় কোম্পানি সন্তুষ্ট হয়ে চাকরিতে পদোন্নতি দেওয়ার সিদ্ধান্ত নেয়।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "বিক্রয়কর্মীর মিশুক স্বভাব, মার্জিত আচরণ এবং সামাজিক মূল্যবোধ প্রভৃতি গুণের সমষ্টিকে তার সামাজিক গুণাবলি বলে।"
        },
        {
          "label": "খ",
          "question": "",
          "explanation": "বিক্রেতার নিজে ক্রেতার সামনে উপস্থিত হয়ে পণ্য বা সেবা বিক্রির চেষ্টা করাকে ব্যক্তিক বিক্রয় বলে। ব্যক্তিক বিক্রয়ের মাধ্যমে ক্রেতাকে সরাসরি পণ্য কেনার জন্য আহ্বান জানানো হয়। এর মাধ্যমে ক্রেতা-বিক্রেতার মধ্যে দ্বিমুখী যোগাযোগ তৈরি হয়। বিক্রেতা সরাসরি ক্রেতাদের সামনে পণ্য ও সেবার গুণাগুণ তুলে ধরে। পণ্য সম্পর্কে বিক্রেতার মৌখিক উপস্থাপনায় আকৃষ্ট হয়ে ক্রেতারা পণ্য কিনে থাকে। তাই বলা যায়, ব্যক্তিক বিক্রয় হলো পণ্য ও সেবার মৌখিক উপস্থাপনা।"
        },
        {
          "label": "গ",
          "question": "",
          "explanation": "রকি ফোন কোম্পানি বিক্রয়কর্মী নিয়োগের ক্ষেত্রে শারীরিক গুণাবলির ওপর গুরুত্বারোপ করে। বিক্রয়কর্মীর শারীরিক গুণাবলি বলতে দৈহিক ও স্বাস্থ্যগত দৃশ্যমান ও অদৃশ্যমান গুণাবলিকে বোঝায়। এ গুণগুলো একজন বিক্রয়কর্মীর কর্মদক্ষতার ওপর প্রভাব ফেলে। রকি ফোন কোম্পানির 'একতা' সিম বিক্রির জন্য বিক্রয়কর্মী প্রয়োজন। এজন্য প্রতিষ্ঠানটি প্রখর দৃষ্টিশক্তি, সুন্দর চেহারা এবং সুস্বাস্থ্যের অধিকারী মি. মিঠু ও মি. রিমুকে নিয়োগ দেয়। পরবর্তীতে প্রতিষ্ঠানটি তাদের জন্য প্রশিক্ষণের ব্যবস্থা করে। এক্ষেত্রে প্রখর দৃষ্টিশক্তি, সুন্দর চেহারা কিংবা সুস্বাস্থ্য এসবই একজন বিক্রয়কর্মীর শারীরিক গুণাবলি। কেননা এসব বিষয় শরীর সম্বন্ধীয়। এর মধ্যে কিছু কিছু গুণ দৃশ্যমান আবার কিছু অদৃশ্যমান। যেমন: সুন্দর চেহারা এবং সুস্বাস্থ্য দৃশমান হলেও প্রখর দৃষ্টিশক্তি অদৃশ্যমান শারীরিক গুণ। সুতরাং বিক্রয়কর্মী নিয়োগের ক্ষেত্রে প্রতিষ্ঠানটি শারীরিক গুণ বিবেচনা করে।"
        },
        {
          "label": "ঘ",
          "question": "",
          "explanation": "আমি মনে করি, মি. মিঠু ও মি. রিমুর কর্মপ্রচেষ্টা শিক্ষার মাধ্যমে অর্জিত। সফল বিক্রয়কর্মীরা জন্মগতভাবে কিছু গুণের অধিকারী হয়। সুদর্শন চেহারা, সুন্দর হাসি, আত্মবিশ্বাস প্রভৃতি গুণ তারা জন্মগতভাবেই পেয়ে থাকে। অন্যদিকে পণ্যসংক্রান্ত জ্ঞান, কোম্পানিসংক্রান্ত জ্ঞান প্রভৃতি হলো তাদের শিক্ষালব্ধ গুণাবলি। অর্থাৎ এ বিষয়গুলো তারা শিক্ষার মাধ্যমে পেয়ে থাকে। একজন আদর্শ বিক্রয়কর্মীর উভয় ধরনের গুণেরই প্রয়োজন আছে। রকি ফোন কোম্পানি শারীরিক গুণাবলির ভিত্তিতে দুজন বিক্রয়কর্মী নিয়োগ দেয়। নিয়োগের পরপরই প্রতিষ্ঠানটি তাদের জন্য এক সপ্তাহ প্রশিক্ষণের ব্যবস্থা করে। ফলে তারা বিক্রির কাজে দক্ষ হয়ে ওঠে। তারা তাদের দায়িত্ব নিষ্ঠার সাথে পালন করে। এক্ষেত্রে শারীরিক গুণগুলো জন্মগত হলেও পণ্য বিক্রিতে পারদর্শী হওয়ার কৌশলগুলো তারা প্রশিক্ষণের মাধ্যমে শিখেছে। একজন বিক্রয়কর্মীকে বিক্রি বাড়ানোর জন্য বিভিন্ন কলাকৌশল (যেমন: পণ্য উপস্থাপনের কৌশল, মার্জিত আচরণ প্রভৃতি) রপ্ত করতে হয়। মি. মিঠু ও মি. রিমুকেও এগুলো রপ্ত করতে হয়েছে। তাছাড়া পড়াশোনার মাধ্যমে শুধু কোম্পানি ও পণ্য সম্পর্কিত তথ্য জানা সম্ভব। মি. মিঠু ও মি. রিমুকে প্রশিক্ষণ দেওয়ার ফলে তারা কীভাবে তাদের কাজ সুষ্ঠুভাবে করবে তা জানতে পেরেছে। ফলে তাদের কর্মদক্ষতা বেড়েছে। তারা সঠিকভাবে দায়িত্ব পালন করতে পেরেছে। তাই বলা যায়, প্রশিক্ষণ থেকে পাওয়া গুণই মি. মিঠু ও মি. রিমুর কর্মপ্রচেষ্টার প্রধান নিয়ামক।"
        }
      ]
    },
    {
      "number": "10",
      "uddipok": "জাপান ফেরত মি. জিতু বাংলাদেশের গুরুত্বপূর্ণ শহরগুলোর বাণিজ্যিক কেন্দ্রে 'জিপান' নামে ২৫টি দোকান প্রতিষ্ঠা করেন। তিনি বিভিন্ন ব্র্যান্ডের উন্নতমানের পণ্য এসব বিপণিতে একই নীতি অনুসরণ করে বিক্রি করেন। ফলে তার ব্যবসায়ে সফলতা বাড়ে। ব্যবসা সম্প্রসারণের লক্ষ্যে তিনি ঢাকা শহরে নতুন একটি বিল্ডিং ভাড়া নিয়ে পৃথক পৃথক বিভাগের মাধ্যমে পণ্য বিক্রির সিদ্ধান্ত নেন।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "অনলাইন কম্পিউটার প্রযুক্তির মাধ্যমে ইলেকট্রনিক উপায়ে ক্রেতা ও বিক্রেতার মধ্যে পণ্য লেনদেনের যে যোগাযোগ স্থাপিত হয় তাকে অনলাইন মার্কেটিং বলে।"
        },
        {
          "label": "খ",
          "question": "",
          "explanation": "গ্রিন মার্কেটিং হলো পণ্য বিপণনের একটি মতবাদ, যেখানে পরিবেশের ভারসাম্য রক্ষাকে সর্বাধিক গুরুত্ব দেওয়া হয়। এক্ষেত্রে পরিবেশকে বিবেচনা করে পণ্য উৎপাদন করা হয়। অর্থাৎ উৎপাদক ক্রেতাদের সন্তুষ্ট করতে পরিবেশবান্ধব পণ্য উৎপাদন ও বিপণন করে। উদাহরণস্বরূপ পরিবেশের জন্য ক্ষতিকর পলিথিনের পরিবর্তে ব্যবসায়ীরা পাটের চট বা কাগজের ব্যাগ ব্যবহার করছেন। তাই বলা যায়, গ্রিন মার্কেটিং পরিবেশবান্ধব পণ্য উৎপাদনে উৎসাহিত করে।"
        },
        {
          "label": "গ",
          "question": "",
          "explanation": "'জিপান' হচ্ছে চেইন স্টোর বা বিপণিমালা। একই মালিকানায় ও পরিচালনায় দেশের বিভিন্ন স্থানে শাখা খুলে পণ্য বিক্রয়কারী প্রতিষ্ঠানগুলোই চেইন স্টোর বা বিপণিমালা নামে পরিচিত। এর প্রতিটি শাখায় একই ধরনের পণ্য বিক্রয় নীতি অনুসরণ করা হয়। এধরনের বিপণিতে একাধিক উৎপাদকের কাছ থেকে পণ্য সংগ্রহ করে একই মালিকানাধীন বিভিন্ন শাখায় তা বিক্রি করা হয়। মি. জিতু বাংলাদেশের গুরুত্বপূর্ণ শহরগুলোর বাণিজ্যিক কেন্দ্রে 'জিপান' নামে ২৫টি দোকান বা বিপণি প্রতিষ্ঠা করেন। বিভিন্ন কোম্পানির পণ্য এ বিপণিতে পাওয়া যায়। এটি একটি বৃহদায়তন খুচরা ব্যবসায় প্রতিষ্ঠান। এই বিপণির সব শাখায় এই বিক্রয় নীতি অনুসরণ করা হয়। এ ধরনের বিপণি একই মালিকানায় পরিচালিত ও নিয়ন্ত্রিত হয়। মি. জিতুর একক মালিকানায় ‘জিপান’ নামক চেইন স্টোরটি পরিচালিত ও নিয়ন্ত্রিত হচ্ছে। এ বিপণির সব শাখায় একই সাজসজ্জা অনুসরণ করা হয়েছে। এ বৈশিষ্ট্যগুলো একটি চেইন স্টোর বা বিপণিমালার সাথে সামঞ্জস্যপূর্ণ। সুতরাং মি. জিতুর ‘জিপান’ হলো চেইন স্টোর।"
        },
        {
          "label": "ঘ",
          "question": "",
          "explanation": "মি. জিতুর ব্যবসায় সম্প্রসারণের জন্য বিভাগীয় বিপণি প্রতিষ্ঠার সিদ্ধান্তটি যথার্থ হয়েছে বলে আমি মনে করি। বিভাগীয় বিপণি বলতে একই দালানে অবস্থিত কয়েকটি আলাদা বিভাগের মাধ্যমে পরিচালিত বৃহদায়তন খুচরা ব্যবসায় প্রতিষ্ঠানকে বোঝায়। এ ধরনের বিপণি কেন্দ্রীয়ভাবে নিয়ন্ত্রিত হয়ে থাকে। এতে পোশাক, খেলনা, বই প্রভৃতি রকমের পণ্যের জন্য আলাদা আলাদা বিভাগ থাকে। মি. জিতু দেশের গুরুত্বপূর্ণ শহরগুলোয় চেইন স্টোর স্থাপন করেছেন। এখানে বিভিন্ন ব্র্যান্ডের উন্নতমানের পণ্য পাওয়া যায়। ফলে প্রতিষ্ঠানটির সফলতা দিন দিন বাড়ছে। এজন্য জিতু ব্যবসায় সম্প্রসারণ করতে ইচ্ছুক। তিনি ঢাকায় নতুন একটি বিল্ডিং ভাড়া নিয়ে আলাদা আলাদা বিভাগের মাধ্যমে পণ্য বিক্রি করার জন্য সিদ্ধান্ত নেন। 'জিপান' ইতোমধ্যেই দেশের গুরুত্বপূর্ণ শহরগুলোর বাণিজ্যিক কেন্দ্রে প্রতিষ্ঠিত হয়েছে। এ অবস্থায় রাজধানী ঢাকাতে এ ব্যবসায় আরও সম্প্রসারণ করাটা যৌক্তিক। কারণ এখানে লোকসংখ্যা অন্যান্য শহরের থেকে বেশি। এখানে বিভাগীয় বিপণি প্রতিষ্ঠার উদ্যোগটিও যথার্থ। এর ফলে ক্রেতারা একটি নির্দিষ্ট স্থান থেকেই বিস্তৃত পণ্যসারির সুবিধা পাবে। এতে তাদের কাঙ্ক্ষিত পণ্যটি কেনার জন্য অন্য কোথাও যাওয়ার প্রয়োজন হবে না। তাছাড়া কেন্দ্রীয় ব্যবস্থাপনায় পরিচালিত হওয়ায় মি. জিতু ক্রেতা সন্তুষ্টি অর্জনে বেশি নজর দিতে পারবেন। বিভাগীয় বিপণির পণ্যগুলো সাধারণত উচ্চ মানসম্পন্ন হয়। তাই ক্রেতাদের পণ্যমান নিয়েও প্রশ্ন থাকবে না। বরং তারা জিপানের সামগ্রিক সুনাম বাড়াতে সহায়তা করবে। তাই বলা যায়, মি. জিতুর ব্যবসায় সম্প্রসারণের সিদ্ধান্তটি যৌক্তিক।"
        }
      ]
    },
    {
      "number": "11",
      "uddipok": "মি. সামসু বান্দরবানে একটি কোল্ডস্টোরেজ গড়ে তোলেন। এতে পাহাড়ি কমলাচাষি ও ব্যবসায়ীরা, কমলা সংরক্ষণ করেন। উক্ত কমলার প্রকৃতি ও বৈশিষ্ট্য অনুসারে বাছাই করে সারাদেশের ক্রেতাদের চাহিদা মেটানো হয়। এর ফলে ক্রেতারা যেমন পছন্দ অনুসারে কমলা ভোগ করতে পারে, তেমনি কমলাচাষি ও ব্যবসায়ীরাও উপযুক্ত মূল্য পেয়ে থাকে। এতে মি. সামসুর পাশাপাশি কমলাচাষি ও ব্যবসায়ীরাও আর্থিকভাবে লাভবান হচ্ছেন।",
      "tag": "DB 17",
      "sub_questions": [
        {
          "label": "ক",
          "question": "",
          "explanation": "নির্দিষ্ট পরিমাণ পণ্য বা সেবা নেওয়া বা ব্যবহারের জন্য ক্রেতা যে পরিমাণ অর্থ বিক্রেতাকে দিয়ে থাকে তাকে ঐ পণ্য বা সেবার মূল্য বলে।"
        },
        {
          "label": "খ",
          "question": "",
          "explanation": "বিপণন মিশ্রণ হলো কতকগুলো নিয়ন্ত্রণযোগ্য এবং কৌশলগত উপাদানের সমষ্টি; যথা: পণ্য, মূল্য, স্থান এবং প্রসার। বিপণন মতবাদে ভোক্তা এবং তাদের প্রয়োজনকে বেশি গুরুত্ব দেওয়া হয়। ভোক্তারা আছে বলেই বিপণন কাজের প্রয়োজন রয়েছে। তাদের চাহিদা ও প্রয়োজন অনুযায়ী পণ্য উৎপাদন ও বিপণন করা হয়ে থাকে। এজন্য ভোক্তারা বিপণন মিশ্রণের কেন্দ্রবিন্দুতে অবস্থান করে। চিত্রে বিষয়টি উপস্থাপন করা হলো-"
        },
        {
          "label": "গ",
          "question": "",
          "explanation": "মি. সামসুরের কার্যক্রমের মাধ্যমে পণ্যের সময়গত উপযোগ সৃষ্টি হয়েছে। উৎপাদনের পর থেকে শুরু করে ভোগের বা বিক্রির আগ পর্যন্ত পণ্য সংরক্ষণ করাই হলো গুদামজাতকরণ। এর মাধ্যমে পণ্যের সময়গত উপযোগ সৃষ্টি হয়। মি. সামসুর বান্দরবানে একটি কোল্ডস্টোরেজ গড়ে তোলেন। এ কোল্ডস্টোরেজ পাহাড়ি কমলাচাষি ও ব্যবসায়ীরা কমলা সংরক্ষণ করেন। এর ফলে কমলার গুণগত মান রক্ষা পায়। তাছাড়া উৎপাদনের পরপর সব কমলাই বিক্রি হয়ে যায় না। নির্দিষ্ট সময় পর্যন্ত কমলা রক্ষণাবেক্ষণ গুদামজাতকরণের মাধ্যমেই সম্ভব হয়। আবার কমলার চাহিদাও সবসময় থাকে না। চাহিদার আধিক্য আসা পর্যন্তও কমলা সংরক্ষণ করা দরকার, যা গুদামজাতকরণের মাধ্যমে করা হয়। এক্ষেত্রে দেখা যাচ্ছে, পণ্য উৎপাদনের সময় এবং ভোগের সময়ের মধ্যে নির্দিষ্ট পার্থক্য বিরাজমান। এ সময়ে কমলা সংরক্ষণের মাধ্যমে যে উপযোগ সৃষ্টি করা হয় তাই সময়গত উপযোগ। অর্থাৎ, মি. সামসু কোল্ডস্টোরেজে কমলা সংরক্ষণের মাধ্যমে পণ্যের সময়গত উপযোগ সৃষ্টি করেন।"
        },
        {
          "label": "ঘ",
          "question": "",
          "explanation": "ক্রেতাদের পছন্দ অনুসারে কমলা পেতে পর্যায়িতকরণ কাজটি সম্পাদন করা হয়েছে, যা যথার্থ হয়েছে। পণ্যের মান নির্দিষ্ট করাকে প্রমিতকরণ বলে। এ মান বা বৈশিষ্ট্য অনুযায়ী পণ্যকে বিভিন্ন ভাগে ভাগ করাই হচ্ছে পর্যায়িতকরণ। মি. সামসু বান্দরবানে একটি কোল্ডস্টোরেজ গড়ে তোলেন। পাহাড়ি চাষি ও ব্যবসায়ীরা অনেকেই এখানে কমলা সংরক্ষণ করেন। এ সংরক্ষণ বিক্রির আগ পর্যন্তই করা হয়। তবে বিক্রির আগে ব্যবসায়ীরা কমলাকে প্রকৃতি ও বৈশিষ্ট্য অনুসারে নানান ভাগে ভাগ করে। ফলে ক্রেতারা তাদের পছন্দ ও চাহিদা অনুযায়ী বাজার হতে কমলা কিনতে পারে। এতে চাষি এবং ব্যবসায়ী উভয়েই কমলার উপযুক্ত মূল্য পেয়ে থাকে। কমলার মান নির্ধারণ করা হচ্ছে প্রমিতকরণ। যেমন: কাঁচা-পাকা, আকার, প্রকৃতি ইত্যাদি হলো কমলার মান। এ বৈশিষ্ট্য অনুসারে কমলাকে ভাগ করলে তাকে বলে পর্যায়িতকরণ। যেমন: কাঁচা ও পাকা কমলাকে আলাদা করা কিংবা আকার অনুযায়ী ছোট, মাঝারি ও বড় কমলা আলাদা করা। এতে প্রতিটি শ্রেণির কমলার জন্য আলাদা দাম নির্ধারণ করা সম্ভব হয়। আর যে ক্রেতা যেমন কমলা চায়, যেমন: কেউ ছোট কমলা, কেউবা বড় কমলা, সে তেমন কমলাই কিনতে পারে। এক্ষেত্রে মূল্য নিয়েও ক্রেতারা সন্তুষ্টি প্রকাশ করে। যদি সব ধরনের কমলা একসাথে থাকত, তাহলে কেউ বড় আকারে কমলা নিতে চাইলে তা পেত না। সুতরাং ক্রেতা চাহিদা পূরণে পর্যায়িতকরণ কাজটির ভূমিকা যথোপযুক্ত।"
        }
      ]
    }
  ]
}