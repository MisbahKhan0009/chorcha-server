{
  "title": "নজরুল ইসলাম কলেজ ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব জার্জিস যশোরের গ্রামগঞ্জ থেকে খেজুরের রস সংগ্রহ করেন। নিজে দাঁড়িয়ে থেকে ভেজাল মুক্ত নলেন গুঁড় তৈরি করেন। অনলাইনে ফেইসবুক পেজ খুলে হালাল ফুড প্রোডাক্ট নামে ব্যবসায় শুরু করেন। ক্রেতা ভেজাল মুক্ত গুড় পেয়ে খুশি। এতে বিক্রয় বৃদ্ধি পেয়েছে। তারা এখন গুড়ের পাশাপাশি গাইবান্ধার দানাদার ঘি তৈরি করছেন। এটাও খুবই ভালো মানের হওয়াতে তাদের ব্যবসায় এখন সম্প্রসারিত হচ্ছে।",
      "tag": "SSNIC 24",
      "sub_questions": [
        {
          "label": "ক",
          "question": "বিপণন কী?",
          "explanation": "ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়া হলো বিপণন।"
        },
        {
          "label": "খ",
          "question": "'সকল ক্রেতাই ভোক্তা নয়'- ব্যাখ্যা করো।",
          "explanation": "সব ভোস্তাই ক্রেতা, কিন্তু সব ক্রেতা ভোক্তা না-ও হতে পারে। যারা ব্যক্তিগত বা পারিবারিক ভোগের জন্য পণ্য কেনে তাদেরকে ভোক্তা বলে। ভোক্তা পণ্য কিনে তা ব্যবহারের মাধ্যমে উপযোগ নিঃশেষ করে। অন্যদিকে, যারা পুনঃবিক্রয় বা ভোগের জন্য পণ্যসামগ্রী কেনে তাদের ক্রেতা বলে। পণ্যসামগ্রী কিনলেই ক্রেতা হওয়া, যায়। কিন্তু ভোক্তা হতে হলে অবশ্যই ব্যবহারের মাধ্যমে পণ্যের উপযোগ নিঃশেষ করতে হয়। তাই বলা যায়, সকল ক্রেতাই ভোক্তা নয়।"
        },
        {
          "label": "গ",
          "question": "উদ্দীপকে বিপণন ক্রমবিকাশের কোন যুগের উল্লেখ রয়েছে? ব্যাখ্যা করো।",
          "explanation": "উদ্দীপকে বিপণন ক্রমবিকাশের সামাজিক যোগাযোগ বা মোবাইল মার্কেটিং যুগের উল্লেখ রয়েছে। বিপণনের বর্তমান সময়কাল হলো সামাজিক যোগাযোগ বা মোবাইল মার্কেটিং যুগ। এ যুগে প্রতিষ্ঠানগুলো মোবাইল এবং সামাজিক যোগাযোগের মাধ্যমে ব্যবহার করে পণ্যের প্রসার কাজ চালায়। জনাব জর্জিস যশোরের গ্রামগঞ্জ থেকে খেজুরের রস সংগ্রহ করেন। নিজে দাঁড়িয়ে থেকে ভেজালমুক্ত নলেন গুড় তৈরি করেন। তিনি পণ্যটি বিক্রির উদ্দেশ্যে অনলাইনে ফেসবুক পেইজ খোলেন। এর ফলে ক্রেতারা সামাজিক যোগাযোগ মাধ্যম ফেসবুকে জনাব জসিমের উৎপাদিত পণ্য নলেন গুড় দেখে কিনতে আগ্রহী হবে। আবার, তার গুড়ের মান ভালো। ফলে ক্রেতারা তার পণ্য সম্পর্কে সামাজিক যোগাযোগ মাধ্যম ফেসবুকে ইতিবাচক মন্তব্য করবে। এতে তার বিক্রয় বৃদ্ধি পাবে। আর এসব বৈশিষ্ট্যসমূহ বিপণন ক্রমবিকাশের মোরাইল মার্কেটিং যুগকে নির্দেশ করে।"
        },
        {
          "label": "ঘ",
          "question": "উদ্দীপকে জনাব জার্জিসের কার্যক্রম বেকার সমস্যা দূরীকরণে কতটুকু ভূমিকা রাখতে পারবে বলে তোমার মনে হয়? যুক্তিসহ তোমার মতামত দাও।",
          "explanation": "জনাব জার্জিসের কার্যক্রম কর্মসংস্থান সৃষ্টির মাধ্যমে বেকার সমস্যা দূরীকরণে গুরুত্বপূর্ণ ভূমিকা রাখতে পারবে বলে আমি মনে করি। কর্মসংস্থান হলো দুটি পক্ষের মধ্যে এক ধরনের চুক্তি, যেখানে একপক্ষ আর্থিক বা অনার্থিকভাবে কাজ করতে রাজি থাকে। বিপণনের কার্যাবলি পণ্য উৎপাদন থেকে পণ্য বিক্রির পরও ব্যপ্ত। এ কারণে বিপণনের সামগ্রিক কাজে অনেক মানুষের কর্মসংস্থানের সুযোগ সৃষ্টি হয়। জনাব জার্জিস যশোরের গ্রামগঞ্জ থেকে খেজুরের রস সংগ্রহ করেন। তিনি ভেজালমুক্ত নলেন গুড় তৈরি করেন। তিনি অনলাইনে তার পণ্যগুলো বিক্রি করেন। ক্রেতারা ভেজালমুক্ত গুড় পেয়ে খুশি। এতে তার পণ্যের বিক্রি বেড়েছে। তিনি এখন গুড়ের পাশাপাশি দানাদার যি তৈরি করছেন। এতে ব্যবসায় সম্প্রসারিত হচ্ছে। অর্থাৎ, কর্মসংস্থান সৃষ্টি হচ্ছে। জনাব জার্জিস উৎপাদন কাজের সাথে জড়িত। তিনি পণ্য উৎপাদন ও বিক্রি করেন। তার উৎপাদন ও বিপণন কাজ পরিচালনার জন্য কর্মী, কর্মচারী ও শ্রমিকের প্রয়োজন হয়েছে। এতে ব্যবসায় কর্মরত সকলের বেকারত্ব সমস্যার সমাধান হয়েছে। অর্থাৎ, জনাব জার্জিস তাদের জীবিকা অর্জনের উপায় তৈরি করছেন। আবার, বিক্রয় বৃদ্ধির কারণে তিনি ব্যবসায় সম্প্রসারণ করছেন। ফলে আরও নতুন কিছু কর্মীর কর্মসংস্থান হচ্ছে। এর মাধ্যমে সার্বিকভাবে দেশের অর্থনীতির চাকা সচল থাকবে ও বেকারত্ব দূর হবে। তাই বলা যায়, জনাব জার্জিসের কার্যক্রম বেকারত্ব সমস্যা দূরীকরণে, অত্যন্ত গুরুত্বপূর্ণ ভূমিকা পালন করছে।"
        }
      ]
    },
    {
      "number": "2",
      "uddipok": "বিজন কুমার তার পরিবার নিয়ে সুনামগঞ্জের সাদা পাথর দেখতে যান, তিনি যে হোটল-এ ওঠেন সেখানে WiFi সুবিধা না থাকার কারণে পরেন দিন হোটেল পরিবর্তন করেন। যে হোটেলে ওঠেন সেখান থেকে মাউন্টেন ভিউ সহ WiFi সংযোগ টিভি অন্যান্য আধুনিক সকল সুযোগ-সুবিধা আছে। এতে বিজন কুমারের পরিবার সন্তুষ্টি।",
      "tag": "SSNIC 24",
      "sub_questions": [
        {
          "label": "ক",
          "question": "চাহিদা কী?",
          "explanation": "কোনো কিছু পাওয়ার আকাঙ্ক্ষা, কাঙ্ক্ষিত পণ্য বা সেবা কেনার সামর্থ্য এবং অর্থ ব্যয়ের ইচ্ছা থাকলে তাকে চাহিদা বলে।"
        },
        {
          "label": "খ",
          "question": "বিপণন ভ্যালু সৃষ্টির প্রক্রিয়া ব্যাখ্যা করো।",
          "explanation": "ক্রেতা কোনো পণ্য ব্যবহারের মাধ্যমে যে সুবিধা পায় এবং এর জন্য যে পরিমাণ অর্থ ব্যয় করে, এ দু'য়ের পার্থক্যই হলো ক্রেতা ভ্যালু। একজন ক্রেতাকে পণ্য বা সেবা কেনার জন্য অর্থ ব্যয় করতে হয়। বিনিময়ে ক্রেতা সুবিধা ভোগ করে। ক্রেতাকে তার ব্যয়িত অর্থ অনুযায়ী মানসম্মত সুবিধা বা পণ্য দিলে ক্রেতা ভ্যালু সৃষ্টি হয়।"
        },
        {
          "label": "গ",
          "question": "উদ্দীপকে মৌলিক ধারণা অনুযায়ী 'সুনামগঞ্জকে' কী বলা হয়? ব্যাখ্যা করো।",
          "explanation": "বিপণনের মৌলিক ধারণা অনুযায়ী উদ্দীপকে উল্লিখিত সুনামগঞ্জকে সেবা বলা যায়। সেবা হচ্ছে কোনো কাজ, সুবিধা বা তৃপ্তি, যা বিক্রির জন্য বাজারে উপস্থাপন করা হয়। এটি শনাক্ত করা গেলেও দেখা বা স্পর্শ করা যায় না। পর্যটনকেন্দ্র, বিনোদনমূলক স্থান, সমুদ্রসৈকত, বিউটি পার্লার ইত্যাদি সেবার উদাহরণ। উদ্দীপকে বিজয় কুমার তার পরিবার নিয়ে সুনামগঞ্জের সাদা পাথর দেখতে যান। তিনি সেখানে প্রথমে যে হোটেলে ওঠেন সেখানে WiFi না থাকায় অন্য হোটেলে ওঠেন। এক্ষেত্রে তিনি এবং তার পরিবার যে হোটেলে ওঠেন সেখান থেকে মাউন্টেইন ভিউসহ নানা আধুনিক সুবিধা উপভোগ করেন। মাউন্টেইন ডিউ ও আধুনিক সুবিধা গ্রহণের মাধ্যমে তারা তৃপ্তি অনুভব করেন। তাদের এ সন্তুষ্টি চোখে দেখা যায় না বা স্পর্শও করা যায় না। কিন্তু অনুভব করা যায়। সুনামগঞ্জের এসব বৈশিষ্ট্য বিপণনের মৌলিক ধারণা সেবার সাথে সাদৃশ্যপূর্ণ। সুতরাং, বিপণনের মৌলিক ধারণা অনুযায়ী সুনামগঞ্জকে সেবা বলা যায়।"
        },
        {
          "label": "ঘ",
          "question": "উদ্দীপকে উল্লেখিত দুই হোটেলের অবস্থান বিপণন মতবাদের আলোকে বিশ্লেষণ করো।",
          "explanation": "বিপণন মতবাদের আলোকে উদ্দীপকের ২য় দিনের হোটেলটি ক্রেতা সন্তুষ্টি অর্জন করতে পারায়-এর অবস্থান ভালো। সেবার মান, প্রাপ্ত সুবিধা ও মূল্যের সমন্বয়ে সেবা সম্পর্কে ক্রেতার যে মনোভাব গড়ে ওঠে তাই ক্রেতা সন্তুষ্টি। ক্রেতা সন্তুষ্ট হলে ব্যবসায়ে সফলতা আসে। আর প্রত্যাশার তুলনায় কম সুবিধা পেলে ক্রেতা অসন্তুষ্ট হয়। বিজন কুমার তার পরিবারসহ সাদা পাথর দেখতে যান। তিনি ১ম দিন যে হোটেলে ওঠেন সেখানে WiFi সুবিধা নেই। এ কারণে তিনি ২য় দিন হোটেল পরিবর্তন করেন। বর্তমানের এ হোটেলে মাউন্টেইন ভিউ পাওয়া যায়। এ হোটেলটি সকল আধুনিক সুযোগ-সুবিধা রেখেছে। এর ফলে বিজন কুমারের পরিবারও সন্তুষ্ট। অর্থাৎ, ২য় হোটেলটি ক্রেতা সন্তুষ্টি অর্জনে সক্ষম। বিপণন মতবাদের মূল কথা হলো ক্রেতাসাধারণকে সর্বোচ্চ সন্তুষ্টি দেওয়ার মাধ্যমে বিপণন কার্যক্রম পরিচালনা করা। এক্ষেত্রে ক্রেতাকে সন্তুষ্টি প্রদানের মাধ্যমে মুনাফা অর্জন করা হয়। উদ্দীপকের প্রথম হোটেলটি ভোক্তার চাহিদা সম্পর্কে সচেতন নয়। তারা ভোক্তাদের 'সর্বোচ্চ সন্তুষ্টি প্রদানে ব্যর্থ। অন্যদিকে, ২য় হোটেলটি ভোক্তার চাহিদাকে গুরুত্ব দিচ্ছে। তারা ভোক্তার চাহিদা অনুযায়ী WiFi সহ সকল আধুনিক সুবিধা দেওয়ার চেষ্টা করছে। অর্থাৎ, ২য় দিনের হোটেলটি ক্রেতাদের সন্তুষ্টি অর্জনে গুরুত্ব দিচ্ছে। ফলে তাদের মুনাফা ১ম দিনের হোটেলের তুলনায় বৃদ্ধি পাবে। তাই বলা যায়, বিপণন মতবাদের আলোকে ২য় দিনের হোটেলের অবস্থান ভালো।"
        }
      ]
    },
    {
      "number": "3",
      "uddipok": "জনাব কাজল গোয়ালন্দ ঘাট থেকে জেলেদের কাছ থেকে ইলিশ মাছ সংগ্রহ করেন। তারপর তিনি নিজ গাড়িতে করে ময়মনসিংহের বাজারে বিক্রি করেন। তার নিজস্ব সংরক্ষণের ব্যবস্থা না থাকার কারণে তিনি ছোট-বড়, মাঝারি সব মাছ একই দামে বিক্রি করেন। এতে তিনি কাঙ্ক্ষিত মুনাফা অর্জনে ব্যর্থ হন।",
      "tag": "SSNIC 24",
      "sub_questions": [
        {
          "label": "ক",
          "question": "বিক্রয় কী?",
          "explanation": "অর্থের বিনিময়ে বিক্রেতার কাছ থেকে ক্রেতার কাছে পণ্যের 'মালিকানা হস্তান্তরই হলো বিক্রয়।"
        },
        {
          "label": "খ",
          "question": "স্থানগত উপযোগ কীভাবে সৃষ্টি হয়? ব্যাখ্যা করো।'",
          "explanation": "পরিবহন স্থানগত উপযোগ সৃষ্টি করে। পরিবহন হলো বিপণনের পণ্য স্থানান্তর সংক্রান্ত কাজ। পরিবহনের মাধ্যমে পণ্যসামগ্রী এক স্থান থেকে অন্য স্থানে স্থানান্তর করা হয়। এর ফলে পণ্যের বাজার স্থানীয় থেকে আঞ্চলিক, আঞ্চলিক থেকে জাতীয় এবং জাতীয় থেকে আন্তর্জাতিক পর্যায়ে বিস্তৃতি লাভ করে। যেমন- পরিবহনের মাধ্যমে রাজশাহীর আম ঢাকায় বসে ভোক্তারা খেতে পারছে। এভাবে পরিবহন স্থানগত উপযোগ সৃষ্টি করে।"
        },
        {
          "label": "গ",
          "question": "উদ্দীপকে কোন ধরনের উপযোগ সৃষ্টি হয়? ব্যাখ্যা করো।",
          "explanation": "উদ্দীপকে স্থানগত উপযোগ সৃষ্টি হয়। উৎপাদন স্থান থেকে পণ্যসামগ্রী ভোক্তার কাছে পৌছানোর মাধ্যমে স্থানগত উপযোগ সৃষ্টি হয়। এ কাজটি করা হয় পরিবহন ব্যবস্থার মাধ্যমে। এজন্য পরিবহনকে বিপণনের গুরুত্বপূর্ণ কাজ বলা হয়। জনাব কাজল গোয়ালন্দ ঘাটের জেলেদের থেকে ইলিশ মাছ সংগ্রহ করেন। তারপর তিনি নিজ গাড়িতে করে ময়মনসিংহের বাজারে বিক্রি করেন। এতে ময়মনসিংহে বসবাসরত ভোক্তারা সহজেই গোয়ালন্দ ঘাটের জেলেদের সংগৃহীত ইলিশ ভোগের সুযোগ পায়। ফলে গোয়ালন্দ ও ময়মনসিংহের স্থানগত বাধা দূর হয়। তাছাড়া গোয়ালন্দ ঘাটের জেলেদের অতিরিক্ত ইলিশ বিক্রি সহজ হয়। এক্ষেত্রে গোয়ালন্দ ঘাটের মাছ ময়মনসিংহে পৌছাতে প্রয়োজন হয় পরিবহনের। এসব বৈশিষ্ট্য স্থানগত উপযোগ সৃষ্টির সাথে মিলে। তাই বলা যায়, উদ্দীপকে গোয়ালন্দ ঘাটের জেলেদের ইলিশ ময়মনসিংহে বিক্রির মাধ্যমে স্থানগত উপযোগ সৃষ্টি হয়।"
        },
        {
          "label": "ঘ",
          "question": "উদ্দীপকে উল্লিখিত সমস্যা বিপণন কার্যাবলির আলোকে বিশ্লেষণ করো।",
          "explanation": "উদ্দীপকে উল্লিখিত সমস্যাটি হলো বিপণনের গুদামজাতকরণের সমস্যা। গুদামজাতকরণের মাধ্যমে দীর্ঘসময় ধরে পণ্য সংরক্ষণ করা যায়। এতে পণ্যের গুণগত মান অক্ষুণ্ণ থাকে। এর ফলে সারাবছর পণ্য ভোগ করা যায়। উদ্দীপকে বিজ্ঞাপনের সামাজিক যোগাযোগ মাধ্যমে ব্যবহৃত হয়েছে, যা বর্তমানে বহুল প্রচলিত মাধ্যম। বিজ্ঞাপনের মাধ্যমে পণ্য বা সেবা সম্পর্কে বর্তমান ও সম্ভাব্য ক্রেতাদের জানানো হয়। বিজ্ঞাপনের বেশ কিছু মাধ্যম রয়েছে। যেমন: টেলিভিশন, সংবাদপত্র, সামাজিক যোগাযোগ মাধ্যম প্রভৃতি। বতৃমান সময়ে সামাজিক যোগাযোগ মাধ্যমে পণ্যের তথ্য, ছবি ও ভিডিও শেয়ার করে ক্রেতাদের আকৃষ্ট করা হয়। ভেষজ বাড়ি অনলাইন পেইজটি গ্যাস নিরাময় পণ্য বিক্রি করে। গ্যাস্ট্রো ফিনিশ নামক পণ্যটি তারা ২০ ধরনের প্রাকৃতিক উপাদান দিয়ে তৈরি করে। ক্রেতারা বর্তমানে তাদের পণ্য সেবনে আগ্রহী হয়েছে। তাদের পেইজে পণ্যের রিভিউ দেখে অনেকে এই পণ্য কিনে উপকার পেয়েছে। অর্থাৎ, তারা পণ্যের প্রসারে সামাজিক যোগাযোগ মাধ্যমের সাহায্য নিয়েছে। বর্তমানে প্রায় সবার সামাজিক যোগাযোগ সাইটে একাউন্ট আছে। তাই সামাজিক যোগাযোগ মাধ্যমে ভেষজ বাড়ির মতো পেইজ খুলে উদ্যোক্তারা নিজের পণ্য বিক্রির সুযোগ পায়। বিক্রীত পণ্যের রিভিউ দেখে নতুন ক্রেতারাও পণ্য ক্রয় করতে আগ্রহী হয়। আবার, ছবি ও ভিডিও-এর মাধ্যমে পণ্য উপস্থাপনের সুযোগ থাকায় সহজেই দৃষ্টি আকর্ষণ করা যায়। এছাড়া অন্যান্য বিজ্ঞাপন মাধ্যমে তুলনায় এর খরচ তুলনামূলক কম। ফলে স্বল্পব্যয়ে অধিক সুবিধা লাভ করা যায়। তাই বর্তমানে এটি বহুল প্রচলিত একটি বিজ্ঞাপন মাধ্যম।"
        }
      ]
    },
    {
      "number": "4",
      "uddipok": "ডাক্তার ভেষজ বাড়ি নামে অনলাইন পেইজের মাধ্যমে \"গ্যাস্ট্রো ফিনিশ\" নামে ২০ ধরনের প্রাকৃতিক উপাদান গুড়ো করে একটি পেটের গ্যাস নিরাময় পণ্য বিক্রি করে। ক্রেতা বর্তমানে গ্যাসের ওষুধের পার্শ্ব প্রতিক্রিয়ার কারণে এই পণ্য সেবনে আগ্রহী হয়েছে। সব কাস্টমারের রিভিউ মেসেজ দেখে অনেকই এই পণ্য কিনে উপকার পেয়েছে। ফলে এখন অনেক বিক্রি বাড়ছে। এতে মুনাফা হচ্ছে আগের চেয়ে বেশি।",
      "tag": "SSNIC 24",
      "sub_questions": [
        {
          "label": "ক",
          "question": "বিজ্ঞাপন কী?",
          "explanation": "অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনই হলো-বিজ্ঞাপন।"
        },
        {
          "label": "খ",
          "question": "বিজ্ঞাপন কি অপচয়? ব্যাখ্যা করো।",
          "explanation": "অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনকে বিজ্ঞাপন বলে। বিজ্ঞাপন হলো বিপণন প্রসারে একটি অন্যতম হাতিয়ার। বিজ্ঞাপন দিতে খরচ হলেও দীর্ঘমেয়াদে এটি প্রতিষ্ঠানকে লাভবান করে এর মাধ্যমে ক্রেতারা কোনো প্রতিষ্ঠানের পণ্য সম্পর্কে জানতে পারেন এবং এ পণ্য কিনতে আকৃষ্ট হন। ফলে প্রতিষ্ঠানের বিক্রি ও মুনাফা বাড়ার সম্ভাবনা বাড়ে। তবে কিছু কিছু ক্ষেত্রে বিজ্ঞাপন মাধ্যম বাছাইয়ে ত্রুটির কারণে এটি শুধু খরচ সৃষ্টি করে। সুতরাং, সঠিক মাধ্যম বাছাই করতে পারলে বিজ্ঞাপনকে অপচয় নয় বরং বিনিয়োগ হিসেবে বিবেচনা করা হয়।"
        },
        {
          "label": "গ",
          "question": "উদ্দীপকে কোন ধরনের বিপণন কাজের উল্লেখ রয়েছে? ব্যাখ্যা করো।",
          "explanation": "উদ্দীপকে বিপণনের বিক্রয় কাজের উল্লেখ রয়েছে। বিক্রয়ের মাধ্যমে অর্থের বিনিময়ে পণ্যের মালিকানা বিক্রেতার কাছ থেকে ক্রেতার কাছে হস্তান্তর করা হয়। এতে পণ্যের স্বত্বগত উপযোগ সৃষ্টি হয়। বিক্রয়ের মাধ্যমে বিক্রেতা মুনাফা অর্জন করতে পারে। 'ভেষজ বাড়ি একটি অনলাইন পেইজ। পেইজটিতে 'গ্যাস্ট্রো ফিনিশ' নামে একটি ওষুধ বিক্রি করা হয়। ওষুধটি ২০ ধরনের প্রাকৃতিক উপদান গুড়ো করে তৈরি করা হয়'। ক্রেতারা বর্তমানে গ্যাসের ওষুধের স্বার্শপ্রতিক্রিয়ার কারণে এই পণ্যটি কিনতে আগ্রহী হচ্ছে। ফলে অর্থের বিনিময়ে পণ্যের মালিকানা থেকে ক্রেতার কাছে হস্তান্তরিত হয়। এতে পণ্যের স্বত্বগত উপযোগ সৃষ্টি হচ্ছে। সাধারণত বিক্রয়কারী মুনাফা অর্জনের জন্য এ ধরনের মালিকানা হস্তান্তর কাজ করে। ফলে পণ্যের ওপর বিক্রেতার মালিকানা নিঃশেষ হয়ে যায়। আর এসব বৈশিষ্ট্য বিপণনের বিক্রয় কাজের সাথে মিলে। তাই বলা যায়, উদ্দীপকে বিপণনের বিক্রয় কাজের উল্লেখ রয়েছে।"
        },
        {
          "label": "ঘ",
          "question": "উদ্দীপকে বিজ্ঞাপনের কোন মাধ্যমে ব্যবহৃত হয়েছে? বর্তমানে এটি বহুল প্রচলিত মাধ্যমে যুক্তি দাও।",
          "explanation": "উদ্দীপকে বিজ্ঞাপনের সামাজিক যোগাযোগ মাধ্যমে ব্যবহৃত হয়েছে, যা বর্তমানে বহুল প্রচলিত মাধ্যম। বিজ্ঞাপনের মাধ্যমে পণ্য বা সেবা সম্পর্কে বর্তমান ও সম্ভাব্য ক্রেতাদের জানানো হয়। বিজ্ঞাপনের বেশ কিছু মাধ্যম রয়েছে। যেমন: টেলিভিশন, সংবাদপত্র, সামাজিক যোগাযোগ মাধ্যম প্রভৃতি। বর্তমান সময়ে সামাজিক যোগাযোগ মাধ্যমে পণ্যের তথ্য, ছবি ও ভিডিও শেয়ার করে ক্রেতাদের আকৃষ্ট করা হয়। ভেষজ বাড়ি অনলাইন পেইজটি গ্যাস নিরাময় পণ্য বিক্রি করে। গ্যাস্ট্রো ফিনিশ নামক পণ্যটি তারা ২০ ধরনের প্রাকৃতিক উপাদান দিয়ে তৈরি করে। ক্রেতারা বর্তমানে তাদের পণ্য সেবনে আগ্রহী হয়েছে। তাদের পেইজে পণ্যের রিভিউ দেখে অনেকে এই পণ্য কিনে উপকার পেয়েছে। অর্থাৎ, তারা পণ্যের প্রসারে সামাজিক যোগাযোগ মাধ্যমের সাহায্য নিয়েছে। বর্তমানে প্রায় সবার সামাজিক যোগাযোগ সাইটে একাউন্ট আছে। তাই সামাজিক যোগাযোগ মাধ্যমে ভেষজ বাড়ির মতো পেইজ খুলে উদ্যোক্তারা নিজের পণ্য বিক্রির সুযোগ পায়। বিক্রীত পণ্যের রিভিউ দেখে নতুন ক্রেতারাও পণ্য ক্রয় করতে আগ্রহী হয়। আবার, ছবি ও ভিডিও-এর মাধ্যমে পণ্য উপস্থাপনের সুযোগ থাকায় সহজেই দৃষ্টি আকর্ষণ করা যায়। এছাড়া অন্যান্য বিজ্ঞাপন মাধ্যমে তুলনায় এর খরচ তুলনামূলক কম। ফলে স্বল্পব্যয়ে অধিক সুবিধা লাভ করা যায়। তাই বর্তমানে এটি বহুল প্রচলিত একটি বিজ্ঞাপন মাধ্যম।"
        }
      ]
    },
    {
      "number": "5",
      "uddipok": "ময়মনসিংহ শিক্ষা নগরী। বিভিন্ন অঞ্চল থেকে ছাত্র-ছাত্রীরা এখানে লেখাপড়া করতে আসে। তাই এখানে মেসে প্রচুর ছেলে-মেয়েরা থাকে। ময়মনসিংহে ১৪-১৫ বছর বয়সের ছেলে-মেয়ে বেশি। তাই এখানে মিসেস রাইহানা মেয়েদের পোশাক বানানোর একটি দোকান দেন। এখানে তিনজন মেয়েকে কাজে রাখেন, যারা সেলাই করতে পারে। তিনি তার দোকানে একটি সাইনবোর্ড লাগান যেখানে লেখা, মেয়েদের কলেজের পোশাকসহ কামিজ সেলোয়ার বানানো হয় সুলভ মূল্যে।",
      "tag": "SSNIC 24",
      "sub_questions": [
        {
          "label": "ক",
          "question": "4P কী? (ইংরেজীতে লিখতে হবে)",
          "explanation": "Product, Price, 'Place, Promotion বিপণন মিশ্রণের এই উপাদানগুলোর সমন্বয়ে 4P হয়।"
        },
        {
          "label": "খ",
          "question": "শিল্প বাজারের ক্রেতা কেন্দ্রীভূত- ব্যাখ্যা করো।",
          "explanation": "যেসব প্রতিষ্ঠান পুনরায় উৎপাদন, বা প্রক্রিয়াজাতকরণের উদ্দেশ্যে পণ্য ও সেবাসামগ্রী কেনে তাদের সমন্বয়ে গঠিত বাজারকে শিল্প বাজার বলে। শিল্প বাজারের সদস্যরা পুনঃউপাদন বা মুনাফা অর্জনের উদ্দেশ্যে পণ্য কেনে। তাদের এই উদ্দেশ্য অর্জনের জন্য শিল্পপ্রতিষ্ঠান বা শিল্প উদ্যোক্তারা নির্দিষ্ট এলাকায় কেন্দ্রীভূত থাকে। দেশের একেকটি এলাকা একেক ধরনের শিল্প স্থাপনের উপযোগী হওয়ায় এবং প্রয়োজনীয় সুযোগ-সুবিধা বিদ্যমান থাকায় কেবল সেখানেই শিল্প প্রতিষ্ঠান গড়ে ওঠে। তাই শিল্প বাজার নির্দিষ্ট এলাকাকে কেন্দ্র করে গড়ে ওঠে।"
        },
        {
          "label": "গ",
          "question": "উদ্দীপকে মিসেস রাইহানা বাজার বিভক্তিকরণের কোন চলক ব্যবহার করেছেন? ব্যাখ্যা করো।",
          "explanation": "মিসেস রাইহানা বাজার বিভক্তিকরণে জনসংখ্যাবিষয়ক বিভক্তিকরণের বয়স ও লিঙ্গ চলক ব্যবহার করেছেন। বয়সের পার্থক্যের কারণে ভোক্তার প্রয়োজন, অভাব ও চাহিদায় পার্থক্য পরিলক্ষিত হয়। তাছাড়া পুরুষ ও নারীভেদেও মানুষের প্রয়োজনে পার্থক্য দেখা যায়। এ বয়স ও লিঙ্গ চলক হলো জনসংখ্যাবিষয়ক বিভক্তিকরণের অন্তর্গত। ময়মনসিংহ হলো শিক্ষা নগরী। তাই ১৪-১৫ বছর বয়সের ছেলে- মেয়েরা 'পড়াশোনার জন্য এখানে আসে। তাদের কথা বিবেচনা করে মিসেস রাইহানা মেয়েদের পোশাক বানানোর একটি দোকান দেন। দোকান প্রতিষ্ঠার ক্ষেত্রে তিনি বাজার বিভক্তিকরণের লিঙ্গ চলক ব্যবহার করেন। তার দোকানে মূলত ১৪-১৫ বছর বয়সী কলেজ পড়ুয়া মেয়েদের কলেজ ড্রেস বানানো হয়। এক্ষেত্রেও তিনি বয়স চলককে বিবেচনা করেন। এ বয়স ও লিঙ্গ চলক মূলত জনসংখ্যাবিষয়ক বাজার বিভক্তিকরণের অংশ। তাই বলা যায়, মিসেস রাইহানা 'জনসংখ্যাবিষয়ক বাজার বিভক্তিকরণে বয়স ও লিঙ্গ চলক বিবেচনা করেন।"
        },
        {
          "label": "ঘ",
          "question": "মিসেস রাইহানার সিদ্ধান্ত ব্যবসায় কতটুকু সাফল্য পেতে পারে? যুক্তি দাও।",
          "explanation": "ক্রেতাকেন্দ্রিক সিদ্ধান্ত নেওয়ার কারণে মিসেস রাইহানার ব্যবসায় ব্যাপক সাফল্য পেতে পারে। বাজার বিভক্তিকরণে একজন উদ্যোক্তার সচেষ্ট থাকা উচিত। এক্ষেত্রে অবশ্যই বাজারের আকার, পণ্যের চাহিদা, যুক্তিসঙ্গত পণ্যমূল্য প্রভৃতি বিবেচনা করা দরকার। যে উদ্যোক্তা সঠিকভাবে এগুলো বিবেচনা করে সে সাফল্য অর্জন করতে পারে। ময়মনসিংহ নগরীতে লেখাপড়া করতে প্রচুর ছেলে-মেয়ে আসে। তাদের কথা চিন্তা করেই মিসেস রাইহানা মেয়েদের পোশাক বানানোর একটি দোকান দেন। এখানে তিনজন কর্মচারীও রাখেন তিনি। দোকানে তিনি একটি সাইনবোর্ড লাগান যাতে লিখা মেয়েদের কলেজের পোশাকসহ কামিজ-সেলোয়ার বানানো হয় সুলভ মূল্যে। মিসেস রাইহানা প্রথমে বাজার বিভক্ত করেন। তার বিভাজনকৃত বাজারে ক্রেতাসংখ্যা বেশি। কারণ পড়াশোনার জন্য অনেকেই এখানে আসে। তাই তার পণ্যের পর্যাপ্ত চাহিদা বিদ্যমান থাকবে। তাছাড়া তার মূল ক্রেতারা মেয়েরা হওয়ায় তিনি কর্মী হিসেবে মেয়েদের নিয়োগ দেন।. ফলে ক্রেতাদের কাছে এটি গ্রহণযোগ্যতা পাবে। তাছাড়া তিনি সাইনবোর্ডে বিজ্ঞাপন দিয়েছেন, যা ক্রেতাসমাগম ঘটাতে সহায়তা করবে। এ বিষয়গুলো পর্যালোচনা করে বলা যায়, মিসেস রাইহানা ব্যবসায়ে সাফল্য পেতে পারেন।"
        }
      ]
    },
    {
      "number": "6",
      "uddipok": "XY একটি শিল্প প্রতিষ্ঠান। তাদের উৎপাদনসংক্রান্ত তথ্যাবলি নিম্নরূপ: একক প্রতি পরিবর্তনশীল ব্যয় ৩০ টাকা। মোট স্থায়ী ব্যয় ৯,০০,০০০ টাকা। বিক্রয়ের পরিমাণ ১,৫০,০০০ একক। মোট বিনিয়োগের পরিমাণ ৩০,০০,০০০ টাকা। মুনাফার হার ১৫%। অন্যদিকে RZ কোম্পানির স্থায়ী ব্যয় ১০,০০,০০০ টাকা পরিবর্তনশীল ব্যয় ১০০০ টাকা ও বিক্রয়মূল্য ১,২০০ টাকা।",
      "tag": "SSNIC 24",
      "sub_questions": [
        {
          "label": "ক",
          "question": "শপিং পণ্য কী?",
          "explanation": "যেসব পণ্য ক্রেতারা পূর্বপরিকল্পনা অনুযায়ী বিভিন্ন দোকান ঘুরে পণ্যের মূল্য, মান, ডিজাইন, সাইজ প্রভৃতি তুলনা করে কেনে সেগুলোকে শপিং পণ্য বলে।"
        },
        {
          "label": "খ",
          "question": "পণ্যের জীবন চক্রের কোন পর্যায়ে প্রসার কার্যক্রম বেশি হয়? ব্যাখ্যা করো।",
          "explanation": "সূচনা স্তরে একটি নতুন পণ্য সম্পর্কে সম্ভাব্য সকল ক্রেতাকে অবহিত করতে হয় বলে প্রসার ব্যয় বেশি হয়।' জীবন চক্রের যে স্তরে একটি পণ্য প্রথমবারের মতো বাজারে ছাড়া হয় তাকে সূচনা স্তর বলে। এ স্তরে পণ্য প্রথমবারের মতো বাজারে নিয়ে আসার কারণে ক্রেতারা পণ্য সম্পর্কে জানে না। ক্রেতার কাছে পণ্যটির সংবাদ পৌছানোর জন্য বেশি পরিমাণে প্রসারমূলক কার্যক্রম নিতে হয়। বেশি করে প্রসার কার্যক্রম নেওয়ার ফলে এই স্তরে প্রসারমূলক ব্যয়ও বেড়ে যায়।"
        },
        {
          "label": "গ",
          "question": "উদ্দীপকের XY কোম্পানির ভারসাম্য বিন্দু নির্ণয় করো।",
          "explanation": "যে বিন্দুতে পণ্য বিক্রি করলে আয় ও ব্যয় সমান হয় তাকে ভারসাম্য বিন্দু বলে। এ বিন্দুতে বিক্রি করলে প্রতিষ্ঠানের লাভ বা ক্ষতি কিছুই হয় না। দেওয়া আছে, XY প্রতিষ্ঠানের, এককপ্রতি পরিবর্তনশীল ব্যয় = ৩০০ টাকা মোট স্থায়ী ব্যয় = ১,০০,০০০ টাকা বিক্রয়ের পরিমাণ = ১,৫০,০০০ একক মোট বিনিয়োগের পরিমাণ= ৩০,০০,০০০ টাকা মুনাফার হার = ১৫% বা ০.১৫ .: প্রতিষ্ঠানের এককপ্রতি উৎপাদন ব্যয় = এককপ্রতি পরিবর্তনশীল ব্যয় + মোটস্থায়ীব্যয় মোটবিক্রয়পরিমাণ \\frac{মোট স্থায়ী ব্যয়}{মোট বিক্রয় পরিমাণ} মোটবিক্রয়পরিমাণ মোটস্থায়ীব্যয় ​ = ৩০ + ৯ , ০০ , ০০০ ১ , ৫০ , ০০০ \\frac{৯,০০,০০০ }{১,৫০,০০০} ১ , ৫০ , ০০০ ৯ , ০০ , ০০০ ​ টাকা = ৩০ + ৬ = ৩৬ টাকা এখন, এককপ্রতি বিক্রয়মূল্য = এককপ্রতি উৎপাদন ব্যয় + প্রত্যাশিতমুনাফাবিনিয়োগকৃতমূলধন মোটবিক্রয়পরিমাণ \\frac{প্রত্যাশিত মুনাফা বিনিয়োগকৃত মূলধন}{মোট বিক্রয় পরিমাণ} মোটবিক্রয়পরিমাণ প্রত্যাশিতমুনাফাবিনিয়োগকৃতমূলধন ​ = ৩৬ + ০ . ১৫ × ৩০ , ০০ , ০০০ ১ , ৫০ , ০০০ \\frac{০.১৫ × ৩০,০০,০০০}{১,৫০,০০০} ১ , ৫০ , ০০০ ০ . ১৫ × ৩০ , ০০ , ০০০ ​ = ৩৬ + ৩ = ৩৯ টাকা এবং প্রতিষ্ঠানটির ভারসাম্য বিন্দু - মোটস্থায়ীব্যয় এককপ্রতিবিক্রয়মূল্য − এককপ্রতিপরিবর্তনশীলব্যয় \\frac{মোট স্থায়ী ব্যয়}{একক প্রতি বিক্রয়মূল্য- একক প্রতি পরিবর্তনশীল ব্যয়} এককপ্রতিবিক্রয়মূল্য − এককপ্রতিপরিবর্তনশীলব্যয় মোটস্থায়ীব্যয় ​ = ৯ , ০০ , ০০০ ৩৯ − ৩০ \\frac{৯,০০,০০০ }{৩৯-৩০} ৩৯ − ৩০ ৯ , ০০ , ০০০ ​ = ১,০০,০০০ একক সুতরাং, XY প্রতিষ্ঠানটির ভারসাম্য বিন্দু হলো ১,০০,০০০ একক।"
        },
        {
          "label": "ঘ",
          "question": "XY কোম্পানি ও RZ কোম্পানি দুই কোম্পানির মধ্যে কোনটি লাভজনক কোম্পানি যুক্তি দাও।",
          "explanation": "ভারসাম্য বিন্দু যত অল্প হয় ততই মঙ্গলজনক। কারণ ভারসাম্য বিন্দু অতিক্রম করলেই প্রতিষ্ঠান মুনাফা অর্জন করতে পারে। দেওয়া আছে, RZ কোম্পানির, স্থায়ী ব্যয় = ১০,০০,০০০ টাকা বিক্রয়মূল্য = ১,২০০ টাকা পরিবর্তনশীল ব্যয় = ১,০০০ টাকা ভারসাম্য বিন্দু = মোটস্থায়ীব্যয় এককপ্রতিবিক্রয়মূল্য − এককপ্রতিপরিবর্তনশীলব্যয় \\frac{মোট স্থায়ী ব্যয়}{একক প্রতি বিক্রয়মূল্য- একক প্রতি পরিবর্তনশীল ব্যয়} এককপ্রতিবিক্রয়মূল্য − এককপ্রতিপরিবর্তনশীলব্যয় মোটস্থায়ীব্যয় ​ = ১০ , ০০ , ০০০ ১ , ২০০ − ১ , ০০০ \\frac{১০,০০,০০০}{১,২০০ - ১,০০০} ১ , ২০০ − ১ , ০০০ ১০ , ০০ , ০০০ ​ একক = ৫,০০০ একক XY প্রতিষ্ঠানটির ভারসাম্য বিন্দু ১,০০,০০০ একক [গ থেকে প্রাপ্ত)। অন্যদিকে, RZ কোম্পানিটির ভারসাম্য বিন্দু মাত্র ৫,০০০ একক। অর্থাৎ, ৫,০০০ এর বেশি পণ্য বিক্রি করলেই প্রতিষ্ঠানটি লাভবান হবে। তাছাড়া, XY প্রতিষ্ঠানটির পণ্যের এককপ্রতি বিক্রয়মূল্য হলো ৩৯ টাকা। যা RZ প্রতিষ্ঠানের ২০০ টাকা। সেক্ষেত্রে মূল্য বেশি হওয়ায় RZ প্রতিষ্ঠানটি অল্প বিক্রিতে বেশি পরিমাণে মুনাফা অর্জন করতে পারবে। কিন্তু XY প্রতিষ্ঠানের বিক্রয়মূল্য কম হওয়ায় এর মুনাফা অর্জনের গতিও কম হবে। তাই ভারসাম্য বিন্দু ও বিক্রয়মূল্য বিবেচনায় বলা যায়, XY কোম্পানির চেয়ে RZ কোম্পানি বেশি লাভজনক।"
        }
      ]
    },
    {
      "number": "7",
      "uddipok": "মিস নীলা নকশাকৃত ফুলের টব উৎপাদন ও বিক্রি করেন। দেখতে আকর্ষণীয়। হওয়ায় প্রচুর বিক্রি হয়। কিন্তু তার দেখাদেখি আরও কিছু প্রতিষ্ঠান একই পণ্য বাজারে নিয়ে আসে। তিনি এখন ফুলের টবের সাথে মানিপ্লান্ট গাছের বিভিন্ন ডিজাইন করে ফুলের টব উৎপাদন করেন।",
      "tag": "SSNIC 24",
      "sub_questions": [
        {
          "label": "ক",
          "question": "ব্যয়যোগ মূল্য কী?",
          "explanation": "পণ্যের ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণের পদ্ধতিকে ব্যয়যোগ/মার্কআপ মূল্য নির্ধারণ বলে।"
        },
        {
          "label": "খ",
          "question": "ট্রানজিট বিজ্ঞাপন কাকে বলে?",
          "explanation": "বাস, ট্রেন, মোটরগাড়ি, লঞ্চ প্রভৃতির গায়ে পোস্টার লাগিয়ে বা লিখে বিজ্ঞাপন দেওয়াই হলো ট্রানজিট বা পরিবহন বিজ্ঞাপন। এটি বিজ্ঞাপনের একটি বহুল প্রচলিত মাধ্যম। এর মাধ্যমে সহজেই জনগণের কাছে পণ্যকে উপস্থাপন করা যায়। আমাদের দেশের বাস ও ট্রাকগুলোতে পরিবহন বিজ্ঞাপনের প্রচলন বেশি দেখা যায়।"
        },
        {
          "label": "গ",
          "question": "মিস নীলার উৎপাদিত পণ্যটি কোন ধরনের সুবিধা পণ্য? ব্যাখ্যা করো।",
          "explanation": "মিস নীলার উৎপাদিত পণ্যটি সুবিধাজনক পণ্যের অন্তর্গত লোভনীয় পণ্য। লোভনীয় পণ্য ক্রেতারা আবেগের বশবর্তী হয়ে কেনে। এসব পণ্য কেনার কোন পূর্বপরিকল্পনা থাকে না। আকর্ষণীয় পণ্য দেখে তাৎক্ষণিকভাবে ক্রেতারা এটি কিনে থাকে। যেমন: আইসক্রিম, ফুলদানি, ফুচকা প্রভৃতি। মিসেস নীলা ফুলের টব উৎপাদন ও বিক্রি করেন। তার ফুলের টবগুলো নকশা করা বলে দেখতে সুন্দর। ফলে ক্রেতারা ফুলের টবগুলো দেখলে কেনার আগ্রহ প্রকাশ করে। এক্ষেত্রে ফুলের টব কেনার কোনো পূর্বপরিকল্পনা না থাকলেও ক্রেতারা তাৎক্ষণিকভাবে লোভে পড়ে যান। ফলে আবেগের বশবর্তী হয়ে তারা মিস নীলার নকশা করা ফুলের টব কেনেন। এক্ষেত্রে ক্রেতারা প্রয়োজন-অপ্রয়োজন চিন্তা করে না। এগুলো সুবিধা পণ্যের অন্তর্গত লোভনীয় পণ্যের বৈশিষ্ট্য। তাই বলা যায় মিস নীলার পণ্যটি লোভনীয় পণ্য।"
        },
        {
          "label": "ঘ",
          "question": "উদ্দীপকে নীলার বর্তমান পণ্যটি জীবন চক্রের কোন স্তরে রয়েছে? এ অবস্থায় নতুন ডিজাইন কতটুকু যুক্তিযুক্ত মতামত দাও।",
          "explanation": "পণ্যের জীবন চক্রের পূর্ণতা স্তরে মিস নীলার ফুলের টব বিক্রি ও প্রতিযোগিতা মোকাবিলায় নতুন পণ্য উৎপাদনের সিদ্ধান্ত যৌক্তিক। পণ্যের জীবন চক্রের পূর্ণতা স্তরে পণ্যের বিক্রি ও মুনাফা সর্বোচ্চ স্তরে পৌছে যায়। এজন্য সঠিক সিদ্ধান্ত নিয়ে পণ্যটির মধ্যে নতুনত্ব আনতে হয় অথবা বাজার থেকে সরে যেতে হয়। আগের পণ্যের পরিবর্তে নতুন ধরনের পণ্য প্রবর্তন করাও এক্ষেত্রে সঠিক সিদ্ধান্ত হতে পারে। মিস নীলার উৎপাদিত ফুলের টব সর্বোচ্চ পরিমাণে বিক্রি হয়। এতে মুনাফাও সর্বোচ্চ হয়। নির্দিষ্ট সময় পরে বাজারে প্রতিযোগী বেড়ে যায়। ফলে বিক্রি ও মুনাফা কমতে শুরু করে। এটি পণ্যের জীবন চক্রের পূর্ণতা স্তরের বৈশিষ্ট্য। এ স্তরে সফল না হলে পণ্য পতন স্তরে চলে যায়। মিস নীলা এখন ফুলের টবের সাথে মানিপ্লান্ট গাছের বিভিন্ন ডিজাইন করে টব উৎপাদনের সিদ্ধান্ত নিয়েছেন। নতুন ধরনের পণ্য প্রবর্তনের ফলে তিনি ক্রেতা আকর্ষণ ও বাজার সম্প্রসারণ করতে পারবেন। ফলে মুনাফা অর্জনের সম্ভাবনা তৈরি হবে। তিনি পূর্ণতা স্তরে শুধু নকশাকৃত ফুলের টব বিক্রি করলে ক্ষতির আশঙ্কা বেশি থাকতো। ফুলের টবের সাথে মানিপ্লান্ট গাছের বিভিন্ন ডিজাইন করে টব বিক্রির ক্ষেত্রে প্রতিযোগী নেই বা কম থাকবে বলে প্রথমদিকে বেশি মুনাফা লাভ করা যাবে। তাই আমি মনে করি, মিস নীলার নতুন পণ্য উৎপাদন করার সিদ্ধান্ত যৌক্তিক।"
        }
      ]
    },
    {
      "number": "8",
      "uddipok": "জরি ফুডস' আমের জুস তৈরি করে 'ফ্রেস হালার জুস' নামে পণ্যটি বাজারে নিয়ে আসে। কিছু মিনি স্যাম্পল তৈরি করে কিছু টার্গেট ক্রেতাদের বিনামূল্যে বিতরণ করে। জহির ফুডস অটো রিকসার পিছনে তাদের জুসের বিজ্ঞাপন দিয়েছে।",
      "tag": "SSNIC 24",
      "sub_questions": [
        {
          "label": "ক",
          "question": "প্রিমিয়াম কী?",
          "explanation": "কোনো নির্দিষ্ট পণ্য কিনতে ক্রেতাদেরকে উৎসাহিত করার জন্য উত্ত পণ্য বা পণ্যের অংশবিশেষ কম মূল্য বা বিনামূল্যে দেওয়াকে প্রিমিয়াম বলে।"
        },
        {
          "label": "খ",
          "question": "ব্যক্তিক বিক্রয় দ্বিমুখী প্রক্রিয়া ব্যাখ্যা করো।",
          "explanation": "বিক্রয়কর্মীর জ্ঞান, কৌশল, বুদ্ধি বা বিদ্যা কাজে লাগিয়ে ক্রেতা আকর্ষণ করার কৌশলকে ব্যক্তিক বিক্রয় বলে। ব্যক্তিক বিক্রয়ের মাধ্যমে সম্ভাব্য ক্রেতাদের কাছে প্রতিষ্ঠানের পণ্য সম্পর্কিত তথ্য দেওয়া ও উক্ত পণ্য ক্রয়ে আগ্রহী করে তোলার জন্য সরাসরি যোগাযোগ করা হয়। সম্ভাব্য ক্রেতারা বিভিন্ন প্রশ্নের মাধ্যমে বিক্রয়কর্মীর কাছ থেকে তথ্য জেনে নিতে পারে। তাই এ ধরনের যোগাযোগ পদ্ধতিকে দ্বিমুখী যোগাযোগ পদ্ধতি বলা হয়।"
        },
        {
          "label": "গ",
          "question": "উদ্দীপকে কোন ধরনের প্রসার কৌশল ব্যবহার করেছে ব্যাখ্যা করো।",
          "explanation": "উদ্দীপকে 'জরি ফুডস' বিক্রয় প্রসার কৌশল হিসেবে 'নমুনা বিতরণ' করেছে। নতুন পণ্য বাজারে উপস্থাপন ও প্রবর্তনের ক্ষেত্রে সবচেয়ে কার্যকর ও ফলপ্রসূ বিক্রয় প্রসার কৌশল হলো নমুনা বিতরণ। এক্ষেত্রে উৎপাদিত পণ্যের কিছু নমুনা বিনামূল্যে ক্রেতাদের মাঝে বিতরণ করা হয়। এতে ক্রেতারা পণ্য যাচাইয়ের সুযোগ পেয়ে পরবর্তীতে এটি কিনতে আগ্রহী হয়ে ওঠে। 'জরি ফুডস' আমের জুস প্রস্তুতকারী একটি প্রতিষ্ঠান। 'ফ্রেস হালাল জুস' নামে একটি পণ্য বাজারে নিয়ে আসে। প্রাথমিকভাবে প্রতিষ্ঠানটি জুসের কিছু মিনি স্যাম্পল তৈরি করে। তারপর সেগুলো বিনামূল্যে টার্গেট ক্রেতাদের মাঝে বিতরণ করে। এতে ক্রেতারা নতুন উৎপাদিত আমের জুস যাচাইয়ের সুযোগ পায়। ফলে পরবর্তীতে তারা পণ্যটি কিনতে আগ্রহী হয়ে ওঠে। আর এ বিষয়গুলো বিক্রয় প্রসার কৌশলের নমুনা বিতরণের সাথে সামঞ্জস্যপূর্ণ। তাই বলা যায়, উদ্দীপকে 'জরি ফুডস' বিক্রয় প্রসারের অন্তর্গত 'নমুনা বিতরণ' কৌশল ব্যবহার করেছে।"
        },
        {
          "label": "ঘ",
          "question": "উদ্দীপকে রিকসার পিছনে বিজ্ঞাপন দেওয়া বিজ্ঞাপনের মাধ্যম উল্লেখসহ যুক্তিকতা বিশ্লেষণ করো।",
          "explanation": "জরি ফুডস রিকসার পিছনে বিজ্ঞাপন দিয়ে ট্রানজিট বিজ্ঞাপন মাধ্যম ব্যবহার করেছে যা যৌক্তিক। সাধারণত মোটরগাড়ি, ট্রেন বা অন্য যেকোনো যানবাহনে এ বিজ্ঞাপন দেওয়া হয়। এক্ষেত্রে যানবাহনের যাত্রি ও পথচারীদের পণ্য সম্পর্কে অবগত করার চেষ্টা চালানো হয়। 'জারি ফুডস' আমের জুস তৈরি করে। 'ফ্রেস হালাল জুস' নামে একটি পণ্য তারা বাজারে নিয়ে আসে। প্রতিষ্ঠানটি কিছু মিনি স্যাম্পল তৈরি করে কিছু টার্গেট ক্রেতাদের বিতরণ করে। জরি ফুডস অটো রিকশার পেছনে তাদের বিজ্ঞাপন দিয়েছে। যানবাহনের বিজ্ঞাপন দেওয়াতে প্রতিষ্ঠানটি ট্রানজিট বিজ্ঞাপন মাধ্যম ব্যবহার করছে। ট্রানজিট বিজ্ঞাপন একটি কার্যকরি বিজ্ঞাপন মাধ্যম। এর মাধ্যমে প্রতিষ্ঠানটি জনসাধারণের কাছে খুব সহজেই তাদের পণ্যেরটির কার্যকারিতা ও গুণাবলি সম্পর্কে তথ্য পৌঁছাতে পারবে। রিকশার বিজ্ঞাপন দেওয়ায় রাস্তায় চলাচল করা পথচারীরা পণ্যটি সম্পর্কে জানাতে এ মাধ্যম খুবি কার্যকর হবে। এক্ষেত্রে নানা রঙে ও বড়বড় অক্ষরে পণ্য সম্পর্কে আকর্ষণীয় তথ্য উপস্থাপন করা হয়। এতে সম্ভাব্য ক্রেতারা প্রকৃত ক্রেতায় পরিণত হতে পারে। ফলে তাদের পণ্যের চাহিদা তৈরি হবে। চাহিদা বাড়ায় তাদের পণ্যটির বিক্রি বাড়বে। সুতরাং জহির ফুডস-এর ট্রানজিট বিজ্ঞাপন দেওয়া অত্যন্ত যুক্তিযুক্ত।"
        }
      ]
    },
    {
      "number": "9",
      "uddipok": "নিচের চিত্রটি লক্ষ করো এবং প্রশ্নগুলোর উত্তর লেখো:",
      "tag": "SSNIC 24",
      "sub_questions": [
        {
          "label": "ক",
          "question": "বিপণন মিশ্রণের প্রবর্তক কে?",
          "explanation": "বিপণন মিশ্রণের প্রবর্তক হলেন নেইল এইচ বোর্ডেন।"
        },
        {
          "label": "খ",
          "question": "প্রবেশযোগ্য বলতে কী বোঝ?",
          "explanation": "যে কোনো প্রতিষ্ঠানের তার উৎপাদিত পণ্য নিয়ে একটি নির্দিষ্ট বাজারে প্রবেশের সক্ষমতাই প্রবেশযোগ্যতা। বাজার বিভক্তিকরণের সময় কোনো প্রতিষ্ঠানের লক্ষ্যস্থিত বাজারে প্রবেশের শক্তি বা সামর্থ্য আছে কি না তা বিবেচনা করা হয়। দক্ষ বণ্টন প্রণালি ও সুষ্ঠু যোগাযোগ ব্যবস্থার মাধ্যমে প্রতিষ্ঠানটির ক্রেতাদের কাছে পণ্য পৌছানোর যোগ্যতা থাকা আবশ্যক। এক্ষেত্রে প্রতিষ্ঠানের পর্যাপ্ত শক্তি ও সামর্থ্য থাকা প্রয়োজন। অন্যথায় সেটির সুষ্ঠুভাবে বাজার পরিচালনা কঠিন হবে। এজন্য 'প্রবেশযোগ্যতা' বাজার বিভক্তিকরণের আবশ্যকীয় শর্ত।"
        },
        {
          "label": "গ",
          "question": "উদ্দীপকে M উপাদান কোনটি? ব্যাখ্যা করো।",
          "explanation": "উদ্দীপকের চিত্রে 'M' চিহ্নিত উপাদানটি হলো প্রসার। এর মাধ্যমে উদ্দেশ্যমূলকভাবে ক্রেতার সাথে যোগাযোগ স্থাপন করা হয়। পণ্যের গুণাবলি তুলে ধরে ক্রেতাকে পণ্য কিনতে উৎসাহী করা হয়। বিজ্ঞাপন, ব্যক্তিক বিক্রয় প্রভৃতি বিপণন প্রসারের অন্তর্ভুক্ত। যেকোনো পণ্য বা সেবা উৎপাদনের পর উৎপাদকের প্রধান কাজ হচ্ছে ভোক্তাদের সে সম্পর্কে জানানো। আর প্রসারের মাধ্যমে সেই কাজটি অনেক ভালোভাবে করা সম্ভব হয়। এর মাধ্যমে পণ্য বা সেবা ভোক্তাদের কাছে পরিচিত করানো হয়। ফলে বিক্রি ও মুনাফা বাড়ার সম্ভাবনা তৈরি হয়। বিজ্ঞাপন, ব্যক্তিক বিক্রয়, বিক্রয় প্রসার, জনসংযোগ প্রসারের আওতাভুক্ত। চিত্রের মাধ্যমে 'M' ঘরটির উপাদান দেখানো হলো-"
        },
        {
          "label": "ঘ",
          "question": "উদ্দীপকের N কে কেন্দ্র করে সকল কার্যক্রম আবর্তিত হয়- তুমি কি একমত? সপক্ষে যুক্তি দাও।",
          "explanation": "উদ্দীপকের চিত্রের কেন্দ্রবিন্দু N অর্থাৎ ভোক্তাকে কেন্দ্র করে সকল কার্যক্রম আবর্তিত হয়- এ উক্তির সাথে আমি একমত। যারা ব্যক্তিগত ভোগ বা ব্যবহারের জন্য পণ্য বা সেবা কেনে তারাই ভোক্তা। এরা পণ্য বা সেবা ব্যবহারের মাধ্যমে পণ্যের উপযোগ নিঃশেষ করে। এদের কেন্দ্র করেই ব্যবসায় পরিচালনার বিভিন্ন কৌশল তৈরি এবং প্রয়োগ করা হয়ে থাকে। উদ্দীপকে বিপণন মিশ্রণের উপাদানগুলো চিত্রিত হয়েছে। এর মধ্যে ভোক্তা বিপণন মিশ্রণের উপাদানগুলোর কেন্দ্রে অবস্থান করে। কারণ ভোক্তাকে কেন্দ্র করেই বিপণনের সর কাজ আবর্তিত হয়। বিপণন মিশ্রণ হলো কতগুলো নিয়ন্ত্রণযোগ্য এবং কৌশলগত উপাদানের সমষ্টি। উপাদানগুলো হলো: পণ্য, মূল্য, স্থান এবং প্রসার। ভোক্তাদের চাহিদা অনুযায়ী পণ্য, উৎপাদন ও বিপণন করা হয়ে থাকে। কারণ ভোক্তাদের চাহিদামতো পণ্য নির্ধারিত মূল্য, প্রসার কার্যাবলি ও সহজ বণ্টন ব্যবস্থা না হলে তারা পণ্য কিনতে উৎসাহী হবে না। আবার তাদের আশনুরূপ বিপণন ব্যবস্থা হলে পণ্যের বিক্রি বাড়বে। ফলে প্রতিষ্ঠানের সাফল্য অর্জন সহজ হবে। তাই বাজারে টিকে থাকতে হলে ভোক্তার কথা বিবেচনা করে নীতি নির্ধারণ করতে হয়। আবার বর্তমান মুক্তবাজার অর্থনীতির যুগে প্রতিযোগিতা বেড়ে যাচ্ছে। এজন্য বিপণনের ক্ষেত্রে ভোক্তার গুরুত্ব বাড়ছে। তাই বলা যায়, ভোক্তারা বিপণন মিশ্রণের কেন্দ্রবিন্দুতে অবস্থান করে।"
        }
      ]
    },
    {
      "number": "10",
      "uddipok": "নিচের চিত্রটি লক্ষ করো এবং প্রশ্নগুলোর উত্তর লেখো:",
      "tag": "SSNIC 24",
      "sub_questions": [
        {
          "label": "ক",
          "question": "পতন স্তর কী?",
          "explanation": "পণ্যের জীবন চক্রের যে স্তরে পণ্যের বিক্রি এবং মুনাফার পরিমাণ দ্রুতগতিতে কমে যায় এবং পণ্যটি বাজার থেকে বিলুপ্ত হতে শুরু করে তাই হলো পতন স্তর।"
        },
        {
          "label": "খ",
          "question": "কোন পণ্যের ক্রয় চুক্তিভিত্তিক? ব্যাখ্যা করো।",
          "explanation": "শিল্প পণ্যের ক্রয় চুক্তিভিত্তিক। শিল্প পণ্য ক্রয়ের জন্য সরবরাহকারীর সাথে অগ্রিম ক্রয় চুক্তি করতে হয় যেখানে ক্রয়সংক্রান্ত যাবতীয় শর্তাবলি ও নিয়ম উল্লেখ থাকে। শিল্প পণ্য একসাথে বেশি পরিমাণে কেনায় এবং তুলনামূলক বেশি অর্থ ব্যয় হওয়ায় এ ধরনের চুক্তির প্রয়োজন হয়। এজন্যই শিল্প পণ্যের ক্রয় চুক্তিভিত্তিক।"
        },
        {
          "label": "গ",
          "question": "উদ্দীপকে ২০০২-২০১৮ সাল পর্যন্ত প্রতিষ্ঠানটি পণ্যের জীবন চক্রের কোন স্তরে আছে? ব্যাখ্যা করো।",
          "explanation": "'মারুফ' এন্টারপ্রাইজ' ২০০২-২০০৮ পর্যন্ত পণ্যের জীবন চক্রের সূচনা স্তরে অবস্থান করছে। সূচনা স্তরে কোনো পণ্য বাজারে প্রথমবারের মতো ছাড়া হয়। অর্থাৎ, একটি পণ্য বাজারে প্রবেশের সাথে সাথেই সূচনা স্তর শুরু হয়। এ স্তরে পণ্যের সাথে ক্রেতারা পরিচিত হয় এবং ধীরে ধীরে কেনার সিদ্ধান্ত নেয়। 'মারুফ এন্টারপ্রাইজ' ২০০০ সালে প্রতিষ্ঠিত হয়। ২০২২ সাল পর্যন্ত তারা মোট পাঁচাটি ধাপ অতিক্রম করেছে। তারা ২০০২-২০০৮ পর্যন্ত পণ্যের জীবন চক্রের দ্বিতীয় ধাপে অবস্থান করেছে। পণ্যের জীবন চক্রের প্রথম ধাপ হলো পণ্য উন্নয়ন স্তর এবং দ্বিতীয় ধাপ হলো সূচনা স্তর। চিত্র অনুযায়ী দেখা যাচ্ছে, দ্বিতীয় স্তরে বিক্রয় রেখা ধীরে ধীরে উপরে উঠছে। অর্থাৎ, প্রতিষ্ঠানটির বিক্রি শুরু হয়েছে। আবার চিত্রে মুনাফা রেখা ২০০২-২০০৮ পর্যন্ত খুব অল্প বেড়েছে। অর্থাৎ, খুবই সামান্য মুনাফা হয়েছে। এগুলো পণ্যের জীবন চক্রের সূচনা স্তরের বৈশিষ্ট্যের সাথে সামঞ্জস্যপূর্ণ। তাই বলা যায়, 'মারুফ এন্টারপ্রাইজ' ২০০২- ২০০৮ পর্যন্ত সূচনা স্তরে অবস্থান করেছিল।"
        },
        {
          "label": "ঘ",
          "question": "উদ্দীপকে ২০১৬-২০২১ পর্যন্ত সময়কাল প্রতিষ্ঠানটির বিপণন কৌশল কী গ্রহণ করা হয়েছে তা মূল্যায়ন করো।",
          "explanation": "২০১৬-২০২১ সাল পর্যন্ত পূর্ণতা স্তরে 'মারুফ এন্টারপ্রাইজ' নানাবিধ বিপণন কৌশল অবলম্বন করেছে, তবে তা যথার্থ ছিলো না। পূর্ণতা স্তরে বিক্রির পরিমাণ সর্বোচ্চ স্তরে পৌছায় এবং এক পর্যায়ে বিক্রি ও মুনাফা কমতে থাকে। আবার এ স্তরে প্রতিযোগী প্রতিষ্ঠানের সংখ্যা বাড়তে থাকে। এজন্য এ স্তর দীর্ঘ করতে বিভিন্ন বিক্রয় প্রসার কৌশল হাতে নিতে হয়। ২০০০ সালে 'মারুফ এন্টারপ্রাইজ' প্রতিষ্ঠিত হয়। প্রতিষ্ঠানটি ২০১৬- ২০২১ সাল পর্যন্ত পণ্যের জীবন চক্রের পূর্ণতা স্তরে অবস্থান করেছে। কারণ, এ সময়কালে প্রতিষ্ঠানটির বিক্রি ও মুনাফা সর্বোচ্চ স্তরে পৌছেছে। তবে প্রতিষ্ঠানটি পূর্ণতা স্তরে বেশি সময় স্থায়ী হতে পারে নি। ২০০০ সালে প্রতিষ্ঠিত হয়ে ২০১৬ সাল অর্থাৎ ১৬ বছর সময় লেগেছে পূর্ণতা স্তরে পৌঁছাতে। কিন্তু প্রতিষ্ঠানটি ২০১৬-২০২১ সাল পর্যন্ত মাত্র ৬ বছর পূর্ণতা স্তরে থাকতে পেরেছে, যা আশানুরূপ নয়। 'মারুফ এন্টারপ্রাইজ'-এর যতটা সম্ভব পূর্ণতা স্তর দীর্ঘ করা উচিত ছিল। কারণ এ স্তর দীর্ঘ হলে প্রচুর মুনাফা অর্জন করা যায়। বিক্রয় প্রসার হাতিয়ার গ্রহণের এ স্তর দীর্ঘ করা যেতে পারে। প্রতিষ্ঠানটি নমুনা পণ্য বিতরণ ও সৌজন্য পণ্য দিলে নতুন ক্রেতা আকর্ষণ করা যেত। আবার মেয়াদি গ্যারন্টি ও প্রিমিয়াম দেওয়া যেত। সেই সাথে প্রতিযোগিতা মোকাবেলায় প্রতিষ্ঠানটি মূল্যছাড় কুপন, প্রদর্শনী ও মেলার আয়োজন করতে পারতো। এমনকি বিক্রয়োত্তর সেবাও দিতে পারতো। এসব প্রসার কৌশল নিলে পূর্ণতা স্তর দীর্ঘ হতে পারতো। তাই বলা যায়, 'মারুফ এন্টারপ্রাইজ'-এর পূর্ণতা স্তর বেশি দীর্ঘ না - হওয়ায় কারণ দক্ষ প্রসার কৌশলের অভাব।"
        }
      ]
    },
    {
      "number": "11",
      "uddipok": "জনাব সোহেল পাইকারি বাজার থেকে পণ্য ক্রয় করে পাড়ার বাসায় বাসায় সবজি বিক্রি করে।",
      "tag": "SSNIC 24",
      "sub_questions": [
        {
          "label": "ক",
          "question": "মোড়কিকরণ কী?",
          "explanation": "মোড়ক (আবরণ) দিয়ে কোনো পণ্যকে আকর্ষণীয় করে ঢেকে বাজ মুড়ে দিয়ে পণ্যের গুণগত মান সংরক্ষণ এবং ক্ষতির হাত থেকে রক্ষাE করার প্রক্রিয়াকে মোড়কিকরণ বলে।"
        },
        {
          "label": "খ",
          "question": "বিজ্ঞাপন ও প্রচারের মধ্যে বৈসাদৃশ্য উল্লেখ করো।",
          "explanation": "বিজ্ঞাপন ও প্রচার এক বিষয় নয়। চিহ্নিত উদ্যোক্তা কর্তৃক যেকোনো অর্থপ্রদত্ত উপায়ে ধারণা, পণ্য বা সেবার নৈর্ব্যক্তিক উপস্থাপনা ও প্রসার হচ্ছে বিজ্ঞাপন। অন্যদিকে, উৎপাদক বা উদ্যোক্তা কর্তৃক অর্থ না দিয়ে গণমাধ্যমসমূহে ধারণা, তথ্য, পণ্য বা সেবা সম্পর্কে মতামত প্রকাশকে প্রচার বলা হয়। সাধারণত বাণিজ্যিক উদ্দেশ্যেই বিজ্ঞাপন দেওয়া হয়। কিন্তু প্রচারের উদ্দেশ্য হলো পণ্য, সেবা, ধারণা বা প্রতিষ্ঠান সম্পর্কে ইতিবাচক মনোভাব গড়ে তোলা।"
        },
        {
          "label": "গ",
          "question": "উদ্দীপকে জনাব সোহেল কোন ধরনের উপযোগ সৃষ্টি করেন? ব্যাখ্যা করো।",
          "explanation": "জনাব সোহেল স্বত্বগত উপযোগ সৃষ্টি করেন। পণ্যের মালিকানা বা স্বত্ব ক্রেতার কাছ থেকে বিক্রেতার কাছে হস্তান্তরিত হওয়াই স্বত্বগত উপযোগ। পণ্য কেনা-বেচার মাধ্যমে এ উপযোগের সৃষ্টি হয়। এর মাধ্যমে ক্রেতারা পণ্যের মালিকানা পায়, এবং বিক্রেতারা অর্থ উপার্জনের সুযোগ পায়। জনাব সোহেল একজন সবজি বিক্রেতা। তিনি পাইকারি বাজার থেকে পণ্য ক্রয় করেন। এ কাজের মাধ্যমে তিনি পাইকারের কাছ থেকে পণ্যের মালিকানা নিজের অধিকারে নেন। আবার তিনি সংগৃহীত সবজি পাড়ার বাসায় বাসায় বিক্রি করেন। এ কাজের মাধ্যমেও তিনি পণ্যের মালিকানা ভোক্তা বা চূড়ান্ত ক্রেতাদের কাছে হস্তান্তর করেন। প্রথমে পণ্য ক্রয় এবং পরবর্তীতে বিক্রয়, উভয় কাজের মাধ্যমেই তিনি মালিকানা হস্তান্তরের সাথে জড়িত। এভাবে মালিকানা হস্তান্তর প্রক্রিয়াকে স্বত্বগত উপযোগ সৃষ্টি বলে। সুতরাং, জনাব সোহেল ক্রয়-বিক্রয় কাজের মাধ্যমে স্বত্বগত উপযোগ সৃষ্টি করেন।"
        },
        {
          "label": "ঘ",
          "question": "উদ্দীপকে বিপণন প্রসারের যে কৌশল ব্যবহৃত হয়েছে তা জীবনযাত্রার মান উন্নয়নে কতুটুকু সার্থক্য হবে যুক্তি দাও।",
          "explanation": "উদ্দীপকে বিপণন মিশ্রণের 'স্থান' কৌশল ব্যবহৃত হয়েছে যা. জনাব সোহেলের জীবনযাত্রার মান উন্নয়নে সার্থক। ক্রেতারা সহজে ও সুবিধাজনক অবস্থান থেকে পণ্য কিনতে পারাই হলো স্থান। অর্থাৎ, ক্রেতাসাধারণ যখন, যেখানে তাদের প্রয়োজনীয় পণ্যটি কিনতে চায় সেখানে পণ্যের সরবরাহ নিশ্চিত করার নামই হলো Place বা স্থান। সাধারণত পরিবহনের মাধ্যমে এ কাজ করা হয়। জনাব সোহেল একজন সবজি বিক্রেতা। তিনি পাইকারি বাজার থেকে সবজি কিনে তা পাড়ার বাসায় বাসায় খুচরা দরে বিক্রি করেন। এ কাজের মাধ্যমে তিনি স্বত্বগত উপযোগ সৃষ্টি করেন। তার এ কাজের ফলে ক্রেতারা ঘরে বসেই তাদের নিত্যদিনের প্রয়োজনীয় বাজার করতে পারেন। বিপণন মিশ্রনের \"স্থান\" উপাদানটি পণ্য পরিবহনের সাথে জড়িত। জনাব সোহেলের কাজও হলো পরিবহনের মাধ্যমে পণ্য বিক্রয়। এর মাধ্যমে ক্রেতারা ন্যায্যমূল্যে ঘরে বসে পণ্য পাচ্ছেন। তাছাড়া জনাব সোহেলও লাভবান হচ্ছেন। ফলে তার ব্যক্তিগত আয়ের পরিমাণ বাড়ছে। এতে তার জীবনযাত্রার মান উন্নত হচ্ছে। সুতরাং, জনাব সোহেলের কাজের মাধ্যমে তার জীবনযাত্রার মান উন্নত হচ্ছে।"
        }
      ]
    }
  ]
}