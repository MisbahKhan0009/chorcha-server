{
  "title": "ঢাকা সিটি কলেজ ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "ধানমন্ডির 'মডার্ণ ফ্যাশন' সুলভ মূল্যে পুরুষদের ফুলপ্যান্ট, টি-শার্ট ও ফরমাল শার্ট তৈরি করে। উৎপাদিত পণ্য বিক্রয়ের জন্য ফ্যাশন হাউজটি দক্ষ ও স্মার্ট বিক্রয়কর্মী নিয়োগদানের পাশাপাশি গণমাধ্যমসমূহে ব্যাপকভিত্তিতে বিজ্ঞাপন কার্যক্রম গ্রহণ করে। এতে প্রতিষ্ঠানটি মুনাফা অর্জন করতে সক্ষম হয়। অপরদিকে, গুলশানের 'ফ্যাশন চেম্বার' একই ধরনের পোশাক উৎপাদন শুরু করে এবং ভোক্তার চাহিদা সঠিকভাবে পূরণ করার জন্য অনলাইনে ভোক্তার তথ্য সম্বলিত ডেটাবেইজ সংরক্ষণ করে। এতে অল্প সময়ের মধ্যে প্রতিষ্ঠানটি ব্যাপক জনপ্রিয়তা অর্জন করে।",
      "tag": "DCC 23",
      "sub_questions": [
        {
          "label": "ক",
          "question": "বিপণন কী?",
          "explanation": "ভ্যালু সৃষ্টির মাধ্যমে লাভজনক উপায়ে ক্রেতাদের সন্তুষ্টি বিধান, দীর্ঘমেয়াদি ক্রেতা সম্পর্ক সৃষ্টি ও তা বজায় রাখার প্রক্রিয়াকে বিপণন বলে।"
        },
        {
          "label": "খ",
          "question": "\"বিপণন হলো একটি ব্যবস্থাপকীয় প্রক্রিয়া\"- ব্যাখ্যা করো।",
          "explanation": "পণ্য বিপণনে ব্যবস্থপনার সব কাজ ধারাবাহিকভাবে করতে হয় বলে একে ব্যবস্থাপকীয় প্রক্রিয়া বলা হয়। সুষ্ঠুভাবে বিপণন কার্যাবলি পরিচালনা করতে পরিকল্পনা তৈরি, সংগঠন, কর্মীসংস্থান, নির্দেশনা, প্রেষণা, সমন্বয় এবং নিয়ন্ত্রণ কর্মসূচি নিতে হয়। এসব কর্মসূচি ব্যবস্থাপকীয় কার্যাবলির অন্তর্ভুক্ত। তাই বিপণনকে ব্যবস্থাপকীয় প্রক্রিয়া হিসেবে গণ্য করা হয়।"
        },
        {
          "label": "গ",
          "question": "'মডার্ণ ফ্যাশন' এর কার্যক্রম বিপণনের ক্রমবিকাশের কোন যুগের অন্তর্ভুক্ত? ব্যাখ্যা করো।",
          "explanation": "মডার্ণ ফ্যাশন'-এর কার্যক্রম বিপণনের ক্রমবিকাশের বিক্রয় যুগের অন্তর্ভুক্ত।। ১৯২০ থেকে ১৯৫০ সাল পর্যন্ত সময়কে বিক্রয়যুগ বলা হয়। এ যুগের উৎপাদকরা মনে করে, শুধু ক্রেতাদের ওপর নির্ভরশীল হয়ে থাকলেই পণ্য বিক্রি হবে না। তাই তারা বিজ্ঞাপন, ব্যক্তিক বিক্রয় এবং ডিলারদের সাথে আন্তরিক সম্পর্ক সৃষ্টিতে জোর দেয়। ধানমন্ডির 'মডার্ণ ফ্যাশন' পুরুষদের জন্য সুলভ মূল্যে ফুলপ্যান্ট, টি-শার্ট ও ফরমাল শার্ট তৈরি করে। উৎপাদিত পণ্য বিক্রির জন্য প্রতিষ্ঠানটি দক্ষ ও স্মার্ট বিক্রয়কর্মী নিয়োগ দেয়। তাছাড়া ক্রেতারা যাতে 'মডার্ণ ফ্যাশন' সম্পর্কে জানতে পারে সে পদক্ষেপ নেওয়া হয়। এজন্য গণমাধ্যমসমূহে ব্যাপকভাবে বিজ্ঞাপন দেওয়া হয়। এভাবে বিক্রয়কর্মীর সাহায্যে ব্যক্তিক বিক্রয় ও গণমাধ্যমে ব্যাপক বিজ্ঞাপন দেওয়া বিক্রয় যুগের বৈশিষ্ট্য। তাই বলা যায়, 'মডার্ণ ফ্যাশন' হাউজটির কার্যক্রম বিক্রয় যুগের অন্তর্ভুক্ত।"
        },
        {
          "label": "ঘ",
          "question": "বিপণনের ক্রমবিকাশের পর্যায় উল্লেখপূর্বক কোন ফ্যাশন হাউজটি উত্তম এবং কেন সফল তা ব্যাখ্যা করো।",
          "explanation": "'ফ্যাশন চেম্বার'-এর কার্যক্রম মোবাইল মার্কেটিং যুগের সাথে সামঞ্জস্যপূর্ণ, যা বিক্রয় যুগ থেকে উত্তম যুগ। মোবাইল মার্কেটিং যুগকে ডিজিটাল যুগ হিসেবেও বিবেচনা করা হয়ে থাকে। এ যুগে বিভিন্ন ডিজিটাল মাধ্যম (যেমন: মোবাইল ও সামাজিক যোগাযোগ মাধ্যম) ব্যবহার করে ক্রেতাদের সাথে যোগাযোগ করা হয়। তাছাড়া ক্রেতাসম্পর্কিত তথ্য সংরক্ষণের মাধ্যমে তাদের সাথে উন্নত সম্পর্ক সৃষ্টির প্রয়াস চালানো হয়। আর বিক্রয় যুগে বিক্রি বাড়াতে প্রসারমূলক কার্যক্রমে বেশি গুরুত্ব দেওয়া হয়।গুলশানের 'ফ্যাশন চেম্বার' পুরুষদের জন্য শার্ট ও প্যান্ট উৎপাদন করে। ভোক্তার চাহিদা সঠিকভাবে পূরণের জন্য প্রতিষ্ঠানটি অনলাইনে ভোক্তার তথ্য সম্বলিত ডেটাবেইজ সংরক্ষণ করে। ফলে ভোক্তার গতিশীল বুচি ও পছন্দ প্রতিষ্ঠানটি সহজেই অনুমান করতে পারে। তাছাড়া ভোক্তা সম্পর্কিত তথ্য থাকায় দীর্ঘমেয়াদি ক্রেতা সম্পর্ক করা সম্ভব হয়। উল্লেখ্য, অনলাইনে ডেটাবেইজ তৈরির মাধ্যমে বিপণন কার্যক্রম পরিচালনা মোবাইল মার্কেটিং যুগেই করা হয়। 'মডার্ণ ফ্যাশন' হাউজের কার্যক্রম বিক্রয় যুগের সাথে সামঞ্জস্যপূর্ণ। অন্যদিকে 'ফ্যাশন চেম্বার' মোবাইল মার্কেটিং যুগে অবস্থান করছে। অবশ্যই মোবাইল মার্কেটিং যুগ বিক্রয় যুগ থেকে উত্তম। কারণ মোবাইল মার্কেটিং যুগে ক্রেতাদের প্রয়োজন ও চাহিদা মেটানোর জন্য ডিজিটাল প্ল্যাটফর্ম ব্যবহার করা হয়। এজন্যই 'ফ্যাশন চেম্বার' অনলাইনে ভোক্তার তথ্য সম্বলিত ডাটাবেইজ সংরক্ষণ করে। পরবর্তীতে ভোক্তার চাহিদা বিবেচনা করে পণ্য তৈরি করে। ফলে প্রতিষ্ঠানটি পণ্য উৎপাদন ও বিক্রির মাধ্যমে ক্রেতাসন্তুষ্টি অর্জন করতে পারে। অনলাইনে সংরক্ষিত তথ্যের ভিত্তিতে সহজেই ক্রেতাদের সাথে যোগাযোগ করা যায়। আর এসব কারণেই প্রতিষ্ঠানটি সফলতা অর্জন করে। সুতরাং, বিপণনের ক্রমবিকাশের পর্যায় বিবেচনায় ফ্যাশন চেম্বার হাউজটি উত্তম ও সফল।"
        }
      ]
    },
    {
      "number": "2",
      "uddipok": "জনাব সাইফুর দেশীয় সুতা ব্যবহার করে উন্নতমানের লুঙ্গি তৈরি করেন। যৌক্তিক মূল্য এবং ব্যাপক প্রসার কার্যক্রমের কারণে তার লুঙ্গির সুনাম রয়েছে। তবে শুধু ঢাকা ও এর আশপাশের এলাকায় তিনি লুঙ্গি সরবরাহ করতে পারেন। বিক্রয় কাঙ্ক্ষিত পর্যায়ের নয় বলে মালিক বেশ চিন্তিত।",
      "tag": "DCC 23",
      "sub_questions": [
        {
          "label": "ক",
          "question": "ভোক্ত বাজার কী?",
          "explanation": "যে সকল ক্রেতা ব্যক্তিগত বা পারিবারিক ভোগের জন্য পণ্য বা সেবা কেনে তাদের নিয়ে গঠিত বাজারকে ভোক্তা বাজার বলে।"
        },
        {
          "label": "খ",
          "question": "\"শিল্প বাজারের সদস্য সংখ্যা কম\" -ব্যাখ্যা করো।",
          "explanation": "ভোক্তার তুলনায় উৎপাদনকারীর সংখ্যা অনেক কম হয় বলে শিল্প বাজারের সদস্য সংখ্যা কম হয়ে থাকে। শিল্প পণ্যের ক্রেতারা পণ্য উৎপাদনের সাথে জড়িত। তারা শিল্প পণ্য কিনে তা প্রক্রিয়াজাতকরণের মাধ্যমে, পুনরায় পণ্য উৎপাদন করেন। এরপর ঐ পণ্য বিক্রির মাধ্যমে মুনাফা অর্জন করেন স্বাভাবিকভাবে উৎপাদনকারীর সংখ্যা ভোক্তাদের তুলনায় অনেক কম। তাই বলা যায়, শিল্প বাজারের সদস্য সংখ্যা ভোক্তা বাজারের সদস্য অপেক্ষা কম।"
        },
        {
          "label": "গ",
          "question": "উদ্দীপকে জনাব সাইফুর বিপণন মিশ্রণের কোন কোন উপাদান ব্যবহার করেছেন? ব্যাখ্যা করো।",
          "explanation": "উদ্দীপকে জনাব সাইফুর বিপণন মিশ্রণের 'পণ্য', মূল্য' ও 'প্রসার' ব্যবহার করেছেন। পণ্য হচ্ছে বিপণন মিশ্রণের এমন একটি উপাদান যেটির মাধ্যমে ভোক্তার প্রয়োজন, অভাব ও চাহিদা মেটানো যায়। এ পণ্য কেনার জন্য ক্রেতা যে অর্থ ব্যয় করে তাকে মূল্য বলে। আবার, পণ্যের বিক্রি বাড়ানোর জন্য যাবতীয় কৌশলগত কাজই হলো প্রসার। জনাব সাইফুর দেশীয় সুতা ব্যবহার করে লুঙ্গি তৈরি করেন। এক্ষেত্রে লুঙ্গি বিপণন মিশ্রণের 'পণ্য' উপাদানটির অন্তর্ভুক্ত। আর তিনি পণ্যের যৌক্তিক মূল্য নির্ধারণের মাধ্যমে 'মূল্য' উপাদানটি ব্যবহার করেছেন। আবার, তিনি পণ্যের বিক্রি বাড়ানোর জন্য ব্যাপক প্রসার কার্যক্রম গ্রহণ করেছেন। তার এ কার্যক্রম বিপণন মিশ্রণের 'প্রসার' উপাদানকে নির্দেশ করে। তাই বলা যায়, উদ্দীপকে জনাব সাইফুর বিপণন মিশ্রণের পণ্য, মূল্য ও প্রসার উপাদানগুলো ব্যবহার করেছেন।"
        },
        {
          "label": "ঘ",
          "question": "উদ্দীপকের আলোকে বাজারজাতকরণ মিশ্রণের কোন উপাদানের ওপর অধিক গুরুত্ব দেওয়া উচিত? তোমার উত্তরের সপক্ষে যুক্তি দাও।",
          "explanation": "উদ্দীপকের আলোকে বাজারজাতকরণ মিশ্রণের স্থান বা বণ্টন উপাদানের ওপর অধিক গুরুত্ব দেওয়া উচিত। ক্রেতারা সহজে যে সুবিধাজনক অবস্থান থেকে পণ্য কিনতে পারে তাকেই স্থান বলে। পণ্যকে কাঙ্ক্ষিত ভোক্তাদের কাছে সহজলভ্য করার জন্য বিপণন মিশ্রণের স্থান উপাদানটি গুরুত্বপূর্ণ। ক্রেতাদের কাছে যথাসময়ে এবং যথাস্থানে পণ্য পৌঁছানোর জন্য এক বা একাধিক বণ্টন প্রণালি ব্যবহার করা হয়। জনাব সাইফুর দেশীয় সুতা ব্যবহার করে উন্নতমানের লুঙ্গি তৈরি করেন। যৌক্তিক মূল্য ও ব্যাপক প্রসার কার্যক্রমের কারণে তার লুঙ্গির সুনাম রয়েছে। তিনি বিপণন মিশ্রণের পণ্য, মূল্য ও প্রসার উপাদানকে ব্যবহার করেছেন। কিন্তু তিনি শুধু ঢাকা ও এর আশপাশে লুঙ্গি সরবরাহ করতে পারেন। জনাব সাইফুর স্থান উপাদানটির ওপর কম গুরুত্ব দিয়েছেন। তার পণ্য তিনি ঢাকার বাইরে পৌঁছাতে পারেননি। এক্ষেত্রে তিনি পণ্যের সুষ্ঠু সরবরাহ নিশ্চিত করতে পারেননি। একজন দক্ষ বিপণনকারীর বিপণনের সবগুলো উপাদান (পণ্য, মূল্য, স্থান, প্রসার) দক্ষতার সাথে বিবেচনায় রাখা উচিত। এতে করে পণ্যের বিক্রি ও মুনাফা বাড়ার সম্ভাবনা তৈরি হয়। কিন্তু জনাব সাইফুরের কার্যক্রমে বিপণন মিশ্রণের। স্থান উপাদানটির ঘাটতি রয়েছে। তাই আমি মনে করি, তার স্থান উপাদানটির ওপর গুরুত্ব দেওয়া প্রয়োজন।"
        }
      ]
    },
    {
      "number": "3",
      "uddipok": "",
      "tag": "DCC 23",
      "sub_questions": [
        {
          "label": "ক",
          "question": "পণ্যের জীবন চক্র কাকে বলে?",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলীন হয়ে যাওয়া পর্যন্ত যেসব স্তর বা ধাপ অতিক্রম করে তাকে পণ্যের জীবনচক্র বলে।"
        },
        {
          "label": "খ",
          "question": "\"সুবিধা পণ্য নিয়মিতভাবে ক্রয় করা হয়\"- ব্যাখ্যা করো।",
          "explanation": "যেসব পণ্য ভোক্তারা অপেক্ষাকৃত কম সময় ব্যয় করে কাছাকাছি স্থান থেকে সহজে কিনতে চায় সেগুলোকে সুবিধা পণ্য বলে। এগুলো ভোক্তারা নিয়মিত ও অল্প পরিমাণে কেনে। এ জাতীয় পণ্য কিনতে তেমন পরিকল্পনার প্রয়োজন হয় না। কাছাকাছি দোকান বা স্থানে সহজে পাওয়া যায়। চাল-ডাল, বিস্কুট, সাবান প্রভৃতি হলো সুবিধা পণ্যের উদাহরণ। প্রাত্যহিক জীবনে সুবিধা পণ্য প্রয়োজন হয় বলে ভোক্তারা এসব পণ্য নিয়মিত কেনে।"
        },
        {
          "label": "গ",
          "question": "উদ্দীপকে পণ্যের জীবন চক্রের কোন স্তরে পণ্যের বিক্রয় দ্রুত বাড়ে এবং প্রতিযোগী প্রবেশ করে তা উল্লেখপূর্বক স্তরের বৈশিষ্ট্যসমূহ আলোচনা করো।",
          "explanation": "উদ্দীপকে পণ্যের জীবন চক্রের প্রবৃদ্ধি স্তরে বিক্রয় দ্রুত বাড়ে এবং প্রতিযোগী প্রবেশ করে। পণ্যের জীবন চক্রের যে স্তরে পণ্য বিক্রি ও মুনাফার পরিমাণ দ্রুতগতিতে বাড়ে তাকে প্রবৃদ্ধি স্তর বলে। এটি পণ্যের জীবন চক্রের তৃতীয় স্তর। প্রতিটি প্রতিষ্ঠান এ স্তর ধরে রাখতে সর্বোচ্চ চেষ্টা করে। উদ্দীপকে দেখা যাচ্ছে সূচনা স্তরে পণ্যের উৎপাদন ও বিপণন শুরু হয়। এ স্তরে পণ্যের বিক্রি ও মুনাফা খুবই ধীর গতিতে বাড়ে। এ স্তরে কোনো মুনাফা হয় না। বললেই চলে। তবে এর পরের প্রবৃদ্ধি স্তরে পণ্যের মুনাফা দ্রুত গতিতে বাড়তে থাকে। এ স্তরে বিক্রি ও মুনাফা সমান হারে বাড়ে। তাই বাজারে নতুন প্রতিযোগী প্রবেশ শুরু করে। তাছাড়া বলা যায়, উদ্দীপকে পণ্যের জীবনচক্রের প্রবৃদ্ধি স্তরে বিক্রয় দ্রুত বৃদ্ধি পায় এবং প্রতিযোগী প্রবেশ করে।"
        },
        {
          "label": "ঘ",
          "question": "উদ্দীপকে পণ্যের জীবন চক্রের কোন স্তরে বিক্রয় স্থিতিশীল থাকে, এমনকি বিক্রয়ের প্রবৃদ্ধি হ্রাস পায়? এ পরিস্থিতিতে তোমার করণীয় কী? ব্যাখ্যা করো।",
          "explanation": "উদ্দীপকে পূর্ণতান্তরে বিক্রয় স্থিতিশীল থাকে, এমনকি বিক্রয়ের প্রবৃদ্ধি হ্রাস পায় বলে আমি প্রসারমূলক ব্যবস্থা, মান উন্নয়ন প্রভৃতি পদক্ষেপ নেব। পণ্য বাজারে আসা থেকে শুরু করে বিলুপ্ত হওয়া পর্যন্ত বেশ কিছু ধাপ অতিক্রম করে। পূর্ণতা স্তরে শুরুর দিকে বিক্রি ও মুনাফা বাড়লেও এক সময় তা কমতে থাকে। পণ্য বিক্রিতে স্থিতিশীলতা ধরে রাখতে বিক্রেতাদের কিছু কৌশল অবলম্বন করতে হয়। উদ্দীপকে সূচনা স্তরে কিছু পণ্য বিক্রি হলেও প্রতিষ্ঠান কোনো মুনাফা অর্জন করতে পারে না। আবার প্রবৃদ্ধি পর্যায়ে বিক্রি ও মুনাফা খুব দ্রুত বেড়ে যায়। কিন্তু পরবর্তীতে পূর্ণতা স্তরে বিক্রি ও মুনাফা স্থিতিশীল হয়ে পরে। সবশেষে পতন স্তরে কমতে শুরু করে। উদ্দীপকে পূর্ণতা স্তরে প্রতিযোগীর সংখ্যা অনেক বেড়ে যায়। তাই এ স্তরে বিক্রি কমে যায়। এজন্য আমি উৎপাদন ও বণ্টন ক্ষমতার পূর্ণ ব্যবহার করবো। এতে কম ব্যয়ে বেশি পণ্য উৎপাদন করা সম্ভব হবে। এটি ক্রেতাদের কম মূল্যে পণ্য সরবরাহ করতে সহায়তা করবে। আবার, বিজ্ঞাপন ও প্রসারমূলক কার্যক্রম হাতে নেওয়া যায়। এছাড়াও ব্যক্তিক বিক্রয় কৌশল অবলম্বন লাভজনক বিবেচিত হবে। এর মাধ্যমে ক্রেতাদের কাছে গিয়ে পণ্য সম্পর্কে জানিয়ে বিক্রির চেষ্টা করবো। তাছাড়া পণ্যের ডিজাইন ও মান উন্নত করে ও আকর্ষণীয় মোড়ক ব্যবহার করে ক্রেতাদের আকর্ষণের চেষ্টা করব। ওপরের পদক্ষেপগুলো আমার অনুসরণ করা উচিত বলে মনে করি।"
        }
      ]
    },
    {
      "number": "4",
      "uddipok": "‘রয়েল কোম্পানি' দীর্ঘদিন যাবৎ বাংলাদেশের একটি পরিচিত শিল্প প্রতিষ্ঠান তাদের উৎপাদনসংক্রান্ত তথ্যাবলি নিম্নরূপ : এককপ্রতি পরিবর্তনশীল ব্যয় ৩০ টাকা। মোট স্থায়ী ব্যয় ৯,০০,০০০ টাকা। বিক্রয়ের পরিমাণ ১,৫০,০০০ একক। মোট ৩০,০০,০০০ টাকা । মুনাফআর হার ১৫%। মোট বিনিয়োগের পরিমাণ",
      "tag": "DCC 23,SB 22",
      "sub_questions": [
        {
          "label": "ক",
          "question": "",
          "explanation": "যে পণ্য দোকানে দেখে ক্রেতা ক্রয়ের প্রয়োজন অনুভব করে তাকে লোভনীয় পণ্য বলে।"
        },
        {
          "label": "খ",
          "question": "",
          "explanation": "বাজারে আবির্ভাব থেকে বিদায় গ্রহণ পর্যন্ত পণ্যের জীবনকাল কে বিক্রয় ও মুনাফার ভিত্তিতে কতিপয় স্তরে ভাগ করা হলে তাকে পণ্যের জীবন চক্র বলে। পণ্য জীবনচক্রের যে স্তরে পণ্যের বিক্রয় এবং মুনাফা দ্রুতগতিতে বাড়ে ওই স্তরকে প্রভৃতি স্তর বলা হয়। এ পর্যায়ে বাজারে পণ্যটির গ্রহণযোগ্যতা বাড়তে থাকে। ফলে উৎপাদন বাড়ে এবং একক প্রতি উৎপাদন ব্যয় হ্রাস পায়।"
        },
        {
          "label": "গ",
          "question": "",
          "explanation": "“রয়েল কোম্পানির” পণ্যের বিক্রয়মূল্য নির্ধারণ : পণ্যের এককপ্রতি উৎপাদন ব্যয় নির্ণয় : আমরা জানি, এককপ্রতি উৎপাদন ব্যয় = এককপ্রতি পরিবর্তনশীল ব্যয় +  মোট স্থায়ী ব্যয়   মোট উৎপাদন একক  +\\frac{\\text { মোট স্থায়ী ব্যয় }}{\\text { মোট উৎপাদন একক }} +   মোট   উৎপাদন   একক     মোট   স্থায়ী   ব্যয়   ​ = ৩০ =৩ ০ = ৩০ টাকা +  ৯ , ০০ , 000 ১ , ৫০ , ০ 00 +\\frac{\\ ৯, ০ ০, 000}{১, ৫ ০, ০ 00} + ১ , ৫০ , ০ 00   ৯ , ০০ , 000 ​  = ৩০ ট়াকা + ৬ টাকা  =  ৩৬ টাকা  \\begin{array}{l} \\text { = ৩০ ট়াকা + ৬ টাকা } \\\\ =\\text { ৩৬ টাকা } \\\\ \\end{array}  =  ৩০   ট়াকা  +  ৬   টাকা   =   ৩৬   টাকা   ​ পণ্যের এককপ্রতি বিক্রয়মূল্য নির্ণয় : আমরা জানি, এককপ্রতি বিক্রয়মূল্য =  এককপ্রতি উৎপাদন ব্যয়  +  বিনিয়োগ  ×  প্রত্যাশিত মুনাফার হার   প্রত্যাশিত বিক্রয় একক  =  ৩৬ টাকা  + ৩ 0 , 00 , 000 × ১৫ % ১ , ৫০ , 000  = ৩৬ টাকা + ৩ টাকা   = ৩৯ টাকা  \\begin{array}{l} =\\text { এককপ্রতি উৎপাদন ব্যয় }+\\frac{\\text { বিনিয়োগ } \\times \\text { প্রত্যাশিত মুনাফার হার }}{\\text { প্রত্যাশিত বিক্রয় একক }} \\\\ =\\text { ৩৬ টাকা }+\\frac{৩ 0,00,000 \\times ১ ৫ \\%}{১, ৫ ০, 000} \\\\ \\text { = ৩৬ টাকা + ৩ টাকা } \\\\ \\text { = ৩৯ টাকা } \\\\ \\end{array} =   এককপ্রতি   উৎপাদন   ব্যয়   +   প্রত্যাশিত   বিক্রয়   একক     বিনিয়োগ   ×   প্রত্যাশিত   মুনাফার   হার   ​ =   ৩৬   টাকা   + ১ , ৫০ , 000 ৩ 0 , 00 , 000 × ১৫ % ​  =  ৩৬   টাকা  +  ৩   টাকা    =  ৩৯   টাকা   ​"
        },
        {
          "label": "ঘ",
          "question": "",
          "explanation": "রয়েল কোম্পানির ভারসাম্য বিন্দু নির্ণয় : এখানে, মোট স্থির ব্যয় ৯,০০,০০০ টাকা এককপ্রতি বিক্রয়মূল্য = ৩৯ এককপ্রতি পরিবর্তনশীল ব্যয় = ৩০ আমরা জানি,  ভারসাম্য বিন্দু  =  মোট স্থির ব্যয়   এককপ্রতি বিক্রয়মূল্য - এককপ্রতি পরিবর্তনশীল ব্যয়  = ৯ , ০০ , 000 ৩৯ − ৩০  টাকা  = ১ , 00 , 000  একক  \\begin{array}{l} \\text { ভারসাম্য বিন্দু }=\\frac{\\text { মোট স্থির ব্যয় }}{\\text { এককপ্রতি বিক্রয়মূল্য - এককপ্রতি পরিবর্তনশীল ব্যয় }} \\\\ =\\frac{৯, ০ ০, 000}{৩ ৯-৩ ০} \\text { টাকা } \\\\ =১, 00,000 \\text { একক } \\\\ \\end{array}   ভারসাম্য   বিন্দু   =   এককপ্রতি   বিক্রয়মূল্য  -  এককপ্রতি   পরিবর্তনশীল   ব্যয়     মোট   স্থির   ব্যয়   ​ = ৩৯ − ৩০ ৯ , ০০ , 000 ​   টাকা   = ১ , 00 , 000   একক   ​ প্রতিষ্ঠানটির ভারসাম্য বিন্দুর পরিমাণ ১,০০,০০০ একক। ভারসাম্য বিন্দুতে পণ্য বিক্রয় করলে প্রতিষ্ঠানের আয় ও ব্যয় সমান হবে। এমতাবস্থায় রয়েল কোম্পানির পণ্যের আর্থিক মূল্য হবে (১,০০,০০০ = × ৩৯) = ৩৯,০০,০০০ টাকা। এখন প্রতিষ্ঠানটিকে মুনাফা অর্জন করতে হলে ১,০০,০০০ এককের বেশি বিক্রয় করতে হবে। তাহলে তারা মুনাফা অর্জন করতে পারবে। উল্লেখ্য প্রতিষ্ঠানটির বিক্রয়ের লক্ষ্যমাত্রা ১,৫০,০০০ একক ভারসাম্য বিন্দুর তুলনায় বেশি। অর্থাৎ রয়েল কোম্পানি তার লক্ষ্যস্থিত পণ্য বিক্রয় করতে পারলে মুনাফা অর্জনে সক্ষম হবে ।"
        }
      ]
    },
    {
      "number": "5",
      "uddipok": "'স্কীন কেয়ার লি.' তাদের ফেয়ারনেস ক্রীম 'ফেয়ার এন্ড কেয়ার'-এর ব্যাপক প্রচারের জন্য FM রেডিওকে প্রচুর অর্থ প্রদান করে। কিন্তু অর্থ ব্যয় হলেও প্রতিষ্ঠানটি কাঙ্ক্ষিত বিক্রয় লক্ষ্য অর্জনে ব্যর্থ হয়। এতে প্রতিষ্ঠানটি তার ভবিষ্যৎ ব্যবসায় কর্মকাণ্ড নিয়ে চিন্তিত হয়ে পড়ে।",
      "tag": "DCC 23",
      "sub_questions": [
        {
          "label": "ক",
          "question": "বিক্রয় প্রসার কী?",
          "explanation": "পণ্যের বিক্রয় বাড়ানোর জন্য নেওয়া স্বল্পমেয়াদি পদক্ষেপ বা বিশেষ কার্যক্রমকে বিক্রয় প্রসার বলে।"
        },
        {
          "label": "খ",
          "question": "\"প্রচার হলো অধিক গ্রহণযোগ্য প্রমোশন কৌশল\"- ব্যাখ্যা করো।",
          "explanation": "অর্থ খরচ না করে পণ্য বা সেবার নৈর্ব্যক্তিক উপস্থাপনাকেই প্রচার বলে। প্রচার বিপণন প্রসারের একটি অন্যতম হাতিয়ার। এটি সাধারণত তৃতীয় পক্ষ দ্বারা সংঘটিত হয়। প্রচারের মাধ্যমে অর্থ খরচ ছাড়া গণমাধ্যমে পণ্য বা সেবা সম্পর্কে জনসাধারণের কাছে অনুকূল ধারণা সৃষ্টি করা হয়। গণমাধ্যমে উপস্থাপিত হওয়ায় প্রচারের গ্রহণযোগ্যতা ও বিশ্বাসযোগ্যতা বেশি। তাই প্রচারকে অধিক গ্রহণযোগ্য প্রমোশন কৌশল বলা হয়।"
        },
        {
          "label": "গ",
          "question": "উদ্দীপকে উল্লিখিত প্রসারমূলক কার্যক্রমকে কী বলে? ব্যাখ্যা করো।",
          "explanation": "উদ্দীপকে উল্লিখিত প্রসারমূলক কাজটি বিজ্ঞাপনের অন্তর্ভুক্ত। বিজ্ঞাপন হলো পণ্য বা সেবার নৈর্ব্যক্তিক উপস্থাপনা। এর মাধ্যমে নির্দিষ্ট উদ্যোক্তা কর্তৃক অর্থের বিনিময়ে পণ্য বা প্রতিষ্ঠান সম্পর্কিত তথ্য সম্ভাব্য ক্রেতাদের কাছে উপস্থাপন করা হয়। এটি ক্রেতা আকর্ষণ ও বিক্রি বাড়াতে ভূমিকা রাখে। 'স্কীন কেয়ার লি.' তাদের ফেয়ারনেস ক্রীম 'ফেয়ার এন্ড কেয়ার'-এর ব্যাপক প্রচারের জন্য FM রেডিওকে প্রচুর অর্থ দেয়। অর্থের বিনিময়ে উক্ত রেডিও চ্যানেল পণ্যের তথ্য জনসাধারণকে জানায়। এতে বিক্ষিপ্তভাবে ছড়িয়ে থাকা ক্রেতারা 'স্ক্রীন কেয়ার লি.'-এর পণ্যটি সম্পর্কে ধারণা পায়। তাছাড়া এতে প্রতিযোগিতা মোকাবিলাও সহজ হয়। আর রেডিও হলো বিজ্ঞাপনেরই একটি মাধ্যম। তাই বলা যায়, উদ্দীপকের প্রসারমূলক কাজটি হলো বিজ্ঞাপন।"
        },
        {
          "label": "ঘ",
          "question": "\"উপযুক্ত বিজ্ঞাপন মাধ্যম নির্বাচনে অপারগতাই 'স্ফীন কেয়ার লি.'-এর ব্যর্থতার মূল কারণ\"- তুমি কি এ বিষয়ের সাথে একমত? যুক্তি দাও।",
          "explanation": "\"উপযুক্ত বিজ্ঞাপন মাধ্যম নির্বাচন করতে না পারাই 'স্ফীন কেয়ার লি.'-এর ব্যর্থতার মূল কারণ\"- উক্তিটির সাথে আমি একমত। যে প্রচার মাধ্যমে বিজ্ঞাপন বার্তা জনগণের কাছে পৌঁছায় তাকে বিজ্ঞাপন মাধ্যম বলে। বিভিন্ন ধরনের বিজ্ঞাপনের মাধ্যম আছে। যেমন: সংবাদপত্র, রেডিও, টেলিভিশন, ম্যাগাজিন প্রভৃতি হলো প্রধান বিজ্ঞাপন মাধ্যম'। কিন্তু সব পণ্যের জন্য একই মাধ্যম উপযুক্ত নয়। 'স্ক্রীন কেয়ার লি.' তাদের প্রসাধন সামগ্রীর জন্য রেডিওতে বিজ্ঞাপন দিয়েছে। কিন্তু প্রতিষ্ঠানটি কাঙ্ক্ষিত বিক্রির লক্ষ্যমাত্রা অর্জনে ব্যর্থ হয়। এতে তাদের ভবিষ্যৎ ব্যবসায়িক সাফল্য অনিশ্চয়তায় পড়ে। ফেয়ারনেস ক্রীম ব্যবহারের নির্দিষ্ট ভোক্তা আছে। এক্ষেত্রে টেলিভিশন ও সংবাদপত্র হচ্ছে বিজ্ঞাপনের কার্যকর মাধ্যম। কারণ বর্তমান সময়ে বেশিরভাগ ভোক্তাই সংবাদপত্র পড়ে ও টেলিভিশন দেখে থাকে। এক্ষেত্রে ফেয়ারনেস ক্রীমের বিজ্ঞাপন FM রেডিওর তুলনায় সংবাদপত্র বা টেলিভিশনে দিলে তা বেশি কার্যকর হতো। সুতরাং, উপযুক্ত বিজ্ঞাপন মাধ্যম নির্বাচন করতে না পারাই 'স্কীন কেয়ার'-এর ব্যর্থতার মূল কারণ ।"
        }
      ]
    },
    {
      "number": "6",
      "uddipok": "জনাব রহিম ভোক্তার আয়ের ভিত্তিতে বিভিন্ন সাইজের টুথপেস্ট উৎপাদন ও বাজারজাতকরণ করেন। কিন্তু তিনি কাঙ্ক্ষিত বিক্রয় অর্জনে ব্যর্থ হয়েছেন। বর্তমানে তিনি বাজার বিভাজনের জন্য ব্যবহারকারীর মর্যাদা, প্রত্যাশিত সুবিধা ইত্যাদি বিষয় বিবেচনার কথা ভাবছেন।",
      "tag": "DCC 23",
      "sub_questions": [
        {
          "label": "ক",
          "question": "বাজার বিভক্তিকরণ কী?",
          "explanation": "যে প্রক্রিয়ায় সামগ্রিক বাজারকে সমজাতীয় বৈশিষ্ট্যের ভিত্তিতে ছোট ছোট উপবাজারে বিভক্ত করা হয় তাকে বাজার বিভক্তিকরণ বলে।"
        },
        {
          "label": "খ",
          "question": "\"ভোক্তা বাজারের সদস্য সংখ্যা বেশি\"- ব্যাখ্যা করো।",
          "explanation": "ভোগ্য পণ্যের চাহিদা বেশি থাকায় ভোক্তা বাজারের সংখ্যা বেশি হয়। ভোক্তা বাজারে ভোগ্য পণ্যের বিক্রয় সমারোহ ঘটে প্রতিনিয়তই। বিশ্বের প্রত্যেক মানুষ তার ব্যক্তিগত ও পরিবারের সদস্যদের ভোগের জন্য পণ্য কেনেন। অর্থাৎ, বিশ্বের সব জায়গায় ভোক্তারা অবস্থান করেন এবং তারা ভোগ বা ব্যবহারের জন্য কোনো না কোনো পণ্য কেনেন। ভোক্তা বাজারে ক্রেতাদের নিজস্ব আয়, রুচি, চাহিদা ও প্রয়োজন মোতাবেক পণ্য কেনার সুযোগ থাকে। ফলে তাদের চাহিদা পূরণের জন্য প্রতিনিয়তই ভোক্তা বাজারে ক্রেতার সংখ্যা বেশি হয়।"
        },
        {
          "label": "গ",
          "question": "উদ্দীপকে জনাব রহিম বাজার বিভক্তিকরণের কোন চলক ব্যবহার করেছেন? ব্যাখ্যা করো।",
          "explanation": "উদ্দীপকে জনাব রহিম বাজার বিভক্তিকরণের জনসংখ্যা বিষয়ক বিভক্তিকরণের 'আয়' চলকটি ব্যবহার করেছেন। জনসাধারণের ক্রয় আচরণের ভিত্তিতে বাজারকে বিভক্ত করা হলে তাকে জনসংখ্যা বিষয়ক বিভক্তিকরণ বলে। আর জনসংখ্যা বিষয়ক বিভক্তিকরণের অন্যতম ভিত্তি হলো \"আয়'। আয়ের ভিত্তিতে সমগ্র বাজারকে উচ্চ আয়সম্পন্ন, মধ্যম আয়সম্পন্ন এবং নিম্ন আয়সম্পন্ন ক্রেতাদের শ্রেণিতে ভাগ করা যায়। জনাব রহিম ভোক্তার আয়ের ভিত্তিতে বিভিন্ন সাইজের টুথপেস্ট উৎপাদন ও বাজারজাতকরণ করেন। তিনি বাজার বিভক্তিকরণে জনসাধারণের আয়ের বিষয়টিকে গুরুত্ব দিয়েছেন। উচ্চ আয়সম্পন্ন ক্রেতাদের প্রয়োজন, চাহিদা, বুচি ও পছন্দ, নিম্ন, আয়সম্পন্ন থেকে আলাদা হয়ে থাকে। তাই জনাব রহিম আয়ের ওপর ভিত্তি করে বাজারকে বিভক্ত করেছেন। আর 'আয়' জনসংখ্যা বিষয়ক বিভক্তিকরণের অন্যতম ভিত্তি। তাই বলা যায়, জনাব রহিম জনসংখ্যা বিষয়ক বিভক্তিকরণের আয় চলকটি অনুসরণ করেছেন।"
        },
        {
          "label": "ঘ",
          "question": "জনাব রহিমের বর্তমান ভাবনা সফলতা অর্জনের সহায়ক হবে কি? তোমার মতামত দাও।",
          "explanation": "জনাব রহিমের বর্তমান ভাবনা সফলতা অর্জনে সহায়ক হবে বলে। আমি মনে করি। আচরণিক বিভক্তিকরণের অন্যতম দুটি চলক হলো ব্যবহারকারীর মর্যাদা ও প্রত্যাশিত সুবিধা। যে সকল ক্রেতা পণ্য বা সেবা ব্যবহার করে এবং যারা ব্যবহার করে না তার ভিত্তিতে বাজারকে বিভক্ত করা যায়। আবার একটি পণ্য থেকে ক্রেতারা কী ধরনের সুবিধা বা কার্যকারিতা প্রত্যাশা করে তার ওপর ভিত্তি করেও বাজারকে বিভক্ত করা যায়। জনাব রহিম একজন উৎপাদক এবং বাজারজাতকারী। তিনি আয়ের ভিত্তিতে বিভিন্ন সাইজের টুথপেস্ট উৎপাদন ও বাজারজাতকরণ করেন। কিন্তু এতে তিনি কাঙ্ক্ষিত বিক্রয় লক্ষ্যমাত্রা অর্জনে ব্যর্থ হয়েছেন। তাই বর্তমানে তিনি ব্যবহারকারীর মর্যাদা ও প্রত্যাশিত সুবিধা বিবেচনায় বাজার বিভক্তিকরণের কথা ভাবছেন। জনাব রহিম আচরণিক বিভক্তিকরণের ভিত্তিতে বাজার বিভক্ত করতে চান। এর মাধ্যমে ক্রেতাসাধারণের পণ্য সম্পর্কে জ্ঞান, মনোভাব, পণ্যের ব্যবহার প্রভৃতি বিবেচনায় রাখতে হয়। প্রকৃত ও সম্ভাব্য ক্রেতার ভিত্তিতে বাজার বিভক্ত করা হলে সে অনুযায়ী আলাদা বিপণন কর্মসূচি পরিচালনা করা যায়। আবার, একটি পণ্য থেকে ক্রেতারা কী ধরনের সুবিধা প্রত্যাশা করে সে অনুযায়ী বাজার ভাগ করা যায়। এতে সহজেই ক্রেতা সন্তুষ্টি অর্জন করা যায়। এর ফলে ক্রেতারা প্রতিষ্ঠান ও এর পণ্য সম্পর্কে ইতিবাচক ধারণা পোষণ করে। তাই পণ্যের বিক্রি ও মুনাফা বাড়ার সম্ভাবনা তৈরি হয়। তাই বলা যায়, জনাব রহিমের আচরণিক বিভক্তিকরণের ভাবনা সফলতা অর্জনে সহায়ক হবে।"
        }
      ]
    },
    {
      "number": "7",
      "uddipok": "রহমান সাহেব উন্নতমানের বিস্কুট উৎপাদন করে স্থানীয় ভোক্তাদের কাছে বিক্রি করেন। সম্প্রতি তার পণ্যের চাহিদা দেশব্যাপী ছড়িয়ে পড়েছে। বিষয়টি তিনি ইতিবাচকভাবে নিয়েছেন এবং ভাবছেন কী কী বিবেচনায় রেখে ব্যবসায় সম্প্রসারণ করবেন।",
      "tag": "DCC 23",
      "sub_questions": [
        {
          "label": "ক",
          "question": "ভোগ্য পণ্য কী?",
          "explanation": "ভোগ্য পণ্য বলতে ঐসব পণ্যকে বোঝায়, যেগুলো ক্রেতারা ব্যক্তিগত বা পারিবারিক ভোগের জন্য কেনেন।"
        },
        {
          "label": "খ",
          "question": "বাজার বিভক্তিকরণ কেন করা হয়?",
          "explanation": "যে প্রক্রিয়ায় সমজাতীয় পণ্যের বৈশিষ্ট্যের ভিত্তিতে সামগ্রিক 'বাজারকে ছোট ছোট উপবাজারে বিভক্ত করা হয় তাকে বাজার বিভক্তিকরণ বলে। একজন উৎপাদক বা বিপণনকারী সকল শ্রেণির মানুষের জন্য তার পণ্য বিপণন করতে পারে না। তাকে নিজের পণ্যের বাজার চিহ্নিত করার জন্য বাজার বিভক্তিকরণ করতে হয়। 'বাজার বিভক্তিকরণ ধারণাটি, ব্যবসায়িক সঠিক বিনিয়োগক্ষেত্র চিহ্নিত করতে সহায়তা করে। ক্রেতার চিন্তা-চেতনা, মনোভাব, বুচি, আয় ও কেনার ধরন এক হয় না। ক্রেতাদের মধ্যে এ ধরনের ভিন্নতা থাকার কারণে বাজার বিভক্তিকরণ করতে হয়।"
        },
        {
          "label": "গ",
          "question": "রহমান সাহেব কোন ধরনের ভোগ্য পণ্য উৎপাদনে নিয়োজিত তা বর্ণনা করো।",
          "explanation": "রহমান সাহেব সুবিধা পণ্য উৎপাদনে নিয়োজিত। যেসব ভোগ্য পণ্য কাছাকাছি বা সুবিধাজনক স্থানে পাওয়া যায় তা-ই সুবিধা পণ্য। এ ধরনের পণ্য সাধারণত দৈনন্দিন ভোগ বা ব্যবহারের জন্য কেনা হয়। এসব পণ্য কেনার জন্য কোনো পূর্ব পরিকল্পনা করা হয় না। যেমন: চাল, ডাল মুড়ি, কলম, বিস্কুট, চানাচুর প্রভৃতি সুবিধা পণ্যের উদাহরণ। উদ্দীপকে রহমান সাহেব উন্নতমানের বিস্কুট উৎপাদন করেন। উৎপাদিত বিস্কুট তিনি স্থানীয় ভোক্তাদের কাছে বিক্রি করেন। এতে ভোক্তারা তাদের কাছাকাছি বাজারে পণ্যটি পেয়ে থাকে। তাই তারা খুব সহজে পণ্যটি কিনতে পারে। সাধারণত বিস্কুট কেনার জন্য ভোক্তাদের কোনো পূর্ব পরিকল্পনা থাকে না। আর বিস্কুটের একক প্রতি মূল্য তুলনামূলক কম থাকে। আর বিস্কুটের এসব বৈশিষ্ট্য সুবিধা পণ্যের সাথে সাদশ্যপূর্ণ। তাই বলা যায়, রহমান সাহেব সুবিধা পণ্য উৎপাদনে নিয়োজিত।"
        },
        {
          "label": "ঘ",
          "question": "ব্যবসায় সম্প্রসারণে রহমান সাহেবে কী কী বিষয় বিবেচনা করবে বলে তুমি মনে করো? ব্যাখ্যা করো।",
          "explanation": "ব্যবসায় সম্প্রসারণে রহমান সাহেব ব্যবসায়ের প্রতিযোগিতা, পণ্যের চাহিদা, পণ্যের বাজার প্রভৃতি দিক বিবেচনা করবেন। ব্যবসায়ের কার্য পরিধি বৃদ্ধি করাই ব্যবসায় সম্প্রসারণ। ব্যবসায়ের প্রতিযোগিতা, পণ্যের চাহিদা, পণ্যের বাজার প্রভৃতি বিষয় এক্ষেত্রে বিবেচনা করতে হয়। এসব দিক ইতিবাচক হলেই ব্যবসায় সম্প্রসারণ করা উচিত। উদ্দীপকে রহমান সাহেব উন্নতমানের বিস্কুট উৎপাদন করে ভোক্তাদের কাছে বিক্রি করেন। 'সম্প্রতি তার পণ্যের চাহিদা দেশব্যাপী ছড়িয়ে পড়েছে। বিষয়টি তিনি ইতিবাচক ভাবে নিয়েছেন। তাই তিনি ভাবছেন কিছু বিবেচনায় রেখে ব্যবসায় সম্প্রসারণ করবেন। ব্যবসায় সম্প্রসারণে রহমান সাহেব ব্যবসায়ের প্রতিযোগীদের সার্মণ্যের কথা ভাববেন। কারণ প্রতিযোগীরা তুলনামূলক দুর্বল হলে ব্যবসায় সম্প্রসারণ ফলপ্রসূ হয়। এর পাশাপাশি তিনি পণ্যের চাহিদার কথা ভাববেন। বাজারে পণ্যের চাহিদা বেশি থাকলে ব্যবসায় সম্প্রসারণ করা লাভজনক হয়। তাছাড়া তিনি পণ্যের বাজার সর্ম্পকে ভাববেন। কারণ পণ্যের ক্রেতার সংখ্যা বা বাজার যদি ছোট হয় তাহলে ব্যবসায় সম্প্রসারণ ফলপ্রসূ হয় না। এভাবে রহমান সাহেব ব্যবসায় সম্প্রসারণ করার আগে ব্যবসায়ের নানান দিক বিবেচনা করবেন।"
        }
      ]
    },
    {
      "number": "8",
      "uddipok": "আহমেদ এন্টারপ্রাইজ তার পণ্যের জন্য কুপন, প্রিমিয়াম, রিবেট ইত্যাদি কার্যক্রম গ্রহণ করেছেন। ফলে তার বিক্রয় ব্যাপক বৃদ্ধি পেয়েছে।",
      "tag": "DCC 23",
      "sub_questions": [
        {
          "label": "ক",
          "question": "বিজ্ঞাপন কী?",
          "explanation": "অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনই হলো বিজ্ঞাপন।"
        },
        {
          "label": "খ",
          "question": "বিজ্ঞাপন কি অপচয়? ব্যাখ্যা করো।",
          "explanation": "বিজ্ঞাপন অপচয় নয়। অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনকে বিজ্ঞাপন বলে। সাময়িক সময়ের জন্য বিজ্ঞাপন দিতে খরচ হলেও দীর্ঘমেয়াদে এটি প্রতিষ্ঠানকে লাভবান করে। বিজ্ঞাপনের মাধ্যমে ক্রেতারা কোনো প্রতিষ্ঠানের পণ্য সম্পর্কে জানতে পারেন এবং ঐ পণ্য কিনতে আকৃষ্ট হন। ফলে প্রতিষ্ঠানের বিক্রি ও মুনাফা বাড়ার সম্ভাবনা বাড়ে। সুতরাং, সঠিক মাধ্যম বাছাই করতে পারলে বিজ্ঞাপনকে অপচয় নয় বরং বিনিয়োগ হিসেবে বিবেচনা করা হয়।"
        },
        {
          "label": "গ",
          "question": "আহমেদ এন্টারপ্রাইজের গৃহীত কার্যক্রম কোন ধরনের প্রসার হাতিয়ারের অন্তর্ভুক্ত? ব্যাখ্যা করো।",
          "explanation": "আহমেদ এন্টারপ্রাইজের গৃহীত কার্যক্রম 'বিক্রয় প্রসার' হাতিয়ারের অন্তর্ভুক্ত। পণ্য বা সেবার বিক্রি বাড়ানোর জন্য নেওয়া স্বল্পমেয়াদি পদক্ষেপই বিক্রয় প্রসার। নমুনা বিতরণ, কুপন, প্রিমিয়াম, রিবেট, মেয়াদি গ্যারান্টি দেওয়া প্রভৃতি বিক্রয় প্রসারের অন্তর্ভুক্ত। এর মাধ্যমে চূড়ান্ত ভোক্তাদের পণ্য কিনতে উৎসাহী করা হয়। আহমেদ এন্টারপ্রাইজ তার পণ্যের জন্য কুপন, প্রিমিয়াম, রিবেট ইত্যাদি কার্যক্রম গ্রহণ করেছে। এসব কার্যক্রম মূলত স্বল্পমেয়াদি প্রণোদনা কৌশল। এর মাধ্যমে সহজেই ক্রেতাদের আকৃষ্ট করতে পেরেছে। ফলে দ্রুত সময়ে প্রতিষ্ঠানটির ব্যাপক বিক্রি বেড়েছে। আর এসব বৈশিষ্ট্য বিক্রয় প্রসার কৌশলের সাথে সাদৃশ্যপূর্ণ। তাই বলা যায়, আহমেদ এন্টারপ্রাইজের কার্যক্রম বিক্রয় প্রসার কৌশলের অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লিখিত বিপণন প্রসারের কার্যক্রমটি বিক্রি বাড়াতে কতটুকু ভূমিকা রাখতে পারে বলে তুমি মনে করো?",
          "explanation": "উদ্দীপকে উল্লিখিত বিক্রয় প্রসার কৌশল কার্যক্রমটি বিক্রয় বাড়াতে গুরুত্বপূর্ণ ভূমিকা রাখতে পারে বলে আমি মনে করি। পণ্য বা সেবার বিক্রি বাড়ানোর জন্য নেওয়া স্বল্পমেয়াদি উদ্দীপনাই হলো বিক্রয় প্রসার। এর মাধ্যমে চূড়ান্ত ভোক্তাকে পণ্য কিনতে উৎসাহিত করা হয়। রিবেট, কুপন, প্রিমিয়াম প্রভৃতি কৌশলের মাধ্যমে বিক্রয় প্রসার কাজ চালানো হয়। আহমেদ এন্টারপ্রাইজ-এর পণ্যের জন্য ব্যাপক বিক্রয় প্রসার কার্যক্রম চালিয়েছে। এক্ষেত্রে এটি কুপন, প্রিমিয়াম, রিবেট ইত্যাদি কৌশল গ্রহণ করেছেন। ফলে প্রতিষ্ঠানটি গ্রাহকদের আকৃষ্ট করতে সমর্থ হয়। এতে তাদের বিক্রয় ব্যাপকভাবে বেড়ে যায়। বিক্রয় প্রসারের মাধ্যমে বিভিন্ন ছাড় ও সুযোগ সুবিধা দিয়ে ক্রেতাদের পণ্য কিনতে উৎসাহী করা হয়। এতে স্বল্পমেয়াদে প্রতিষ্ঠানের বিক্রি বেড়ে যায়। আহমেদ এন্টারপ্রাইজের কুপন, প্রিমিয়াম ও রিবেট কার্যক্রমের কারণে ক্রেতাদের মধ্যে পণ্য কেনার আগ্রহ বেড়ে যায়। ফলে প্রতিষ্ঠানটির বিক্রিও বাড়ে। তাই বলা যায়, উদ্দীপকে উল্লিখিত বিক্রয় প্রসার কৌশল বিক্রি বাড়াতে গুরুত্বপূর্ণ ভূমিকা রেখেছে।"
        }
      ]
    },
    {
      "number": "9",
      "uddipok": "জনাব মোরশেদ 'বস ফ্যাশন হাউজ'-এর মালিক। তিনি সব সময় ক্রেতার পছন্দ অনুযায়ী রুচিশীল পোশাক পরিচ্ছদ বিক্রয়ের ওপর গুরুত্ব দেন। পাশাপাশি আরো কয়েকটি ফ্যাশন হাউস খোলাতে সম্প্রতি প্রতিযোগিতার মাত্রা বেশ বেড়ে গিয়েছে। এ অবস্থায় ব্যবসায়ে তার অবস্থান ধরে রাখার জন্য জনাব মোরশেদ SMS, Facebook, Twitter ইত্যাদির মাধ্যমে ক্রেতাদের সাথে যোগাযোগের উদ্যোগ নেন এবং আশানুরূপ সাড়া পান।",
      "tag": "DCC 23",
      "sub_questions": [
        {
          "label": "ক",
          "question": "বিক্রয় কী?",
          "explanation": "অর্থের বিনিময়ে বিক্রেতা কর্তৃক ভোক্তার কাছে পণ্য বা সেবার মালিকানা হস্তান্তর করাকে বিক্রয় বলে।"
        },
        {
          "label": "খ",
          "question": "বিপণন কীভাবে উপযোগ সৃষ্টি করে? ব্যাখ্যা করো।",
          "explanation": "বিপণন কার্যাবলির মাধ্যমে ভোক্তার অভাব পূরণ করে উপযোগ সৃষ্টি করা হয়। কোনো কিছুর অভাব পূরণের ক্ষমতাকে উপযোগ বলে। বিপণন নানাভাবে ক্রেতাদের অভাব পূরণ করে উপযোগ সৃষ্টি করে। বিপণনের কাজগুলো, যেমন: ক্রয়-বিক্রয় স্বত্বগত, পরিবহন স্থানগত, গুদামজাতকরণ সময়গত এবং বিজ্ঞাপন তথ্যগত উপযোগ সৃষ্টি করে। আর এ উপযোগ সৃষ্টির মাধ্যমেই ক্রেতারা তাদের কাঙ্ক্ষিত পণ্যটি পায়। এভাবেই বিপণন উপযোগ সৃষ্টি করে।"
        },
        {
          "label": "গ",
          "question": "'বস ফ্যাশন হাউজ'-এর কার্যক্রমে বিপণনের কোন বৈশিষ্ট্যের সাথে মিল রয়েছে বলে তুমি মনে করো? ব্যাখ্যা করো।",
          "explanation": "বস ফ্যাশন হাউজ'-এর কার্যক্রমের সাথে বিপণনের তোস্তামুখী প্রক্রিয়া বৈশিষ্ট্যটির মিল রয়েছে। ভোক্তারা আছে বলেই পণ্য বিপণনের প্রয়োজনীয়তা আছে। এদেরকে ঘিরেই একটি প্রতিষ্ঠানের সামগ্রিক বিপণন কার্যাবলি পরিচালিত হয়। তাদের চাহিদাকে প্রাধান্য দিয়ে বিপণন কাজগুলো করা হয় বলে একে ভোক্তামুখী প্রক্রিয়া বলা হয়। 'বস ফ্যাশন হাউজ' হলো পোশাক বিপণনকারী একটি প্রতিষ্ঠান। এটি নিজস্ব শো-রুমের মাধ্যমে পণ্য বিক্রি করে। প্রতিষ্ঠানটি সবসময় ক্রেতার পছন্দ অনুযায়ী বুচিশীল পোশাক বিক্রি করে। তাছাড়া এটি ক্রেতাদের সাথে দীর্ঘমেয়াদি সম্পর্ক স্থাপনের জন্য SMS, Facebook Twitter এর মাধ্যমে যোগাযোগ রাখে। এভাবে তারা ক্রেতাদের কাছে পণ্য পৌছে দেওয়ার ব্যবস্থা করে। অর্থাৎ, পণ্য প্রস্তুত ও বিপণনের সবক্ষেত্রে তারা ক্রেতার চাহিদা ও পছন্দকে প্রাধান্য দেয়। তাই বলা যায়, উদ্দীপকের প্রতিষ্ঠানটি ভোস্তামুখী প্রক্রিয়া বৈশিষ্ট্যটির ওপর গুরুত্ব দিয়ে বিপণন কাজ পরিচালনা করছে।"
        },
        {
          "label": "ঘ",
          "question": "প্রতিযোগিতা মোকাবেলা করার জন্য জনাব মোরশেদের গৃহীত পদক্ষেপ কতটা যৌক্তিক বলে তুমি মনে করো? বিপণন ক্রমবিকাশের আলোকে ব্যাখ্যা করো।।",
          "explanation": "প্রতিযোগিতা মোকাবিলার জন্য সামাজিক যোগাযোগ যুগে জনাব মোরশেদের গৃহীত পদক্ষেপগুলো যৌক্তিক বলে আমি মনে করি।। বর্তমান যুগ সামাজিক যোগাযোগ যুগ। এ যুগে প্রতিষ্ঠানগুলো মোবাইল ও বিভিন্ন সামাজিক যোগাযোগ মাধ্যম, যেমন- Facebook, IMO, Twitter প্রভৃতি ব্যবহার করে। এসব মাধ্যম ব্যবহার করে তারা পণ্যের প্রসার কার্য চালায়। জনাব মোরশেদ 'বস ফ্যাশন হাউজ'-এর মালিক। তিনি সব সময় ক্রেতাদের পছন্দ অনুযায়ী পোশাক বিক্রি করার ওপর গুরুত্ব দেন। সম্প্রতি প্রতিযোগিতা বেশ বেড়ে গিয়েছে। এ অবস্থায় ক্রেতা ধরে রাখতে তিনি SMS, Facebook, Twitter প্রভৃতির মাধ্যমে ক্রেতাদের সাথে যোগাযোগ করেন। এভাবে মোবাইল ও সামাজিক যোগাযোগ মাধ্যম ব্যবহার করে ক্রেতা সম্পর্ক সৃষ্টি সামাজিক যোগাযোগ যুগের বৈশিষ্ট্য। বর্তমানে প্রতিযোগিতা মোকাবিলায় ব্যবসায় প্রতিষ্ঠানগুলোকে নিত্য- নতুন পদক্ষেপ নিতে হয়। এজন্য জনাব মোরশেদ সামাজিক মাধ্যমগুলো ব্যবহারের উদ্যোগ নেন। ফলে তিনি ক্রেতাদের সাথে আরও গভীর সম্পর্ক সৃষ্টি করতে পারবেন। তাছাড়া তিনি তার প্রতিষ্ঠানের মাধ্যমে ক্রেতাদের চাহিদা পূরণ করতে পারবেন। প্রয়োজনে তিনি অনলাইনে পণ্যের অর্ডার সংগ্রহ ও হোম ডেলিভারি দিতে পারবেন। ফলে সর্বোচ্চ ক্রেতাসন্তুষ্টি অর্জন করা সম্ভব হবে। তাছাড়া প্রতিযোগিতা মোকাবিলা ও করা যাবে। সুতরাং, প্রতিযোগিতা মোকাবিলার জন্য জনাব মোরশেদের গৃহীত পদক্ষেপ যৌক্তিক ও সময়োপযোগী।"
        }
      ]
    },
    {
      "number": "10",
      "uddipok": "মি. রিয়াজ কুমিল্লার একটি অটোরাইস মিলের মালিক। তিনি দেশের বিভিন্ন জেলায় পরিবেশক নিয়োগ দিয়ে নিজস্ব ট্রাকে চাল পাঠিয়ে দেন। কিন্তু বছরের সব ঋতুতে পরিবেশকরা একই পরিমাণ চালের অর্ডার করে না। তাছাড়া ধান ক্রয় করতে হয় বছরে একবার বা দু'বার। ধান ও চাল সংরক্ষণের জন্য দুটি পৃথক গোডাউনের প্রয়োজন। এ জন্য মি. রিয়াজ মিলের পার্শ্ববর্তী এক একর জমি ক্রয় করেন। সেখানে গোডাউন তৈরির সিদ্ধান্ত নেন।",
      "tag": "DCC 23",
      "sub_questions": [
        {
          "label": "ক",
          "question": "মান নির্ধারণ কী?",
          "explanation": "ক্রেতাদের পছন্দ ও চাহিদা অনুযায়ী পণ্য মান সুনির্দিষ্ট করা এবং সেই অনুযায়ী পণ্যের মানের তালিকা তৈরি করাকে মান নির্ধারণ বলে।"
        },
        {
          "label": "খ",
          "question": "\"পরিবহন কর্মসংস্থান সৃষ্টিতে সহায়তা করে\"- ব্যাখ্যা করো।",
          "explanation": "পণ্যসামগ্রী এক স্থান থেকে অন্য স্থানে আনা-নেওয়াকে পরিবহন বলে। বিপণনের পরিবহন কাজে অনেক লোক নিয়োজিত থাকে। তাছাড়া পরিবহন সামগ্রিকভাবে দেশের ব্যবসায়-বাণিজ্য ও অর্থনীতিতে প্রাণ চাঞ্চল্য সৃষ্টি করে। ফলে নতুন নতুন শিল্প ও কলকারখানা গড়ে ওঠে। এগুলোতে প্রচুর সংখ্যক মানুষের কাজের সুযোগ সৃষ্টি হয়। এতে সমাজ থেকে বেকার সমস্যা দূর হয়। তাই বলা যায়, পরিবহন কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "মি. রিয়াজ কোন ধরনের উপযোগ সৃষ্টি করেছে? ব্যাখ্যা করো।",
          "explanation": "রিয়াজ স্থানগত উপযোগ সৃষ্টি করেন। পণ্য এক স্থান থেকে অন্য স্থানে পরিবহনের মাধ্যমে স্থানগত উপযোগ সৃষ্টি করা হয়। এর মাধ্যমে উৎপাদন ও ভোগের মধ্যে সমন্বয়সাধন করা যায়। মি. রিয়াজ কুমিল্লার একটি রাইস মিলের মালিক। ভৌগোলিক কারণে কুমিল্লায় চালের উৎপাদন বেশি হয়। তিনি সংগৃহীত চাল পরবর্তীতে নিজস্ব ট্রাকে করে বিভিন্ন স্থানে পাঠিয়ে দেন। এ ধরনের কাজের মাধ্যমে তিনি স্থানগত বাধা দূর করতে পেরেছেন। ফলে কুমিল্লায় উৎপাদিত চাল অন্যান্য অঞ্চলের মানুষজনও ভোগের সুযোগ পাচ্ছে। এক্ষেত্রে চাল উৎপাদন একটি নির্দিষ্ট স্থানে হলেও ভোক্তা বিভিন্ন স্থানে অবস্থান করে। তাই উৎপাদককে স্থানগত উপযোগ সৃষ্টি করতে হয়। আর মি. রিয়াজ এই কাজটি করেছেন। তাই বলা যায়, মি. রিয়াজ স্থানগত উপযোগ সৃষ্টি করেছেন।"
        },
        {
          "label": "ঘ",
          "question": "মি. রিয়াজের গোডাউন তৈরির সিদ্ধান্তের যৌক্তিকতা",
          "explanation": "মি. রিয়াজের গোডাউন তৈরির সিদ্ধান্তটি যৌক্তিক, যার ফলে সময়গত উপযোগ সৃষ্টি করা যাবে। এক সময়ের পণ্য অন্য সময়ে সংরক্ষণের মাধ্যমে সময়গত উপযোগ সৃষ্টি করা হয়। আর এ কাজটি করা হয় পণ্য গুদামজাতকরণের মাধ্যমে। ফলে উৎপাদনের সাথে বিক্রি ও ভোগের সমতা রক্ষা করা যায়। মি. রিয়াজের কুমিল্লা একটি অটো রাইস মিল আছে। তিনি সেখানে উৎপাদিত চাল বিভিন্ন পরিবেশকের মাধ্যমে ভোক্তার কাছে পৌছে দেন। কিন্তু সবসময় চাহিদা একরকম থাকে না। এছাড়াও ধান একটি নির্দিষ্ট মৌসুমে উৎপাদন করা হয়। ফলে তাকে বছরে দুই একবার ঐ ধান কিনে সংগ্রহ করতে হয়। তাই ধান ও চাল সংরক্ষণের জন্য তিনি গোডাউন বা গুদাম স্থাপনের সিদ্ধান্ত নেন। গোডাউন স্থাপনের মাধ্যমে মি. রিয়াজ লাভবান হতে পারবেন। তিনি ধান, ও চাল সংরক্ষণ করে সারা বছর ভোক্তার চাহিদা পূরণ করতে পারবেন। এছাড়াও মাঝে-মধ্যে চাহিদার তারতম্য ঘটে। যেকোনো সময় চাহিদা বেড়ে বা কমে যেতে পারে। মি. রিয়াজ সংরক্ষণ ব্যবস্থার মাধ্যমে চাহিদা ও ভোগের মধ্যে সমন্বয় করতে পারবেন। ভোক্তাদের চাহিদা অনুযায়ী চাল কিছুটা লাভে বিক্রি করলে তার মুনাফার সম্ভাবনা বাড়বে। এভাবে তিনি ব্যবসায়িকভাবে লাভবান হতে পারবেন। আবার দীর্ঘমেয়াদে তিনি বাজারে পণ্য সরবরাহ করতে পারবেন। এটি তার ইতিবাচক ইমেজ সৃষ্টি করবে। তাই আমি মনে করি, মি. রিয়াজের গোডাউন, তৈরির সিদ্ধান্তটি বাস্তব এবং যৌক্তিক।"
        }
      ]
    },
    {
      "number": "11",
      "uddipok": "জনাব জমির নিজস্ব ২০ বিঘা জমিতে উৎপাদিত বাঁধাকপি ঢাকার কাওরান বাজারে বিক্রি করেন। তিনি বিভিন্ন আকারের বাঁধাকপি আলাদা করে বিক্রি করেন। এছাড়াও তিনি প্রতিটি কপিকে মোটা কাগজের আবরণে আবদ্ধ করে অভিজাত এলাকার শপিং সেন্টারে বেশি মূল্যে বিক্রি করেন। ফলে জনাব জমিরের বাঁধাকপি সুখ্যাতি অর্জন করেছে।",
      "tag": "DCC 23",
      "sub_questions": [
        {
          "label": "ক",
          "question": "বিপণন কার্যাবলি কী?",
          "explanation": "বিপণন কার্যাবলি বলতে ঐসব কাজকে বোঝায় যার মাধ্যমে উৎপাদনকারীর কাছ থেকে চূড়ান্ত ভোক্তার কাছে পণ্য বা সেবা পৌঁছায়।"
        },
        {
          "label": "খ",
          "question": "\"উত্তম ক্রয় বিক্রয়ের অর্ধেক\"- ব্যাখ্যা করো।",
          "explanation": "ভালো কাঁচামাল কিনতে পারলে উৎপাদিত মানসম্পন্ন পণ্য বিক্রি করা সহজ হয় বলে উত্তম ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "জনাব জমির কাওরান বাজারে বাঁধাকপি বিক্রির মাধ্যমে বিপণনের কোন কাজটি করেন? ব্যাখ্যা করো।",
          "explanation": "জনাব জমির কাওরান বাজারে বাঁধাকপি বিক্রির মাধ্যমে পণ্যের স্বত্বগত উপযোগ সৃষ্টি করেন। বিক্রয় হচ্ছে অর্থের বিনিময়ে পণ্য বা সেবার মালিকানা বা স্বত্ব বিক্রেতার কাছ থেকে ক্রেতার কাছে হস্তান্তর করা। এটি বিপণনের সবচেয়ে গুরুত্বপূর্ণ কাজ যা আয় সৃষ্টি করে। আর ক্রয় হচ্ছে ক্রেতার পণ্য বা সেবার মালিকানা অর্জন করার প্রক্রিয়া। জনাব জমির নিজস্ব ২০ বিঘা জমিতে বাঁধাকপি উৎপাদন করেন। এরপর তা ঢাকার কাওরান বাজারে বিক্রি করেন। এক্ষেত্রে তিনি বিভিন্ন আকারের বাঁধাকপি আলাদা করে বিক্রি করেন। বাঁধাকপি বিক্রির মাধ্যমে এর মালিকানা জনাব জমিরের কাছ থেকে ক্রেতার কাছে চলে যায়। এতে জনাব জমিরের আয় হয়। কিন্তু ক্রেতার ব্যয় সংঘটিত হয়। এ ধরনের মালিকানা বা স্বত্বের হস্তান্তর শুধু ক্রয়-বিক্রয়ের মাধ্যমেই সম্ভব হয়। এক্ষেত্রে ক্রেতা নির্দিষ্ট পরিমাণ অর্থের বিনিময়েই জনাব জমিরের কাছ থেকে পণ্যের মালিকানা নিয়ে থাকে। তাই বলা যায়, জনাব জমির বিপণনের স্বত্বগত উপযোগ সৃষ্টি করেন।"
        },
        {
          "label": "ঘ",
          "question": "শপিং সেন্টারের জন্য নেওয়া পদক্ষেপটি কতটুকু যুক্তিযুক্ত? উদ্দীপকের আলোকে বিশ্লেষণ করো।",
          "explanation": "শপিং সেন্টারে সরবরাহের জন্য জনাব জমিরের বাঁধাকপি মোড়কিকরণের পদক্ষেপটি যথেষ্ট যৌক্তিক ও সময়োপযোগী হয়েছে। মোড়ক বা আবরণ দিয়ে কোনো পণ্যকে সুন্দরভাবে ঢেকে বা মুড়ে দেওয়াকে মোড়কিকরণ বলে। মোড়কিকরণ পণ্যকে আকর্ষণীয় করে তোলে এবং পণ্যমান সংরক্ষণে সহায়তা করে। জনাব জমির তার নিজস্ব জমিতে বাঁধাকপি চাষ করে তা ঢাকার কাওরান বাজারে বিক্রি করেন। বিক্রির আগেই তিনি বাঁধাকপির পর্যায়িতকরণ করেন। এছাড়াও তিনি বিভিন্ন অভিজাত এলাকার শপিং সেন্টারে বেশি মূল্যে বাঁধাকপি বিক্রি করেন। রিক্রির আগে তিনি প্রতিটি বাঁধাকপিকে মোটা কাগজের আবরণে আবদ্ধ করেন। অর্থাৎ, তিনি মোড়কিকরণ করেন। জনাব জমিরের মোড়কিকরণ করার ফলে বাঁধাকপির গুণগত মান রক্ষা পায়। কেননা এর কারণে ক্ষতিকর জীবাণু কিংবা ধুলাবালি পরিবহনের সময় পণ্যের সংস্পর্শে আসতে পারে না। তাছাড়া পরিবহনজনিত ক্ষতি থেকেও মোড়কিকরণ বাঁধাকপিকে রক্ষা করে। আর সুন্দর মোড়কিকরণ ক্রেতাদেরকে আকৃষ্ট করে। এতে জনাব জমিরের বিক্রি অনেক বেড়ে যায়। ফলে তিনি এসব শপিং সেন্টারে বাঁধাকপি বিক্রির মাধ্যমে বেশি মুনাফা অর্জন করতে পারেন। তাই বলা যায়, জনাব জমিরের মোড়কিকরণের সিদ্ধান্তটি অত্যন্ত যৌক্তিক হয়েছে।"
        }
      ]
    }
  ]
}