{
  "title": "দিনাজপুর বোর্ড ২০১৯",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "সজিব ফুড লি. গাজীপুরের ভোগ্যপণ্য উৎপাদনকারী একটি স্বনামধন্য প্রতিষ্ঠান। ভোক্তাদের প্রয়োজন ও প্রত্যাশাকে গুরুত্ব দিয়ে প্রতিষ্ঠানটি পণ্যসামগ্রী উৎপাদন ও বিপণন করে। তাছাড়া গ্রাহকদের আনুগত্য ও স্থায়ী ক্রেতায় পরিণত করার লক্ষ্যে তাদের প্রয়োজন, রুচি ও পছন্দ অনুযায়ী পণ্য উন্নয়ন করে। ফলে প্রতিষ্ঠানটির পণ্যের চাহিদা বৃদ্ধির সাথে সাথে বাজার সম্প্রসারিত হচ্ছ। অন্যদিকে ভোক্তারাও প্রত্যাশিত পণ্য ভোগের সুযোগ পাচ্ছে। প্রতিষ্ঠানটি মাত্র ৩০ জন কর্মী নিয়ে যাত্রা শুরু করলেও বর্তমানে ২৫০ জন কর্মী এখানে কাজ করছে। সম্প্রতি প্রতিষ্ঠানটি নিজস্ব শো-রুমের মাধ্যমে সারাদেশে পণ্য বিপণনের লক্ষ্যে ২০০ জন কর্মী নিয়োগের সিদ্ধান্ত নিয়েছে।",
      "tag": "NIC 23,DIN.B 19",
      "sub_questions": [
        {
          "label": "ক",
          "question": "",
          "explanation": "কোনোকিছু থেকে নিজেকে বঞ্চিত মনে করার অনুভূতিই হলো প্রয়োজন ।"
        },
        {
          "label": "খ",
          "question": "",
          "explanation": "উৎপাদনকারীর কাছ থেকে পণ্যসামগ্রী ও সেবাকর্ম চূড়ান্ত ভোক্তার নিকট পৌছানোর কার্যাবলিকে বিপণন বলে । বিপণন হলো কতগুলো কাজের সমষ্টি যেমন : ক্রয়, বিক্রয়, পরিবহন, গুদামজাতকরণ, বিজ্ঞাপন ইত্যাদি । এসব কাজের দ্বারা পণ্যের চাহিদা সৃষ্টি হয়। তাই বলা যায়, বিপণনের দ্বারা চাহিদা সৃষ্টি হয়। আবার অনেক সময় পণ্য দরকার হয় না তখন পণ্য গুদামজাত করা হয়। পরবর্তীতে চাহিদা অনুযায়ী পণ্য যোগান দেয়। এভাবে বিপণন চাহিদা ও যোগানের মধ্যে সমন্বয়সাধন করে থাকে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সজিব ফুড লি.-এর সফলতায় বিপণনের ক্রমবিকাশের সম্পর্কযুক্ত বিপণন যুগের নির্দেশ করে। ১৯৯০ সালের পর সম্পর্কভিত্তিক বিপণন যুগ শুরু হয়। বর্তমানে নতুন ক্রেতা আকর্ষণ একটি গুরুত্বপূর্ণ কাজ হলেও সম্পর্কভিত্তিক বিপণনের গুরুত্ব দিন দনি বৃদ্ধি পাচ্ছে। এক্ষেত্রে ক্রেতাদের সাথে শক্তিশালী সম্পর্ক তৈরি করা হয়, ধরে রাখা ও উন্নয়ন করা হয়। বর্তমানে বহুজাতিক কোম্পানিগুলো ব্যাপকভাবে এ বিপণন কৌশল ব্যবহার করেছে।সজিব ফুড লি. একটি ভোগ্যপণ্য উৎপাদনকারী প্রতিষ্ঠান। তারা ভোক্তাদের প্রত্যাশা ও প্রয়োজনকে গুরুত্ব দিয়ে পণ্যসামগ্রী উৎপাদন ও বিপণন করে। তাছাড়া গ্রাহকদের আনুগত্য ও স্থায়ী ক্রেতায় পরিণত করার লক্ষ্যে তাদের প্রয়োজন, রুচি ও পছন্দ অনুযায়ী পণ্য উন্নয়ন করে। সম্পর্কভিত্তিক বিপণন যুগে ক্রেতা ধরে রাখা ও উন্নয়ন করা হয়। তাই বলা যায়, সজিব ফুড লি.-এর সফলতায় বিপণনের ক্রমবিকাশের সম্পর্কযুক্ত বিপণন যুগের নির্দেশ করে।"
        },
        {
          "label": "ঘ",
          "question": "",
          "explanation": "হ্যাঁ, বিপণন কর্মসংস্থান সৃষ্টিতে ও জীবনযাত্রার মান উন্নয়নে সহায়ক— উক্তিটি সঠিক। উৎপাদনকারীর কাছ থেকে ভোক্তার নিকট পণ্য পৌঁছানোর ক্ষেত্রে বিভিন্ন প্রতিষ্ঠান ও কার্যাবলি জড়িত থাকে যেমন: ডিলার, পাইকার, খুচরা ব্যবসায়ী ইত্যাদি। এসব কাজ সম্পাদনের জন্য প্রচুর লোকের প্রয়োজন হয় । তাছাড়া দক্ষ বিপণন ব্যবস্থা নতুন নতুন শিল্প গড়ে উঠতে সহায়তা করে এবং বর্তমান শিল্পকে সম্প্রসারিত করে। এসব শিল্পেও কাজ করানোর জন্য লোকের প্রয়োজন হয়। তাই বলা যায়, ] বিপণন কর্মসংস্থান সৃষ্টি করে । বিপণন ব্যবস্থা ভোক্তাদের প্রয়োজনীয় দ্রব্যসামগ্রী শুধু দেশের বিভিন্ন স্থান থেকেই নয়, প্রয়োজনে বিদেশে থেকেও সরবরাহ করে। আবার বৃহদায়তন উৎপাদনের ফলে পণ্যমূল্য হ্রাস পায় এতে ভোক্তার ক্রয়ক্ষমতা বৃদ্ধি পায়। তাছাড়া বিদেশে পণ্য রপ্তানির মাধ্যমে দেশের আয় বৃদ্ধি পায়। তাই বলা যায় বিপণন জীবনযাত্রার মানোন্নয়ন করে।উদ্দীপকের সজিব ফুড লি. মাত্র ৩০ জন কর্মী নিয়ে যাত্রা শুরু করলেও বর্তমানে ২৫০ জন কর্মী এখানে কাজ করছে। মূলত বিপণনের মাধ্যমে ব্যবসায় সম্প্রসারিত হওয়ায় অধিক কর্মসংস্থানের সুযোগ সৃষ্টি হয়েছে। তাছাড়া সজিব ফুড লি. মানসম্মত পণ্য উৎপাদন ও বিপণনের মাধ্যমে গ্রাহক সন্তুষ্টি অর্জনে সচেষ্ট। বিপণনের মাধ্যমে ক্রেতা বা ভোক্তার প্রয়োজন, রুচি, পছন্দ জানা যায় বিধায় সে অনুযায়ী পণ্য উৎপাদন করে ভোক্তা সন্তুষ্টি অর্জন করা সম্ভব হয়। মূলত মানুষের আয় বৃদ্ধি পেলে মানসম্মত পণ্য ব্যবহারে আগ্রহ বৃদ্ধি পায়। বিপণনের মাধ্যমে কর্মসংস্থান হয় এবং আয় বৃদ্ধি পায়। আর আয় বৃদ্ধি পেলে মানসম্মত পণ্য ব্যবহারের প্রয়োজন দেখা দেয়। তাই বলা যায়, “বিপণন কর্মসংস্থান সৃষ্টিতে ও জীবনযাত্রার মান উন্নয়নে সহায়ক”— উক্তিটি যথার্থ।"
        }
      ]
    },
    {
      "number": "2",
      "uddipok": "মি. আয়নাল ব্যাংক থেকে ৭৫ লক্ষ টাকা ঋণ নিয়ে ১৫ জন কর্মচারীর সহায়তায় সরাসরি চাষিদের নিকট থেকে বিভিন্ন ধরনের সবজি সংগ্রহ করেন। তিনি পরিবহনের মাধ্যমে এইসব সবজি ঢাকার কাওরান বাজারে বিক্রয় করেন। এতে ব্যাংক ঋণ, কর্মচারীদের বেতন ও যাবতীয় খরচ পরিশোধ করেও তিনি বার্ষিক ১৫ লক্ষ টাকা আয় করেন। ব্যবসায় লাভজনক হওয়ায় নিজের ভাগ্যোনড়বয়নের পাশাপাশি এলাকার বিভিনড়ব উনড়বয়নমূলক কর্মকান্ডে তিনি গুরুত্বপূর্ণ অবদান রাখছেন।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "ভোক্তাদের পছন্দ, অপছন্দ, চাহিদা, প্রতিযোগী, সরবরাহ প্রভৃতি তথ্যসমূহকে বাজার তথ্য বলে ।"
        },
        {
          "label": "খ",
          "question": "",
          "explanation": "বিক্রয় হচ্ছে অর্থের বিনিময়ে পণ্য বা সেবার মালিকানা ক্রেতার নিকট হস্তান্তর করা।বিপণন হলো কতগুলো কাজের সমষ্টি যেমন: ক্রয়, বিক্রয়, পরিবহন, গুদামজাতকরণ, বিজ্ঞাপন ইত্যাদি। বিপণনের কাজ শুরু হয় উৎপাদন পূর্ব থেকে এবং শেষ হয় বিক্রয়োত্তর সেবা দানের মাধ্যমে। তাহলে পণ্য উৎপাদনের এই আয়োজন অর্থাৎ কাঁচামাল ক্রয়, যন্ত্রপাতি ক্রয়, কর্মী নিয়োগ দেওয়া এ সমস্ত আয়োজন সফলতা পাবে যদি পণ্যটি বিক্রি হয়। যদি পণ্যই বিক্রি না হয় তবে সব আয়োজন ব্যর্থ। তাই বলা হয় বিক্রয় বিপণনের সবচেয়ে গুরুত্বপূর্ণ কাজ ।"
        },
        {
          "label": "গ",
          "question": "",
          "explanation": "মি. আয়নাল কাওরান বাজারে সবজি বিক্রয়ের মাধ্যমে স্থানগত উপযোগ সৃষ্টি করছেন। পরিবহন ব্যবস্থার মাধ্যমে স্থানগত উপযোগ তৈরি হয়। পরিবহনের মাধ্যমে পণ্যসামগ্রী একস্থান হতে অন্যস্থানে আনা নেওয়া করা হয়। পরিবহন উৎপাদক ও ভোক্তার মধ্যে দূরত্ব হ্রাস করে এতে দূরবর্তী স্থানের ভোক্তারা সহজে পণ্য ভোগ করতে পারে। পরিবহনের মাধ্যমে পণ্য ভোক্তার দ্বার প্রান্তে পৌঁছে দেওয়া হয়। উদ্দীপকের মি. আয়নাল সরাসরি উৎপাদকের নিকট হতে সবজি সংগ্রহ করে পরিবহন ব্যবস্থার মাধ্যমে ঢাকার কাওরান বাজারে এনে বিক্রয় করেন। এতে বার্ষিক ১৫ লক্ষ টাকা মুনাফা হয় ফলে তিনি এলাকার অনেক উন্নয়নমূলক কাজেও অংশগ্রহণ করেন। সবজি চাষিরা দেশের বিভিন্ন স্থানে ছড়িয়ে-ছিটিয়ে থাকে মি. আয়নাল সেগুলো সংগ্রহ করে ঢাকায় নিয়ে আসে। অর্থাৎ এখানে পণ্য এক স্থান হতে অন্য স্থানে যায়। তাই বলা যায় মি. আয়নাল কাওরান বাজারে সবজি বিক্রয়ের মাধ্যমে স্থানগত উপযোগ সৃষ্টি করছেন।"
        },
        {
          "label": "ঘ",
          "question": "",
          "explanation": "“বিপণন কার্যাবলির মাধ্যমে একটি দেশের আর্থসামাজিক অবস্থার উন্নয়ন ঘটে”—উক্তিটি যথার্থ। বিপণন কতগুলো কাজের সমষ্টি যার ফলে বিভিন্ন দিক  থেকে সমাজ উপকৃত হয়। বিপণন একদিকে প্রয়োজনীয় । পণ্যদ্রব্য সরবরাহ করে ভোক্তাদের জীবনযাত্রাকে স্বাভাবিক ও সচল রাখে। অন্যদিকে শিল্পে কাঁচামাল সরবরাহ ও উৎপাদিত পণ্য বিক্রয় করে উৎপাদন অব্যাহত রাখে। অর্থনৈতিক দিক বিবেচনায় বিপণনের ফলে অনেক অর্থনৈতিক কার্যবালি সংঘটিত হয় যেমন: পণ্য ও সেবা উৎপাদন, চাহিদা ও যোগানের মধ্যে সমতা, বৃহদায়তন উৎপাদনে সহায়তা ইত্যাদি। আবার সামাজিক দিক বিবেচনায় বিপণন কর্মসংস্থান সৃষ্টি করে, জীবনযাত্রার মানোন্নয়ন করে, ব্যক্তিগত ও জাতীয় আয় বৃদ্ধি করে । মি. আয়নাল ব্যাংক থেকে ৭৫ লক্ষ টাকা ঋণ নিয়ে ১৫ জন কর্মচারীর সহায়তায় সরাসরি চাষিদের নিকট থেকে বিভিন্ন ধরনের সবজি সংগ্রহ করেন। যাবতীয় খরচ পরিশোধ করেও তিনি বার্ষিক ১৫ লক্ষ টাকা আয় করেন। ব্যবসায় লাভজনক হওয়ায় নিজের ভাগ্যোন্নয়নের পাশাপাশি এলাকার বিভিন্ন উন্নয়নমূলক কর্মকাণ্ডে তিনি গুরুত্বপূর্ণ অবদান রাখছেন। তাই সার্বিকভাবে বলা যায়, বিপণন কার্যাবলির মাধ্যমে একটি দেশের আর্থসামাজিক অবস্থার উন্নয়ন ঘটে ।"
        }
      ]
    },
    {
      "number": "3",
      "uddipok": "‘NB ফুড লি.’ নাটোরের একটি বিখ্যাত ভোগ্যপণ্য উৎপাদনকারী প্রতিষ্ঠান। সম্প্রতি প্রতিষ্ঠানটি দেশি-বিদেশি বিভিন্ন ফলের সংমিশ্রণে উন্নতমানের জুস উৎপাদন করে। সারাদেশে জুস বিপণনের জন্য প্রতিষ্ঠানটি ডিলার নিয়োগ দেয় এবং বিক্রয় বৃদ্ধির জন্য বিজ্ঞাপন প্রচারের সিদ্ধান্ত গ্রহণ করে। এতদসত্তে¡ও প্রতিষ্ঠানটি প্রত্যাশিত বিক্রয় লক্ষ্য অর্জনে ব্যর্থ হয়। পরবর্তীতে ডিলারদের পরামর্শে প্রতিষ্ঠানটি ক্রেতাদের প্রয়োজন, রুচি, চাহিদা, ক্রয়ক্ষমতা ও বয়সের ওপর ভিত্তি করে বিভিন্ন দামের ও মানের জুস উৎপাদন ও বিপণন করে ব্যাপক ব্যবসায়িক সাফল্য অর্জনে সক্ষম হয়।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "একটি সমগ্র বাজারকে সমজাতীয় বৈশিষ্ট্যের ওপর ভিত্তি করে ছোট ছোট উপবিভাগে ভাগ করার প্রক্রিয়াকে বাজার বিভক্তিকরণ বলে।"
        },
        {
          "label": "খ",
          "question": "",
          "explanation": "বিপণন মিশ্রণ হচ্ছে একসেট নিয়ন্ত্রণযোগ্য হাতিয়ার যেগুলোকে কোম্পানি অভীষ্ট বাজার উদ্দেশ্য অর্জনের জন্য ব্যবহার করে। ১৯৫০ সালে নেইল এইচ বোর্ডেন বিপণন মিশ্রণ শব্দটি প্রথম ব্যবহার করেন। বিপণন মিশ্রণের উপাদানগুলো হলো: পণ্য, মূল্য, স্থান, প্রসার এর ইংরেজি অদ্যাক্ষর নিয়ে 4'P Product, Price, Place, Promotion গঠিত। বিপণন মিশ্রণের উপাদানসমূহ প্রতিষ্ঠানের নিয়ন্ত্রণাধীন ভোক্তাদেরকে কেন্দ্র করে বিপণন মিশ্রণ তৈরি করা হয়।"
        },
        {
          "label": "গ",
          "question": "",
          "explanation": "বিক্রয় বৃদ্ধির জন্য উদ্দীপকের N,B ফুড লি. বিপণন মিশ্রণের উপাদান প্রসার ব্যবহার করেছে। চিহ্নিত উদ্যোক্তা কর্তৃক অর্থের বিনিময়ে কোনো মাধ্যমের সাহায্যে নৈর্ব্যক্তিক উপায়ে পণ্য, সেবা, ধারণা বা প্রতিষ্ঠান সম্পর্কিত কোনো তথ্য সম্ভাব্য ক্রেতাদের নিকট উপস্থাপন করাকে বিজ্ঞাপন বলে। বর্তমান সময়ে পণ্য উৎপাদনের চেয়ে পণ্য বিপণনই কঠিন কাজ। কারন এখন সবাই পণ্য উৎপাদন করতে পারে আর পণ্যকে প্রসারের লক্ষ্যেই প্রচুর অর্থের বিনিময়ে পণ্যের বিজ্ঞাপন দিতে হয়।  N.B ফুড লি. নাটরের একটি বিখ্যাত ভোগ্যপণ্য উৎপাদনকারী প্রতিষ্ঠান। এরা বিভিন্ন ফলের সংমিশ্রণে জুস উৎপাদন করে। জুস বিক্রয়ের জন্য তারা সারাদেশে ডিলার নিয়োগ দেয় এবং বিজ্ঞাপন দেয়। বিপণন মিশ্রণের উপাদান ৪ টি যথা: পণ্য, মূল্য, স্থান ও প্রসার। বিজ্ঞাপন হলো প্রসারের একটি উপাদান, এছাড়াও ব্যক্তিক বিক্রয়, বিক্রয় প্রসার ও জনসংযোগ প্রসারের উপাদান। তাই বলা যায়, বিক্রয় বৃদ্ধির জন্য উদ্দীপকের N.B ফুড লি. বিপণন মিশ্রণের উপাদান প্রসার ব্যবহার করেছে।"
        },
        {
          "label": "ঘ",
          "question": "",
          "explanation": "\"সঠিক বাজার বিভক্তিকরণেই N.B ফুড লি.-এর ব্যবসায়িক সাফল্যের মূল কারণ\"- উক্তিটি যথার্থ। N.B ফুড লি.-এর বাজার বিভক্তিকরণের ভিত্তি হলো জনসংখ্যা। জনসংখ্যাসংক্রান্ত বিভিন্ন ভিত্তিতে ভোক্তাবাজারকে বিভক্তিকরণ খুবই জনপ্রিয় কারণ এগুলো সহজেই পরিমাপ করা যায়। এগুলো ভোক্তাদের পণ্যের চাহিদা ও ক্রয় আচরণের সাথে ঘনিষ্ঠভাবে জড়িত। এক্ষেত্রে বয়স, লিঙ্গ, ক্রয়ক্ষমতা, ক্রেতার প্রয়োজন ও রুচি ইত্যাদিকে গুরুত্ব দেওয়া হয়। একটি কোম্পানিকে কখনই সমগ্র বাজারে পণ্য বিপণন করা সম্ভব নয়। ফলে কোম্পানিসমূহ তাদের সামর্থ্য অনুযায়ী বাজারকে ভাগ করে নির্দিষ্ট অংশে পণ্য বিপণন করে। ডিলার নিয়োগ ও বিজ্ঞাপন প্রদানের পরও প্রত্যাশিত লক্ষ্য অর্জন হয়নি।  “N.B ফুড লি.' নাটোরের একটি বিখ্যাত ভোগ্যপণ্য উৎপাদনকারী প্রতিষ্ঠান। বিক্রয় বৃদ্ধির জন্য বিজ্ঞাপন প্রচারের সিদ্ধান্ত গ্রহণ করে। এতদসত্ত্বেও প্রতিষ্ঠানটি প্রত্যাশিত বিক্রয় লক্ষ্য অর্জনে ব্যর্থ হয়। পরবর্তীতে ডিলারদের পরামর্শে প্রতিষ্ঠানটি ক্রেতাদের প্রয়োজন, রুচি, চাহিদা, ক্রয়ক্ষমতা ও বয়সের ওপর ভিত্তি করে বিভিন্ন দামের ও মানের জুস উৎপাদন ও বিপণন করে ব্যাপক ব্যবসায়িক সাফল্য অর্জনে সক্ষম হয়। মূলত বাজার বিভক্তিকরণ করা হলো তখন প্রত্যাশিত লক্ষ্য অর্জন হলো এবং তারা ব্যবসায়িক সাফল্য পেল । তাই বলা যায়, সঠিক বাজার বিভক্তিকরণেই N.B ফুড লি.-এর ব্যবসায়িক সাফল্যের মূল কারণ।"
        }
      ]
    },
    {
      "number": "4",
      "uddipok": "তৃষা ফ্যাশন হাউজ রকমারি ডিজাইনের পোশাক উৎপাদন ও বিপণনকারী প্রতিষ্ঠান। গ্রাহক চাহিদা পূরণে প্রতিষ্ঠানটি পণ্যের গুণগত মান ঠিক রেখে উৎপাদন খরচের সাথে ২০% মুনাফা ধার্য করে পণ্যমূল্য নির্ধারণ করে। সম্প্রতি প্রতিযোগী প্রতিষ্ঠানের সংখ্যা বৃদ্ধি পাওয়ায় প্রতিষ্ঠানটির অনেক পণ্য অবিক্রিত থেকে যায়। এমতাবস্থায় প্রতিষ্ঠানটির স্বত্বাধিকারী তার সামর্থ্যরে মধ্যে ১০% মূল্য ছাড়ে পণ্য বিক্রয়ের সিদ্ধান্ত নেন।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "যে সমস্ত পণ্যের পৃথক বৈশিষ্ট্য ও ব্র্যান্ড পরিচিতি আছে এবং যেগুলো পাওয়ার জন্য কিছু ক্রেতার বিশেষ চেষ্টা থাকে সেগুলোকে বিশিষ্ট পণ্য বলে ।"
        },
        {
          "label": "খ",
          "question": "",
          "explanation": "পণ্য জীবনচক্রের ধারণানুযায়ী পূর্ণতা স্তর সবচেয়ে বেশি দীর্ঘস্থায়ী হয় । পূর্ণতা স্তরে এসে পণ্যের বিক্রয় প্রবৃদ্ধি কমে আসে। এ স্তরে প্রতিযোগীর সংখ্যা অনেক বাড়ে। ফলে কোম্পানির মুনাফা কমে। অনেক সময় কোম্পানি বিপণন সমর্থন দ্বারা পণ্যকে পুনরুজ্জীবিত করে এবং বিক্রয় ও সর্বোচ্চ পর্যায়ে পৌঁছায় । বাজারে প্রচুর সমজাতীয় পণ্যের আগমন ঘটে। তাই পূর্ণতা স্তরেই পণ্যটি সবচেয়ে বেশি স্থায়িত্ব পায় ।"
        },
        {
          "label": "গ",
          "question": "",
          "explanation": "‘তৃষা ফ্যাশন হাউস' ব্যয়যোগ পদ্ধতিতে পণ্যের মূল্য নির্ধারণ করেছে। যে পদ্ধতিতে পণ্যের উৎপাদন ব্যয়ের সথে বিজ্ঞাপন ব্যয় ও মুনাফা যোগ করে মূল্য নির্ধারণ করা হয় তাকে ব্যয়ভিত্তিক মূল্য নির্ধারণ বলা হয়। ব্যয়ভিত্তিক মূল্য নির্ধারণের দুটি পদ্ধতি রয়েছে যথা: ব্যয় যোগ এবং ব্রেক ইভেন বিশ্লেষণ ও টার্গেট মুনাফাভিত্তিক মূল্য নির্ধারণ। ধরা যাক, একটি কলমের উৎপাদন ব্যয় ৩ টাকা, বিজ্ঞাপন ব্যয় ১ টাকা এবং মুনাফা করবে ১ টাকা তাহলে এক্ষেত্রে কলমের বিক্রয়মূল্য হবে ৫ টাকা । ভূষা ফ্যাশন হাউজ একটি পোশাক উৎপাদন ও বিপণনকারী প্রতিষ্ঠান। গ্রাহকের চাহিদা পূরণে প্রতিষ্ঠানটি পণ্যের গুণগত মান ঠিক রাখে। পণ্যের মূল্য নির্ধারণের ক্ষেত্রে তারা উৎপাদন ব্যয়ের সাথে ২০% মুনাফা যোগ করে বিক্রয়মূল্য নির্ধারণ করে। ব্যয়ভিত্তিক মূল্য নির্ধারণের দুটি পদ্ধতির মধ্যে ব্যয়যোগ পদ্ধতি হলো অন্যতম। এক্ষেত্রে উৎপাদন ব্যয়ের সাথে মুনাফা যোগ করে মূল্য নির্ধারণ তাই বলা যায় ‘তৃষা ফ্যাশন হাউস' ব্যয়যোগ পদ্ধতিতে করে থাকে। তারাও সে পদ্ধতি অনুসরণ করেছে পণ্যের মূল্য নির্ধারণ করেছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রতিষ্ঠনাটির ১০% মূল্য ছাড়ে পণ্য বিক্রয়ের সিদ্ধান্ত বাস্তবসম্মত বলে আমার মনে হয় । পণ্যের তালিকা মূল্যের চেয়ে কিছুটা কম মূল্য গ্রহণ করা হলে তাকে মূল্য ছাড় বলা হয় । প্রথমত মূল্য নির্ধারণের ক্ষেত্রে তারা ব্যয়যোগ পদ্ধতি অনুসরণ করে। এক্ষেত্রে তারা উৎপাদন ব্যয়ের সাথে ২০% মুনাফা যোগ করে মূল্য নির্ধারণ করে। অর্থাৎ প্রতি ১০০ টাকায় তাদের মুনাফা হচ্ছে ২০ টাকা সেক্ষেত্রে তারা যদি ১০% ছাড় দেয় তাহলে ১০০ টাকায় ১০ টাকা কম পাবে। তার মানে ছাড় দেওয়ার পরও তাদের ১০ টাকা মুনাফা থাকবে । দ্বিতীয়ত, সম্প্রতি প্রতিযোগী প্রতিষ্ঠানের সংখ্যা বেড়েছে ফলে তাদের অনেক পণ্য অবিক্রীত থেকে যায়। পণ্য যদি অবিক্রীত থেকে যায় তবে কোম্পানির ক্ষতি বহন করতে হয় কারণ প্রতিটি পণ্যের একটি উৎপাদন ব্যয় আছে  সেক্ষেত্রে ছাড় দিয়েও যদি পণ্য বিক্রি করা যায় তবে মুনাফা কম হলেও উৎপাদন ব্যয় উঠে আসবে। তাই সর্বিকদিক বিচার-বিশ্লেষণ করে বলা যায় তাদের মূল্য ছাড়ে পণ্য বিক্রয়ের সিদ্ধান্ত সঠিক।"
        }
      ]
    },
    {
      "number": "5",
      "uddipok": "ফ্যান্সি কসমেটিক্স সম্পূর্ণ নতুন একটি ‘ফেয়ারনেস ক্রিম’ বাজারে ছেড়েছে। পণ্যটির মান ভালো হওয়ায় এর দাম তুলনামূলকভাবে একটু বেশি। ফলে ক্রেতারা পণ্যটির প্রতি তেমন সাড়া দিচ্ছে না। প্রতিষ্ঠানটি পণ্যের বাজার সৃষ্টির জন্য মহাসড়কের উভয় পার্শ্বে বিলবোর্ড, প্রাচীর লেখন, লিফলেট, সংবাদপত্র, ইন্টারনেট ইত্যাদি ব্যবহার করে প্রচারণা চালায়। এতদসত্ত্বেও, প্রতিষ্ঠানটি কাক্সিক্ষত চাহিদা সৃষ্টি ও বিক্রয় লক্ষ্য অর্জনে ব্যর্থ হয়। পরবর্তীতে বাজার গবেষণা করে পণ্যের মূল্য ছাড়, লাকী কুপন, সৌজন্য পণ্য প্রদান ইত্যাদি কৌশল প্রয়োগের মাধ্যমে প্রতিষ্ঠানটি প্রত্যাশিত লক্ষ্য অর্জন করে।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "ট্রানজিট বা পরিবহন বিজ্ঞাপন হলো বাস, ট্রেন, লঞ প্রভৃতি পরিবহনের গায়ে লিখিত বিজ্ঞাপন লাগিয়ে দেওয়া।"
        },
        {
          "label": "খ",
          "question": "",
          "explanation": "স্বল্পমেয়াদে পণ্য বিক্রির জন্য কোম্পানি যে সমস্ত কৌশল অবলম্বন করে তাকে বিক্রয় প্রসার বলে। তাৎক্ষণিক পণ্যের বিক্রয় বৃদ্ধির জন্য বিক্রয় প্রসার হাতিয়ার বেশ কার্যকর পদ্ধতি। এটি এক ধরনের প্রসারমূলক কাজ যেমন: নমুনা বিতরণ, কুপন উপহার, মূল্য হ্রাস, প্রতিযোগিতা ইত্যাদি। একটি নতুন পণ্য বিক্রয়ের জন্য কোম্পানি অনেক সময় ফ্রিতে পণ্য দিয়ে থাকে, অথবা কুপন দিয়ে মূল্য হ্রাস করে অথবা প্রতিযোগিতার আয়োজন করে যা অনেক কার্যকরী। তাই বলা যায়, বিক্রয় প্রসার নতুন পণ্য প্রচলনে সহায়তা করে।"
        },
        {
          "label": "গ",
          "question": "",
          "explanation": "ফ্যান্সি কসমেটিক্স পণ্যের বাজার সৃষ্টিতে বিপণন প্রসারের হাতিয়ার বহিঃবিজ্ঞাপন ব্যবহার করেছে। শহর, বন্দর বা কোনো গুরুত্বপূর্ণ স্থানে রাস্তার পাশে খোলা আকাশের নিচে বহিঃবিজ্ঞাপন প্রদান করা হয়। এটি একটি পুরাতন ও বহুল ব্যবহৃত বিজ্ঞাপন মাধ্যম। এ বিজ্ঞাপনে সহজেই পথচারী বা জনগণের দৃষ্টি আকর্ষণ করে। বিলবোর্ড, প্রাচীরপত্র, নিয়ন সাইন, পোস্টার প্রভৃতি উল্লেখযোগ্য বহিঃবিজ্ঞাপনের পদ্ধতি। বর্তমানে রং, চিত্রণ বা ইলেকট্রনিক পদ্ধতি ব্যবহার করে আকর্ষণীয়ভাবে বহিঃবিজ্ঞাপন দেওয়া হয়। উদ্দীপকের ফ্যান্সি কসমেটিক্স একটি নতুন ফেয়ারনেস ক্রিম বাজারে ছেড়েছে। প্রতিষ্ঠানটি পণ্যের বাজার সৃষ্টির লক্ষ্যে মহাসড়কের উভয় পার্শ্বে বিলবোর্ড, প্রাচীর লেখন, লিফলেট, সংবাদপত্র, ইন্টারনেট ইত্যাদি ব্যবহার করে প্রচারণা চালায়। মহাসড়কের পাশে বিলবোর্ড লাগানোর উদ্দেশ্য হচ্ছে যেন তা সহজেই পথচারীদের চোখে পড়ে। ফ্যান্সি কসমেটিক্স এর বিজ্ঞাপন প্রদানের পদ্ধতি বহিঃবিজ্ঞাপনের সাথে সামঞ্জস্যপূর্ণ তাই বলা যায়, ফ্যান্সি কসমেটিক্স পণ্যের বাজার সৃষ্টিতে বিপণন প্রসারের হাতিয়ার বহিঃবিজ্ঞাপন ব্যবহার করেছে।"
        },
        {
          "label": "ঘ",
          "question": "",
          "explanation": "“বিজ্ঞাপন বিপণন প্রসারের সবচেয়ে গুরুত্বপূর্ণ হাতিয়ার হলেও ক্ষেত্র বিশেষে বিক্রয় প্রসার হাতিয়ার কার্যকর হয়” উক্তিটি যথার্থ। বিজ্ঞাপন এবং বিক্রয় প্রসার উভয়েই বিপণন প্রসার হাতিয়ার। চিহ্নিত উদ্যোক্তা কর্তৃক যে কোনো অর্থ প্রদত্ত উপায়ে ধারণা, পণ্য বা সেবার নৈর্ব্যক্তিক উপস্থাপনা ও প্রসার হচ্ছে বিজ্ঞাপন। অপরদিকে বিক্রয় বৃদ্ধির জন্য কোম্পানি স্বল্পমেয়াদে যেসব পদক্ষেপ গ্রহণ করে সেগুলোকে বিক্রয় প্রসার বলে। বিজ্ঞাপনের মাধ্যমে সবচেয়ে বেশি লোককে জানানো সম্ভব হয় যেটা বিক্রয় প্রসারে সম্ভব নয়। ফ্যান্সি কসমেটিক্স তাদের পণ্য বিক্রয়ের জন্য প্রথমে বহিঃবিজ্ঞাপন মাধ্যম ব্যবহার করেছে। কিন্তু তারপরও তারা কাঙ্ক্ষিত চাহিদা সৃষ্টি ও বিক্রয় লক্ষ্য অর্জনে ব্যর্থ হয় । পরবর্তীতে তারা যখন বিক্রয় প্রসার হাতিয়ার ব্যবহার করল তখন প্রত্যাশিত লক্ষ্য অর্জনে সফল হলো। সকল পণ্যের ক্ষেত্রে সব সময় একই ধরনের কৌশল না ও কাজে লাগতে পারে। তাই বলা যায় বিজ্ঞাপন বিপণন প্রসারের সবচেয়ে গুরুত্বপূর্ণ হাতিয়ার হলেও ক্ষেত্রবিশেষে বিক্রয় প্রসার হাতিয়ার কার্যকর হয়।"
        }
      ]
    },
    {
      "number": "6",
      "uddipok": "‘আমান ট্রেডিং করপোরেশন’ ২০১৮ সালে রাজশাহী জেলার দরিদ্র ও মেধাবীশিক্ষার্থীদের শিক্ষা বৃত্তি প্রদান করে। এই উপলক্ষ্যে প্রতিষ্ঠানটি রাজশাহী জেলা স্টেডিয়ামে একটি জাঁকজমকপূর্ণ অনুষ্ঠানের আয়োজন করে। উক্ত অনুষ্ঠানে সারা দেশের বিভিন্ন পেশার গণ্যমান্য ব্যক্তিবর্গ উপস্থিত ছিলেন। অনুষ্ঠানটি বেশ কয়েকটি ঞ.ঠ চ্যানেল সরাসরি সম্প্রচার করে এবং পরদিন বিভিন্ন স্থানীয় ও জাতীয় সংবাদপত্র গুরুত্ব সহকারে প্রকাশ করে।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "উৎপাদক বা উদ্যোক্তা কর্তৃক অর্থ প্রদান ব্যতীত গণমাধ্যমসমূহে পণ্য বা সেবা সম্পর্কে মতামত প্রকাশ অথবা অনুকূল উপস্থাপনার দ্বারা পরোক্ষভাবে পণ্য বা সেবার চাহিদা বৃদ্ধির প্রয়াসকে প্রচার বলে ।"
        },
        {
          "label": "খ",
          "question": "",
          "explanation": "বিদ্যুৎবিহীন প্রত্যন্ত অঞ্চলে বিজ্ঞাপনের বহিঃবিজ্ঞাপন মাধ্যমটি কার্যকর হবে। শহর, বন্দর বা কোনো গুরুত্বপূর্ণ স্থানে রাস্তার পাশে খোলা আকাশের নিচে বহিঃবিজ্ঞাপন প্রদান করা হয়। এটি একটি পুরাতন ও বহুল ব্যবহৃত বিজ্ঞাপন মাধ্যম। এ বিজ্ঞাপনে সহজেই পথচারী বা জনগণের দৃষ্টি আকর্ষণ করে। বিলবোর্ড, প্রাচীরপত্র, নিয়ন সাইন, পোস্টার প্রভৃতি উল্লেখযোগ্য বহিঃবিজ্ঞাপনের পদ্ধতি। আর এসকল বিজ্ঞাপনে বিদ্যুতের ব্যবহার নেই। তাই বলা যায়, বিদ্যুৎবিহীন প্রত্যন্ত অঞ্চলে বিজ্ঞাপনের বহিঃবিজ্ঞাপন মাধ্যমটি কার্যকর হবে ।"
        },
        {
          "label": "গ",
          "question": "",
          "explanation": "গণমাধ্যমে 'আমান ট্রেডিং কর্পোরেশন' এর অনুষ্ঠানটি প্রকাশ করাকে প্রচার বলে । প্রচার হচ্ছে ধারণা, পণ্য বা সেবার যে কোনো ধরনের অ- অর্থপ্রদত্ত নৈর্ব্যক্তিক উপস্থাপনা। কোম্পানি অর্থ ব্যয় ছাড়াই প্রচারের মাধ্যমে জনসংযোগ করতে পারে। প্রচার সাধারণত তৃতীয় পক্ষের মাধ্যমে হয়ে থাকে তাই এর গ্রহণযোগ্যতা বেশি। একটি কোম্পানি যত বেশি প্রচার করতে পারবে তত বেশি প্রসার হবে। কোম্পানিসমূহ চেষ্টা করে বিভিন্নভাবে বিজ্ঞাপন প্রদানের মাধ্যমে ক্রেতাকে পণ্য সম্পর্কে জানাতে ও প্ররোচিত করতে সেক্ষেত্রে প্রচার গুরুত্বপূর্ণ ভূমিকা পালন করে। “আমান ট্রেডিং কর্পোরেশন' ২০১৮ সালে রাজশাহী জেলার দরিদ্র ও মেধাবী শিক্ষার্থীদের শিক্ষা বৃত্তি প্রদান করে। এ উপলক্ষ্যে জেলা স্টেডিয়ামে এক জাকজমকপূর্ণ অনুষ্ঠানের আয়োজন করা হয়। অনুষ্ঠানটি কয়েকটি টিভি চ্যানেলে সরাসরি সম্প্রচার করা হয় এবং পরদিন স্থানীয় ও জাতীয় সংবাদপত্রে প্রকাশ করা হয়। অনুষ্ঠান প্রচারের জন্য 'আমান ট্রেডিং কর্পোরেশন' কোনো অর্থ ব্যয় করেনি এবং এটি প্রচারিত হয়েছে তৃতীয় পক্ষ দ্বারা তাই গণমাধ্যমে ‘আমান ট্রেডিং কর্পোরেশন'-এর অনুষ্ঠানটি প্রকাশ করাকে প্রচার বলে ।"
        },
        {
          "label": "ঘ",
          "question": "",
          "explanation": "উল্লিখিত অনুষ্ঠানটি প্রচারিত হওয়ায় “আমান ট্রেডিং কর্পোরেশন'-এর ওপর ইতিবাচক প্রভাব পড়বে। প্রচার হচ্ছে ধারণা, পণ্য বা সেবার যে কোনো ধরনের অ- অর্থপ্রদত্ত নৈর্ব্যক্তিক উপস্থাপনা। কোম্পানি অর্থ ব্যয় ছাড়াই প্রচারের মাধ্যমে জনসংযোগ করতে পারে। প্রচার সাধারণত তৃতীয় পক্ষের মাধ্যমে হয়ে থাকে তাই এর গ্রহণযোগ্যতা বেশি। একটি কোম্পানি যত বেশি প্রচার করতে পারবে তত বেশি প্রসার হবে।  'আমান ট্রেডিং কর্পোরেশন' একটি ব্যবসায়ী প্রতিষ্ঠান কিন্তু তারা ব্যবসায় করার পাশাপাশি সামাজিক দায়িত্বও পালন করে একে বলা হয় কর্পোরেট সোশ্যাল রেসপনসিবিলিটি। পূর্বের দিনে ধারণা ছিল ব্যবসায় করে শুধু মুনাফা অর্জন করবে কিন্তু এখানকার ব্যবসায়ীরা মুনাফা অর্জনের পাশাপাশি সমাজের প্রতিও কিছু দায়িত্ব পালন করে। সামাজের প্রতি এই দায়িত্ব পালন তাকে সামাজিক গ্রহণযোগ্যতা দিবে। সাধারণ জনগণকে কিছু জানানের ক্ষেত্রে গণ মাধ্যম একটি শক্তিশালী প্রক্রিয়া। গণমাধ্যমে কিছু প্রচারিত হলে মানুষ সেটাকে সহজে গ্রহণ করে এবং বিশ্বাস করে। উক্ত অনুষ্ঠান কয়েকটি টিভি চ্যানেলে ও প্রত্রিকায় প্রচারিত হওয়ায় প্রচুর জানতে পেরেছে এবং তাদের নিকট বিষয়টি গ্রহণযোগ্যতাও পেয়েছে যা আমান ট্রেডিং কর্পোরেশন' এর প্রতি ইতিবাচক দৃষ্টিভঙ্গি তৈরি করবে। তাই বলা যায়, উল্লিখিত অনুষ্ঠানটি প্রচারিত হওয়ায় 'আমান ট্রেডিং কর্পোরেশন' এর ওপর ইতিবাচক প্রভাব পড়বে।"
        }
      ]
    },
    {
      "number": "7",
      "uddipok": "বৃষ্টিপাতে পানি আটকে না থাকায় খাগড়াছড়ির পাহাড়ি ঢালে প্রচুর বনৌষধি গাছ জন্মে। এসব গাছ থেকে ওষুধ তৈরি করে মি. অনিক চন্দ্র তা বিপণন করে থাকেন। কাঁচামালের প্রাচুর্য ও সস্তা শ্রম থাকায় ওষুধ উৎপাদনে কোনো সমস্যা হয় না। তিনি সর্বদা ওষুধের মানের প্রতি গুরুত্ব দেন এবং মেয়াদ উত্তীর্ণ ওষুধ নিজ দায়িত্বে বাজার থেকে তুলে নেন। তাছাড়া ওষুধ বিপণনের ক্ষেত্রে তিনি ওষুধনীতি-১৯৮২ সঠিকভাবে মেনে চলেন। এতে অন্যান্য ব্র্যান্ডের থেকে তার ওষুধের বাজার চাহিদা ব্যাপক হারে বেড়ে যায় এবং স্বল্প সময়ের মধ্যেই তিনি ব্যবসায়িক সাফল্য অর্জন করেন।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "যেসব পক্ষ বা পারিপার্শ্বিক উপাদান প্রতিষ্ঠানের বিপণন কার্যক্রমকে প্রত্যক্ষভাবে প্রভাবিত করে তাদের সমষ্টিকে ব্যষ্টিক পরিবেশ বলে।"
        },
        {
          "label": "খ",
          "question": "",
          "explanation": "বিজ্ঞান ও কারিগরি শিক্ষা, গবেষণা, উন্নত প্রযুক্তির ব্যবহার এবং আমদানির সুযোগ প্রভৃতি প্রযুক্তিগত দিকের সমন্বয়ে যে পরিবেশের সৃষ্টি হয় 'তাকে প্রযুক্তিগত পরিবেশ বলে। এটি সামষ্টিক পরিবেশের একটি অনিয়ন্ত্রণযোগ্য উপাদান। এটি বিপণন পরিবেশকে ব্যাপকভাবে প্রভাবিত করে। নতুন প্রযুক্তি উদ্ভাবনের মাধ্যমে নতুন বাজার ও সুযোগের সৃষ্টি হয়। অন্যদিকে, উন্নত প্রযুক্তিসম্পন্ন মেশিন আগের তুলনায় উৎপাদন ক্ষমতা, এবং পণ্যের মান বাড়াতে ভূমিকা রাখে। এতে বাজার শেয়ার বাড়ার সম্ভাবনা তৈরি হয়। তাই বলা যায়, প্রযুক্তিগত পরিবেশ অসীম সুযোগ সৃষ্টি করে।"
        },
        {
          "label": "গ",
          "question": "",
          "explanation": "সামষ্টিক পরিবেশের প্রাকৃতিক উপাদানের প্রভাবে মি. অনিক চন্দ্রের ওষুধ ব্যবসায় সমৃদ্ধি লাভ করে। কোনো জায়গার আবহাওয়া, জলবায়ু, নদ-নদী, পাহাড়, পর্বত প্রভৃতির সমন্বয়ে প্রাকৃতিক পরিবেশ গড়ে ওঠে। এ পরিবেশ মানুষ নিয়ন্ত্রণ করতে পারে না। এ কারণেই একেক অঞ্চলে একেক পণ্য ভালো জন্মে। বৃষ্টিপাতে পানি আটকায় না বলে খাগড়াছড়ির পাহাড়ী ঢালে বনৌষধি গাছ জন্মে। মি. অনিক চন্দ্র এসব গাছ থেকে ওষুধ তৈরি করে বিপণন করেন। ওষুধের গাছ তিনি কাঁচামাল হিসেবে ব্যবহার করেন। এ গাছগুলো খাগড়াছড়িসহ পাহাড়ি অঞ্চল বাদে অন্য কোন অঞ্চলে হয় না। প্রাকৃতিকভাবে পাহাড়ি অঞ্চলে ওষুধি গাছগুলো জন্মে। এটি সম্পূর্ণ প্রাকৃতিকভাবে নিয়ন্ত্রিত হয়। এই সুবিধাটি কাজে লাগিয়ে মি. অনিক চন্দ্র সফলতা লাভ করেছেন। তাই বলা যায়, সামষ্টিক পরিবেশের প্রাকৃতিক উপাদানের কারণে মি. অনিক চন্দ্রের ওষুধ ব্যবসায় সমৃদ্ধ হয়েছে।"
        },
        {
          "label": "ঘ",
          "question": "",
          "explanation": "আমি মনে করি ওষুধনীতি-১৯৮২ অনুসরণের মাধ্যমে মি. অনিক চন্দ্র ব্যবসায়ে সফলতা লাভে সক্ষম হয়। কোনো বিষয়ে জনগণকে সুবিধা দিতে এবং অনিয়ম প্রতিরোধ করতে যে সুনির্দিষ্ট নিয়মাবলি সরকার কর্তৃক অনুমোদিত হয় সেটিই আইন। আইন মেনে চললে সরকার ব্যবসায়ে কোনো বাঁধা সৃষ্টি করে না। তেমনি জনগণও ভালো পণ্য পেয়ে উপকৃত হয়। বনৌষধি গাছ কাঁচামাল হিসেবে ব্যবহার করে মি. অনিক চন্দ্র ওষুধ, উৎপাদন ও সরবরাহ করেন। তিনি স্বসময় মানের প্রতি গুরুত্ব দেন এবং মেয়াদ উত্তীর্ণ পণ্য বাজার থেকে সরিয়ে নেন। তাছাড়া ওষুধ বিপণনের ক্ষেত্রে ওষুধনীতি-১৯৮২ সঠিকভাবে মেনে চলেন। এতে প্রতিযোগীদের তুলনায় তার ওষুধের চাহিদা বেড়ে যায়। ফলে তিনি সফলতা লাভ করেন। সরকারি সব নিয়ম-নীতি, আইন মেনে চলা বাধ্যতামূলক। মি. অনিক চন্দ্র ওষুধনীতি মেনে চলায় দেশের সরকার ও প্রসাশন তাকে বাঁধা দেয় নি, বরং তাকে উৎসাহিত করেছে। আবার, আইন মেনে চলায় ক্রেতারা আস্থার সাথে ওষুধ কিনতে পারছে। কারণ, আইন অনুযায়ী তিনি খারাপ, মানহীন, ক্ষতি ওষুধ উৎপাদন ও থেকে বিরতি থেকেছেন। এতে ভালো মানের ওষুধ উৎপাদিত হচ্ছে এবং ক্রেতারা ভালো ওষুধ পেয়ে উপকৃত হচ্ছে। ফলে তার বিক্রি বাড়ছে এবং তিনি সফল হচ্ছে।। তাই আমি মনে করি, ওষুধনীতি ১৯৮২-অনুসরণের মাধ্যমে মি. অনিক চন্দ্র ব্যবসায়ে সফলতা অর্জনে সক্ষম হয়।"
        }
      ]
    },
    {
      "number": "8",
      "uddipok": "মি. জলিল কৃষি অধিদপ্তরের অধীনে প্রশিক্ষণ নিয়ে নিজস্ব ৫ বিঘা জমিতে টমেটো চাষ করেন। আবহাওয়া অনুকূল থাকায় টমেটোর বাম্পার ফলন হয়। বেশি মুনাফার আশায় তিনি নিজেই শহরে গিয়ে সরাসরি ক্রেতাদের কাছে টমেটো বিক্রির পরিকল্পনা করেন। কিন্তু স্থানীয় ফড়িয়াদের অসাধু তৎপরতায় বাধ্য হয়ে তিনি তাদের কাছেই কম মূল্যে টমেটো বিক্রি করেন। ফলে প্রত্যাশিত মুনাফা অর্জনে তিনি ব্যর্থ হন।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "যেসব পণ্যসামগ্রী ভূমি, নদী, সমুদ্র, খনি, বনভূমি প্রভৃতি প্রাকৃতিক উৎস থেকে আহরণ করে সরাসরি ভোগ করা যায় সেগুলোকে কৃষিজাত পণ্য বলে।"
        },
        {
          "label": "খ",
          "question": "",
          "explanation": "যেসব ব্যক্তি বা প্রতিষ্ঠান উৎপাদকের কাছ থেকে পণ্য সংগ্রহ করে চূড়ান্ত ভোক্তা বা ব্যবহাকারীর কাছে পৌছে দেয় তাদেরকে মধ্যস্থব্যবসায়ী বলে। মধ্যস্থব্যবসায়ীদের (যেমন খুচরা ব্যবসায়ী বা পাইকার) কাছ থেকেই ক্রেতারা পণ্য কেনে। অন্যদিকে, উৎপাদক চূড়ান্ত ক্রেতার কাছে পণ্য বিক্রি করে না। এ অর্থে মধ্যস্থব্যবসায়ীই চূড়ান্ত ক্রেতার সম্মুখীন হয়। ফলে তাদেরকে পণ্যের গুণাগুন বলা, মোড়কিকরণ ও অন্যান্য বিপণন কার্যাবলি সম্পন্ন করতে হয়। এই বিপণন কাজগুলো করা হয় ভোক্তাকে পণ্য কিনতে প্ররোচিত করার জন্যই। তাই বলা যায়, মধ্যস্থব্যবসায়ীরা পণ্য কেনায় প্ররোচিত করে।"
        },
        {
          "label": "গ",
          "question": "",
          "explanation": "মি. জলিল তার পণ্য বণ্টনে শূন্যস্তর বিশিষ্ট বণ্টন প্রণালি ব্যবহারের পরিকল্পনা করেছিলেন। যে বণ্টন প্রণালিতে উৎপাদক ও ভোক্তার মাঝে কোনো মধ্যস্থব্যবসায়ী 'থাকে না তাকে শূন্যস্তর বিশিষ্ট বণ্টন প্রণালি বলে। মধ্যস্থব্যবসায়ী না থাকায় উৎপাদকই সরাসরি ভোক্তার কাছে পণ্য বিক্রি করে। মি. জলিল কৃষি অধিদপ্তরের অধীনে প্রশিক্ষণ নিয়ে নিজস্ব ৫ বিঘা জমিতে টমেটো চাষ করেন। অনুকূল আবহাওয়ার কারণে তার ফলন ভালোই হয়। তাই বেশি মুনাফার আশায় তিনি নিজেই শহরে গিয়ে সরাসরি ক্রেতাদের কাছে টমেটো বিক্রির পরিকল্পনা করেছিলেন। অর্থাৎ মি. জলিল নিজে কোনো মধ্যস্থব্যবসায়ীর সহায়তা ছাড়াই ভোক্তাদের কাছে পণ্য বিক্রির পরিকল্পনা করেছিলেন। এভাবে উৎপাদক কর্তৃক সরাসরি ভোক্তার কাছে পণ্য বিক্রি করাকে শূন্যস্তর বিশিষ্ট বণ্টন প্রণালি বলে। সুতরাং, মি. জলিল শূন্যস্তর বিশিষ্ট বণ্টনপ্রণালি ব্যবহারের উদ্যোগ নিয়েছিলেন।"
        },
        {
          "label": "ঘ",
          "question": "",
          "explanation": "কমি. জলিলের প্রত্যাশিত মুনাফা অর্জনে কৃষি পণ্য বিপণনের একস্তর বিশিষ্টন বণ্টন প্রণালির প্রয়োগ সঠিক বলে আমি মনে করি। প্রকৃতি থেকে পাওয়া যেসব পণ্য ক্রেতারা সরাসরি ভোগ করতে পারে তাই হলো কৃষিজাত পণ্য। এ পণ্যের একস্তর বিশিষ্ট বণ্টন প্রণালিতে উৎপাদক খুচরা ব্যবসায়ীর সহায়তা নিয়ে ভোক্তাদের কাছে পণ্য বিক্রি করে। মি. জলিল ৫ বিঘা জমিতে টমেটো চাষ করেন। আবহাওয়া অনুকূল থাকায় তার ফলন ভালো হয়। বেশি মুনাফার আশায় তিনি নিজেই শহরে গিয়ে সরাসরি ভোক্তাদের কাছে পণ্য বিক্রির চেষ্টা চালান। তবে তিনি ব্যর্থ হন। তিনি স্থানীয় অসাধু ফড়িয়াদের কাছেই টমেটো বিক্রি করতে বাধ্য হন। ফলে তিনি প্রত্যাশিত মুনাফা অর্জনে ব্যর্থ হন। মি. জলিল খুচরা ব্যবসায়ীদের সহায়তায় ভোক্তাদের কাছে পণ্য বিক্রি করতে পারেন। সাধারণত গ্রামে হাটের দিন বা বাজারের দিন খুচরা ব্যবসায়ীরা গ্রামের বাজার থেকে কৃষিজাত পণ্য কিনে নিয়ে যায়। এক্ষেত্রে মি. জলিল হাটের দিন বাজারে তার এ পণ্য খুচরা ব্যবসায়ীদের কাছে বিক্রি করতে পারেন। এতে তার প্রত্যাশিত মুনাফা অর্জনের সম্ভাবনা তৈরি হবে। এভাবে খুচরা ব্যবসায়ীদের মাধ্যমে ভোক্তার কাছে পণ্য পৌছানোর প্রক্রিয়াই হলো একস্তর বিশিষ্ট বণ্টন প্রণালি। তাই বলা যায়, মি. জলিল একস্তর বিশিষ্ট বণ্টন প্রণালি প্রয়োগ করতে পারেন।"
        }
      ]
    },
    {
      "number": "9",
      "uddipok": "মুক্তা ট্রেডার্স' বগুড়ার একটি বিখ্যাত ব্যবসায় প্রতিষ্ঠান প্রতিষ্ঠানটি উৎপাদকদের কাছ থেকে ব্যাপক আকারে পণ্য কেনার পাশাপাশি তাদের আর্থিক সহায়তাও করে। ব্যবসায়ীদের ছাড়া প্রতিষ্ঠানটি কোনো অবস্থাতেই ভোক্তাদের কাছে পণ্য বিক্রি করে না। এছাড়াও 'মুস্তা ট্রেডার্স' পণ্যের বাজার সম্পর্কে বিভিন্ন তথ্য উৎপাদকদের সরবরাহ করে। ফলে উৎপাদকরা ভোক্তাদের উপযোগী পণ্য উৎপাদন করতে সক্ষম হয়। প্রতিষ্ঠানটি মাঝে মাঝে ভোক্তাদের চাহিদা পূরণের জন্য বিদেশ থেকেও পণ্য আমদানি করে। বর্তমানে প্রতিষ্ঠানটিতে ২৫ জন কর্মচারী নিয়োজিত আছে।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "ক্রেতাদের সাথে টেলিফোনের মাধ্যমে সরাসরি যোগাযোগ স্থাপনের মাধ্যমে পণ্য বা সেবা বিক্রির প্রচেষ্টাই হলো টেলিমার্কেটিং।"
        },
        {
          "label": "খ",
          "question": "",
          "explanation": "যে সকল মধ্যস্থব্যবসায়ী ক্রেতা-বিক্রেতার মধ্যে সংযোগ স্থাপন করে কমিশনের বিনিময়ে পণ্যদ্রব্য কেনা-বেচার চুক্তি করতে সহায়তা করে তাদেরকে দালাল বলে। দালাল কখনও পণ্যের মালিকানা নেয় না। এরা শুধু ক্রেতা বা বিক্রেতার মধ্যে সংযোগ ঘটিয়ে পণ্যের কেনা-বেচায় সহায়তা করে। বিনিময়ে এরা চুক্তি অনুযায়ী ক্রেতা বা বিক্রেতা অথবা উভয়ের কাছ থেকে কমিশন পেয়ে থাকে।"
        },
        {
          "label": "গ",
          "question": "",
          "explanation": "'মুক্তা ট্রেডার্স' হলো পাইকারি ব্যবসায় প্রতিষ্ঠান। পাইকাররা উৎপাদকের কাছ থেকে বেশি পরিমাণ পণ্য কিনে তা স্বল্প আকারে খুচরা ব্যবসায়ীদের কাছে বিক্রি করে। এরা উৎপাদক ও খুচরা ব্যবসায়ীদের মাঝে সেতুবন্ধন তৈরি করে। 'মুক্তা ট্রেডার্স' বগুড়ার একটি বিখ্যাত ব্যবসায় প্রতিষ্ঠান। এটি উৎপাদকের কাছ থেকে বেশি পরিমাণে পণ্য কেনার পাশাপাশি তাদের আর্থিক সহায়তাও করে। ব্যবসায়ীদের অর্থাৎ খুচরা ব্যবসায়ীদের ছাড়া প্রতিষ্ঠান কোনো অবস্থাতেই ভোক্তাদের কাছে পণ্য বিক্রি করে না। উৎপাদকের কাছ থেকে পণ্য কেনা, তাদের আর্থিক সহায়তা দেওয়া, খুচরা ব্যবসায়ীদের কাছে পণ্য বিক্রি করা এগুলো হলো পাইকারি ব্যবসায়ের বৈশিষ্ট্য। তাই বলা যায়, উদ্দীপকের 'মুক্তা ট্রেডার্স' হলো পাইকারি ব্যবসায় প্রতিষ্ঠান।"
        },
        {
          "label": "ঘ",
          "question": "",
          "explanation": "'মুক্তা ট্রেডার্স' উৎপাদকের সহায়তার পাশাপাশি মানুষের জীবন যাত্রারমান উন্নয়নে ব্যাপক ভূমিকা পালন করছে- এ বক্তব্যের সাথে আমি একমত পোষণ করি। পাইকারি ব্যবসায়ীরা উৎপাদক, খুচরা ব্যবসায়ী ও ভোক্তার প্রতি বেশ কিছু কার্যাবলি সম্পন্ন করে থাকে। এতে উৎপাদক, খুচরা ব্যবসায়ীর পাশাপাশি দেশের সামাজিক ও অর্থনৈতিক উন্নয়ন সাধিত হয়। 'মুক্তা ট্রেডার্স' একটি পাইকারি ব্যবসায় প্রতিষ্ঠান। এটি প্রায়ই উৎপাদকদের আর্থিক সহায়তা দিয়ে থাকে। তাছাড়া এটি পণ্যের বাজার সম্পর্কে বিভিন্ন তথ্য উৎপাদকদের সরবরাহ করে। ফলে উৎপাদকরা ভোক্তাদের উপযোগী পণ্য উৎপাদনে সক্ষম হয়। তাছাড়া প্রতিষ্ঠানটি মাঝে মাঝে ভোক্তাদের চাহিদা পূরণের জন্য বিদেশ থেকেও পণ্য আমদানি করে। 'মুক্তা ট্রেডার্স' উৎপাদকদের পণ্য উৎপাদনের জন্য আর্থিক সহায়তা দিয়ে থাকে। এছাড়া এটি ভোক্তার চাহিদা উৎপাদককে জানানো, পণ্য আমদানি, বাজার তথ্য বিশ্লেষণ প্রভৃতি কাজও করে থাকে। ফলে ভোক্তারা তাদের কাঙ্ক্ষিত পণ্য ভোগের সুযোগ পায়। এতে তাদের জীবনযাত্রার মান বাড়ে। তাছাড়া এ প্রতিষ্ঠানে ২৫ জন কাজ করে তাদের জীবিকা নির্বাহ করে। এভাবে প্রতিষ্ঠানটি বেকারত্বের হার কমাতে সহায়তা করছে। প্রতিষ্ঠানের মুনাফা বাড়লে কর্মীদের বেতন বাড়ে। আর তা তাদের ভোগ প্রবণতা ও জীবনযাত্রার মান বাড়ায়। তাই বলা যায়, 'মুক্তা ট্রেডার্স' উৎপাদককে সহায়তার পাশাপাশি মানুষের জীবনযাত্রার মান উন্নয়নে ব্যাপক ভূমিকা পালন করে।"
        }
      ]
    },
    {
      "number": "10",
      "uddipok": "'এক্সপোর্ট এক্সক্লুসিভ' তৈরি পোশাক বিপণনকারী একটি বৃহদায়তন প্রতিষ্ঠান। প্রতিষ্ঠানটি বিক্রির কাজ পরিচালনার জন্য ১০ জন সুদর্শন, শিক্ষিত, স্মার্ট ও সুস্বাস্থ্যের অধিকারী বিক্রয়কর্মী নিয়োগ দিয়েছে। দেশি-বিদেশি বিভিন্ন ব্র্যান্ডের উন্নতমানের পোশাকের সামরোহ থাকা সত্ত্বেও প্রতিষ্ঠানটি প্রত্যাশিত বিক্রির লক্ষ্য অর্জনে ব্যর্থ হয়। এমতাবস্থায় প্রতিষ্ঠানটির স্বত্ত্বাধিকারী বিক্রিয়কর্মীদের ১৫ দিনের প্রশিক্ষণ কর্মশালায় পাঠায়। পরবর্তীতে প্রশিক্ষিত বিক্রয়কর্মীরা পোশাক সংক্রান্ত বিভিন্ন তথ্য ক্রেতাদের কাছে তুলে ধরে এবং তাদের পোশাক কিনতে আগ্রহী করে তোলে। আবার, প্রতিষ্ঠান মালিককে ক্রেতা সংক্রান্ত বিভিন্ন তথ্য দেওয়ার মাধ্যমে তাদের পছন্দমাফিক প্রয়োজনীয় পণ্য সরবরাহ করতে সহায়তা করে। ফলে স্বল্প সময়ের মধ্যে প্রতিষ্ঠানটির সুনাম দেশের চারিদিকে ছড়িয়ে পড়ে।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "বিক্রয়কর্মীর জ্ঞান, কৌশল, বুদ্ধি বা বিদ্যা কাজে লাগিয়ে ক্রেতা আকর্ষণ করার কৌশলই হলো বিক্রয়িকতা।"
        },
        {
          "label": "খ",
          "question": "",
          "explanation": "ক্রেতার মুখোমুখি হয়ে বিক্রেতা নিজে পণ্য বা সেবার অনুকূল ধারণা উপস্থাপন করলে তাকে ব্যক্তিক বিক্রয় বলা হয়। ব্যক্তিক বিক্রয় একটি দ্বিমুখী যোগাযোগ ব্যবস্থা। এর মাধ্যমে বিক্রয়কর্মী নিজেই ক্রেতাদের কাছে উপস্থিত হয়ে পণ্য বা সেবা বিক্রির প্রচেষ্টা চালায়। তারা ক্রেতাদের সাথে আনুগত্যসুলভ ব্যবহারের মাধ্যমে সুসম্পর্ক গড়ে তোলে। ফলে ক্রেতারা বিক্রয়কর্মীর মতামত অনুযায়ী নির্দিষ্ট প্রতিষ্ঠানের পণ্য কিনে থাকে। বিক্রয়কর্মীর ব্যবহারে মুগ্ধ হয়ে ঐ ক্রেতারা অন্যান্যদের উত্ত প্রতিষ্ঠানের পণ্য কিনতে সুপারিশ করে। এভাবে ব্যক্তিক বিক্রয়ের ফলে প্রতিষ্ঠানের সুনাম বাড়ে।"
        },
        {
          "label": "গ",
          "question": "",
          "explanation": "বিক্রয়কর্মীদের পেশাগত জ্ঞানের অভাবে এক্সপোর্ট এক্সক্লুসিভ প্রত্যাশিত বিক্রয় লক্ষ্য অর্জনে ব্যর্থ হয়। পেশাগত জ্ঞান বলতে বিক্রয়কর্মীর পণ্য ও প্রতিষ্ঠান সম্পর্কিত জ্ঞানকে বোঝায়। এর মাধ্যমে বিক্রয়কর্মী পণ্য ও প্রতিষ্ঠান বিষয়ক যাবতীয় জ্ঞান অর্জন করে। পণ্য কী উপাদান দিয়ে তৈরি, পণ্যের মূল্য, পণ্যের ব্যবহার বিধি, পণ্যের সুবিধা, অসুবিধা সংক্রান্ত বিভিন্ন প্রশ্নের উত্তর দিয়ে একজন বিক্রয়কর্মী ক্রেতাকে পণ্যটি কিনতে আগ্রহী করে তোলে। 'এক্সপোর্ট এক্সক্লুসিভ' তৈরি পোশাক বিপণনকারী একটি বৃহদায়তন প্রতিষ্ঠান। প্রতিষ্ঠানটি বিক্রির কাজ পরিচালনার জন্য ১০ জন সুদর্শন, শিক্ষিত, স্মার্ট ও সুসাস্থ্যের অধিকারী বিক্রয়কর্মী নিয়োগ দিয়েছে। দেশি-বিদেশি বিভিন্ন পোশাকের সমারোহ থাকা সত্ত্বেও প্রতিষ্ঠানটি প্রত্যাশিত বিক্রির লক্ষ্য অর্জনে ব্যর্থ হয়। কারণ বিক্রয়কর্মীরা সুদর্শন, শিক্ষিত ও স্মার্ট হলেও পোশাক সম্পর্কিত তথ্যগুলো ক্রেতাদের সামনে তুলে ধরতে তারা ব্যর্থ হয়। আর পণ্য ও প্রতিষ্ঠান সম্পর্কিত তথ্য পেশাগত জ্ঞানের অন্তর্ভুক্ত। তাই বলা যায়, পেশাগত জ্ঞানের অভাবেই প্রতিষ্ঠানটি প্রত্যাশিত বিক্রির লক্ষ্য অর্জনে ব্যর্থ হয়।"
        },
        {
          "label": "ঘ",
          "question": "",
          "explanation": "\"বিক্রয়কর্মীরা ক্রেতার প্রতিনিধি হিসেবে কাজ করার পাশাপাশি প্রতিষ্ঠানের সফলতা অর্জনে সহায়তা করে\"- উক্তিটি যথার্থ। বিক্রয়কর্মী ক্রেতার চাহিদা, রুচি ও পছন্দ সম্পর্কিত তথ্য প্রতিষ্ঠানকে সরবরাহ করতে পারে। এতে সে অনুযায়ী পণ্য তৈরি ও সরবরাহ করা সম্ভব হয়। ফলে ক্রেতারা সন্তুষ্ট হয় বলে বিক্রি ও মুনাফা বেড়ে সফলতা আসে। এক্সপোর্ট এক্সক্লুসিভ তাদের প্রতিষ্ঠানে ১০ জন সুদর্শন, স্মার্ট ও শিক্ষিত বিক্রয়কর্মী নিয়োগ দিয়েছে। প্রতিষ্ঠানটি তাদের বিক্রয়কর্মীদের ১৫ দিনের প্রশিক্ষণ কর্মশালায় পাঠায়। পরবর্তীতে প্রশিক্ষিত বিক্রয়কর্মীরা পোশাক সংক্রান্ত বিভিন্ন তথ্য ক্রেতাদের কাছে সরবরাহ করে তাদের আগ্রহী করে তোলেন। সাধারণত নিত্য প্রয়োজনীয় পণ্য ছাড়া অন্যান্য পণ্য কেনার সময় ক্রেতারা পণ্য ও প্রতিষ্ঠান সম্পর্কিত বিভিন্ন তথ্য যাচাই-বাছাই করে থাকে। এ অবস্থায় একজন বিক্রয়কর্মী ক্রেতাকে প্রয়োজনীয় তথ্য দিয়ে সিদ্ধান্ত নিতে সহায়তা করে। 'এক্সপোর্ট এক্সক্লুসিভ' প্রতিষ্ঠানটির বিক্রয়কর্মীরাও একই কাজ করছে। এছাড়া ক্রেতাদের সাথে তাদের সার্বক্ষণিক যোগাযোগ হয়। তাই ক্রেতাসংক্রান্ত পর্যাপ্ত ও সঠিক তথ্য তারা প্রতিষ্ঠানকে দেওয়া মাধ্যমে ক্রেতাদের প্রয়োজনমাফিক প্রয়োজনীয় পণ্য সরবরাহ করতে পারে। এতে অল্প সময়ে প্রতিষ্ঠানটির সুনাম ছড়িয়ে পড়ে। ফলে বিক্রি ও মুনাফা বেড়ে প্রতিষ্ঠানের সফলতা আসে। এভাবে 'এক্সপোর্ট এক্সক্লুসিভ'-এর বিক্রয়কর্মীরা ক্রেতার প্রতিনিধি হিসেবে কাজ করার পাশাপাশি প্রতিষ্ঠানের সফলতা অর্জনে সহায়তা করে।"
        }
      ]
    },
    {
      "number": "11",
      "uddipok": "ঢাকার অভিজাত এলাকা বারিধারার বাসিন্দা রকিব সাহেব সকাল বেলায় কলিং বেলের শব্দে দরজা খুলে একজন সুদর্শন যুবককে কতকগুলো প্যাকেট হাতে দাঁড়িয়ে থাকতে দেখে অবাক হন। যুবকটি জানায়, যুক্তরাষ্ট্রের টেক্সাস থেকে তাদের প্রতিষ্ঠানের মাধ্যমে এগুলো পাঠানো হয়েছে। রকিব সাহেব ছেলেকে ফোন করে জানতে পারলেন তথ্য প্রযুক্তি সারা বিশ্বকে এক বাজারে পরিণত করেছে এবং এই বিপণন পদ্ধতির মাধ্যমে তাঁর ছেলে কম খরচে ও কম সময়ে টেক্সাস থেকে বাবাকে জন্মদিনের উপহার হিসেবে এগুলো পাঠিয়েছে। বিপণনের এই পদ্ধতি রকিব সাহেবের পছন্দ হওয়ায় কুড়িগ্রাম জেলার প্রত্যন্ত এলাকায় তাঁর ছোট বোনের জন্য উপহার হিসেবে কিছু পণ্য সামগ্রী পাঠাতে গিয়ে ব্যর্থ হন।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "দেশের বিভিন্ন স্থানে শাখা খুলে একই মালিকানায় ও নিয়ন্ত্রণে পরিচালিত এবং বিভিন্ন উৎপাদনকারীর উৎপাদিত পণ্য ভোক্তার কাছে বিক্রিতে নিয়োজিত প্রতিষ্ঠানকে চেইন স্টোর বা বিপণিমালা বলে।"
        },
        {
          "label": "খ",
          "question": "",
          "explanation": "প্রত্যক্ষ বিপণন এমন একটি প্রক্রিয়া যার মাধ্যমে ভোক্তাদের সাথে সরাসরি যোগাযোগের মাধ্যমে পণ্য ও সেবাসামগ্রী বিক্রির চেষ্টা করা হয়। এর মাধ্যমে ক্রেতারা ঘরে বসে দ্রুত সময়ে সিদ্ধান্ত নিয়ে পণ্যের অর্ডার দিতে পারে। ফলে ক্রেতারা পণ্য দ্রুত হাতে পায়। এটি কেনা-বেচার কাজকে সহজ করে দিয়েছে। এছাড়াও অনলাইন বিপণনে খরচ কম হয় বলে পণ্য মূল্যও কম থাকে। ফলে ক্রেতারা সুলভে পণ্য কিনতে পারে।"
        },
        {
          "label": "গ",
          "question": "",
          "explanation": "উদ্দীপকে অনলাইন বিপণন পন্থার কথা উল্লেখ করা হয়েছে। অনলাইন বিপণনে দূরবর্তী স্থান থেকেও পণ্য পাওয়ার সুযোগ থাকে। এতে ক্রেতা ঘরে বসে অর্ডার দেয়। আর বিক্রেতা সেই অর্ডারটি ঠিকানা অনুযায়ী পৌছে দেয়। এটি তথ্য প্রযুক্তির সহায়তায় করা হয়। রকিব সাহেব বারিধারার বাসিন্দা। একজন সুদর্শন যুবক সকাল বেলা তাকে কিছু প্যাকেট দিয়ে যায়। সেই যুবক তাকে জানায় আমেরিকার টেক্সাস থেকে একটি প্রতিষ্ঠানের মাধ্যমে এগুলো পাঠানো হয়েছে। এ ব্যাপারে রকিব সাহেবের ছেলে বলেন তথ্য-প্রযুক্তির সহায়তায় এ কাজটি সম্পন্ন হয়েছে। আর আমেরিকা অনেক দূরে অবস্থিত হলেও তার ছেলে ঘরে বসে বাবার ঠিকানায় উপহার পাঠাতে পেরেছে। এতে সময় অনেক কম লেগেছে এবং খরচও কম হয়। এ বৈশিষ্ট্যগুলোর আলোকে বলা যায়, উদ্দীপকে অনলাইন বিপণন পন্থার কথা বলা হয়েছে।"
        },
        {
          "label": "ঘ",
          "question": "",
          "explanation": "রকিব সাহেবের উপহার পাঠাতে ব্যর্থতার কারন হলো যথাযথ যোগাযোগ ব্যবস্থার অভাব। যোগাযোগ ব্যবস্থার মাধ্যমে মানুষ এক স্থানের পণ্য বা সুবিধা অন্য স্থানে ভোগের সুযোগ পায়। এটি অত্যন্ত প্রয়োজনীয় উপাদান। প্রত্যেক দেশই যোগাযোগ ব্যবস্থার উন্নয়নে সর্বোচ্চ চেষ্টা করে থাকে। রকিব সাহেব আমেরিকার টেক্সাস থেকে তার ছেলের পাঠানো উপহার ঢাকায় বসে পান। এটা থেকে অনুপ্রাণিত হয়ে তিনি কুড়িগ্রাম জেলার প্রত্যন্ত এলাকায় তার ছোট বোনের জন্য কিছু পণ্য উপহার হিসেবে পাঠাতে চান। কিন্তু এক্ষেত্রে তিনি ব্যর্থ হন। রকিব সাহেবের বোন কুড়িগ্রামের প্রত্যন্ত এলাকায় বাস করে। অঞ্চলটি রাজধানী থেকে অনেক দূরে অবস্থিত। স্বাভাবিকভাবেই সেখানে ঢাকার মতো সব সুযোগ সুবিধা উপস্থিত নেই। আর দূরবর্তী এলাকা হওয়ায় যোগাযোগ ব্যবস্থার স্বল্পতাও সেখানে বিদ্যমান। তাই কুরিয়ার সার্ভিসের মতো প্রতিষ্ঠানগুলো সে এলাকায় কাজ পরিচালনা করতে পারে না। অর্থাৎ মূলত যোগাযোগ ব্যবস্থার অভাবেই তিনি উপহার পাঠাতে ব্যর্থ হন। কিন্তু সরকার বর্তমানে দেশের যোগাযোগ ব্যবস্থার উন্নতিতে যথেস্ট পদক্ষেপ নিয়েছে। ফলে অচিরেই তার সমস্যাটির সমাধান হবে বলে আমি মনে করি।"
        }
      ]
    }
  ]
}