{
  "title": "বি এ এফ শাহীন কলেজ, কুর্মিটোলা ২০২৩",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব আলামিন 'সোনালী ব্যাংক'-এর মাঠকর্মী। তিনি মাস শেষে যে টাকা পান তা দিয়ে কোনো রকমে সংসার চলে। তিনি বছর শেষে বোনাস বাবদ ৬০,০০০ টাকা পেলেন। এ টাকা পাওয়ার পর তার স্ত্রী শাপলা বেগম প্রতিদিনের যাতায়াতের সুবিধার জন্য রানার শোরুম থেকে একটি মোটরসাইকেল কেনার পরামর্শ দিলেন। জনাব আলামিনের কাছে তার স্ত্রীর বুদ্ধিটা খুব পছন্দ হলো। কিন্তু এই সামান্য টাকা দিয়ে যে নতুন মোটরসাইকেল কেনা সম্ভব নয় তা জনাব আলামিনের জানা আছে। তাছাড়া জনাব আলামিনের ঘরের আলমারিটা নষ্ট হয়ে যাওয়ায় কাপড়- চোপড় এবং মূল্যবান জিনিসপত্র রাখতে বেশ কষ্ট হচ্ছে। জনাব আলামিন এ বিষয়টি নিয়েও খুব ভাবছে।",
      "tag": "BAFSC 23",
      "sub_questions": [
        {
          "label": "ক",
          "question": "প্রয়োজন কী?",
          "explanation": "কোনো কিছু পাওয়া থেকে নিজেকে বঞ্চিত মনে করার অনুভূতিকে প্রয়োজন বলে।"
        },
        {
          "label": "খ",
          "question": "অভাব বলতে কী বোঝ? ব্যাখ্যা করো।",
          "explanation": "প্রয়োজন যখন ভোক্তার জ্ঞান, সংস্কৃতি এবং ব্যক্তিত্বের মাধ্যমে অনুমোদিত হয় তাকে অভাব বলে। অভাব সংস্কৃতির মাধ্যমে নির্ধারিত হয়। যেমন- ক্ষুধা পেলে একজন বাংলাদেশি সংস্কৃতির প্রভাবে ভাত, মাছ খেতে চাইবে। অন্যদিকে, একই কারণে সংস্কৃতির প্রভাবে আমেরিকানরা ফাস্টফুড খেতে চাইবে। সুতরাং, অভাব হলো- অভাব = প্রয়োজন + সংস্কৃতির প্রভাব"
        },
        {
          "label": "গ",
          "question": "উদ্দীপকের শাপলার মোটরসাইকেল কেনার পরামর্শ জনাব আলামিনের জন্য কী চাহিদা হিসেবে গণ্য হবে? ব্যাখ্যা করো",
          "explanation": "শাপলার মোটরসাইকেল কেনার পরামর্শ জনাব আলামিনের জন্য চাহিদা হিসেবে গণ্য হবে না। কোনো কিছু পাওয়ার আকাঙ্ক্ষা, কাঙ্ক্ষিত পণ্য কেনার সামর্থ্য এবং অর্থ ব্যয়ের ইচ্ছা থাকলে তাকে চাহিদা বলে। এ তিনটি শর্তের কোনোটি পূরণ না হলে তা চাহিদা হিসেবে গণ্য হবে না। যেমন- পাওয়ার আকাঙ্ক্ষা ও অর্থ ব্যয়ের ইচ্ছা থাকলেও সামর্থ্য না থাকলে তা চাহিদা হবে না। জনাব আলামিন সোনালী ব্যাংক-এর মাঠকর্মী। সারাদিন ঘুরে ঘুরে তাকে অর্পিত দায়িত্ব পালন করতে হয়। এজন্য তার একটি মোটরসাইকেল প্রয়োজন। অর্থাৎ, তার মোটরসাইকেল পাওয়ার আকাঙ্ক্ষা রয়েছে। বছর শেষে তিনি ৬০,০০০ টাকা বোনাস পান। তার স্ত্রী শাপলা এ টাকা দিয়ে তাকে মোটরসাইকেল কেনার পরামর্শ দেন। তিনিও তাতে রাজী হন। অর্থাৎ তার অর্থ ব্যয়ের ইচ্ছা আছে। কিন্তু এ ৬০,০০০ টাকায় মোটরসাইকেল কেনা সম্ভব না। আরও বেশ কিছু টাকা প্রয়োজন। অর্থাৎ জনাব আলামিনের মোটরসাইকেল কেনার পর্যাপ্ত সামর্থ্য নেই। আর চাহিদার কোনো একটি শর্ত পূরণ না হলে তা চাহিদা হিসেবে গণ্য হয় না। সুতরাং, মোটরসাইকেল কেনা জনাব আলামিনের জন্য চাহিদা হিসেবে বিবেচিত হবে না।"
        },
        {
          "label": "ঘ",
          "question": "উদ্দীপকের জনাব আলামিনের প্রাপ্ত টাকা কোন খাতে ব্যয় করা যৌক্তিক হবে বলে তুমি মনে করো? তোমার মতামতের পক্ষে যুক্তি দাও।",
          "explanation": "জনাব আলামিনের প্রাপ্ত টাকা ঘরের আলমারি কেনায় ব্যয় করা যৌক্তিক হবে বলে আমি মনে করি। কোনো কিছু পাওয়া থেকে নিজেকে বঞ্চিত মনে করার অনুভূতি হলো প্রয়োজন। অর্থাৎ, কোনো কিছু পাওয়ার অভাববোধ থেকে প্রয়োজনের উৎপত্তি। এ প্রয়োজন হতে পারে ব্যক্তিক, সামাজিক বা পারিবারিক। জনাব আলামিন 'সোনালী ব্যাংক'-এর মাঠকর্মী। বছর শেষে তিনি ৬০,০০০ টাকা বোনাস পান। তার স্ত্রী শাপলা বেগম তাকে এ টাকা দিয়ে একটি মোটরসাইকেল কেনার পরামর্শ দেয়। কিন্তু এ সামান্য টাকায় মোটরসাইকেল কেনা সম্ভব না। তাছাড়া ঘরের আলমারিটা নষ্ট হয়ে গেছে। এতে কাপড়-চোপড় ও মূল্যবান জিনিস নষ্ট হয়ে যাচ্ছে। তিনি নতুন আলমারির প্রয়োজন অনুভব করেন। জনাব আলামিনের কাছে যে টাকা আছে তাতে মোটারসাইকেল কেনার চাহিদা পূরণ হবে না। মোটরসাইকেল কিনতে আরও টাকা প্রয়োজন। অন্যদিকে, তিনি আলমারিতে কাপড়-চোপড় ও মূল্যবান জিনিসপত্র রাখার অভাববোধ করেন। তিনি মনে করেন তার বাসার জন্য একটি আলমারি প্রয়োজন। এ ৬০,০০০ টাকায় মানসম্মত আলমারি কেনা সম্ভব। তাহলে তার আলমারির প্রয়োজনকে সহজেই চাহিদায় রূপান্তর করা সম্ভব। তাছাড়া তিনি আলমারিতে গুরুত্বপূর্ণ কাগজপত্র, মূল্যবান জিনিস ও অন্যান্য কিছু সুরক্ষিত রাখতে পারবেন। তাই বলা যায়, প্রাপ্ত টাকা দিয়ে জনাব আলামিনের উচিত আলমারি কেনা।"
        }
      ]
    },
    {
      "number": "2",
      "uddipok": "পূর্বা রায়ের প্রতিষ্ঠান দৈনন্দিন ব্যবহার্য প্লাস্টিক সামগ্রী উৎপাদন করে। তিনি মাত্রাজনিত ব্যয় সংকোচনের কথা বিবেচনায় নিয়ে বেশি বেশি পণ্য উৎপাদন করেন। তিনি মনে করেন বৃহদায়তন উৎপাদন সক্ষমতা থাকায় তার প্রতিষ্ঠানের পণ্যের বিক্রয়মূল্য কম হবে। তাই পণ্য এমনিতেই বিক্রি ১ হয়ে যাবে। কিন্তু দাম কম হওয়া সত্ত্বেও কিছু পরিচিত ক্রেতা ছাড়া অন্যরা কেউ তার পণ্য কিনছে না। অপরদিকে আর.এফ.এল. প্লাস্টিক ভোক্তাদের প্রয়োজনের কথা বিবেচনায় নিয়ে বৈচিত্র্যময় এবং মানসম্পন্ন প্লাস্টিক সামগ্রী তৈরি করে। সেগুলোর বিক্রয় বৃদ্ধি করা এবং পণ্য সম্পর্কে জানানোর জন্য পত্র-পত্রিকা, টেলিভিশন, রেডিও এবং সামাজিক যোগাযোগ মাধ্যমগুলোতে ব্যাপক বিজ্ঞাপন দেয়। ফলে আর.এফ.এল.- এর পণ্য বিক্রয় প্রতিনিয়ত বেড়েই চলছে।",
      "tag": "BAFSC 23",
      "sub_questions": [
        {
          "label": "ক",
          "question": "পরিবহন কী?",
          "explanation": "উৎপাদিত পণ্যসামগ্রী উৎপাদকের কাছ থেকে ক্রেতার কাছে পৌছানোর ব্যবস্থাকে পরিবহন বলে।"
        },
        {
          "label": "খ",
          "question": "স্বত্বগত উপযোগ কীভাবে সৃষ্টি হয়?",
          "explanation": "ক্রয় এবং বিক্রয়ের মাধ্যমে পণ্যের স্বত্বগত উপযোগ সৃষ্টি হয়। পণ্য কেনার ফলে পণ্যের নতুন মালিকানার আবির্ভাব ঘটে। আবার বিক্রির ফলে পণ্যের স্বত্ব হস্তান্তরিত হয়। এতে ক্রেতা ও বিক্রেতার মাঝে সুসম্পর্ক তৈরি হয় এবং প্রতিষ্ঠানের লক্ষ্যও অর্জিত হয়। পণ্যের মালিকানা একজনের কাছ থেকে অন্যের কাছে হস্তান্তরিত করার মাধ্যমে স্বত্বগত উপযোগ সৃষ্টি হয়।"
        },
        {
          "label": "গ",
          "question": "পূর্বা রায়ের প্রতিষ্ঠানের কার্যক্রম বিপণন ক্রমবিকাশের কোন যুগের সাথে মিল আছে? ব্যাখ্যা করো।",
          "explanation": "পূর্বা রায়ের প্রতিষ্ঠানের কার্যক্রম বিপণন ক্রমবিকাশের উৎপাদন যুগের সাথে সামঞ্জস্যপূর্ণ। শিল্প বিপ্লবের পর পরই উৎপাদন যুগ শুরু হয়। এ যুগে নতুন যন্ত্রপাতি আবিষ্কারের কারণে প্রচুর পরিমাণে পণ্য উৎপাদিত হয়। উৎপাদন ব্যবস্থাপনার আধুনিকায়নে উৎপাদন ব্যয়ও কমতে থাকে। ফলে পণ্যের বিক্রয়মূল্য কম হয়। পূর্বা রায়ের প্রতিষ্ঠান দৈনন্দিন ব্যবহার্য প্লাস্টিক সামগ্রী উৎপাদন করে। তিনি মাত্রাজনিত ব্যয় সংকোচন নীতি বিবেচনায় নিয়ে বেশি পণ্য উৎপাদনে জোর দেন। তার ধারণা বৃহদায়ন উৎপাদনে এককপ্রতি উৎপাদন খরচ কমে যাবে। ফলে বিক্রয়মূল্যও কম হবে। এতে এমনিতেই পণ্য বিক্রি হয়ে যাবে। তিনি পণ্য বিক্রির জন্য কোনো প্রচার মাধ্যমের প্রয়োজন আছে বলে মনে করেন না। এভাবে বেশি পরিমাণে উৎপাদন ও বিজ্ঞাপনের প্রয়োজন অনুভব না করা প্রভৃতি উৎপাদন যুগের বৈশিষ্ট্য। তাই বলা যায়, পূর্বারায়ের প্রতিষ্ঠানের কার্যক্রম উৎপাদন যুগের সাথে সামঞ্জস্যপূর্ণ।"
        },
        {
          "label": "ঘ",
          "question": "বিপণনের ক্ষেত্রে ভোক্তাদের প্রয়োজনের কথা বিবেচনায় নেওয়া সবচেয়ে গুরুত্বপূর্ণ, উদ্দীপকের আলোকে এর যৌক্তিকতা মূল্যায়ন করো।",
          "explanation": "\"বিপণনের ক্ষেত্রে ভোক্তাদের প্রয়োজনের কথা বিবেচনায় নেওয়া সবচেয়ে গুরুত্বপূর্ণ\"- উদ্দীপকের আলোকে উক্তিটি যথার্থ। অতীতে পণ্য বিপণনে ভোক্তাদের প্রয়োজন ও চাহিদাকে গুরুত্ব দেওয়া হতো না। তবে বর্তমান সময়ে মনে করা হয়, ভোক্তাই রাজা। ভোক্তারা কেমন ধরনের পণ্য চায়, তাদের চাহিদার গতি-প্রকৃতি কেমন এসব বিষয়ে বর্তমানে সর্বোচ্চ গুরুত্ব দেওয়া হয়। পূর্বা রায়ের প্রতিষ্ঠানটি প্লাস্টিক সামগ্রী উৎপাদন ও বিপণন করে। প্রতিষ্ঠানটি সর্বনিম্ন ব্যয়ে সর্বোচ্চ পণ্য উৎপাদনে গুরুত্ব দেয়। এজন্য প্রতিষ্ঠানিটি মাত্রাজনিত ব্যয় সংকোচন নীতি ব্যবহার করে। তারা ভোক্তার প্রয়োজন বা চাহিদাকে প্রাধান্য দেয় না। অন্যদিকে, আর.এফ.এল.-এর প্লাস্টিক ভোক্তাদের প্রয়োজনের কথা বিবেচনা করে বৈচিত্র্যময় ও মানসম্মত প্লাস্টিক সামগ্রী উৎপাদন ও বিপণন করে। তাছাড়া প্রতিষ্ঠানটি পণ্যের বিজ্ঞাপনও দেয়। ফলে এর বিক্রি বেড়েই চলছে। পূর্বা রায় সর্বোচ্চ উৎপাদনের ওপর জোর দিলেও ভোক্তাদের প্রয়োজনের ওপর গুরুত্ব দেননি। তাই তার পণ্যের দাম কম হলেও বিক্রি বাড়ছে না। অন্যদিকে, আর.এফ.এল প্লাস্টিক-এর পণ্যের দাম বেশি হলেও তারা ভোক্তাদের চাহিদাকে সর্বোচ্চ গুরুত্ব দেয়। তারা বাজার চাহিদা অনুযায়ী পণ্য উৎপাদনের পর বিজ্ঞাপনের মাধ্যমে ক্রেতাদের জানানোর চেষ্টা করে। আর চাহিদা অনুযায়ী পণ্য পাওয়ায় ভোক্তারাও প্রতিষ্ঠানটির পণ্য কিনে সন্তুষ্ট। এজন্যই আর.এফ.এল. প্লাস্টিক-এর পণ্যের বিক্রি বেড়েছে। তাই বলা যায়, বিপণনের ক্ষেত্রে ভোক্তাদের প্রয়োজনের কথা বিবেচনায় নেওয়া সবচেয়ে গুরুত্বপূর্ণ।"
        }
      ]
    },
    {
      "number": "3",
      "uddipok": "মাসুদ রাজশাহী শহরের সাহেব বাজারে 'নন্দিনী' নামে একটি দেশীয় তৈরি পোশাকের দোকান পরিচালনা করেন। তার দোকানের মালামাল উন্নতমানের এবং দাম তুলনামূলক কম। তাই সবসময় ক্রেতাদের ভীড় লেগেই থাকে। কয়েক বছরের অভিজ্ঞতায় তিনি বুঝতে পারেন যে, দোকানে সকল বয়সী ক্রেতাদের আগমন হলেও মূলত শিশু ও মহিলাদের পোশাক বেশি বিক্রি হয়। সম্প্রতি পাশাপাশি কয়েকটি দোকান চালু হওয়ায় তার দোকানে বিক্রির পরিমাণ কমে যায়। তিনি লোকসানের সম্মুখীন হন। ফলে বাংলা নববর্ষের কথা মাথায় রেখে তিনি লাল পেড়ে শাড়ি, খদ্দরের পাঞ্জাবি, ফতুয়া ও ঢাকঢোল ছাপানো শিশুদের গেঞ্জি বিক্রির সিদ্ধান্ত নেন।",
      "tag": "NIC 23,BAFSC 23",
      "sub_questions": [
        {
          "label": "ক",
          "question": "মূল্য কী?",
          "explanation": "নির্দিষ্ট পরিমাণ পণ্য বা সেবা অর্জনের জন্য ক্রেতা যে পরিমাণ অর্থ ব্যয় করে তাকে ঐ পণ্যের মূল্য বলে।"
        },
        {
          "label": "খ",
          "question": "বাজার বিভক্তিকরণের বিবেচ্য বিষয়গুলো লেখো।",
          "explanation": "সমজাতীয় পণ্যের বৈশিষ্ট্যের ভিত্তিতে সামগ্রিক বাজারকে ছোট ছোট উপবাজারে ভাগ করাই হলো বাজার বিভক্তিকরণ। একটি বাজারকে বিভিন্ন ভাগে ভাগ করা যায়। তবে সব বিভক্তিকরণ ফলপ্রসূ হয় না। রাজার বিভক্তিকরণ প্রক্রিয়াটি পদ্ধতিগত, আধুনিক এবং কিছু যুক্তিসংগত শর্তাবলির ওপর প্রতিষ্ঠিত হওয়া উচিত। এক্ষেত্রে বিবেচ্য বিষয়গুলো হলো- ১. পরিমাপযোগ্যতা; ২. প্রবেশযোগ্যতা, ৩. পর্যাপ্ততা; ৪. পৃথকীকরণ এবং ৫. কার্যোপযোগিতা। এগুলো বাজার বিভক্তিকরণের আবশ্যকীয় শর্ত।"
        },
        {
          "label": "গ",
          "question": "'নন্দিনী' বাজার বিভক্তিকরণের কোন 'ভিত্তির কোন চলক ব্যবহার করেছে? ব্যাখ্যা করো।",
          "explanation": "‘নন্দিনী' বাজার বিভক্তিকরণের জনসংখ্যাবিষয়ক ভিত্তির বয়স চলকটি ব্যবহার করেছে। জনসাধারণের বৈশিষ্ট্য তথা ক্রয় আচরণের ভিত্তিতে বাজারকে বিভক্ত করাই হলো জনসংখ্যাবিষয়ক বিভক্তিকরণ। সাধারণত বয়স, লিঙ্গ, আয়, প্রভৃতির ভিত্তিতে এটি করা হয়ে থাকে। উদ্দীপকে মাসুদের রাজশাহী শহরের সাহেব বাজারে 'নন্দিনী' নামে একটি দোকান আছে। সেখানে তিনি দেশীয় তৈরি পোশাক বিক্রি করেন। এ কাজে তার কয়েক বছরের অভিজ্ঞতা আছে। তিনি দোকানে সব বয়সী ক্রেতাদের পোশাক রাখেন। তবে অভিজ্ঞতা থেকে তিনি বুঝতে পারেন। মূলত শিশু ও মহিলাদের পোশাক বেশি বিক্রি হয়। এজন্য পরবর্তীতে তিনি শিশুদের পোশাক তৈরিতে প্রাধান্য দেন। এখানে শিশু বলতে বয়সভিত্তিক বিভক্তিকরণকে বোঝানো হয়েছে। সুতরাং, 'নন্দিনী' প্রতিষ্ঠানটি জনসংখ্যাবিষয়ক ভিত্তির বয়স চলকটি ব্যবহার করেছে।"
        },
        {
          "label": "ঘ",
          "question": "সংকট মোকাবিলায় মাসুদের নেওয়া কৌশলের যথার্থতা বাজার বিভক্তিকরণের ভিত্তির আলোকে বর্ণনা করো।",
          "explanation": "সংকট মোকাবিলায় মাসুদের আচরণিক বাজার বিভক্তিকরণের 'উপলক্ষ' চলকটি ব্যবহার অত্যন্ত যথার্থ কৌশল বলে আমি মনে করি। বিশেষ কোনো দিন বা সময়কে কেন্দ্র করে বাজারকে বিভক্ত করাই হলো উপলক্ষ চলকের মূল উদ্দেশ্য। যেমন: ঈদ উপলক্ষে পাঞ্জাবি, টুপি বিক্রি করা। এর মাধ্যমে বিক্রি বাড়ানো সম্ভব হয়। উদ্দীপকের মাসুদ 'নন্দিনী' নামে একটি দেশীয় তৈরি পোশাকের দোকানের মালিক। সম্প্রতি তার দোকানের পাশে নতুন কিছু দোকান চালু হয়েছে। এতে তিনি লোকসানের সম্মুখীন হন। এখন তিনি বাংলা নববর্ষের কথা মাথায় রেখে বিভিন্ন ধরনের কাপড় বিক্রির সিদ্ধান্ত নিয়েছেন। মাসুদ পণ্য বিক্রির ক্ষেত্রে বাঙালি সংস্কৃতির সাথে সামঞ্জস্যপূর্ণ পোশাক বিপণনের সিদ্ধান্ত নেন। 'এক্ষেত্রে নববর্ষ হলো একটি উৎসব। আর একে কেন্দ্র করে পণ্যের বাজারকে বিভক্ত করা হলো উপলক্ষ চলকের অন্তর্ভুক্ত। এটি অনুযায়ী পণ্য বাজার ভাগ করে পণ্য বিক্রি করলে ক্রেতাদের আকর্ষণ করা সহজ হবে। ফলে বিক্রি বাড়বে। এভাবে তিনি তার দোকানের পাশে স্থাপিত অন্যান্য প্রতিযোগিদের থেকে এগিয়ে থাকতে পারবেন। অর্থাৎ, তার সংকট মোকাবিলা সহজ হবে। সুতরাং, মাসুদের আচরণিক বাজার বিভক্তিকরণের 'উপলক্ষ' চলকটি ব্যবহার অত্যন্ত যথার্থ।"
        }
      ]
    },
    {
      "number": "4",
      "uddipok": "জনাব অলকেশ 'পিওর বেকারি' নামে একটি বিস্কুট উৎপাদন ও বিক্রয় প্রতিষ্ঠান পরিচালনা করেন। প্রতিষ্ঠানটি সবসময় উচ্চমান, বৈচিত্র্যতা বজায় রেখে বিস্কুট উৎপাদন করে থাকে। ক্রেতারা সন্তুষ্ট থাকলেও প্রতিষ্ঠানটি লাভ করতে পারছে না। এজন্য প্রতিষ্ঠানটি বাজার বিভক্তিকরণ করে ক্রেতা উপযোগী প্রসার কৌশল বেছে নেওয়ার সিদ্ধান্ত নিয়েছেন।",
      "tag": "BAFSC 23,DB 21",
      "sub_questions": [
        {
          "label": "ক",
          "question": "",
          "explanation": "মোট বাজারকে ক্ষুদ্র ক্ষুদ্র বিভিন্ন অংশে ভাগ করে একই বৈশিষ্ট্যের কতিপয় উপ বাজারে পরিণত করাকে বাজার বিভক্তি করণ বলে।"
        },
        {
          "label": "খ",
          "question": "",
          "explanation": "যে সকল প্রতিষ্ঠান পুনরায় উৎপাদনের জন্য বা সমাজে পূর্ণ বা সেবা সরবরাহ দেয়ার জন্য পণ্য বা সেবা ক্রয় করে তাদেরকে শিল্প বাজার বা ব্যবসায় বাজার বলে। শিল্প বাজারে ক্রেতারা হল উৎপাদক। এরা পণ্যের নতুন উপযোগ সৃষ্টির জন্য পণ্য ক্রয় করে। বিশ্বের প্রতিটি মানুষ ভোক্তা হওয়ার কারণে তারা কোন না কোন ভাবে ভোক্তা বাজারের সদস্য। কিন্তু শিল্প বাজারের সদস্যরা উৎপাদন কিংবা পুনঃবিক্রয়ের জন্য পণ্য ক্রয় করে। তাই শুধুমাত্র উৎপাদক এবং মধ্যস্থ ব্যবসায়ীরায় এ বাজারের সদস্য। এ কারণে শিল্প বাজারের সদস্য সংখ্যা ভোক্তা বাজারের সদস্য সংখ্যার চেয়ে কম।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠান মিশ্রণের 'পণ্য' উপাদানের উপর গুরুত্ব দিয়েছেন। যা কিছু মানুষের অভাব পূরণ করতে সক্ষম এবং বিক্রয়ের জন্য উপস্থাপন করা যায় তাকে পণ্য বলে। উদ্দীপকের জনাব অলকেশ একটি বিস্কুট উৎপাদন ও বিক্রয়কারী প্রতিষ্ঠান পরিচালনা করেন। প্রতিষ্ঠানটি সবসময় উচ্চমান ও বৈচিত্র্যতা বজায় রেখে বিস্কুট উৎপাদন করে। উদ্দীপকে বৈচিত্র্যতা বলতে একই পণ্যকে বিভিন্নভাবে উপস্থাপন করাকে বুঝানো হয়েছে কারণ সকল ভোক্তার প্রয়োজন অভাব এবং পছন্দ এক নয় অর্থাৎ ভিন্ন। তাই এগুলোকে বৈচিত্র্যকরণে প্রয়োজন পড়ে। এছাড়া মান বলতে পণ্যের স্থায়িত্ব নির্ভরযোগ্যতা যথার্থতা কার্যকারিতা ইত্যাদি গুণাবলী মিশ্রণ কে বুঝায়। এ সকল কাজ অন্যকে লক্ষ্য রেখে করা হয়। তাই আমরা বলতে পারি তার প্রতিষ্ঠান মিশ্রণের 'পণ্য' উপাদানের উপর গুরুত্ব দিয়েছেন।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটির বাজার বিভক্তিকরনের সিদ্ধান্তটি যথার্থ। যে প্রক্রিয়ার মাধ্যমে কোন পণ্যের সমগ্র বাজারকে বিভিন্ন সমজাতীয় বৈশিষ্ট্যের ভিত্তিতে কতিপয় বাজার বা উপবাজারে ভাগ করা হয় তাকে বাজার বিভক্তিকরণ বা মার্কেট সেগমেন্টেশন বলা হয়। উদ্দীপকের জনাব অলকেশ তার প্রতিষ্ঠান এর পরিচালনার ক্ষেত্রে বিপণন মিশ্রণের 'পণ্য' উপাদানকে গুরুত্ব দেন। ফলে ক্রেতারা সন্তুষ্ট হলেও প্রতিষ্ঠান লাভ করতে পারছে না। এজন্য প্রতিষ্ঠানটি বাজার বিভক্তিকরণ করে ক্রেতা উপযোগী পণ্যের প্রসার কৌশল বেছে নেওয়ার সিদ্ধান্ত নিয়েছেন অর্থাৎ তার সিদ্ধান্তটি হচ্ছে বাজার বিভক্তিকরন। যা একটি যথার্থ সিদ্ধান্ত। কারণ এর মাধ্যমে তারা লক্ষ্য স্থির ক্রেতা বিভক্ত করে উপযুক্ত প্রসার কার্যক্রমের মাধ্যমে তাদেরকে আকর্ষিত করতে পারবে এবং তাদের ব্যবসা সফলতা অর্জন করতে সক্ষম হবে। তাই বলা যায়, প্রতিষ্ঠানটির বাজার বিভক্তিকরনের সিদ্ধান্তটি যৌক্তিক।"
        }
      ]
    },
    {
      "number": "5",
      "uddipok": "পানু একজন পান ব্যবসায়ী। তিনি নিজেও অনেক পান খান। ফলে তার দাঁতে ময়লা জমাট বেঁধে ব্যথার সৃষ্টি করে। ডাক্তারের কাছে গেলে দুই বেলা টুথক্লিন নামক টুথপেস্ট ব্যবহার করতে পরামর্শ দেন। কিছুদিনের মধ্যেই তাঁর দাঁত ঝকঝকে ও ব্যথামুক্ত হয়। টুথ পেস্টটির সাথে একটি সুদর্শনীয় টুথ ব্রাশ ফ্রি প্রদান করা হয়। কোম্পানি মনে করেন 'ফ্রি পণ্য বিক্রয় বৃদ্ধিতে সহায়ক'",
      "tag": "BAFSC 23,MB 21",
      "sub_questions": [
        {
          "label": "ক",
          "question": "",
          "explanation": "পণ্যের মৌলিক ক্রেতাভ্যালুর ভিত্তিতে পণ্যের নকশা বা কাঠামো তৈরি করা হলে তাকে প্রকৃত পণ্য বলে।"
        },
        {
          "label": "খ",
          "question": "",
          "explanation": "যেসব পণ্য ব্যক্তিগত বা পারিবারিক ভোগ-ব্যবহারের জন্য ক্রয় করা হয় তাকে ভোগ্যপণা বলে। ভোগ বা ব্যবহারের উদ্দেশ্যে ভোক্তারা যে পণ্য ক্রয় করে তাই ভোগ্যপণ্য।ভোগ্য পণ্যের ক্রেতার সংখ্যা স্বাভাবিকভাবেই বেশি হয়ে থাকে কারণ এর উৎপন্নের ক্রেতা বিশ্বের সর্বত্রই প্রত্যক্ষ বা পরোক্ষভাবে বিস্তৃত এবং তারা কোন না কোন পণ্য করে থাকে। তাই তাদের কাছে পণ্য পৌঁছানোর জন্য বিভিন্ন ধরনের মধ্য ব্যবসায়ী (যেমন: এজেন্ট, পাইকারি ও খুচরা ব্যবসায়ী ইত্যাদি) নিয়োগের প্রয়োজন হয়।"
        },
        {
          "label": "গ",
          "question": "",
          "explanation": "পানুর প্রাপ্ত সুবিধাটি পণ্য স্তরের মৌলিক ক্রেতা ভ্যালু উপাদানকে স্পর্শ করে। ক্রেতারা পণ্য বা সেবা কেনার পর সেগুলো থেকে যে সুবিধা প্রত্যাশা করে তাই মৌলিক ক্রেতা ভ্যালু। যে উদ্দেশ্য নিয়ে ক্রেতা পণ্য কেনে তা পূরণ হলে মৌলিক ক্রেতা ভ্যালু সৃষ্টি হয়। পানু একজন পান ব্যবসায়ী। তিনি নিজেও অনেক পান খান বলে তার দাঁতে ময়লা জমাট বেধে ব্যথার সৃষ্টি করে। ডাক্তারের কাছে গেলে ডাক্তার তাকে দুই বেলা টুথক্লিন' নামক টুথপেস্ট ব্যবহার করতে বলেন। এতে তার দাঁত কিছুদিনের মধ্যে ঝকঝকে ও ব্যথামুক্ত হয়। পানু টুথপেস্ট কিনেছেন। কিন্তু প্রকৃতপক্ষে দাঁত ঝকঝকে ও ব্যথামুক্ত করার বৈশিষ্ট্যটি তিনি কিনেছেন। পণ্যের এ মূল বৈশিষ্ট্যই হলো মৌলিক ক্রেতা ভ্যালু। যা তার প্রত্যাশা পূরণ করেছে। তাই বলা যায়, টুথপেস্ট কেনার মাধ্যমে পানুর মৌলিক ক্রেতা ভ্যালু সৃষ্টি হয়েছে।"
        },
        {
          "label": "ঘ",
          "question": "",
          "explanation": "বিক্রয় প্রসার কার্যক্রমের ফ্রিতে পণ্য বিক্রয় পণ্যের বিক্রয় বৃদ্ধি করে। বিক্রয় বৃদ্ধির জন্য গৃহীত স্বল্পকালীন উদ্দীপনামূলক কার্যক্রমকে বিক্রয় প্রসার বলে।এই উদ্দীপনামূলক কার্যক্রমটি হচ্ছে প্রতিষ্ঠানের বিক্রয় বৃদ্ধির একটি কৌশল। এই পদ্ধতির মাধ্যমে একটি পণ্যের সাথে আরেকটি পণ্য ফ্রিতে দেওয়া যেমন টুথপেস্টের সাথে টুথব্রাশ ফ্রি. গ্রাহকদের মূল্য হ্রাস, নমুনা পণ্য প্রদান, মেয়াদি গ্যারান্টি প্রদান, বিক্রয়োত্তর সেবাদান, ব্যবসায়িক ছাড়,বিভিন্ন উৎসব উপলক্ষে ছাড়, বিভিন্ন দিবস উপলক্ষে নির্ধারিত ছাড় ইত্যাদি প্রদান করা হয়। উদ্দীপকের পানু একজন পান ব্যবসায়ী। তিনি নিজেও অনেক পান খান। ফলে তার দাঁতে ময়লা জমাট বেঁধে ব্যথার সৃষ্টি করে। ডাক্তারের কাছে গেলে ডাক্তার তাকে দুই বেলা টুথক্লিন' নামক টুথপেস্ট ব্যবহার করতে পরামর্শ দেন। কিছুদিনের মধ্যেই তাঁর দাঁত ঝকঝকে ও ব্যথামুক্ত হয়। টুথপেস্টটির সাথে একটি সুদর্শনীয় টুথব্রাশ ফ্রি প্রদান করা হয়। এরূপ ক্ষেত্রে কোম্পানি মনে করে ফ্রি পণ্যের বিক্রয় বৃদ্ধিতে সহায়ক। একটি পণ্যের সাথে আরেকটি পণ্য ফ্রিতে দেওয়া প্রতিষ্ঠানের বিক্রয় বৃদ্ধির একটি গতিশীল বিপণন পন্থা। নতুন পণ্য প্রবর্তন অথবা পণ্যের চাহিদা কমে গেলে পণ্যের চাহিদা বৃদ্ধির জন্য এ পদ্ধতি ব্যবহার করা হয়। উদ্দীপকের টুথক্লিন নামক প্রতিষ্ঠানটিও তাই বিক্রয় প্রসার কার্যক্রমের ফ্রি মাধ্যমটি ব্যবহার করেছে, যা তাদের বিক্রয় বৃদ্ধিতে সহায়ক। তাই আমি মনে করি, বিক্রয় প্রসার কার্যক্রমের ফ্রিতে পণ্য বিক্রয় পণ্যের বিক্রয় বৃদ্ধি করে"
        }
      ]
    },
    {
      "number": "6",
      "uddipok": "A কোম্পানি দেশের সর্বপ্রথম গ্রিন পণ্য উৎপাদনকারী প্রতিষ্ঠান। তাদের পরিবর্তনশীল ব্যয় এককপ্রতি ২৫ টাকা, এককপ্রতি বিক্রয়মূল্য ৭৫ টাকা, মোট স্থায়ী ব্যয় ৩,০০,০০০ টাকা। উত্ত প্রতিষ্ঠানের বিক্রয়ের পরিমাণ ৫০,০০০ একক। X অপর একটি কোম্পানি তাদের এককপ্রতি পরিবর্তনশীল ব্যয় ২ টাকা, স্থায়ী ব্যয় ১,০০,০০০ টাকা, এককপ্রতি বিক্রয়মূল্য ৫ টাকা।",
      "tag": "VNSC 23,BAFSC 23",
      "sub_questions": [
        {
          "label": "ক",
          "question": "মূল্য কী?",
          "explanation": "নির্দিষ্ট পরিমাণ পণ্য বা সেবা নেওয়া বা ব্যবহারের জন্য ক্রেতা যে পরিমাণ অর্থ বিক্রেতাকে দেয় তাকে ঐ পণ্যের মূল্য বলে।"
        },
        {
          "label": "খ",
          "question": "বিপণন মিশ্রণের একটি গুরুত্বপূর্ণ হাতিয়ার হল মূল্য\"- ব্যাখ্যা করো।",
          "explanation": "নির্দিষ্ট পরিমাণ পণ্য বা সেবা অর্জনের জন্য ক্রেতা যে পরিমাণ অর্থ ব্যয় করে তাকে ঐ পণ্যের মূল্য বলে। বিপণন মিশ্রণের চারটি হাতিয়ারের মধ্যে মূল্য অন্যতম। উৎপাদক, বিক্রেতা এবং ভোক্তা সকলের কাছে মূল্য সংক্রান্ত সিদ্ধান্ত খুবই গুরুত্বপূর্ণ। ক্রেতার প্রত্যাশা, সামর্থ্য এবং পণ্যের উপযোগের সাথে পণ্যের মূল্য সামঞ্জস্যপূর্ণ হতে হয়। ক্রেতার বা উৎপাদনকারীর প্রত্যাশা মাফিক পণ্য মূল্য না হলে কোনো পক্ষই পণ্য কেনা-বেচা করে না। তাই মূল্যকে বিপণন মিশ্রণের গুরুত্বপূর্ণ হাতিয়ার বলা হয়।"
        },
        {
          "label": "গ",
          "question": "A কোম্পানির ভারসাম্য বিন্দু নির্ণয় করো।",
          "explanation": "ভারসাম্য বিন্দু হচ্ছে ব্যবসায় প্রতিষ্ঠানের এমন একটি অবস্থা যেখানে মোট আয় ও মোট ব্যয় সমান হয়। এ পদ্ধতিতে ভারসাম্য বিন্দুর ওপর ভিত্তি করে মূল্য নির্ধারণ করা হয়। A কোম্পানির- পরিবর্তনশীল ব্যয় এককপ্রতি = ২৫ টাকা এককপ্রতি বিক্রয়মূল্য = ৭৫ টাকা মোট স্থায়ী ব্যয় = ৩,০০,০০০ টাকা, প্রতিষ্ঠানের বিক্রির পরিমাণ = ৫০,০০০ একক। ∴ \\therefore ∴ A কোম্পানির ভারসাম্য বিন্দু (একক) = মোট স্থায়ী ব্যয় এককপ্রতি বিক্রয়মূল্য −  এককপ্রতি পরিবর্তনশীল ব্যয় \\frac{মোট\\ স্থায়ী\\ ব্যয়}{এককপ্রতি\\ বিক্রয়মূল্য-\\ এককপ্রতি\\ পরিবর্তনশীল\\ ব্যয়} এককপ্রতি   বিক্রয়মূল্য −   এককপ্রতি   পরিবর্তনশীল   ব্যয় মোট   স্থায়ী   ব্যয় ​ = ৩ , ০০ , ০০০ ৭৫ − ২৫ \\frac{৩,০০,০০০}{৭৫-২৫} ৭৫ − ২৫ ৩ , ০০ , ০০০ ​ = ৩ , ০০ , ০০০ ৫০ \\frac{৩,০০,০০০}{৫০} ৫০ ৩ , ০০ , ০০০ ​ = ৬,০০০ একক সুতরাং, A কোম্পানির ভারসাম্য বিন্দু হলো ৬,০০০ একক।"
        },
        {
          "label": "ঘ",
          "question": "উদ্দীপকে A কোম্পানি ও X কোম্পানির মধ্যে কোনটি লাভজনক বলে তুমি মনে করো? উত্তরের পক্ষে যুক্তি দেখাও।",
          "explanation": "যে বিন্দুতে প্রতিষ্ঠানের মোট আয় ও ব্যয় সমান হয় তাই ভারসাম্য বিন্দু। এটি ব্যবহার করে দুটি প্রতিষ্ঠানের আর্থিক অবহার তুলনা করা যায়। X প্রতিষ্ঠানের এককপ্রতি পরিবর্তনশীল ব্যয় ২ টাকা, স্থায়ী ব্যয় ১,০০,০০০ টাকা এবং এককপ্রতি বিক্রয়মূল্য ৫ টাকা। ∴ \\therefore ∴ কোম্পানির ভারসাম্য বিন্দু (একক) মোট স্থায়ী ব্যয় এককপ্রতি বিক্রয়মূল্য − এককপ্রতি পরিবর্তনশীল ব্যয় \\frac{মোট\\ স্থায়ী\\ ব্যয়}{এককপ্রতি\\ বিক্রয়মূল্য-এককপ্রতি\\ পরিবর্তনশীল\\ ব্যয়} এককপ্রতি   বিক্রয়মূল্য − এককপ্রতি   পরিবর্তনশীল   ব্যয় মোট   স্থায়ী   ব্যয় ​ = ১ , ০০ , ০০০ ৫ − ২ \\frac{১,০০,০০০}{৫-২} ৫ − ২ ১ , ০০ , ০০০ ​ = ৩৩,৩৩৩ একক (প্রায়) উদ্দীপকের প্রদত্ত তথ্য অনুযায়ী A কোম্পানিকে ভারসাম্য বিন্দুতে পৌছাতে ৬,০০০ একক পণ্য বিক্রি করতে হবে (গ নং হতে পাওয়া)। অন্যদিকে, X প্রতিষ্ঠানের ভারসাম্য বিন্দুত্রে পৌছাতে ৩৩,৩৩৩ একক পণ্য বিক্রি করতে হবে। এক্ষেত্রে যেহেতু কাঙ্ক্ষিত লক্ষ্যমাত্রায় পৌছাতে A কোম্পানিকে কোম্পানির তুলনায় কম পরিমাণ পণ্য বিক্রি করতে হবে, তাই A কোম্পানি বেশি লাভজনক হবে।"
        }
      ]
    },
    {
      "number": "7",
      "uddipok": "জনাব করিম 'ক' নামক একটি জীবন বিমা কোম্পানির বিমা প্রতিনিধি। তিনি কলেজের অধ্যক্ষ জনাব জাকির-এর সাথে দেখা করে জীবন বিমা পলিসি কীভাবে তার পরিবারের আর্থিক নিরাপত্তা দিতে পারে তা ব্যাখ্যা করেন। ফলে জনাব জাকির জীবন বিমা পলিসি করতে সম্মত হন। পরবর্তীতে প্রতিষ্ঠানটি গ্রাহক সংখ্যা বাড়ানোর উদ্দেশ্যে বিমাগ্রহীতাকে ডাক্তারি পরামর্শ দেওয়া, হাসপাতালে ভর্তি হলে ডিসকাউন্ট সুবিধা দেওয়া প্রভৃতি স্বল্পমেয়াদি পন্থা অবলম্বন করে। এর মাধ্যমে প্রতিষ্ঠানটি কাঙ্ক্ষিত সফলতা লাভে সক্ষম হয়।",
      "tag": "BAFSC 23,DB, DIN.B, SB, JB 18",
      "sub_questions": [
        {
          "label": "ক",
          "question": "পেশাগত জ্ঞান কী?",
          "explanation": "একজন কর্মীকে পণ্য ও প্রতিষ্ঠানের সাথে সম্পর্কযুক্ত যেসব তথ্য ও পদ্ধতি জানতে হয় তাকে পেশাগত জ্ঞান বলে।"
        },
        {
          "label": "খ",
          "question": "প্রত্যক্ষ বিপণন বলতে কী বোঝায়? ব্যাখ্যা করো।",
          "explanation": "ক্রেতাদের সাথে সরাসরি যোগাযোগ করে বিপণন কার্যক্রম পরিচালনা করাকে প্রত্যক্ষ বিপণন বলে। প্রত্যক্ষ বিপণনের মাধ্যমে ক্রেতা ও বিক্রেতার মধ্যে সু-সম্পর্ক গড়ে ওঠে। কারণ মুখোমুখি অবস্থান করায় বিক্রেতা ক্রেতার যাবতীয় প্রশ্নের উত্তর দিয়ে জ্ঞানগত বাধা দূর করতে পারে। আবার, বিক্রেতা ক্রেতাকে পণ্য কিনতে আগ্রহী করতে পারে। আবার, ক্রেতারা যেকোনো অভিযোগ বিক্রেতাকে সরাসরি জানাতে পারে। এটি বিক্রি ও মুনাফা বাড়াতে সহায়তা করে। অনলাইন মার্কেটিং, টেলি মার্কেটিং ইত্যাদি প্রত্যক্ষ বিপণনের কৌশল।"
        },
        {
          "label": "গ",
          "question": "জনাব করিম কর্তৃক সম্পাদিত কার্যাবলি বিপণন প্রসারের কোন ধরনের হাতিয়ারের সাথে সম্পর্কিত? ব্যাখ্যা করো।",
          "explanation": "জনাব করিমের কার্যাবলি বিপণন প্রসারের 'ব্যক্তিক বিক্রয়' হাতিয়ারের সাথে সম্পর্কিত। ব্যক্তিক বিক্রয়ে বিক্রেতা ক্রেতাদের কাছে সরাসরি উপস্থিত হয়। পণ্য সম্পর্কিত যাবতীয় তথ্য দিয়ে তারা পণ্য কেনার আহ্বান জানায়। ফলে ক্রেতারা পণ্য কিনতে আগ্রহী হয়। জনাব করিম 'ক' নামক জীবন বিমা প্রতিষ্ঠানের বিমা প্রতিনিধি। তিনি কলেজের অধ্যাপক জনাব জাকিরের কাছে সরাসরি গিয়েছেন। তিনি নিজের মুখেই বিমা পলিসি সম্পর্কে যাবতীয় তথ্য দিয়েছেন। বিমা পলিসি কীভাবে তার পরিবারের নিরাপত্তা দেবে তা তুলে ধরেছেন। অর্থাৎ, তিনি ব্যক্তিগতভাবে ক্রেতার কাছে গিয়ে বিমা পলিসি বিক্রির চেষ্টা করেছেন। এগুলো ব্যক্তিক বিক্রয়ের বৈশিষ্ট্যের সাথে মিলে যায়। তাই বলা যায়, জনাব করিম বিপণনের ব্যক্তিক বিক্রয় হাতিয়ারটি ব্যবহার করেছেন।"
        },
        {
          "label": "ঘ",
          "question": "বিপণন প্রসারের ধরন উল্লেখ করে প্রতিষ্ঠানটির সফলতার কারণ বিশ্লেষণ করো।",
          "explanation": "বউদ্দীপকের 'ক' কোম্পানি বিপণন প্রসারের \"বিক্রয় প্রসার\" কৌশল অনুসরণ করায় সফলতা লাভ করেছে। বিক্রয় প্রসার হলো পণ্য বা সেবা কিনতে ক্রেতাদের উৎসাহিত করার জন্য নেওয়া স্বল্পমেয়াদি উদ্দীপনা। নমুনা বিতরণ, সৌজন্য পণ্য, বিক্রয়োত্তর সেবা প্রভৃতি এ কৌশলের অন্তর্ভুক্ত। 'ক' একটি জীবন বিমা প্রতিষ্ঠান। এটি সরাসরি ক্রেতার কাছে গিয়ে পলিসি বিক্রির চেষ্টা চালায়। পরবর্তীতে এটি বিমাগ্রহীতাকে ডাক্তারি পরামর্শ, হসপিটালে ভর্তি হলে ডিসকাউন্ট প্রভৃতি সুবিধা দিয়ে থাকে। এর মাধ্যমে এটি সফলতা লাভে সক্ষম হয়। উদ্দীপকের 'ক' প্রতিষ্ঠানটি ব্যক্তিক বিক্রয়ের মাধ্যমে পলিসি বিক্রি করে। এরপর গ্রাহক সংখ্যা বাড়াতে এটি বিমাগ্রহীতাকে বিভিন্ন স্বল্পমেয়াদি প্রণোদনা দিয়ে থাকে। এটি তাদের ডাক্তারি পরামর্শ দেয়, হাসপাতালে ভর্তি হলে ডিসকাউন্ট প্রভৃতি সুবিধা দিয়ে থাকে। আর এগুলো সবই প্রতিষ্ঠান থেকে দেওয়া বিক্রয়োত্তর সেবা। সাধারণত প্রতিযোগিতা মোকাবিলা করার জন্য এ সুবিধাগুলো দেওয়া হয়ে থাকে। এ বিক্রয়োত্তর সেবাগুলো বিক্রয় প্রসারের অন্যতম একটি কৌশল। এর মাধ্যমে গ্রাহকরা প্রতিষ্ঠান সম্পর্কে ইতিবাচক ধারণা রাখবে। ফলে ক্রেতারা এর পলিসি নিতে উৎসাহিত হবে। এটি বিক্রি বাড়াতে সহায়ক হবে। আর এতে করে প্রতিষ্ঠানটি সফলতা লাভ করবে। সুতরাং বলা যায়, বিক্রয় প্রসারের ব্যবহার উদ্দীপকের প্রতিষ্ঠানের সফলতার অন্যতম হাতিয়ার।"
        }
      ]
    },
    {
      "number": "8",
      "uddipok": "ইনসেফটা লি. তাদের পণ্যের বিজ্ঞাপন প্রদানের জন্য বিভিন্ন মাধ্যম ব্যবহার করেন। এক্ষেত্রে তারা কোন পণ্যের বিজ্ঞাপনে কোন মাধ্যম ব্যবহার করলে অধিক সুফল পাওয়া যাবে সে বিষয়টি গুরুত্বের সাথে বিবেচনা করেন। তারা সাধারণত পণ্যের প্রকৃতি, উদ্দেশ্য, বাজার এবং ক্রেতাসম্পর্কিত বিভিন্ন বিষয় বিবেচনা করে থাকেন।",
      "tag": "VNSC 24,BAFSC 23",
      "sub_questions": [
        {
          "label": "ক",
          "question": "বিজ্ঞাপনী পণ্য কী?",
          "explanation": ""
        },
        {
          "label": "খ",
          "question": "বিক্রয় প্রসার কৌশলগুলো কী কী?",
          "explanation": ""
        },
        {
          "label": "গ",
          "question": "বিজ্ঞাপনের মাধ্যম নির্বাচনে পণ্যের প্রকৃতি বিবেচ্য বিষয় হয় কেন? ব্যাখ্যা করো।",
          "explanation": ""
        },
        {
          "label": "ঘ",
          "question": "ইনসেফটা লি. কর্তৃক বিজ্ঞাপনের মাধ্যম নির্বাচনের সময় বিভিন্ন বিষয় বিবেচনা করার কারণ কী? বিশ্লেষণ করো।",
          "explanation": ""
        }
      ]
    },
    {
      "number": "9",
      "uddipok": "দুটি বিস্কুট প্রস্তুতকারী কোম্পানি একই সময়ে বাজারে আসে এবং একই বিষয় কৌশল ব্যবহার করে। ২০১৪ সালে কোম্পানি দুটির বিক্রয় সম্পর্কিত তথ্য নিম্নরূপ: ২ কোটি কোম্পানি পণ্য ধরন দাম (টাকা) প্যাকেট প্রতি বিক্রয় (টাকা) “ক” বিস্কুট ১৫০ গ্রাম ৪৫ “খ” বিস্কুট ৫০ গ্রাম, ১০০ গ্রাম, ১৫০ গ্রাম ১৫, ২৫ ও ৪০ ৫ কোটি কোম্পানি দুটি ২০১৫ সালে নুডলস তৈরি করে বাজারে ছাড়ে। এক্ষেত্রে 'ক' কোম্পানি টেলিভিশনে নুডলস সম্পর্কে প্রচার করে এবং 'খ' কোম্পানি রেডিও, সংবাদপত্র ও পরিবহন মাধ্যমের আশ্রয় গ্রহণ করে। মার্চ মাস শেষে দেখা গেল 'ক' কোম্পানির বিক্রয়ের পরিমাণ 'খ' কোম্পানির তুলনায় ১,৫০,০০০ টাকা বেশি।",
      "tag": "BAFSC 23",
      "sub_questions": [
        {
          "label": "ক",
          "question": "বাজারজাতকরণ কী?",
          "explanation": "বাজারজাতকরণ বলতে ঐসব কাজকে বোঝায় যার মাধ্যমে উৎপাদনকারীর কাছ থেকে চূড়ান্ত ভোক্তার কাছে পণ্য বা সেবা পৌঁছায়।"
        },
        {
          "label": "খ",
          "question": "বাজারজাতকরণ কীভাবে ক্রেতা ভ্যালু সৃষ্টি করে? ব্যাখ্যা করো।",
          "explanation": "পণ্যের সমারো ধরনের উপযোগ সৃষ্টি করার মাধ্যমে বাজারজাতকরণ ক্রেতা ভ্যালু সৃষ্টি করে। ভ্যালু হলো কোনো পণ্য ভোগ বা ব্যবহারের মাধ্যমে অর্জিত সুবিধা। আর উপযোগ সৃষ্টির মাধ্যমে। এ উপযোগ সৃষ্টির কাজটি বাজারজাতকরণ ক্রেতাদের এ সুবিধাগুলো প্রদান করা হয় রূপগত সমাগত প্রভৃতি"
        },
        {
          "label": "গ",
          "question": "'খ' কোম্পানি প্রথম পর্যায়ে কোন ধরনের বিপণন কার্য গ্রহণ বাজারজাতকরণ কী? করেছে? ব্যাখ্যা করো।",
          "explanation": "'খ' কোম্পানি প্রথম পর্যায়ে বিপণনের পর্যায়িতকরণ কাজটি করে। পর্যায়িতকরণে পূর্বনির্ধারিত মানের ভিত্তিতে পণ্যকে বিভিন্ন শ্রেণিতে ভাগ করা যায়। এক্ষেত্রে পণ্যের আকার, গুণাগুণ, রং প্রভৃতি বিবেচনা করে শ্রেণিবিভাগ করা হয়। ফলে পণ্য বিক্রি করা সহজ হয়। উদ্দীপকে 'খ' কোম্পানি তাদের উৎপাদিত বিস্কুট ৫০ গ্রাম, ১০০ গ্রাম ও ১৫০ গ্রামে ভাগ করে। এখানে বিস্কুটের ওজন অনুযায়ী বিভিন্ন শ্রেণিতে ভাগ করা হয়েছে। এটি বিপণনের পর্যায়িতকরণ কাজের সাথে সাদৃশ্যপূর্ণ। পর্যায়িতকরণের ফলে বিভিন্ন শ্রেণির মানুষ তাদের সামর্থ্য অনুযায়ী বিস্কুট কিনতে পারে। এতে বাজারে বিস্কুটের চাহিদা বেড়ে যায়। ফলে কোম্পানির উৎপাদিত বিস্কুটের বিক্রি বাড়ে। তাই বলা যায়, বিপণনের 'পর্যায়িতকরণ' কার্যের যথাযথ অনুসরণ 'খ' কোম্পানিকে বিস্কুটের বিক্রি বাড়াতে সাহায্য করেছে।"
        },
        {
          "label": "ঘ",
          "question": "নুডলস বিক্রয়ের ক্ষেত্রে 'ক' কোম্পানির সফলতার কারণ বিশ্লেষণ করো।",
          "explanation": "নুডলস বিক্রয়ের ক্ষেত্রে 'ক' কোম্পানির সফলতার কারণ হলো টেলিভিশন মাধ্যমে বিজ্ঞাপন দেওয়া। টেলিভিশন বর্তমান সময়ে বহুল ব্যবহৃত বিজ্ঞাপন মাধ্যম। এ মাধ্যমে ছবি, ভাষা, রং, শব্দ ব্যবহার করে বিজ্ঞাপন উপস্থাপন করা হয়। এছাড়া এ মাধ্যমে সবচেয়ে বেশি সংখ্যক মানুষের কাছে পণ্য সম্পর্কিত তথ্য পৌঁছানো যায়। উদ্দীপকে দুটি কোম্পানি নুডলস তৈরি করে বাজারে ছাড়ে। এক্ষেত্রে 'ক' কোম্পানি টেলিভিশনে নুডলস সম্পর্কে প্রচার করে। আর 'খ' কোম্পানি রেডিও, সংবাদপত্র ও পরিবহন মাধ্যমের আশ্রয় গ্রহণ করে। এতে 'ক' কোম্পানির বিক্রয়ের পরিমাণ 'খ' কোম্পানির তুলনায় ১,৫০,০০০ টাকা বেশি হয়। উদ্দীপকে 'ক' কোম্পানি টেলিভিশন মাধ্যম ব্যবহার করে পণ্যের বিজ্ঞাপন দেয়। এতে পণ্য সম্পর্কিত তথ্য অধিক সংখ্যক মানুষের কাছে পৌঁছানো যায়। কারণ সাধারণত যেকোনো বয়স বা পেশার মানুষ টেলিভিশন দেখে। তাছাড়া টেলিভিশনের মাধ্যমে পণ্য সম্পর্কিত তথ্য অধিক আকর্ষণীয়ভাবে উপস্থাপন করা হয়। এতে বিজ্ঞাপনটি খুব সহজেই জনগণের নজরে আসে। ফলে তারা পণ্য কিনতে আগ্রহী হয়। তাই 'ক' কোম্পানির বিক্রি ও মুনাফা বাড়ে। অন্যদিকে 'খ' কোম্পানি বিজ্ঞাপনের জন্য রেডিও, সংবাদপত্র ও পরিবহন মাধ্যম ব্যবহার করে। আর এসব মাধ্যম ব্যবহার করে খুব অল্পসংখ্যক মানুষের কাছে পণ্য সম্পর্কিত তথ্য পৌছানো যায়। তাই পণ্যের বিক্রি ও মুনাফা আশানুরূপ বাড়ে না। তাই বলা যায়, 'ক' কোম্পানির সফলতার কারণ হলো টেলিভিশন মাধ্যমে বিজ্ঞাপন দেওয়া।"
        }
      ]
    },
    {
      "number": "10",
      "uddipok": "মিসেস কল্পনা যমুনা ফিউচার পার্কে 'ডায়মন্ড এন্ড পার্ল' নামক একটি জুয়েলারি দোকান পরিচালনা করেন। সেখানে অভিজাত শ্রেণির ক্রেতাদের জন্য এক্সক্লুসিভ ডিজাইনের বিভিন্ন অলঙ্কার বিক্রি করা হয়। তিনি বরাবর উচ্চ মানসম্পন্ন ও আকর্ষণীয় ডিজাইনের জুয়েলারি আইটেম সিঙ্গাপুর ও দুবাই থেকে এনে তার শো-রুমে বিক্রি করেন। এসব জুয়েলারি সামগ্রীর মূল্য নির্ধারণের ক্ষেত্রে তিনি ডিজাইনের অভিনবত্ব এবং ক্রেতাদের পছন্দ ও আকাঙ্ক্ষার মাত্রাকে সর্বোচ্চ গুরুত্ব দেন। এর মাধ্যমে ভোক্তাদের সন্তুষ্টি বাড়ার পাশাপাশি প্রতিষ্ঠান প্রচুর মুনাফা অর্জনে সক্ষম হয়।",
      "tag": "BAFSC 23",
      "sub_questions": [
        {
          "label": "ক",
          "question": "ভোগ্য পণ্য কী?",
          "explanation": "ভোগ্য পণ্য বলতে ঐসব পণ্যকে বোঝায়, যেগুলো ক্রেতারা ব্যক্তিগত বা পারিবারিক ভোগের জন্য কেনেন।"
        },
        {
          "label": "খ",
          "question": "রিবেট কীভাবে ক্রেতাকে পণ্য কিনতে আগ্রহী করে তা ব্যাখ্যা করো।",
          "explanation": "রিবেটের ক্ষেত্রে পণ্যের তালিকা মূল্য থেকে কম অর্থ নেওয়ার ফলে ক্রেতা পণ্য কিনতে আগ্রহী হয়। রিবেট একধরনের মূল্য ছাড়। সাধারণত নির্দিষ্ট সময়ের জন্য পণ্যের ওপর এটি কার্যকর থাকে। রিবেট বা ছাড় চলাকালীন ক্রেতারা নির্ধারিত মূল্যের থেকে কিছুটা কমে সেটি কিনতে পারে। এক্ষেত্রে সাধারণত নগদ অর্থ ছাড় দেওয়া হয়ে থাকে। এসব কারণেই রিবেট বা ছাড় ক্রেতাকে পণ্য কিনতে আগ্রহী করে।"
        },
        {
          "label": "গ",
          "question": "'মিসেস কল্পনা কোন ধরনের ভোগ্য পণ্য বিক্রি করেন তা ব্যাখ্যা করো।",
          "explanation": "মিসেস কল্পনা ভোগ্য পণ্যের অন্তর্ভুক্ত শপিং পণ্য বিক্রি করেন। শপিং পণ্য ক্রেতারা আগের পরিকল্পনা অনুযায়ী মূল্য, মান, উপযোগিতা প্রভৃতি বিবেচনা করে অনিয়মিতভাবে কেনেন। শপিং পণ্যেরই একটি ভাগ হলো ফ্যাশন পণ্য। আর এটি ক্রেতারা শখের কারণে অথবা চলমান প্রথার সাথে তাল মিলিয়ে চলার জন্য কিনে থাকেন। এসব পণ্যের মূল্য সাধারণত বেশি হয়। মিসেস কল্পনা যমুনা ফিউচার পার্কে 'ডায়মন্ড এন্ড পার্ল' নামক একটি জুয়েলারি দোকান পরিচালনা করেন। সেখানে অভিজাত শ্রেণির ক্রেতাদের জন্য এক্সক্লুসিভ ডিজাইনের অলংকার বিক্রি করা হয়। বৈশিষ্ট্য অনুযায়ী মিসেস কল্পনার বিক্রয়কৃত অলংকারগুলো এক্সক্লুসিভ হওয়ায় এর মূল্যও বেশি। সাধারণত এসব পণ্য ক্রেতারা বারবার কেনে না। উচ্চমূল্যের এসব পণ্য কেনার ক্ষেত্রে ক্রেতারা ব্র্যান্ড ও পণ্যের গুণগত মান মূল্যায়ন করেন। আবার, অনেক সময় ক্রেতারা ফ্যাশন ও প্রথার সাথে তাল মিলিয়ে চলতে এসব অলংকার কিনে থাকেন। এগুলো শপিং পণ্যের বৈশিষ্ট্য। তাই বলা যায়, মিসেস কল্পনা শপিং পণ্য বিক্রি করেন।"
        },
        {
          "label": "ঘ",
          "question": "মিসেস কল্পনা বিক্রি করা পণ্যের মূল্য নির্ধারণে যে পদ্ধতি অনুসরণ করেন তা উল্লেখপূর্বক এর যথার্থতা মূল্যায়ন করো।",
          "explanation": "মিসেস কল্পনা পণ্যের মূল্য নির্ধারণে ভ্যালুভিত্তিক মূল্য নির্ধারণ পদ্ধতি অনুসরণ করেন যা যথার্থ। ভ্যালুভিত্তিক মূল্য নির্ধারণ পদ্ধতিতে পণ্যের মান, আকার-আকৃতি, ডিজাইন ও বাহ্যিক বৈশিষ্ট্যের প্রতি গুরুত্ব দেওয়া হয়। অর্থাৎ, এতে পণ্যের প্রতি ক্রেতার উপলব্ধির বিষয়টি বেশি বিবেচনা করা হয়। ক্রেতারা পণ্যকে পণ্য মূল্য বেশি হয়। অন্যথায় কম মূল্য ধার্য করা হয়। মিসেস কল্পনা 'ডায়মন্ড এন্ড পার্ল'-এর স্বত্বাধিকারী। তিনি উচ্চ মানসম্পন্ন ও আকর্ষণীয় ডিজাইনের জুয়েলারি আইটেম বিদেশ থেকে আমদানি করেন। তিনি তার প্রতিষ্ঠানের সব পণ্যের মূল্য নির্ধারণ করেন। পণ্যের মূল্য নির্ধারণের ক্ষেত্রে তিনি ডিজাইন, ক্রেতাদের পছন্দ ও চাহিদাকে সর্বোচ্চ গুরুত্ব দেন। মিসেস কল্পনা ভ্যালুভিত্তিক মূল্য নির্ধারণ করেন। এতে তার খরচ মুখ্য নয় বরং ক্রেতার পছন্দ বিবেচনায় মূল্য নির্ধারিত হয়। ক্রেতারা পণ্যকে কীভাবে গ্রহণ করছে তার ওপর ভিত্তি করে মূল্য নির্ধারণ করেন। ক্রয়মূল্য যাই হোক না কেনো ক্রেতা পণ্যটিকে ভালোভাবে বা ইতিবাচকভাবে গ্রহণ করলে মূল্য বেশি নির্ধারণ করেন। আবার, পছন্দ না করলে কম মূল্য নির্ধারণ করেন। এতে ক্রেতা যেমন মূল্য আশা করেন তেমন মূল্যে পণ্য কিনতে পারেন। ফলে ক্রেতাসন্তুষ্টি নিশ্চিত হয় এবং প্রতিষ্ঠানের সুনাম ও মুনাফা বেড়ে যাওয়ার সম্ভাবনা তৈরি হয়। সুতরাং মিসেস কল্পনার ভ্যালুভিত্তিক মূল্য নির্ধারণ পদ্ধতি ব্যবহার করা যৌক্তিক হয়েছে।"
        }
      ]
    },
    {
      "number": "11",
      "uddipok": "'গুড হেলথ লিমিটেড' একটি ওষুধ বিপণনকারী প্রতিষ্ঠান। প্রতিষ্ঠানটি বিভিন্ন সামাজিক কর্মকাণ্ডে অংশগ্রহণ করার কারণে অল্প সময়ের মধ্যেই ব্যাপক পরিচিত অর্জন করে। প্রতিষ্ঠানটির সামাজিক কর্মকাণ্ডে অংশগ্রহণের খবর বিভিন্ন পত্রিকার সম্পাদকীয়তেও অনুকূলভাবে উপস্থাপিত হয়েছে। সম্প্রতি প্রতিষ্ঠানটি টিভি ও রেডিওতে তাদের পণ্যের প্রসারের জন্য প্রচুর অর্থ ব্যয় করার সিদ্ধান্ত গ্রহণ করে।",
      "tag": "BAFSC 23",
      "sub_questions": [
        {
          "label": "ক",
          "question": "ট্রানজিট বিজ্ঞাপন কী?",
          "explanation": "ট্রেন, মোটরগাড়ি এবং অন্যান্য যানবাহনের মাধ্যমে যেসব বিজ্ঞাপন প্রচার করা হয় তাকে ট্রানজিট বিজ্ঞাপন বলে।"
        },
        {
          "label": "খ",
          "question": "\"বহিঃবিজ্ঞাপন হলো উন্মুক্ত বিজ্ঞাপন\"- ব্যাখ্যা করো।",
          "explanation": "দেশের প্রধান প্রধান সড়কে, ব্যস্ত নৌপথে, জনবহুল স্থানে, বাসার ছাদে বিরাট আকৃতির সাইনবোর্ড বা প্রচারপত্রের মাধ্যমে যে বিজ্ঞাপন প্রচারিত হয় তাকে বহিঃবিজ্ঞাপন বলে। বহিঃবিজ্ঞাপন হলো প্রচারের বলিষ্ঠ মাধ্যম। বিলবোর্ড ও প্রাচীরপত্র, 'ইশতেহার, নিয়ন সাইন প্রভৃতি এ বিজ্ঞাপনের উদাহরণ। জনবহুল স্থানে বিজ্ঞাপন দিয়ে জনসাধারণকে আকর্ষণ করা হয় বলে বহিঃবিজ্ঞাপনকে উন্মুক্ত বিজ্ঞাপন বলে।"
        },
        {
          "label": "গ",
          "question": "উল্লিখিত উদ্দীপকে প্রাথমিকভাবে প্রতিষ্ঠানের সামাজিক কর্মকান্ডের তথ্য উপস্থাপনের জন্য যে উপায় অবলম্বন করা হয়েছে তাকে কী বলে? ব্যাখ্যা করো।",
          "explanation": "উল্লেখিত উদ্দীপকে প্রাথমিকভাবে প্রতিষ্ঠানের সামাজিক কর্মকাণ্ডের তথ্য উপস্থাপনের জন্য 'প্রচার' কৌশল অবলম্বন করা হয়েছে। প্রচার হচ্ছে অর্থ ব্যয় না করে গণমাধ্যমের সাহায্যে পণ্য, সেবা বা প্রতিষ্ঠান সম্পর্কে সংবাদ বা মতামত প্রকাশ করা। এটি তৃতীয় পক্ষ কর্তৃক প্রচারিত হয়। 'গুড হেলথ লিমিটেড' একটি ওষুধ বিপণনকারী প্রতিষ্ঠান। প্রতিষ্ঠানটি বিভিন্ন সামাজিক কর্মকাণ্ডে অংশগ্রহণ করার কারণে অল্প সময়ের মধ্যেই ব্যাপক পরিচিতি লাভ করে। এ সংক্রান্ত খবর বিভিন্ন পত্রিকার সম্পাদকীয়তে বেশ অনুকূলভাবে উপস্থাপিত হয়েছে। প্রতিষ্ঠানটি কোনো প্রকার অর্থ ব্যয় করেনি। বিভিন্ন সংবাদ মাধ্যম স্বপ্রণোদিতভাবেই 'গুড হেলথ লিমিটেড' সংক্রান্ত সংবাদ উপস্থাপন করেছে। ফলে গ্রাহকদের মাঝে প্রতিষ্ঠানটি ব্যাপক সাড়া ফেলেছে। সুতরাং, প্রতিষ্ঠানটি অ-অর্থপ্রদত্ত উপায়ে প্রতিষ্ঠানের প্রসার করেছে, যা প্রচার নামে পরিচিত।"
        },
        {
          "label": "ঘ",
          "question": "প্রতিষ্ঠানটির সাম্প্রতিক সময়ে গৃহীত প্রমোশন কৌশলের যৌক্তিকতা বিশ্লেষণ করো।",
          "explanation": "প্রতিষ্ঠানটির সাম্প্রতিক সময়ে গৃহীত বিজ্ঞাপন কৌশলটি যৌক্তিক। বিজ্ঞাপন হলো পণ্য বা সেবা ক্রয়ে ক্রেতাদের উৎসাহী করার একটি পদ্ধতি। বিজ্ঞাপন প্রচারের কতগুলো মাধ্যম রয়েছে। যেমন: টিভি, রেডিও, পত্রিকা, বিলবোর্ড প্রভৃতি। বিজ্ঞাপন একটি অর্থ প্রদত্ত নৈর্ব্যক্তিক উপস্থাপনা। 'গুড হেলথ লিমিটেড' একটি ওষুধ বিপণনকারী প্রতিষ্ঠান। প্রতিষ্ঠানটি বিভিন্ন সামাজিক কর্মকান্ডে অংশগ্রহণ করে থাকে। সম্প্রতি প্রতিষ্ঠানটি টিভি ও রেডিওতে তাদের পণ্য প্রসারের জন্য প্রচুর অর্থ ব্যয় করার সিদ্ধান্ত নেয়। 'গুড হেলথ লিমিটেড' বিজ্ঞাপন দেওয়ার সিদ্ধান্ত নিয়েছে। বিজ্ঞাপন প্রদান করলে ক্রেতারা তাদের পণ্য সম্পর্কে জানতে পারবে। টিভিতে বিজ্ঞাপন দিলে সারাদেশের সব শ্রেণির ক্রেতারা তাদের প্রতিষ্ঠান এবং পণ্য সম্পর্কে ধারণা পাবে। একইভাবে রেডিও, পত্রিকা কিংবা ইন্টারনেটে বিজ্ঞাপন দিলে দ্রুত কাঙ্ক্ষিত ক্রেতাদের কাছে পৌছানো সম্ভব হবে। এতে করে প্রতিষ্ঠান ও পণ্যের গুণাগুণ বৃহৎ জনগোষ্ঠীকে জানানো যাবে। ফলে প্রতিষ্ঠানের বিক্রি ও মুনাফা বাড়ার সম্ভাবনা তৈরি হবে। তাই বলা যায়, প্রতিষ্ঠানটির বিজ্ঞাপন কৌশল অবলম্বন করা অত্যন্ত যৌক্তিক।"
        }
      ]
    }
  ]
}