{
  "title": "ময়মনসিংহ বোর্ড ২০২১",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "EEE Shop' একটি জনপ্রিয় অনলাইন শপিং সেন্টার। ক্রেতাদের প্রত্যাশা পূরণ করাই এই প্রতিষ্ঠানের প্রধান লক্ষ্য। উত্ত প্রতিষ্ঠান থেকে জনাব আবুল হোসেন একটি স্মার্ট টিভি ক্রয় করেন। বাজারমূল্যের চেয়ে তিনি অর্ধেক মূল্যে টিভিটি ক্রয় করেন। পরবর্তীতে তিনি ছোট ভাইয়ের জন্য একটি মোটর সাইকেলের অর্ডার দেন যা ৪৫ দিনের মধ্যে সরবরাহ করবে। বর্তমানে প্রতিষ্ঠানটি সবধরনের পণ্য মূল্যসহ তাদের পেজে প্রদর্শন করছেন। অর্ডার অনুযায়ী পণ্য পেয়ে ক্রেতারা ক্রয়ে আগ্রহী। ফলে অনলাইন শপিং এর আওতা দিন দিন বৃদ্ধি পাচ্ছে।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "কিছু প্রদানের মাধ্যমে অন্যের কাছ থেকে কাঙ্খিত পণ্য লাভ করাকেই বিনিময় বলে।"
        },
        {
          "label": "খ",
          "question": "",
          "explanation": "সুষ্ঠুভাবে বিপণন কার্যাবলি পরিচালনা করতে পরিকল্পনা তৈরি, সংগঠন, কর্মীসংস্থান, নির্দেশনা, প্রেষণা, সমন্বয়সাধন এবং নিয়ন্ত্রণ কর্মসূচি নিতে হয় বলে বিপণনকে ব্যবস্থাপকীয় প্রক্রিয়া হিসেবে গণ্য করা হয়। বিপণনের প্রতিটি স্তরেই কার্যাবলি পরিচালনা করতে পরিকল্পনা তৈরি, সংগঠন, কর্মীসংস্থান, নির্দেশনা, প্রেষণা, সমন্বয়সাধন এবং নিয়ন্ত্রণ কর্মসূচি নিতে হয়। এসব কর্মসূচি ব্যবস্থাপকীয় কার্যাবলির অন্তর্ভুক্ত। তাই বিপণনকে ব্যবস্থাপকীয় প্রক্রিয়া হিসেবে গণ্য করা হয়।"
        },
        {
          "label": "গ",
          "question": "",
          "explanation": "EEE Shop'-এর কার্যক্রম বিপণনের 'ভোক্তামুখী প্রক্রিয়া' বৈশিষ্ট্যের সাথে সম্পৃক্ত। বিপণনে ভোক্তাদের রাজা হিসেবে বিবেচনা করা হয়। ভোক্তারা আছে বলেই বিপণনের প্রয়োজন হয়। অর্থাৎ ভোক্তারাই বিপণনের সব কার্যাবলির কেন্দ্রবিন্দু। ভোক্তাদের রুচি, পছন্দ ও চাহিদা অনুযায়ী বিপণনের যাবতীয় কাজ পরিচালিত হয়। তাই বিপণনকে ভোক্তামুখী প্রক্রিয়া বলা হয়। 'EEE Shop' একটি জনপ্রিয় অনলাইন শপিং সেন্টার। প্রতিষ্ঠানটি ক্রেতাদের প্রত্যাশা অনুযায়ী বিভিন্ন পণ্যের সমাহার ঘটিয়েছে। ভোক্তাদের চাহিদা মাফিক যথাসময়ে কম দামে পণ্য সরবরাহ করছে। এক্ষেত্রে পণ্যের সমাহার ঘটানো থেকে শুরু করে মূল্য নির্ধারণ, পণ্য সরবরাহ করা পর্যন্ত সব কাজে ক্রেতাদের প্রত্যাশাকে গুরুত্ব দেওয়া হচ্ছে। আর এটি বিপণনের ভোক্তামুখীতার প্রমাণ। তাই বলা যায়, 'EEE Shop'-এর কার্যক্রম বিপণনের ভোক্তামুখী প্রক্রিয়ার বৈশিষ্ট্যের সাথে সম্পৃক্ত।"
        },
        {
          "label": "ঘ",
          "question": "",
          "explanation": "জীবন যাত্রার মান উন্নয়নে অনলাইন শপিং খুবই গুরুত্বপূর্ণ। বিভিন্ন প্রতিষ্ঠান থেকে অনলাইনে পণ্য ক্রয় করা কি অনলাইন শপিং বলে। অনলাইন ভিত্তিক এসব প্রতিষ্ঠানগুলোতে ক্যাটালগ ভিত্তিক পণ্য দেয়া থাকে। ক্রেতা সাধারণ ক্যাটালগ দেখে তাদের নির্ধারিত পণ করে থাকে। এক্ষেত্রে পন্যের সকল বর্ণনা দেয়া থাকে। উদ্দীপকে ‘EEE Shop’ একটি জনপ্রিয় অনলাইন শপিং সেন্টার। যার মূল লক্ষ্য ক্রেতাদের প্রত্যাশা পূরণ করা। বর্তমানে প্রতিষ্ঠানটি সব ধরনের পণ্য মূল্য সহ তাদের পেজে প্রদর্শন করেছেন। অর্ডার অনুযায়ী পণ্য পেয়ে ক্রেতারা পণ্য ক্রয়ে আগ্রহী হয়ে উঠছে। ফলে অনলাইন শপিংয়ের আওতাও দিন দিন বৃদ্ধি পাচ্ছে। অনলাইন শপিং একটি প্রত্যক্ষ বিপননের বিশ্বব্যাপী মাধ্যম হিসেবে পরিচিত। এর মাধ্যমে বিশ্বের বিভিন্ন স্থানে অবস্থান করা যেকোনো ভোক্তার নিকট সহজেই পণ্য পৌঁছে দেয়া যায়।এতে বিশ্বব্যাপী চাহিদা থাকায় প্রতিষ্ঠানের উৎপাদনের চাহিদা আরো বেড়ে যায়। প্রতিষ্ঠানগুলো বিশ্বব্যাপী আরো জনপ্রিয় হয়ে উঠতে থাকে। উদ্দীপকে উল্লিখিত প্রতিষ্ঠানটিও অনলাইন শপিং ব্যবস্থাপনা চালু করে। অনলাইন শপিং এর মাধ্যমে ক্রেতারা ঘরে বসেই অন্য ক্রয় করতে পারে। এতে ব্যক্তির পাশাপাশি প্রতিষ্ঠানের ও উন্নয়ন সাধিত হয়। তাই আমি মনে করি জীবন যাত্রার মান উন্নয়নে অনলাইন শপিং খুবই গুরুত্বপূর্ণ।"
        }
      ]
    },
    {
      "number": "2",
      "uddipok": "মি. মারুফ একজন প্রশিদ্ধ খুচরা ব্যবসায়ী কোডিড-১৯ কালীন সময় ক্রেতাদের প্রয়োজন, অভাব ও চাহিদা বিবেচনা করে বিভিন্ন প্রকার মাস্ক ও স্যানিটাইজার বিক্রয় করেন। চাহিদা অনুযায়ী কমমূল্যে পণ্য ক্রয় করে ক্রেতারা খুব খুশি। করোনার প্রকোপ দিন দিন বৃদ্ধি পাওয়ায় সরকার লকডাউন ঘোষণা করেন। ফলে তিনি ভোক্তাদের চাহিদা পূরণে গৃহে পণ্য সরবরাহের সিদ্ধান্ত গ্রহণ করেন। এজন্য তিনি আরও ২০০ জন কর্মী নিয়োগ দেন। তাদের শ্লোগান ছিল 'আপনারা ঘরে, আমরা বাইরে।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "কোন পণ্য বা সেবা পাওয়ার আকাঙ্ক্ষা এবং তা ক্রয়ের সামর্থ্য ও অর্থ ব্যয়ের ইচ্ছা কে চাহিদা বলে।"
        },
        {
          "label": "খ",
          "question": "",
          "explanation": "যারা চূড়ান্ত ভোগ বা ব্যবহারের উদ্দেশ্যে পণ্য ক্রয় করে তাদেরকেই ভোক্তা বলে। ভোক্তাদের প্রয়োজন,চাহিদা, পছন্দ ,রুচি, ক্রয় ক্ষমতা, ক্রয় অভ্যাস ইত্যাদির ওপর ভিত্তি করে পণ্য বাজারজাত করা হয়। বাজারজাতকরণের উদ্দেশ্য, লক্ষণ নির্ধারণ ও বাস্তবায়ন করা হয় ভোক্তাদের সন্তুষ্টি বিধানের জন্য। এজন্য বাজারজাতকরণের ধারণা, বিপণন মিশ্রণ, বাজার বিভক্তিকরণ, বিপণন পদ্ধতির ধরন ইত্যাদি ভোক্তার সন্তুষ্টির ওপর গুরুত্ব দিয়ে নির্ধারণ করতে হয়। তাই বাজারজাতকরণের ক্ষেত্রে 'ভোক্তাই রাজা' হিসেবে গণ্য হয়।"
        },
        {
          "label": "গ",
          "question": "",
          "explanation": "মি. মারুফের প্রাথমিক কর্মকান্ডে বিপণনের ভোক্তামুখী প্রক্রিয়া বৈশিষ্ট্য টি ফুটে উঠেছে। ভোক্তামুখী বিপণনের প্রক্রিয়াটি ভোক্তাদের কেন্দ্রিয় করে এবং তাদের পছন্দ ও চাহিদা ভিত্তিক। বিপণনের যাবতীয় কার্যক্রম ভোক্তাকে কেন্দ্র করেই করা হয় বিধায় একে ভোক্তামুখী প্রক্রিয়া বলা হয়। আধুনিক বিপণনের সংজ্ঞায় ভোক্তারাই রাজা। তাই বর্তমানে বিপণের সমস্ত কার্যক্রম ভোক্তাকে কেন্দ্র করেই সম্পাদন করা হয়। এটি বিপণনের একটি অন্যতম বৈশিষ্ট্য। উদ্দীপকে মিস্টার মারুফ একজন প্রসিদ্ধ খুচরা ব্যবসায়ী। কোভিড-১৯ চলাকালীন ক্রেতাদের প্রয়োজন, অভাব ও চাহিদার কথা বিবেচনা করে তিনি বিভিন্ন প্রকার মাস্ক ও স্যানিটাইজার বিক্রয় করেন। চাহিদা অনুযায়ী কম মূল্যে পণ্য ক্রয় করে ক্রেতারা খুবই খুশি। মিস্টার মারুফের উক্ত কর্মকাণ্ড গুলি সবই ভোক্তা কেন্দ্রিক, যা বিপণনের ভোক্তামুখী প্রক্রিয়ার সাথে সামঞ্জস্যপূর্ণ। তাই বলা যায় মিস্টার মারুফের কর্মকাণ্ড বিপণের ভোক্তামুখী প্রক্রিয়া বৈশিষ্ট্যের সাথে সম্পৃক্ত।"
        },
        {
          "label": "ঘ",
          "question": "",
          "explanation": "কর্মসংস্থানের সুযোগ সৃষ্টিতে মিস্টার মারুফের কর্মসংস্থানের সুযোগ সৃষ্টিতে মিস্টার মারুফের কর্মকান্ডগুলো খুবই গুরুত্বপূর্ণ। বিপণন মূলত দুইভাবে কর্মসংস্থানের সুযোগ সৃষ্টি হয়ে থাকে। যার একটি হলো প্রত্যক্ষভাবে এবং অপরটি হল পরোক্ষভাবে। জনগণকে নিয়োজিত করার মাধ্যমে প্রত্যক্ষভাবে বিপণন কার্যাবলীর সম্পাদিত হয়।আর পরোক্ষভাবে বিপণন কার্যাবলী সম্পাদিত হয় শিল্পায়নের মাধ্যমে। পরিবহন, বিজ্ঞাপন, গুদামজাতকরণ ইত্যাদি কর্মক্ষেত্র কর্মক্ষেত্র তৈরি করে জনশক্তি নিয়োগ দিয়ে বিপণন কর্মসংস্থানের সুযোগ সৃষ্টি করে থাকে। বিক্রয় বৃদ্ধি পেলে সাধারণভাবেই উৎপাদন বৃদ্ধি পায়। ফলে সেখানেও অনেক লোকের নতুন নতুন কর্মসংস্থানের সুযোগ সৃষ্টি হয়। উদ্দীপকের মারুফ একজন প্রসিদ্ধ খুচরা ব্যবসায়ী।কোভিড-১৯ চলাকালীন ক্রেতাদের প্রয়োজন, অভাব ও চাহিদার কথা বিবেচনা করে তিনি বিভিন্ন প্রকার মাস্ক ও স্যানিটাইজার বিক্রয় করেন। করোনার প্রকোপ দিন দিন বৃদ্ধি পাওয়ায় সরকার লকডাউন ঘোষণা করে। ফলে তিনি ক্রেতাদের চাহিদা পূরণে গৃহে পণ্য সরবরাহের সিদ্ধান্ত গ্রহণ করেন। এজন্য তিনি আরো 200 কর্মী নিয়োগ করেন। পণ্য উৎপাদন থেকে শুরু করে ভোক্তা পর্যায় পর্যন্ত পৌঁছানোর জন্য বিভিন্ন বিপণন কার্যক্রম সম্পাদন করতে হয়। এসব কার্যক্রম সুষ্ঠুভাবে পরিচালনা করার জন্য বিভিন্ন পক্ষ বা বিভিন্ন বিপণন প্রতিষ্ঠানের প্রয়োজন হয়।যেমন : মধ্যস্থ ব্যবসায়ী, ব্যাংক, বীমা ইত্যাদি। এসব প্রতিষ্ঠানের প্রতিনিয়ত বিভিন্ন কর্মসংস্থানের সুযোগ সৃষ্টি হয়। তাই আমি মনে করি কর্মসংস্থানের সুযোগ সৃষ্টিতে মিস্টার মারুফের বিপণন কর্মকাণ্ডগুলো খুবই গুরুত্বপূর্ণ।"
        }
      ]
    },
    {
      "number": "3",
      "uddipok": "কবির একজন সৎ জেলে। সে পদ্মার ইলিশ, মেঘনার ইলিশ ও চাঁদপুরের ইলিশ আলাদা আলাদা করে সাজিয়ে রাখে। সে উক্ত ইলিশ মাছকে বড়, মধ্যম ও ছোট সাইজে ভাগ করে সরবরাহ করে। ন্যায্যমূল্যে চাহিদামতো পণ্য পেয়ে ক্রেতারা তৃপ্ত। ফলে কবিরের বিক্রয় ও মুনাফা বৃদ্ধি পায়। এ বছর প্রচুর ইলিশ ধরা পড়ায় মাছের দাম কম। মাছ সংরক্ষণের কোনো ব্যবস্থা না থাকায় কবির তার ব্যবসায় নিয়ে চিন্তিত।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "অন্যকে ক্ষতির হাত থেকে রক্ষা এবং আকর্ষণীয়ভাবে গ্রাহকের নিকট উপস্থাপনের জন্য মোড়ক দিয়ে সাজানোকে মোড়কীকরন বলে।"
        },
        {
          "label": "খ",
          "question": "",
          "explanation": "পন্যের ওজন, রং,আকার ও গুনাগুন ইত্যাদি বিষয় বিবেচনায় নিয়ে অন্যের সঠিক মানের সীমা নির্ধারণ করাকেই প্রমিতকরণ বলে। বিপণন প্রক্রিয়ায় প্রমিতকরণ একটি গুরুত্বপূর্ণ কাজ। প্রমিতকরণ বিপণন কার্যাবলী কে প্রভাবিত করে থাকে। মান অনুযায়ী পণ্যকে বিভিন্ন ভাগে ভাগ করাকে পর্যায়িতকরণ বলে। অর্থাৎ প্রমিতকরণে মান নির্ধারণের উপর ভিত্তি করে পর্যায়িতকরণ করা হয়। তাই প্রমিতকরণ ছাড়া পর্যায়িতকরণ করা সম্ভব নয়।"
        },
        {
          "label": "গ",
          "question": "",
          "explanation": "উদ্দীপকে কোভিদ প্রথম পর্যায়ে বিপণনের পর্যায়িতকরণ কাজটি সম্পন্ন করে। মান অনুযায়ী পণ্যকে বিভিন্ন ভাগে ভাগ করাকে পর্যায়িতকরণ বলে। এটি বিবরণ প্রক্রিয়ায় একটি গুরুত্বপূর্ণ কাজ। কেননা এর মাধ্যমে মান নির্ধারণের প্রক্রিয়া সম্পন্ন হয়। উদ্দীপকে কবির একজন সৎ ছেলে। সে পদ্মার ইলিশ, চাঁদপুরের ইলিশ ও মেঘনার ইলিশ আলাদা আলাদা করে সাজিয়ে রাখে। এছাড়াও উক্ত মাছ কে সে বড়, মধ্যম ও ছোট সাইজে ভাগ করে বাজারে সরবরাহ করে থাকে। উক্ত বিভাজনের কাজটি বিপণনের পর্যায়িতকরণ কাজের সাথে সামঞ্জস্যপূর্ণ।তাই বলা যায় উদ্দীপকে কবির প্রথম পর্যায়ে বিপণনের পর্যায়ীতকরণ কার্যক্রম সম্পাদন করে।"
        },
        {
          "label": "ঘ",
          "question": "",
          "explanation": "গুদামজাতকরনের মাধ্যমে কবিরের চিন্তা হ্রাস করা সম্ভব। পণ্য উৎপাদন করা হয় ভোগের জন্য।কিন্তু উৎপাদন করলেই যে ভোগ হয়ে যাবে এমন নয়।এমতাবস্থায় পণ্যদ্রবে উৎপাদনের পর থেকে ভোগের সময় পর্যন্ত ধরে রাখার ব্যবস্থা কে গুদামজাতকরন বলে।এটি ব্যবসায়ের সময়গত বাধা দূর করে।যাতে পণ্য সহজেই নষ্ট হয়ে না যায় এবং পন্য ভোগের আগে পর্যন্ত সুরক্ষিত থাকে এজন্যই মূলত গুদামজাতকরন করা হয়। উদ্দীপকে কবির একজন সৎ ছেলে। সে পদ্মার ইলিশ, চাঁদপুরের ইলিশ ও মেঘনার ইলিশ আলাদা আলাদা করে সাজিয়ে রাখে। এছাড়াও উক্ত মাছ কে সে বড়, মধ্যম ও ছোট সাইজে ভাগ করে বাজারে সরবরাহ করে থাকে।ন্যায্যমূল্যে চাহিদামত পণ্য পেয়ে ক্রেতারা তৃপ্ত।ফলে কবিরের বিক্রি ও মুনাফা বৃদ্ধি পায়।এবছর প্রচুর ইলিশ ধরা পড়ায় মাছের দাম কমে যায়।কিন্তু এ অবস্থায় মাছ সংরক্ষণের ব্যবস্থা না থাকায় কবির তার ব্যবসা নিয়ে চিন্তিত। কবিরের ব্যবসা নিয়ে চিন্তা দূর করতে সঠিক ভাবে গুদামজাতকরণের ব্যবস্থা গ্রহন করতে হবে।গুদামজাতকরন এর মাধ্যমে পণ্য দীর্ঘদিন সংরক্ষণ করে রাখা সম্ভব।এতে ব্যবসায়ীগন পন্যের দাম বৃদ্ধি হলে পণ্য বিক্রি করে থাকে।এতে তারা আর্থিক ভাবে অধীক লাভবান হয়।"
        }
      ]
    },
    {
      "number": "4",
      "uddipok": "মি. রহমত শাপলা চিপস' ফ্যাক্টরির স্বত্বাধিকারী। তিনি চাষিদের নিকট থেকে ন্যায্যমূল্যে উন্নতমানের আলু সংগ্রহ করেন। তিনি উক্ত আলু দ্বারা স্বাস্থ্যসম্মত চিপস তৈরি করেন। নিজস্ব বিক্রয়কর্মীর মাধ্যমে চিপস উচ্চমূল্যে শহরের শপিং সেন্টারগুলোতে বিক্রি করা হয়। তার সুস্বাদু চিপস ক্রেতাদের খুব পছন্দ। ফলে মি. রহমতের ব্যবসা দিন দিন বৃদ্ধি পাচ্ছে।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "উৎপাদকের কাছ থেকে ভোক্তা পর্যন্ত পণ্য পৌছানোর সাথে জড়িত কার্যাবলি কে বিপণন কার্যাবলী বলে।"
        },
        {
          "label": "খ",
          "question": "",
          "explanation": "যে মাধ্যম ব্যবহার করে উৎপাদিত পণ্যসামগ্রী দেশের বিভিন্ন অঞ্চলে সরবরাহ করা হয় তাকে পরিবহন বলে। পরিবহন বিপণনের অন্যতম একটি পর্যায়।একটি পণ্য সাধারণত উৎপাদিত হয় এক স্থানে আর ভোগ বা ব্যবহার করা হয় বিশ্বের বিভিন্ন প্রান্তে।পরিবহন ব্যবস্থার মাধ্যমে পণ্য বিভিন্ন প্রান্তে পৌছানোর কাজটি করা হয়ে থাকে।পরিবহন ব্যবস্থার সাথে যুক্ত থেকে জনসাধারণ তাদের জীবন জীবিকা নির্বাহ করতে পারছে।তাই বলা যায়,পরিবহন কর্মসংস্থান সৃষ্টি তেও গুরুত্বপূর্ণ ভূমিকা পালন করছে।"
        },
        {
          "label": "গ",
          "question": "",
          "explanation": "উদ্দীপকের মি. রহমতের প্রথম কার্যক্রম টি বিপণনের ক্র‍য় কার্যক্রম এর সাথে সম্পৃক্ত। অর্থের বিনিময়ে ক্রেতা বিক্রেতার নিকট হতে পণ্য বা সেবার মালিকানা গ্রহণ করলে তাকে ক্রয় বলে।এটি বিপণনের একটি পর্যায় যা বিনিময়ের সাথে সম্পৃক্ত।এর মাধ্যমে স্বত্বগত উপযোগ সৃষ্টি হয়ে থাকে।এছাডাও ক্রেতা বিক্রেতার মধ্যে সম্পর্ক তৈরি ও হয়ে থাকে এই মাধ্যমে। উদ্দীপকের মি. রহমত 'শাপলা চিপস' ফ্যক্টরির একজন স্বত্বাধিকারী।তিনি চাষিদের কাছ থেকে ন্যায্যমূল্যে উন্নত মানের আলু সংগ্রহ করেন।তার অর্থাৎ মি. রহমতের আলু সংগ্রহের কাজটি বিপণনের ক্রয় কাজের সাথে সামঞ্জস্যপূর্ণ।তাই বলা যায়, মি. রহমতের প্রথম কার্যক্রম টি বিপণনের ক্র‍য় কার্যক্রম এর সাথে সম্পৃক্ত।"
        },
        {
          "label": "ঘ",
          "question": "",
          "explanation": "বিক্রয় বিপণনের সবচেয়ে গুরুত্বপূর্ণ কাজ-,উক্তিটি যথার্থ। অর্থের বিনিময়ে বিক্রেতার নিকট হতে পণ্য বা সেবার মালিকানা ক্রেতার নিকট হস্তান্তরিত হওয়াকে বিক্রয় বলে।বিক্রয় বিপণনের সবচেয়ে গুরুত্বপূর্ণ কাজ।বিক্রয় সম্পাদনের জন্য ক্রেতা খোজ করতে হয়।বিক্রয়ের মাধ্যমে স্বত্বগত উপযোগ সৃষ্টি হয়ে থাকে।বিক্রেতা এবং ক্রেতার চাহিদা ও মতামত এক হলেই বিক্রয় কার্যক্রম সম্পাদন হয়। উদ্দীপকের মি. রহমত 'শাপলা চিপস' ফ্যক্টরির একজন স্বত্বাধিকারী।তিনি চাষিদের কাছ থেকে ন্যায্যমূল্যে উন্নত মানের আলু সংগ্রহ করেন।উক্ত আলু দিয়ে তিনি স্বাস্থ্যসম্মত চিপস তৈরি করে নিজস্ব বিক্রয়কর্মীর মাধ্যমে উচ্চমূল্যে শহরের বিভিন্ন শপিং সেন্টার গুলো তে বিক্রয় করে থাকেন।উক্ত সুস্বাদু চিপস ক্রেতাদের খুব পছন্দ হওয়ায় তার ব্যবসা দিন দিন বৃদ্ধি পাচ্ছে। উদ্দীপকের মি. রহমত বিক্রয় কাজের মাধ্যমে তার ব্যবসা দিন দিন সমৃদ্ধ করে চলেছেন।ব্যবসার বিভিন্ন খরচ যেমন : উৎপাদন,কাচামাল ক্র‍য়,গুদামজাতকরনে ব্যয়িত অর্থ,কর্মচারী দের বেতন ও প্রতিষ্ঠানের বিভিন্ন বিভাগের ব্যয়িত অর্থের যোগান বিক্রয় থেকে আসে।বিক্রয় ছাড়া প্রতিষ্ঠানের উৎপাদন ও বিভিন্ন বিভাগের খরচ বহন করা সম্ভব নয়।একটি প্রতিষ্ঠানের একদল দক্ষ বিক্রয়কর্মীরাই পারে প্রতিষ্ঠান এর বিক্রয় বৃদ্ধি করতে। তাই বলা যায়, বিক্রয় বিপণনের সবচেয়ে গুরুত্বপূর্ণ কাজ-,উক্তিটি যথা র্থ।"
        }
      ]
    },
    {
      "number": "5",
      "uddipok": "মি. রাজু সাভারে একটি ম্যাংগো জুস কারখানা স্থাপন করেন। তিনি বাজার তথ্য সংগ্রহ করে রাজশাহী থেকে আম ক্রয় করেন। আম ফ্যাক্টরিতে পৌঁছানোর জন্য 'গ্রামীণ' ট্রান্সপোর্টের ট্রাক ব্যবহার করেন। তিনি আমগুলোকে মান অনুযায়ী বিভিন্ন সাইজের আলাদা করে স্টোরে সংরক্ষণ করেন। উৎপাদিত জুস নিজস্ব বিক্রয়কর্মী দ্বারা ন্যায্যমূল্যে বিক্রয় করেন। তিনি স্থানীয় বাজারে মাইকিং ও পত্রিকার মাধ্যমে প্রচারমূলক কাজ করেন। ফলে তিনি বিক্রয় বৃদ্ধি ও মুনাফা লাভে সক্ষম হন।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "ক্রেতা বা ভোক্তাদের রুচি, পছন্দ, অভ্যাস, প্রয়োজন ও চাহিদা সম্পর্কিত তথ্যকে বাজার তথ্য বলে।"
        },
        {
          "label": "খ",
          "question": "",
          "explanation": "যে কোনো ধরনের গণপ্রচার, যা প্রত্যক্ষ কিংবা পরোক্ষভাবে পণ্য বা সেবা বিক্রয়ে সাহায্য করে তাকে বিজ্ঞাপন বলে । বিজ্ঞাপনের মাধ্যমে মানুষ উচ্চ মানের নতুন নতুন পণ্য সম্পর্কে অবগত হতে পারে। বর্তমানে বিভিন্ন প্রতিষ্ঠান বিভিন্ন সময়ে মূল্যহ্রাস, বিশেষ উপহার, বিনামূল্যে লটারির কুপন ইত্যাদি ক্রয়জনিত সুবিধা ভোক্তাদের প্রদান করে থাকে। আর এই সকল বিষয়গুলো ক্রেতাগণ বিজ্ঞাপনের মাধ্যমে জানতে পারে। এর ফলে মানুষের মধ্যে পণ্য ক্রয়ের প্রতি উৎসাহ সৃষ্টি হয়। তাই বলা যায়, বিজ্ঞাপন পণ্যের চাহিদা সৃষ্টি করে ।"
        },
        {
          "label": "গ",
          "question": "",
          "explanation": "উদ্দীপকে 'গ্রামীণ' ট্রান্সপোর্টের কাজটি বিপণনের পরিবহন কাজের অন্তর্ভুক্ত। যে মাধ্যম ব্যবহার করে উৎপাদিত পণ্যসামগ্রী দেশের বিভিন্ন অঞ্চলে সরবরাহ করা হয় তাকে পরিবহন বলে। বিপণনের অন্যতম একটি কাজ পরিবহন। এর মাধ্যমে স্থানগত উপযোগ সৃষ্টি হয়। সাধারণতপণ্য উৎপাদন হয় একস্থানে আর ভোগ বা ব্যবহার হয় সারাবিশ্বে। এটি সারা বিশ্বে পৌঁছানোর একমাত্র উপায় হচ্ছে পরিবহন। উদ্দীপকের মি. রাজু সাভারে একটি ম্যাংগো জুস কারখানা স্থাপন করেন। তিনি বাজার তথ্য সংগ্রহ করে রাজশাহী থেকে আম ক্রয় করেন। আম ফ্যাক্টরিতে পৌছানোর জন্য 'গ্রামীণ' ট্রান্সপোর্টের ট্রাক ব্যবহার করেন। উক্ত ট্রাক বিপণনের পরিবহন কাজের সাথে সামঞ্জস্যপূর্ণ। তাই বলা যায়, উদ্দীপকে 'গ্রামীণ' ট্রান্সপোর্টের কাজটি বিপণনের পরিবহন কাজের অন্তর্ভুক্ত।"
        },
        {
          "label": "ঘ",
          "question": "",
          "explanation": "মি. রাজুর সার্বিক কর্মকাণ্ড বিপণন কার্যাবলির অন্তর্ভুক্ত, যা উদ্দীপকের প্রতিষ্ঠানটিকে সফলতা দিয়েছে। ভোক্তাদের প্রয়োজন ও অভাবের সন্তুষ্টিবিধানের মাধ্যমে প্রাতিষ্ঠানিক উদ্দেশ্য অর্জনের লক্ষ্যে সম্পাদিত সকল কার্যাবলিকে বিপণন কার্যাবলি বলে। ক্রয়, বিক্রয়, পরিবহন, গুদামজাতকরণ, মোড়কিকরণ ইত্যাদি হচ্ছে বিপণন কার্যাবলীর সর্বাধিক গুরুত্বপূর্ণ কাজ। বিপণন এর মাধ্যমে উৎপাদকের সাথে চূড়ান্ত ভোক্তা বা ব্যবহারকারীর সম্পর্ক স্থাপিত হয়।ক্রেতা ও বিক্রেতার মাঝে ভবিষ্যৎ সম্পর্কে ধরে রাখার প্রবণতা ও তৈরি হয় উদ্দীপকের মি. রাজু সাভারে একটি ম্যাংগো জুস কারখানা স্থাপন করেন। তিনি বাজার তথ্য সংগ্রহ করে রাজশাহী থেকে আম কয় করেন। আম ফ্যাক্টরিতে পৌঁছানোর জন্য ‘গ্রামীণ’ ট্রান্সপোর্টের ট্রাক ব্যবহার করেন। আমগুলোকে তিনি মান অনুযায়ী বিভিন্ন সাইজে আলাদা করে স্টোরে সংরক্ষণ করেন। এছাড়াও তিনি উৎপাদিত জুস নিজস্ব বিক্রয়কর্মীর মাধ্যমে ন্যায্যমূল্যে বিক্রয় করেন এবং স্থানীয় বাজারে মাইকিং ও পত্রিকার মাধ্যমে প্রচারমূলক কাজ করেন। এতে তিনি বিক্রয় বৃদ্ধি ও মুনাফা লাভে সক্ষম হন। উদ্দীপকের ‘মি. রাজু বিপণনের বিভিন্ন কাজ (যেমন: বাজার তথ্য সংগ্রহ, ব্রুয়, পরিবহন, প্রমিতকরণ, পর্বাচিতকরণ, গুদামজাতকরণ, বিক্রয়কর্মী নিয়োগ ও বিজ্ঞাপন) সম্পাদন করেন। উক্ত কাজগুলো বিপণন কাজকে খুবই সাবলীল এবং গতিশীল করে তোলে। এতে প্রতিষ্ঠান তার কাঙ্ক্ষিত লক্ষ্যে সহজেই পৌছাতে পারে। তাই আমি মনে করি, মি. সার্বিক কর্মকাণ্ডগুলো তার প্রতিষ্ঠানে সফলতা দিয়েছে।"
        }
      ]
    },
    {
      "number": "6",
      "uddipok": "'নূর গার্মেন্টস' একটি নামকরা তৈরি পোশাক বিপণনকারী প্রতিষ্ঠান। তারা শার্ট, প্যান্ট, পাঞ্জাবি ও পায়জামা বিক্রয় করে। প্রতিষ্ঠানটি উচ্চবিত্ত, মধ্যবিত্ত ও নিম্নবিত্ত শ্রেণির ক্রেতাদের কথা চিন্তা করে বিভিন্ন দামের পোশাক বিক্রয় করে। ফলে প্রতিষ্ঠানটি খুব কম সময়ের মধ্যে সফলতা লাভ করে। ভোক্তারাও উত্ত গার্মেন্টস থেকে পোশাক ক্রয় করে পরিতৃপ্ত হন।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "পণ্যসামগ্রী চূড়ান্ত ভোক্তাদের নিকট পৌঁছে দেওয়ার জন্য ক্রয়-বিক্রয়ের সাথে জড়িত বিভিন্ন ব্যক্তি বা প্রতিষ্ঠানের সমন্বয়ে গঠিত বাজারকে ব্যবসায় বাজার বলে।"
        },
        {
          "label": "খ",
          "question": "",
          "explanation": "সামগ্রিক বাজারকে ছোট ছোট বিভিন্ন অংশে ভাগ করে একই বৈশিষ্ট্যের কতিপয় উপবাজারে পরিণত করাকে বাজার বিভক্তিকরণ বলে। বাজারের উপর নিয়ন্ত্রণ প্রতিষ্ঠার জন্যই মূলত বাজার বিভক্তিকরণ করা হয়। বাজার বিভক্তিকরণের অনেকগুলো ভিত্তি রয়েছে। এগুলো হচ্ছে: ভৌগোলিক বিভক্তিকরণ, জনসংখ্যাভিত্তিক বিভক্তিকরণ, মনস্তাত্ত্বিক বিভক্তিকরণ, আচরণভিত্তিক বিভক্তিকরণ ইত্যাদি। বাজার বিভক্তিকরণের ক্ষেত্রে সমগ্র বাজারকে কতিপয় ছোট ছোট ভাগে বিভক্ত করা হয় এবং সমজাতীয় বৈশিষ্ট্য তথা ক্রেতাদের পছন্দ, রুচি, ক্রয় অভ্যাস ইত্যাদি বিবেচনা করা হয় ।"
        },
        {
          "label": "গ",
          "question": "",
          "explanation": "নূর গার্মেন্টস শিল্প বাজারের অন্তর্ভুক্ত। যেসব প্রতিষ্ঠান পুনরায় উৎপাদনের জন্য পণ্য কেনে তাদের নিয়ে শিল্প বাজার গঠিত হয়। এ বাজারের ক্রেতার সংখ্যা কম হয়। পুনরায় উৎপাদনের মাধ্যমে মুনাফা অর্জনই এ বাজারের সদস্যদের উদ্দেশ্য। নূর গার্মেন্টস তৈরি পোশাক বিপণনের নামকরা একটি প্রতিষ্ঠান। প্রতিষ্ঠানটি শার্ট, প্যান্ট, পাঞ্জাবি প্রভৃতি পোশাক তৈরি করে। এজন্য প্রতিষ্ঠানটির কাঁচামাল হিসেবে সুতা, কাপড় প্রভৃতি কিনতে হয়। আর সেগুলো প্রক্রিয়াজাত করে পুনরায় উৎপাদনের মাধ্যমে সম্পূর্ণ পোশাক তৈরি করে বিক্রি করে। এক্ষেত্রে প্রতিষ্ঠানটির মূল উদ্দেশ্য মুনাফা অর্জন করা। তাছাড়া এমন কাজের সদস্য বাজারে কম। এ বৈশিষ্ট্যগুলো বিচেনায় বলা যায়, নূর গার্মেন্টস শিল্প বাজারের অন্তর্ভুক্ত।"
        },
        {
          "label": "ঘ",
          "question": "",
          "explanation": "‘নূর গার্মেন্টস’ পোশাক বিক্রয়ের ক্ষেত্রে ভোক্তাবাজার বিভক্তিকরণের মনস্তাত্ত্বিক বিভক্তিকরণের সামাজিক শ্রেণি চলকটি ব্যবহার করেছেন। কোনো একটি জনগোষ্ঠীর বিভিন্ন ব্যক্তির মনস্তাত্ত্বিক পার্থক্যের ভিত্তিতে বাজারকে ভাগ করা হলে তাকে মনস্তাত্ত্বিক বিভক্তিকরণ বলে। যেমন : সামাজিক শ্রেণি, জীবনধারণ পদ্ধতি, ব্যক্তিত্ব, মূল্যবোধ ইত্যাদির ভিত্তিতে ভাগ করা। এক্ষেত্রে সমাজের উচ্চবিত্ত, মধ্যবিত্ত ও নিম্নবিত্ত ইত্যাদি শ্রেণিতে বিভক্ত করা সামাজিক শ্রেণির অন্তর্ভুক্ত। উদ্দীপকের ‘নূর গার্মেন্টস’ একটি নামকরা তৈরি পোশাক বিপণনকারী প্রতিষ্ঠান। তারা শার্ট, প্যান্ট, পাঞ্জাবি ও পায়জামা বিক্রয় করে। প্রতিষ্ঠানটি সমাজের উচ্চবিত্ত, মধ্যবিত্ত ও নিম্নবিত্ত শ্রেণির ক্রেতাদের কথা চিন্তা করে বিভিন্ন দামের পোশাক বিক্রয় করে। ফলে প্রতিষ্ঠানটি খুব কম সময়ের মধ্যে সফলতা লাভ করে। একটি সমাজে বিভিন্ন শ্রেণির মানুষ বসবাস করে থাকে। বিভিন্ন মানুষের আয় ব্যয় মানসিকতা ও ব্যক্তিত্ব একেক রকম। অন্য বিবরণ করার সময় একজন ব্যবসায়ীকে ভোক্তার এই বিষয়গুলো নিয়ে ভাবতে হয়। ক্রেতার এই সমস্ত বিষয়গুলো নিয়ে না ভাবলে সব ধরনের ক্রেতার কাছে পণ্য বিক্রয় করা সম্ভব হবে না। সব ধরনের ক্রেতার কাছে পণ্য বিক্রয় করতে চাইলে অবশ্যই তাদের অবস্থানের কথা চিন্তা করে বিপণন করতে হবে। উদ্দীপকের নূর গার্মেন্টসও তাই সমাজের উচ্চবিত্ত, মধ্যবিত্ত ও নিম্নবিত্ত শ্রেণির মানুষের কথা চিন্তা করে বিভিন্ন দামের পোশাক বাজারে বিক্রয় করে। এতে সকল শ্রেণীর ভোক্তাদের ক্রয়ক্ষমতা ও ক্রয়ের ইচ্ছা বৃদ্ধির পাশাপাশি প্রতিষ্ঠানেরও উন্নতি সাধিত হয় এবং বিক্রি বৃদ্ধি পেতে থাকে। তাই আমি মনে করি, উদ্দীপকের ‘নূর গার্মেন্টস’ এর পোশাক বিক্রয়ের ক্ষেত্রে ব্যবহৃত ভোক্তাবাজার বিভক্তিকরণের মনস্তাত্ত্বিক বিভক্তিকরণের সামাজিক শ্রেণি চলকটি খুবই গুরুত্বপূর্ণ।"
        }
      ]
    },
    {
      "number": "7",
      "uddipok": "বিশু ভারত থেকে চুনাপাথর ও অ্যাশ আমদানি করে দেশের বিভিন্ন সিমেন্ট ফ্যাক্টরিতে সরবরাহ করেন। তাঁর আমদানিকৃত পণ্য গুণে ও মানে সেরা। সম্প্রতি তিনি আমদানিকৃত চুনাপাথর ও অ্যাপ দিয়ে সিমেন্ট তৈরি করার সিদ্ধান্ত গ্রহণ করেছেন। তিনি মনে করেন ক্রেতাদের পেশা ও আয়ের উপর ভিত্তি করে সিমেন্টকে ৪ গ্রেডে তৈরি করা দরকার। যাতে দেশের সকল ক্রেতা সিমেন্ট ক্রয় করে লাভবান হন।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "বিভিন্ন ভৌগোলিক একক; যেমন: বিশ্ব বা দেশীয় অঞ্চল, শহর বা নগরের আয়তন, ঘনত্ব, জলবায়ু ইত্যাদির ভিত্তিতে বাজারকে বিভিন্ন ভাগে বিভক্ত করাকে ভৌগোলিক বিভক্তিকরণ বলে।"
        },
        {
          "label": "খ",
          "question": "",
          "explanation": "যেসব প্রতিষ্ঠান সরকারি নিয়ন্ত্রণ ও তত্ত্বাবধানে থেকে পণ্য ও সেবাসামগ্রী ক্রয় করে তাকে সরকারি বাজার বলে। সরকারি প্রতিষ্ঠানগুলো পরিচালনার জন্য সরকার বিভিন্ন ধরনের পণ্য বিভিন্ন সময়ে ক্রয় করে থাকে। এখানে টেন্ডারের মাধ্যমে বা চুক্তির ভিত্তিতে ক্রয়-বিক্রয় করা হয়। এখানে ক্রয় কার সম্পন্ন করার জন্য সুনির্দিষ্ট প্রক্রিয়া ও শর্ত মোতাবেক কাজ করতে হয়। সাধারণত জনসাধারণের কল্যাণের উদ্দেশ্যে এরূপ বাজারের ক্রয় করা হয়ে থাকে। সাধারণত সরকারি, স্কুল, কলেজ, হাসপাতাল, চিড়িয়াখানা, কারাগার, অফিস-আদালত ইত্যাদি নিয়ে সরকারি বাজার গঠিত হয়। এ বাজারের সদস্য সংখ্যা সীমিত থাকে।"
        },
        {
          "label": "গ",
          "question": "",
          "explanation": "উদ্দীপকে বিশু প্রথমত শিল্পবাজারে পণ্য সরবরাহ করেছেন। শিল্পবাজার বলতে এমনসব ব্যক্তি বা প্রতিষ্ঠানের সমষ্টিকে বোঝায় যারা উৎপাদন কাজে বা পুনরায় ব্যবহারের উদ্দেশ্যে পণ্যদ্রব্য এর করে। এ বাজারকে উৎপাদক বাজারও বলা হয়ে থাকে। যেমন: গাড়ি তৈরির বাজার, মেশিন ও যন্ত্রপাতির বাজার ইত্যাদি। উদ্দীপকের বিশু ভারত থেকে চুনাপাথর ও অ্যাশ আমদানি করে দেশের বিভিন্ন সিমেন্ট ফ্যাক্টরিতে সরবরাহ করেন। উক্ত ফ্যাক্টরিগুলো সিমেন্ট উৎপাদনের সাথে জড়িত, যা শিল্পবাজারের বৈশিষ্ট্যের সাথে সামগ্রস্যপূর্ণ। তাই বলা যায়, উদ্দীপকে বিশু প্রথমত শিল্পবাজারে পণ্য সরবরাহ করেছেন।"
        },
        {
          "label": "ঘ",
          "question": "",
          "explanation": "বিশ্ব ভোক্তাবাজার বিভক্তিকরণের ক্ষেত্রে জনসংখ্যাবিষয়ক বিভক্তিকরণের ভিত্তিটি ব্যবহার করেছেন। যে বাজার চূড়ান্ত ভোক্তাদের নিয়ে গঠিত হয় তাকে ভোক্তাবাজার বলে। এই বাজার বিভক্তিকরণের অন্যতম একটি ভিত্তি হচ্ছে জনসংখ্যা বিষয়ক বিভক্তিকরণ। জনসংখ্যার সাথে সংশ্লিষ্ট বিভিন্ন চলকের (যেমন: বয়স, আয়, লিঙ্গ, পারিবারিক জীবনচক্র) উপর ভিত্তি করে জনসংখ্যাবিষয়ক বাজার বিভক্তিকরণ করা হয়। উদ্দীপকের বিশু ভারত থেকে চুনাপাথর ও অ্যাশ আমদানি করে দেশের বিভিন্ন সিমেন্ট ফ্যাক্টরিতে সরবরাহ করেন। তাঁর আমদানিকৃত পণ্য গুণে ও মানে সেরা। সম্প্রতি তিনি আমদানিকৃত চুনাপাথর ও অ্যাশ দিয়ে সিমেন্ট তৈরি করার সিদ্ধান্ত গ্রহণ করেছেন। তিনি মনে করেন ক্রেতাদের পেশা ও আয়ের উপর ভিত্তি করে সিমেন্টকে ৪ গ্রেডে তৈরি করা দরকার। যাতে দেশের সকল ক্রেতা সিমেন্ট ক্রয় করে লাভবান হয়। জনসংখ্যাভিত্তিক বিভক্তিকরণ এ জনগণের পেশা, আয়, লিঙ্গ, শিক্ষা, ধর্ম, বর্ণ, জাতীয়তা ইত্যাদির ভিত্তিকে বিভক্তিকরণ করা হয়। এতে সকল শ্রেণির মানুষ তাদের নিজ নিজ অবস্থাভেদে পণ্যদ্রব্য ক্রয় করতে পারে। কিন্তু যদি এখানে এক শ্রেনীর মানুষের জন্য পণ্য উৎপাদন করা হতো তবে আরেক শ্রেণীর মানুষ পন্য পেতো না। এতে করে একশ্রেণীর মানুষ সুবিধা পেত কিন্তু আর এক শ্রেণীর মানুষ বঞ্চিত হতো।বেশি আয়ের মানুষ ক্রয় করতে পারতো এবং ক্রম আয়ের মানুষ ক্রয় করতে পারতো না। এতে ব্যবসায়ের উন্নতি খুব একটা হতো না। তাই বলা যায়,উদ্দীপকের বিশু তাই ক্রেতাদের পেশা ও আয়ের ভিত্তিতে সিমেন্ট তৈরি করবেন বলে সিদ্ধান্ত নেয়। তার এই সিদ্ধান্তটি সম্পূর্ণ যৌক্তিক বলে আমি মনে করি।"
        }
      ]
    },
    {
      "number": "8",
      "uddipok": "তিশা ইলেকট্রনিক্স 'ভিশন-৪২' নামক রেফ্রিজারেটর বাজারে নিয়ে এসেছেন। পণ্যের গুণগতমান ভালো ও দাম ক্রেতাদের নাগালের মধ্যে। প্রথমত তিনি টেলিভিশন, সংবাদপত্র ও ম্যাগাজিনে নিয়মিত প্রচার করেন। ক্রেতারা পণ্য সম্পর্কে জানলেও ক্রয়ে আগ্রহী নয়। কারণ, কোম্পানির একটিমাত্র শোরুম ও কোম্পানির পণ্য পরিবহনের কোনো ব্যবস্থা নাই।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "ভোক্তাদের সন্তুষ্টিবিধানের উদ্দেশ্যে পণ্য, মূল্য, বণ্টন ও প্রসারের পণ্য কাঙ্ক্ষিত সংমিশ্রণকে বিপণন মিশ্রণ বলে।"
        },
        {
          "label": "খ",
          "question": "",
          "explanation": "বিপণনে ‘ভোক্তাই রাজা’ প্রতিষ্ঠিত মতবাদ। এই মতবাদের ভিত্তিতে বিপণনের সকল কার্যক্রম সম্পাদিত হয় বিধায় ভোক্তাকে বিপণন মিশ্রণের কেন্দ্রে রাখা হয়। বিপণনের এই মতবাদের ওপর ভিত্তি করে ভোক্তাদের প্রয়োজন গুলোর উপর সর্বাধিক গুরুত্ব দেয়া হয়।এজন্য ভোক্তারা বিপণন মিশ্রণের কেন্দ্রবিন্দুতে অবস্থান করে। ক্রেতাদের প্রয়োজন, পছন্দ, অগ্রাধিকার ইত্যাদি চিহ্নিতকরণের জন্য বিপণন মিশ্রণের হাতিয়ারগুলো ব্যবহার করা হয়। বিপণন কর্মসূচি উন্নয়নের জন্য পণ্য, মূল্য, বণ্টনপ্রণালি এবং প্রসার প্রয়োগ কর্মসূচির সঠিক পরিকল্পনা গ্রহণ করতে হয়, যা ভোক্তাকেন্দ্রিক।"
        },
        {
          "label": "গ",
          "question": "",
          "explanation": "তিশা ইলেকট্রনিক্স প্রথমত বিপণন মিশ্রণের প্রসার উপাদানটির প্রতি গুরুত্ব দিয়েছেন। পণ্য সম্পর্কিত তথ্য ভোক্তা বা ক্রেতাকে অবহিত করে পণ্য ক্রয়ে বিক তাদের আগ্রহী করে তোলার কার্যক্রমকে প্রসার বলে। বর্তমান সময়ের প্রতিযোগিতামূলক পরিবেশে যথোপযুক্ত কৌশল নির্বাচন করা অত্যন্ত গুরুত্বপূর্ণ টিকে থাকার জন্য। পণ্যের চাহিদা সৃষ্টি ও বৃদ্ধি, চাহিদা অব্যাহত রাখা এবং প্রতিযোগিতায় টিকে থাকার জন্য প্রসার কার্যক্রম অন্যতম হাতিয়ার হিসেবে গণ্য হয় । উদ্দীপকের তিশা ইলেকট্রনিক্স ‘ভিশন-৪২’ নামক রেফ্রিজারেটর পরি বাজারে নিয়ে এসেছেন। উক্ত পণ্যের গুণগতমান ভালো ও দাম D ক্রেতাদের নাগালের মধ্যে। প্রথমত তিনি রিফ্রিজারেটরের বিক্রয় বৃদ্ধির জন্য টেলিভিশনে, সংবাদপত্রে ও ম্যাগাজিনে নিয়মিত প্রচার, করেন। উক্ত প্রচার কার্যক্রমটি বিপণন মিশ্রণের প্রসারমূলক কার্যক্রমের অন্তর্ভুক্ত। তাই বলা যায়, তিশা ইলেকট্রনিক্স প্রথমত বিপণন মিশ্রণের প্রসার উপাদানটির প্রতি গুরুত্ব দিয়েছেন।"
        },
        {
          "label": "ঘ",
          "question": "",
          "explanation": "বিপণন মিশ্রণের বণ্টনসংক্রান্ত কাজের অভাবে ক্রেতারা ‘ভিশন- উদ্দী ৪২’ রেফ্রিজারেটর ক্রয় করতে আগ্রহী নয়। পণ্য বা সেবার স্থানগত উপযোগ সৃষ্টিই হলো বণ্টন। সঠিক মূল্যে তৈরি পণ্য প্রাপ্তির নিশ্চয়তা সৃষ্টি করে বিক্রয়ের পরিমাণ বৃদ্ধিই এরূপ মিশ্রণের মুখ্য উদ্দেশ্য। বণ্টনের সাথে জড়িত কাজগুলো হচ্ছে: মিশ্র অবস্থান, মওজুদকাল, পরিবহন, সহায়ক সেবা ইত্যাদি। উদ্দীপকে তিশা ইলেকট্রনিক্স ‘ডিশন-৪২’ নামক রেফ্রিজারেটর বাজারে করে নিয়ে এসেছেন। উক্ত পণ্যের গুণগতমান ভালো ও দাম ক্রেতাদের নাগালের মধ্যে। তবে ক্রেতারা পণ্য সম্পর্কে জানলেও ক্রয়ে আগ্রহী নয়। কারণ, কোম্পানির একটিমাত্র শোরুম ও কোম্পানির পণ্য পরিবহনের কোনো ব্যবস্থা নেই। উদ্দীপকে বিপণন মিশ্রণের ৪টি উপাদানের মধ্যে অন্যতম গুরুত্বপূর্ণ একটি উপাদান হচ্ছে বণ্টন।বন্টনের মাধ্যমে পণ্য ভোক্তাদের মাঝে পৌছানো হয়। সঠিক বন্টন ব্যবস্থা থাকা একটু অন্যতম উপাদান যেকেনো প্রতিষ্ঠান এর জন্য। কিন্তু উদ্দীপকের প্রতিষ্ঠানটির ভোক্তাদের দ্বারপ্রান্তে নি পণ্য পৌছে দেওয়ার মানসিকতা নেই। কারণ তাদের একটিমাত্র এব শোরুম এবং তাদের কোনো পরিবহন ব্যবস্থা নেই এবং সকল ক্রেতাদের শোরুমে গিয়ে ক্রয় করার সামর্থ্য ও থাকেনা।এজন্যই অনেক ক্রেতা ভিশন-৪২ নামক রেফ্রিজারেটর টি কিনতে আগ্রহী নয় বলে আমি মনে করি।"
        }
      ]
    },
    {
      "number": "9",
      "uddipok": "পানু একজন পান ব্যবসায়ী। তিনি নিজেও অনেক পান খান। ফলে তার দাঁতে ময়লা জমাট বেঁধে ব্যথার সৃষ্টি করে। ডাক্তারের কাছে গেলে দুই বেলা টুথক্লিন নামক টুথপেস্ট ব্যবহার করতে পরামর্শ দেন। কিছুদিনের মধ্যেই তাঁর দাঁত ঝকঝকে ও ব্যথামুক্ত হয়। টুথ পেস্টটির সাথে একটি সুদর্শনীয় টুথ ব্রাশ ফ্রি প্রদান করা হয়। কোম্পানি মনে করেন 'ফ্রি পণ্য বিক্রয় বৃদ্ধিতে সহায়ক'",
      "tag": "BAFSC 23,MB 21",
      "sub_questions": [
        {
          "label": "ক",
          "question": "",
          "explanation": "পণ্যের মৌলিক ক্রেতাভ্যালুর ভিত্তিতে পণ্যের নকশা বা কাঠামো তৈরি করা হলে তাকে প্রকৃত পণ্য বলে।"
        },
        {
          "label": "খ",
          "question": "",
          "explanation": "যেসব পণ্য ব্যক্তিগত বা পারিবারিক ভোগ-ব্যবহারের জন্য ক্রয় করা হয় তাকে ভোগ্যপণা বলে। ভোগ বা ব্যবহারের উদ্দেশ্যে ভোক্তারা যে পণ্য ক্রয় করে তাই ভোগ্যপণ্য।ভোগ্য পণ্যের ক্রেতার সংখ্যা স্বাভাবিকভাবেই বেশি হয়ে থাকে কারণ এর উৎপন্নের ক্রেতা বিশ্বের সর্বত্রই প্রত্যক্ষ বা পরোক্ষভাবে বিস্তৃত এবং তারা কোন না কোন পণ্য করে থাকে। তাই তাদের কাছে পণ্য পৌঁছানোর জন্য বিভিন্ন ধরনের মধ্য ব্যবসায়ী (যেমন: এজেন্ট, পাইকারি ও খুচরা ব্যবসায়ী ইত্যাদি) নিয়োগের প্রয়োজন হয়।"
        },
        {
          "label": "গ",
          "question": "",
          "explanation": "পানুর প্রাপ্ত সুবিধাটি পণ্য স্তরের মৌলিক ক্রেতা ভ্যালু উপাদানকে স্পর্শ করে। ক্রেতারা পণ্য বা সেবা কেনার পর সেগুলো থেকে যে সুবিধা প্রত্যাশা করে তাই মৌলিক ক্রেতা ভ্যালু। যে উদ্দেশ্য নিয়ে ক্রেতা পণ্য কেনে তা পূরণ হলে মৌলিক ক্রেতা ভ্যালু সৃষ্টি হয়। পানু একজন পান ব্যবসায়ী। তিনি নিজেও অনেক পান খান বলে তার দাঁতে ময়লা জমাট বেধে ব্যথার সৃষ্টি করে। ডাক্তারের কাছে গেলে ডাক্তার তাকে দুই বেলা টুথক্লিন' নামক টুথপেস্ট ব্যবহার করতে বলেন। এতে তার দাঁত কিছুদিনের মধ্যে ঝকঝকে ও ব্যথামুক্ত হয়। পানু টুথপেস্ট কিনেছেন। কিন্তু প্রকৃতপক্ষে দাঁত ঝকঝকে ও ব্যথামুক্ত করার বৈশিষ্ট্যটি তিনি কিনেছেন। পণ্যের এ মূল বৈশিষ্ট্যই হলো মৌলিক ক্রেতা ভ্যালু। যা তার প্রত্যাশা পূরণ করেছে। তাই বলা যায়, টুথপেস্ট কেনার মাধ্যমে পানুর মৌলিক ক্রেতা ভ্যালু সৃষ্টি হয়েছে।"
        },
        {
          "label": "ঘ",
          "question": "",
          "explanation": "বিক্রয় প্রসার কার্যক্রমের ফ্রিতে পণ্য বিক্রয় পণ্যের বিক্রয় বৃদ্ধি করে। বিক্রয় বৃদ্ধির জন্য গৃহীত স্বল্পকালীন উদ্দীপনামূলক কার্যক্রমকে বিক্রয় প্রসার বলে।এই উদ্দীপনামূলক কার্যক্রমটি হচ্ছে প্রতিষ্ঠানের বিক্রয় বৃদ্ধির একটি কৌশল। এই পদ্ধতির মাধ্যমে একটি পণ্যের সাথে আরেকটি পণ্য ফ্রিতে দেওয়া যেমন টুথপেস্টের সাথে টুথব্রাশ ফ্রি. গ্রাহকদের মূল্য হ্রাস, নমুনা পণ্য প্রদান, মেয়াদি গ্যারান্টি প্রদান, বিক্রয়োত্তর সেবাদান, ব্যবসায়িক ছাড়,বিভিন্ন উৎসব উপলক্ষে ছাড়, বিভিন্ন দিবস উপলক্ষে নির্ধারিত ছাড় ইত্যাদি প্রদান করা হয়। উদ্দীপকের পানু একজন পান ব্যবসায়ী। তিনি নিজেও অনেক পান খান। ফলে তার দাঁতে ময়লা জমাট বেঁধে ব্যথার সৃষ্টি করে। ডাক্তারের কাছে গেলে ডাক্তার তাকে দুই বেলা টুথক্লিন' নামক টুথপেস্ট ব্যবহার করতে পরামর্শ দেন। কিছুদিনের মধ্যেই তাঁর দাঁত ঝকঝকে ও ব্যথামুক্ত হয়। টুথপেস্টটির সাথে একটি সুদর্শনীয় টুথব্রাশ ফ্রি প্রদান করা হয়। এরূপ ক্ষেত্রে কোম্পানি মনে করে ফ্রি পণ্যের বিক্রয় বৃদ্ধিতে সহায়ক। একটি পণ্যের সাথে আরেকটি পণ্য ফ্রিতে দেওয়া প্রতিষ্ঠানের বিক্রয় বৃদ্ধির একটি গতিশীল বিপণন পন্থা। নতুন পণ্য প্রবর্তন অথবা পণ্যের চাহিদা কমে গেলে পণ্যের চাহিদা বৃদ্ধির জন্য এ পদ্ধতি ব্যবহার করা হয়। উদ্দীপকের টুথক্লিন নামক প্রতিষ্ঠানটিও তাই বিক্রয় প্রসার কার্যক্রমের ফ্রি মাধ্যমটি ব্যবহার করেছে, যা তাদের বিক্রয় বৃদ্ধিতে সহায়ক। তাই আমি মনে করি, বিক্রয় প্রসার কার্যক্রমের ফ্রিতে পণ্য বিক্রয় পণ্যের বিক্রয় বৃদ্ধি করে"
        }
      ]
    },
    {
      "number": "10",
      "uddipok": "লোটন কোম্পানি লি. টিভি, ফ্রিজ, ওভেনসহ ইলেকট্রনিক্স সামগ্রী বিক্রয় করে। কোম্পানিটি ক্রেতাদের চাহিদা অনুযায়ী ভালোমানের পণ্য সরবরাহ করে। পণ্য সম্পর্কে ক্রেতাদের ধারণা বা উপলব্ধির উপর ভিত্তি করে পণ্যমূল্য নির্ধারণ করে। প্রতিযোগিতা মোকাবিলার জন্য প্রতিষ্ঠানটি বিভিন্ন উৎসবে ১০% ছাড়ে পণ্য বিক্রি করে। ফলে কোম্পানিটি সাফল্যের সহিত ব্যবসা করছে।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যেসব পণ্য সম্পর্কে ক্রেতাদের তেমন কোনো পূর্ব ধারণা অভিজ্ঞতা নেই এবং যা ক্রেতারা দেখেনি বা দেখলেও ক্রয়ের কথা ভাবেনি, সে জাতীয় পণাকে অযাচিত পণ্য বলে।"
        },
        {
          "label": "খ",
          "question": "",
          "explanation": "যে সকল পণ্য চূড়ান্ত ভোগের জন্য ব্যবহৃত হয় না; বরং ভোগ্যপণ্য উৎপাদনের কাজে ব্যবহৃত হয় তাকে শিল্পপণ্য বলে। শিল্প পণ্যের ক্রেতারা সাধারণত অধিক পরিমাণে পণ্য ক্রয় করে থাকে।উৎপাদন প্রক্রিয়াকে গতিশীল রাখতে এরূপ ক্রেতাদের অধিক পরিমাণ পণ্য ক্রয় করতে হয় এবং ক্রেতাদের চাহিদা অনুযায়ী সঠিক সময়ে ভোগ্যপণ্য সরবরাহ করতে হয়। এ কারণে শিল্প পণ্যের ক্রেতারা নির্দিষ্ট সময় পর পর শিল্পপণ্য ক্রয় করে এবং তাদের চাহিদা সচরাচর পরিবর্তন হয় না। তাই শিল্পপণ্যের চাহিদা অনমনীয়।"
        },
        {
          "label": "গ",
          "question": "",
          "explanation": "লোটন কোম্পানি লি. শপিং পণ্য বিক্রয় করে। যেসকল পণ্য ক্রেতারা সচরাচর ক্রয় করে না তবে ক্রয়ের ক্ষেত্রে পণ্যের মূল্য, গুণাগুণ, সাইজ, ডিজাইন, মডেল ইত্যাদি বিবেচনা করে তাকে শপিং পণ্য বলে। এ ধরনের পণ্য ক্রয়ের ক্ষেত্রে ক্রেতা বা ভোক্তারা পূর্বপরিকল্পনা গ্রহণ করে এবং এজন্য তারা সময় ও শক্তি ব্যয় করে। যেমন : দামি শাড়ি, গহনা,টেলিভিশন, আসবাবপত্র,রেফ্রিজারেটর ইত্যাদি। উদ্দীপকের লোটন কোম্পানি লি. টিভি, ফ্রিজ, ওভেনসহ ইলেক্ট্রনিক্স সামগ্রী বিক্রয় করে। কোম্পানিটি ক্রেতাদের চাহিদা অনুযায়ী ভালোমানের পণ্য সরবরাহ করে। লোটন কোম্পানির এরূপ বিক্রীত টিভি, ফ্রিজ, ওভেন শপিং পণ্যের অন্তর্ভুক্ত। তাই বলা যায়, লোটন কোম্পানি লি. শপিং পণ্য বিক্রয় করে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রতিষ্ঠানটি পণ্যমূল্য নির্ধারণের ক্ষেত্রে ভ্যালুভিত্তিক মূল্য নির্ধারণ পদ্ধতিটি ব্যবহার করেছে, যা উক্ত প্রতিষ্ঠানকে সফলতা দিয়েছে। বিক্রেতার খরচকে বিবেচনা না করে পণ্যের ভ্যালু সম্পর্কে ক্রেতার উপলব্ধি বিবেচনা করে মূল্য নির্ধারণ করা হলে তাকে ভ্যালুভিত্তিক মূল্য নির্ধারণ পদ্ধতি বলে।ড্যালুভিত্তিক মূল্য নির্ধারণ পদ্ধতিতে ক্রেতার মনে পণ্য সম্পর্কে উত্তম ধারণা সৃষ্টির জন্য বিপণনের মূল্যবহির্ভূত অন্যান্য উপাদান যেমন পণ্যের মান, আকার-আকৃতি, ডিজাইন ও অন্যান্য বাহ্যিক বৈশিষ্ট্যের উপর গুরুত্বারোপ করা হয়। উদ্দীপকের লোটন কোম্পানি লি. টিভি, ফ্রিজ, ওভেনসহ ইলেক্ট্রনিক্স সামগ্রী বিক্রয় করে। কোম্পানিটি ক্রেতাদের চাহিদা অনুযায়ী ভালোমানের পণ্য সরবরাহ করে। পণ্য সম্পর্কে ক্রেতাদের ধারণা বা উপলব্ধির উপর ভিত্তি করে পণ্যমূল্য নির্ধারণ করে। প্রতিযোগিতা মোকাবিলার জন্য প্রতিষ্ঠানটি বিভিন্ন উৎসবে ১০% ছাড়ে পণ্য বিক্রয় করে। ফলে কোম্পানিটি সাফল্যের সহিত ব্যবসা করছে। এই পদ্ধতিতে একই গুণগত মানসম্পন্ন পণ্য বিভিন্ন দামে বিক্রি করা হয়।মূলত পণ্য সম্পর্কে ক্রেতার ভালো ধারণার জন্যই এর দাম উচ্চ হয়ে থাকে এবং যেহেতু পণ্যটির গুণগতমান ক্রেতার উনার সাথে মিলে যায় এজন্য ক্রেতা উচ্চমূল্য দিতেও প্রস্তুত থাকে। তাই এরূপ পদ্ধতিতে মূল্য নির্ধারণে ক্রেতার উপলব্ধিকে বিবেচনা করা হয়, বিক্রেতার খরচ কিংবা পণ্যের চাহিদা নয়। তাই আমি মনে করি, উদ্দীপকের প্রতিষ্ঠানটির অনুসৃত ভ্যালুভিত্তিক মূল্য।"
        }
      ]
    },
    {
      "number": "11",
      "uddipok": "\"ইরা লিমিটেড\" উন্নত আধুনিক প্রযুক্তি ব্যবহার করে 4KD GOLD' ব্র্যান্ডের টিভি উৎপাদন ও বিপণন করছে। স্বচ্ছ ছবি, সুমিষ্ট আওয়াজ ও নান্দনিক ডিজাইনের টিভির মূল্য বেশি হলেও ব্যাপক চাহিদা বিদ্যমান। প্রতিযোগিতার বাজারে নতুন নতুন ক্রেতারা টিভিটি ক্রয় করায় বিক্রির পরিমাণ সর্বোচ্চ পর্যায়ে। এক্ষেত্রে প্রতিযোগিতা মোকাবিলা ও প্রমোশন ব্যয় বেশি হলেও মোট মুনাফার পরিমাণ বেশি। ব্যবসায়িক সফলতায় মালিক সন্তুষ্ট।",
      "tag": "MB 21",
      "sub_questions": [
        {
          "label": "ক",
          "question": "",
          "explanation": "যে সকল পণ্য ক্রয়ের পূর্বপরিকল্পনা না থাকলেও জরুরি প্রয়োজন মেটানোর জন্য ভোক্তারা ক্রয় করতে বাধ্য থাকে তাকে জরুরি পণ্য বলে।"
        },
        {
          "label": "খ",
          "question": "",
          "explanation": "পণ্যের উৎপাদন ব্যয়ের সাথে কাঙ্ক্ষিত মুনাফা যোগ করে যে প্রক্রিয়ায় পণ্যের বিক্রেতা তার পণ্যমূল্য নির্ধারণ করে তাকে পণ্যের মূল্য নির্ধারণ বলে । বর্তমান বাজারে পণ্য মূল্য নির্ধারণ একটি জটিল ও স্পর্শকাতর প্রক্রিয়া।পণ্যের মূল্য বিক্রেতার লাভ-লোকসানের সাথে জড়িত। আবার এটি ক্রেতাদের পণ্য ক্রয়ের সিদ্ধান্ত গ্রহণে সহায়তা করে থাকে।এছাড়া ব্যবসায় টিকে থাকা, পণ্য মানে নেতৃত্বদান ও মুনাফা সর্বোচ্চকরণ, নগদ প্রবাহ নিশ্চিত করন, বাজারের শেয়ার বৃদ্ধি ও বিক্রয়ের পরিমাণ বৃদ্ধি ইত্যাদি লক্ষে মূল্য নির্ধারণ গুরুত্বপূর্ণ ভূমিকা পালন করে।"
        },
        {
          "label": "গ",
          "question": "",
          "explanation": "ইরা লিমিটেড' শপিং পণ্য জাতীয় ভোগ্যপণ্য বিপণন করছে। যেসকল পণ্য ক্রেতারা সচরাচর ক্রয় করে না তবে ক্রয়ের ক্ষেত্রে পণ্যের মূল্য, গুণাগুণ, সাইজ, ডিজাইন, মডেল ইত্যাদি বিবেচনা করে তাকে শপিং পণ্য বলে। শপিং পণ্য ক্রয়ের ক্ষেত্রে ক্রেতা বা ভোক্তারা পূর্বপরিকল্পনা গ্রহণ করে এবং এজন্য তারা সময় ও শক্তি ব্যয় করে । যেমন : টিভি, দামি শাড়ি, গহনা, আসবাবপত্র, ফ্রিজ ইত্যাদি। উদ্দীপকে ‘ইরা লিমিটেড' উন্নত আধুনিক প্রযুক্তি ব্যবহার করে ‘4KD GOLD' ব্র্যান্ডের টিভি উৎপাদন ও বিপণন করছে। স্বচ্ছ ছবি, সুমিষ্ট আওয়াজ ও নান্দনিক ডিজাইনের টিভির মূল্য বেশি হলেও ব্যাপক চাহিদা বিদ্যমান। ইবা লিমিটেডের এরূপ বিক্রীত টিভি শপিং পণ্যের অন্তর্ভুক্ত। তাই বলা যায়, 'ইরা লিমিটেড' শপিং পণ্য জাতীয় ভোগ্যপণ্য বিপণন করছে।"
        },
        {
          "label": "ঘ",
          "question": "",
          "explanation": "4KD GOLD' টিভি বর্তমানে পণ্যের জীবনচক্রের প্রবৃদ্ধি স্তরে অবস্থান করছে। যখন বাজারে পণ্যের পরিচিতি ব্যাপকভাবে বৃদ্ধি পায় এবং অনেকেই পণ্য ক্রয় করা শুরু করে সে সময়কালকে প্রবৃদ্ধি স্তর বলে। এ স্তরে পণ্যের পরিচিতি যেমন দ্রুত বৃদ্ধি পায়, তেমনি পণ্যের বিক্রয়ও দ্রুত হারে বৃদ্ধি পেতে থাকে। এই পর্যায়ে বাজারে নতুন নতুন প্রতিযোগীর আগমন ঘটে। উদ্দীপকের ইরা লিমিটেড' উন্নত আধুনিক প্রযুক্তি ব্যবহার করে 4KD GOLD' ব্র্যান্ডের টিভি উৎপাদন ও বিপণন করছে। স্বচ্ছ ছবি, সুমিষ্ট আওয়াজ ও নান্দনিক ডিজাইনের টিভির মূল্য বেশি হলেও ব্যাপক চাহিদা বিদ্যমান। প্রতিযোগিতার বাজারে নতুন নতুন ক্রেতারা টিভিটি ক্রয় করায় বিক্রির পরিমাণ সর্বোচ্চ পর্যায়ে। এক্ষেত্রে প্রতিযোগিতা মোকাবিলা ও প্রমোশন ব্যয় বেশি হলেও মোট মুনাফার পরিমাণ বেশি হওয়ায় মালিক সন্তুষ্ট। উদ্দীপকের কোম্পানিটি বর্তমানে পণ্যের জীবনচক্রের প্রবৃদ্ধি স্তরে অবস্থান করছে। প্রবৃদ্ধি স্তরে পণ্যের ব্যাপক পরিচিতি পায় এবং বিক্রয়ের পরিমাণ ক্রমান্বয়ে বাড়তে থাকে। এমন সময় বাজার দখলের উদ্দেশ্যে প্রতিযোগী কোম্পানির উদ্ভব ঘটে। ফলে বিভিন্ন নতুন নতুন কৌশলগত বিপণন কার্যক্রম গ্রহণ করতে হয়।এতে পণ্যের বিক্রয় বৃদ্ধি পায়, উৎপাদন বৃদ্ধি পায়, মুনাফা বৃদ্ধি পায় বাজারে কোম্পানির শেয়ার ও দিন দিন বৃদ্ধি পেতে থাকে । এসকল কারণেই প্রবৃদ্ধি স্তরে প্রতিষ্ঠানের ব্যাপক সফলতা আসে।"
        }
      ]
    }
  ]
}