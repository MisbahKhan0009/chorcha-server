{
  "title": "আদমজী ক্যান্ট. কলেজ ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "'অধরা ফ্যাশন হাউজ' বাংলাদেশি ক্রেতাদের রুচি, পছন্দ ও সংস্কৃতি অনুযায়ী উন্নতমানের শাড়ি, থ্রিপিস ও শার্ট বিক্রয় করে ব্যাপক সুনাম অর্জন করে। তাই উত্ত ফ্যাশন হাউজটি এখন ক্রেতাদের সন্তুষ্টির পাশাপাশি পরিবেশের কথা চিন্তা করে পলিথিন ব্যাগের পরিবর্তে কাগজের ব্যাগ ব্যবহার করে।",
      "tag": "ACC 24",
      "sub_questions": [
        {
          "label": "ক",
          "question": "বাজার কী?",
          "explanation": "বাজার বলতে কোনো পণ্য বা সেবার প্রকৃত ও ভবিষ্যতের সম্ভাব্য ক্রেতার সমষ্টিকে বোঝায়।"
        },
        {
          "label": "খ",
          "question": "ক্রেতা সন্তুষ্টি বলতে কী বোঝ? ব্যাখ্যা করো।",
          "explanation": "পণ্যের উপযোগ ভোগ বা ব্যবহারের পর ক্রেতা যে ইতিবাচক অনুভূতি প্রকাশ করে তাই হলো ক্রেতা সন্তুষ্টি। কোনো পণ্য ব্যবহার বা ভোগের পূর্ব অভিজ্ঞতা, সহযোগী ও বন্ধু- বান্ধবের মন্তব্য এবং বিপণনকারীর তথ্যের ভিত্তিতে ভোক্তার মনে পণ্য সম্পর্কে ধারণা বা প্রত্যাশা গড়ে ওঠে। প্রত্যাশার তুলনায় পণ্যের কার্যকারিতা কম হলে ক্রেতা অসন্তুষ্ট হন। পণ্যের কার্যকারিতা এবং প্রত্যাশা একই হলে ক্রেতারা সন্তুষ্ট হন। ক্রেতা সন্তুষ্টি যত বেশি হয়, পণ্যের বাজার ততই প্রসারিত হয়।"
        },
        {
          "label": "গ",
          "question": "'অধরা ফ্যাশন'-এর কার্যক্রমের মাধ্যমে বিপণনের কোন মৌলিক ধারণাটি প্রতিফলিত হয়েছে? ব্যাখ্যা করো।",
          "explanation": "'অধরা ফ্যাশন হাউস'-এর কার্যাবলির মাধ্যমে বিপণনের 'ক্রেতা সন্তুষ্টি' মৌলিক ধারণাটি প্রতিফলিত হয়েছে। বিপণন ব্যবস্থার সফলতা অনেকাংশে নির্ভর করে ক্রেতা সন্তুষ্টির ওপর। ক্রেতারা কেমন পণ্য কিনতে চায়, তাদের রুচি, চাহিদা, পছন্দ, সংস্কৃতি প্রভৃতি বিবেচনা করে পণ্য সরবরাহ করলে ক্রেতা সন্তুষ্ট হয়। অর্থাৎ, প্রত্যাশা অনুযায়ী পণ্য সরবরাহ করলে ক্রেতা সন্তুষ্টি অর্জিত হয়। 'অধরা ফ্যাশন হাউস' উন্নতমানের শাড়ি, থ্রিপিস ও শার্ট বিক্রি করে সুনাম অর্জন করে। কারণ প্রতিষ্ঠানটি ক্রেতাদের রুচি, পছন্দ ও সংস্কৃতির প্রতি গুরুত্ব দেয়। এতে প্রত্যেক ক্রেতা চাহিদা মোতাবেক পণ্য পায়। তাৱা যেমন উপযোগ প্রত্যাশা করে ঠিক তেমনই উপযোগ পায়। ফলে ভোক্তাদের মনে আনন্দের অনুভূতি সৃষ্টি হয়, যা ক্রেতা সন্তুষ্টির বৈশিষ্ট্য। তাই বলা যায়, 'অধরা ফ্যাশন হাউস'-এর কাজগুলোর মাধ্যমে বিপণনের 'ক্রেতা সন্তুষ্টি' মৌলিক ধারণাটি প্রতিফলিত হয়েছে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানের গৃহীত কৌশলের (বিপণনের ক্রমবিকাশের যুগ উল্লেখপূর্বক) যৌক্তিকতা বিশ্লেষণ করো।",
          "explanation": "'অধরা ফ্যাশন হাউস'-এর নেওয়া কৌশলটি বিপণন ক্রমবিক্রাশের সামাজিক বিপণন যুগের অন্তর্ভুক্ত, যা খুবই যৌক্তিক। ১৯৭০ সালের পর সামাজিক বিপণন যুগের সূচনা ঘটে। এ সময়ে বিপণনের মূল উদ্দেশ্য ছিল ভোক্তাদের চাহিদা পূরণের পাশাপাশি সামাজিক কল্যাণসাধন করা। এ সময়ে স্বাস্থ্যকর ও পরিবেশবান্ধব পণ্য উৎপাদনে গুরুত্ব দেওয়া হয়। 'অধরা ফ্যাশন হাউস' ক্রেতাদের পছন্দ অনুযায়ী শাড়ি, থ্রিপিস ও শার্ট বিক্রি করে। প্রতিষ্ঠানটির বাজারে ব্যাপক সুনাম আছে। সম্প্রতি প্রতিষ্ঠানটি ক্রেতাদের সন্তুষ্টি ও পরিবেশের কথা চিন্তা করে পলিথিনের ব্যাগের পরিবর্তে কাগজের ব্যাগ ব্যবহার করে। পলিথিন অপচনশীল দ্রব্য, যা মাটি ও পানির জন্য ক্ষতিকর এবং পরিবেশ দূষণ ঘটায়। 'অধরা ফ্যাশন হাউস' ভোক্তাদের চাহিদা পূরণের পাশাপাশি পরিবেশের কথাও ভাবছে। তাই সামাজিক কল্যাণের কথা চিন্তা করে নতুন বিপণন কর্মসূচি চালু করে, যা সামাজিক বিপণন যুগের বৈশিষ্ট্য। এ যুগে ক্রেতারা প্রতিষ্ঠানের ভূমিকা সম্পর্কে সচেতন। প্রতিষ্ঠান পরিবেশের কোনো ক্ষতি করছে কি না, তা ক্রেতারা অনুসন্ধান করে। উদ্দীপকের প্রতিষ্ঠানটির বর্তমান উদ্যোগ ক্রেতাদের মনে অনুকূল ধারণা সৃষ্টি করবে। ফলে প্রতিষ্ঠানটির বাজার আরও সম্প্রসারিত হবে এবং এটি সফল হবে। তাই বলা যায়, 'অধরা ফ্যাশন হাউস'-এর গৃহীত কৌশলটি যৌক্তিক।"
        }
      ]
    },
    {
      "number": "2",
      "uddipok": "জনাব আতিক 'মিম ফ্যাশন' নামক একটি প্রসাধনী ফ্যাক্টরির মালিক। তিনি সব সময় ক্রেতাদের প্রয়োজন ও পছন্দ অনুযায়ী প্রসাধনী সামগ্রী উৎপাদন করেন। ক্রেতাদের সাথে সম্পর্ক রক্ষা ও তাদের পরিবর্তনশীল চাহিদা সম্পর্কে জানার জন্য জনাব আতিক 'অনলাইন ব্যবহার করেন। এক্ষেত্রে ফেইসবুক তাকে সহায়তা করে। এর ফলে তার ব্যবসায় দিন দিন সম্প্রসারিত হচ্ছে।",
      "tag": "ACC 24",
      "sub_questions": [
        {
          "label": "ক",
          "question": "পণ্য কী?",
          "explanation": "অভাব এবং প্রয়োজন মেটাতে পারে এমন কিছু যা ক্রেতার ব্যবহার বা ভোগের জন্য বাজারে উপস্থাপন করা হয়, তা-ই পণ্য।"
        },
        {
          "label": "খ",
          "question": "কীভাবে ক্রেতা ভ্যালু সৃষ্টি করা হয়? ব্যাখ্যা করো।",
          "explanation": "ক্রেতা কোনো পণ্য ব্যবহারের মাধ্যমে যে সুবিধা পায় এবং এর জন্য ব্যয় করে, এ দু'য়ের পার্থক্যই হলো ক্রেতা ভ্যালু। যে পরিমাণ অর্থ একজন ক্রেতাকে পণ্য বা সেবা কেনার জন্য অর্থ ব্যয় করতে হয়। বিনিময়ে ক্রেতা সুবিধা ভোগ করে। ক্রেতাকে তার ব্যয়িত অর্থ অনুযায়ী মানসম্মত সুবিধা বা পণ্য দিলে ক্রেতা ভ্যালু সৃষ্টি হয়।"
        },
        {
          "label": "গ",
          "question": "'মিম ফ্যাশন'-এর প্রসাধনী উৎপাদন কার্যক্রম বিপণনের কোন বৈশিষ্ট্যের সাথে সামঞ্জস্যপূর্ণ? ব্যাখ্যা করো।",
          "explanation": "জামিম ফ্যাশন-এর প্রসাধনী উৎপাদন কার্যক্রম বিপণনের 'ভোক্তামুখী প্রক্রিয়া' বৈশিষ্ট্যের সাথে সামঞ্জস্যপূর্ণ। ভোক্তাদের সন্তুষ্টি অর্জন করাই বিপণনের প্রধান উদ্দেশ্য। ভোক্তাদের ঘিরেই সার্বিক বিপণন কার্যক্রম পরিচালিত হয়। ভোক্তাদের অভাব ও চাহিদা মেটানোর জন্য সব বিপণন কার্যাবলি পরিচালিত হয় বলে একে ভোক্তামুখী প্রক্রিয়া বলা হয়। জনাব আতিক 'মিম ফ্যাশন' নামক একটি প্রসাধনী ফ্যাক্টরির মালিক। তিনি সবসময় ক্রেতাদের প্রয়োজন ও পছন্দ অনুযায়ী পণ্যসামগ্রী উৎপাদন করেন। তাছাড়া ক্রেতাদের পরিবর্তনশীল চাহিদা জানার জন্য অনলাইনকে উৎস হিসেবে ব্যবহার করেন। পরবর্তীতে ক্রেতাদের পরিবর্তনশীল চাহিদা অনুযায়ী, পণ্য উৎপাদনে নিয়োজিত হন। অর্থাৎ, তার সব কাজগুলোই ক্রেতাদের কেন্দ্র করে পরিচালিত হচ্ছে। এভাবে ভোক্তা বা ক্রেতাকেন্দ্রিক বিপণন কাজ পরিচালনা বিপণনের 'ভোক্তামুখী প্রক্রিয়া' বৈশিষ্ট্যের সাথে মিলে যায়। সুতরাং, মিম ফ্যাশন-এর উৎপাদন কার্যক্রম বিপণনের 'ভোক্তামুখী প্রক্রিয়া' বৈশিষ্ট্যের সাথে সাদৃশ্যপূর্ণ।"
        },
        {
          "label": "ঘ",
          "question": "প্রতিযোগিতামূলক পরিবেশে উদ্দীপকের 'মিম ফ্যাশন'-এর গৃহীত কার্যক্রমের যৌক্তিকতা বিপণন ক্রমবিকাশের পর্যায় উল্লেখপূর্বক বিশ্লেষণ করো।",
          "explanation": "প্রতিযোগিতামূলক পরিবেশে 'মিম ফ্যাশন'-এর গৃহীত কার্যক্রম যৌক্তিক, যা বিপণনের মোবাইল মার্কেটিং যুগের সাথে সামঞ্জস্যপূর্ণ। বিপণনের বর্তমান যুগ হলো মোবাইল মার্কেটিং যুগ। এ যুগে বিপণনকারীরা ক্রেতাদের সাথে সুসম্পর্ক রাখতে মোবাইল ও সামাজিক যোগাযোগ মাধ্যমগুলো ব্যবহার করে। ফলে ক্রেতাদের গতিশীল ও পরিবর্তিত চাহিদা সম্পর্কে জেনে পর্যাপ্ত ব্যবস্থা নেওয়া যায়। জনাব আতিক 'মিম ফ্যাশন' নামে প্রসাধনী উৎপাদন প্রতিষ্ঠানের মালিক। তিনি ক্রেতাদের সাথে সুসম্পর্ক রক্ষা ও তাদের পরিবর্তনশীল চাহিদা জানতে অনলাইন ব্যবহার করেন। এক্ষেত্রে তিনি ফেসবুকের সহায়তা নেন। ফেসবুক হলো একটি সামাজিক যোগাযোগ মাধ্যম। অর্থাৎ, বিপণনে জনাব আতিকের ফেসবুক ব্যবহার সামাজিক যোগাযোগ যুগ বা মোবাইল মার্কেটিং যুগের অন্তর্গত। বর্তমান সময়ে মানুষ দিন দিন মোবাইলমুখী হচ্ছে। সামাজিক যোগাযোগ মাধ্যমে অ্যাকাউন্ট নেই বা চালায় না এমন মানুষ দুলর্ভ। সবাই তার চিন্তা-চেতনা, ধ্যান-ধারণা প্রভৃতি সামাজিক যোগযোগ মাধ্যমে শেয়ার করে। তাছাড়া ফেসবুকে ক্রেতারা জনাব আতিকের পণ্য সম্পর্কে কী ভাবছে তা প্রতিষ্ঠানটির ফেসবুক পেইজে ব্যক্ত করে। এগুলো দেখে বিপণনকারী ক্রেতাদের পরিবর্তনশীল চাহিদা বিষয়ে জানতে পারে। এ কাজগুলোই মূলত জনাব আতিক করছেন। ফলে তার ক্রেতারাও 'মিম ফ্যাশন'-এর পণ্য কিনে সন্তুষ্ট হবে। এতে তার ব্যবসায়ের উত্তরোত্তর উন্নতি হবে। সুতরাং জনাব আতিকের মোবাইল মার্কেটিং যুগের কার্যক্রম অনুসরণ করাটা যৌক্তিক।"
        }
      ]
    },
    {
      "number": "3",
      "uddipok": "শিমুল ও পলাশ লিচু ব্যবসায়ের সাথে জড়িত। তারা মৌসুমের সময় সরাসরি চাষিদের নিকট থেকে লিচু সংগ্রহ করেন। শিমুল কোন চাষির লিচু উৎকৃষ্ট মানের এবং দেশের কোথায় এগুলোর চাহিদা ব্যাপক সে ব্যাপারে খোঁজখবর রাখতেন। অন্যদিকে পলাশ সংগৃহীত লিচুগুলো আকার, আকৃতি ও গুণাগুণ বিবেচনা করে বিভিন্ন শ্রেণিতে বিভক্ত করে বিক্রয়ের কাজ করতেন। বর্তমানে তাদের সাফল্য আকাশছোঁয়া।",
      "tag": "ACC 24",
      "sub_questions": [
        {
          "label": "ক",
          "question": "মোড়কিকরণ কী?",
          "explanation": "মোড়ক (আবরণ) দিয়ে কোনো পণ্যকে আকর্ষণীয় করে ঢেকে বা মুড়ে দিয়ে পণ্যের গুণগত মান সংরক্ষণ এবং ক্ষতির হাত থেকে রক্ষা করার প্রক্রিয়াকে মোড়কিকরণ বলে।"
        },
        {
          "label": "খ",
          "question": "\"উত্তম ক্রয় বিক্রয়ের অর্ধেক\"- ব্যাখ্যা করো।",
          "explanation": "ভালো কাঁচামাল কিনতে পারলে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা-হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো 'পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "উদ্দীপকের শিমুলের কাজটি বিপণনের কোন কাজের অন্তর্ভুক্ত? ব্যাখ্যা করো।",
          "explanation": "উদ্দীপকের শিমুল উৎপাদনপূর্ব বাজার বিশ্লেষণের কাজটি করেছেন। বাজার বিশ্লেষণ হলো ক্রেতার চাহিদা ও পণ্য সম্পর্কে তথ্য সংগ্রহ করার প্রক্রিয়া। এক্ষেত্রে পণ্যের গুণগত মান ও পণ্যের চাহিদা বিবেচনা করা হয়। এতে করে সঠিক গুণগত মানসম্পন্ন পণ্য সংগ্রহ ও ঐ পণ্যের সর্বোচ্চ বাজার দখল করা সম্ভব হয়। শিমুল ও পলাশ লিচু ব্যবসায়ের সাথে জড়িত। তারা মৌসুমের সময় সরাসরি চাষিদের কাছ থেকে লিচু সংগ্রহ করেন। শিমুল কোথায়, কোন চাষির লিচু উৎকৃষ্ট মানের সে বিষয়ে খোঁজ রাখেন। আবার দেশের কোথায় লিচুর চাহিদা বেশি সে ব্যাপারেও খোঁজ-খবর রাখেন। অর্থাৎ তিনি পণ্যটির মানসম্পন্ন উৎপাদন স্থান ও তার ভোক্তাদের চাহিদা সম্পর্কে জানতে বাজার তথ্য সংগ্রহ করেন। আর এ কাজগুলো উৎপাদনপূর্ব বাজার বিশ্লেষণের সাথে সম্পৃক্ত। তাই বলা যায়, উদ্দীপকের শিমুলের কাজটি বিপণনের উৎপাদনপূর্ব বাজার বিশ্লেষণ কাজের অন্তর্ভুক্ত।"
        },
        {
          "label": "ঘ",
          "question": "উল্লিখিত উদ্দীপকে সংগৃহীত লিচুর বিক্রয় পূর্ববর্তী কাজ করার যৌক্তিকতা বিশ্লেষণ করো",
          "explanation": "সংগৃহীত লিচুর বিক্রয় পূর্ববর্তী কাজটি হলো পর্যায়িতকরণ, যা অত্যন্ত যৌক্তিক। নির্ধারিত মান ও আকারের ভিত্তিতে সমজাতীয় পণ্যকে বিভিন্ন শ্রেণিতে বিভক্ত করাই পর্যায়িতকরণ। এর মাধ্যমে বিভিন্ন মানের পণ্যের ভিন্ন ভিন্ন মূল্য নির্ধারণ করা হয়। সঠিকভাবে পর্যায়িতকরণ করলে সহজে পণ্য বিক্রি করা যায়। শিমুল ও পলাশ লিচু ব্যবসায়ের সাথে জড়িত। তারা মৌসুমের সময় সরাসরি চাষিদের কাছ থেকে লিচু সংগ্রহ করেন। পলাশ সংগৃহীত লিচুগুলোর আকার, আকৃতি ও গুণাগুণ বিবেচনা করে সেগুলোকে ছোট- মাঝারি-বড়, কাঁচা-পাকা ইত্যাদি শ্রেণিতে ভাগ করেন। এভাবে লিচু বিভিন্ন শ্রেণিতে সাজিয়ে বিক্রয়ের মাধ্যমে তিনি ব্যবসায়ে সফলতা অর্জন করেন। উদ্দীপকে পলাশ লিচুর পর্যায়িতকরণ করেছেন। এক্ষেত্রে তিনি লিচুর আকার ও মান অনুযায়ী শ্রেণিবিভাগ করে সেই অনুযায়ী মূল্য নির্ধারণ করেছেন। ফলে লিচু বিক্রির কাজটি সহজ হয়ে যায়। আবার ক্রেতারা তাদের চাহিদা অনুযায়ী লিচু কিনতে পারে। ফলে পণ্যের বিক্রি বাড়ে। আবার ক্রেতা সন্তুষ্টি ও মুনাফাও বেড়ে যায়। এভাবে তিনি ব্যবসায়ে সফল হন। তাই বলা যায়, পলাশের সংগৃহীত লিচুর বিক্রয় পূর্ববর্তী পর্যায়িতকরণ কাজটি যথার্থ হয়েছে।"
        }
      ]
    },
    {
      "number": "4",
      "uddipok": "বর্ষা ইলেকট্রনিক্স লি. জাপান থেকে উন্নতমানের ওয়াশিং মেশিন আমদানি করে। উক্ত পণ্য বিক্রয়ের উদ্দেশ্যে প্রতিষ্ঠানটি বিভিন্ন দৈনিক পত্রিকা ও টেলিভিশন চ্যানেলের মাধ্যমে তথ্য প্রচার করে। কিন্তু প্রাথমিক পর্যায়ে আশানুরূপ সাড়া পাওয়া যায়নি। তাই কর্তৃপক্ষ বাজার গবেষণা করে প্রতিটি পণ্যের জন্য এক বছরের রিপ্লেসমেন্ট সুবিধা ও দশ বছরের ওয়ারেন্টি প্রদান করেন। ফলে অল্প সময়ের মধ্যেই প্রতিষ্ঠানটি কাঙ্ক্ষিত লক্ষ্য অর্জনে সক্ষম হয়।",
      "tag": "ACC 24",
      "sub_questions": [
        {
          "label": "ক",
          "question": "গুদামজাতকরণ কী?",
          "explanation": "পণ্য উৎপাদন ও বিক্রয়ের মধ্যবর্তী সময় পর্যন্ত সঠিক ও বিজ্ঞানসম্মত উপায়ে পণ্য সংরক্ষণের ব্যবস্থাকে গুদামজাতকরণ বলে।"
        },
        {
          "label": "খ",
          "question": "\"পরিবহন কর্মসংস্থানের সুযোগ সৃষ্টিতে সহায়তা করে\"- ব্যাখ্যা করো।",
          "explanation": "পণ্যসামগ্রী এক স্থান থেকে অন্য স্থানে আনা-নেওয়াকে পরিবহন বলে। বিপণনের পরিবহন কাজে অনেক লোক নিয়োজিত থাকে। তাছাড়া পরিবহন সামগ্রিকভাবে দেশের ব্যবসায়-বাণিজ্য ও অর্থনীতিতে প্রাণচাঞ্চল্য সৃষ্টি করে। ফলে নতুন নতুন শিল্প ও কলকারখানা গড়ে ওঠে। এগুলোতে প্রচুর সংখ্যক মানুষের কর্মসংস্থানের সুযোগ সৃষ্টি হয়। এতে বেকার সমস্যা কমে। তাই বলা যায়, পরিবহন কর্মসংস্থানের সুযোগ সৃষ্টি করে।"
        },
        {
          "label": "গ",
          "question": "উদ্দীপকে প্রাথমিক পর্যায়ে বিপণনের কোন কাজের কথা বলা হয়েছে? ব্যাখ্যা করো।",
          "explanation": "উদ্দীপকে প্রাথমিক পর্যায়ে বিপণনের 'বিজ্ঞাপন' কাজের কথা বলা হয়েছে। অর্থের বিনিময়ে পণ্যের নৈর্ব্যক্তিক উপস্থাপনই হলো বিজ্ঞাপন। এর মাধ্যমে পণ্য সম্পর্কিত তথ্য ক্রেতাদের কাছে তুলে ধরা হয়। এটি পণ্যের বিক্রি বাড়াতে সাহায্য করে। উদ্দীপকে বর্ষা ইলেকট্রনিক্স লি. জাপান থেকে উন্নতমানের ওয়াশিং মেশিন আমদানি করে। প্রতিষ্ঠানটি পণ্য বিক্রির উদ্দেশ্য বিভিন্ন দৈনিক - পত্রিকা ও টেলিভিশন চ্যানেলের মাধ্যমে তথ্য প্রচার করে। এক্ষেত্রে - প্রতিষ্ঠানটি পণ্য সম্পর্কিত তথ্য বিভিন্ন পত্রিকা ও টেলিভিশন চ্যানেলের - মাধ্যমে তুলে ধরে। এজন্য প্রতিষ্ঠানটিকে অর্থ ব্যয় করতে হয়। এর মাধ্যমে ক্রেতারা উক্ত প্রতিষ্ঠানের পণ্য সম্পর্কে অবহিত হতে পারে। এসব বৈশিষ্ট্য বিপণনের 'বিজ্ঞাপন' কাজের সাথে সাদৃশ্যপূর্ণ। তাই বলা যায়, উদ্দীপকে - প্রাথমিক পর্যায়ে বিপণনের 'বিজ্ঞাপন' কাজের কথা বলা হয়েছে।"
        },
        {
          "label": "ঘ",
          "question": "বর্ষা ইলেকট্রনিক্স লি.-এর সাফল্যের কারণ বিপণন কার্যাবলির ধরন উল্লেখপূর্বক বিশ্লেষণ করো।",
          "explanation": "বিপণন কার্যাবলি 'বিক্রয়োত্তর সেবা' প্রদানই বর্ষা ইলেকট্রনিক্স লি. এর সাফল্যের কারণ। পণ্য বা সেবা বিক্রির পর বিক্রয়োত্তর সেবা প্রদান করা হয়। এ ধরনের কাজের মূল উদ্দেশ্য ক্রেতা সন্তুষ্টি অর্জন করা। গ্যারান্টি, ওয়ারেন্টি, সংশোধনমূলক ব্যবস্থা নেওয়া প্রভৃতি বিক্রয়োত্তর সেবার অন্তর্ভুক্ত। উদ্দীপকে বর্ষা ইলেকট্রনিক্স লি. জাপান থেকে উন্নতমানের ওয়াশিং মেশিন আমদানি করে। প্রতিষ্ঠানটি প্রাথমিক পর্যায়ে বিপণনের কার্যাবলি 'বিজ্ঞাপন' সম্পাদন করে। কিন্তু আশানুরূপ সাড়া পায়নি। তাই প্রতিষ্ঠানটি বাজার গবেষণা করে প্রতিটি পণ্যের জন্য এক বছরের রিপ্লেসমেন্ট সুবিধা এবং দশ বছরের ওয়ারেন্টি প্রদান করে। উদ্দীপকে প্রতিষ্ঠানটি রিপ্লেসমেন্ট ও ওয়ারেন্টি সুবিধা প্রদানের মাধ্যমে বিক্রয়োত্তর সেবা প্রদান করে। এক্ষেত্রে প্রতিষ্ঠান থেকে কেনা পণ্য এক বছরের মধ্যে নষ্ট হলে ক্রেতারা ঐ প্রতিষ্ঠান থেকে নতুন পণ্য পাবে। তাছাড়া, ক্রয়কৃত পণ্যটি দশ বছরের মধ্যে নষ্ট হলে প্রতিষ্ঠান পণ্যটি মেরামত করে দেবে। এসব সুবিধার কারণে ক্রেতারা স্বাচ্ছন্দ্যে উত্ত 'প্রতিষ্ঠান থেকে ওয়াশিং মেশিন কেনে। আর এ ধরনের বিক্রয়োত্তর সেবা প্রদানের মাধ্যমে দীর্ঘমেয়াদে ক্রেতা সন্তুষ্টি অর্জন সহজ হয়। এ ধরনের কাজ প্রতিষ্ঠানের সুনাম বাড়াতে সাহায্য করে। এতে প্রতিষ্ঠানের বিক্রি ও মুনাফা বাড়ে। এভাবেই প্রতিষ্ঠানটি কাঙ্ক্ষিত সফলতা অর্জনে সক্ষম হয়। তাই বলা যায়, বিক্রয়োত্তর সেবা প্রদানই বর্ষা ইলেকট্রনিক্স-এর সাফল্যের কারণ।"
        }
      ]
    },
    {
      "number": "5",
      "uddipok": "'প্রমি ফ্যাশন' বিভিন্ন ব্র্যান্ডের শার্ট ও প্যান্ট দেশের বিভিন্ন স্থানে নিজস্ব শোরুমের মাধ্যমে বিক্রয় করে। প্রতিষ্ঠানটি পুরুষ ও মহিলাদের জন্য ভিন্ন ডিজাইন, রং ও বৈচিত্র্যসম্পন্ন শার্ট, প্যান্ট বিক্রয় করে। এতে ক্রেতারা পছন্দমতো কিনতে পারে। ক্রেতা বাড়তে থাকায় প্রতিষ্ঠানটি বড়, হচ্ছে। অন্যদিকে 'মিনা ফ্যাশন' নামক আরেকটি প্রতিষ্ঠান সমাজের উচ্চ আয়ের ক্রেতাদের জন্য বিদেশি নামকরা ব্র্যান্ডের উচ্চ বৈশিষ্ট্যসম্পন্ন, বৈচিত্র্য ধরনের উৎকৃষ্ট মানের শার্ট ও প্যান্ট আমদানি করে বসুন্ধরা সিটিতে নিজস্ব দোকানে বিক্রি করে। বছর শেষে 'প্রমি ফ্যাশন' ও 'মিনা ফ্যাশন' যথাক্রমে ১.৫ কোটি ও ২.৩৫ কোটি টাকা বিক্রয় করতে সমর্থ্য হয়।",
      "tag": "ACC 24",
      "sub_questions": [
        {
          "label": "ক",
          "question": "বিক্রয় প্রসার কী?",
          "explanation": "পণ্যের বিক্রয় বাড়ানোর জন্য নেওয়া স্বল্পমেয়াদি পদক্ষেপ বা বিশেষ কার্যক্রমকে বিক্রয় প্রসার বলে।"
        },
        {
          "label": "খ",
          "question": "\"বাজার বিভক্তিকরণ সঠিক পণ্য উন্নয়নে সহায়ক\" -ব্যাখ্যা করো।",
          "explanation": "বাজার বিভক্তিকরণে বাজারকে ছোট ছোট ভাগে-ভাগ করা হয়। ফলে প্রতি ভাগের চাহিদা অনুযায়ী পণ্য উন্নয়ন করা সম্ভব হয়। সকল ক্রেতার প্রয়োজন, চাহিদা ও ক্রয়ক্ষমতা এক নয়। বাজার বিভক্তিকরণের মাধ্যমে নির্বাচিত ক্রেতাদের চাহিদা সম্পর্কে জানা যায, ফলে তাদের পছন্দ এবং চাহিদা অনুযায়ী সঠিক পণ্য উৎপাদন এবং সরবরাহ করা সম্ভব নয়। যেমন- সমাজে অভিজাত পরিবারের কথা চিন্তা করে বাজারে OTOBI, PARTEX-এর প্রতিষ্ঠানগুলো আকর্ষণীয় ফার্নিচার সরবরাহ করছে।"
        },
        {
          "label": "গ",
          "question": "'প্রমি ফ্যাশন' কোন চলকের ভিত্তিতে বাজার বিভক্তিকরণ করেছে? ব্যাখ্যা করো।",
          "explanation": "প্রমি ফ্যাশন জনসংখ্যা বিষয়ক বাজার বিভক্তিকরণের লিঙ্গ চলকের। ভিত্তিতে বাজার বিভক্ত করেছে। জনসাধারণের বিভিন্ন বৈশিষ্ট্য তথা ক্রয় আচরণের ভিত্তিতে বাজারকে বিভিন্ন উপবিভাগে ভাগ করা যায়। এর একটি গুরুত্বপূর্ণ চলক হলো লিঙ্গ। প্রাকৃতিক কারণেই পুরুষ ও নারীর প্রয়োজন, পছন্দ, বুচি, চাহিদা প্রভৃতিতে পার্থক্য পরিলক্ষিত হয়। প্রমি ফ্যাশন বিভিন্ন ব্র্যান্ডের শার্ট ও প্যান্ট বিক্রি করে। প্রতিষ্ঠানটি বিভিন্ন স্থানের শো-রুমের মাধ্যমে এগুলো বিক্রি করে। এটি পুরুষ ও মহিলাদের জন্য ভিন্ন ডিজাইন, রঙ ও বৈচিত্র্যসম্পন্ন শার্ট, প্যান্ট বিক্রি করে। প্রাকৃতিক কারণেই পুরুষ ও নারীর পছন্দ ভিন্ন হয়। তাদের পোশাকেও ও ভিন্নতা থাকে। এ ভিন্নতার ভিত্তিতেই প্রমি ফ্যাশন বাজারকে উপবিভাগে । ভাগ করেছে। এভাবে লিঙ্গের ভিত্তিতে বাজার ভাগ করা জনসংখ্যা বিষয়ক বিভক্তিকরণের অন্তর্ভুক্ত। সুতরাং প্রমি ফ্যাশন লিঙ্গ চলকের, ভিত্তিতে বাজারকে বিভক্ত করেছে।"
        },
        {
          "label": "ঘ",
          "question": "উদ্দীপকে 'মিনা ফ্যাশন' এর বিক্রয় বৃদ্ধিতে বিপণন মিশ্রণের যে উপাদানটি কার্যকর ছিল তার ভূমিকা মূল্যায়ন করো।",
          "explanation": "'মিনা ফ্যাশন'-এর বিক্রি বাড়াতে বিপণন মিশ্রণের পণ্য উপাদানটি এর কার্যকর ছিল, যার ভূমিকা তাৎপর্যপূর্ণ। বিপণন মিশ্রণ হচ্ছে পণ্য, মূল্য, স্থান ও প্রসার এ চারটি উপাদানের সমষ্টি। এগুলোর মধ্যে পণ্য হচ্ছে এমন কিছু যার মাধ্যমে ক্রেতার এর প্রয়োজন মেটানো যায়। অর্থাৎ, যে জিনিসের মাধ্যমে ক্রেতার সমস্যার শ্রী সন্তোষজনক সমাধান সম্ভব হয় তাকে পণ্য বলে। 'মিনা ফ্যাশন' বসুন্ধরা সিটিতে নিজস্ব দোকানে শার্ট-প্যান্ট বিক্রি করে। ব্য প্রতিষ্ঠানটি বিদেশি নামকরণ ব্র্যান্ডের উচ্চ বৈশিষ্ট্যসম্পন্ন পোশাক এখানে বিক্রি করে। মূলত সমাজের উচ্চ আয়ের লোকেরাই প্রতিষ্ঠানটির ক্রেতা। প্রতিষ্ঠান চালনায় বিপণন মিশ্রণের সব উপাদানের ভূমিকাই ছিলো এখানে উল্লেখযোগ্য। মিনা ফ্যাশনের ক্রেতারা মূলত উচ্চ আয়ের। তাই তাদের পছন্দ হলো বিশেষ বৈশিষ্ট্য সমন্বিত শার্ট ও প্যান্ট। তাই প্রতিষ্ঠানটি বিদেশ থেকে মানসম্মত পণ্য আমদানি করতো। তাছাড়া বেশি মূল্যে, যেখানে উচ্চ আয়ের ক্রেতাদের সমাগম, সেখানে পণ্য বিক্রি করতো। প্রতিষ্ঠানটি প্রমোশনমূলক পদক্ষেপও নেয়। তবে বিপণন মিশ্রণের উপাদানগুলোর মধ্যে এখানে পণ্য' উপাদানটিই বেশি কার্যকরী ছিলো। কারণ পণ্য মানসম্মত ও বিশেষ বৈশিষ্ট্যসম্পন্ন বলেই ক্রেতারা প্রতিষ্ঠানটির পণ্য কেনে। আর এ কারণেই প্রতিষ্ঠানটি বছর শেষে ২.৩৫ কোটি টাকার পণ্য বিক্রি করতে সক্ষম হয়। সুতরাং বিক্রি বাড়াতে মিনা ফ্যাশনের পণ্য উপাদানটির ভূমিকা গুরুত্বপূর্ণ।"
        }
      ]
    },
    {
      "number": "6",
      "uddipok": "'বুকস ট্রেড' একটি জনপ্রিয় অনলাইনভিত্তিক বইয়ের বাজার। প্রতিষ্ঠানটি দেশ বিদেশের সকল ধরনের বই বিক্রি করে। ক্রেতারা মোবাইল অ্যাপের মাধ্যমে বই অর্ডার করলে দ্রুত সময়ের মধ্যে ডেলিভারি পায়। প্রতিষ্ঠানটি বাজারমূল্য থেকে কম দামে বই - বিক্রি করে থাকে। তাছাড়া বিভিন্ন উৎসব উপলক্ষ্যে এটি মূল্যছাড় দিয়ে ক্রেতা আকর্ষণের চেষ্টা করে থাকে।",
      "tag": "ACC 24",
      "sub_questions": [
        {
          "label": "ক",
          "question": "সরকারি বাজার কী?",
          "explanation": "যেসব সরকারি প্রতিষ্ঠান (যেমন: স্কুল, কলেজ, হাসপাতাল প্রভৃতি) তাদের নিজস্ব কার্যক্রম পরিচালনার জন্যে পণ্য বা সেবাসামগ্রী কেনে তাদের সরকারি বাজার বলে।"
        },
        {
          "label": "খ",
          "question": "পরিমাপযোগ্যতা বলতে কী বোঝায়? ব্যাখ্যা করো।",
          "explanation": "বিকল্প পণ্যের উপস্থিতি ও ভোক্তাদের বহুমুখী চাহিদার কারণে ভোক্তা বাজারে প্রতিযোগিতা অনেক বেশি। ভোক্তা বাজারের ক্রেতারা ব্যক্তিগত বা পারিবারিক ভোগের উদ্দেশ্যে পণ্য কেনে। এ বাজারে ক্রেতার সংখ্যা বেশি। তাছাড়া প্রয়োজন, চাহিদা ও সামর্থ্যের দিক থেকেও ক্রেতাদের মাঝে বৈচিত্র্যতা ব্যাপক। এ কারণে তাদের চাহিদা পূরণে বাজারে বিভিন্ন মান, দাম ও ব্র্যান্ডের অনুরূপ অনেক পণ্য রয়েছে। এসব বিষয়ের কারণে ভোক্তাবাজারে ব্যবসায়ীরা অত্যাধিক প্রতিযোগিতার সম্মুখীন হয়।"
        },
        {
          "label": "গ",
          "question": "'বুকস ট্রেড' কোন বাজারে পণ্য বিক্রয় করছে? ব্যাখ্যা করো।",
          "explanation": "'বুকস ট্রেড' ভোক্তা বাজারে পণ্য বিক্রি করছে। ভোন্তা বাজারের ক্রেতারা ব্যক্তিগত বা পারিবারিক ভোগের জন্য পণ্য কেনে। এ বাজারের ক্রেতারা বিস্তৃত অঞ্চলে ছড়িয়ে-ছিটিয়ে থাকে। তাছাড়া এ বাজারে ক্রেতার সংখ্যা বেশি হয়। উদ্দীপকে 'বুকস ট্রেড' একটি জনপ্রিয় অনলাইনভিত্তিক বইয়ের বাজার। প্রতিষ্ঠানটি দেশ বিদেশের সব ধরনের বই বিক্রি করে। এক্ষেত্রে বইয়ের - ক্রেতারা বিভিন্ন জায়গায় ছড়িয়ে-ছিটিয়ে থাকে। প্রতিষ্ঠানটি অনলাইনের মাধ্যমে দূরবর্তী ক্রেতাদের বই কেনার সুযোগ করে দিয়েছে। আর জ্ঞান অর্জনের প্রয়োজনেই মূলত ক্রেতারা উক্ত প্রতিষ্ঠানের বই কিনে থাকে। আর এ বিষয়গুলোর বই কেনার পেছনে তাদের মুনাফা অর্জনের কোনো উদ্দেশ্যে থাকে না। এসব বৈশিষ্ট্যের সাথে ভোক্তা বাজারের ক্রেতাদের বৈশিষ্ট্যের মিল রয়েছে। তাই বলা যায়, 'বুকস ট্রেড' ভোক্তা বাজারে পণ্য বিক্রি করছে।"
        },
        {
          "label": "ঘ",
          "question": "উদ্দীপকে প্রতিষ্ঠানটির কার্যাবলি বিপণন মিশ্রণের আলোকে মূল্যায়ন করো।",
          "explanation": "উদ্দীপকে প্রতিষ্ঠানটির ব্যবসায়িক কার্যাবলি পরিচালনায় বিপণন মিশ্রণের উপাদানসমূহের (পণ্য, মূল্য, বণ্টন, প্রসার) ভূমিকা রয়েছে বলে আমি মনে করি। বিপণন মিশ্রণ হচ্ছে কিছু নিয়ন্ত্রণযোগ্য উপাদানের (পণ্য, মূল্য, বণ্টন ও প্রসার) সংমিশ্রণ। বিপণনকারী এসব উপাদানের যথাযথ ব্যবহার করে অভীষ্ট বাজারে লক্ষ্য অর্জনের প্রচেষ্টা চালায়। বাজারের অবস্থার প্রেক্ষিতে ভোক্তাদের সন্তুষ্ট করার জন্য এ উপাদানগুলোর সংমিশ্রণ করা হয়। উদ্দীপকে 'বুকস ট্রেড' একটি অনলাইনভিত্তিক বই বিক্রির প্রতিষ্ঠান। প্রতিষ্ঠানটি দেশ-বিদেশের সব রকমের বই বিক্রি করে। এছাড়া ক্রেতারা অনলাইনে বই অর্ডার করলে প্রতিষ্ঠানটি দ্রুত সময়ের মধ্যে বই ডেলিভারি দিয়ে থাকে। আর তারা বাজারমূল্য থেকে কম মূল্যে বই বিক্রি করে থাকে। আবার বিভিন্ন উৎসব উপলক্ষ্যে প্রতিষ্ঠানটি বিশেষ মূল্য ছাড়ও দিয়ে থাকে। এক্ষেত্রে প্রতিষ্ঠানটির ব্যবসায়িক কাজে বিপণন মিশ্রণের উপাদানসমূহের উপস্থিতি লক্ষণীয়। এক্ষেত্রে বই হচ্ছে এক ধরনের পণ্য। প্রতিষ্ঠানটি দেশ-বিদেশের সব রকম বই বিক্রি করায় এ পণ্যের মধ্যে বৈচিত্র্যতা রয়েছে। আর প্রতিষ্ঠানটি থেকে ক্রেতারা বাজারমূল্যের চেয়ে কম মূল্যে পণ্য পাচ্ছে বলে তারা বইয়ের মূল্য নিয়েও খুশি। আবার প্রতিষ্ঠানটি অনলাইনভিত্তিক হওয়ায় বিভিন্ন স্থানের ক্রেতাদের কাছে অর্ডারমাফিক দ্রুত ডেলিভারি দিতে সক্ষম। এক্ষেত্রে বিপণন মিশ্রণের স্থান উপাদানটি গুরুত্ব পেয়েছে। 'এছাড়া প্রতিষ্ঠানটি বিভিন্ন উৎসবে মূল্য ছাড় দিয়ে স্বল্পমেয়াদে ক্রেতাদের আকৃষ্ট করতে সক্ষম। এর ফলে প্রতিষ্ঠানটির বিক্রি ও মুনাফা বাড়ছে, যা প্রসারের অন্তর্ভুক্ত। এসব দিক বিবেচনায় বলা যায়, উক্ত প্রতিষ্ঠাটির সামগ্রিক সফলতায় বিপণন মিশ্রণের উপাদানসমূহের প্রভাব বিদ্যমান।"
        }
      ]
    },
    {
      "number": "7",
      "uddipok": "হালিম লি.-এর ডিসেম্বর ২০২৩ এর উৎপাদন সম্পর্কিত তথ্যাবলি নিম্নরূপ: মোট স্থায়ী ব্যয় ২,২৫,০০০ টাকা একক প্রতি পরিবর্তনশীল ব্যয় ৫০ টাকা একক প্রতি বিক্রয়মূল্য ২০০ টাকা মোট উৎপাদন ৩,৫০,০০০ টাকা",
      "tag": "ACC 24",
      "sub_questions": [
        {
          "label": "ক",
          "question": "ভাবমূর্তি মূল্য কী?",
          "explanation": "ক্রেতাদের মনে পণ্য সম্পর্কে বিশেষ বা উচ্চ ধারণা সৃষ্টি করার জন্য যে মূল্য নির্ধারণ করা হয় তাকে ভাবমূর্তি মূল্য বলে।"
        },
        {
          "label": "খ",
          "question": "\"বিশিষ্ট পণ্য ক্রয়ে ক্রেতারা অধিক সময় ও শ্রম ব্যয় করেন\"- ব্যাখ্যা করো।",
          "explanation": "বিশিষ্ট পণ্য আধুনিক প্রযুক্তিতে তৈরি ও পৃথক বৈশিষ্ট্যসম্পন্ন হওয়ায় এ ধরনের পণ্য ক্রয়ে ক্রেতারা অধিক সময় ও শ্রম ব্যয় করে। স্বতন্ত্র বৈশিষ্ট্যসম্পন্ন পণ্য হওয়ায় সঠিক পণ্যটি কোথায় পাওয়া যাবে তা ক্রেতাদের খুঁজে বের করতে হয়। তাছাড়া পণ্যটি পাওয়া মাত্রই ক্রেতারা কেনে না। ক্রেতাদের কাঙ্ক্ষিত গুণাগুণসম্পন্ন আসল পণ্যই কি না সে বিষয়েও ক্রেতারা নিশ্চিত হতে চায়। এজন্য তারা প্রয়োজনীয় সময় ও শ্রম ব্যয় করতে প্রস্তুত থাকে। সুতরাং, বিশিষ্ট পণ্য কিনতে ক্রেতারা বেশি সময় ও শ্রম ব্যয় করে।"
        },
        {
          "label": "গ",
          "question": "হালিম লি.-এর ডিসেম্বর ২০২৩ ভারসাম্য রিন্দু এককে নির্ণয় করো।",
          "explanation": "নিম্নের অনুরুপঃ ভারসাম্য বিন্দু হলো এমন একটি বিন্দু যেখানে ব্যবসায়ের মোট আয় ও মোট ব্যয় সমান হয়। এক্ষেত্রে ভারসাম্য বিন্দুর চেয়ে বিক্রির পরিমাণ কম হলে প্রতিষ্ঠানের লোকসান হয়। অন্যদিকে, ভারসাম্য বিন্দুর চেয়ে বিক্রির পরিমাণ বেশি হলে মুনাফা অর্জিত হয়। দেওয়া আছে, হামজা লি.-এর ডিসেম্বর ২০২২ এর- মোট স্থায়ী ব্যয় = ২,২৫,০০০ টাকা এককপ্রতি বিক্রয় মূল্য = ২০০ টাকা এককপ্রতি পরিবর্তনশীল ব্যয় = ৫০ টাকা ভারসাম্য বিন্দু (একক) = মোটস্থায়ীব্যয় এককপ্রতিবিক্রয়মূল্য − এককপ্রতিপরিবর্তনশীলব্যয় \\frac{মোট স্থায়ী ব্যয়}{এককপ্রতি বিক্রয়মূল্য- এককপ্রতি পরিবর্তনশীল ব্যয়} এককপ্রতিবিক্রয়মূল্য − এককপ্রতিপরিবর্তনশীলব্যয় মোটস্থায়ীব্যয় ​ ২ , ২৫ , ০০০ ২০০ − ৫০ \\frac{২,২৫,০০০}{২০০-৫০} ২০০ − ৫০ ২ , ২৫ , ০০০ ​ = ১,৫০০ সুতরাং, হামজা লি.-এর ডিসেম্বর ২০২২ এর ভারসাম্য বিন্দু ১,৫০০ একক।"
        },
        {
          "label": "ঘ",
          "question": "' তুমি কি মনে করো হালিম লি.-এর পক্ষে ভবিষ্যতে ব্যবসায় চালিয়ে যাওয়া সম্ভব? তোমার মতামতের সপক্ষে যুক্তি দাও।",
          "explanation": "নিম্নের অনুরুপঃ হামজা লি.-এর পক্ষে ভবিষ্যতে ব্যবসায় চালিয়ে যাওয়া সম্ভব কি না তা জানার জন্য প্রতিষ্ঠানটির ভারসাম্য বিন্দু টাকায় নির্ণয় করতে হবে। দেওয়া আছে, প্রতিষ্ঠানটির- এককপ্রতি বিক্রয়মূল্য = ২০০ টাকা ভারসাম্য বিন্দু (একক) = ১,৫০০ একক (গ থেকে প্রাপ্ত] মোট উৎপাদন = ৩,৫০,০০০ টাকা ∴ \\therefore ∴ ভারসাম্য বিন্দু (টাকায়) = = (১,৫০০ × ২০০) টাকা = ৩,০০,০০০ টাকা হামজা লি.-এর ভারসাম্য বিন্দু হলো ৩,০০,০০০ টাকা। অর্থাৎ, ৩,০০,০০০ টাকার পণ্য উৎপাদন ও বিক্রি করলে প্রতিষ্ঠানের মোট আয় ও মোট ব্যয় সমান হবে। এর চেয়ে বেশি বিক্রি করলে প্রতিষ্ঠানটির মুনাফা হবে। প্রতিষ্ঠানটির ডিসেম্বর ২০২২-এর মোট উৎপাদন ৩,৫০,০০০ টাকা। অর্থাৎ, ভারসাম্য বিন্দুর চেয়ে প্রতিষ্ঠানটির উৎপাদনের পরিমাণ বেশি।"
        }
      ]
    },
    {
      "number": "8",
      "uddipok": "'তানহা, ফুড লি.' টেস্টি এবং চার্মিং নামে দুটি ব্র্যান্ডের চকলেট বিপণন করে। টেস্টি ব্র্যান্ডের চকলেট ব্যাপক জনপ্রিয়তা পাওয়ায় কোম্পানি পণ্যের বণ্টন প্রণালি সম্প্রসারণের ওপর গুরুত্বারোপ করে। অন্যদিকে, চার্মিং ব্র্যান্ডের চকলেট দীর্ঘদিন ধরে ক্রেতাদের কাছে সুপরিচিত ও জনপ্রিয় পণ্য হওয়া সত্ত্বেও বর্তমানে তীব্র প্রতিযোগিতার মুখোমুখি হচ্ছে। ফলে ব্যবস্থাপনা কর্তৃপক্ষ চিন্তিত।",
      "tag": "ACC 24",
      "sub_questions": [
        {
          "label": "ক",
          "question": "লোভনীয় পণ্য কী?",
          "explanation": "যেসব পণ্য দেখামাত্রই ক্রেতারা কোনো প্রকার পরিকল্পনা ছাড়া আবেগের বশবর্তী হয়ে কিনে থাকে সেসব পণ্যকে লোভনীয় পণ্য বলে।"
        },
        {
          "label": "খ",
          "question": "\"ভোগ্য পণ্যের ক্রেতার সংখ্যা অধিক\"- ব্যাখ্যা করো।",
          "explanation": "ক্রেতারা ব্যক্তিগত বা পারিবারিক ভোগ বা ব্যবহারের জন্য যা কেনে তাই ভোগ্য পণ্য। সমাজের প্রতিটি মানুষের ব্যক্তিগত বা পারিবারিক ব্যবহারের জন্য কোনো না কোনো ভোগ্য পণ্য দরকার হয়। অর্থাৎ, সব মানুষই ভোগ্য পণ্যের ক্রেতা। এজন্য ভোগ্য পণ্যের ক্রেতার সংখ্যাও অধিক হয়ে থাকে।"
        },
        {
          "label": "গ",
          "question": "টেস্টি ব্র্যান্ডের পণ্যটি পণ্যের জীবন চক্রের কোন স্তরে অবস্থান করছে? ব্যাখ্যা করো।",
          "explanation": "টেস্টি ব্র্যান্ডের পণ্যটি জীবন চক্রের প্রবৃদ্ধি স্তরে অবস্থান করছে। জীবন চক্রের প্রবৃদ্ধি স্তরে পণ্যের বিক্রি ও মুনাফার পরিমাণ দ্রুত বাড়তে। থাকে। পরিচিতি ও সুনামের কারণে এ স্তরে ভোক্তাদের সংখ্যা ক্রমাগত বাড়তে থাকে। ফলে এ স্তরে আরও বেশি বিক্রির জন্য বণ্টন প্রণালি সম্প্রসারণ করা হয়। 'তানহা ফুড লি.' ফুড বিপণন করে থাকে। এর একটি পণ্য হলো টেস্টি ব্র্যান্ডের চকোলেট। এ পণ্যটির জনপ্রিয়তা ক্রমাগত বাড়ছে। এতে পণ্যের বিক্রি এবং মুনাফাও একইভাবে বাড়ছে। আবার ক্রেতারা পণ্যের পরিচিতি ও সুনামের কারণে সেটি সম্পর্কে জানতে পারছে। তাছাড়া, পণ্যের জীবন চক্রের এই পর্যায়ে প্রতিযোগী কম থাকে। টেস্টি ব্র্যান্ডের পণ্যটির ক্ষেত্রেও প্রতিযোগী কম বলেই বিক্রি ও মুনাফা বাড়ছে। এ বৈশিষ্ট্যগুলোর আলোকে বলা যায়, টেস্টি ব্র্যান্ডের পণ্যটি পণ্যের জীবন চক্রের প্রবৃদ্ধি স্তরে অবস্থান করছে।"
        },
        {
          "label": "ঘ",
          "question": "চার্মিং ব্র্যান্ডের পণ্যটির পণ্যের জীবন চক্রের বর্তমান স্তর উল্লেখপূর্বক ব্যবস্থাপনার করণীয় সম্পর্কে তোমার মতামত বিশ্লেষণ করো।",
          "explanation": "জীবন চক্রের পূর্ণতা স্তরে চার্মিং ব্র্যান্ডের পণ্যটির জন্য ব্যবস্থাপনা কর্তৃপক্ষকে প্রসারমূলক কর্মসূচি এবং নতুন বৈশিষ্ট্য যোগ গ্রহণ করতে হবে। পূর্ণতা স্তরে বিক্রি ও মুনাফা, সর্বোচ্চ হয়। আবার এ স্তরে প্রতিযোগীর সংখ্যাও বেশি থাকে। ফলে এক্ষেত্রে এক পর্যায়ে প্রতিযোগী পণ্যের কারণে বিক্রির পরিমাণ ধীরে ধীরে কমতে শুরু করে। তাই ব্যবস্থাপনা কর্তৃপক্ষ পণ্য বিক্রি ধরে রাখতে সচেষ্ট থাকে। 'তানহা ফুড লি.' টেস্টি ও চার্মিং নামে দুটি ব্র্যান্ডের চকোলেট বিপণন করে। এক্ষেত্রে চার্মিং ব্র্যান্ডের পণ্যটি দীর্ঘদিন ধরে ভোক্তাদের কাছে সুপরিচিত ও জনপ্রিয়। বর্তমানে এটি তীব্র প্রতিযোগিতার মুখোমুখি হচ্ছে। এগুলো পূর্ণতা স্তরের বৈশিষ্ট্য। চার্মিং ব্র্যান্ডের ব্যবস্থাপনা কর্তৃপক্ষ চিন্তা নিরসন করতে চায়। কারণ ব্র্যান্ডটি এখন পূর্ণতা স্তরে অবস্থান করছে। ফলে তীব্র প্রতিযোগিতার সম্মুখীন হচ্ছে। এমতাবস্থায় প্রতিষ্ঠানটির উচিত পণ্যটির জন্য প্রসারমূলক কাজ করা। এতে আরও বেশি ক্রেতা পণ্য সম্পর্কে জানতে পারবে। এতে তারা পণ্য কেনায় উৎসাহী হবে। পাশাপাশি পণ্যটির বৈশিষ্ট্য পরিবর্তন এবং পরিমার্জন করে নতুন কিছু যোগ করতে হবে। এতে ভোক্তারা নতুন কিছু পাওয়ার আশায় পণ্যটি কিনতে চাইবে। ফলে পণ্যটির চাহিদা বাড়বে। এভাবে বিক্রির পরিমাণও বেড়ে যাবে। আবার এ কাজগুলো অন্যান্য পণ্য থেকে এটিকে স্বতন্ত্র করবে। ফলে প্রতিযোগিতা মোকাবিলা সম্ভব হবে।"
        }
      ]
    },
    {
      "number": "9",
      "uddipok": "'মুন্নি ট্রেডার্স' একটি ইলেকট্রনিক্স সামগ্রী বিক্রয়কারী প্রতিষ্ঠান। প্রতিষ্ঠানটি তাদের ক্রেতাদের নিকট নগদ ও কিস্তিতে এলইডি টিভি, ফ্রিজ, এসি ইত্যাদি পণ্য বিক্রয় করে। প্রতিষ্ঠানটি ক্রেতাদেরকে নগদে ক্রয়ের ক্ষেত্রে ১৫% ডিসকাউন্ট প্রদান করে। আবার কিস্তিতে বিক্রয়ের ক্ষেত্রে কোনো ক্রেতা চার মাসের মধ্যে মূল্য পরিশোধ করলে তাকে প্রতিষ্ঠানের নিকট অতিরিক্ত কোনো অর্থ প্রদান করতে হয় না। এসব কারণে অনেক ক্রেতা উক্ত প্রতিষ্ঠান থেকে পণ্য ক্রয়ে আগ্রহ প্রকাশ করছে।",
      "tag": "ACC 24",
      "sub_questions": [
        {
          "label": "ক",
          "question": "অযাচিত পণ্য কী?",
          "explanation": "কযে পণ্য সম্পর্কে ক্রেতাদের পূর্ব ধারণা থাকে না অর্থাৎ ক্রেতারা পণ্যটি আদৌ দেখেনি বা দেখলেও কেনার কথা কখনো ভাবেনি সে পণ্যকে অযাচিত পণ্য বলে।"
        },
        {
          "label": "খ",
          "question": "রিবেট কীভাবে ক্রেতাকে পণ্য ক্রয়ে আগ্রহী করে তোলে? ব্যাখ্যা করো।",
          "explanation": "রিবেটের ক্ষেত্রে পণ্যের তালিকা মূল্য থেকে কম অর্থ নেওয়ার ফলে ক্রেতা পণ্য কিনতে আগ্রহী হয়। রিবেট এক ধরনের মূল্য ছাড়। সাধারণত নির্দিষ্ট সময়ের জন্য পণ্যের ওপর এটি কার্যকর থাকে। রিবেট বা ছাড় চলাকালীন ক্রেতারা নির্ধারিত মূল্যের থেকে কিছুটা কমে সেটি কিনতে পারে। এক্ষেত্রে সাধারণত নগদ অর্থ ছাড় দেওয়া হয়ে থাকে। এসব কারণেই রিবেট বা ছাড় ক্রেতাকে পণ্য কিনতে আগ্রহী করে।"
        },
        {
          "label": "গ",
          "question": "উদ্দীপকের 'মুন্নি ট্রেডার্স' কোন ধরনের ভোগ্য পণ্য বিক্রয় করে? ব্যাখ্যা করো।",
          "explanation": "মুন্নি ট্রেডার্স ভোগ্য পণ্যের অন্তর্গত শপিং পণ্য বিক্রি করে। যেসব পণ্য ক্রেতারা ব্যক্তিগত বা পারিবারিক ভোগের জন্য কেনে তাই হলো ভোগ্যপণ্য। এ ভোগ্যপণ্যের মধ্যে যেসব পণ্য ক্রেতারা পূর্ব পরিকল্পনা করে অনেক সময় নিয়ে ক্রেতারা এসব পণ্য কেনে তা হলো শপিং পণ্য। বিভিন্ন দোকান ঘুরে পণ্যের বৈশিষ্ট্য তুলনা করে ক্রেতারা এসব পণ্য কেনে। মুন্নি ট্রেডার্স ইলেকট্রনিক্স সামগ্রী বিক্রয়কর্মী একটি প্রতিষ্ঠান। এটি নগদ মূল্যে ও কিস্তিতে এলইডি টিভি, ফ্রিজ ও এসি প্রভৃতি পণ্য বিক্রি করে। এ পণ্যগুলো সাধারণত ক্রেতারা বার বার কিনে না। এ কারণে তারা পূর্ব পরিকল্পনা অনুযায়ী অনেক সময় নিয়ে এসব পণ্য কেনে। ক্রেতারা বিভিন্ন দোকান ঘুরে পণ্যের বিভিন্ন সুযোগ-সুবিধা তুলনা করে। মূলত বিভিন্ন উৎসব বা উপলক্ষ্যকে কেন্দ্র করে এসব পণ্য কেনা হয়। তাছাড়া এসব পণ্যের এককপ্রতি মূল্যও কিছুটা বেশি হয়ে থাকে। এসব কারণে এ পণ্যগুলোকে শপিং পণ্য বলা হয়। সুতরাং, মুন্নি ট্রেডার্স শপিং পণ্য বিক্রি করে।"
        },
        {
          "label": "ঘ",
          "question": "'মুন্নি ট্রেডার্স'-এর সাফল্য অর্জনের ক্ষেত্রে বিপণন মিশ্রণের যে উপাদানের ওপর গুরুত্বারোপ করা হয়েছে তার যৌক্তিকতা বিশ্লেষণ করো।",
          "explanation": "মুন্নি ট্রেডার্স-এর সাফল্য অর্জনের ক্ষেত্রে বিপণন মিশ্রণের 'মূল্য' উপাদানের ওপর গুরুত্বারোপ করা হয়েছে যা যৌক্তিক। পণ্য পাওয়ার জন্য ক্রেতাদের আবশ্যিকভাবে যে পরিমাণ অর্থ ব্যয় করতে হয় তাই মূল্য। এটি ক্রেতাদের কাছে অত্যন্ত সংবেদনশীল বিষয়। বাট্টা, ছাড়, পরিশোধের সময়, বাকির শর্ত প্রভৃতি মূল্যের উপাদান। মুন্নি ট্রেডার্স ইলেকট্রনিক্স সামগ্রী বিক্রি করে। প্রতিষ্ঠানটি ক্রেতাদেরকে নগদে পণ্য কেনায় ১৫% ডিসকাউন্ট দেয়। আবার কিস্তিতেও অর্থ পরিশোধের সুযোগ রাখা হয়েছে। কেউ ৪ মাসের মধ্যে পুরো টাকা পরিশোধ করলে তাকে অতিরিক্ত অর্থ দিতে হয় না। অর্থাৎ, প্রতিষ্ঠানটি পণ্যের মূল্য নির্ধারণ, ছাড়, পরিশোধের সময় প্রভৃতিতে জোর দিয়েছে। তাদের এ কাজ বিপণন মিশ্রণের মূল্য উপাদানের দিক ইঙ্গিত করে। মুন্নি ট্রেডার্স ক্রেতাদের পণ্য ক্রয়ে উৎসাহিত করতে চায়। এজন্য প্রতিষ্ঠানটি মূল্য ছাড় ও কিস্তিতে মূল্য পরিশোধের ব্যবস্থা করেছে। ফলে সেসব ক্রেতারা বর্তমানে আর্থিক সংকটে আছে। তারাও মুন্নি ট্রেডার্স-এর পণ্য কিনতে পারবে। তাছাড়া যাদের আর্থিক সমস্যা নেই তারা পণ্য ক্রয়ে তাৎক্ষণিক নগদ ছাড় পাবে। এ সুবিধাগুলোর কারণে ক্রেতারা প্রতিষ্ঠানটি থেকে পণ্য ক্রয়ে আগ্রহী হবে। ফলে প্রতিষ্ঠানটির পণ্য বিক্রি বাড়বে। তাই বলা যায়, মুন্নি ট্রেডার্সের মূল্য উপাদানের ওপর গুরুত্বারোপ করা যৌক্তিক ছিল।"
        }
      ]
    },
    {
      "number": "10",
      "uddipok": "গ্রিন প্রোডাক্টস বিভিন্ন ধরনের ভোগ্য পণ্য উৎপাদন ও বিপণন করে। এটি চুক্তির মাধ্যমে বিআরটিসি বাসের ভিতরে ও বাহিরে বিজ্ঞাপন প্রচার করে। গ্রিন প্রোডাক্টস দীর্ঘমেয়াদি ব্যবসায়ের লক্ষ্যে ক্রেতাদের মধ্যে ব্র্যান্ড আনুগত্য তৈরি করতে চায়। এজন্য প্রতিষ্ঠানটি 'বিভিন্ন ধরনের জনসচেতনতামূলক কার্যক্রমে অংশগ্রহণ করে যা দেশের কয়েকটি শীর্ষস্থানীয় পত্রিকার কলামে গুরুত্বের সাথে স্থান পায়।",
      "tag": "ACC 24",
      "sub_questions": [
        {
          "label": "ক",
          "question": "কুপন কী?",
          "explanation": "কুপন হলো এক ধরনের সনদ যার মাধ্যম ক্রেতারা কম মূল্যে (কুপনে উল্লিখিত মূল্যে) পণ্য কিনতে পারে।"
        },
        {
          "label": "খ",
          "question": "\"বিক্রয় প্রসার হলো বিক্রয় বৃদ্ধির অনিয়মিত পন্থা\"- ব্যাখ্যা করো।",
          "explanation": "নতুন পণ্য বাজারে ছাড়ার সময় বিনামূল্যে সম্ভাব্য ক্রেতাদের মাঝে সৌজন্য হিসেবে বিতরণ করাই হলো তাই নমুনা। সম্ভাব্য ক্রেতাদেরকে আকৃষ্ট করার জন্য নমুনা বিতরণ করা হয়। আবার নতুন পণ্য বাজারে আনার ক্ষেত্রেও গ্রাহকদের পণ্যটি ও এর কার্যকারিতা সম্পর্কে জানানোর জন্য নমুনা হিসেবে বিতরণ করা হয়। সাধারণত ওষুধ, স্বল্পমূল্যের প্রসাধনী, শ্যাম্পু, টুথপেস্ট প্রভৃতি পণ্যের ক্ষেত্রে বেশি নমুনা বিতরণ করা হয়।"
        },
        {
          "label": "গ",
          "question": "গ্রিন প্রোডাক্টস বিজ্ঞাপন দেওয়ার জন্য কোন ধরনের বিজ্ঞাপন মাধ্যম ব্যবহার করছে? ব্যাখ্যা করো।",
          "explanation": "গ্রিন প্রোডাক্টস বিজ্ঞাপন দেওয়ার জন্য পরিবহন বিজ্ঞাপন মাধ্যম ব্যবহার করেছে। গণপরিবহনের গায়ে পোস্টার লাগিয়ে বা লিখে বিজ্ঞাপন দেওয়াই হলো পরিবহন বিজ্ঞাপন। এটি বিজ্ঞাপনের একটি বহুল প্রচলিত মাধ্যম। এর মাধ্যমে সহজেই জনগণের কাছে পণ্যকে উপস্থাপন করা যায়। গ্রিন প্রোডাক্টস 'গ্রিন' নামে বিভিন্ন ধরনের ভোগ্য পণ্য উৎপাদন ও বিপণন করে। এটি বিআরটিসির সাথে একটি চুক্তি করে। চুক্তির মাধ্যমে প্রতিষ্ঠানটি বিআরটিসি বাসের ভেতরে ও বাইরে বিজ্ঞাপন প্রচার করে। বিআরটিসি বাস সরকারি গণপরিবহন। বাসের গায়ে পণ্যের পোস্টার বা কোনো চিত্র এঁকে দিলে তা বিভিন্ন জায়গার ক্রেতা বা ভোক্তারা দেখবে। এর ফলে পণ্যের প্রতি ভোক্তাদের আকর্ষণ তৈরি হবে। এসব বৈশিষ্ট্য পরিবহন বিজ্ঞাপনের সাথে সাদৃশ্যপূর্ণ। তাই বলা যায়, গ্রিন প্রোডাক্টস বিজ্ঞাপন দেওয়ার জন্য পরিবহন বিজ্ঞাপন মাধ্যম ব্যবহার করেছে।"
        },
        {
          "label": "ঘ",
          "question": "গ্রিন প্রোডাক্টসের ব্র্যান্ড আনুগত্য সৃষ্টির জন্য উদ্দীপকে গৃহীত বিপণন কৌশলের কার্যকারিতা সম্পর্কে তোমার মতামত ব্যক্ত করো।",
          "explanation": "গ্রিন প্রোডাক্টসের, ব্যান্ড আনুগত্য সৃষ্টির জন্য প্রচার কৌশলের ব্যবহার অত্যন্ত কার্যকর। প্রচার বিপণন প্রসারের গুরুত্বপূর্ণ একটি হাতিয়ার। এক্ষেত্রে তৃতীয় পক্ষের মাধ্যমে পণ্য সম্পর্কে অনুকূল তথ্য উপস্থাপন করা হয়। তাই এর গ্রহণযোগ্যতা বেশি। গ্রিন প্রোডাক্টস 'গ্রিন' নামে বিভিন্ন ধরনের ভোগ্য পণ্য উৎপাদন ও বিপণন করে। প্রতিষ্ঠানটি ব্যবসায়ের জন্য দীর্ঘমেয়াদী ব্যান্ড আনুগত্য তৈরি করতে চায়। এজন্য প্রতিষ্ঠানটি বিভিন্ন ধরনের জনসচেতনতামূলক কাজে অংশ নেয়। এই সংবাদটি দেশের কয়েকটি শীর্ষস্থানীয় পত্রিকায় গুরুত্বসহকারে স্থান পায়। প্রচার কার্যক্রমের ফলে, প্রতিষ্ঠানটির জনসচেতনতামূলক কাজের তথ্য দ্রুত অনেক ক্রেতার কাছে পৌছে যায়। এক্ষেত্রে তৃতীয় পক্ষ হিসেবে গণমাধ্যম অর্থাৎ পত্রিকার মাধ্যমে অনেকের কাছে প্রতিষ্ঠানটির কার্যক্রমের খবর পৌছায়। যাদের কাছে খবরটি পৌছাবে তারা উত্ত প্রতিষ্ঠানটি ও এর পণ্য সম্পর্কে জানতে পারবে। এর ফলে গ্রিন প্রোডাক্টসের ব্যবসায়িক সুনাম বাড়ার সম্ভাবনা সৃষ্টি হবে। আর তৃতীয় পক্ষ হিসেবে গণমাধ্যম সংশ্লিষ্ট থাকায় ক্রেতাদের ধারণাও ইতিবাচক থাকবে। এটি প্রতিষ্ঠানটির বিক্রি ও মুনাফা বাড়ানোর সম্ভাবনা সৃষ্টি করবে। তাই বলা যায়, গ্রিন প্রোডাক্টসের ব্র্যান্ড আনুগত্য সৃষ্টির জন্য প্রচার কৌশলের ব্যবহার বিশেষভাবে কার্যকর।"
        }
      ]
    },
    {
      "number": "11",
      "uddipok": "তিব্বত একটি টুথপেস্ট উৎপাদনকারী কোম্পানি। কোম্পানিকে টুথপেস্ট বিক্রির সাথে কলম, চাবির রিং, শপিং ব্যাগ প্রভৃতিতে টুথপেস্টের নাম ছেপে বিলি করেন। এতে ভালো বিক্রয় হয়। আরও অধিক বিক্রয়ের জন্য কোম্পানিটি তালিকা মূল্যের ওপর ডিসকাউন্ট দেওয়ার সিদ্ধান্ত নিয়েছেন। এতে ক্রেতারা কিছুটা কম মূল্যে পণ্য ক্রয় করতে পারবে। প্রতিষ্ঠানটির ধারণা এতে তার টুথপেস্টের চাহিদা অনেক বেড়ে যাবে।",
      "tag": "ACC 24",
      "sub_questions": [
        {
          "label": "ক",
          "question": "প্রিমিয়াম কী?",
          "explanation": "কোনো নির্দিষ্ট পণ্য কিনতে ক্রেতাদেরকে উৎসাহিত করার জন্য উত্ত পণ্য বা পণ্যের অংশবিশেষ কম মূল্যে বা বিনামূল্যে দেওয়াকে প্রিমিয়াম বলে।"
        },
        {
          "label": "খ",
          "question": "বিজ্ঞাপন ও প্রচারের মধ্যে পার্থক্য লেখো।",
          "explanation": "বিজ্ঞাপন ও প্রচার এক বিষয় নয়। চিহ্নিত উদ্যোক্তা কর্তৃক যেকোনো অর্থপ্রদত্ত উপায়ে ধারণা, পণ্য বা সেবার নৈর্ব্যক্তিক উপস্থাপনা ও প্রসার হচ্ছে বিজ্ঞাপন। অন্যদিকে, উৎপাদক বা উদ্যোক্তা কর্তৃক অর্থ না দিয়ে গণমাধ্যমসমূহে ধারণা, তথ্য, পণ্য বা সেবা সম্পর্কে মতামত প্রকাশকে প্রচার বলা হয়। সাধারণত বাণিজ্যিক উদ্দেশ্যেই বিজ্ঞাপন দেওয়া হয়। কিন্তু প্রচারের উদ্দেশ্য হলো পণ্য, সেবা, ধারণা বা প্রতিষ্ঠান সম্পর্কে ইতিবাচক মনোভাব গড়ে তোলা।"
        },
        {
          "label": "গ",
          "question": "উদ্দীপকের প্রথম অংশে বিক্রয় প্রসারের কোন হাতিয়ারের কথা বলা হয়েছে? ব্যাখ্যা করো।",
          "explanation": "উদ্দীপকের প্রথম অংশে বিক্রয় প্রসারের 'উপহার দেওয়া' হাতিয়ারের কথা বলা হয়েছে। বিক্রয প্রসার হলো তাৎক্ষণিক বিক্রয় বাড়ানোর প্রক্রিয়া। এক্ষেত্রে বিভিন্ন স্বল্পমেয়াদি পরিকল্পনা নেওয়া হয়। যেমন- ক্রেতাদের পণ্যের নাম ছাপানো বিভিন্ন উপহার দেওয়ার মাধ্যমে তাদের মনে পণ্য ও প্রতিষ্ঠান সম্পর্কে অনুকূল মনোভাব তৈরি করা হয়। তিব্বত একটি টুথপেস্ট উৎপাদনকারী প্রতিষ্ঠান। এটি টুথপেস্ট বিক্রির পাশাপাশি কলম, চাবির রিং, শপিং ব্যাগ প্রভৃতিতে টুথপেস্টের নাম ছেপে বিলি করে। প্রতিষ্ঠানটি মূলত এর বর্তমান ও সম্ভাব্য ক্রেতাদের মাঝেই এসব বিলি করে। এগুলো বিলি করার প্রধান উদ্দেশ্য হলো পণ্যের আবেদন ক্রেতাদের কাছে ধরে রাখা। এসব পণ্য ক্রেতারা ব্যবহার করে এবং তাদের মাধ্যমে সম্ভাব্য ক্রেতারাও টুথপেস্টের নাম সম্পর্কে জানতে পারে। ফলে ক্রেতারা পণ্য কিনতে আগ্রহী হয় এবং প্রতিষ্ঠানের ক্রেতাসংখ্যা বাড়ে। এসব উপকরণ মূলত উপহারস্বরূপ বিলি করা হয়। বিক্রয় প্রসারের এ কৌশল ভোক্তাদের মনে ইতিবাচক ভাবমূর্তি সৃষ্টি হয়। পরিশেষে বলা যায়, তিব্বত প্রতিষ্ঠানটি প্রথম অংশে 'উপহার দেওয়া' কৌশল অবলম্বন করে।"
        },
        {
          "label": "ঘ",
          "question": "উদ্দীপকের তিব্বত কোম্পানির গৃহীত সিদ্ধান্ত প্রত্যাশা অর্জনে কী ভূমিকা রাখতে পারে? বিশ্লেষণ করো।",
          "explanation": "তিব্বত কোম্পানির ছাড় বা রিবেট দেওয়া প্রত্যাশা অনুযায়ী প্রতিষ্ঠানটির বিক্রয় বাড়াতে ভূমিকা রাখবে। বিক্রেতারা নির্দিষ্ট সময়ের মধ্যে পণ্য ক্রয়ে ভোক্তাদের তালিকা মূল্যের থেকে কিছু কম মূল্যে পণ্য বিক্রি করে। একে ছাড় বা রিবেট বলা হয়। এটিও একটি বিক্রয় প্রসার কৌমল, যার মাধ্যমে পণ্যের বিক্রি বাড়ানো যায়। তিব্বত একটি টুথপেস্ট উৎপাদনকারী প্রতিষ্ঠান। এটি প্রথম দিকে ক্রেতাদের নানান উপহার সামগ্রী দিতো। পরবর্তীতে প্রতিষ্ঠানটি বিক্রি বাড়াতে পণ্যের তালিকা মূল্যের ওপর ডিসকাউন্ট দেওয়ার সিদ্ধান্ত নেয়। মূলত তালিকা মূল্যের ওপর এ ডিসকাউন্ট হলো ছাড় বা রিবেট। পণ্যের চাহিদা বাড়ানোর জন্যই এ ছাড়া দেওয়া হয়। মূল্য হলো ক্রেতাদের কাছে সবথেকে সংবেদনশীল বিষয়। পণ্যমূল্য বেশি হলে ক্রেতারা সেসব পণ্য কিনায় অনীহা প্রকাশ করে। তাই তিব্বত কোম্পানি তাদের টুথপেস্টে ছাড় দেওয়ার চিন্তা করছে। এতে প্রতিষ্ঠানটির পণ্য মূল্য বেশি হওয়ার যেসব ক্রেতারা কিনতে পারতো না, তারাও এখন কিনতে পারবে। তাছাড়া পুরোনো ক্রেতারাও এ পণ্যটি কেনার আগ্রহী হবে। ফলে ক্রেতা সন্তুষ্টি বাড়বে। পাশাপাশি নতুন ক্রেতাসমাগম হওয়ায় প্রতিষ্ঠানটির বিক্রি বাড়বে এবং উদ্দেশ্য সফল হবে। সুতরাং, তিব্বত কোম্পানির গৃহীত সিদ্ধান্ত প্রত্যাশা অর্জনে ভূমিকা রাখবে।"
        }
      ]
    }
  ]
}