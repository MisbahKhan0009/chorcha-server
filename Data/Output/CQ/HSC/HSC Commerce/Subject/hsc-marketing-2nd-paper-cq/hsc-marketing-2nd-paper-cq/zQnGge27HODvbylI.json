{
  "title": "ঢাকা বোর্ড ২০২৫",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "সাজিয়া নাজনীন যশোরে 'লালপদ্ম' নামক শিশুদের পোশাকের একটি বিপণি প্রতিষ্ঠা করেন। তিনি সবসময় ক্রেতাদের প্রয়োজন অভাব, চাহিদা, রুচি ও পছন্দের প্রতি দৃষ্টি রেখে মানসম্মত উপকরণ ব্যবহার করে শৈল্পিক ডিজাইনের পোশাক তৈরি ও বিক্রয় করেন। সম্প্রতি প্রতিযোগিতা বৃদ্ধি পাওয়ায় ফেসবুক পেইজের মাধ্যমে বিভিন্ন ক্রেতাদের সাথে সম্পর্ক স্থাপন করে তার তৈরি পোশাকের চাহিদা বৃদ্ধিতে সচেষ্ট থাকেন। এর ফলে তিনি অল্প সময়ের মধ্যেই প্রত্যাশিত বিক্রয় অর্জনে সক্ষম হন।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "বিপণন হচ্ছে একটি প্রক্রিয়া যার মাধ্যমে প্রতিষ্ঠানগুলো ক্রেতাদের জন্য ভ্যালু সৃষ্টি করে এবং বিনিময়ে ক্রেতাদের কাছ থেকে ভ্যালু পাওয়ার জন্য সুদৃঢ় ক্রেতা সম্পর্ক গড়ে তোলে।"
        },
        {
          "label": "খ",
          "question": "",
          "explanation": "পণ্যের উপযোগ ভোগ বা ব্যবহারের পর ক্রেতা যে অনুভূতি প্রকাশ করে তাই হলো ক্রেতা সন্তুষ্টি। কোনো পণ্য ব্যবহার বা ভোগের পূর্ব অভিজ্ঞতা, সহযোগী ও বন্ধু-বান্ধবের মন্তব্য এবং বিপণনকারীর তথ্যের ভিত্তিতে ভোক্তার মনে পণ্য সম্পর্কে ধারণা বা প্রত্যাশা গড়ে ওঠে। প্রত্যাশার তুলনায় পণ্যের কার্যকারিতা কম হলে ক্রেতা অসন্তুষ্ট হন। পণ্যের কার্যকারিতা এবং প্রত্যাশা একই হলে ক্রেতারা সন্তুষ্ট হন। ক্রেতা সন্তুষ্টি যত বেশি হয়, পণ্যের বাজার ততই প্রসারিত হয়।"
        },
        {
          "label": "গ",
          "question": "",
          "explanation": "উদ্দীপকে সাজিয়া নাজনীন প্রাথমিক পর্যায়ে বিপণনের মৌলিক ধারণা 'ক্রেতা ভ্যালু ও সন্তুষ্টি'-এর ওপর গুরুত্ব দিয়েছেন। পণ্য থেকে প্রাপ্ত সুবিধা এবং ব্যয় করা অর্থের পার্থক্যই হলো ক্রেতা ভ্যালু। পণ্যের মূল্য অনুযায়ী মানসম্মত পণ্য বা সেবা প্রদান করলে এটি সৃষ্টি হয়। আর পণ্য ব্যবহারের ফলে ক্রেতার মনে ইতিবাচক ভাব সৃষ্টিকে ক্রেতা সন্তুষ্টি বলা হয়। উদ্দীপকে সাজিয়া নাজনীন 'লালপদ্ম' নামক একটি শিশুদের পোশাকের বিপণি প্রতিষ্ঠা করেছেন। তিনি বিভিন্ন পোশাক তৈরি ও বিক্রয় করেন। এক্ষেত্রে তিনি ক্রেতাদের প্রয়োজন, অভাব, চাহিদা ও রুচির ওপর বিশেষ গুরুত্ব দেন। তিনি মানসম্মত উপকরণ ও শৈল্পিক ডিজাইনের পোশাক তৈরি করেন। এরূপ মানসম্মত পণ্য ন্যায্যমূল্যে ক্রেতাদের সরবরাহ করার মাধ্যমে ক্রেতা ভ্যালু সৃষ্টি ও সন্তুষ্টি অর্জন করা হয়। সুতরাং, সাজিয়া নাজনীন প্রাথমিক পর্যায়ে ক্রেতা ভ্যালু ও সন্তুষ্টির ওপর গুরুত্ব দিয়েছেন।"
        },
        {
          "label": "ঘ",
          "question": "",
          "explanation": "সম্প্রতি সাজিয়া নাজনীনের প্রত্যাশিত বিক্রয় অর্জনের মূল কারণ সামাজিক যোগাযোগ যুগ অনুসরণ। এ যুগে ইন্টারনেট প্রযুক্তি ব্যবহার করে সামাজিক যোগাযোগ মাধ্যমে পণ্যের প্রসারমূলক কার্যক্রম চালানো হয়। বর্তমানে ক্রেতা ও ভোক্তারা সামাজিক যোগাযোগ মাধ্যমে অনেক সময় ব্যয় করে। তাই ব্যবসায়। প্রতিষ্ঠানগুলো ক্রেতা ও ভোক্তাদের সাথে যোগাযোগ করতে ফেসবুক, টুইটার প্রভৃতি যোগাযোগ মাধ্যমের সহায়তা নেয়। উদ্দীপকে সাজিয়া নাজনীন একটি পোশাক বিপণির মালিক। তিনি সম্প্রতি ফেসবুক পেইজের মাধ্যমে তার ক্রেতাদের সাথে সম্পর্ক স্থাপন করেন। এতে ক্রেতাদের মধ্যে তার তৈরি পোশাকের চাহিদা বৃদ্ধি পায়।ফলে তিনি প্রতিযোগিতা মোকাবিলায় সফল হন এবং তার বিক্রয় বৃদ্ধি পায়। এটি বিপণনের সামাজিক যোগাযোগ যুগকে নির্দেশ করে। সাজিয়া নাজনীন ফেসবুক ব্যবহার করে অনেক সহজে ক্রেতার কাছে তার তৈরি পণ্যকে পরিচিত করতে পেরেছেন। এতে ক্রেতাদের কাছে তার পণ্যের চাহিদা বৃদ্ধি পেয়েছে। ফলে ক্রেতাদের আগ্রহ ও আনুগত্য তৈরি হয়েছে। এরই ধারাবাহিকতায় তিনি প্রত্যাশিত বিক্রয় ও মুনাফার লক্ষ্যমাত্রা অর্জনে সক্ষম হয়েছেন। এসবই সামাজিক বিপণন যুগের বৈশিষ্ট্য। তাই বলা যায়, সামাজিক যোগাযোগ যুগের অনুসরণের কারণে সাজিয়া নাজনীন প্রত্যাশিত বিক্রয় অর্জন করেছেন।"
        }
      ]
    },
    {
      "number": "2",
      "uddipok": "জনাব যুবায়ের একজন প্রতিষ্ঠিত বিপণনকারী। তিনি দেশীয় বাজারের পাশাপাশি আন্তর্জাতিক বাজারেও বিপণন কর্মকান্ড পরিচালনা করেন। তিনি তার প্রতিটি বিপণন কাজে সুষ্ঠু পরিকল্পনা প্রণয়ন, সংগঠন, বাস্তবায়ন ও নিয়ন্ত্রণের কাজ সংগঠিত করেন। ফলশ্রুতিতে তিনি অল্প সময়ের মধ্যে সাফল্য অর্জন করেন এবং দেশের উন্নয়ন গুরুতপূর্ণ অবদান রেখে চলেছেন।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "অভিজ্ঞতা বলতে কোনো বিষয়ে অর্জিত বাস্তব জ্ঞানকে বোঝায়।"
        },
        {
          "label": "খ",
          "question": "",
          "explanation": "ভোক্তা বলতে ঐসব ব্যক্তি বা প্রতিষ্ঠানকে বোঝায় যারা পণ্য বা সেবাসামগ্রী ভোগ বা ব্যবহার করে থাকে। বিপণনের সব কার্যক্রম ভোক্তাদের কেন্দ্র করেই পরিচালিত হয়। পণ্য উৎপাদনের ক্ষেত্রে ভোক্তাদের বুচি, স্বাদ, পছন্দ-অপছন্দ, ক্রয়ক্ষমতা প্রভৃতি বিবেচনা করা হয়। তাছাড়া, ভোক্তাদের আকৃষ্ট করা ছাড়াও তাদের ধরে রাখতে ব্যবসায় প্রতিষ্ঠান প্রসারমূলক কৌশল অবলম্বন করে থাকে। ভোক্তারা আছে বলেই কোম্পানির অস্তিত্ব লক্ষ করা যায়। তাই সহজেই বলা যায়, \"ভোক্তাই রাজা\"।"
        },
        {
          "label": "গ",
          "question": "",
          "explanation": "উদ্দীপকে বিপণনের ব্যবস্থাপকীয় বৈশিষ্ট্য ফুটে ওঠেছে। সুষ্ঠুভাবে বিপণন কার্যাবলি পরিচালনা করতে পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণ সংক্রান্ত কর্মসূচি নিতে হয়। এসব কর্মসূচি ব্যবস্থাপনার অন্তর্ভুক্ত। এজন্য বিপণনকে ব্যবস্থাপকীয় প্রক্রিয়া বলা হয়। উদ্দীপকে জনাব যুবায়ের একজন প্রতিষ্ঠিত বিপণনকারী। তিনি আন্তর্জাতিকভাবে বিপণন কার্যক্রম পরিচালনা করেন। তিনি বিপণনের প্রতিটি কাজ সুষ্ঠুভাবে সম্পন্ন করেন। এক্ষেত্রে তিনি পরিকল্পনা প্রণয়ন, সংগঠন, বাস্তবায়ন ও নিয়ন্ত্রণ প্রভৃতি কর্মসূচি পালন করেন। এসব কর্মসূচি বিপণনের সাথে জড়িত হলেও এগুলো ব্যবস্থাপনার সাথে সম্পৃক্ত। এসব কার্যক্রম সাধারণত একজন ব্যবস্থাপক করে থাকেন। তাই বলা যায়, জনাব যুবায়েরের কাজে বিপণনের ব্যবস্থাপকীয় বৈশিষ্ট্য ফুটে ওঠেছে।"
        },
        {
          "label": "ঘ",
          "question": "",
          "explanation": "\"জনাব যুবায়েরের কার্যক্রমের মাধ্যমে দেশের অর্থনৈতিক উন্নয়ন সাধিত হচ্ছে\"- এ বিষয়ের সাথে আমি একমত। বিপণন স্বত্বগত, স্থানগত, সময়গত প্রভৃতি উপযোগ সৃষ্টি করে। এতে চাহিদা ও যোগানের ভারসাম্য রক্ষা পায়। তাছাড়া বিপণনের মাধ্যমে দেশের উদ্বৃত্ত পণ্য বিদেশে রপ্তানি করা যায়। এতে দেশের সার্বিক অর্থনৈতিক উন্নয়ন সাধিত হয়। উদ্দীপকে জনাব যুবায়ের একজন প্রতিষ্ঠিত বিপণনকারী। তিনি দেশীয় বাজারের পাশাপাশি আন্তর্জাতিক বাজারেও বিপণন কার্যক্রম পরিচালনা করেন। বিপণনের সব কাজ সঠিকভাবে পালন করার ফলে তিনি একজন সফল বিপণনকারী। তিনি দেশের অর্থনৈতিক উন্নয়নে গুরুত্বপূর্ণ অবদান রেখে চলেছেন। জনাব যুবায়ের বিপণনের মাধ্যমে চাহিদা ও যোগানের ভারসাম্য বজায় রাখেন। এছাড়া তিনি সফল বিপণন কার্যাদির মাধ্যমে প্রতিষ্ঠানের সাফল্য নিশ্চিত করেন। এতে একদিকে জীবনযাত্রার মান উন্নত হয়, অপরদিকে দেশে কর্মসংস্থানের সৃষ্টি হয়। এছাড়াও সরকার তার প্রতিষ্ঠানের মুনাফা থেকে রাজস্ব আদায়ের মাধ্যমে লাভবান হয়। আবার তার প্রতিষ্ঠানটি বিদেশে পণ্য বিপণনের মাধ্যমে প্রচুর বৈদেশিক মুদ্রা অর্জন করে। এটি দেশের অর্থনৈতিক উন্নয়নে কার্যকর ভূমিকা রাখে। সুতরাং, জনাব যুবায়েরের বিপণন কার্যক্রমের মাধ্যমে দেশের অর্থনৈতিক উন্নয়ন সাধিত হচ্ছে"
        }
      ]
    },
    {
      "number": "3",
      "uddipok": "সুপার ইলেকট্রনিক্স লি. জাপান থেকে বিভিন্ন ধরনের উন্নতমানের হোমএপ্লায়েন্স আমদানি করে। বিক্রয় বৃদ্ধির লক্ষ্যে প্রতিষ্ঠানটি দৈনিক পত্রিকা ও টেলিভিশনের মাধ্যমে তথ্য প্রচার করে থাকে। কিন্তু আশানুরূপ সাড়া না পাওয়ায় তারা এক বছরের রিপ্লেসমেন্ট গ্যারান্টি ও পাঁচ বছরের ওয়ারেন্টি প্রদান করে। এতে অল্পদিনের মধ্যেই তারা লাভবান হয়।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "ভোক্তাদের পছন্দ-অপছন্দ, রুচি ও অভ্যাস, ক্রয়ক্ষমতা, অভাব ও চাহিদা সম্পর্কিত তথ্যকে বাজার তথ্য বলে।"
        },
        {
          "label": "খ",
          "question": "",
          "explanation": "মোড়ক দিয়ে কোনো পণ্যকে আকর্ষণীয় করে ঢেকে বা মুড়ে দেওয়াকে মোড়কিকরণ বলে। মোড়ককৃত পণ্য যেকোনো স্থানে সহজে সংরক্ষণ করা যায়। এর মাধ্যমে বাহ্যিক ক্ষয়ক্ষতির হাত থেকে পণ্যকে রক্ষা করা যায়। আর পণ্যের এ মোড়ক সাধারণত বৈচিত্র্যপূর্ণ হয়ে থাকে। এতে বিভিন্ন তথ্য সংযোজন করা থাকে। তাছাড়া বিভিন্ন রং এবং 'ডিজাইন পণ্যকে সুন্দর অবয়ব দেয়। এতে ক্রেতারা আকৃষ্ট হয়। তাই বলা হয়, মোড়ক শুধু পণ্যকে রক্ষাই করে না ক্রেতার কাছে পণ্যকে আকর্ষণীয়ও করে থাকে।"
        },
        {
          "label": "গ",
          "question": "",
          "explanation": "উদ্দীপকে প্রাথমিক পর্যায়ে বিপণনের 'বিজ্ঞাপন' কাজের কথা বলা হয়েছে। অর্থের বিনিময়ে পণ্যের নৈর্ব্যক্তিক উপস্থাপনই হলো বিজ্ঞাপন। এর মাধ্যমে পণ্য সম্পর্কিত তথ্য ক্রেতাদের কাছে তুলে ধরা হয়। এটি পণ্যের বিক্রি বাড়াতে সাহায্য করে। উদ্দীপকে সুপার ইলেকট্রনিক্স লি. জাপান থেকে উন্নতমানের হোমএপ্লায়েন্স আমদানি করে। প্রতিষ্ঠানটি পণ্য বিক্রি বাড়ানোর উদ্দেশ্যে বিভিন্ন দৈনিক পত্রিকা ও টেলিভিশন চ্যানেলের মাধ্যমে তথ্য প্রচার করে। এক্ষেত্রে প্রতিষ্ঠানটি পণ্য সম্পর্কিত তথ্য, বিভিন্ন পত্রিকা ও টেলিভিশন চ্যানেলের মাধ্যমে তুলে ধরে। এতে ক্রেতারা উক্ত প্রতিষ্ঠানের পণ্য সম্পর্কে অবহিত হতে পারে। ফলে পণ্যের বিক্রি বাড়ার সম্ভাবনা তৈরি হয়। আর এজন্য প্রতিষ্ঠানটিকে অর্থ ব্যয় করতে হয়। এসব বৈশিষ্ট্য বিপণনের 'বিজ্ঞাপন' কাজের সাথে সাদৃশ্যপূর্ণ। তাই বলা যায়, উদ্দীপকে প্রাথমিক পর্যায়ে বিপণনের 'বিজ্ঞাপন' কাজের কথা বলা হয়েছে।"
        },
        {
          "label": "ঘ",
          "question": "",
          "explanation": "বিপণন কার্যাবলি 'বিক্রয়োত্তর সেবা' প্রদানই সুপার ইলেকট্রনিক্স লি. এর সাফল্যের কারণ। পণ্য বা সেবা বিক্রির পর বিক্রয়োত্তর সেবা প্রদান করা হয়। এ ধরনের কাজের মূল উদ্দেশ্য ক্রেতা সন্তুষ্টি অর্জন করা। গ্যারান্টি, ওয়ারেন্টি, সংশোধনমূলক ব্যবস্থা নেওয়া প্রভৃতি বিক্রয়োত্তর সেবার অন্তর্ভুক্ত। উদ্দীপকে সুপার ইলেকট্রনিক্স লি. জাপান থেকে উন্নতমানের হোম এপ্লায়েন্স আমদানি করে। প্রতিষ্ঠানটি প্রাথমিক পর্যায়ে বিপণনের কার্যাবলি 'বিজ্ঞাপন' সম্পাদন করে। কিন্তু এতে এটি আশানুরূপ সাড়া পায়নি। তাই প্রতিষ্ঠানটি প্রতিটি পণ্যের জন্য এক বছরের রিপ্লেসমেন্ট গ্যারান্টি এবং পাঁচ বছরের ওয়ারেন্টি প্রদান করে।. এক্ষেত্রে প্রতিষ্ঠান থেকে কেনা পণ্য এক বছরের মধ্যে নষ্ট হলে ক্রেতারা ঐ প্রতিষ্ঠান থেকে নতুন পণ্য পাবে। আবার, ক্রয়কৃত পণ্যটি পাঁচ বছরের মধ্যে নষ্ট হলে প্রতিষ্ঠান পণ্যটি মেরামত করে দেবে। এসব সুবিধার কারণে ক্রেতারা স্বাচ্ছন্দ্যে উত্ত প্রতিষ্ঠান থেকে হোমএপ্লায়েন্স কেনে। আর এ ধরনের বিক্রয়োত্তর সেবা দীর্ঘমেয়াদে ক্রেতার সন্তুষ্টি অর্জনে সহায়তা করে। এতে প্রতিষ্ঠানের বিক্রি ও মুনাফা বাড়ে, যার মাধ্যমে প্রতিষ্ঠানটি কাঙ্ক্ষিত সফলতা অর্জনে সক্ষম হয়। তাই বলা যায়, বিক্রয়োত্তর সেবা প্রদানই সুপার ইলেকট্রনিক্স লি.-এর সাফল্যের কারণ।"
        }
      ]
    },
    {
      "number": "4",
      "uddipok": "ইমরান শেখ দেশের বিভিন্ন অঞ্চল থেকে উন্নতমানের তাঁত ও সিল্কসহ দেশীয় বিভিন্ন ধরনের শাড়ি সংগ্রহ করেন। ঢাকার নিউমার্কেটে তার গুদামঘর ও 'রূপসী শাড়ি ঘর' নামে একটি শোরুম রয়েছে। তিনি নিজস্ব গাড়ির সহায়তায় ঢাকার বিভিন্ন শাড়ির দোকানে শাড়ি সরবরাহ করেন। এছাড়া তার শোরুমে শাড়ির প্রকৃতি, গুণগত মান, ডিজাইন ও মূল্যভেদে পৃথক পৃথক র‍্যাকে শাড়িগুলো সজ্জিত করেন। এতে করে ক্রেতারা সহজেই তাদের বাজেটের মধ্যে পছন্দের শাড়ি ক্রয় করে সন্তুষ্ট হন। ফলে প্রতিষ্ঠানের বিক্রয় দিন দিন বৃদ্ধি পায় এবং প্রতিষ্ঠানটি লাভবান হয়।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "ভোক্তাদের প্রয়োজন ও অভাবের সন্তুষ্টি বিধানের মাধ্যমে প্রাতিষ্ঠানিক উদ্দেশ্য অর্জনের লক্ষ্যে পরিচালিত সব কাজকে বিপণন কার্যাবলি বলে।"
        },
        {
          "label": "খ",
          "question": "",
          "explanation": "ভালো কাঁচামাল কিনতে পারলে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "",
          "explanation": "ইমরান শেখ নিজস্ব গাড়ির সহায়তায় শাড়ি সরবরাহের মাধ্যমে বিপণনের পরিবহন কাজটি সম্পন্ন করেছেন। পরিবহনের মাধ্যমে এক স্থান থেকে অন্য স্থানে পণ্যসামগ্রী আনা-নেওয়া হয়। এতে এক জায়গায় উৎপাদিত পণ্য অন্য জায়গার ক্রেতারা ভোগ করতে পারে। ফলে পণ্যের স্থানগত উপযোগের সৃষ্টি হয়। উদ্দীপকে ইমরান শেখের ঢাকার নিউমার্কেটে একটি গুদামঘর ও শোরুম আছে। তিনি দেশের বিভিন্ন অঞ্চল থেকে উন্নতমানের তাঁত ও সিল্কসহ দেশীয় শাড়ি সংগ্রহ করেন। পরবর্তীতে নিজস্ব গাড়ির সাহায্যে ঢাকার বিভিন্ন দোকানে শাড়ি সরবরাহ করেন। এতে বিভিন্ন এলাকার ক্রেতারা তার শাড়ি কেনার সুযোগ পায়। ফলে পণ্যের স্থানগত উপযোগ তৈরি হয়। এসব বৈশিষ্ট্য বিপণনের পরিবহন কাজটির সাথে সামঞ্জস্যপূর্ণ। সুতরাং, ইমরান শেখ নিজস্ব গাড়ির সহায়তায় বিপণনের পরিবহন কাজটি সম্পন্ন করেছেন।"
        },
        {
          "label": "ঘ",
          "question": "",
          "explanation": "বিপণনের পর্যায়িতকরণ কাজটির যথাযথ প্রয়োগের ফলে রূপসী শাড়ি ঘরের বিক্রি বৃদ্ধি পেয়েছে। পর্যায়িতকরণের মাধ্যমে পূর্বনির্ধারিত মান অনুসারে পণ্যকে বিভিন্ন শ্রেণিতে ভাগ করা হয়। এক্ষেত্রে পণ্যের প্রকৃতি, গুণাগুণ, ডিজাইন, মূল্য প্রভৃতিকে বিবেচনায় নেওয়া হয়। ফলে ক্রেতারা নিজেদের পছন্দমতো পণ্য সহজেই কিনতে পারে। উদ্দীপকে ইমরান শেখের ঢাকার নিউমার্কেটে 'রূপসী শাড়ি ঘর' নামে একটি শোরুম আছে। এখানে তিনি তাঁত, সিল্ক এবং দেশীয় বিভিন্ন ধরনের শাড়ি বিক্রি করেন। তার শোরুমের শাড়িগুলো শাড়ির প্রকৃতি গুণগত মান, ডিজাইন ও মূল্যভেদে পৃথক পৃথক র‍্যাকে সজ্জিত। এতে ক্রেতারা সহজেই নিজেদের বাজেটের মধ্যে শাড়ি কিনতে পারে। উদ্দীপকে প্রকৃতি, গুণগত মান, ডিজাইন ও মূল্যভেদে পৃথক পৃথক র‍্যাকে সাজানোর মাধ্যমে পর্যায়িতকরণ কাজটি সম্পন্ন করা হয়েছে। এতে শোরুমে আসা ক্রেতারা সহজেই কাঙ্ক্ষিত পণ্যটি বাছাই করতে পারে। ফলে প্রতিষ্ঠানের প্রতি ক্রেতাদের অনুকূল ধারণা তৈরি হয়। এছাড়া পর্যায়িতকরণের ফলে শাড়ির গুণাগুণ ও বৈশিষ্ট্য অনুযায়ী সঠিক মূল্য নির্ধারণ করা সম্ভব হয়। এতে ক্রেতারা ন্যায্যমূল্যে পছন্দসই পণ্য পেয়ে সন্তুষ্ট হয়। এসব বিষয় পণ্যের বিক্রি ও মুনাফা বাড়াতে সহায়তা করে। ফলে প্রতিষ্ঠানটি লাভবান হয়। তাই বলা যায়, বিপণনের পর্যায়িতকরণ কাজটির ফলে রূপসী শাড়ি ঘরের বিক্রি বৃদ্ধি পেয়েছে।"
        }
      ]
    },
    {
      "number": "5",
      "uddipok": "'যশোর ফ্লাওয়ারস' স্থানীয়ভাবে গম সংগ্রহপূর্বক নিজস্ব কারখানায় উৎপাদিত আটা, ময়দা ও সুজি ভোক্তাদের মাঝে বিক্রি করে আসছে। সম্প্রতি বিসিক শিল্প এলাকায় অবস্থিত তিনটি বেকারির সাথে তাদের চুক্তি হয়েছে। চুক্তি অনুযায়ী তাদের উৎপাদিত পণ্য বেকারিগুলোতে সরবরাহ শুরু হয়েছে। যশোর ফ্লাওয়ারস কর্তৃপক্ষ মনে করছে পূর্বের তুলনায় কেজি প্রতি কম দামে পণ্য সরবরাহ করা, পাইকারি কারবারিদের নিকট পণ্য বিক্রি করা এবং খুচরা ব্যবসায়ীদের নিকট পণ্য বিক্রি করার ফলে বিক্রয় বৃদ্ধির মাধ্যমে প্রতিষ্ঠানটি লাভবান হচ্ছে।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "উৎপাদক প্রতিযোগী থেকে তার পণ্যকে স্বতন্ত্র করতে যে নাম, চিহ্ন বা প্রতীক ব্যবহার করে তাকে ব্র্যান্ড নাম বলে।"
        },
        {
          "label": "খ",
          "question": "",
          "explanation": "সামগ্রিক বাজারকে সমবৈশিষ্ট্যের ভিত্তিতে ছোট ছোট অংশে ভাগ করে কতিপয় উপবাজারে পরিণত করাকে বাজার বিভক্তিকরণ বলে। আধুনিক প্রতিযোগিতামূলক বাজারে সাফল্য অর্জনের জন্য বাজার বিভক্তিকরণ হলো অন্যতম উপায়। কারণ এর মাধ্যমে একজন বিপণনকারী ভোক্তাদের রুচি, পছন্দ ও চাহিদানুযায়ী পণ্য সরবরাহ করতে পারে। এতে প্রতিযোগীদের চেয়ে বেশি সুবিধা অর্জন করা যায়। ফলে ভোক্তা সন্তুষ্টি বাড়ে এবং প্রতিযোগিতায় প্রতিষ্ঠানের অবস্থান আরও দৃঢ় হয়।"
        },
        {
          "label": "গ",
          "question": "",
          "explanation": "প্রাথমিক পর্যায়ে 'যশোর ফ্লাওয়ারস' ভোক্তা বাজারে পণ্য বিক্রি করতো। যে সকল ক্রেতা ব্যক্তিগত বা পারিবারিক ব্যবহারের জন্য পণ্য বা সেবা কেনে তাদের নিয়ে ভোক্তা বাজায় গঠিত। ভোক্তা বাজারে বাজারে উৎপাদক বা বিক্রেতার সাথে চূড়ান্ত ভোক্তার যোগাযোগ ঘটে। এ বাজারে বিক্রীত পণ্য পুনঃউৎপাদন অথবা পুনঃবিক্রয়ের কাজে ব্যবহৃত হয় না। উদ্দীপকে 'যশোর ফ্লাওয়ারস' গম প্রক্রিয়াজাতকারী একটি প্রতিষ্ঠান। এটি স্থানীয়ভাবে গম সংগ্রহ করে নিজস্ব কারখানায় আটা, ময়দা ও সুজি উৎপাদন করে তা ভোক্তাদের কাছে বিক্রি করতো। প্রতিষ্ঠানটি থেকে এসব পণ্য কিনে ক্রেতারা তাদের দৈনন্দিন চাহিদা পূরণ করে। এসব পণ্য তারা পুনঃবিক্রয় বা পুনঃউৎপাদন কাজে ব্যবহার করে না। এক্ষেত্রে তারা চূড়ান্ত ভোগকারী হিসেবে অল্প পরিমাণে আটা, ময়দা বা সুজি কিনে থাকে। অর্থাৎ, প্রতিষ্ঠানটি চূড়ান্ত ভোক্তাদের কাছে পণ্য বিক্রি করতো। আর ভোক্তাদের সমন্বয়ে ভোক্তা বাজার গঠিত হয়। সুতরাং, প্রাথমিক পর্যায়ে 'যশোর ফ্লাওয়ারস' ভোক্তা বাজারে পণ্য বিক্রি করতো।"
        },
        {
          "label": "ঘ",
          "question": "",
          "explanation": "'যশোর ফ্লাওয়ারস'-এর শিল্প বাজারে পণ্য বিক্রয়ের মাধ্যমে লাভবান হওয়ার যৌক্তিকতা রয়েছে বলে আমি মনে করি। যেসব প্রতিষ্ঠান পুনরায় উৎপাদনের জন্য পণ্য বা সেবা কিনে তাদের নিয়ে শিল্প বাজার গঠিত হয়। শিল্প বাজারের পণ্য উৎপাদন বা পুনঃবিক্রয়ের কাজে ব্যবহার হয় বলে ক্রেতারা বেশি পরিমাণে পণ্যসামগ্রী ক্রয় করে থাকে। তাই এ বাজারের বিক্রেতাদের বিক্রয় ও মুনাফার 'পরিমাণ বেশি হয়। উদ্দীপকের 'যশোর ফ্লাওয়ারস' প্রাথমিকভাবে ভোক্তা বাজারে পণ্য বিক্রয় করতো। সম্প্রতি বিসিক শিল্প এলাকায় অবস্থিত তিনটি বেকারির সাথে তাদের চুক্তি হয়েছে। চুক্তি অনুযায়ী তাদের উৎপাদিত পণ্য বেকারিগুলোতে সরবরাহ শুরু করেছে। বর্তমানে প্রতিষ্ঠানটি পূর্বের তুলনায় কেজিপ্রতি কম দামে পণ্য সরবরাহ, পাইকারি এবং খুচরা ব্যবসায়ীদের কাছে পণ্য বিক্রি করতে পারছে। প্রতিষ্ঠানটির কর্তৃপক্ষ মনে করছে এসব কারণে বিক্রয় বৃদ্ধির মাধ্যমে প্রতিষ্ঠানটি লাভবান হচ্ছে। 'যশোর ফ্লাওয়ারস' পরবর্তীতে শিল্প বাজারে তাদের উৎপাদিত পণ্য বিক্রয় শুরু করে। এক্ষেত্রে প্রতিষ্ঠানটি থেকে তাদের চুক্তিকৃত বেকারিগুলো পুনঃউৎপাদনের জন্য বৃহৎ পরিসরে কাঁচামাল সংগ্রহ করে। আবার, খুচরা ব্যবসায়ীরাও তাদের কাছ থেকে পুনঃবিক্রয়ের জন্য পণ্য সংগ্রহ করে। এছাড়া পণ্য মূল্য কম হওয়ায় প্রতিষ্ঠানটির বিক্রির পরিমাণ বৃদ্ধি পায়। ফলে প্রতিষ্ঠানটির অধিক মুনাফা অর্জনের মাধ্যমে লাভবান হয়। এক্ষেত্রে প্রতিষ্ঠানটি যদি ভোক্তা বাজার ছেড়ে শিল্প বাজারে না আসতো তাহলে বেশি লাভবান হওয়া সম্ভব হতো না। তাই বলা যায়, 'যশোর ফ্লাওয়ারস' এর শিল্প বাজারে পণ্য বিক্রয়ের মাধ্যমে লাভবান হওয়ার বিষয়টি যৌক্তিক।"
        }
      ]
    },
    {
      "number": "6",
      "uddipok": "বিপণন মিশ্রণের ৪টি উপাদান নিম্নোক্ত চিত্রের মাধ্যমে উপস্থাপন করা হলো:",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "বাজার হলো একটি পণ্য বা সেবার বর্তমান এবং সম্ভাব্য ক্রেতার সেট বা সমষ্টি।"
        },
        {
          "label": "খ",
          "question": "",
          "explanation": "যেসব সরকারি প্রতিষ্ঠান (যেমন: স্কুল, কলেজ, হাসপাতাল প্রভৃতি) তাদের নিজস্ব কাজগুলো পরিচালনার জন্য পণ্য বা সেবাসামগ্রী কেনে তাদের সরকারি বাজার বলে। সরকারের বিভিন্ন মন্ত্রণালয়, হাসপাতাল, স্কুল, কলেজ প্রভৃতি প্রতিষ্ঠান তাদের কার্যক্রম পরিচালনার জন্য বিভিন্ন পণ্যসামগ্রী ক্রয় করে। এসব সরকারি প্রতিষ্ঠানকে সরকারি বাজার বলা হয়। জনগণের সেবা করার 'লক্ষ্যে এসব প্রতিষ্ঠান সরকার পরিচালনা করে থাকে। এসব প্রতিষ্ঠানের মূল কাজ হলো জনগণের কল্যাণসাধন করা।"
        },
        {
          "label": "গ",
          "question": "",
          "explanation": "উদ্দীপকের চিত্রের '?' চিহ্নিত বক্সের উপাদানটি হলো মূল্য। পণ্য পাওয়ার জন্য ক্রেতাদের যে পরিমাণ অর্থ ব্যয় করতে হয় তাই হলো মূল্য। মূল্য ক্রেতাসাধারণের কাছে অত্যন্ত সংবেদনশীল একটি বিষয়। তাই সবদিক বিচার-বিশ্লেষণ করে পণ্যমূল্য নির্ধারণ করতে হয়। উদ্দীপকে বিপণন মিশ্রণের একটি চিত্রের উল্লেখ রয়েছে। চিত্রটিতে '?' ঘরের উপাদানটি বিপণন মিশ্রণের অন্যতম প্রভাব বিস্তারকারী উপাদান। এ উপাদানটি ক্রেতাদের কাছে অত্যন্ত সংবেদনশীল বিষয়। কারণ এটি ক্রেতাদের পণ্য কেনার সিদ্ধান্তের ওপর সরাসরি প্রভাব বিস্তার করে। আবার, এ উপাদানটির কারণে ক্রেতারা অনেক সময় পণ্য কিনতে অনিচ্ছা বা অনাগ্রহ প্রকাশ করে। এসব বৈশিষ্ট্য বিপণন মিশ্রণের মূল্য উপাদানের সাথে সঙ্গতিপূর্ণ। সুতরাং, উদ্দীপকের চিত্রের '?' চিহ্নিত বক্সে বিপণন মিশ্রণের 'মূল্য' উপাদান্টি থাকবে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত উপাদানগুলো ভোক্তাকে কেন্দ্র করে আবর্তিত হয় এবং বিষয়টি যৌক্তিক বলে আমি মনে করি। যারা ব্যক্তিগত ভোগ বা ব্যবহারের জন্য পণ্য বা সেবা কেনে তারাই ভোক্তা। ভোক্তারা আছে বলে পণ্যের বিপণন প্রয়োজন হয়। এজন্য তাদের কেন্দ্র করে বিপণনের কার্যাবলি সম্পাদিত হয়ে থাকে। উদ্দীপকে বিপণন মিশ্রণের উপাদানগুলো চিত্রিত হয়েছে। উপাদানগুলো হলো; পণ্য, মূল্য, স্থান বা বণ্টন এবং প্রসার। এক্ষেত্রে ভোক্তা বিপণন মিশ্রণের উপাদানগুলোর কেন্দ্রে অবস্থান করে। কারণ ভোক্তাকে কেন্দ্র করেই বিপণন মিশ্রণের উপাদানগুলো প্রতিষ্ঠান কর্তৃক পরিচালিত হয়। বাজারে টিকে থাকতে হলে ভোক্তাদের কথা বিবেচনা করে নীতি নির্ধারণ করতে হয়। কারণ ভোক্তাদের চাহিদামতো পণ্য, নির্ধারিত মূল্য, প্রসার কার্যাবলি ও সহজ বণ্টন ব্যবস্থা বিদ্যমান থাকলে তারা পণ্য কিনতে উৎসাহী হয়। ফলে প্রতিষ্ঠানের সাফল্য অর্জন সহজ হয়। আবার, বর্তমান মুক্তবাজার অর্থনীতির যুগে প্রতিষ্ঠানগুলোর মধ্যে প্রতিযোগিতা বেড়ে যাচ্ছে। তাই পণ্য বিপণনের বিষয়টি বিবেচনায় ভোক্তার গুরুত্ব বাড়ছে। এজন্য ভোক্তারা বিপণন মিশ্রণের কেন্দ্রবিন্দুতে অবস্থান করে। তাই বলা যায়, উদ্দীপকে বিপণন মিশ্রণের উপাদানগুলো ভোক্তাকে কেন্দ্র করে আবর্তিত হওয়ার বিষয়টি যৌক্তিক।"
        }
      ]
    },
    {
      "number": "7",
      "uddipok": "জনাব সেলিম একটি সাবান কোম্পানির মালিক। তিনি তার কারখানায় বিভিন্ন ধরনের সাবান উৎপাদন করে তা বিপণন করেন। তিনি তার উৎপাদিত পণ্যের ওপর মূল্য ছাড়, কুপন ও মেলায় ক্রেতা-আকর্ষণের জন্য প্রচেষ্টা চালায়। ভোক্তাদের মনে ইতিবাচক মনোভাব সৃষ্টির লক্ষ্যে ধর্মীয় বা সামাজিক উৎসবে শুভেচ্ছা জ্ঞাপন পদ্ধতি অবলম্বন করে। তাছাড়া কোম্পানি সম্পর্কে ভোক্তার অনুকূল ধারণা সৃষ্টির জন্য ডায়েরি, ক্যালেন্ডার, কলম ইত্যাদি উপহার দেয়। ফলে বাজারে তার উৎপাদিত পণ্যের চাহিদা বাড়ছে এবং পণ্যের বিক্রিও দিন দিন বাড়ছে।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "যেসব প্রাকৃতিক সম্পদ কোনো প্রকার প্রক্রিয়াকরণ ছাড়াই প্রথমবারের মতো উৎপাদনে ব্যবহৃত হয় সেগুলোকে কাঁচামাল বলে।"
        },
        {
          "label": "খ",
          "question": "",
          "explanation": "যেসব পণ্য ক্রেতারা দেখামাত্র, আবেগের বশে কিনে তাকে লোভনীয় পণ্য বলে। উদাহরণ হিসেবে বলা যায়, ৭ বছর বয়সের সোহান তার বাবার সাথে শিশু পার্কে বেড়াতে গেল। রাস্তার পাশে আইসক্রিম দেখে তার খেতে ইচ্ছা হলো'। সোহানের ইচ্ছার কথা শুনে তার বাবা আইসক্রিম কিনে দিলো। এখানে আইসিক্রম একটি লোভনীয় পণ্য। কারণ এটি সোহান আবেগের বশে কোনো চিন্তা-ভাবনা ছাড়াই কিনতে চেয়েছে। ফুচকা, খেলনা, আচার, চটপটি, ম্যাগাজিন প্রভৃতি হলো লোভনীয় পণ্য।"
        },
        {
          "label": "গ",
          "question": "",
          "explanation": "জনাব সেলিমের ব্যবসায়ে ভোক্তা বিক্রয় প্রসার মাধ্যমটি ব্যবহার করা হয়েছে। বিক্রয় প্রসারের অন্যতম একটি হাতিয়ার হলো ভোক্তা বিক্রয় প্রসার। এর মাধ্যমে চূড়ান্ত ভোক্তাকে পণ্য কিনতে উৎসাহিত করতে প্রসারমূলক কর্মসূচি নেওয়া হয়। নমুনা বিতরণ, মূল্য ছাড়, কুপন, প্রদর্শনী এবং মেলা, শুভেচ্ছা জ্ঞাপন, উপহার প্রভৃতি এ মাধ্যমের কৌশলসমূহ। উদ্দীপকে জনাব সেলিম একটি সাবান কোম্পানির কারখানার মালিক। তিনি তার কারখানায় বিভিন্ন ধরনের সাবান উৎপাদন করে তা বিপণন করেন। এক্ষেত্রে তিনি উৎপাদিত সাবানের ওপর মূল্য ছাড় ও কুপন দেন। এতে ক্রেতারা এ সুবিধা পেয়ে পণ্য কিনতে উৎসাহী হয়। এছাড়া তিনি সাবান মেলায় প্রদর্শন, বিভিন্ন উৎসবে শুভেচ্ছা জ্ঞাপন ও উপহার দিয়ে থাকেন। এতে ক্রেতারা প্রতিষ্ঠানটির পণ্যের পাশাপাশি প্রতিষ্ঠান সম্পর্কেও ইতিবাচক ধারণা পোষণ করেন। এসবের কারণে তারা প্রতিষ্ঠানটির পণ্য কিনতে প্রলুব্ধ ও উৎসাহী হয়। তার গৃহীত এসব পদক্ষেপের সাথে ভোস্তাকেন্দ্রিক বিক্রয় প্রসারের মিল রয়েছে। সুতরাং, জনাব সেলিমের ব্যবসায়ে ভোক্তা বিক্রয় প্রসার মাধ্যমটি ব্যবহার করা হয়েছে।"
        },
        {
          "label": "ঘ",
          "question": "",
          "explanation": "সাবান বিক্রি বাড়ানোর জন্য জনাব সেলিমের গৃহীত বিক্রয় প্রসারমূলক সিদ্ধান্তটির সাথে আমি একমত। বিক্রয় প্রসার একটি স্বল্পমেয়াদি প্রসারমূলক কাজ। এর মাধ্যমে ক্রেতাদের পণ্য কিনতে প্ররোচিত করা হয়। এর বিভিন্ন কৌশল প্রয়োগ করে প্রতিষ্ঠান তার উৎপাদিত পণ্যের প্রতি ক্রেতাদের আকর্ষণ করে থাকে। এতে প্রতিষ্ঠানের মোট বিক্রি ও মুনাফা বাড়ে। উদ্দীপকে জনাব সেলিম তার প্রতিষ্ঠানের উৎপাদিত সাবান বিপণনে বিক্রয় প্রসারের বিভিন্ন পদক্ষেপ নেয়। এ পদক্ষেপের আওতায় তিনি মূল্য ছাড়, কুপন, মেলায় প্রদর্শনী প্রভৃতি ব্যবস্থা নেন। আবার বিভিন্ন উৎসবে শুভেচ্ছা জ্ঞাপন করেন। এছাড়া ভোক্তাদের মনে অনুকূল ধারণা তৈরিতে তিনি ডায়েরি, কলম প্রভৃতি উপহার তাদেরকে দেন। এতে তার উৎপাদিত পণ্যের চাহিদা ও বিক্রি দিন দিন বাড়তে থাকে। জনাব সেলিম বিক্রয় প্রসারের এসব পদক্ষেপের মাধ্যমে ভোক্তাকে পণ্য কিনতে প্ররোচিত করছেন। তার প্রদত্ত এসব সুবিধা পেয়ে প্রথমে ক্রেতারা তার পণ্য সম্পর্কে জানতে পারছে। এছাড়া তার প্রতিষ্ঠানের প্রতিও ক্রেতারা ইতিবাচক মনোভাব পোষণ করছে। এজন্য ক্রেতারা তার পণ্য কেনা শুরু করে যা তার প্রতিষ্ঠানের গ্রহণযোগ্যতা, পণ্যের চাহিদা ও বিক্রি বাড়ায়। এক্ষেত্রে স্বল্পমেয়াদি এসব পদক্ষেপের মাধ্যমে তিনি প্রতিষ্ঠানটির পণ্য বিক্রিতে ইতিবাচক ফল বয়ে আনছেন। তাই বলা যায়, সাবানের বিক্রি বাড়াতে জনাব সেলিমের নেওয়া বিক্রয় প্রসার সিদ্ধান্তটি সঠিক হয়েছে।"
        }
      ]
    },
    {
      "number": "8",
      "uddipok": "টপ-টক লি. মোবাইল হ্যান্ডসেটের একটি স্বনামধন্য প্রতিষ্ঠান। এটি প্রতিনিয়ত তাদের মোবাইল সেটের নিত্যনতুন ডিজাইন বাজারে ছাড়ে। সম্প্রতি এটি পণ্যের প্রচারের লক্ষ্যে কয়েকটি নৈর্ব্যক্তিক উপস্থাপনের সাথে চুক্তিবদ্ধ হয়েছে। পাশাপাশি প্রতিষ্ঠানটি পণ্যের বিক্রয় বৃদ্ধির জন্য লটারির মাধ্যমে পুরস্কার ঘোষণা, মূল্য ছাড়, নমুনা বিতরণ, কুপন ইত্যাদি কার্যক্রম গ্রহণ করে।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "সংবাদ সম্মেলন বা জনসেবামূলক কার্যক্রমের মাধ্যমে প্রতিষ্ঠানের ভাবমূর্তি সৃষ্টি করে পণ্য বা সেবার বিক্রি বাড়ানোর প্রক্রিয়াকে জনসংযোগ বলে।"
        },
        {
          "label": "খ",
          "question": "",
          "explanation": "বিপণন প্রসার হলো ক্রেতার সাথে যোগাযোগের অন্যতম প্রক্রিয়া, যা ক্রেতাদেরকে পণ্য, সেরা ও ধারণা সম্পর্কে জানায়, পণ্যের চাহিদা সৃষ্টি করে এবং কিনতে উৎসাহিত করে। বিপণন প্রসার হলো বিপণন মিশ্রণের একটি অংশ। এটি পণ্য বা সেবার বিক্রি বাড়ানোর কৌশল। পণ্য সম্পর্কে ক্রেতাকে ধারণা দিয়ে কিনতে আগ্রহী করে তোলা হয় বিপণন প্রসারের মাধ্যমে। এতে প্রতিষ্ঠানের কিছুটা ব্যয় বাড়লেও বিক্রি বাড়িয়ে বেশি মুনাফা অর্জন করা সম্ভব হয়।"
        },
        {
          "label": "গ",
          "question": "",
          "explanation": "টপ-টক লি. ক্রেতাদের অবহিত করার জন্য প্রসার মিশ্রণের বিজ্ঞাপন হাতিয়ার ব্যবহার করেছে। বিজ্ঞাপন হলো এক ধরনের নৈর্ব্যক্তিক উপস্থাপনা। পণ্য বা সেবা বিক্রির উদ্দেশ্যে অর্থ প্রদত্ত উপায়ে বিজ্ঞাপন দেওয়া হয়। সঠিক বিজ্ঞাপন মাধ্যম নির্ধারণের ওপর ব্যবসায়ের সফলতা অনেকাংশে নির্ভর করে। বিজ্ঞাপনের বিভিন্ন মাধ্যমগুলো হলো সংবাদপত্র, রেডিও, টেলিভিশন, বিজ্ঞাপনের সাময়িকী প্রভৃতি। উদ্দীপকে টপ-টক লি. মোবাইল হ্যান্ডসেটের' একটি স্বনামধন্য ব্যবসায় প্রতিষ্ঠান। প্রতিনিয়ত এটি তাদের মোবাইল সেটের নিত্যনতুন ডিজাইন বাজারে ছাড়ে। সম্প্রতি প্রতিষ্ঠানটি পণ্যের প্রচারের লক্ষ্যে কয়েকটি নৈর্ব্যক্তিক উপস্থাপনের সাথে চুক্তিবদ্ধ হয়েছে। এ নৈর্ব্যক্তিক উপস্থাপনার জন্য প্রতিষ্ঠানটিকে অর্থ ব্যয় করতে হয়। আর এ উপস্থাপনার মাধ্যমে প্রতিষ্ঠানটির নতুন ডিজাইনের পণ্য সম্পর্কে ক্রেতারা জানতে পারে। এতে তাদের মধ্যে পণ্য কেনার জন্য আগ্রহ তৈরি হয়। এগুলো বিজ্ঞাপনের বৈশিষ্ট্যের সাথে মিলে যায়। তাই বলা যায়, টপ-টক লি. পণ্য সম্পর্কে ক্রেতাদের অবহিত করার জন্য প্রসার মিশ্রণের বিজ্ঞাপন হাতিয়ারটি ব্যবহার করেছে।"
        },
        {
          "label": "ঘ",
          "question": "",
          "explanation": "বিক্রয় বৃদ্ধির লক্ষ্যে টপ-টক লি. ভোক্তা বিক্রয় প্রসার হাতিয়ার ব্যবহার করেছে বলে আমি মনে করি। পণ্য কিনতে ভোক্তাদের উৎসাহিত করার জন্য ভোক্তা বিক্রয় প্রসার হাতিয়ার ব্যবহার করা হয়। এর ফলে ভোক্তাদের মাঝে পণ্য কেনার তাৎক্ষণিক আগ্রহ সৃষ্টি হয়। কিস্তিতে ক্রয়ের সুবিধা, মূল্য ছাড়, উপহার প্রদান প্রভৃতি ভোক্তা বিক্রয় প্রসার কৌশলের অন্তর্ভুক্ত। উদ্দীপকে টপ-টক লি. মোবাইল হ্যান্ডসেট উৎপাদনকারী একটি প্রতিষ্ঠান। সম্প্রতি এটি তাদের নতুন ডিজাইনকৃত পণ্যের প্রচারে বিজ্ঞাপন দেয়। এছাড়া প্রতিষ্ঠানটি বিক্রি বাড়াতে বিভিন্ন কার্যক্রম নেয়। এর আওতায় এটি লটারির মাধ্যমে পুরস্কার ঘোষণা, মূল্য ছাড়, নমুনা বিতরণ, কুপন প্রভৃতি ব্যবস্থা নেয়। টপ-টক লি. তাদের গৃহীত কার্যক্রমের মাধ্যমে ভোক্তা বিক্রয় প্রসার পদক্ষেপ নেয়। পুরস্কার, মূল্য ছাড়, কুপন প্রভৃতি দেখে ক্রেতারা তৎক্ষণাৎ প্রতিষ্ঠানটির পণ্য কিনতে উৎসাহিত হবে। এতে প্রতিষ্ঠানটির বিক্রয় কাজে গতিশীলতা আসবে। ফলে এটির মুনাফার পরিমাণ বাড়বে। এভাবে প্রতিষ্ঠানটির বিক্রি বৃদ্ধির মাধ্যমে ব্যবসায়িক সফলতা অর্জনের পথ সুগম হবে। তাই বলা যায়, বিক্রি বাড়াতে টপ-টক লি, এর নেওয়া ভোক্তা বিক্রয় প্রসার হাতিয়ার ব্যবহার যৌক্তিক হয়েছে।"
        }
      ]
    },
    {
      "number": "9",
      "uddipok": "জনাব মাসুদের ধর্মতলা মোড়ে 'মাসুম স্টোর' নামে তার একটি মুদি দোকান আছে। দোকানে চাল, ডাল, আটা, লবণ, সাবানসহ বিভিন্ন ধরনের পণ্য বিক্রি করেন। জনাব মাসুদ তার দোকানে পণ্যের ক্রয়মূল্যের ওপর ৩০% মুনাফা যোগ করে বিক্রয়মূল্য ধার্য করেন। এতে তিনি ব্যবসায়ে সফলতা লাভ করেন।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "যে পণ্য সম্পর্কে ক্রেতাদের পূর্ব ধারণা থাকে না অর্থাৎ ক্রেতারা পণ্যটি আদৌ দেখেনি বা দেখলেও কেনার কথা কখনো ভাবেনি সে পণ্যকে অযাচিত পণ্য বলে।"
        },
        {
          "label": "খ",
          "question": "",
          "explanation": "দ্রুত মূল্য পরিশোধ ও বেশি পরিমাণ পণ্য কিনতে ক্রেতাদেরকে আগ্রহী করতে তালিকা মূল্য থেকে নির্দিষ্ট হারে দাম কম রাখাকে পণ্যের বাট্টা বলে। বর্তমানে ক্রেতারা পণ্য মূল্য সম্পর্কে খুবই সচেতন। তারা কম মূল্যে ভালো পণ্য পেতে চায়। তাদেরকে পণ্য কিনতে আগ্রহী করে তোলার জন্য অনেক প্রতিষ্ঠানই তালিকা মূল্য থেকে নিদিষ্ট হারে দাম কম রাখে। এ ধরনের মূল্য সমন্বয়কে বাট্টা বলে। এটি হলো একটি বাজারজাতকরণ কৌশল, যা পণ্যের বিক্রি বাড়াতে সহায়তা করে।"
        },
        {
          "label": "গ",
          "question": "",
          "explanation": "উদ্দীপকের জনাব মাসুদ ভোগ্য পণ্য নিয়ে ব্যবসায় পরিচালনা করেন। ভোগ্য পণ্য ক্রেতারা নিজের ব্যক্তিগত বা পারিবারিক ভোগের জন্য কেনে। এসব পণ্য কেনার ক্ষেত্রে বাণিজ্যিক উদ্দেশ্য থাকে না। এ ধরনের পণ্যের এককপ্রতি মূল্য কম হয়। ক্রেতারা এসব পণ্য অল্প পরিমাণে নিয়মিত কেনে। উদ্দীপকে জনাব মাসুদের একটি মুদি দোকান আছে। সেখানে তিনি চাল, ডাল, আটা লবণ, সাবানসহ বিভিন্ন ধরনের পণ্য বিক্রি করেন। ভোক্তারা এসব পণ্য বাণিজ্যিক উদ্দেশ্যে কেনে না। পারিবারিক বা ব্যক্তিগত ব্যবহারের উদ্দ্যেশ্য ক্রেতারা এসব পণ্য কেনে। এজন্য তারা এসব পণ্য একবারে বেশি পরিমাণে না কিনে অল্প পরিমাণে কেনে। এছাড়া এসব পণ্য দৈনন্দিন ব্যবহার করতে হয় বলে এগুলোর এককপ্রতি মূল্য কম - হয়। এ বিষয়গুলো ভোগ্য পণ্যের বৈশিষ্ট্যের সাথে সামঞ্জস্যপূর্ণ। তাই বলা যায়, জনাব মাসুদ ভোগ্য পণ্য নিয়ে ব্যবসায় পরিচালনা করেন।"
        },
        {
          "label": "ঘ",
          "question": "",
          "explanation": "জনাব মাসুদ বিক্রয়কৃত পণ্যের মূল্য নির্ধারণে ব্যয় যোগ পদ্ধতি অনুসরণ করেছেন; যার যথার্থতা রয়েছে বলে আমি মনে করি। পণ্যের ক্রয়মূল্যের সাথে নির্দিষ্ট পরিমাণ মুনাফা যোগ করে বিক্রয়মূল্য নির্ধারণ করাই ব্যয়যোগ মূল্য নির্ধারণ। এ পদ্ধতিতে স্থির ব্যয়, পরিবর্তনশীল ব্যয় এবং প্রত্যাশিত বিক্রির পরিমাণ বিবেচনা করা হয়। এতে এককপ্রতি উৎপাদন ব্যয়ের ভিত্তিতে এককপ্রতি বিক্রয়মূল্য নির্ধারণ করা হয়। উদ্দীপকে জনাব মাসুদ একটি মুদি দোকান পরিচালনা করেন। তিনি তার দোকানে চাল, ডাল, আট, লবণসহ বিভিন্ন পণ্য বিক্রি করেন। পণ্য বিক্রির ক্ষেত্রে তিনি ক্রয়মূল্যের সাথে ৩০% মুনাফা যোগ করে মূল্য নির্ধারণ করেন। এজন্য তিনি প্রথমে পণ্যের, এককপ্রতি ব্যয় নির্ণয় করেন। পরবর্তীতে এ ব্যয়ের সাথে প্রত্যাশিত মুনাফা যোগ করেন। এভাবে মূল্য নির্ধারণকে ব্যয়যোগ পদ্ধতি বলা হয়। জনাব মাসুদ মুদি ব্যবসায়ী হওয়ায় তার ব্যবসায়ের পরিধিও ক্ষুদ্র। ক্ষুদ্র ব্যবসায়ীদের জন্য ব্যয়যোগ পদ্ধতিতে মূল্য নির্ধারণ একটি জনপ্রিয় পদ্ধতি। এক্ষেত্রে জনাব মাসুদ চাইলেই বেশি বা কম মুনাফা যোগ করতে পারেন। তাছাড়া নিত্যপ্রয়োজনীয় পণ্যের মূল্য সবসময় ওঠানামা করে। ব্যয়যোগ পদ্ধতিতে মূল্য নির্ধারণ করলে তিনি তার পণ্য মূল্যও সহজে বাড়াতে বা কমাতে পারেন। এভাবে তিনি সহজেই বাজার সম্প্রসারণ বিষয়ক সিদ্ধান্ত নিতে পারেন। তাই বলা যায়, জনাব মাসুদের ব্যয়যোগ পদ্ধতিতে মূল্য নির্ধারণ করা যৌক্তিক হয়েছে।"
        }
      ]
    },
    {
      "number": "10",
      "uddipok": "জনাব রুমি তার বাড়ির জন্য একটি নির্দিষ্ট ব্র্যান্ডের ফ্রিজ ক্রয়ের উদ্দেশ্যে রওনা হন। অবিরাম বৃষ্টির কারণে পথিমধ্যে একটি দোকানে অবস্থান করে। সেখান থেকে জনাব রুমি ছাতা ক্রয় করে যশোর নিউমার্কেটে যান। সেখানে বিভিন্ন কোম্পানির ফ্রিজের সাইজ, মূল্য, বিক্রয়োত্তর সেবা পর্যবেক্ষণ করে তার নির্দিষ্ট ব্রান্ডের ফ্রিজের পরিবর্তে অন্য কোম্পানির ফ্রিজ ক্রয় করার সিদ্ধান্ত গ্রহণ করেন।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "নির্দিষ্ট পরিমাণ পণ্য বা সেবা নেওয়া বা ব্যবহারের জন্য ক্রেতা যে পরিমাণ অর্থ বিক্রেতাকে দেয় তাকে ঐ পণ্যের মূল্য বলে।"
        },
        {
          "label": "খ",
          "question": "",
          "explanation": "যে বাজার শিল্প পণ্যের ক্রেতাদের নিয়ে গঠিত হয় তাকে শিল্প বাজার বলে। সাধারণত পুনরায় উৎপাদনের উদ্দেশ্যে শিল্প বাজারের সদস্যরা পণ্য কেনে। তারা শিল্প পণ্য কিনে তা প্রক্রিয়াজাতকরণের মাধ্যমে পুনরায় পণ্য উৎপাদন করেন। অতঃপর ঐ পণ্য বিক্রির মাধ্যমে মুনাফা অর্জন করেন। স্বাভাবিকভাবে উৎপাদনকারীর সংখ্যা ভোক্তাদের তুলনায় অনেক কম। তাই শিল্প বাজারের সদস্য সংখ্যা কম হয়।"
        },
        {
          "label": "গ",
          "question": "",
          "explanation": "জনাব রুমির কেনা ছাতা জরুরি পণ্যের অন্তর্ভুক্ত। আকস্মিক পরিস্থিতি মোকাবিলা করার জন্য জরুরি পণ্য কেনা হয়। ক্রেতাদের এ ধরনের পণ্য কেনার কোনো পূর্বপরিকল্পনা থাকে না। হঠাৎ আবশ্যিক চাহিদা সৃষ্টি হওয়ায় তারা এ ধরনের পণ্য কিনতে ক্রেতারা বাধ্য হয়। জনাব রুমি তার বাড়ির জন্য ফ্রিজ ক্রয়ের সিদ্ধান্ত নিয়েছেন। তিনি ফ্রিজ কেনার জন্য যশোর নিউমার্কেটের উদ্দেশ্যে রওনা দেন। কিন্তু পথে হঠাৎ অবিরাম বৃষ্টি শুরু হয়। তাই তিনি একটি দোকানে আশ্রয় নেন। সেখান থেকে তিনি একটি ছাতা কেনেন। এক্ষেত্রে ছাতা কেনার জন্য তার কোনো পূর্বপরিকল্পনা ছিল না। আকস্মিক পরিস্থিতি মোকাবিলা করতে তার ছাতা কিনতে হয়েছে। এগুলো জরুরি পণ্যের বৈশিষ্ট্য। তাই জনাব রুমির ছাতা জরুরি পণ্যের অন্তর্ভুক্ত।"
        },
        {
          "label": "ঘ",
          "question": "",
          "explanation": "জনাব রুমির ফ্রিজ কেনার সিদ্ধান্ত পরিবর্তন করা যৌক্তিক। শপিং পণ্য ক্রেতারা পূর্বপরিকল্পনা অনুযায়ী কিনে থাকে। এ পণ্য ক্রেতারা বিভিন্ন দোকান ঘুরে বিভিন্ন ব্র্যান্ডের সাথে তুলনা করে কেনে। এক্ষেত্রে বেশি সময় ব্যয় করতেও তারা রাজি থাকে। এসব পণ্যের এককপ্রতি মূল্য তুলনামূলক বেশি হয়। জনাব রুমি তার বাড়ির জন্য ফ্রিজ কেনার সিদ্ধান্ত নেন। তিনি নির্দিষ্ট ব্র্যান্ডের ফ্রিজ কিনবেন বলে যশোর নিউমার্কেটের উদ্দেশ্যে রওনা দেন। দোকানে পৌঁছে তিনি দেখেন নির্দিষ্ট ব্র্যান্ডের চেয়ে অন্য কোম্পানির ফ্রিজের সাইজ, মূল্য, বিক্রয়োত্তর সেবা ভালো। তাই তিনি তার নির্ধারিত ব্র্যান্ডের ফ্রিজের পরিবর্তে অন্য কোম্পানির ফ্রিজ কেনার সিদ্ধান্ত গ্রহণ করেন। বৈশিষ্ট্য অনুযায়ী জনাব রুমির ক্রয়কৃত ফ্রিজ একটি শপিং পণ্য। এক্ষেত্রে তিনি এ ফ্রিজ বার বার কেনেন না। এজন্য তিনি অনেক ব্র্যান্ডের মধ্যে তুলনা করে ফ্রিজ কেনেন। জনাব রুমি ফ্রিজ কেনার ক্ষেত্রে পূর্বপরিকল্পনা করে গেলেও অন্যান্য দোকান ঘুরে অন্য ব্র্যান্ডের ফ্রিজ পছন্দ করেন। কারণ অন্য ব্র্যান্ডের ফ্রিজ কিনলে তিনি মূল্য কম কিন্তু বিক্রয়োত্তর সেবা বেশি পাবেন। অর্থাৎ, তিনি এই ফ্রিজ থেকে তুলনামূলক বেশি সুবিধা পাবেন। এজন্য বলা যায়, জনাব বুমির ফ্রিজ কেনার সিদ্ধান্ত পরিবর্তন যথার্থ হয়েছে।"
        }
      ]
    },
    {
      "number": "11",
      "uddipok": "জনাব হাসান একটি সাবান কারখানার মালিক। তিনি তার কারখানায় বিভিন্ন ফ্লেভারের সাবান উৎপাদন করেন। ক্রেতা আকর্ষণের জন্য তিনি তার পণ্যের মূল্য ছাড় দেওয়ার সিদ্ধান্ত নেন। এজন্য তিনি পণ্যের মোড়কে 'মূল্য ছাড়' কথাটি স্পষ্ট অক্ষরে উল্লেখ করেন। বিক্রয় বৃদ্ধির জন্য তিনি ডিলারদের ক্রয়ভাতা, গিফট, বিক্রয় প্রতিযোগিতার ব্যবস্থা করেন। ফলে তিনি কাঙ্ক্ষিত লক্ষ্যে পৌঁছাতে সক্ষম হন। এমতাবস্থায় তিনি দেশের বিভিন্ন জেলায় ডিলার নিয়োগের কথা ভাবছেন।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "সাম্প্রতিক বিষয়াবলি, সাহিত্য বা অন্য কোনো বিষয় নিয়ে নিয়মিতভাবে প্রতি সপ্তাহে বা পনেরো দিন পর পর বা প্রতি মাসে বা প্রতি বছরে বই আকারে যা প্রকাশ করা হয় তাকে সাময়িকী বলে।"
        },
        {
          "label": "খ",
          "question": "",
          "explanation": "অর্থ খরচ না করে পণ্য বা সেবার নৈর্ব্যক্তিক উপস্থাপনাকেই প্রচার প্রচার বিপণন প্রসারের একটি অন্যতম হাতিয়ার। এটি সাধারণত তৃতীয় পক্ষ দ্বারা সংঘটিত হয়। গণমাধ্যমে অর্থ খরচ ছাড়া পণ্য বা সেবা সম্পর্কে জনসাধারণের কাছে অনুকূল ধারণা সৃষ্টি হয় প্রচারের মাধ্যমে। তাই বলা যায়, প্রচার হলো অ-অর্থপ্রদত্ত বিপণন প্রসার কৌশল।"
        },
        {
          "label": "গ",
          "question": "",
          "explanation": "জনাব হাসানের ব্যবসায়ে ভোস্তা বিক্রয় প্রসারের মূল্য ছাড় কৌশলটি ব্যবহার করা হয়েছে। প্রতিযোগিতা মোকাবিলা করার ক্ষেত্রে বিক্রয় প্রসারের অন্যতম হাতিয়ার হলো মূল্য ছাড় মোড়কিকরণ। এক্ষেত্রে পণ্যের মোড়কে মূল্য ছাড়ের পরিমাণ উল্লেখ থাকে। এর ফলে ভোক্তাদের মাঝে পণ্য কেনার স্বল্পমেয়াদি বা তাৎক্ষণিক আগ্রহ সৃষ্টি হয়। উদ্দীপকে জনাব হাসান একটি সাবান কারখানার মালিক। তিনি তার কারখানায় বিভিন্ন ফ্লেভারের সাবান উৎপাদন করেন। সাবান কিনতে ক্রেতা আকর্ষণের জন্য ব্যবস্থা নেন। এক্ষেত্রে তিনি সাবানের মূল্যের ওপর ছাড় দেওয়ার সিদ্ধান্ত নেন। আর এ ছাড়ের কথা তিনি সাবানের মোড়কে উল্লেখ করে দেন। এতে সাবান কেনার সময়ই ক্রেতারা এ ছাড় সম্পর্কে জানতে পারবে। এক্ষেত্রে মূল্য ছাড় দেখে ক্রেতারা তৎক্ষণাত একাধিক পণ্য কেনার সিদ্ধান্তও নিতে পারে। এভাবে ক্রেতাদেরকে পণ্য কিনতে প্ররোচিত করতে জনাব হাসান উক্ত ব্যবস্থা নিয়েছেন। এসবের সাথে মূল্য ছাড় মোড়কিকরণের মিল রয়েছে। সুতরাং, জনাব হাসানের ব্যবসায়ে বিক্রয় প্রসারের মূল্য ছাড় মোড়কিকরণ কৌশল ব্যবহৃত হয়েছে।"
        },
        {
          "label": "ঘ",
          "question": "",
          "explanation": "জনাব হাসানের বিক্রয় প্রসারের কারবার প্রসার কৌশলের মাধ্যমে ডিলার নিয়োগ যুক্তিযুক্ত হয়েছে বলে আমি মনে করি। বিক্রয় প্রসারের অন্যতম একটি কৌশল কারবার প্রসার। এক্ষেত্রে ব্যবসায়ের প্রসারে পাইকারি বা খুচরা ব্যবসায়ীদের প্ররোচিত করা হয়। এক্ষেত্রে এ মধ্যস্থব্যবসায়ীদের প্রণোদনা, ব্যবসায়িক ছাড়, কারবারি কুপন, ভাতা দেওয়া প্রভৃতি সুবিধা দিয়ে বিক্রি বাড়ানোর পদক্ষেপ নেওয়া হয়। উদ্দীপকে জনাব হাসান তার কারখানায় বিভিন্ন ফ্লেভারের সাবান উৎপাদন করেন। এ পণ্য বিক্রি করতে তিনি ভোস্তা বিক্রয় প্রসারের মাধ্যমে মূল্য ছাড় দেওয়ার ব্যবস্থা নেন। এছাড়া বিক্রয় বৃদ্ধির লক্ষ্যে তিনি বিদ্যমান ডিলারদের মাঝে ক্রয়ভাতা, গিফট, বিক্রয় প্রতিযোগিতার ব্যবস্থা করে কাঙ্ক্ষিত লক্ষ্যে পৌছাতে সক্ষম হন। বর্তমানে তিনি দেশের বিভিন্ন জেলায় ডিলার নিয়োগের কথা ভাবছেন। ডিলাররা জনাব হাসানের ব্যবসায়ের মধ্যস্থ্যব্যবসায়ী। এদেরকে বিভিন্ন প্রণোদনা দিয়ে তিনি তাদের মাধ্যমে বিক্রি বাড়াতে সক্ষম হয়েছেন। এছাড়া সারা দেশে পণ্যের বিক্রি কার্যক্রম সম্প্রসারণে তিনি প্রতি জেলায় ডিলার নিয়োগের কথা ভাবছেন। আর নিয়োগকৃত ডিলাররা তার থেকে বিদ্যমান সুবিধাদি তথা ক্রয়ভাতা, গিফট প্রভৃতি পেলে পণ্য বিক্রিতে উৎসাহী হবে। এতে দেশব্যাপী তার বিক্রয় বাড়বে, ব্যবসায় সম্প্রসারণ কার্যক্রমও সম্ভব হবে। এক্ষেত্রে বৈশিষ্ট্য অনুযায়ী কারবার প্রসার হাতিয়ারের মাধ্যমে তিনি দেশব্যাপী পণ্যের বিক্রি বাড়াতে সক্ষম হবেন। তাই বলা যায়, জনাব হাসানের বিক্রয় প্রসারের কারবার প্রসার কৌশলটির হিসেবে ডিলার নিয়োগ যুক্তিযুক্ত হয়েছে।"
        }
      ]
    }
  ]
}