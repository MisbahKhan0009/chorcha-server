{
  "title": "ঢাকা কমার্স কলেজ ২০২৪",
  "subtitle": "উৎপাদন ব্যবস্থাপনা ও বিপণন (11)",
  "questions": [
    {
      "number": "1",
      "uddipok": "জনাব ইশমাম ঢাকা বিশ্ববিদ্যালয় থেকে মার্কেটিং বিষয়ে এমবিএ ডিগ্রি অর্জন করেন এবং 'Pure Beverage Ltd' নামক প্রতিষ্ঠানে মার্কেটিং ম্যানেজার হিসেবে যোগদান করেন। তিনি সঠিক কৌশল নির্ধারণের জন্য প্রয়োজনীয় পরিকল্পনা প্রণয়ন করেন ও তা বাস্তবায়নের জন্য সুনির্দিষ্ট দিকনির্দেশনা প্রদান করেন এবং নিয়ন্ত্রণমূলক পদক্ষেপ গ্রহণ করেন। সম্প্রতি জনাব ইশমাম পরিবেশের কথা বিবেচনা করে তাদের উৎপাদিত কোমল পানীয় পরিবেশবান্ধব টেট্রা প্যাকে বিক্রয় শুরু করেন। ফলে প্রতিষ্ঠানের পানীয়ের গ্রহণযোগ্যতা উত্তরোত্তর বৃদ্ধি পাচ্ছে।",
      "tag": "DCC 24",
      "sub_questions": [
        {
          "label": "ক",
          "question": "বাজার কী?",
          "explanation": "পণ্য ও সেবা থেকে প্রাপ্ত সুবিধা এবং ঐ সুবিধা প্রাপ্তির জন্য ব্যয়িত অর্থের পার্থক্যই হলো ক্রেতা ভ্যালু।"
        },
        {
          "label": "খ",
          "question": "\"বিপণন কর্মসংস্থান সৃষ্টি করে\"- ব্যাখ্যা করো।",
          "explanation": "ভোক্তা বলতে ঐ সব ব্যক্তি বা প্রতিষ্ঠানকে বোঝায় যারা পণ্য বা সেবাসামগ্রী ভোগ বা ব্যবহার করে থাকে। বিপণনের সব কার্যক্রম ভোক্তাদের কেন্দ্র করেই পরিচালিত হয়। পণ্য উৎপাদনের ক্ষেত্রে ভোক্তাদের বুচি, স্বাদ, পছন্দ-অপছন্দ, ক্রয়ক্ষমতা প্রভৃতি বিবেচনা করা হয়। তাছাড়া ভোক্তাদের আকৃষ্ট করা ছাড়াও তাদের ধরে রাখতে ব্যবসায় প্রতিষ্ঠান প্রসারমূলক কৌশল অবলম্বন করে থাকে। ভোক্তারা আছে বলেই কোম্পানির অস্তিত্ব লক্ষ করা যায়। তাই সহজেই বলা যায়- 'ভোক্তাই রাজা'।"
        },
        {
          "label": "গ",
          "question": "উল্লিখিত উদ্দীপকের প্রাথমিক পর্যায়ে জনাব ইশমামের কার্যক্রমে বিপণনের কোন বৈশিষ্ট্য ফুটে উঠেছে? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটির প্রাথমিক কাজের মাধ্যমে বিপণনের 'চাহিদা' মৌলিক ধারণাটি ফুটে ওঠেছে। অভাব, আর্থিক সামর্থ্য ও অর্থ ব্যয় করার মানসিকতার সমষ্টি হলো চাহিদা। অর্থাৎ, অভাব কোনো ব‍্যক্তির ক্রয়ক্ষমতার শর্ত পূরণ করলে তা চাহিদা। আবার কেবল অর্থ ব্যয়ের ইচ্ছা থাকলেই যথেষ্ট নয়, বাজারে উক্ত পণ্য বা সেবার পর্যাপ্ততাও থাকতে হয়। 'সৃজনী ডিজাইন এন্ড ডেভেলপমেন্ট' ঢাকার বিভিন্ন এলাকায় আবাসিক প্রকল্প গড়ে তোলে। প্রতিষ্ঠানটি মধ্যবিত্ত শ্রেণির ক্রেতাদের আর্থিক সামর্থ্য বিবেচনা করে তুলনামূলক কম মূল্যে ছোট ছোট ফ্ল্যাট নির্মাণ করে। এক্ষেত্রে প্রতিষ্ঠানটি চাহিদার অন্যতম নির্ধারক 'আর্থিক সামর্থ্য'কে বিবেচনায় এনেছে। পরবর্তীতে দেখা যায়, প্রতিষ্ঠানটি প্রত্যাশিত বিক্রয় লক্ষ্য অর্জনে সক্ষম হয়। যা ক্রেতাদের অর্থ ব্যয়ের ইচ্ছাকে প্রকাশ করে। তাই বলা যায়, উদ্দীপকের প্রতিষ্ঠানটির প্রাথমিক কাজের মাধ্যমে বিপণনের 'চাহিদা' মৌলিক ধারণাটি ফুটে ওঠেছে।"
        },
        {
          "label": "ঘ",
          "question": "উদ্দীপকের 'Pure Beverage Ltd.' এর কোমল পানীয়ের গ্রহণযোগ্যতা বৃদ্ধির কারণ বিপণন ক্রমবিকাশের যুগ উল্লেখপূর্বক বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানটির প্রত্যাশিত বিক্রয় লক্ষ্য অর্জনের কারণ বিপণন ক্রমবিকাশের 'বিক্রয় যুগ'। ১৯২০ থেকে ১৯৫০ সাল পর্যন্ত সময়কে বিক্রয় যুগ বলা হয়। এ যুগে উৎপাদনকারীরা পণ্য বিক্রির কৌশল হিসেবে বিজ্ঞাপন, ব্যক্তিক বিক্রয় এবং ডিলারদের ব্যবহার শুরু করে। উল্লেখ্য, এ যুগে রেডিও, সংবাদপত্রের মাধ্যমে বিজ্ঞাপন দিয়ে বিক্রয় বৃদ্ধির চেষ্টা করা হতো। 'সৃজনী ডিজাইন এন্ড ডেভেলপমেন্ট' ঢাকার বিভিন্ন এলাকায় আবাসিক প্রকল্প গড়ে তোলে। ক্রেতার মনোযোগ আকর্ষণ এবং বিক্রয় বৃদ্ধির জন্য প্রতিষ্ঠানটি প্রচুর বিজ্ঞাপন দেয়। বিজ্ঞাপনের মাধ্যম হিসেবে টেলিভিশন ও দৈনিক পত্রিকা ব্যবহার করে। ফলে অল্প সময়ের মধ্যে প্রত্যাশিত বিক্রয় লক্ষ্য অর্জনে সক্ষম হয়। এক্ষেত্রে প্রতিষ্ঠানটির কর্মকান্ডে বিপণন ক্রমবিকাশের 'বিক্রয় যুগ'-এর প্রতিফলন দেখা যায়। উদ্দীপকের প্রতিষ্ঠানটি ক্রেতাদের মনোযোগ আকর্ষণ ও বিক্রয় বৃদ্ধির জন্য দৈনিক পত্রিকা ও টেলিভিশনে প্রচুর বিজ্ঞাপন দেয়। বিপণন ক্রমবিকাশের বিক্রয় যুগেও উৎপাদনকারীরা মনে করতো পণ্য বা সেবা এমনিতেই বিক্রি হবে না। তাই তারা বিজ্ঞাপন, ব্যক্তিক বিক্রয়ের মাধ্যমে বিক্রি বাড়ানোর চেষ্টা করতো। সংবাদপত্র, রেডিও ইত্যাদি মাধ্যমের ব্যবহার বিক্রয় যুগে দেখা যায়। ফলস্বরূপ বিক্রয় আশানুরূপভাবে বাড়ানো সম্ভব হতো। তাই বলা যায়, উদ্দীপকে উল্লিখিত প্রতিষ্ঠানটির প্রত্যাশিত বিক্রয় লক্ষ্য অর্জনের কারণ বিপণন ক্রমবিকাশের বিক্রয় যুগ।"
        }
      ]
    },
    {
      "number": "2",
      "uddipok": "'সৃজনী ডিজাইন এন্ড ডেভেলপমেন্ট' ঢাকার বিভিন্ন এলাকায় আবাসিক প্রকল্প গড়ে তোলে। প্রতিষ্ঠানটি মধ্যবিত্ত শ্রেণির ক্রেতাদের আর্থিক সামর্থ্য বিবেচনা করে তুলনামূলক কম মূল্যে ছোট ছোট ফ্ল্যাট নির্মাণ করে। ক্রেতা মনোযোগ আর্কষণের এবং বিক্রয় বৃদ্ধির জন্য প্রতিষ্ঠানটি দৈনিক পত্রিকা ও টেলিভিশনে প্রচুর বিজ্ঞান প্রদান করে। এর ফলে প্রতিষ্ঠানটি অল্প সময়ের মধ্যেই প্রত্যাশিত বিক্রয় লক্ষ্য অর্জনে সক্ষম হয়।",
      "tag": "DCC 24",
      "sub_questions": [
        {
          "label": "ক",
          "question": "ক্রেতা ভ্যালু কী?",
          "explanation": "পণ্য ও সেবা থেকে প্রাপ্ত সুবিধা এবং ঐ সুবিধা প্রাপ্তির জন্য ব্যয়িত অর্থের পার্থক্যই হলো ক্রেতা ভ্যালু।"
        },
        {
          "label": "খ",
          "question": "\"ভোক্তাই রাজা\"- ব্যাখ্যা করো।",
          "explanation": "ভোক্তা বলতে ঐ সব ব্যক্তি বা প্রতিষ্ঠানকে বোঝায় যারা পণ্য বা সেবাসামগ্রী ভোগ বা ব্যবহার করে থাকে। বিপণনের সব কার্যক্রম ভোক্তাদের কেন্দ্র করেই পরিচালিত হয়। পণ্য উৎপাদনের ক্ষেত্রে ভোক্তাদের বুচি, স্বাদ, পছন্দ-অপছন্দ, ক্রয়ক্ষমতা প্রভৃতি বিবেচনা করা হয়। তাছাড়া ভোক্তাদের আকৃষ্ট করা ছাড়াও তাদের ধরে রাখতে ব্যবসায় প্রতিষ্ঠান প্রসারমূলক কৌশল অবলম্বন করে থাকে। ভোক্তারা আছে বলেই কোম্পানির অস্তিত্ব লক্ষ করা যায়। তাই সহজেই বলা যায়- 'ভোক্তাই রাজা'।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি প্রাথমিক পর্যায়ে কোন ধরনের বিপণন কার্যক্রম সম্পাদন করে? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটির প্রাথমিক কাজের মাধ্যমে বিপণনের 'চাহিদা' মৌলিক ধারণাটি ফুটে ওঠেছে। অভাব, আর্থিক সামর্থ্য ও অর্থ ব্যয় করার মানসিকতার সমষ্টি হলো চাহিদা। অর্থাৎ, অভাব কোনো ব‍্যক্তির ক্রয়ক্ষমতার শর্ত পূরণ করলে তা চাহিদা। আবার কেবল অর্থ ব্যয়ের ইচ্ছা থাকলেই যথেষ্ট নয়, বাজারে উক্ত পণ্য বা সেবার পর্যাপ্ততাও থাকতে হয়। 'সৃজনী ডিজাইন এন্ড ডেভেলপমেন্ট' ঢাকার বিভিন্ন এলাকায় আবাসিক প্রকল্প গড়ে তোলে। প্রতিষ্ঠানটি মধ্যবিত্ত শ্রেণির ক্রেতাদের আর্থিক সামর্থ্য বিবেচনা করে তুলনামূলক কম মূল্যে ছোট ছোট ফ্ল্যাট নির্মাণ করে। এক্ষেত্রে প্রতিষ্ঠানটি চাহিদার অন্যতম নির্ধারক 'আর্থিক সামর্থ্য'কে বিবেচনায় এনেছে। পরবর্তীতে দেখা যায়, প্রতিষ্ঠানটি প্রত্যাশিত বিক্রয় লক্ষ্য অর্জনে সক্ষম হয়। যা ক্রেতাদের অর্থ ব্যয়ের ইচ্ছাকে প্রকাশ করে। তাই বলা যায়, উদ্দীপকের প্রতিষ্ঠানটির প্রাথমিক কাজের মাধ্যমে বিপণনের 'চাহিদা' মৌলিক ধারণাটি ফুটে ওঠেছে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটির প্রত্যাশিত বিক্রয় লক্ষ্য অর্জনের কারণ বিপণন ক্রমবিকাশের যুগ উল্লেখপূর্বক বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানটির প্রত্যাশিত বিক্রয় লক্ষ্য অর্জনের কারণ বিপণন ক্রমবিকাশের 'বিক্রয় যুগ'। ১৯২০ থেকে ১৯৫০ সাল পর্যন্ত সময়কে বিক্রয় যুগ বলা হয়। এ যুগে উৎপাদনকারীরা পণ্য বিক্রির কৌশল হিসেবে বিজ্ঞাপন, ব্যক্তিক বিক্রয় এবং ডিলারদের ব্যবহার শুরু করে। উল্লেখ্য, এ যুগে রেডিও, সংবাদপত্রের মাধ্যমে বিজ্ঞাপন দিয়ে বিক্রয় বৃদ্ধির চেষ্টা করা হতো। 'সৃজনী ডিজাইন এন্ড ডেভেলপমেন্ট' ঢাকার বিভিন্ন এলাকায় আবাসিক প্রকল্প গড়ে তোলে। ক্রেতার মনোযোগ আকর্ষণ এবং বিক্রয় বৃদ্ধির জন্য প্রতিষ্ঠানটি প্রচুর বিজ্ঞাপন দেয়। বিজ্ঞাপনের মাধ্যম হিসেবে টেলিভিশন ও দৈনিক পত্রিকা ব্যবহার করে। ফলে অল্প সময়ের মধ্যে প্রত্যাশিত বিক্রয় লক্ষ্য অর্জনে সক্ষম হয়। এক্ষেত্রে প্রতিষ্ঠানটির কর্মকান্ডে বিপণন ক্রমবিকাশের 'বিক্রয় যুগ'-এর প্রতিফলন দেখা যায়। উদ্দীপকের প্রতিষ্ঠানটি ক্রেতাদের মনোযোগ আকর্ষণ ও বিক্রয় বৃদ্ধির জন্য দৈনিক পত্রিকা ও টেলিভিশনে প্রচুর বিজ্ঞাপন দেয়। বিপণন ক্রমবিকাশের বিক্রয় যুগেও উৎপাদনকারীরা মনে করতো পণ্য বা সেবা এমনিতেই বিক্রি হবে না। তাই তারা বিজ্ঞাপন, ব্যক্তিক বিক্রয়ের মাধ্যমে বিক্রি বাড়ানোর চেষ্টা করতো। সংবাদপত্র, রেডিও ইত্যাদি মাধ্যমের ব্যবহার বিক্রয় যুগে দেখা যায়। ফলস্বরূপ বিক্রয় আশানুরূপভাবে বাড়ানো সম্ভব হতো। তাই বলা যায়, উদ্দীপকে উল্লিখিত প্রতিষ্ঠানটির প্রত্যাশিত বিক্রয় লক্ষ্য অর্জনের কারণ বিপণন ক্রমবিকাশের বিক্রয় যুগ।"
        }
      ]
    },
    {
      "number": "3",
      "uddipok": "মিরু সুপার শপ' নানা ধরনের মাছ নিজস্ব হিমাগারে সংরক্ষণ করে ক্রেতাদের ক্রয়ের সুবিধার্থে তারা মাছগুলো বড়, মাঝারি এবং ছোট সাইজে ভাগ করে এবং সে অনুযায়ী মূল্য নির্ধারণ করে। ফলে ক্রেতারা তাদের চাহিদামতো মাছ ক্রয় করতে পেরে খুবই সন্তুষ্ট।",
      "tag": "DCC 24",
      "sub_questions": [
        {
          "label": "ক",
          "question": "বিপণন কার্যাবলি কী?",
          "explanation": "বিপণন কার্যাবলি বলতে ঐসব কাজকে বোঝায় যার মাধ্যমে উৎপাদনকারীর কাছ থেকে চূড়ান্ত ভোক্তার কাছে পণ্য বা সেবা পৌঁছায়।"
        },
        {
          "label": "খ",
          "question": "\"উত্তম ক্রয় বিক্রয়ের অর্ধেক\"- ব্যাখ্যা করো।",
          "explanation": "ভালো কাঁচামাল কিনতে পারলে উৎপাদিত মানসম্পন্ন পণ্য বিক্রি করা সহজ হয় বলে ক্রয়কে বিক্রয়ের অর্ধেক বলা হয়। ভোক্তারা সবসময় মানসম্মত পণ্য প্রত্যাশা করে। আর মানসম্মত পণ্য উৎপাদনের জন্য প্রয়োজন মানসম্মত কাঁচামাল। মানসম্মত কাঁচামাল কিনতে পারলে মানসম্মত পণ্য উৎপাদন করা সহজ হয়। ভোক্তারা চাহিদা অনুযায়ী ভালো পণ্য পেলে উৎপাদিত পণ্য বিক্রি করাও সহজ হয়। তাই বলা যায়, উত্তম ক্রয় বিক্রয়ের অর্ধেক।"
        },
        {
          "label": "গ",
          "question": "উদ্দীপকে উল্লিখিত প্রাথমিক পর্যায়ে কোন ধরনের বিপণন কার্যক্রম সম্পাদন করে? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটি প্রাথামিক পর্যায়ে বিপণনের গুদামজাতকরণ কার্যক্রম সম্পাদন করে। গুদামজাতকরণের মাধ্যমে নির্দিষ্ট সময় পর্যন্ত পণ্যকে সংরক্ষণ করা যায়। এতে এক সময়ে উৎপাদিত পণ্য অন্য সময়ে ভোগ বা ব্যবহার করা যায়। এর ফলে ভোক্তারা বছরব্যাপী পণ্য পেয়ে থাকে। এটি সময়গত উপযোগ সৃষ্টি করে। উদ্দীপকের 'মিরু সুপারশপ' নানা ধরনের মাছ নিজস্ব হিমাগারে সংরক্ষণ করে। ফলে ক্রেতারা চাহিদা অনুযায়ী মাছ কিনতে পেরে খুবই সন্তুষ্ট হয়। এক্ষেত্রে মাছ উৎপাদন ও ভোগের মাঝে নির্দিষ্ট সময়ের পার্থক্য বিরাজমান। এই নির্দিষ্ট সময়ের মাঝে পণ্যের গুণগত মান রক্ষার জন্য 'মিরু সুপারশপ' হিমাগারে সংরক্ষণ করেন। ফলে একসময়ে উৎপাদিত মাছ যাতে ক্রেতা বা ভোক্তারা অন্য সময়ে ভোগ করতে পারে। তাদের কাজটি গুদামজাতকরণের বৈশিষ্ট্যের সাথে মিলে যায়। তাই বলা যায়, উদ্দীপকে উল্লিখিত প্রতিষ্ঠানটি প্রাথমিক পর্যায়ে বিপণনের গুদামজাতকরণ কার্যক্রম সম্পাদন করে।"
        },
        {
          "label": "ঘ",
          "question": "উদ্দীপকে ক্রেতাসন্তুষ্টি অর্জনের কারণ বিপণন কার্যাবলির ধরন উল্লেখপূর্বক বিশ্লেষণ করো।",
          "explanation": "উদ্দীপকে ক্রেতা সন্তুষ্টি অর্জনের কারণ বিপণন কার্যাবলির অন্তর্গত পর্যায়িতকরণ। নির্ধারিত মান ও আকারের সমজাতীয় পণ্যকে বিভিন্ন শ্রেণিতে বিভক্ত করাই পর্যায়িতকরণ। এর ভিত্তিতে মূল্য নির্ধারণ করা যায় এবং ক্রেতারা চাহিদা অনুযায়ী পণ্য কিনতে পারে। সঠিকভাবে পর্যায়িতকরণ করলে পণ্য বিক্রির কাজ ত্বরান্বিত হয়। উদ্দীপকের 'মিরু সুপারশপ' নিজস্ব হিমাগারে নানা ধরনের মাছ সংরক্ষণ করে। ক্রেতাদের ক্রয়ের সুবধিার্থে তারা মাছগুলো বড়, মাঝারি এবং ছোট সাইজে ভাগ করার পর ধরন অনুযায়ী মূল্য নির্ধারণ করে। ফলস্বরূপ, ক্রেতা সন্তুষ্টি অর্জন সহজতর হয়। 'মিরু সুপারশপ'-এর কাজের সাথে বিপণনের পর্যায়িতকরণ কার্যাবলির মিল পাওয়া যায়। মাছের সাইজ অনুযায়ী 'মিরু সুপারশপ' পর্যায়িতকরণ করে থাকে। এর ফলে তাদের মূল্য নির্ধারণে সুবিধা হয়। অধিকন্তু, ক্রেতারা তাদের চাহিদা ও পছন্দ অনুযায়ী মাছ কিনতে পারে। এতে বিক্রি ও মুনাফার পরিমাণ বাড়ার সাথে সাথে ক্রেতা সন্তুষ্টিও সহজে অর্জন করা যায়। তাই বলা যায়, বিপণনের পর্যায়িতকরণ কার্যাবলির যথাযথ ব্যবহারের কারণেই উদ্দীপকের ক্রেতা সন্তুষ্টি অর্জিত হয়েছে।"
        }
      ]
    },
    {
      "number": "4",
      "uddipok": "'শাইন কসমেটিক্স লিমিটেড' একটি কসমেটিক্স পণ্য উৎপাদনকারী প্রতিষ্ঠান। ২০২৩ সালে প্রতিষ্ঠানটি নতুন এক ধরনের ময়েশ্চারাইজিং ক্রিম উৎপাদনের সিদ্ধান্ত - নেয় এবং উৎপাদনের পূর্বে প্রায় ৫০০ সম্ভাব্য ক্রেতাদের মতামত নিয়ে ক্রিম উৎপাদন করে। উক্ত ক্রেতাদের মতামত অনুযায়ী ক্রিম উৎপাদন করে আকর্ষণীয় টিউবে বিক্রয় শুরু করে। এর ফলে অল্পদিনের মধ্যে উক্ত প্রতিষ্ঠান ক্রেতা মনোযোগ আকর্ষণে সক্ষম হয় এবং ব্যাপক সফলতা অর্জন করে।",
      "tag": "DCC 24",
      "sub_questions": [
        {
          "label": "ক",
          "question": "পরিবহন কী?",
          "explanation": "উৎপাদিত পণ্যসামগ্রী উৎপাদকের কাছ থেকে ক্রেতার কাছে পৌছানোর মাধ্যমে স্থানগত উপযোগ সৃষ্টি করার ব্যবস্থাকে পরিবহন বলে।"
        },
        {
          "label": "খ",
          "question": "\"বিক্রয়োত্তর সেবা ক্রেতা ধরে রাখতে সহায়তা করে\"- ব্যাখ্যা করো।",
          "explanation": "পণ্য বিক্রির পর ক্রেতাকে যে সেবা দেওয়া হয় তাকে বিক্রয়োত্তর সেবা বলা হয়। পূর্বে বিক্রয়োত্তর সেবামূলক ব্যবস্থার তেমন প্রচলন ছিল না। তবে বর্তমানে ক্রেতা সন্তুষ্টি সর্বোচ্চকরণের সাথে বিক্রয়োত্তর সেবা ওতোপ্রোতোভাবে জড়িত। এর মাধ্যমে প্রতিষ্ঠানের প্রতি ক্রেতাদের আস্থা দৃঢ় হয় এবং দীর্ঘমেয়াদের জন্য ক্রেতা ধরে রাখা সহজতর হয়। তাই বলা যায়, 'বিক্রয়োত্তর সেবা ক্রেতা ধরে রাখতে সহায়তা করে'।"
        },
        {
          "label": "গ",
          "question": "উল্লিখিত উদ্দীপকের প্রাথমিক পর্যায়ে কোন ধরনের বিপণন কার্যাবলি সম্পাদনের কথা বলা হয়েছে? ব্যাখ্যা করো।",
          "explanation": "উদ্দীপকের উল্লিখিত প্রাথমিক পর্যায়ে বিপণনের 'বাজার তথ্য সংগ্রহ' কার্যাবলি সম্পাদনের কথা বলা হয়েছে। ভোক্তাদের পছন্দ, অপছন্দ, রুচি ও অভ্যাস, ক্রয় ক্ষমতা, অভাব ও চাহিদা সম্পর্কে তথ্য সংগ্রহ করাই হলো বাজারতথ্য সংগ্রহ। ক্রেতাদের চাহিদা শনাক্তকরণ, পরিকল্পনা প্রণয়নসহ নানান কাজে সংগৃহীত তথ্য সহায়ক ভূমিকা পালন করে। তাই বাজার তথ্য সংগ্রহ হলো বিপণনের জীবন রক্ষাকারী অন্যতম কাজ। উদ্দীপকের 'শাইন কসমেটিক্স লিমিটেড'-২০২৩ সালে নতুন ময়েশ্চারাইজিং ক্রিম উৎপাদনের সিদ্ধান্ত নেয়। উৎপাদনের পূর্বে প্রায় ৫০০ সম্ভাব্য ক্রেতাদের মতামত নিয়ে ক্রিম উৎপাদন করে। এক্ষেত্রে প্রতিষ্ঠানটি মূলত ক্রেতাদের পছন্দ-অপছন্দ, রুচি, চাহিদা ইত্যাদি সম্পর্কে তথ্য সংগ্রহ করেছে। এসব তথ্য অনুযায়ী তারা তাদের পণ্য উৎপাদন করেছে। প্রতিষ্ঠানের উক্ত কাজগুলো 'বাজার তথ্য সংগ্রহ' কাজের সাথে মিলে যায়। তাই বলা যায়, উল্লিখিত উদ্দীপকের প্রাথমিক পর্যায়ে বিপণনের 'বাজার তথ্য সংগ্রহ' কার্যাবলি সম্পাদনের কথা বলা হয়েছে।"
        },
        {
          "label": "ঘ",
          "question": "'শাইন কসমেটিক্স লিমিটেড'-এর ক্রেতা মনোযোগ আকর্ষণ এবং সফলতা অর্জনের কারণ (বিপণনের কাজের ধরন উল্লেখপূর্বক) বিশ্লেষণ করো।",
          "explanation": "'শাইন কমসেটিক্স লিমিটেড'-এর ক্রেতা মনোযোগ আকর্ষণ এবং সফলতা অর্জনের কারণ মোড়কিকরণ। মোড়কিকরণ পণ্যের গুণগত মান রক্ষা করে। এছাড়া আকর্ষণীয় মোড়ক পণ্য কিনতে ক্রেতাকে আকৃষ্ট করে। এ মাধ্যমে বাহ্যিক ক্ষয়-ক্ষতির হাত থেকে পণ্যকে রক্ষা করা যায়। ফলে ক্রেতারা অক্ষত অবস্থায় পণ্য কিনতে ও ভোগ করতে পারে। উদ্দীপকের 'শাইন কসমেটিক্স লিমিটেড' কসমেটিক্স উৎপাদনকারী প্রতিষ্ঠান। প্রতিষ্ঠানটি ক্রেতাদের মতামত অনুযায়ী ক্রিম উৎপাদন করে আকর্ষণীয় টিউবে বিক্রয় শুরু করে। ফলে অল্পদিনের মধ্যে উক্ত প্রতিষ্ঠান ক্রেতার মনোযোগ আকর্ষণে সক্ষম হয় এবং ব্যাপক সফলতা অর্জন করে। এক্ষেত্রে 'শাইন কসমেটিক্স লিমিটেড' মূলত মোড়কিকরণ কাজটি সম্পাদন করেছে। মোড়কিকরণ পণ্য কিনতে ক্রেতাকে আকৃষ্ট করে। উদ্দীপকের প্রতিষ্ঠানটিও আকর্ষণীয় টিউব ব্যবহার করে ক্রেতার মনোযোগ আকৃষ্ট করতে পেরেছে। মোড়কিকরণ পণ্যের বিক্রি বাড়াতে ইতিবাচক ভূমিকা পালন করে। উদ্দীপকে দেখা যায়, ক্রেতা মনোযোগ আকর্ষণে সক্ষম হওয়ার পর প্রতিষ্ঠানটি ব্যাপক সফলতা অর্জন করে। উদ্দীপকের প্রতিষ্ঠানটির সফলতা অর্জনের সাথে জড়িত বিষয়াবলি মোড়কিকরণের দিকেই ইঙ্গিত প্রদান করছে। তাই বলা যায়, মোড়কিকরণ-ই 'শাইন কসমেটিক্স লিমিটেড'-এর ক্রেতা মনোযোগ আকর্ষণ ও সফলতা অর্জনের কারণ।"
        }
      ]
    },
    {
      "number": "5",
      "uddipok": "মিয়ামি ইলেকট্রনিক্স' বিভিন্ন ধরনের ইলেকট্রনিক্স গৃহস্থালী পণ্য যেমন- ব্লেন্ডার, টিভি, রেফ্রিজারেটর, রাইসকুকার ইত্যাদি উৎপাদন করে। প্রতিষ্ঠানটি তাদের উৎপাদিত পণ্য ঢাকার বিভিন্ন শোরুমে সরবরাহ করে। সম্প্রতি প্রতিষ্ঠানটি বিক্রয় বৃদ্ধির লক্ষ্যে চট্টগ্রাম ও খুলনা জেলার বিভিন্ন অঞ্চলে ২০ জন প্রতিনিধি নিয়োগ করে। ফলে প্রতিষ্ঠানটির বিক্রয় দ্রুত বৃদ্ধি পাচ্ছে।",
      "tag": "DCC 24",
      "sub_questions": [
        {
          "label": "ক",
          "question": "বাজার বিভক্তিকরণ কী?",
          "explanation": "যে প্রক্রিয়ায় সামগ্রিক বাজারকে সমজাতীয় বৈশিষ্ট্যের ভিত্তিতে ছোট ছোট উপবাজারে বিভক্ত করা হয় তাকে বাজার বিভক্তিকরণ বলে।"
        },
        {
          "label": "খ",
          "question": "ভোক্তাদের কেন বিপণন মিশ্রণের কেন্দ্রবিন্দুতে রাখা হয়? ব্যাখ্যা করো।",
          "explanation": "বিপণন মিশ্রণ হলো কতগুলো নিয়ন্ত্রণযোগ্য এবং কৌশলগত উপাদানের সমষ্টি; যথা: পণ্য, মূল্য, স্থান এবং প্রসার। বিপণন মতবাদে ভোক্তা এবং তাদের প্রয়োজনকে বেশি গুরুত্ব দেওয়া হয়। ভোক্তারা আছে বলেই বিপণন কাজের প্রয়োজনীয়তা আছে। ভোক্তাদের চাহিদা ও প্রয়োজন অনুযায়ী পণ্য উৎপাদন ও বিপণন করা হয়ে থাকে। এজন্য ভোক্তারা বিপণন মিশ্রণের কেন্দ্রবিন্দুতে অবস্থান করে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি কোন ধরনের বাজারের অন্তর্ভুক্ত? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটি শিল্প বাজারের অন্তর্ভুক্ত। যেসব প্রতিষ্ঠান পুনরায় উৎপাদনের জন্য পণ্য কেনে তাদের নিয়ে শিল্প বাজার গঠিত হয়। এ বাজারে ক্রেতার সংখ্যা কম হয়। এছাড়াও শিল্প বাজারের অবস্থান সাধারণত কেন্দ্রীভূত থাকে। উদ্দীপকের 'মিয়ামি ইলেকট্রনিক্স' বিভিন্ন গৃহস্থালি পণ্য যেমন- ব্লেন্ডার, টিভি, রেফ্রিজারেটর, রাইসকুকার ইত্যাদি উৎপাদন করে। তারপর তাদের উৎপাদিত পণ্য ঢাকার বিভিন্ন শো-রুমে সরবরাহ করে। এক্ষেত্রে কাঁচামাল প্রক্রিয়াজাতকরণের মাধ্যমে প্রতিষ্ঠানটি চূড়ান্ত পণ্য তৈরি করে। পরবর্তী উৎপাদিত পণ্য শো-রুমের খুচরা ব্যবসায়ীদের কাছে বিক্রি করেন। অর্থাৎ প্রতিষ্ঠানটি উৎপাদক। প্রতিষ্ঠানটির বৈশিষ্ট্য শিল্প বাজারের সদস্যদের বৈশিষ্ট্যের সাথে মিলে। তাই বলা যায়, উদ্দীপকে উল্লিখিত প্রতিষ্ঠানটি শিল্প বাজারের অন্তর্ভুক্ত।"
        },
        {
          "label": "ঘ",
          "question": "'মিয়ামি ইলেকট্রনিক্স' বিক্রয় বৃদ্ধির ক্ষেত্রে বিপণন মিশ্রণের যে উপাদানের ওপর গুরুত্বারোপ করেছে তার যৌক্তিকতা বিশ্লেষণ করো।",
          "explanation": "'মিয়ামি ইলেকট্রনিক্স'-এর বিক্রয় বৃদ্ধির ক্ষেত্রে বিপণন মিশ্রণের 'স্থান' উপাদানের ওপর গুরুত্বারোপ করা সম্পূর্ণ যৌক্তিক। বিপণন, মিশ্রণে স্থান বলতে ক্রেতার সুবিধাজনক স্থানে পণ্য সরবরাহের ব্যবস্থাকে বোঝায়। অর্থাৎ, ক্রেতারা যে স্থানে পণ্য কিনতে চায় সে স্থানে পণ্য সরবরাহ করা বিপণন মিশ্রণের অন্যতম উদ্দেশ্য। তাই ব্যবসায়ীরা ক্রেতাদের যথাযথ অবস্থান চিহ্নিত করে সেখানে পণ্য সরবরাহের ব্যবস্থা করে। উদ্দীপকের 'মিয়ামি ইলেকট্রনিক্স' বিভিন্ন ইলেকট্রনিক্স গৃহস্থালি পণ্য উৎপাদন করে ঢাকার বিভিন্ন শো-রুমে সরবরাহ করে। সম্প্রতি বিক্রয় বৃদ্ধির লক্ষ্যে প্রতিষ্ঠানটি চট্টগ্রাম ও খুলনা জেলার বিভিন্ন অঞ্চলে ২০ জন প্রতিনিধি নিয়োগ দেয়। ফলে প্রতিষ্ঠানটির বিক্রয় দ্রুত বৃদ্ধি পায়। এক্ষেত্রে ক্রেতারা যাতে তাদের সুবিধাজনক স্থান হতে পণ্য সংগ্রহ করতে পারে তা প্রতিষ্ঠানটি নিশ্চিত করেছে। যা বিপণন মিশ্রণের স্থান- নামক উপাদানের বৈশিষ্ট্যের দিকে ইঙ্গিত দেয়।"
        }
      ]
    },
    {
      "number": "6",
      "uddipok": "'আরিবা ফ্যাশন লিমিটেড' থাইল্যান্ড থেকে ২ হতে ৮ বছর বয়সী শিশুদের পোশাক আমদানি করে তাদের নিজস্ব শোরুমের মাধ্যমে বিক্রয় করে। প্রতিষ্ঠানটি তাদের পণ্যের বিক্রয় বৃদ্ধির লক্ষ্যে দৈনিক পত্রিকা, ম্যাগাজিন, বিলবোর্ড ও ফেসবুকে পেইজ খুলে নিয়মিতভাবে তথ্য প্রচার করে। এর ফলে উক্ত প্রতিষ্ঠানের পণ্যের বিক্রয় বৃদ্ধি পায়।",
      "tag": "DCC 24",
      "sub_questions": [
        {
          "label": "ক",
          "question": "ভোক্তা বাজার কী?",
          "explanation": "যে সকল ক্রেতা ব্যক্তিগত বা পারিবারিক ভোগের জন্য পণ্য বা সেবা কেনেন তাদের নিয়ে গঠিত বাজারকে ভোক্তা বাজার বলে।"
        },
        {
          "label": "খ",
          "question": "পরিমাপযোগ্যতা বলতে কী বোঝায়? ব্যাখ্যা করো।",
          "explanation": "বাজার বিভক্তিকরণের ক্ষেত্রে অন্যতম শর্ত হলো পরিমাপযোগ্যতা। পরিমাপযোগ্যতা হলো বাজার অংশের আয়তন ও. ক্রেতার ক্রয়ক্ষমতা পরিমাপ করার মাত্রা। যেসব বিষয় বাজার বিভক্তিকরণের সময় পরিমাপ করতে হবে সেগুলো নিম্নরূপ-"
        },
        {
          "label": "গ",
          "question": "'আরিবা ফ্যাশন লিমিটেড' ভোক্তা বাজার বিভক্তিকরণের কোন ধরনের চলক ব্যবহার করেছে? ব্যাখ্যা করো।",
          "explanation": "'আরিবা ফ্যাশন লিমিটেড' ভোক্তা বাজার বিভক্তিকরণের জনসংখ্যা বিষয়ক ভিত্তির অন্তর্গত 'বয়স' চলকটি ব্যবহার করেছে। বয়সের পার্থক্যের কারণে ভোক্তার প্রয়োজন, চাহিদা প্রভৃতিতে পার্থক্য পরিলক্ষিত হয়। সকল বয়সের ক্রেতাদের রুচি, 'পছন্দ, প্রয়োজন এক রকম হয় না। তাই ভোক্তা বাজারকে বয়সের ভিত্তিতে বিভিন্ন ভাগে ভাগ করা হয়। উদ্দীপকের 'আরিবা ফ্যাশন লিমিটেড' থাইল্যান্ড থেকে ২ থেকে ৮. বছর বয়সী শিশুদের পোশাক আমদানি করে। তারপর নিজস্ব শোরুমের মাধ্যমে বিক্রয় করে। সকল বয়সী মানুষের পোশাকের রুচি, পছন্দ, চাহিদা এক নয়। তাই 'আরিবা ফ্যাশন লিমিটেড' তাদের ২-৮ বছর বয়সী শিশু ভোক্তাদের বাজারকে পৃথক করেছে। এক্ষেত্রে যে চলকটির ওপর ভিত্তি করে পৃথকীকরণ করা হয়েছে, সেটি হলো বয়স। আর বয়স ভোক্তা বাজার বিভক্তিকরণের জনসংখ্যা বিষয়ক চলকের অন্তর্গত। তাই বলা যায়, 'আরিবা ফ্যাশন লিমিটেড' ভোক্তা বাজার বিভক্তিকরণের জনসংখ্যা বিষয়ক ভিত্তির অন্তর্গত বয়স চলকটি ব্যবহার করেছেন।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানের বিক্রয় বৃদ্ধির কারণ বিপণন মিশ্রনের উপাদান উল্লেখপূর্বক বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানের বিক্রয় বৃদ্ধির কারণ বিপণন মিশ্রণের 'প্রসার' উপাদানটির ব্যবহার। পণ্যের বিক্রি বাড়ানোর যাবতীয় কৌশলই হলো প্রসার। এটি ক্রেতাকে পণ্য বা সেবা সম্পর্কে ধারণা দেয়। এর পাশাপাশি পণ্য কিনতে প্ররোচিত করে। বিজ্ঞাপন, ব্যক্তিক বিক্রয়, বিক্রয় প্রসার, গণসংযোগ প্রভৃতি প্রসারমূলক কার্যক্রম। উদ্দীপকের 'আরিবা ফ্যাশন লিমিটেড' বিক্রয় বৃদ্ধির লক্ষ্য নির্ধারণ করে। এ লক্ষ্যে দৈনিক পত্রিকা, ম্যাগাজিন, বিলবোর্ড ও ফেইসবুকে পেইজ খুলে নিয়মিতভাবে তথ্য প্রচার করে। ফলে প্রতিষ্ঠানের পণ্যের বিক্রয় বৃদ্ধি পায়। এক্ষেত্রে তারা ক্রেতা আকর্ষণের জন্য বিভিন্ন মাধ্যমে বিজ্ঞাপন দিয়েছে। অর্থাৎ, তারা বিপণন মিশ্রণের 'প্রসার' উপাদানটি ব্যবহার করেছে।"
        }
      ]
    },
    {
      "number": "7",
      "uddipok": "'রুমি বেস্টওয়্যার ফার্নিচার' সমাজের নিম্নবিত্ত শ্রেণির ক্রেতাদের জন্য সাশ্রয়ী মূল্যে ফার্নিচার উৎপাদন করে। প্রতিষ্ঠানটি ক্রেতাদের কথা চিন্তা করে বিভিন্ন আকারের আকর্ষণীয় ও বিশেষ বৈশিষ্ট্যসম্পন্ন দ্রব্য তৈরি করে। এ বিষয়টি প্রতিষ্ঠানের সফলতা অর্জনে গতিসঞ্চার করেছে।",
      "tag": "DCC 24",
      "sub_questions": [
        {
          "label": "ক",
          "question": "সরকারি বাজার কী?",
          "explanation": "যেসব সরকারি (যেমন: স্কুল, কলেজ, হাসপাতাল প্রভৃতি) প্রতিষ্ঠান তাদের নিজস্ব কার্যক্রম পরিচালনার জন্য পণ্য বা সেবাসামগ্রী কেনে তাদের সরকারি বাজার বলে।"
        },
        {
          "label": "খ",
          "question": "পুনঃবিক্রেতার বাজার বলতে কী বোঝ? ব্যাখ্যা করো।",
          "explanation": "যেসব ব্যক্তি বা প্রতিষ্ঠান পুনরায় বিক্রির উদ্দেশ্যে পণ্য বা সেবাসামগ্রী কেনে তাদের নিয়ে পুনঃবিক্রেতার বাজার গঠিত হয়। কেউ কেউ ভোগ বা পুনরায় উৎপাদনের জন্য পণ্য কেনে। তবে পাইকারি, খুচরা প্রভৃতি ব্যবসায়ীরা পুনরায় বিক্রি করে মুনাফা অর্জনের উদ্দেশ্যে পণ্যসামগ্রী কেনে। এদের নিয়েই পুনঃবিক্রেতার বাজার গঠিত হয়। উল্লেখ্য যে, এ ধরনের বাজারে বিক্রেতার চেয়ে ক্রেতার সংখ্যা বেশি হয়ে থাকে।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানটি ভোক্তা বাজার বিভক্তিকরণের কোন ধরনের চলক ব্যবহার করেছে? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানটি ভোক্তা বাজার বিভক্তিকরণের মনস্তাত্ত্বিক ভিত্তির 'সামাজিক শ্রেণি' চলকটি ব্যবহার করেছে। সমাজের সকল মানুষ একই শ্রেণির অন্তর্গত নয়। সামাজিক শ্রেণির ভিন্নতার কারণে মানুষের প্রয়োজন, রুচি, পছন্দ, চাহিদা প্রভৃতি ভিন্ন হয়। তাই বিক্রেতাদের উচ্চবিত্ত, মধ্যবিত্ত ও নিম্নবিত্তদের চাহিদার ভিন্নতা বিষয়টি বিশেষভাবে বিবেচনা করতে হয়। এতে ক্রেতা-বিক্রেতা উভয়ই উপকৃত হয়। উদ্দীপকের 'রুমি বেস্টওয়‍্যার ফার্নিচার' একটি ফার্নিচার উৎপাদনকারী প্রতিষ্ঠান। সমাজের নিম্নবিত্ত শ্রেণির ক্রেতাদের কথা বিবেচনা করে প্রতিষ্ঠানটি সাশ্রয়ী মূল্যে ফার্নিচার উৎপাদন করে। এক্ষেত্রে নিম্নবিত্তের ক্রেতাদের চাহিদাকে বিবেচনায় নিয়ে 'রুমি বেস্টওয়‍্যার ফার্নিচার' তাদের ভোক্তা বাজারকে ভাগ করেছে। আর এটি মনস্তাত্ত্বিক ভিত্তির অন্তর্গত। তাই বলা যায়, প্রতিষ্ঠানটি ভোক্তা বাজার বিভক্তিকরণের মনস্তাত্ত্বিক ভিত্তির অন্তর্গত 'সামাজিক শ্রেণি' চলকটি ব্যবহার করেছে।"
        },
        {
          "label": "ঘ",
          "question": "উদ্দীপকে 'রুমি বেস্টওয়্যার ফার্নিচার' এর সফলতা অর্জনের কারণ বিপণন মিশ্রণের উপাদান উল্লেখপূর্বক মূল্যায়ন করো।",
          "explanation": "উদ্দীপকে 'রুমি বেস্ট ওয়‍্যার ফার্নিচার'-এর সফলতা অর্জনের কারণ বিপণন মিশ্রণের 'মূল্য' উপাদানটি।। ক্রেতারা পণ্য কেনার বিনিময়ে যে অর্থ পরিশোধ করে তা-ই মূল্য। এটি ক্রেতাদের কাছে অত্যন্ত সংবেদনশীল বিষয়। ক্রেতার প্রত্যাশা, সামর্থ্য এবং পণ্যের উপযোগের সাথে মূল্য সামঞ্জস্যপূর্ণ হতে হয়। তাই উৎপাদক, বিক্রেতা এবং ভোক্তা সকলের কাছে মূল্যসংক্রান্ত সিদ্ধান্ত অত্যন্ত গুরুত্বপূর্ণ। উদ্দীপকের 'রুমি বেস্টওয়‍্যার ফার্নিচার' সমাজের নিম্নবিত্ত শ্রেণির ক্রেতাদের জন্য সাশ্রয়ী মূল্যে ফার্নিচার উৎপাদন করে। ক্রেতাদের কথা চিন্তা করে বিভিন্ন আকারের আকর্ষণীয় ও বিশেষ বৈশিষ্ট্যসম্পন্ন দ্রব্য তৈরি করে। ফলে প্রতিষ্ঠানটির সফলতার চাকা সচল হয়েছে। এক্ষেত্রে বিপণন মিশ্রণের যে উপাদানটির ভূমিকা উল্লেখযোগ্য সেটি হলো 'মূল্য'। ক্রেতা বা ভোক্তাদের ঘিরেই বিপণন কার্যাবলি পরিচালিত হয়। তাই মূল্য নির্ধারণেও ভোক্তাদের রুচি, চাহিদা, পছন্দ-অপছন্দ ইত্যাদি বিবেচনা করতে হয়। পণ্যের মানের সাথে মূল্য সামঞ্জস্যপূর্ণ হলে ক্রেতারা পণ্য কিনতে আগ্রহী হয়। এতে পণ্যের বিক্রি বাড়ে। উদ্দীপকের প্রতিষ্ঠানটি সাশ্রয়ী মূল্যে আকর্ষণীয় ও বিশেষ বৈশিষ্ট্যসম্পন্ন পণ্য সরবরাহ করতে সক্ষম হয়েছে। যার ফলে বিপুল পরিমাণে ক্রেতা আকৃষ্ট হয়েছে, যা প্রতিষ্ঠানের সফলতার পথকে সুনিপুণ করে তুলেছে। তাই উদ্দীপকে 'তুমি বেস্টওয়‍্যার ফার্নিচার' এর সফলতা অর্জনের কারণ বিপণন মিশ্রণের 'মূল্য' উপাদানটি বলে আমি মনে করি।"
        }
      ]
    },
    {
      "number": "8",
      "uddipok": "জনাব জারিফের একটি মুদি দোকান রয়েছে। তিনি চাল, ডাল, তেল, লবণসহ বিভিন্ন ধরনের নিত্যপ্রয়োজনীয় পণ্য বিক্রি করেন। তিনি তার দোকানের পণ্যের ক্রয়মূল্যের সাথে ২০% মুনাফা যোগ করে মূল্য নির্ধারণ করে থাকেন।",
      "tag": "DCC 24",
      "sub_questions": [
        {
          "label": "ক",
          "question": "পণ্যের জীবনচক্র কী?",
          "explanation": "একটি পণ্য বাজারে প্রবেশ করা থেকে শুরু করে বাজার থেকে বিলীন হয়ে যাওয়া পর্যন্ত যেসব স্তর বা ধাপ অতিক্রম করে তাকে পণ্যের জীবনচক্র বলে।"
        },
        {
          "label": "খ",
          "question": "\"ভোগ্য পণ্যের ক্রেতার সংখ্যা অধিক\"- ব্যাখ্যা করো।",
          "explanation": "সকল মানুষই ভোগ্য পণ্যের ক্রেতা হওয়ায় এ ধরনের পণ্যের ক্রেতার সংখ্যা বেশি। ভোগ্য পণ্যের বিক্রয় সমারোহ ঘটে প্রতিনিয়তই। বিশ্বের প্রত্যেক মানুষ তার ব্যক্তিগত ও পরিবারের সদস্যদের ভোগের জন্য পণ্য কেনেন। অর্থাৎ, বিশ্বের সব জায়গায় ভোক্তারা অবস্থান করেন এবং তারা ভোগ বা ব্যবহারের জন্য কোনো না কোনো পণ্য কেনেন। এ কারণে ভোগ্য পণ্যের চাহিদা বেশি থাকে। ফলে বাজারে ক্রেতার সংখ্যাও বেশি হয়।"
        },
        {
          "label": "গ",
          "question": "জনাব জারিফ কোন ধরনের ভোগ্য পণ্য বিক্রয় করেন? ব্যাখ্যা করো।",
          "explanation": "জনাব জারিফ ভোগ্য পণ্যের অন্তর্গত সুবিধা পণ্য বিক্রয় করেন। অপেক্ষাকৃত কম সময় ব্যয় করে কাছাকাছি স্থান থেকে ভোক্তারা সুবিধা পণ্য ক্রয় করে থাকে। সাধারণত এ ধরনের পণ্য অল্প পরিমাণে কিন্তু নিয়মিতভাবে কেনা হয়। এরূপ পণ্যের এককপ্রতি মূল্য কম হয়। চাল, ডাল, তেল, লবণসহ মানুষের দৈনন্দিন জীবনে ব্যবহৃত পণ্যের অধিকাংশই সুবিধা পণ্য। উদ্দীপকের জনাব জারিফ একজন মুদি দোকানদার। তিনি চাল, ডাল, তেল, লবণসহ বিভিন্ন ধরনের নিত্যপ্রয়োজনীয় পণ্য বিক্রি করেন। এ ধরনের পণ্য ভোক্তারা কম সময়ে তাদের নিকটবর্তী স্থান থেকে কিনে থাকে। সাধারণ অল্প পরিমাণে অপেক্ষাকৃত অর্থ খরচ করে এরূপ পণ্য কেনা হয়। জনাব জারিফের মুদি দোকানের পণ্যগুলোর সাথে সুবিধা পণ্যের বৈশিষ্ট্যের মিল পাওয়া যায়। তাই বলা যায়, জনাব জারিফ ভোগ্য পণ্যের অন্তর্গত সুবিধা পণ্য বিক্রয় করেন।"
        },
        {
          "label": "ঘ",
          "question": "জনাব জারিফ বিক্রয়কৃত পণ্যের মূল্য নির্ধারণে যে পদ্ধতি অনুসরণ করেন তা উল্লেখপূর্বক এর যথার্থতা মূল্যায়ন করো।",
          "explanation": "জনাব' জারিফ বিক্রয়কৃত পণ্যের মূল্য নির্ধারণে ব্যয়যোগ বা মার্কআপ পদ্ধতি অনুসরণ করেন- যা যথার্থ। ব্যয়যোগ পদ্ধতিতে পণ্যের মোট ব্যয়ের সাথে নির্দিষ্ট পরিমাণ মুনাফা যোগ করে মূল্য নির্ধারণ করা হয়। এক্ষেত্রে স্থির ব্যয় ও পরিবর্তনশীল ব্যয় বিবেচনায় নিতে হয়। এ পদ্ধতিতে প্রতিষ্ঠানের মুনাফা কেমন হবে তা আগে থেকেই জানা যায়। এই পদ্ধতিটি সহজ বলে বেশ জনপ্রিয়। উদ্দীপকের জনাব জারিফের একটি মুদি দোকান রয়েছে। তিনি চাল, ডাল, তেল, লবণসহ বিভিন্ন নিত্যপ্রয়োজনীয় পণ্য বিক্রি করেন। তিনি পণ্যের ক্রয়মূল্যের সাথে ২০% মুনাফা যোগ করে মূল্য নির্ধারণ করে থাকে। এক্ষেত্রে দেখা যাচ্ছে, জনাব জারিফ পণ্যের মোট ব্যয় বা ক্রয়মূল্যের সাথে নির্দিষ্ট পরিমাণ মুনাফা যোগ করে মূল্য নির্ধারণ করেন। তার এরূপ মূল্য নির্ধারণ পদ্ধতির বৈশিষ্ট্য ব্যয়যোগ' মূল্য নির্ধারণ পদ্ধতির দিকে ইঙ্গিত করে। ব্যয়যোগ পদ্ধতিতে মূল্য নির্ধারণ করায় জনাব জারিফ বিক্রির আগে থেকেই মুনাফা মূল্য বাড়িয়ে তা পুষিয়ে নেওয়ার সুযোগ রয়েছে। তাছাড়া এ পদ্ধতিতে মূল্য নির্ধারণ করা সহজ হওয়ায় অতিরিক্ত ঝামেলা পোহাতে হয় না। আবার মুনাফার পরিমাণ কম হলেও তাদের নির্ধারিত বিক্রয়মূল্য ক্রেতাদের ক্রয়সীমার মধ্যে থাকায় বিক্রয় ক্ষতিগ্রস্ত হয় না। তাই বলা যায়, জনাব জারিফের বিক্রয়কৃত পণ্যের মূল্য নির্ধারণে ব্যয়যোগ পদ্ধতির ব্যবহার সম্পূর্ণভাবে যথাযথ।"
        }
      ]
    },
    {
      "number": "9",
      "uddipok": "'অলকেয়ার ইন্সুরেন্স কোম্পানি' বেশকয়েক বছর বিশ্বস্ততা ও সুনামের সাথে বিমা ব্যবসায় করে আসছে। উন্নত সেবা ও দক্ষ প্রতিনিধির কারণে প্রতিষ্ঠানটি ক্রেতাদের মধ্যে ইতিবাচক ভাবমূর্তি সৃষ্টি করতে পেরেছে। এর ফলে অসংখ্য গ্রাহক এই প্রতিষ্ঠান হতে পলিসি গ্রহণ করেছে। কিন্তু ২০২৩ সালে নতুন কয়েকটি বিমা কোম্পানির সঙ্গে তীব্র প্রতিযোগিতার মুখোমুখি হওয়ায় তাদের ব্যয় বৃদ্ধি পেয়েছে।",
      "tag": "DCC 24",
      "sub_questions": [
        {
          "label": "ক",
          "question": "বিশিষ্ট পণ্য কী?",
          "explanation": "যেসব পণ্য আধুনিক প্রযুক্তিতে তৈরি, পৃথক বৈশিষ্ট্যসম্পন্ন এবং ব্র্যান্ড ইমেজ যুক্ত, সেসব পণ্যকে বিশিষ্ট পণ্য বলে।"
        },
        {
          "label": "খ",
          "question": "পরিবর্তনশীল ব্যয় বলতে কী বোঝায়? ব্যাখ্যা করো।",
          "explanation": "প্রতিএকক উৎপাদনের সাথে যে ব্যয় সমান হারে বেড়ে যায় তাকে পরিবর্তনশীল ব্যয় বলে। উদাহরণ: এক একক পণ্য উৎপাদনে ১৫. টাকার কাঁচামাল ও অন্যান্য উপকরণ এবং ৫ টাকা মজুরি বাবদ ব্যয় হয়ে থাকে। অর্থাৎ, এক একক পণ্য উৎপাদন করতে ব্যয় হয় মোট ২০ টাকা। যদি ১০০ একক পণ্য' উৎপাদন করা হয় তাহলে ব্যয় হবে (১০০ × ২০) = ২,০০০ টাকা। ৫০০ একক উৎপাদন করতে খরচ হবে (৫০০ × ২০) = ১০,০০০ টাকা। এখানে কাঁচামাল এবং মজুরি বাবদ ব্যয় পরিবর্তনশীল ব্যয়। কেননা ১০০ একক এবং ৫০০ একক পণ্য উৎপাদনের ক্ষেত্রে এ ব্যয়গুলোও উৎপাদনের সাথে সমান হারে বেড়েছে। এভাবে পরিবর্তনশীল ব্যয় উৎপাদনের সাথে জড়িত থাকে।"
        },
        {
          "label": "গ",
          "question": "উদ্দীপকে উল্লিখিত কোম্পানিটি কোন ধরনের ভোগ্য পণ্যের ব্যবসায় করে? ব্যাখ্যা করো।",
          "explanation": "উদ্দীপকে উল্লিখিত কোম্পানিটি ভোগ্য পণ্যের অন্তর্গত অযাচিত পণ্যের ব্যবসায় করে। অযাচিত পণ্য সম্পর্কে ক্রেতাদের পূর্ব ধারণা থাকেনা। আবার পণ্য সম্পর্কে জানা থাকলেও কেনার আগ্রহ থাকেনা। তাই এ জাতীয় পণ্য বিপণনের ক্ষেত্রে ব্যক্তিক বিক্রয় প্রক্রিয়া ব্যবহার হয়। বিশ্বকোষ, জীবন বিমা, কবরস্থান, সমাধি পাথর প্রভৃতি অযাচিত পণ্য। উদ্দীপকের 'অলকেয়ার ইন্সুরেন্স কোম্পানি' বিশ্বস্ততা ও সুনামের সাথে বিমা ব্যবসায় করে আসছে। উন্নত সেবা ও দক্ষ প্রতিনিধির কারণে প্রতিষ্ঠানটি ক্রেতাদের মধ্যে ইতিবাচক ভাবমূর্তি সৃষ্টি করতে পেরেছে। এক্ষেত্রে প্রতিষ্ঠানটির পণ্য হলো বিমা। এর সম্পর্কে সাধারণত ক্রেতাদের পূর্ব ধারণা বা কেনার আগ্রহ থাকেনা। ক্রেতাদের কেনার আগ্রহ না থাকায় এর জন্য ব্যক্তিক বিক্রয় প্রক্রিয়া ব্যবহার করা হয়। বিমার এ বৈশিষ্ট্যগুলো অযাচিত পণ্যের বৈশিষ্ট্যের সাথে মিলে। তাই বলা যায়, উদ্দীপকে উল্লিখিত প্রতিষ্ঠানটি ভোগ্য পণ্যের অন্তর্গত অযাচিত পণ্যের ব্যবসায় করে।"
        },
        {
          "label": "ঘ",
          "question": "'অলকেয়ার ইন্সুরেন্স কোম্পানির' পণ্যের জীবনচক্রের অবস্থান চিহ্নিতকরণপূর্বক প্রয়োজনীয় পদক্ষেপ সম্পর্কে তোমার মতামত দাও।",
          "explanation": "'অলকেয়ার ইন্সুরেন্স কোম্পানি' বিমা পণ্যটি পণ্যের জীবন চক্রের 'প্রবৃদ্ধি স্তরে' অবস্থান করছে। জীবন চক্রের প্রবৃদ্ধি স্তরে পণ্যের বিক্রি ও মুনাফা দ্রুত বাড়ে। পরিচিতি ও সুনামের কারণে ভোক্তার সংখ্যা ক্রমাগত বাড়ে। এ স্তরে প্রতিযোগী প্রতিষ্ঠান বাজারে প্রবেশ করে। ফলে এ স্তরে আরও বেশি বিক্রির জন্য বণ্টন প্রণালি সম্প্রসারণ করা হয়। উদ্দীপকের 'অলকেয়ার ইন্সুরেন্স কোম্পানি' বিশ্বস্ততা ও সুনামের সাথে বিমা ব্যবসায় করে আসছে। উন্নত সেবা ও দক্ষ প্রতিনিধির কারণে প্রতিষ্ঠানটি ইতিবাচক ভাবমূর্তি সৃষ্টি করতে পেরেছে। ফলে অসংখ্য গ্রাহক বিমা পলিসি গ্রহণ করেছে। কিন্তু ২০২৩ সালে নতুন কয়েকটি বিমা কোম্পানির সঙ্গে তীব্র প্রতিযোগিতার মুখোমুখি হওয়ায় তাদের ব্যয় বৃদ্ধি পেয়েছে। প্রতিষ্ঠানটির পণ্যটি পণ্যের জীবন চক্রের যে স্তরে আছে তার সাথে 'প্রবৃদ্ধি' স্তরের বৈশিষ্ট্যের মিল পাওয়া যায়। উদ্দীপকের প্রতিষ্ঠানটিতে গ্রাহক সংখ্যা প্রতিনিয়ত বাড়ছে। বাজারে নতুন নতুন প্রতিযোগী প্রতিষ্ঠান প্রবেশ করছে। তাদের ব্যয় বৃদ্ধি পাচ্ছে। যা স্পষ্টত পণ্যের জীবন চক্রের 'প্রবৃদ্ধি' স্তরের দিকে ইঙ্গিত করছে। এই স্তরে বিক্রি বাড়ানোর জন্য বণ্টন প্রণালি সম্প্রসারণ ও বিক্রয় প্রসারমূলক নানান কর্মকান্ড সম্পাদন করতে হয়। ফলে প্রতিযোগী প্রতিষ্ঠানের সাথে প্রতিযোগিতায় টিকে থেকে লাভজনকভাবে ব্যবসায় পরিচালনা করা সম্ভব হয়। তাই পণ্যের জীবন চক্রের প্রবৃদ্ধি স্তরে উদ্দীপকের প্রতিষ্ঠানটির বণ্টন প্রণালি সম্প্রসারণমূলক ও বিক্রয় প্রসারমূলক পদক্ষেপ নেওয়া যৌক্তিক বলে আমি মনে করি।"
        }
      ]
    },
    {
      "number": "10",
      "uddipok": "\"Latent Pharmaceutical\" তাদের ওষুধ বিপণনের জন্য সারাদেশে ১০০ জন দক্ষ ও প্রশিক্ষিত বিক্রয় প্রতিনিধি নিয়োগ দেয়। প্রতিষ্ঠানটি তাদের বিক্রয় বৃদ্ধির জন্য ক্রয় ভাতা প্রদান করে। সম্প্রতি প্রতিষ্ঠানটির ওষুধের গুণগতমান, কার্যকারিতা, কারখানার পরিবেশ ইত্যাদি সম্পর্কে বিভিন্ন গণমাধ্যম স্বউদ্যোগে ইতিবাচক তথ্য পরিবেশনের কারণে প্রতিষ্ঠানের ওষুধের গ্রহণযোগ্যতা ও বিক্রয় ব্যাপকভাবে বৃদ্ধি পেয়েছে।",
      "tag": "DCC 24",
      "sub_questions": [
        {
          "label": "ক",
          "question": "কুপন কী?",
          "explanation": "কুপন হলো এক ধরনের সনদ যার মাধ্যম ক্রেতারা কম মূল্যে (কুপনে উল্লিখিত মূল্যে) পণ্য কিনতে পারে।"
        },
        {
          "label": "খ",
          "question": "পরিবর্তনশীল ব্যয় বলতে কী বোঝায়? ব্যাখ্যা করো।",
          "explanation": "উৎপাদনের পরিমাণ কম-বেশি হওয়ার সাথে সাথে যে ব্যয়ের পরিবর্তন হয় তাকে পরিবর্তনশীল ব্যয় বলে। উৎপাদনের পরিমাণ ও পরিবর্তনশীল ব্যয়ের মাঝে ধনাত্মক সম্পর্ক বিদ্যমান। অর্থাৎ, উৎপাদনের পরিমাণ বাড়লে পরিবর্তনশীল ব্যয় বাড়ে। আবার উৎপাদনের পরিমাণ কমলে পরিবর্তনশীল ব্যয় কমে। কাঁচামাল খরচ, শ্রমিকের মজুরি, জ্বালানি খরচ ইত্যাদি পরিবর্তনশীল ব্যয়ের উদাহরণ।"
        },
        {
          "label": "গ",
          "question": "উদ্দীপকের প্রাথমিক পর্যায়ে 'Latent Pharmaceutical' কোন ধরনের বিক্রয় প্রসারমূলক কৌশল গ্রহণ করে? ব্যাখ্যা করো।",
          "explanation": "উদ্দীপকের প্রাথমিক পর্যায়ে 'Latent Pharmaceutical' কারবার বিক্রয় প্রসারমূলক কৌশল গ্রহণ করে। পাইকারি ও খুচরা কারবারিদেরকে পণ্য বা সেবা কিনতে আগ্রহী করার জন্য কারবার বিক্রয় প্রসার কৌমল ব্যবহৃত হয়। প্রকৃতপক্ষে, উৎপাদনকারী তাদের পণ্যের বিক্রি বাড়ানোর জন্য মধ্যস্থকারবারীদের প্রণোদনা দিয়ে থাকে। উদ্দীপকের 'Latent Pharmaceutical' ওষুধ বিপণনের জন্য সারাদেশে ১০০ জন দক্ষ ও প্রশিক্ষিত বিক্রয় প্রতিনিধি নিয়োগ দেয়। প্রতিষ্ঠানটি বিক্রয় বৃদ্ধির জন্য ক্রয় ভাতা প্রদান করে। উৎপাদনকারীর সাথে খুচরা ব্যবসায়ী পণ্যের প্রচার এবং প্রসারমূলক কাজের জন্য চুক্তিবদ্ধ হলে সেক্ষেত্রে খুচরা ব্যবসায়ীকে নির্দিষ্ট পরিমাণ ভাতা দিতে হয়। এক্ষেত্রে দক্ষ ও প্রশিক্ষিত বিক্রয় প্রতিনিধি নিয়োগ এবং ক্রয় ভাতা প্রদান কারবার বিক্রয় প্রসারমূলক কৌশলের সাথে মিলে। তাই বলা যায়, উদ্দীপকের প্রাথমিক পর্যায়ে 'Latent Pharmaceutical' কারবার বিক্রয় প্রসারমূলক কৌমল গ্রহণ করে।"
        },
        {
          "label": "ঘ",
          "question": "উল্লিখিত উদ্দীপকে প্রতিষ্ঠানটির পণ্যের বিক্রয় বৃদ্ধির কারণ প্রমোশনের ধরন উল্লেখপূর্বক বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানটির পণ্যের বিক্রয় বৃদ্ধির কারণ বিজ্ঞাপন। বিজ্ঞাপনের মাধ্যমে উদ্যোক্তা কর্তৃক স্বউদ্যোগে অর্থ প্রদত্ত মাধ্যমে পণ্য। বা সেবার নৈর্ব্যক্তিক উপস্থাপন করা হয়। মূলত ক্রেতাদের পণ্য বা সেবা সম্পর্কে অবহিত করা ও ক্রয়ে উৎসাহী করার জন্য বিজ্ঞাপন দেওয়া হয়। এর মাধ্যমে সহজে পণ্যের গ্রহণযোগ্যতা ও বিক্রয় বাড়ানো যায়। উদ্দীপকের 'Latent Pharmaceutical' একটি ওষুধ বিপণনকারী প্রতিষ্ঠান। প্রতিষ্ঠানটি তাদের ওষুধের গুণগতমান, কার্যকারিতা, কারখানার পরিবেশ ইত্যাদি সম্পর্কে বিভিন্ন গণমাধ্যমে ইতিবাচক তথ্য পরিবেশন করছে, ফলে প্রতিষ্ঠানটির ওষুধ গ্রহণযোগ্যতা ও বিক্রয় ব্যাপকভাবে বেড়েছে। এক্ষেত্রে প্রতিষ্ঠানটির সার্বিক কার্যাবলি বিজ্ঞাপনের দিকে ইঙ্গিত করছে। বিজ্ঞাপন যেমন ক্রেতাদের নিকট তথ্য উপস্থাপন করে তেমনি উদ্দীপকের প্রতিষ্ঠানটি গণমাধ্যমে তাদের ব্যাপারে ইতিবাচক তথ্য পরিবেশন করছে। ফলে ক্রেতারা প্রতিষ্ঠানটি ও তাদের পণ্য সম্পর্কে স্পষ্ট ধারণা অর্জন করতে পারছে। আর প্রতিনিয়ত বিজ্ঞাপন 'দেখার কারণে ক্রেতারা পণ্য ক্রয়ে উৎসাহী হয়ে ওঠছে। ফলস্বরূপ, পণ্যের গ্রহণযোগ্যতা ও বিক্রয় বাড়ছে। যার প্রমাণ উদ্দীপকের 'Latent Pharmaceutical'। তাই বলা যায়, উল্লিখিত উদ্দীপকে প্রতিষ্ঠানটির পণ্যের বিক্রয় বৃদ্ধির কারণ হলো বিজ্ঞাপন।"
        }
      ]
    },
    {
      "number": "11",
      "uddipok": "প্রগতি ফ্যাশন হাউজ' গ্রীষ্মকালে তাদের সকল শীতবস্তের ওপর ৪০% মূল্য ছাড় দেয়। প্রতিষ্ঠানটি এই বিশেষ অফার সম্পর্কিত তথ্য তাদের প্রত্যেক শোরুমের সামনে বিলবোর্ডে প্রদর্শন করে। ফলে অল্প সময়ের মধ্যে প্রতিষ্ঠানটির বিক্রয় বৃদ্ধি পায়।",
      "tag": "DCC 24",
      "sub_questions": [
        {
          "label": "ক",
          "question": "ট্রানজিট বিজ্ঞাপন কী?",
          "explanation": "ট্রেন, মোটরগাড়ি এবং অন্যান্য যানবাহনের মাধ্যমে যেসব বিজ্ঞাপন প্রচার করা হয় তাকে ট্রানজিট বিজ্ঞাপন বলে।"
        },
        {
          "label": "খ",
          "question": "প্রিমিয়াম বলতে কী বোঝ? ব্যাখ্যা করো।",
          "explanation": "পণ্য কেনায় ক্রেতাদের উৎসাহিত করতে উক্ত পণ্যের অংশবিশেষ কম মূল্যে বা বিনামূল্যে দেওয়াকে প্রিমিয়াম বলে। প্রিমিয়ামের মাধ্যমে প্রতিযোগী পণ্যের তুলনায় বিক্রি বাড়ানো যায়। মন্দা মৌসুমে পণ্যের বিক্রি ধরে রাখার অন্যতম কৌশল হলো প্রিমিয়াম। এটি ক্রেতাদের আকৃষ্ট করা ও সম্ভাব্য ক্রেতাদের পণ্যদ্রব্য কিনতে আগ্রহী করে তোলার একটি হাতিয়ার। প্রিমিয়াম সাধারণত স্বল্প সময়ের জন্য দেওয়া হয় বলে একে বিক্রয় প্রসার কৌশল বলা হয়।"
        },
        {
          "label": "গ",
          "question": "উদ্দীপকের প্রাথমিক পর্যায়ে 'প্রগতি ফ্যাশন হাউজ' কোন ধরনের বাট্টা কৌশল গ্রহণ করেছে? ব্যাখ্যা করো।",
          "explanation": "প্রাথমিক পর্যায়ে 'প্রগতি ফ্যাশন হাউস' মৌসুমি বাট্টা কৌশল গ্রহণ করেছে। অ-মৌসুমে বা অফ সিজনে মৌসুমি বাট্টা দেওয়া হয়। এর মাধ্যমে মৌসুম ছাড়াও বছরের অন্যান্য সময়ে ক্রেতাদের পণ্য বা সেবা কিনতে অনুপ্রাণিত করা হয়। ফলে পণ্য বা সেবার চাহিদা বাড়ে এবং প্রতিষ্ঠান আর্থিকভাবে লাভবান হয়। 'প্রগতি ফ্যাশন হাউস' গ্রীষ্মকালে তাদের সকল শীতবস্ত্রের ওপর ৪০% মূল্য ছাড় দেয়। ফলে অল্প সময়ের মধ্যে প্রতিষ্ঠানটির বিক্রয় বৃদ্ধি পায়। এখানে দেখা যাচ্ছে, প্রতিষ্ঠানটি অ-মৌসুমে তাদের পণ্যের ওপর নগদ মূল্যে ছাড় দেয়। ফলে তারা ক্রেতা আকৃষ্ট করতে সক্ষম হয়। প্রতিষ্ঠানটির এরূপ অ-মৌসুমে পণ্যমূল্যে ছাড় দেওয়ার বিষয়টি মৌসুমি বাট্টার সাথে মিলে যায়। তাই বলা যায়, উদ্দীপকের প্রথমিক পর্যায়ে 'প্রগতি ফ্যাশন হাউস' মৌসুমি বাট্টার সাথে মিলে যায়। তাই বলা যায়, উদ্দীপকের প্রাথমিক পর্যায়ে 'প্রগতি ফ্যাশন হাউস' মৌসুমি বাট্টা কৌশল গ্রহণ করেছে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানের বিক্রয় বৃদ্ধির কারণ বিজ্ঞাপন মাধ্যমের ধরন উল্লেখপূর্বক বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানের বিক্রয় বৃদ্ধির কারণ বিজ্ঞাপণের বহিঃবিজ্ঞাপন মাধ্যমটি ব্যবহার। বহিঃবিজ্ঞাপন মূলত শহর, বন্দর, রাস্তার পাশে বা গুরুত্বপূর্ণ স্থানে খোলা আকাশের নিচে দেওয়া হয়। সাধারণত জনসমাগত বেশি এমন স্থানে বহিঃবিজ্ঞাপন দেওয়া হয়। এটি বিজ্ঞাপনের একটি সহজ ও কম ব্যয়বহুল মাধ্যম, বিলবোর্ড, প্রাচীরপত্র, ইশতেহার, নিয়ন সাইন ইত্যাদি বহিঃবিজ্ঞাপন মাধ্যমের উদাহরণ। 'প্রগতি ফ্যাশন হাউস' গ্রীষ্মকালে তাদের সকল শীতবস্ত্রের ওপর ৪০% মূল্য ছাড় দেয়। জনসাধারণকে অফারটি সম্পর্কে অবগত করার জন্য তারা তাদের প্রত্যেক শোরুমের সামনে বিলবোর্ডে বিজ্ঞাপন দেয়। ফলে 'স্বল্প সময়ের ব্যবধানে প্রতিষ্ঠানটির বিক্রয় বৃদ্ধি পায়। এক্ষেত্রে 'প্রগতি ফ্যাশন হাউস' সে বিজ্ঞাপন মাধ্যমটি ব্যবহার করেছে সেটি হলো বিলবোর্ড। আর বিলবোর্ড হলো বহিঃবিজ্ঞাপনের একটি হাতিয়ার বা মাধ্যম। প্রত্যেক শোরুমের সামনে অফার সম্পর্কিত তথ্য বিলবোর্ডের মাধ্যমে উপস্থাপন করার কারণে জনসাধারণের চোখে পড়বে। প্রতিনিয়ত এরূপ বিজ্ঞাপন দেখার মাধ্যমে ক্রেতারা প্রতিষ্ঠানটির পণ্য কিনতে আগ্রহী হয়ে ওঠবে। আর যত বেশি ক্রেতা পণ্য কিনতে আগ্রহী হবে পণ্যের বিক্রি ততই বাড়তে থাকবে। যা উদ্দীপকের প্রতিষ্ঠানটির ক্ষেত্রে লক্ষ্য করা যায়। তাই বলা যায়, উদ্দীপকে উল্লিখিত প্রতিষ্ঠানের বিক্রয় বৃদ্ধির কারণ বিজ্ঞাপণের বহিঃবিজ্ঞাপন মাধ্যম বিলবোর্ড ব্যবহার।"
        }
      ]
    }
  ]
}