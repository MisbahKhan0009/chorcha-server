{
  "title": "বরিশাল ক্যাডেট ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "‘বাতাসে লাশের গন্ধ ভাসে মাটিতে লেগে আছে রক্তের দাগ নদীতে পানার মতো ভেসে থাকা মানুষের লাশ মুণ্ডহীন বালিকার কুকুরের খাওয়া বীভৎস শরীর ভেসে ওঠে চোখের ভেতরে, আমি ঘুমুতে পারিনি'-",
      "tag": "BCC 23,RCC 23",
      "sub_questions": [
        {
          "label": "ক",
          "question": "",
          "explanation": "নূরুল হুদার স্ত্রীর নাম আসমা।"
        },
        {
          "label": "খ",
          "question": "",
          "explanation": "মানুষের জন্য পাকিস্তানকে সমর্থন সম্পর্কে পাকিস্তানিদের দোসর প্রিনসিপ্যালের নেতিবাচক দৃষ্টিভঙ্গি প্রকাশ পেয়েছে। 'রেইনকোট' গল্পে বর্ণিত প্রিনসিপ্যাল কট্টর পাকিস্তানপন্থি। শিক্ষিত বাঙালি হওয়া সত্ত্বেও তিনি বাঙালি জাতীয়তাবাদের বিরোধিতা করেন। বাঙালির স্বাধীনতার পথ রুদ্ধ করতে তিনি পাকিস্তানি বাহিনীকে নানা রকম পরামর্শ দেন। এরই অংশ হিসেবে, তিনি পাকিস্তানি বাহিনীকে দেশের সকল শহিদ মিনার ভেঙে ফেলার পরামর্শ দেন। তাঁর মতে, শহিদ মিনার মুক্তিযোদ্ধাদের পাকিস্তানি বাহিনীর বিরুদ্ধে যুদ্ধ করতে উজ্জীবিত করে। তাই এগুলো পাকিস্তানের শরীরের কাঁটা।"
        },
        {
          "label": "গ",
          "question": "",
          "explanation": "উদ্দীপকের সাথে 'রেইনকোট' গল্পের যুদ্ধবিদ্ধস্ত পরিস্থিতির সাদৃশ্য পাওয়া যায়। 'রেইনকোট' গল্পে ১৯৭১ সালের যুদ্ধের করুণ পরিস্থিতি ফুটিয়ে তোলা হয়েছে। পাকিস্তানি বাহিনীর নির্মম অত্যাচার এবং গণহত্যার কথা তুলে ধরা হয়েছে। মিলিটারি এবং তাদের দোসর রাজাকার আলবদর বাহিনী কীভাবে সাধারণ মানুষের জীবনকে তছনছ করে দিয়েছে, কীভাবে মায়ের বুক খালি করেছে, কীভাবে বাঙালিদের ওপর ঝাঁপিয়ে পড়েছে এসব ঘটনার বর্ণনা পাওয়া যায় 'রেইনকোট' গল্পে। উদ্দীপকের কবিতাংশে মানুষ হত্যার বর্ণনা পাওয়া যায়। কচুরিপানার মত মানুষের লাশ ভাসতে দেখা যায়, মস্তকবিহীন বালিকার লাশ কুকুরে খাওয়ার বীভৎস দৃশ্য দেখতে পাওয়া যায়। সমাজ তথা দেশের এই বীভৎস চিত্র ফুটে উঠেছে উদ্দীপকের কবিতাংশে। নারকীয় হত্যাযজ্ঞ, নির্মম নির্যাতন এবং ভীত সন্ত্রস্ত পরিবেশের চিত্র পাওয়া যায় উদ্দীপকের কবিতাংশে। তাই বলা যায়, উদ্দীপকের কবিতাংশে যেমন বীভৎস ও মৃত্যুর চিত্র ফুটে উঠেছে, তেমনি 'রেইনকোট' গল্পেও মানুষ হত্যাসহ নির্যাতনের বাস্তব চিত্র ফুটে উঠেছে। এ দিক থেকে বিচার করলে বলা যায়, উদ্দীপকের কবিতাংশ এবং 'রেইনকোট' গল্পের মধ্যে একই রকম নারকীয় হত্যাকান্ড এবং পৈশাচিক নির্যাতনের এক বীভৎস চিত্র দেখতে পাওয়া যায়।"
        },
        {
          "label": "ঘ",
          "question": "",
          "explanation": "মৃত্যু পুরীর মত বীভৎস চিত্র যেমন কবিকে ঘুমাতে দেয় না, তেমনি একই চিত্রের কারণে নুরুল হুদার পরিবর্তন লক্ষ্য করা যায়। 'রেইনকোট' গল্পে নুরুল হুদা একজন সচেতন বাঙালি, পরোক্ষ মুক্তিযোদ্ধা। পাকবাহিনীর নারকীয় হত্যাযজ্ঞের কারণে দেশ যখন নরকে পরিণত হয়েছিল তখন সাদামাটা সরল মনের মানুষ নুরুল হুদা ধীরে ধীরে দেশ ও জাতি সম্পর্কে ভাবতে থাকেন। ফলে নিজের অজান্তেই তিনি একজন সাহসী বীরে পরিণত হন। উদ্দীপকে এক বীভৎস নারকীয় হত্যাযজ্ঞের চিত্র দেখা যায়; যেখানে মুণ্ডুহীন মেয়ের লাশ, মাটিতে রক্তের ছাপ, বাতাসে লাশের গন্ধ পাওয়া যায়। অগণিত লাশের মিছিল দেখে কবি এত বেশি উদ্‌দ্বিগ্ন হয়েছেন যে, তার রাতের ঘুম হারাম হয়ে যায়। সহজেই প্রতীয়মান হয় যে, এই অন্যায়-অবিচার জুলুম- নির্যাতন এবং হত্যাকাণ্ডের ওপর বিরূপ মনোভাব সৃষ্টি হয় কবির। মানুষকে নির্যাতনের শিকার হতে দেখে কবির দেশপ্রেমের চেতনা জাগ্রত হয়। 'রেইনকোট' ও উদ্দীপকের আলোকে বলা যায়, দেশপ্রেমের চেতনাই মূলত তাদের পরিবর্তনের মূল কারণ। ধ্বংসযজ্ঞের আগুন দাউ দাউ করে জ্বলতে দেখার ফলে উদ্দীপকের কবির মধ্যে দেশপ্রেমের চেতনা জাগ্রত হয়। ফলে উভয়ই এই অবস্থা থেকে উত্তরণের জন্য, দেশ ও জাতিকে রক্ষা করার জন্য নিজের সর্বোচ্চ ত্যাগটুকু করতেও দ্বিধান্বিত হয় না। তাই বলা যায়, যে হত্যাযজ্ঞ থেকে প্রাপ্ত চেতনা উদ্দীপকের কবিতাংশের কবিকে ঘুমহীন রাত কাটাতে হয়, সেই চেতনাই ভীতু নুরুল হুদার সাহসী নুরুল হুদাতে রূপান্তরের মূল কারণ।"
        }
      ]
    },
    {
      "number": "2",
      "uddipok": "রামসুন্দরের একমাত্র কন্যা নিরুপমার বিয়ে ঠিক হলো রায়বাহাদুরের একমাত্র ছেলের সাথে। বরপক্ষ দশ হাজার টাকা পণ এবং বহুল দানসামগ্রী চেয়ে বসল। রামসুন্দর অতিকষ্টে তিন-চার হাজার টাকার জোগাড় করতে পারলেন। বিয়ের আসরে তুমুল গোলযোগ বেধে গেল। রামসুন্দর রায়বাহাদুরের হাতে-পায়ে ধরে বললেন, 'শুভকাজ সম্পন্ন হয়ে যাক, আমি নিশ্চয়ই টাকাটা শোধ করে দেবো।' রায়বাহাদুর বললেন, 'টাকা হাতে না পেলে বর সভাস্থ করা যাবে না।' ইতোমধ্যে একটা সুবিধা হলো। বর হঠাৎ বাবার অবাধ্য হয়ে উঠল। সে বাবাকে বলল, 'কেনাবেচা-দরদামের কথা আমি বুঝি না; বিয়ে করতে এসেছি, বিয়ে করে যাব।' বিয়ে এক প্রকার বিষণ্ণ, নিরানন্দভাবে সম্পন্ন হয়ে গেল।",
      "tag": "BCC 23",
      "sub_questions": [
        {
          "label": "ক",
          "question": "",
          "explanation": "অনুপমের পরিবার কল্যাণীকে একজোড়া এয়ারিং দিয়ে আশীর্বাদ করেছিল।"
        },
        {
          "label": "খ",
          "question": "",
          "explanation": "প্রশ্নোক্ত বাক্যে অনুপমের ভাগ্যের সুপ্রসন্নতার কথা বলা হয়েছে। 'অপরিচিতা' গল্পে অনুপমের বিবাহের জন্য কন্যাকে আশীর্বাদ করতে তার পিসতুতো ভাই বিনুকে পাঠানো হলো। বিনু খুবই রুচিশীল মানুষ, সে অল্প কথায় অনেক অর্থ প্রকাশ করে। সে যখন বলে খাঁটি সোনা, তখন অনুপমের বুঝতে বাকি থাকে না যে তার জন্য যে পাত্রী পছন্দ করা হয়েছে সে অনন্য গুণসম্পন্ন নারী। তার ভাগ্যে বিবাহের দেবতা প্রজাপতি ও প্রেমের দেবতা মদনের শুভদৃষ্টি পড়েছে। উভয় দেবতার মধ্যে কোনো রকম আশীর্বাদের বিরোধ নেই।"
        },
        {
          "label": "গ",
          "question": "",
          "explanation": "'অপরিচিতা' গল্পের শম্ভুনাথের সাথে ব্যক্তিত্বের প্রসারতার ক্ষেত্রে রামসুন্দরের পার্থক্য রয়েছে। 'অপরিচিতা' গল্পের শম্ভুনাথ একজন দৃঢ় মানসিকতাসম্পন্ন ব্যক্তি। তাঁর কন্যার বিয়ের দিনে বরপক্ষ গয়নায় কোনো গলদ আছে কি না তা দেখতে চায়। একপর্যায়ে অনুপমের কোনো মত আছে কি না জানতে চাইলে অনুপম নির্লিপ্ত থাকায় শম্ভুনাথ সেই বিয়ে ভেঙে দেন। তাঁর মতে যারা তাকে নিজের মেয়ের বিয়ের গয়নায় ভেজাল দিতে পারে বলে ভাবতে পারে, তাদের কাছে তিনি মেয়ের বিয়ে দিবেন না। উদ্দীপকের রামসুন্দর তার মেয়ের জীবন নিয়ে শঙিকত। বরপক্ষ যৌতুক দাবি করলে তা জোগাড় করতে ব্যর্থ হয়ে রামসুন্দর বরের বাবার হাতেপায়ে ধরেন। পরে টাকা জোগাড় করে দেবেন বলে অনুরোধ করেন। তার ভেতরে মেয়ের সত্যিকারের মঙ্গলের চেয়ে সাময়িক মজালের চিন্তা প্রকটভাবে কাজ করে। এক্ষেত্রে তাই চারিত্রিক দৃঢ়তা, সাহস ও ব্যক্তিত্ববোধে উদ্দীপকের রামসুন্দর এবং গল্পের শম্ভুনাথ দুজনে দুই চরিত্রের মানুষ।"
        },
        {
          "label": "ঘ",
          "question": "",
          "explanation": "রায়বাহাদুরের ছেলে যৌতুকের বিরুদ্ধে কথা বলে প্রতিবাদী মানসিকতা ও সাহসের যে পরিচয় দিয়েছিল গল্পের অনুপম যদি তার পথ অনুসরণ করত তাহলে 'অপরিচিতা' গল্পের ঘটনা ভিন্ন দিকে মোড় নিত। 'অপরিচিতা' গল্পের অনুপমকে তার মামার সব কথায় সায় দিতে দেখা যায়। বিয়ের দিনে তার মামা সাথে করে সেকরা নিয়ে যান কল্যাণীর সোনার গয়নার মাপ ঠিক আছে কি না তা দেখার জন্য। তিনি বিয়ের আসরে কল্যাণীর গয়না পরিমাপ করে দেখতে চান। এতে কল্যাণীর পরিহিত গয়না আবারো খুলে আনতে হয়। অনুপম তার হবু স্ত্রীর এই অপমান চুপচাপ দেখে যায়, এক পর্যায়ে তার বিয়ে ভেঙে যায়। উদ্দীপকে রায়বাহাদুরের ছেলে রামসুন্দরকে যৌতুক প্রথার প্রতিবাদ করতে দেখা যায়। বিয়ের দিন নিরুপমার বাবার কাছে তার বাবা যৌতুক দাবি করলে নিরুপমার বাবা পুরো টাকা জোগাড় করতে পারেন না। পুরো টাকা না পেলে বিয়ে ভেঙে দেবার হুমকি দেয় রায়বাহাদুর। কিন্তু এই অন্যায় চুপচাপ মেনে নেয় না রায়বাহাদুরের ছেলে, সে প্রতিবাদ জানায়। 'অপরিচিতা' গল্পে দেখা যায়, অনুপমের নির্লিপ্ততার কারণে তাদের বিয়ে ভেঙে যায়। এতে অনুপম কষ্ট পায় এবং কল্যাণীও ভিন্ন এক জীবনযাপন করে। স্বাভাবিক ঘটনা প্রবাহের জীবন থেকে তারা উভয়েই বিচ্যুত হয়ে পড়ে এবং পরে আবার অনুপমের সাথে কল্যাণীর বিয়ের সম্ভাবনা তৈরি হয়। কিন্তু উদ্দীপকে এত ঘটনার আবর্তনের প্রয়োজন হয়নি রায়বাহাদুরের ছেলের দৃঢ়তার জন্য। তাই রায়বাহাদুরের ছেলের বৈশিষ্ট্য অনুপমের মধ্য থাকলে 'অপরিচিতা' গল্প ভিন্ন মাত্রা পেত- মন্তব্যটি যথার্থ।"
        }
      ]
    },
    {
      "number": "3",
      "uddipok": "রমিজ উদ্দিন সারাটি জীবন শিক্ষকতা করেছেন, গড়েছেন আলোকিত মানুষ। অবসর গ্রহণের পর তিনি গড়ে তুলেছেন তারুণ্য নামের সেবা সংগঠন। বিভিন্ন সমাজকল্যাণমূলক কাজের পাশাপাশি পথশিশুদের শিক্ষাদান, দুর্নীতি-বিরোধী অভিযান, নৈতিকতা ও মূল্যবোধবিষয়ক সেমিনারের আয়োজন করেন তিনি। অনেকে তাঁর কাজের প্রশংসা করেন আবার নিন্দা ও কটূক্তি করতেও ছাড়েন না কেউ কেউ। তিনি তরুণদের উদ্দেশ্যে বলেন- মনেরে আজ কহ যে ভালোমন্দ যাহাই আসুক সত্যরে লও সহজে।",
      "tag": "JB 24,MCC 24,BCC 23",
      "sub_questions": [
        {
          "label": "ক",
          "question": "",
          "explanation": "কবি কাজী নজরুল ইসলামের মতে, পরাবলম্বন আমাদের নিষ্ক্রিয় করে দেয়।"
        },
        {
          "label": "খ",
          "question": "",
          "explanation": "সকল অন্যায়-অবিচারের বিরুদ্ধে অভিশাপ হয়ে আবির্ভূত হয়েছেন বলেই কবি নিজেকে 'অভিশাপ-রথের সারথি' বলে অভিহিত করেছেন। কবি পুরাতন-জীর্ণ সমাজকে ঢেলে সাজাতে চান। কিন্তু সমাজের নিয়ম পালটাতে গেলে বাধার সম্মুখীন হতে হয়, সমাজরক্ষকদের আক্রমণের শিকার হতে হয়। কবি এ সকল অন্যায়ের বিরুদ্ধে সোচ্চার। তিনি তাদের অন্যায়কে অভিশাপ হয়ে ধ্বংস করতে চান। তাই তিনি নিজেকে 'অভিশাপ-রথের সারথি' বলে অভিহিত করেছেন।"
        },
        {
          "label": "গ",
          "question": "",
          "explanation": "উদ্দীপকে রমিজ উদ্দিনের মাধ্যমে 'আমার পথ' প্রবন্ধের লেখকের স্বনির্ধারিত জীবন-সংকল্পের দিকটি উচ্চারিত হয়েছে। 'আমার পথ' প্রবন্ধে প্রাবন্ধিক এমন এক 'আমি'র উদ্ভাসন প্রত্যাশা করেছেন, যার পথ নিরেট সত্য পথ; সত্য প্রকাশে যিনি নির্ভীক। সত্যের পথে অটল থাকলেই প্রকৃত 'আমি' সত্তাকে চেনা যায়। আর এতে পরনির্ভরতার গ্লানি থেকে মুক্তি পাওয়া যায়। উদ্দীপকে শিক্ষক রমিজ উদ্দিন জীবনে অনেক আলোকিত মানুষ গড়েছেন, সেবামূলক কাজও তিনি অনেক করেছেন। এ ছাড়া বিভিন্ন সেমিনারের মাধ্যমে তিনি মানুষকে সচেতন করে তুলতেও সচেষ্ট। নিন্দা বা প্রশংসার আবর্ত থেকে বেরিয়ে ভালো-মন্দের ঊর্ধ্বে তিনি সত্য অবলম্বন করেছেন এবং তরুণদেরও তা অনুসরণের উদ্দীপ্ত আহ্বান জানিয়েছেন। 'আমার পথ' প্রবন্ধে কাজী নজরুল ইসলামও প্রত্যেক মানুষকে পূর্ণ এক 'আমি'র সীমায় ব্যাপ্ত করতে চেয়েছেন, যেখানে সত্যের উপলব্ধি কবির প্রাণপ্রাচুর্যের উৎসবিন্দু। সমালোচনার ঊর্ধ্বে সত্যের আলোয় কবির নিজেকে চিনে নেওয়ার এ জীবন-সংকল্পই রমিজ উদ্দিনের আহ্বানে উঠে এসেছে।"
        },
        {
          "label": "ঘ",
          "question": "",
          "explanation": "'আমার পথ' প্রবন্ধে লেখক সত্য পথের কর্ণধার হিসেবে নিজেকে প্রতিষ্ঠিত করতে চেয়েছেন- এদিক থেকে প্রশ্নোক্ত কথাটি প্রাসঙ্গিক। 'আমার পথ' প্রবন্ধে কবি কাজী নজরুল ইসলাম মানুষকে পূর্ণ এক 'আমি'র সীমায় ব্যাপ্ত করতে চেয়েছেন, যেখানে সত্যের উপলব্ধিই কবির প্রাণপ্রাচুর্যের উৎসবিন্দু। তাই তিনি অনায়াসে বলতে পারেন, 'আমার কর্ণধার আমি। আমার পথ দেখাবে আমার সত্য।' রুদ্র তেজে মিথ্যার ভয়কে জয় করে সত্যের আলোয় নিজেকে চিনে নিতে সাহায্য করে নজরুলের এই আমি সত্তা। উদ্দীপকের সত্যান্বেষী শিক্ষক রমিজ উদ্দিন কবিতাংশে সত্যকে অবলম্বন করতে তরুণদের প্রতি আহ্বান জানিয়েছেন। এক্ষেত্রে তিনি ভালো-মন্দ সকল সমালোচনা উপেক্ষা করে মনকে সত্যে অধিষ্ঠিত করতে বলেছেন। কেননা সত্যেই সকল কল্যাণ নিহিত। 'আমার পথ' প্রবন্ধে প্রাবন্ধিক সকলকে আপন সত্তায় বিশ্বাসী হতে বলেছেন, যার পথ হবে নিরেট সত্য পথ। সমালোচনা ও লোকভয়কে তুচ্ছ করে আপন সত্য দ্বারা মনুষ্যত্ববোধের জাগরণ ঘটাতে পারলেই সকল বিরোধ ও অসাম্যের ইতি ঘটবে। আলোচ্য উদ্দীপকের কবিতাংশেও একই কথা অনুরণিত হয়েছে। সেখানেও কবির প্রাণপ্রাচুর্যের উৎসবিন্দু সত্যের উপলব্ধির কথাই বলা হয়েছে, যার মাধ্যমে পৃথিবীতে কল্যাণ সাধিত হতে পারে। এক্ষেত্রে প্রশ্নোক্ত উক্তিটি যথার্থ।"
        }
      ]
    },
    {
      "number": "4",
      "uddipok": "কেউ মালা কেউ তসবি গলায় তাইতে যে জাত ভিন্ন বলায় যাওয়া কিংবা আসার বেলায় জেতের চিহ্ন রয় কার রে?",
      "tag": "BCC 23",
      "sub_questions": [
        {
          "label": "ক",
          "question": "",
          "explanation": "তান্ত্রিক সাধক ও উপাসকদের তন্ত্র সাধনার জন্য কামাখ্যা বিখ্যাত।"
        },
        {
          "label": "খ",
          "question": "",
          "explanation": "সমাজের মঙ্গল করার জন্য বিলাসীর ওপর গ্রামবাসী যে অত্যাচার চালায় তার কথা বলার সময় আলোচ্য উক্তিটি করেছে ন্যাড়া। বিলাসীকে বিয়ে করার পরে তার রান্না করা খাবার খাওয়ায় মৃত্যুঞ্জয়ের অন্নপাপ হয়েছে বলে গ্রামবাসী বিলাসীকে গ্রাম থেকে বের করে দিতে চায়। তারা জোট বেধে বিলাসীর ওপর আক্রমণ চালায়। সেই জোটে ন্যাড়াও ছিল। বিলাসীকে মার খেতে দেখে তার কষ্ট হলেও সে ভেবেছে এটাতেই দশের মঙ্গল, তখন আলোচ্য উক্তির অবতারণা হয়।"
        },
        {
          "label": "গ",
          "question": "",
          "explanation": "উদ্দীপকটি বিলাসী গল্পের জাত ভেদকে নির্দেশ করে। 'বিলাসী' গল্পে সমাজে বিদ্যমান জাত প্রথার প্রকট চিত্র ফুটে উঠেছে। মৃত্যুঞ্জয় কায়ন্তের সন্তান হয়ে সাপুড়ে কন্যা বিলাসীকে বিয়ে করে। বিলাসীর হাতের খাবার খেয়ে সে অন্নপাপ করেছে বলে অভিযোগ করে গ্রামবাসী। একপর্যায়ে তাদের গ্রাম থেকে বের করে দেওয়া হয়। উদ্দীপকে বলা হয়েছে জাতপ্রথার অসাড়তা সম্পর্কে ভিন্ন ভিন্ন পোশাকে আমরা ভিন্ন ভিন্ন জাতকে চিনতে পারি। কিন্তু জন্ম বা মৃত্যুর সময় আমাদের জাত নির্ধারিত থাকে না। প্রকৃতির কাছে সবাই সমান। উদ্দীপকে যে জাতপ্রথা নিয়ে কথা বলা হয়েছে 'বিলাসী' গল্পে সেই জাতপ্রথার নেতিবাচক দিকগুলো চিত্রিত হয়েছে।"
        },
        {
          "label": "ঘ",
          "question": "",
          "explanation": "'বিলাসী' গল্পে জাতপ্রথার করুণ পরিণতি এবং সার্বিক চিত্র প্রতিফলিত হলেও উদ্দীপকে শুধু এর অসাড়তা নিয়ে কথা বলায় উদ্দীপকে 'বিলাসী' গল্পের পুরো ভাব প্রকাশিত হয়নি। 'বিলাসী' গল্পে তৎকালীন সমাজের জাত প্রথার স্বরূপ বিস্তৃতভাবে চিত্রিত হয়েছে। মৃত্যুঞ্জয় ও বিলাসী পরস্পরকে ভালোবাসলে জাতপ্রথার কারণে তারা কালিমার শিকার হয়। মৃত্যুঞ্জয়কে অন্নপাপের দায়ে অভিযুক্ত করা হয়। তাদের গ্রাম থেকে বের করে দিয়ে ঝুঁকিপূর্ণ জীবনের দিকে ঠেলে দেয় সমাজের মানুষ। উদ্দীপকে জাতপ্রথার অপ্রয়োজনীয়তা দেখানো হয়েছে। জাতপ্রথা মানুষেরই সৃষ্টি, মানুষ বিভিন্নভাবে নিজেদের মধ্যে উঁচু-নিচু ভেদ তৈরি করে। কিন্তু জন্ম বা মৃত্যুর সময় মানুষের কোনো জাত পরিচয় থাকে না। 'বিলাসী' গল্পে জাতপ্রথা নিয়ে আলোকপাত করার পাশাপাশি নর- নারীর ভালোবাসার রূপও প্রকাশিত হয়েছে। 'বিলাসী' গল্পে সংকীর্ণ সমাজ দৃষ্টির ঊর্ধ্বে মানব-মানবীর প্রেমের স্বরূপ তুলে ধরা হয়েছে। বর্ণবাদী সমাজের দৃষ্টি-ভঙ্গি প্রকাশিত হয়েছে। অসচেতন মানুষের অন্ধ বিশ্বাস প্রবণতা দেখানো হয়েছে। এর সাথে জাতপ্রথার' বলী হয়ে বিলাসী এবং মৃত্যুঞ্জয়ের করুণ পরিণতি এ গল্পে দৃশ্যমান। উদ্দীপকে জাতপ্রথার একটিমাত্র দিক আলোচিত হওয়ায় প্রশ্নোক্ত মন্তব্যটি যথার্থ বলে আমি মনে করি।"
        }
      ]
    },
    {
      "number": "5",
      "uddipok": "“কপালে কব্জিতে লাল সালু বেঁধে এই মাঠে ছুটে এসেছিল কারখানা থেকে লোহার শ্রমিক, লাঙল জোয়াল কাঁধে এসেছিল ঝাঁক বেঁধে উলঙ্গ কৃষক হাতের মুঠোয় মৃত্যু চোখে স্বপ্ন নিয়ে এসেছিল মধ্যবিত্ত, নিম্মবিত্ত করুণ কেরানি, নারী, বৃদ্ধ, ভবঘুরে আর তোমাদের মতো শিশু পাতা কুড়ানিরা দল বেঁধে।”",
      "tag": "CB 22,BCC 23",
      "sub_questions": [
        {
          "label": "ক",
          "question": "",
          "explanation": "ক। ‘ফেব্রুয়ারি ১৯৬৯' কবিতাটি ‘নিজ বাসভূমে' কাব্যগ্রন্থ থেকে নেওয়া।"
        },
        {
          "label": "খ",
          "question": "",
          "explanation": "খ। হানাদার বাহিনীর অশুভ পদচারণে বিপর্যস্ত দেশকে বোঝাতেই কবি সমগ্র দেশকে ঘাতকের অশুভ আস্তানার সঙ্গে তুলনা করেছেন। পাকিস্তানি শাসকগোষ্ঠী বাঙালির ওপর ব্যাপক নির্যাতন চালায়। তারা তৎকালীন পূর্ব পাকিস্তানের মানুষের ওপর নির্বিচার হত্যাযজ্ঞ চালায়। চারিদিকে তাদের পরিচালিত হত্যা, সন্ত্রাস ও লুণ্ঠন জনজীবনে আতঙ্ক তৈরি করে। এ বিষয়টি বোঝাতেই কবি সারা দেশকে ঘাতকের অশুভ আস্তানার সঙ্গে তুলনা করেছেন।"
        },
        {
          "label": "গ",
          "question": "",
          "explanation": "গ। প্রতিবাদ-প্রতিরোধের লক্ষ্যে বিভিন্ন শ্রেণি-পেশার মানুষের ঐক্যবদ্ধ হওয়ার দিক থেকে ‘ফেব্রুয়ারি ১৯৬৯' কবিতার সাথে উদ্দীপকটির সাদৃশ্য রয়েছে।  ‘ফেব্রুয়ারি ১৯৬৯' কবিতায় কবি বায়ান্নর ভাষা আন্দোলনের প্রেক্ষাপটে '৬৯-এর গণ-অভ্যুত্থানকে কেন্দ্র করে বাঙালির প্রতিবাদী চেতনার এক অসাধারণ শিল্পভাষ্য রচনা করেছেন। পাকিস্তানি শাসকগোষ্ঠীর অপশাসনের বিরুদ্ধে দেশবাসী গর্জে ওঠে সেসময়। এদেশের সর্বস্তরের মানুষের স্বতঃস্ফূর্ত ও সম্মিলিত অংশগ্রহণেই সংঘটিত হয় গণ-অভ্যুত্থান ।  উদ্দীপকের কবিতাংশে বিভিন্ন শ্রেণি-পেশার মানুষের প্রতিবাদের উদ্দেশ্যে সমবেত হওয়ার কথা ফুটে উঠেছে। তাদের কেউ কেউ কারখানার শ্রমিক, কেউ কৃষক, কেউ মধ্যবিত্ত আবার কেউবা ভবঘুরে। এই বিচিত্র শ্রেণি ও পেশার মানুষ সমবেত হয়েছে মূলত একটি বিশেষ লক্ষ্য নিয়ে। আর তা হলো সম্মিলিত প্রতিরোধ। একইভাবে, ‘ফেব্রুয়ারি ১৯৬৯' কবিতায়ও দেশের সর্বস্তরের মানুষের সম্মিলিত অংশগ্রহণের চিত্র তুলে ধরা হয়েছে।' সে সময় স্বৈরাচারী পাকিস্তান সরকারের অন্যায়-অত্যাচারের বিরুদ্ধে দেশের সকল শ্রেণি ও পেশার সাধারণ মানুষ সংগ্রামী ভূমিকায় অবতীর্ণ হয়। এটিই উদ্দীপকের সঙ্গে ‘ফেব্রুয়ারি ১৯৬৯' কবিতার সাদৃশ্যপূর্ণ দিক ।"
        },
        {
          "label": "ঘ",
          "question": "",
          "explanation": "ঘ। কেবল সম্মিলিত প্রতিবাদ-প্রতিরোধের চিত্র তুলে ধরায় উদ্দীপকের কবিতাংশটির বক্তব্য ‘ফেব্রুয়ারি ১৯৬৯' কবিতার সামগ্রিকতাকে তুলে ধরতে পারেনি ।  ‘ফেব্রুয়ারি ১৯৬৯' কবিতায় ১৯৬৯ সালে পাকিস্তানি শাসকগোষ্ঠীর অপশাসনের বিরুদ্ধে তৎকালীন পূর্ববঙ্গে যে গণ-অভ্যুত্থান হয়, তার স্বরূপ তুলে ধরা হয়েছে। ১৯৫২ সালের ঐতিহাসিক ভাষা আন্দোলনের ক্রমধারায় ছাত্র-অসন্তোষকে কেন্দ্র করে গড়ে ওঠা এই আন্দোলন ১৯৬৯ -এ ব্যাপক গণ আন্দোলনে রূপ নেয়। জাতির পিতা বঙ্গবন্ধু শেখ মুজিবুর রহমান ঘোষিত ছয় দফা ও ছাত্রদের এগারো দফার ভিত্তিতে গড়ে ওঠা এই আন্দোলন ছিল অপ্রতিরোধ্য।  উদ্দীপকের কবিতাংশে কবি সম্মিলিত প্রতিবাদের উদ্দেশ্যে ভিন্ন ভিন্ন শ্রেণি ও পেশার মানুষের ঐক্যবদ্ধ হওয়ার চিত্র উপস্থাপন করেছেন। এসব প্রতিবাদকারীর কেউ লোহার শ্রমিক, কেউ উলঙ্গ কৃষক, আবার কেউ মধ্যবিত্ত বা ভবঘুরে। তবে ভিন্ন পরিবেশ ও অবস্থান থেকে এলেও তাদের মনোভাব এক। আর তা হলো প্রতিবাদী মানসিকতা। কবিতাংশটিতে শ্রমিকদের মাথায় বাঁধা লালসালুই তাদের প্রতিবাদী চেতনার স্মারক। তবে এটিই আলোচ্য কবিতার একমাত্র বিষয় নয় ।  ‘ফেব্রুয়ারি ১৯৬৯' একটি দেশপ্রেম, গণজাগরণ এবং সংগ্রামী চেতনার কবিতা। পাকিস্তানি শাসকগোষ্ঠীর জাতিগত বৈষম্য ও নিপীড়নের বিরুদ্ধে তৎকালীন পূর্ববঙ্গে যে গণ-আন্দোলনের সূচনা হয়েছিল, কবিতাটি সে প্রেক্ষাপটেই রচিত। আলোচ্য কবিতায় ফুটে ওঠা প্রতিবাদী মানসিকতার দিকটি উদ্দীপকের কবিতাংশে ফুটে উঠলেও পাকিস্তান সরকারের অপশাসনের চিত্র সেখানে উঠে আসেনি । এছাড়া কবিতাটিতে '৬৯-এর গণ- অভ্যুত্থানের প্রেরণা হিসেবে কবি বায়ান্নর ভাষা আন্দোলনকে চিহ্নিত করেছেন। উদ্দীপকের কবিতাংশটিতে এ বিষয়ে কোনো ধারণা পাওয়া যায় না । সে বিবেচনায়, প্রশ্নোক্ত মন্তব্যটি যথাযথ ।"
        }
      ]
    },
    {
      "number": "6",
      "uddipok": "'দীপুর নাম্বার টু' গল্পে দীপু তার খুদে গোয়েন্দা দল নিয়ে চোরাকারবারিদের ধরার জন্য ফন্দি আটে। একদিন স্কুল থেকে ফেরার পথে চোরদের আক্রমণ করতে গিয়ে তারা যথারীতি বিপদে পড়ে। অবশেষে অনেক কৌশলে চোরাকারবারিদের পুলিশের হাতে ধরিয়ে দেয়। এভাবে দেশের মূল্যবান প্রত্ন-সম্পদ বিদেশে পাচার হওয়া থেকে রক্ষা পায়।",
      "tag": "BCC 23",
      "sub_questions": [
        {
          "label": "ক",
          "question": "",
          "explanation": "আঠারো বছর বয়স মাথা নোয়াবার নয়।"
        },
        {
          "label": "খ",
          "question": "",
          "explanation": "কিশোর থেকে যৌবনে পদার্পণের এ বয়সটি প্রচন্ড সাহসে ঝুঁকি নেওয়ার উপযোগী বিদায় কবি আঠারো বছর বয়সকে ভয়ংকর বলেছেন। আঠারো বছর বয়সে মানুষ কৈশোর থেকে যৌবনে পদার্পণ করে। এ বয়স অদম্য দুঃসাহসে সকল প্রকার বাধা-বিপত্তিকে অতিক্রম করে যাওয়ার এবং অন্যায়ের বিরুদ্ধে মাথা তুলে দাঁড়াবার জন্য প্রস্তুত থাকে। এ বয়সের মানুষের ধর্ম হলো আত্মত্যাগের মহান মন্ত্রে উজ্জীবিত হয়ে আঘাত-সংঘাতের মধ্যে রক্তশপথ নিয়ে ঝাঁপিয়ে পড়া। একইভাবে, সমাজজীবনে বিরাজমান নানা অসংগতি, নানা বিকার, অসুস্থতা ও সর্বনাশের অভিঘাতে হয়ে উঠতে পারে আরও ভয়ংকর। এভাবে সবকিছু মোকাবিলা করে তাদের সামনে এগিয়ে যেতে হয় বিধায় আঠারো বছর বয়সকে ভয়ংকর বলা হয়েছে।"
        },
        {
          "label": "গ",
          "question": "",
          "explanation": "'আঠারো বছর বয়সে বিরাট দুঃসাহসেরা উঁকি দেয়, উদ্দীপকে দুঃসাহসী খুদে গোয়েন্দা দলকে জীবনের ঝুঁকি নিয়ে চোরাকারবারিদের দিতে দেখা যায়। 'আঠারো বছর বয়স' কবিতায় এ বয়সের বৈশিষ্ট্য তুলে ধরা হয়েছে। উত্তরণকালীন এ বয়সে মানুষ অনেক দুঃসাহসী হয়ে থাকে। অন্যের ওপর নির্ভরশীলতা বাদ দিয়ে মাথা তুলে দাঁড়াতে চায়। বিপদের মুখে পড়েও নতুন কিছু করার তাড়না থাকে তাদের। উদ্দীপকের দীপু তার বন্ধুদের নিয়ে চোরাকারবারির দল ধরার ফন্দি করে। ভালো-মন্দ না বুঝে কাজ করার প্রবণতা থাকায় একদিন চোরদের আক্রমণ করতে গিয়ে তারা বিপদে পড়ে। বিপদে পড়েও থেমে না গিয়ে তারা চোরাকারবারিদের পুলিশের কাছে ধরিয়ে দেয়। উদ্দীপকের তরুণদের অবস্থা 'আঠারো বছর বয়স' কবিতার দুঃসাহসে ঝুঁকি নেওয়ার কথা বলার মাধ্যমে তুলে ধরা হয়েছে।"
        },
        {
          "label": "ঘ",
          "question": "",
          "explanation": "সাহসিকতা এবং নতুন কিছু করার দিক থেকে উদ্দীপকের দীপু এবং তার খুদে গোয়েন্দা দল 'আঠারো বছর বয়স' কবিতার তারুণ্যের চেতনা ধারণ করে। 'আঠারো বছর বয়স' কবিতায় তারুণ্যের বৈশিষ্ট্য তুলে ধরা হয়েছে। এ বয়সের আছে সকল প্রকার দুর্যোগ আর দুর্বিপাক মোকাবিলা করার অদম্য প্রাণশক্তি। ফলে তারুণ্য ও যৌবনশক্তি দুর্বার বেগে এগিয়ে যায় প্রগতির পথে, সাম্যের পথে। যৌবনের উদ্দীপনা, সাহসিকতা, দুর্বার গতি, নতুন জীবন জীবনের স্বপ্ন এবং কল্যাণব্রত এ সকল বৈশিষ্ট্যের জন্য কবি প্রত্যাশা করেছেন নানা সমস্যায় জর্জরিত দেশে তারুণ্য ও যৌবনশক্তি যেন জাতীয় জীবনের প্রধান চালিকাশক্তি হয়ে দাঁড়ায়। কেননা, এ বয়স উত্তেজনার, প্রবল আবেগ ও উচ্ছ্বাসে জীবনের ঝুঁকি নেওয়ার সাহস করে। উদ্দীপকে আমরা দেখতে পাই দীপু তার দলবল নিয়ে চোরাকারবারিদের ধরার জন্য কৌশল অবলম্বন করে। কিন্তু চোরদের সরাসরি আক্রমণ করতে গিয়ে তারা বিপদের সম্মুখীন হয়। অনেক কৌশলে চোরদের পুলিশের কাছে ধরিয়ে দিয়ে মূল্যবান প্রত্নতাত্ত্বিক সম্পদ চোরাচালানের হাত থেকে রক্ষা করে। 'আঠারো বছর বয়স' কবিতায়ও তরুণদের আত্মপ্রত্যয়ী ও দৃঢ় মানসিকতার কথা উল্লেখ করা হয়েছে। তরুণ বয়সে মানুষ জীবনের ঝুঁকি নিয়েই অন্যায়ের বিরুদ্ধে রুখে দাঁড়ায়। তারুণ্যের এ ধর্মই তাকে যুগে যুগে বড়ো বড়ো বিপ্লবের কান্ডারি বানিয়েছে। আঠারো বছর বয়স' কবিতায় তরুণদের এক অদম্য রূপে উপস্থাপন করা হয়েছে। তাজা প্রাণে অসহ্য যন্ত্রণা নিয়ে, দুর্যোগে নানা ধরনের বাধার সম্মুখীন হলেও তরুণেরা পথ চলা থামায় না। বিপদের মুখে তাদের অগ্রণী ভূমিকা পালন করার দিকটি উদ্দীপকে প্রকাশিত হয়েছে। সবদিক বিবেচনায় এটা প্রতীয়মান হয় যে, প্রশ্নোক্ত মন্তব্যটি যথাযথ ও যুক্তিযুক্ত।"
        }
      ]
    },
    {
      "number": "7",
      "uddipok": "'আমায় নহে গো, ভালোবাসো শুধু ভালোবাসো মোর গান বনের পাখিরে কে চিনে রাখে গান হলে অবসান চাঁদেরে কে চায় জোছনা সবাই যাচে গীত-শেষে বীণা পড়ে থাকে ধূলি মাঝে।'",
      "tag": "BCC 23",
      "sub_questions": [
        {
          "label": "ক",
          "question": "",
          "explanation": "'সোনার তরী' কবিতায় কৃষকের ছোটো খেতের চারদিকে বাঁকা জল খেলা করছে।"
        },
        {
          "label": "খ",
          "question": "",
          "explanation": "সোনার তরী কৃষকের উৎপাদিত ধানে ভরে গিয়েছিল বলে সেখানে কৃষকের ঠাঁই হয়নি। কর্মফলস্বরূপ রাশি রাশি সোনার ধান কেটে নিঃসঙ্গ কৃষক নদীতীরে অপেক্ষমান ছিলেন। এ সময় ভরা পালে তরী বেয়ে একজন অচেনা মাঝির আগমন ঘটে। কৃষকের অনুরোধে মাঝি তাঁর সমস্ত ধান নৌকায় তুলে নিলে নৌকা পরিপূর্ণ হয়ে যায়। ফলে সেখানে কৃষকের স্থান সংকুলান হয় না। প্রকৃতপক্ষে, মহাকালরূপী সোনার তরীতে কর্মফল জায়গা পেলেও সেখানে ব্যক্তিমানুষ স্থান পায় না। এই অমোঘ বাস্তবতার কারণেই ফসলে পরিপূর্ণ সোনার তরীতে কৃষক ঠাঁই পাননি।"
        },
        {
          "label": "গ",
          "question": "",
          "explanation": "ধর্মীয় অনুভূতি ব্যবহার করে ব্যক্তিগত স্বার্থ চরিতার্থ করার দিক থেকে উদ্দীপকের বহিপীরের সাথে 'লালসালু' উপন্যাসের মজিদ সাদৃশ্যপূর্ণ। সামান্য ধর্মীয় জ্ঞান পুঁজি নিয়ে জীবিকা অর্জনে বের হওয়া মজিদ মহব্বতনগর গ্রামে ঢোকে কথিত মোদাচ্ছের পিরের দোহাই দিয়ে। গ্রামের অশিক্ষিত কৃষকসমাজকে সে সহজেই ধর্মের দোহাই দিয়ে কবজা করে নিতে সক্ষম হয়। খালেক ব্যাপারীর মতো হোমড়াচোমড়াও মূলত ধর্মীয় কুসংস্কারের কারণেই মজিদের বশ্যতা শিকারে বাধ্য হয়। ধীরে ধীরে সে হয়ে ওঠে সকল দণ্ডমুণ্ডের কর্তা। অর্থনৈতিক স্বচ্ছলতার পাশাপাশি সবদিক থেকেই তার অবস্থান পাকাপোক্ত হয়। উদ্দীপকে কুসংস্কার ও ধর্মবিশ্বাসকে পুঁজি করে ধর্মব্যাবসা পরিচালনা করা জনৈক বহিপীর সম্পর্কে বর্ণিত হয়েছে। সারা বছর মুরিদদের বাড়ি বাড়ি ঘরে তাদের কাছ থেকে অর্থসম্পদ সংগ্রহ করাই তার প্রধান লক্ষ্য। সরলমনা মানুষের ধর্মীয় কুসংস্কার পুঁজি করে সে সম্পদের পাহাড় গড়ে তোলে। 'লালসালু' উপন্যাসে মজিদের শূন্য থেকে যাত্রা করে মহব্বতনগরের হর্তাকর্তা হওয়ার পেছনেও প্রায় একই ধরনের প্রক্রিয়া কার্যকর হয়েছে। এহেন বৈশিষ্ট্য এদের উভয়কে সাদৃশ্যপূর্ণ করে তুলেছে।"
        },
        {
          "label": "ঘ",
          "question": "",
          "explanation": "ধর্ম পুঁজি করে স্বার্থোদ্বারের প্রচেষ্টার সাদৃশ্য দেখে বলা যায় যে, বহিপীর এবং মজিদের লক্ষ্য-উদ্দেশ্যে এক। 'লালসালু' উপন্যাসের কেন্দ্রীয় চরিত্র মজিদ শূন্য হাতে মহব্বতনগর গ্রামে প্রবেশ করলেও অশিক্ষিত গ্রাম্য কৃষক শ্রেণির মানুষের ধর্মীয় অন্ধবিশ্বাস কাজে লাগিয়ে সুফল পেয়েছে। অর্থ-বিত্তের পাশাপাশি সামাজিক অবস্থানও হয় সুসংহত। কথিত মোদাচ্ছের পিরের প্রতি ভক্তি-শ্রদ্ধা স্বরূপ মানুষের দেওয়া দান-দক্ষিণা সকলই মজিদের হস্তগত। এভাবেই সে তার লক্ষ্য পূরণে এগিয়ে যায়। উদ্দীপকের বহিপীর সাধারণ মানুষের কুসংস্কার ও ধর্মবিশ্বাস পুঁজি করে ধর্মব্যাবসা পরিচালনা করেন। সারা বছর মুরিদদের বাড়ি বাড়ি ঘুরে বেড়ান মূলত তাদের কাছ থেকে অর্থসম্পদ সংগ্রহ করার মানসে। এভাবেই তিনি সম্পদের পাহাড় গড়েছেন। 'লালসালু' উপন্যাসের মজিদও প্রায় একই প্রক্রিয়ায় ধনে-জনে বড়ো হয়ে ওঠে। সাধারণ মানুষের কুসংস্কার ও ধর্মীয় অনুভূতি ব্যবহার করেই সে হয়ে ওঠে মহব্বতনগরের সর্বেসর্বা। উদ্দীপক ও 'লালসালু' উপন্যাস পর্যালোচনা করলে দেখা যায়, বহিপীর ও মজিদ উভয়েই মূলত ধর্ম ব্যবসায়ী। মানুষের ধর্মবিশ্বাস কাজে লাগিয়ে তারা নিজেদের স্বার্থ উদ্ধারে সদা ব্যস্ত। উভয়েই প্রভূত ধন সম্পদের অধিকারী হয়েছে মানুষকে ধর্মীয়ভাবে কব্জা করার মাধ্যমে। তাই বলা যায় যে, প্রশ্নোক্ত কথাটি যুক্তিসংগত।"
        }
      ]
    },
    {
      "number": "8",
      "uddipok": "একদিন বাইরের ঘর থেকে মজিদ হঠাৎ শোনে সোনালি মিহি সুন্দর হাসির ঝংকার। শুনে মজিদ চমকিত হয়। দীর্ঘ জীবনের মধ্যে এমন হাসি সে কখনো শোনেনি। রহিমা জোরে হাসে না। সালু আবৃত মাজারের আশেপাশে যারা আসে তারাও কোনোদিন হাসে না। অনেক সময় কান্নার রোল ওঠে, কত জীবনের দুঃখ-বেদনা বরফগলা নদীর মতো হুহু করে ভেসে আসে।",
      "tag": "BCC 23",
      "sub_questions": [
        {
          "label": "ক",
          "question": "",
          "explanation": "মাজারটি মোদাচ্ছের পীরের বলে উল্লেখ করে মজিদ।"
        },
        {
          "label": "খ",
          "question": "",
          "explanation": "ধর্মব্যবসায়ী মজিদ মাজারকে কেন্দ্র করে মহব্বতনগর গ্রামে ধনসম্পদ ও আধিপত্য বিস্তার করে তাই কথাটি বলা হয়েছে। 'লালসালু' উপন্যাসে মজিদ টিকে থাকার সংগ্রামে লিপ্ত। জীবিকার প্রয়োজনে মহব্বতনগর গ্রামে এসে একটি পরিত্যক্ত কবরকে পিরের মাজার হিসেবে প্রচার করে ধর্মব্যবসা শুরু করে। ধীরে ধীরে এই মাজার কেন্দ্রীক ধর্মব্যবসা করে সে অর্থ-বিত্তের মালিক হয়। একপর্যায়ে পুরো গ্রামে সে তার আধিপত্য বিস্তার করে। তাই বলা হয়েছে, মাজারটি মজিদের শক্তির মূল।"
        },
        {
          "label": "গ",
          "question": "",
          "explanation": "প্রশ্নোক্ত মন্তব্যটির দ্বারা 'লালসালু' উপন্যাসের রহিমা চরিত্রের নির্লিপ্ত ও ধর্মভীরু দিকের প্রকাশ ঘটেছে। 'লালসালু' উপন্যাসের মূল চরিত্র মজিদের প্রথম স্ত্রী রহিমা। রহিমা একজন ধর্মভীরু, মাজারে বিশ্বাসী ভ্রান্ত সংস্কারাচ্ছন্ন নারী। যে লালসালু উপন্যাসে বর্ণিত সমাজের অধিকাংশ মানুষের প্রতিনিধি। সে ধর্মভীরুতার কারণে কোমল স্বভাবের। নির্দ্বিদায় সে ধর্মের সকল বিধান মেনে নেয় বলে সে জোরে হাসেনা। উদ্দীপকে কোন নারীর হাসির ঝংকার শুনতে পাবার কথা বলা হয়েছে যা শুনে মজিদ চমকে যায়। দীর্ঘ জীবনে এ ধরনের হাসির শব্দ সে শোনেনি। তার স্ত্রী রহিমাও জোরে হাসে না। মাজারে যারা আসে তাদের মধ্যে দুঃখ দুর্দশা বেশি বলে আনন্দের প্রকাশ খুবই কম। 'লালসালু' উপন্যাসের রহিমাও এমন স্বভাবের। সে সন্তানহীন, গার্হস্থ্য জীবনে ব্যস্ত, ধর্মভীর এক নারী। যার আনন্দ খুব কম। বিভিন্ন ধরনের নিয়মের শেকলে নিজেকে বেধে রেখেছে রহিমা। তার জীবনে আবেগের প্রকাশ নেই বললেই চলে। প্রশ্নোক্ত মন্তব্যের দ্বারা রহিমা চরিত্রের নির্লিপ্ততা প্রকাশ পেয়েছে।"
        },
        {
          "label": "ঘ",
          "question": "",
          "explanation": "'কত জীবনের দুঃখ-বেদনা বরফগলা নদীর মতো হুহু ভেসে আসে।'- উক্তিটি বিশ্লেষণ করলে মজিদের অতীত জীবনের দারিদ্র্য ও সীমাহীন পরিশ্রমের দিক খুঁজে পাওয়া যায়। 'লালসালু' উপন্যাসের মজিদের অতীত জীবন ছিল দারিদ্র্য জর্জরিত কঠিন বাস্তবতার শিকার। মজিদের জন্মই এক দরিদ্র জনপদে। সে যেখানেই গেছে সেখানেই দেখতে পেয়েছে দারিদ্র্যের পায়ের ছাপ। দরিদ্র মানুষেরা একটু নিশ্চিন্ত জীবনের জন্য অবিরাম ছুটে চলে। গারো পাহাড়ে থাকার সময় ক্ষুধা মেটাতে দিনান্ত অমানুষিক পরিশ্রম করে মজিদ। কিন্তু শস্যশূন্য জনপদে পরিশ্রম করলেও খাবারের জোগান হয়েছে অল্পই। উদ্দীপকে দেখা যায় সালু আবৃত মাজারের পাশে কেউ কোনদিন হাসে না। দরিদ্র কুসংস্কারাচ্ছন্ন মানুষেরা মাজারের কাছে এসে নিজেদের কষ্টগুলোর কথা বলে যায়। মজিদের কাছের মানুষ বা ঐ গ্রামের মানুষ কেউই সে দুঃখের বাইরে নয়। কথা বলার একটা জায়গা পাওয়ায় নদীর স্রোতের মতই তাদের দুঃখগুলো প্রবাহিত হয়। 'লালসালু' উপন্যাসের মজিদের অতীত জীবনও সুখের ছিল না। শস্যহীন এক দেশে জন্মে টিকে থাকার প্রয়োজনে কঠিন কষ্টের মোকাবিলা করতে হয় তাকে। অস্তিত্ব রক্ষার তাগিদে যে কষ্টকে জীবনের সঙ্গী করে নিয়েছিল। জীবনযুদ্ধের এমন অতীত থেকে বাঁচতেই সে বেছে নেয় প্রতারণার পথ। সে পথে সে বিত্ত ও ক্ষমতাবান হলেও অন্তরে ছিল প্রচন্ড ভয়। অতীতের জীবন ও বর্তমান ছলনার আশ্রয় তাকে প্রতিনিয়ত ভীতসন্ত্রস্ত্র করে রাখে। প্রশ্নোক্ত উক্তিতে মজিদের অতীত জীবনের সেই অনিশ্চয়তা ও ক্লান্তির দিকগুলো খুঁজে পাওয়া যায়।"
        }
      ]
    },
    {
      "number": "9",
      "uddipok": "'চর মাধবদিয়া'র মানুষ এখনো আধুনিক শিক্ষা থেকে পিছিয়ে রয়েছে। শিক্ষার আলো সেখানে এখনো পড়েনি। কেউ সেখানে শিক্ষা বিস্তারের লক্ষ্যে স্কুল প্রতিষ্ঠা করতে এগিয়ে এলে সেখানকার কিছু স্বার্থান্বেষী প্রভাবশালী ব্যক্তি বাধা দেয়। তারা এলাকাবাসীকে বোঝায় যে, স্কুল প্রতিষ্ঠা করলে তাদের বাচ্চারা 'বেএলেম' শিক্ষা গ্রহণ করে খারাপ মানুষ হয়ে পড়বে।",
      "tag": "BCC 23",
      "sub_questions": [
        {
          "label": "ক",
          "question": "",
          "explanation": "'লালসালু' উপন্যাস ১৯৪৮ সালে প্রকাশিত হয়।"
        },
        {
          "label": "খ",
          "question": "",
          "explanation": "মাজারের নীরবতা আমেনা বিবির কাছে বিস্ময়করভাবে শক্তিমান মনে হয় বলে, সে বিস্ময়কর দৃষ্টিতে মাজারের দিকে তাকিয়ে থাকে। নিঃসন্তান জীবনের হতাশা দূর করতে অগাধ বিশ্বাস আর আস্থা নিয়ে আমেনা বিবি মোদাচ্ছের পিরের মাজারে আসে। ঝালরঅলা শালুকপড়ে আবৃত চিরনীরব মাজারটি দেখে তার মনে হয় এই মাজারের নীরবতা যেন বিস্ময়করভাবে শক্তিমান। সে শক্তি বিদ্যুৎ চমকের মতো শত কলায় বিচ্ছুরিত হয় প্রতি মুহূর্তে। আর তা আশা ও বিশ্বাসের জোয়ার নিয়ে আসে ধমনিতে। তাই আমেনা বিবি বিস্ময়কর দৃষ্টিতে মাজারের দিকে তাকিয়ে থাকে।"
        },
        {
          "label": "গ",
          "question": "",
          "explanation": "স্কুল প্রতিষ্ঠিত হলে নিজের স্বার্থে আঘাত আসবে এই ভয়ে স্কুল প্রতিষ্ঠায় বাধা দেওয়ার দিক থেকে উদ্দীপকের সাথে 'লালসালু' উপন্যাসের সাদৃশ্য রয়েছে। 'লালসালু' উপন্যাসে গ্রামের ছেলে আক্কাস শিক্ষার আলোয় আলোকিত মানুষ। সে তার এলাকায় একটা স্কুল প্রতিষ্ঠা করতে চায়, সেজন্য সে সরকারের সাহায্যও চায়। সময়ের সাথে তাল মিলিয়ে মানুষ যাতে শিক্ষিত হয়ে উঠতে পারে এটাই তার লক্ষ্য। কিন্তু মজিদ বৈঠক ডেকে তাকে নানাভাবে অপদস্ত করে এবং স্কুল প্রতিষ্ঠার বিষয়টি বাতিল করে দিতে গ্রামের মানুষের সমর্থন আদায় করে। উদ্দীপকে চর মাধবদিয়ায় স্কুল প্রতিষ্ঠা করতে চাইলে স্বার্থান্বেষী মানুষদের তাতে বাধা দিতে দেখা যায়। সেখানে শিক্ষার আলো পৌঁছায়নি এখনো। স্কুল প্রতিষ্ঠা করলে গ্রামের মানুষ আধুনিক শিক্ষায় শিক্ষিত হয়ে বিজ্ঞানমনষ্ক হতে পারত। কিন্তু স্বার্থান্বেষী মানুষেরা এটা চায় না, তাই তারা এলাকাবাসীকে বোঝায় যে, স্কুল প্রতিষ্ঠা করলে বাচ্চারা বেএলেম শিক্ষা গ্রহণ করে খারাপ মানুষ হবে। মানুষের মধ্যে বিজ্ঞানমনষ্কতা তৈরি হলে স্বার্থান্বেষী মহলের স্বার্থে আঘাত লাগে, উদ্দীপকের বিষয়ের সাথে লালসালু উপন্যাসের স্কুল প্রতিষ্ঠিত হতে না দেওয়ার এই বিষয়টির সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপক ও লালসালু উপন্যাসের ঘটনাবলি বিশ্লেষণ করে সামাজিক উন্নয়নের জন্য শিক্ষার গুরুত্ব অনুধাবন করা যায়। 'লালসালু' উপন্যাসে একটি অসচেতন সমাজের চিত্র দেখতে পাওয়া যায়। সে সমাজের মানুষদের মনে দৈবের প্রতি বিশ্বাস অনেক বেশি, যা তাদের কুসংস্কারাচ্ছন্ন ও অন্ধবিশ্বাসী করে রেখেছে। কুসংস্কারের কারণে তাদের সমাজে স্বার্থন্বেষী মানুষদের দ্বারা প্রতারিত হওয়ার সুযোগ তৈরি হয়। শিক্ষা ও সচেতনতার অভাবে তাদের ব্যক্তিগত জীবন ও সমাজজীবন অন্ধকারে ছেয়ে যায়। উদ্দীপকের চর মাধবদিয়া গ্রামের মানুষের মধ্যে আধুনিক শিক্ষা গ্রহণের হার কম। শিক্ষার আলোয় আলোকিত না হওয়ার কারণে তারা কুসংস্কারাচ্ছন্ন। তাদের সমাজে স্কুল প্রতিষ্ঠা করতে চাইলে বেএলেম শিক্ষার অভিযোগে স্কুল প্রতিষ্ঠার পরিকল্পনা বাতিল হয়ে যায়। 'লালসালু' উপন্যাসেও আমরা একইরূপ চিত্র দেখি। শিক্ষা মানুষের মনের আবদ্ধ জানালা খুলে দেয়, তাকে জ্ঞানের আলোয় আলোকিত করে। শিক্ষার মাধ্যমে একজন মানুষ সত্য-মিথ্যার প্রভেদ বুঝতে পারে, এতে করে সে নিজের কল্যাণ ও অকল্যাণ সম্পর্কে সচেতন হয়। শিক্ষিত মানুষের মধ্যে জ্ঞান থাকায় তারা সহজে শোষনের শিকার হয় না, তারা প্রশ্ন করতে শেখে। কিন্তু সমাজের স্বার্থান্বেষী মানুষ, যারা অন্যকে বোকা বানিয়ে রেখে নিজের উদ্দেশ্য হাসিল করে তারা প্রশ্ন পছন্দ করে না। শোষণবঞ্চনার ঊর্ধ্বে গিয়ে মর্যাদাপূর্ণ জীবনযাপনের জন্য শিক্ষা অপরিহার্য। তাই সামাজিক উন্নয়নে শিক্ষার গুরুত্ব অপরিসীম'- মন্তব্যটি গভীর তাৎপর্য বহন করে।"
        }
      ]
    },
    {
      "number": "10",
      "uddipok": "আলি কোজাই জীবনের সমস্ত সঞ্চয় একটি জলপাইয়ের কলসে করে বন্ধু নাজিমের কাছে তা গচ্ছিত রেখে মক্কায় হজে যান। নাজিমের স্ত্রী জলপাই খেতে চাইলে নাজিম কলসের ভেতরে মোহর দেখতে পায় এবং তা আত্মসাৎ করে টাটকা জলপাই কলসে ভরে রাখে। আলি কোজাই হজ থেকে এসে কলস ফেরত নেয়। কিন্তু তাতে কোনো মোহর খুঁজে পায় না। নাজিম মোহরের কথা অস্বীকার করে।",
      "tag": "BCC 23,SCC 23",
      "sub_questions": [
        {
          "label": "ক",
          "question": "",
          "explanation": "পলাশির যুদ্ধে নবাবের পক্ষের কামান ছিল তেপ্পান্নটি।"
        },
        {
          "label": "খ",
          "question": "",
          "explanation": "পলাশির যুদ্ধে মিরজাফরের নিষ্ক্রিয়তার কারণ ছিল ক্ষমতা লিপ্সা। ক্ষমতালিপ্সা মানুষকে বিবেকশূন্য করে ফেলে। স্বদেশের স্বাধীনতা বিকিয়ে দিয়ে হলেও তারা ক্ষমতার মসনদের বসতে চায়। এমনইি করেছিল মিরজাফর। বাংলার নবাব হওয়ার আশায় সে ইংরেজদের সাথে ষড়যন্ত্র করে পলাশির যুদ্ধে নীরব দর্শকের মতো দাঁড়িয়ে ছিল যুদ্ধ না করে। তার ষড়যন্ত্র ও যুদ্ধে নিষ্ক্রিয়তার জন্যই পলাশির যুদ্ধে সিরাজউদ্দৌলার পতন হয়। তাই পলাশির যুদ্ধে মিরজাফরের নিষ্ক্রিয়তার কারণ তার ক্ষমতালিপ্সা।"
        },
        {
          "label": "গ",
          "question": "",
          "explanation": "উদ্দীপকে প্রকাশিত বিশ্বাসঘাতকতার দিকটি 'সিরাজউদ্দৌলা' নাটকের ব্যক্তিস্বার্থের জন্য বিশ্বাসঘাতকতার দিকটির সাথে সাদৃশ্যপূর্ণ। 'সিরাজউদ্দৌলা' নাটকে ব্যক্তিস্বার্থের জন্য দেশ ও দেশের স্বার্থ বিসর্জন দেয় নবাবের কিছু কুচক্রী সেনাপতি ও অমাত্যবর্গ। প্রধান সেনাপতি মিরজাফর ইংরেজদের সাথে আঁতাত করে ক্ষমতার মোহে বাংলার বিপক্ষে কাজ করে। তার সাথে সেনাপতি রাজবল্লভ, রায়দুর্লভ, জগৎশেঠ, উমিচাঁদ, নবাবের খালা ঘসেটি বেগমও ষড়যন্ত্রে যুক্ত ছিল। এরা তাদের স্বদেশ ও স্বজাতির সঙ্গে বিশ্বাসঘাতকতা করেছে। উদ্দীপকেও বিশ্বাসঘাতকতার বিষয়টি প্রকাশ পেয়েছে। আলি কোজাইয়ের বন্ধু নাজিম তার কাছে গচ্ছিত রাখা সোনার মোহর আত্মসাৎ করে। বন্ধুকে বিশ্বাস করে কোজাই হজে যাওয়ার সময় নিজের সমস্ত সঞ্চয় একটি জলপাইয়ের কলসে ভরে রেখে যান। বন্ধু নাজিম সেগুলো আত্মসাৎ করে জলপাই দিয়ে কলস ভরে রাখে। হজ থেকে ফিরে কোজাই দেখেন কলসে মোহর নেই। নাজিমকে জিজ্ঞাসা করলে সে মোহরের কথা অস্বীকার করে। এমন বিশ্বাসঘাতকতা 'সিরাজউদ্দৌলা' নাটকের স্বার্থের মোহে দেশের সাথে বিশ্বাসভঙ্গের দিকটিকে প্রকাশ করে। নাটকটিতে নবাব সিরাজের নিয়োগকৃত সেনাপতি মিরজাফর ও অন্যান্যরা পলাশির যুদ্ধে সৈন্যদের যুদ্ধ না করিয়ে দাঁড় করিয়ে রাখে। এতে বাংলার স্বাধীনতা নস্যাৎ হয় ও নবাবকে নিমর্মভাবে হত্যা করা হয়।"
        },
        {
          "label": "ঘ",
          "question": "",
          "explanation": "'বিশ্বাসঘাতক মানুষ পশুসম'- উদ্দীপকের নাজিম ও 'সিরাজউদ্দৌলা' নাটকের বিশ্বাসঘাতকতার বিচারে মন্তব্যটি যথোপযুক্ত। 'সিরাজউদ্দৌলা' নাটকে মিরজাফর, রাজবল্লভ, রায়দুর্লভ, ঘসেটি বেগম, মোহাম্মদি বেগ প্রমুখ চরিত্র বিশ্বাসঘাতকতার সার্থক প্রতিচ্ছবি। এরা নীতিবোধ বিসর্জন দিয়ে স্বার্থের মোহে বাংলার স্বাধীনতাকে খর্ব করে। নবাব এদেরকে বিশ্বাস করেছেন, রাষ্ট্র ও নবাব থেকে এরা সুযোগ-সুবিধা গ্রহণ করে তারই বিরুদ্ধে অবস্থান নিয়েছে। এদের চক্রান্তে পলাশিতে বাংলার পতন হয় ও স্বাধীন নবাব সিরাজ নির্মমভাবে নিহত হন। উদ্দীপকের নাজিমকেও বন্ধুভেবে আলি কোজাই বিশ্বাস করেছেন। কিন্তু সেই বিশ্বাস সে ভঙ্গ করেছে। হজে যাওয়ার সময় কোজাইয়ের রেখে যাওয়া মোহর নাজিম আত্মসাৎ করে। কলসি থেকে মোহর সরিয়ে সেখানে জলপাই ঢুকিয়ে রাখে। হজ থেকে ফিরে কোজাই দেখেন কলসিতে মোহর নেই। নাজিম বন্ধুর সাথে বিশ্বাসঘাতকতা করে তার সম্পদ আত্মসাৎ করে। 'সিরাজউদ্দৌলা' নাটকে মিরজাফর ও তার সহযোগীরা ক্ষমতা ও অর্থের লোভে ইংরেজদের সাথে গোপন চুক্তি করে। তারা নবাব সিরাজকে ক্ষমতাচ্যুত করে নিজেদের স্বার্থসিদ্ধি করে। বিশ্বাস করে পলাশির যুদ্ধে মিরজাফরকে প্রধান সেনাপতির দায়িত্ব দিলেও সে অনুমতি না দেওয়ায় সৈন্যরা যুদ্ধ না করে দাঁড়িয়ে থাকে। ফলে পলাশিতে নবাবের পরাজয় হয় এবং তাকে গ্রেফতার করে নিয়ে যায়। অন্যদিকে, মোহাম্মদি বেগ নবাব সিরাজের বাবা-মায়ের কাছে সন্তানের মতো পালিত হয়ে অর্থের লোভে নবাবকেই হত্যা করে। নবাবের আপন খালা, ঘসেটি বেগমও ক্ষমতা ও প্রতিপত্তির লোভে ষড়যন্ত্র করে। এই চরিত্রগুলো তাই বিশ্বাসঘাতকতার প্রতীক। ওরা পশুর চেয়েও নিকৃষ্ট বা পশুসম। উদ্দীপকের নাজিমও বন্ধুর সাথে বিশ্বাসঘাতকতা করায় পশুর সাথে তুলনীয়।"
        }
      ]
    },
    {
      "number": "11",
      "uddipok": "সমস্ত দুর্বলতা ঝেড়ে ফেলে আপনারা ভেবে দেখুন, কে বেশি শক্তিমান? একদিকে দেশের সমস্ত সাধারণ মানুষ- অন্যদিকে মুষ্টিমেয় কয়েকজন বিদ্রোহী। তাদের হাতে অস্ত্র আছে, আর আছে ছলনা এবং শাঠ্য। অস্ত্র আমাদেরও আছে, কিন্তু তার চেয়ে যা বড়ো, সবচেয়ে যা বড়ো আমাদের আছে সে-ই দেশপ্রেম এবং স্বাধীনতা রক্ষার সংকল্প।",
      "tag": "BCC 23",
      "sub_questions": [
        {
          "label": "ক",
          "question": "",
          "explanation": "আলি নগরের সন্ধির শর্ত অনুসারে ওয়াটসকে দরবারে আশ্রয় দেওয়া হয়েছিল।"
        },
        {
          "label": "খ",
          "question": "",
          "explanation": "ওয়াটসের নিকট থেকে নবাব সিরাজউদ্দৌলা বেশকিছু অপকীতির জবাব চেয়েছিল। কাশিম বাজারে ইংরেজরা নবাবের অনুমতি ছাড়াই গোলাবারুদ আমদানি করে। তাছাড়া কলকাতার আশপাশে গ্রামের পর গ্রাম তারা নিজেদের দখলে নেয়, ফোট উইলিয়াম দুর্গ সংস্কার করে ইংরেজরা সামরিক শক্তি বৃদ্ধিতে প্রচেষ্টা চালায়। এছাড়া নবাবের নিষেধ অগ্রাহ্য করে কৃষ্ণবল্লভকে আশ্রয় দেয় বলে নবাব ওয়াটসের কাছে তাদের অপকীতির জবাব চায়। এসব ছাড়াও নবাবকে ইংরেজরা নজরানা দেয়নি বলে নবাব অভিযোগ করে এবং কারণ জানতে চায়।"
        },
        {
          "label": "গ",
          "question": "",
          "explanation": "পলাশির যুদ্ধে পরাজিত হওয়ার পরে দেশপ্রেমী জনতার সাথে নবাব সিরাজউদ্দৌলা কথা বলার সময় ইংরেজদের উদ্দেশে করে আলোচ্য উক্তিটি করেন। 'সিরাজউদ্দৌলা' নাটকে আমরা দেখি যে যুদ্ধের সময় নবাবের গোলাবারুদ বৃষ্টিতে ভিজে যায়। ইংরেজদের সাথে ষড়যন্ত্রে লিপ্ত হয়ে নবাবের বিশ্বস্ত মানুষেরা তার সাথে বিশ্বাসঘাতকতা করে। মিরজাফরের সেনারা যুদ্ধের মাঠে ঠায় দাঁড়িয়ে থাকে। ছলনার আশ্রয় নিয়ে ইংরেজ বাহিনী নবাব সিরাজউদ্দৌলাকে যুদ্ধে পরাজিত করে দেয়। পলাশির ময়দানে যুদ্ধের চেয়ে যুদ্ধের অভিনয়ই হয় বেশি। উদ্দীপকে দেখা যায় যে, যুদ্ধে প্রতারিত হলে পরাজয় বরণ করার পর জনতার উদ্দেশ্যে কথা বলা হচ্ছে। সাধারণ মানুষের দেশপ্রেম আছে কিন্তু প্রতারকদের হাতে আছে অস্ত্র, ছলনা ও শঠতা। সংখ্যায় প্রতারকেরা মুষ্টিমেয়, আর জনতা সংখ্যায় বেশি। জনতার হাতে অস্ত্র থাকলেও তাদের বড়ো শক্তি দেশপ্রেম। ইংরেজদের ছলনা ও শঠতার আশ্রয় নিয়ে যুদ্ধে জয়ী হওয়ার বিষয়টি বোঝাতে আলোচ্য উক্তিটি করা হয়।"
        },
        {
          "label": "ঘ",
          "question": "",
          "explanation": "দেশপ্রেম ও স্বাধীনতার, সংকল্প থাকা সত্ত্বেও বিশ্বাসঘাতকতার কারণে পলাশির যুদ্ধে জয়ের সংকল্প তখন ব্যর্থ হয়। 'সিরাজউদ্দৌলা' নাটকে সিরাজ ও জনতা ও বেশকিছু চরিত্রের দেশপ্রেমের পরিচয় পাওয়া যায়। যারা ষড়যন্ত্রকারীদের হাত থেকে দেশকে রক্ষার জন্য বন্ধ পরিকর। দেশপ্রেমিক মানুষের পাশাপাশি সিরাজউদ্দৌলা নাটকে কিছু বিশ্বাসঘাতক চরিত্রের দেখা পাওয়া যায়। যারা নিজের ব্যক্তিস্বার্থ রক্ষার জন্য দেশের স্বার্থকে নিলামে তুলে দেয়। উদ্দীপকে বোঝানো হয়েছে যে, বিশ্বাসঘাতকতার শক্তির চেয়ে দেশপ্রেমের শক্তি অনেক বেশি। হাতেগোনা কিছু বিদ্রোহীর বিরুদ্ধে দেশের জনতা রুখে দাড়ালে জনতার শক্তিই জয়ী হবে। অস্ত্র ও গোলাবারুদের সাথে যাদের মনে দেশপ্রেমও থাকে তাদের মনের শক্তি, অনেক বেশি হয়। 'সিরাজউদ্দৌলা' নাটকে দেশপ্রেম ও স্বাধীনতা রক্ষার সংকল্পে আঘাত আসে দেশদ্রোহী বিশ্বাসঘাতকদের কর্মকাণ্ডে। 'সিরাজউদ্দৌলা' নাটকে আমরা দেখতে পাই, বাংলার নবাবের সামরিক ক্ষমতা ছিল অনেক বেশি। নবাব নিজে দেশপ্রেমী ছিলেন এবং বাংলার জনগণ তার অনুগত। অন্যদিকে, কিছু অমাত্য নবাবের বিরুদ্ধে ষড়যন্ত্রে লিপ্ত ছিল। ইংরেজরা নবাবের বিরুদ্ধে যুদ্ধের প্রস্তুতি নিলে তারা ইংরেজদের সাহায্য করে। উদ্দীপকে আমরা দেখতে পাই দেশপ্রেম ও 'দেশরক্ষার সংকল্পকে শঠতা ও ছলনার শক্তির চেয়ে বড়ো করে দেখা হয়েছে। কিন্তু কখনো একটি ছোটো ছিদ্র যেমন জাহাজ ডুবিয়ে দেয়, তেমনি রাজদরবারের গুরুত্বপূর্ণ ব্যক্তিদের বিশ্বাসঘাতকতার কারণে সে সময় স্বাধীনতা রক্ষার সংকল্প ব্যর্থ হয়ে যায়।"
        }
      ]
    }
  ]
}