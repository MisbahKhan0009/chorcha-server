{
  "title": "নটরডেম কলেজ, ঢাকা ২০২৫",
  "subtitle": "(11)",
  "questions": [
    {
      "number": "1",
      "uddipok": "কন্যার পিতা রামসুন্দর আমাদের রায়বাহাদুরের হাতে-পায়ে ধরিয়া বলিলেন, 'শুভ কার্য সম্পন্ন হইয়া যাক, আমি নিশ্চয়ই টাকাটা শোধ করিয়া দিব।' রায়বাহাদুর বললেন, 'টাকা হাতে না পাইলে বর সভাস্থ করা যাইবে না।' এই দুর্ঘটনায় অন্তঃপুরে একটা কান্না পড়িয়া গেল। ইতোমধ্যে একটা সুবিধা হইল। বর সহসা তার পিতৃদেবের অবাধ্য হইয়া উঠিল। সে বাবাকে বলিয়া বসিল, 'কেনাবেচ্য দরদামের কথা আমি বুঝি না; বিবাহ করিতে আসিয়াছি। বিবাহ করিয়া যাইব।'",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "'স্বয়ংবরা' শব্দের অর্থ যে মেয়ে নিজেই নিজের স্বামী নির্বাচন করে।"
        },
        {
          "label": "খ",
          "question": "",
          "explanation": "অনুপমের সঙ্গে কল্যাণীর বিয়ে ভেঙে দেওয়াটাকে অনুপমের মামা ঠাট্টা মনে করলে শম্ভুনাথ সেন এ কথা বলেছিলেন। অনুপমের মামা বিয়ের আগেই সেকরা দিয়ে কনের গায়ের গহনা যাচাই করে দেখতে চান তা আসল কি না। এ কারণে শম্ভুনাথ সেন অপমান বোধ করেন। মামার হীন আচরণের ব্যাপারে পাত্রের নির্লিপ্ততা দেখে। তিনি এমন ব্যক্তিত্বহীন ছেলের সঙ্গে মেয়ে বিয়ে না দেওয়ার সিদ্ধান্ত নেন। তাই তিনি পাত্রপক্ষকে যথাযথ আপ্যায়নের পর গাড়ি ডেকে বিদায় দিতে চাইলে অনুপমের মামা এ বিষয়টি ঠাট্টা মনে করেন। এর জবাবে তিনি বলেন, 'ঠাট্টার সম্পর্কটাকে স্থায়ী করিবার ইচ্ছা আমার নাই।'"
        },
        {
          "label": "গ",
          "question": "",
          "explanation": "ব্যক্তিত্বের প্রকাশে উদ্দীপকের বরের সঙ্গে 'অপরিচিতা' গল্পের অনুপমের বৈসাদৃশ্য রয়েছে। 'অপরিচিতা' গল্পে অনুপম উচ্চশিক্ষা গ্রহণ করেও ব্যক্তিত্বহীন, পরিবারতন্ত্রের কাছে অসহায় পুতুলমাত্র। তাকে দেখলে আজও মনে হয়, যেন মায়ের কোল-সংলগ্ন শিশু। মামার ইচ্ছার বিরুদ্ধে দাঁড়িয়ে কোনো সিদ্ধান্ত সে নিতে পারে না। এমনকি তার মামার অপমানের কারণে এবং তার ব্যক্তিত্বহীনতায় কন্যার পিতা বিয়ের আসর থেকে তাকে ফিরিয়ে দিয়েছেন। যদিও গল্পের শেষ দিকে অনুপমের চরিত্র ক্রমশ ইতিবাচক হয়ে উঠেছে কিন্তু শুরুতেই তার চরিত্র সম্পর্কে পাঠকমনে এক নেতিবাচক ধারণা তৈরি হয়ে গেছে। উদ্দীপকের বর ব্যক্তিত্বসম্পন্ন এক পুরুষ। তার পিতা যখন যৌতুকের সমগ্র টাকা না পেলে বিয়ে ভেঙে দেওয়ার হুমকি দেন, তখন সে বিয়ে করার সিদ্ধান্ত দ্ব্যর্থহীন কণ্ঠে জানায়। পিতার অবাধ্য হয়ে সে কেনাবেচা দরদামের কথা ভেবে বিয়ে করবে না বলে জানায়। পরিবারতন্ত্রের বাইরে গিয়ে সিদ্ধান্ত গ্রহণের ক্ষমতাই উদ্দীপকের বরকে গল্পের অনুপম থেকে ভিন্ন করে তুলেছে।"
        },
        {
          "label": "ঘ",
          "question": "",
          "explanation": "উদ্দীপকের ঘটনাটি 'অপরিচিতা' গল্পে বর্ণিত সামাজিক অসংগতির দিক তথা যৌতুকপ্রথার বিষয়টি তুলে ধরতে সক্ষম হয়েছে। 'অপরিচিতা' গল্পে যৌতুকপ্রথার সামাজিক অসংগতি চিহ্নিত করা হয়েছে। যৌতুকপ্রথার বিরুদ্ধে নারী-পুরুষের সম্মিলিত প্রতিরোধের চিত্র এখানে ফুটে উঠেছে। সমগ্র ঘটনার কেন্দ্রে আছে এই সামাজিক অসংগতি। অনুপমের মামা বিয়ের আগে কল্যাণীর গহনা পরীক্ষা করা নিয়ে যে হীন মানসিকতার পরিচয় দিয়েছেন, তাতেই সমাজে যৌতুকপ্রথার নেতিবাচক প্রভাব সম্পর্কে ধারণা লাভ করা যায়। উদ্দীপকে যৌতুকপ্রথার অসংগতি বর্ণিত হয়েছে। বিয়ের দিনে সমগ্র টাকা না পেলে ছেলেকে বিয়ের আসরে বসতে না দেওয়ার হুমকি দেন রায়বাহাদুর। যদিও কন্যার পিতা রায়বাহাদুরের কাছে অনুরোধ করেন, শুভ কার্য সম্পন্ন হয়ে গেলে ধীরে ধীরে তিনি বাকি টাকাটা শোধ করে দেবেন কিন্তু যৌতুকপ্রথার কুপ্রভাবের ফলস্বরূপ রায়বাহাদুর তা মানেননি। 'অপরিচিতা' গল্পেও বিশেষত অনুপমের মামার আচরণে এ বিষয়টি ঔজ্জ্বল্য পেয়েছে। উদ্দীপক ও 'অপরিচিতা' গল্প উভয় ক্ষেত্রেই যৌতুকপ্রথার নির্মমতা উন্মোচিত হয়েছে। 'অপরিচিতা' গল্পে অনুপমের নিস্পৃহ মনোভাব তার মামার যৌতুক নিয়ে বাড়াবাড়ির দিকটিকে প্রশ্রয় দেয়। তেমনি উদ্দীপকেও রায়বাহাদুরের যৌতুকলোভী মনোভাব প্রকাশিত হয়েছে। তাই বলা যায়, প্রশ্নোল্লিখিত মন্তব্যটি যথার্থ।"
        }
      ]
    },
    {
      "number": "2",
      "uddipok": "ভেলরি টেইলর, বাংলাদেশের এক অকৃত্রিম বন্ধুর নাম। ৭২ বছর বয়সি মহান এই ব্যক্তি কর্মজীবনে লাভ করেছেন নানা স্বীকৃতিসহ সম্মানসূচক ডক্টরেট ডিগ্রি। স্বেচ্ছাসেবা এবং সম্পূর্ণ আপন প্রচেষ্টায় সিআরপি প্রতিষ্ঠা করে তিনি দুস্থ, নিঃসহায় মানুষের জন্য বিশ্বে এক বিরল দৃষ্টান্ত স্থাপন করেছেন। বাংলাদেশের সড়ক দুর্ঘটনাসহ বিভিন্ন কারণে পঙ্গুত্বের শিকার হাজার হাজার মানুষকে স্বাভাবিক কর্মজীবনে ফিরিয়ে আনতে তার গড়া সিআরপি নজিরবিহীন ভূমিকা পালন করছে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "'মানব-কল্যাণ' প্রবন্ধটি ১৯৭২ খ্রিষ্টাব্দে রচিত হয়েছে।"
        },
        {
          "label": "খ",
          "question": "",
          "explanation": "বিভক্তিকরণ মনোভাব হলো মানুষকে বিচ্ছিন্ন বা আলাদা করার চিন্তাভাবনা, আর এই ধরনের মনোভাব নিয়ে কখনো কারো কল্যাণ করা যায় না। 'বিভক্তি' শব্দটি দ্বারা মূলত কোনো কিছু থেকে আলাদা বা বিচ্ছিন্নকরণ বোঝায়। এই 'বিভক্তিকরণের' মনোভাব যার মধ্যে থাকবে সে কখনো মানুষের ভালো করতে পারে না। এছাড়াও সে সমাজ তথা দেশের জন্য অকল্যাণ বয়ে আনে। সমাজ তথা দেশের মধ্যে কল্যাণ বয়ে আনতে প্রয়োজন বন্ধুত্বপূর্ণ সম্পর্ক। আর এই বন্ধুত্বপূর্ণ সম্পর্ক গড়ে ওঠে একে অপরকে সাহায্য-সহযোগিতার মধ্য দিয়ে। কিন্তু সমাজের কিছু মানুষ যখন এই বন্ধুত্বপূর্ণ সম্পর্ককে না মেনে 'বিভক্তিকরণের' মনোভাব পোষণ করে তখন কখনোই কল্যাণ বয়ে আনা যায় না।"
        },
        {
          "label": "গ",
          "question": "",
          "explanation": "নিম্নের অনুরূপঃ মানুষের সার্বিক মঙ্গল সাধনের দিক থেকে উদ্দীপকটি 'মানব-কল্যাণ' প্রবন্ধের সাথে সাদৃশ্যপূর্ণ। 'মানব-কল্যাণ' প্রবন্ধে লেখক মানব-কল্যাণ ধারণাটির তাৎপর্য বিচারে সচেষ্ট হয়েছেন। সাধারণভাবে অনেকে দুস্থ মানুষকে করুণারশত দানখয়রাত করাকে মানব-কল্যাণ মনে করে। কিন্তু লেখকের মতে, এমন ধারণা খুবই সংকীর্ণ মনোভাবের পরিচায়ক। তাঁর মতে, মানব-কল্যাণের লক্ষ্য সকল অবমাননাকর অবস্থা থেকে মর্যাদাপূর্ণ অবস্থায় মানুষের উত্তরণ ঘটানো। উদ্দীপকের ভেলরি টেইলর মানবতার পুরোধা ব্যক্তিত্ব। মানুষের সেবা করার জন্য তিনি লাভ করেছেন নানা সম্মানসূচক ডিগ্রি। মানব-কল্যাণের নিমিত্তে তিনি প্রতিষ্ঠা করেন সিআরপি। সিআরপি প্রতিষ্ঠা করে তিনি দুস্থ ও নিঃসহায় মানুষের জন্য বিশ্বে বিরল দৃষ্টান্ত স্থাপন করেছেন। বাংলাদেশে সড়ক দুর্ঘটনাসহ বিভিন্ন কারণে পঙ্গুত্বের শিকার হাজার হাজার মানুষকে তিনি স্বাভাবিক জীবনে ফিরিয়ে আনতে পেরেছেন। তাই বলা যায়, উদ্দীপকে মানব-কল্যাণের প্রকৃত আদর্শ ফুটে উঠেছে, যা 'মানব-কল্যাণ' প্রবন্ধের আলোচ্য বিষয়ের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "নিম্নের অনুরূপঃ মানব-কল্যাণে মানুষের মর্যাদাবোধ বৃদ্ধি আর মানবিক চেতনা বিকাশের জন্যই উদ্দীপকের ভেলরি টেইলরের কর্মকান্ড 'মানব-কল্যাণ' প্রবন্ধের লেখকের প্রত্যাশা পূরণ করতে পেরেছে। 'মানব-কল্যাণ' প্রবন্ধে লেখক বলতে চেয়েছেন, মানব-কল্যাণ মানব-। মর্যাদার সহায়ক। মানুষকে মানুষ হিসেবে এবং মানবিক বৃত্তির বিকাশের পথেই বেড়ে উঠতে হবে। আর তার যথাযথ ক্ষেত্র রচনাই মানব-কল্যাণের প্রাথমিক সোপান। সাধারণভাবে অনেকে দুস্থ মানুষদের করুণাবশত দানখয়রাত করাকে মানব-কল্যাণ মনে করে। কিন্তু লেখকের মতে, মানব-কল্যাণের লক্ষ্য সকল অবমাননাকর অবস্থা থেকে মর্যাদাপূর্ণ অবস্থায় মানুষের উত্তরণ ঘটানো। উদ্দীপকের ভেলরি টেইলর অসহায় পঙ্গু মানুষের কল্যাণে কাজ করে বিশ্বে বিরল দৃষ্টান্ত স্থাপন করেছেন। তিনি বাংলাদেশে সিআরপি প্রতিষ্ঠা করে এ দেশের মানুষের কাছে একজন অকৃত্রিম বন্ধু হয়ে উঠেছেন। সড়ক দুর্ঘটনাসহ নানা কারণে পঙ্গু হয়ে যাওয়া মানুষদের মাঝে তিনি পৌছে দিয়েছেন সহায়তা। তাদের স্বাভাবিক জীবন ফিরিয়ে দিতে এই প্রতিষ্ঠান নজিরবিহীন ভূমিকা পালন করে যাচ্ছে। আলোচ্য প্রবন্ধে লেখক মানব-কল্যাণে এমন ভূমিকাই পালন করতে বলেছেন। উদ্দীপকের ভেলরি টেইলর মনুষ্যত্বকেই প্রাধান্য দিয়েছেন। তিনি মানুষের জৈব অস্তিত্বের প্রতি সহানুভূতিশীল হয়ে লোক দেখানো কাজ করেননি। তাঁর আকাঙ্ক্ষা ছিল, মানুষের সার্বিক ও টেকসই মঙ্গল কামনা, যা 'মানব-কল্যাণ' প্রবন্ধের মূলবক্তব্যের অনুরূপ। লেখক মানুষের প্রতি সাময়িক করুণা নয়, মানুষের কল্যাণের লক্ষ্যে সকল অবমাননাকর অবস্থা থেকে মর্যাদাপূর্ণ অবস্থায় মানুষের উত্তরণ ঘটাতে চেয়েছেন। তাই বলা যায়, উদ্দীপকের ভেলরি টেইলরের মধ্যে আলোচ্য প্রবন্ধের লেখকের প্রত্যাশারই বাস্তব প্রতিফলন ঘটেছে। তাই প্রশ্নোক্ত উক্তিটি যথার্থ।"
        }
      ]
    },
    {
      "number": "3",
      "uddipok": "মিছিলটা তখন মেডিকেলের গেট পেরিয়ে কার্জন হলের কাছাকাছি এসে গেছে। তিনজন আমরা পাশাপাশি হাঁটছিলাম। রাহাত স্লোগান দিচ্ছিল। আর তপুর হাতে ছিল একটা মস্ত প্ল্যাকার্ড। তার উপর লাল কালিতে লেখা ছিল, রাষ্ট্রভাষা বাংলা চাই। মিছিলটা হাইকোর্টের মোড়ে পৌছাতে অকস্মাৎ আমাদের সামনের লোকগুলো চিৎকার করে পালাতে লাগল চারপাশে। ব্যাপারটা কী বোঝার আগেই চেয়ে দেখি, প্ল্যাকার্ডসহ মাটিতে লুটিয়ে পড়েছে তপু। কপালের ঠিক মাঝখানটায় গোল একটা গর্ত। আর সে গর্ত দিয়ে নির্ঝরের মতো রক্ত ঝরছে তার।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "4",
      "uddipok": "মুক্তিযুদ্ধ চলাকালে একটি ছাত্রাবাস থেকে মিলিটারিরা সুমনকে তুলে নিয়ে যায়। অমানবিক নির্যাতন চালিয়ে তারা তার পিতার সন্ধান চায়। ক্ষতবিক্ষত হয়েও সমুন নীরব থাকে। মনে পড়ে বাবার শেষ উপদেশ, জীবনের চেয়ে দেশ অনেক বড়ো। নিজেকে একজন দেশপ্রেমী মুক্তিযোদ্ধার সন্তান মনে করায় তার বুক ফুলে ওঠে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "জিওগ্রাফির প্রফেসরের নাম অধ্যাপক আবদুস সাত্তার মৃধা।"
        },
        {
          "label": "খ",
          "question": "",
          "explanation": "মিলিটারিরা যখন নুরুল হুদাকে ধরে নিয়ে গিয়ে তাঁর রেইনকোট খুলে চাবুক দিয়ে মারছিল, তখনও শরীরে রেইনকোটের উষ্ণতা অনুভব করা প্রসঙ্গে প্রশ্নোক্ত উক্তিটি করা হয়েছে। ঢাকা কলেজের সামনে সংঘটিত গেরিলা আক্রমণের সাথে জড়িত থাকার সন্দেহে মিলিটারিরা ভীতু প্রকৃতির নুরুল হুদাকে ধরে নিয়ে যায়। তখন তাঁর পরনে ছিল তাঁর শ্যালক মুক্তিযোদ্ধা মিন্টুর রেইনকোট। রেইনকোটটি সেসময় নুরুল হুদার মধ্যে উষ্ণতা, সাহস ও দেশপ্রেমের সঞ্চারণ ঘটিয়েছিল। এ কারণেই মিলিটারিদের ক্রমাগত চাবুকের বাড়ি নুরুল হুদার মুখ খোলাতে পারে না। রেইনকোট খুলে ফেললেও রেইনকোট থেকে সঞ্চারিত সাহস ও উষ্ণতা রয়ে যায় নুরুল হুদার শরীরে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকের সাজ্জাদ 'রেইনকোট' গল্পের নুরুল হুদা চরিত্রের সঙ্গে তুলনীয়। 'রেইনকোট' গল্পের কথক নুরুল হুদা ভীতু প্রকৃতির মানুষ। মুক্তিযোদ্ধা শ্যালকের রেইনকোট গায়ে দিয়ে সাধারণ ভীতু প্রকৃতির কলেজ শিক্ষকের মাঝে সঞ্চারিত হয় উষ্ণতা, সাহস ও দেশপ্রেম। দেশপ্রেমে উদ্বুদ্ধ হয়ে তাই পাকিস্তানিদের শত নির্যাতনের পরও মুক্তিযোদ্ধা শ্যালক সম্পর্কে কোনো তথ্য প্রকাশ করেননি নুরুল হুদা। উদ্দীপকের সাজ্জাদ একজন বীর মুক্তিযোদ্ধার সন্তান। মুক্তিযুদ্ধ চলাকালে মিলিটারিরা তাকে গ্রেপ্তার করে এবং পিতার সন্ধান চেয়ে তার উপর অমানবিক নির্যাতন চালায়। জীবনের চেয়ে দেশ বড়ো- পিতার এই উপদেশ স্মরণ করে শত নির্যাতনেও সে কোনো তথ্য প্রকাশ করেনি বরং নিজেকে একজন মুক্তিযোদ্ধার সন্তান ভেবে গর্বে তার বুক ফুলে ওঠে। আলোচ্য গল্পের নুরুল হুদা চরিত্রেও অনুরূপ দেশপ্রেম ও আত্মীয় মুক্তিযোদ্ধার নাম গোপন রাখার প্রবণতা লক্ষ করা যায়। তাই বলা যায়, 'রেইনকোট' গল্পের নুরুল হুদা চরিত্রের সঙ্গে উদ্দীপকের সাজ্জাদের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "\"একাত্তরের মহান মুক্তিযুদ্ধে মুক্তিযোদ্ধারাই ছিলেন আমাদের চেতনার উৎস, প্রেরণার বাতিঘর\"- উদ্দীপক ও রেইনকোট গল্পের আলোকে উক্তিটি যথার্থ। 'রেইনকোট' গল্পে মুক্তিযোদ্ধার রেইনকোট পরিধান করে ভীতু প্রকৃতির এক মানুষের সাহসী হয়ে ওঠার ব্যঞ্জনাময় প্রকাশ ঘটেছে। রেইনকোটের প্রভাবে নুরুল হুদার মাঝে দেশপ্রেমের সঞ্চার ঘটেছে। মুক্তিযোদ্ধাদের সঙ্গে তাঁর আঁতাঁতের অভিযোগে তিনি আনন্দিত হন এবং মুক্তিযোদ্ধাদের সাথে একাত্মতা অনুভব করেন। আর তাই প্রচণ্ড নির্যাতনেও তিনি শ্যালক মুক্তিযোদ্ধার কোনো তথ্য শত্রুদের কাছে প্রকাশ করেননি। উদ্দীপকের সুমন দেশপ্রেমের আদর্শে উদ্বুদ্ধ। একজন দেশপ্রেমী মুক্তিযোদ্ধার চেতনাকে সে অন্তরে লালন করে। তাই শত্রুদের নির্যাতনে ক্ষতবিক্ষত হলেও মুক্তিযোদ্ধা পিতার কোনো তথ্য সে শত্রুদের দেয়নি। আপন জীবনের চেয়ে দেশের মূল্য বেশি- এই বিষয়টি সে উপলব্ধি করতে পেরেছিল। তাই মুক্তিযোদ্ধাদের রক্ষায় সে নিজের জীবন বিসর্জন দিতে প্রস্তুত হয়েছিল। 'রেইনকোট' গল্পের নুরুল হুদা এবং উদ্দীপকের সুমন উভয়ই দেশপ্রেমের চেতনাকে হৃদয়ে লালন করেছে। মুক্তিযুদ্ধের সময় এ দেশের মানুষ পাকিস্তানি হানাদার বাহিনীর নির্মম নিপীড়ন ও নির্যাতন সহ্য করেছে। পাকিস্তানি হানাদার বাহিনী সাধারণ মানুষের উপর নানাভাবে নির্যাতন ও অত্যাচার করে মুক্তিযোদ্ধাদের সন্ধান পাওয়ার চেষ্টা করেছে। কিন্তু জীবনের মায়া ত্যাগ করে তারা মুক্তিযোদ্ধাদের রক্ষা করেছে। 'রেইনকোট' গল্পের নুরুল হুদা এবং উদ্দীপকের সুমন সেই আত্মত্যাগী মানুষদের প্রতিনিধিত্ব করেছে। 'রেইনকোট' গল্পে দেশপ্রেমে উদ্বুদ্ধ নুরুল হুদার কাছে তাই পাকিস্তানিদের চাবুকের বাড়ি কেবলই নিছক উৎপাত মনে হয়েছে। উদ্দীপকের সুমন নিজেকে মুক্তিযোদ্ধার সন্তান ভেবে গর্বিত হয়েছে। তাই বলা যায়, উদ্দীপক ও 'রেইনকোট' গল্পের আলোকে প্রশ্নোক্ত উক্তিটি যথার্থ।"
        }
      ]
    },
    {
      "number": "5",
      "uddipok": "মায়ের ভাষার মান বাঁচাতে প্রাণ দিল আজ যারা, ওদের ভাষা প্রাণ পেল আজ ওরা যে বাক্‌হারা।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "কবি ও কবির মতোই বহুলোক ঘাতকের আস্তানায় ভূলুণ্ঠিত।"
        },
        {
          "label": "খ",
          "question": "",
          "explanation": "'মানবিক বাগান' বলতে কবি মানবিক মূল্যবোধসম্পন্ন পৃথিবীকে বুঝিয়েছেন। মনুষ্যত্ব, ন্যায় ও মঙ্গলের জগৎ হলো মানবিক বাগান। মানুষের সুন্দর ও মহৎ চিন্তা-চেতনার বিকাশ ঘটে মানবিকতায়। সমস্ত সদ্‌ গুণাবলির যথার্থ বিকাশ সাধিত হয় মনুষ্যত্বের উজ্জীবনে- এ দিকটিকেই কবি মানবিক বাগান বলেছেন।"
        },
        {
          "label": "গ",
          "question": "",
          "explanation": "উদ্দীপকটি 'ফেব্রুয়ারি ১৯৬৯' কবিতার সংগ্রামী চেতনা ও অধিকার আদায়ে ত্যাগের মহিমার দিকটি তুলে ধরেছে। 'ফেব্রুয়ারি ১৯৬৯' কবিতায় গণজাগরণের প্রতিচ্ছবি ফুটে উঠেছে। ১৯৫২ সালের ভাষা আন্দোলনের অনুপ্রেরণা নিয়ে ১৯৬৯ সালে। পাকিস্তানি শাসকগোষ্ঠীর বিরুদ্ধে এ দেশের আপামর জনসাধারণের অংশগ্রহণে গণ অভ্যুত্থানে রূপ নেয়। অধিকার আদায়ে জীবন বিসর্জন দিতে হয় বাংলার অনেক দামাল সন্তানকে। উদ্দীপকের কবিতাংশে বায়ান্নর ভাষা আন্দোলনের চিত্রটি উপস্থাপিত হয়েছে। পাকিস্তানি শাসকগোষ্ঠী বাঙালিকে উর্দু ভাষা চাপিয়ে দেওয়ার চেষ্টা করে। এতে গর্জে ওঠে বাংলার দামাল সন্তানেরা। আন্দোলন দমাতে নির্বিচারে গুলি বর্ষণ করে পাকিস্তানি বাহিনী। এতে বাংলার রাজপথ রঞ্জিত হয়। একইভাবে 'ফেব্রুয়ারি ১৯৬৯' কবিতাটিতেও দৃশ্যমান হয় উনসত্তরের গণ অভ্যুত্থানের আবহ। পাকিস্তানি শাসকগোষ্ঠী পূর্ব বাংলার মানুষের উপর দীর্ঘদিন ধরে নানা ধরনের অপশাসন, শোষণ ও নির্যাতন চালিয়ে যাচ্ছিল। এতে পূর্ব বাংলার জনসাধারণ অধিকার প্রতিষ্ঠায় প্রাণ বাজি রেখে রাজপথে নেমে আসে। আন্দোলন দমন করতে শোষকগোষ্ঠী মরণাস্ত্র ব্যবহার করে। ফলে এ অঞ্চলের অনেকেই শহিদ হন। সুতরাং-উদ্দীপকে ভাষা আন্দোলনের শহিদদের মতোই 'ফেব্রুয়ারি ১৯৬৯' কবিতাটিতেও উনসত্তরের গণ অভ্যুত্থানের ত্যাগের মহিমার দিকটি উপস্থাপিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকটি 'ফেব্রুয়ারি ১৯৬৯' কবিতার সামগ্রিক ভাব ধারণ করেনি কারণ কবিতায় ত্যাগের মাহাত্ম্যের পাশাপাশি অন্যান্য বিষয়ও বিদ্যমান। 'ফেব্রুয়ারি ১৯৬৯' কবিতাটি শামসুর রাহমানের সংগ্রামী জীবনচেতনার একটি অসাধারণ শিল্পভাষ্য। দীর্ঘদিন ধরে শোষণ-বঞ্চনার শিকার পূর্ব বাংলার মানুষ। বঞ্চনা ও শোষণের হাত থেকে বাঁচতে উনসত্তরে গণজাগরণ প্রতিভাত হয়। পাকিস্তানি শাসকগোষ্ঠী আন্দোলন বানচাল করতে নির্মম হামলা চালায়। উদ্দীপকের কবিতাংশে প্রদর্শিত হয় ১৯৫২ সালের ভাষা আন্দোলনের গৌরবময় ও বেদনার্ত ইতিহাস। উর্দু ভাষার পরিবর্তে বাংলাকে রাষ্ট্রভাষা করার দাবিতে রাজপথে আন্দোলন-সংগ্রাম পরিচালনা করে এ অঞ্চলের বাংলার দামাল সন্তানেরা। পাকিস্তানিদের নির্মম আচরণে অনেকেই প্রাণ বিসর্জন দেন। কবিতাটিতেও উনসত্তরের গণ অভ্যুত্থানের সংগ্রামী জীবনচেতনা উপস্থাপিত হয়েছে। শোষণ-নির্যাতনের শিকার হওয়া পূর্ব বাংলার মানুষ গণ মিছিলে অংশগ্রহণ করে। পাকিস্তানি শোষক শ্রেণির নির্মমতায় অনেকেই শাহাদত বরণ করেন। ত্যাগের পাশাপাশি 'ফেব্রুয়ারি ১৯৬৯' কবিতায় আরও আছে ভাষা আন্দোলনের অনুপ্রেরণা, সংগ্রামী জীবনচেতনা, পাকিস্তানি বাহিনীর নির্মম আচরণ ও উনসত্তরের পূর্ব বাংলার মানুষের সংগ্রামী জীবনচেতনা ও শোষণ মুক্তি। সালাম-জব্বারের ত্যাগের মহিমায় উজ্জীবিত হয়ে রাজপথে গণজোয়ার সৃষ্টি করা। সুতরাং উদ্দীপকে ভাষা আন্দোলনের চিত্রণ বিধৃত হয়েছে। সেখানে বাংলার দামাল সন্তানদের ত্যাগের মাহাত্ম্যে বাংলা ভাষার সম্মান রক্ষিত হয়েছে। অপরদিকে 'ফেব্রুয়ারি ১৯৬৯' কবিতাটিতে উনসত্তরের গণ অভ্যুত্থানের ত্যাগের মহিমা যেমন বর্ণিত হয়েছে, পাশাপাশি অন্যান্য অনুষঙ্গ যেমন: বায়ান্নর অনুপ্রেরণা, জাতীয়তাবোধ ও শোষক শ্রেণিকে রুখে দেওয়ার অকুতোভয় মানসিকতা বর্ণিত হয়েছে। তাই বলা যায়, উদ্দীপকটি 'ফেব্রুয়ারি ১৯৬৯' কবিতাটির সম্পূর্ণ ভাব ধারণ করতে পারেনি।"
        }
      ]
    },
    {
      "number": "6",
      "uddipok": "১৯ শে মার্চ গাজীপুরে তথা জয়দেবপুরের মাটিতেই সূচিত হয়েছিল বর্বর পাকিস্তানি হানাদার বাহিনীর বিরুদ্ধে স্বাধীনতাকামী বীর বাঙালির প্রথম সশস্ত্র গণপ্রতিরোধ। বেঙ্গল রেজিমেন্টকে নিরস্ত্র করার উদ্দেশ্যে পাঞ্জাব রেজিমেন্টের একদল সৈন্য জয়দেবপুরে আসবে। এই খবর পেয়ে জনসাধারণ বিক্ষুব্ধ হয়ে ওঠে। জয়দেবপুর রেলওয়ে লেভেল ক্রসিংয়ে মালগাড়ির ওয়াগন বাহিনী উপস্থিত হলেই স্থানীয় সাহসী বীরদের অস্ত্র গর্জে ওঠে।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "কিংবদন্তি শব্দের অর্থ জনশ্রুতি।"
        },
        {
          "label": "খ",
          "question": "",
          "explanation": "যে কবিতা শুনতে জানে না সে সূর্যকে হৃৎপিণ্ডে ধরে রাখতে পারে না। প্রশ্নোক্ত উক্তিটি দ্বারা এ কথাই বোঝানো হয়েছে। পৃথিবীর যাবতীয় শক্তির মূল উৎস হলো সূর্য। তাই সূর্যের শক্তিকে হৃদয়ে ধারণ করতে পারলে যেকোনো লক্ষ্য অর্জন সহজ হয়ে ওঠে। কবির মতে, কবিতার ভিতরেই লুকিয়ে থাকে সূর্য। তাই যে কবিতা শুনতে জানে, তার ভিতরে অনায়াসেই এই সূর্যের শক্তি তৈরি হয়। যাদের হৃদয়ে এই সূর্যের শক্তি থাকে তাদের কোনো দাসত্বের শৃঙ্খলই বাধতে পারে না, বরং মুক্তিই অনিবার্য হয়ে ওঠে। কিন্তু যারা কবিতা শুনতে জানে না, তারা সূর্যকেও হৃৎপিণ্ডে ধরে রাখতে পারে না।"
        },
        {
          "label": "গ",
          "question": "",
          "explanation": "উদ্দীপক অংশের সাথে 'আমি কিংবদন্তির কথা বলছি' কবিতার অধিক সাদৃশ্যপূর্ণ পঙ্ক্তিটি হলো 'সশস্ত্র সুন্দরের অনিবার্য অভ্যুত্থান কবিতা'। 'আমি কিংবদন্তির কথা বলছি' কবিতায় কবি মুক্তির লক্ষ্যে সশস্ত্র অভুত্থানকে সুন্দর হিসেবে উপস্থাপন করেছেন। মুক্তির জন্য চাই যুদ্ধ। চাই সশস্ত্র অভ্যুত্থান। কেননা, যুদ্ধ মানুষের জীবনে মৃত্যু আর হাহাকার নিয়ে আসে, আবার নিয়ে আসে স্বাধীনতার সৌন্দর্য, মুক্তির আনন্দ। জাতীয় জীবনে স্বাধীনতা সর্বাগ্রে প্রয়োজন। তাই কবির মতে, সশস্ত্র অভুত্থানকে সুন্দর দৃশ্য, যা কবিতার মাতা প্রাণসঞ্চারী ও শৈল্পিক। উদ্দীপকে উপস্থাপিত হয়েছে ১৯৭১ সালের ১৯ মার্চ পাকিস্তানিদের বর্বর হানাদার হামলার চিত্র। যেখানে স্বাধীনতাকামী বাঙালি অকুতোভয় দামাল ছেলেরা সশস্ত্র প্রতিরোধ গড়ে তোলে। পাঞ্জাব রেজিমেন্ট সৈন্যবাহিনী মুক্তিকামী বাঙালিদের দমন করতে তৎপর হলে সেখানে বীর বাঙালিদের অস্ত্র গর্জে ওঠে। ফলে পাঞ্জাব বাহিনী পিছু হটতে বাধ্য হয়। অনুরূপভাবে 'আমি কিংবদন্তির কথা বলছি' কবিতায় বাঙালি সাহসী বীর যোদ্ধাদের অনিবার্য অভ্যুত্থান পরিদৃষ্ট হয় 'সশস্ত্র সুন্দরের অনিবার্য অভ্যুত্থান কবিতা' পঙ্ক্তিটিতে। অতএব বলা যায় যে, উল্লিখিত পঙ্ক্তিটি উদ্দীপকের সশস্ত্র বিদ্রোহাত্মক মনোভাবের সাথে অধিক সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "'প্রতিরোধের উচ্চারণই কবিতা' উদ্দীপক ও 'আমি কিংবদন্তির কথা বলছি' কবিতার আলোকে মন্তব্যটি যথার্থ। 'আমি কিংবদন্তির কথা বলছি' কবিতায় কবি বাঙালির জাতীয়তাবোধ জাগ্রত করতে বারবার 'কবিতা' শব্দটি ব্যবহার করেছেন। শত প্রতিকূলতার মধ্যে অস্তিত্ব টিকিয়ে রাখতে 'কবিতা' এখানে শক্তিশালী ভূমিকা পালন করেছে। 'কবিতা' শব্দটিই এখানে বাঙালির সাহসের উৎস ও মূল চালিকাশক্তি হিসেবে বর্ণিত হয়েছে। উদ্দীপকে ১৯৭১ সালের ১৯শে মার্চ গাজীপুর তথা জয়দেবপুরে পাকিস্তানি হানাদার বাহিনীর বিরুদ্ধে স্বাধীনতাকামী বীর বাঙালির প্রথম সশস্ত্র সংগ্রামের কথা বর্ণিত হয়েছে। বেঙ্গল রেজিমেন্টকে নিরস্ত্র করার উদ্দেশ্যে পাঞ্জাব রেজিমেন্টের একদল সৈন্য জয়দেবপুর আসার খবর পেয়ে স্থানীয় জনসাধারণ বিক্ষুব্ধ হয়ে ওঠে এবং তারা অস্ত্র হাতে গর্জে ওঠে। 'আমি কিংবদন্তির কথা বলছি' কবিতায়ও যুদ্ধ ও প্রতিরোধের প্রেরণা হিসেবে কবিতার কথা পাওয়া যায়। 'আমি কিংবদন্তির কথা বলছি' কবিতায় কবি একান্ত মুক্তির প্রতীক হিসেবে 'কবিতা' শব্দটি ব্যবহার করেছেন। কবিতা আর মুক্তির আবেগকে একীভূত করেছেন। কেননা কবির মতে, কবিতার প্রতি যার ভালোবাসা আছে, সেই-ই পারে সশস্ত্র সংগ্রামের মধ্য দিয়ে সুন্দরের অভ্যুত্থান ঘটাতে। কবির মতে, রক্তজবার মতো প্রতিরোধের উচ্চারণ মানেই কবিতা। অন্যদিকে, পাকিস্তানি হানাদার বাহিনীর বিরুদ্ধে বাঙালির প্রথম সশস্ত্র গণপ্রতিরোধের কথা বলা হয়েছে। আর এই সশস্ত্র প্রতিবাদী ও সংগ্রামী চেতনা বাংলাদেশের মুক্তিযুদ্ধে অনবদ্য ভূমিকা রাখতে সক্ষম হয়েছে। তাই বলা যায়, উদ্দীপক ও 'আমি কিংবদন্তির কথা বলছি' কবিতার আলোকে প্রশ্নোক্ত উক্তিটি যথার্থ।"
        }
      ]
    },
    {
      "number": "7",
      "uddipok": "তিতুমীর ছিলেন একজন ব্রিটিশবিরোধী বিপ্লবী। তিনি অত্যাচারী জমিদার ও ব্রিটিশদের বিরুদ্ধে সংগ্রাম করে শহিদ হয়েছেন। তিতুমীর যুদ্ধের অভিজ্ঞতায় বুঝতে পারেন যে, শক্তিশালী ইংরেজ সরকারের বিরুদ্ধে যুদ্ধ করতে হলে প্রয়োজন সমর প্রস্তুতি ও উপযুক্ত সেনা প্রশিক্ষণ। আর তাই সেনাবাহিনীর আত্মরক্ষার প্রয়োজনে তিনি একটি দুর্গ নির্মাণের প্রয়োজনীয়তা গভীরভাবে অনুভব করেন। সময় ও অর্থাভাবে তিনি আপাতত নারিকেলবাড়িয়া নামক স্থানে একটি বাঁশের কেল্লা নির্মাণ করেন। ইতিহাসে এ কেল্লাই নারিকেলবাড়িয়ার 'বাঁশের কেল্লা' নামে পরিচিত। ব্রিটিশ সেনাদের সাথে যুদ্ধরত অবস্থায় এখানেই তাঁর মৃত্যু হয়।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "'নিশাবসান' শব্দের অর্থ রাতের শেষ বা অবসান।"
        },
        {
          "label": "খ",
          "question": "",
          "explanation": "কবি সব ধরনের অন্যায় যুদ্ধের বিরোধী বলে তিনি বিশ্বকে নিঃক্ষত্রিয় করতে চেয়েছেন। 'বিদ্রোহী' কবিতায় কবি বিশ্বজগতের প্রায় সব অন্যায়-অত্যাচার, অনাচার-অবিচারের বিরুদ্ধে দৃপ্তকণ্ঠে বিদ্রোহ ঘোষণা করেছেন। এসবের একপর্যায়ে বিশ্বকে নিঃক্ষত্রিয় বা ক্ষত্রিয়মুক্ত করার প্রত্যয় ঘোষিত হয়েছে। কবি সব ধরনের সাম্রাজ্যবাদ, শোষণ ও নিপীড়ন, কুসংস্কার ও কুপ্রথার বিরুদ্ধে। তীব্রকণ্ঠ। ক্ষত্রিয় বা যোদ্ধারা যুগে যুগে বিশ্বকে রক্তের হোলি খেলার স্থান বানিয়ে ছেড়েছে। তাই কবি যুদ্ধমুক্ত এক শান্তিময় পৃথিবী গড়ার প্রত্যয়ে বিশ্বকে নিঃক্ষত্রিয় করতে চেয়েছেন।"
        },
        {
          "label": "গ",
          "question": "",
          "explanation": "উদ্দীপকের সঙ্গে 'বিদ্রোহী' কবিতার সাদৃশ্যের দিকটি হলো অন্যায়ের বিরুদ্ধে আপসহীন মনোভাব। 'বিদ্রোহী' কবিতায় কবি সব ধরনের অন্যায়-অত্যাচার, অবিচার-অনাচার ও বৈষম্যের বিরুদ্ধে বিদ্রোহ ঘোষণা করেছেন। সেখানে ব্রিটিশদের নানা নির্যাতনের বিরুদ্ধে কবি ন্যায় প্রতিষ্ঠায় সমস্ত বাধাবিপত্তির বিরুদ্ধে বিদ্রোহের দ্যোতনা ছড়িয়ে দেন চারিদিকে। অন্যায়, অবিচার, নির্যাতন ও অধীনতাকে কবি কখনোই প্রশ্রয় দেননি বরং নির্দ্বিধায় উচ্চারণ করেছেন বিদ্রোহী বাণী। উদ্দীপকে ব্রিটিশবিরোধী সময়ের সাহসী সন্তান তিতুমীরের অকুতোভয় মানসিকতার পরিচয় পাওয়া যায়। জমিদার ও ব্রিটিশদের নানামুখী নির্যাতনের বিরুদ্ধে তিনি সদা সোচ্চার ছিলেন। অত্যাধুনিক অস্ত্রসজ্জিত ব্রিটিশদের বিরুদ্ধে তিনি প্রতিরোধের শক্ত বলয় গড়ে তোলার চেষ্টা করেন নারিকেলবাড়িয়ায় বাঁশের কেল্লার মাধ্যমে। তিনি প্রাণ বাজি রেখে আমৃত্যু লড়াই করেছেন। আলোচ্য কবিতায় কবি অন্যায়, অবিচার, নির্মমতা, অধীনতা ও শোষণের বিরুদ্ধে কঠোর প্রতিরোধের বাণী উচ্চারণ করেছেন। ব্রিটিশ ও সামন্তবাদদের অপশাসনের ভয়ানক ছোবল থেকে এই অঞ্চলের মানুষকে মুক্ত করতে তিনি আপ্রাণ বিদ্রোহাত্মক বাণী প্রকাশ করেছেন। সুতরাং উদ্দীপকের সঙ্গে 'বিদ্রোহী' কবিতার সাদৃশ্যপূর্ণ দিকটি হলো অন্যায়ের বিরুদ্ধে আপসহীন বিদ্রোহী মনোভাব।"
        },
        {
          "label": "ঘ",
          "question": "",
          "explanation": "অত্যাচার ও শোষণের বিরুদ্ধে বিদ্রোহ ও প্রতিবাদ করার দিক থেকে \"উদ্দীপকের তিতুমীর যেন 'বিদ্রোহী' কবিতার কবির চেতনাকেই ধারণ করে আছে।\" 'বিদ্রোহী' কবিতায় কবির বিদ্রোহী সত্তার স্বরূপ প্রকাশিত হয়েছে। তৎকালীন ব্রিটিশ কর্তৃক ভারতবর্ষের সাধারণ মানুষ নির্যাতিত হতে থাকলে কবির কণ্ঠে উচ্চারিত হতে থাকে বিদ্রোহের বাণী। অন্যায়-অবিচার ও শোষণকে তিনি কখনোই মেনে নেননি বরং এসবের বিরুদ্ধে তিনি ছিলেন অকুতোভয় বিদ্রোহী। উদ্দীপকে অসম সাহসী, বুদ্ধিদীপ্ত ও রণকৌশল তিতুমীরের অসাধারণ বীরত্বগাথা আলোচিত হয়েছে। ব্রিটিশ ও জমিদারশ্রেণির ভয়াল শোষণ নির্যাতনের বিরুদ্ধে তিনি রুখে দাঁড়ান। গড়ে তোলেন নারিকেলবাড়িয়া ন্যামাক স্থানে বাঁশের কেল্লা। আধুনিক অস্ত্রসজ্জিত শক্তিশালী ইংরেজ বাহিনীর বিরুদ্ধে আমৃত্যু লড়েছেন এই সাহসী বীর বাঙালি তিতুমীর। দেশ-মাটি ও মানুষের জন্য অবশেষে জীবন বিসর্জনেও পিছপা হননি। অনুরূপভাবে 'বিদ্রোহী' কবিতাটিতেও কবি তৎকালীন ব্রিটিশদের অন্যায়-অবিচার ও অধীনতার বিরুদ্ধে সদা সোচ্চার ছিলেন। প্রাণ বাজি রেখে সমস্ত অনাচারের বিরুদ্ধে কবিকণ্ঠে উচ্চারিত হয়েছে প্রতিবাদ ও বিদ্রোহ। সাধারণ শ্রেণির অসচেতন ও অধিকার বঞ্চিত মানুষদের মুক্তির দীক্ষা দিয়েছেন। অন্যায়াকে মেনে নেওয়ার প্রবণতায় কখনোই দেখা যায়নি বিদ্রোহী কবি কাজী নজরুল ইসলামকে বরং প্রতিবাদ ও বিদ্রোহের মাধ্যমে সাম্য ও অধিকারপূর্ণ সমাজ-রাষ্ট্র প্রতিষ্ঠা করার পিছনে কাজ করে গেছেন। 'বিদ্রোহী' কবিতার কবিও সমস্ত অন্যায়-শোষণ ও অধীনতার বিরুদ্ধে ছিলেন প্রতিবাদী ও প্রতিরোধক কণ্ঠস্বর, যা ব্রিটিশদের অপশাসনের বিরুদ্ধে এক অনড় শক্ত বলয় তৈরি করতে সমর্থ হয়। ব্রিটিশবিরোধী অসীম সাহসী বীর তিতুমীর সমস্ত অন্যায়, অবিচার ও শোষণের বিরুদ্ধে প্রতিরোধের বেষ্টনী তৈরি করেছিলেন। আপ্রাণ লড়েছেন দেশ-মাটি ও মানুষের পক্ষে। তাই বলা যায়, \"উদ্দীপকের তিতুমীর যেন 'বিদ্রোহী' কবিতার কবির চেতনাকেই ধারণ করে আছে\"- মন্তব্যটি যৌক্তিক।"
        }
      ]
    },
    {
      "number": "8",
      "uddipok": "মানুষ বেঁচে থাকার জন্য শেষ পর্যন্ত লড়াই করে। জীবনের শেষ ক্ষুদ্র অবলম্বনকেও বিসর্জন দিয়ে বাঁচতে চায়। কোনো প্রাণীই এর ব্যতিক্রম নয়, যেমন: বাঘের ক্ষুধা সহ্যের মাত্রা অতিক্রম করলে আপন ছানাদেরকে খেয়েও জীবন বাঁচায়।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "'লালসালু' উপন্যাসের ইংরেজি অনুবাদের নাম 'Tree Without Roots'"
        },
        {
          "label": "খ",
          "question": "",
          "explanation": "অভাব-অনটন দূর হওয়ার প্রত্যাশা নিয়ে শস্যহীন গারো পাহাড়ের লোকেরা ছোটে। 'লালসালু' উপন্যাসে শস্যহীন জনবহুল অঞ্চলের বাসিন্দাদের কথা বলা হয়েছে। এই অঞ্চলের বাসিন্দারা সুখে থাকার আশা নিয়ে দিন কাটায়। ঘরে খাবার না থাকলেও দূরে তাকিয়ে থেকে অভাব মেটাবার দুরাশায় মত্ত হয় তারা। কিন্তু কেবল আশায় বুক বেঁধে অভাব মিটবে না বুঝতে পেরে তারা দিনক্ষণের হিসাব না করেই ছুটে চলে অজানার উদ্দেশ্যে।"
        },
        {
          "label": "গ",
          "question": "",
          "explanation": "'লালসালু' উপন্যাসের মানুষগুলোর বেঁচে থাকার জন্য ছুটে চলা ও অস্তিত্ব রক্ষার সংগ্রামের দিকটি উদ্দীপকে ফুটে উঠেছে। 'লালসালু' উপন্যাসের মজিদ শস্যহীন জনবহুল একটি গ্রামে জন্মগ্রহণ করে। সেখানে জনসংখ্যার তুলনায় শস্য উৎপাদন হয় খুব সামান্য। খেতে না পেয়ে সেখানকার মানুষের চোখে দীনতা ও অসহায়তার ভাব ফুটে ওঠে। তাদের দেশ মরার দেশ, কোনো শস্য নেই, নিরন্তর টানাটানিতে সকলের জীবন দুর্বিষহ। তাই তারা ভাগ্যান্বেষণে বেরিয়ে পরে। নিজেদের অস্তিত্ব টিকিয়ে রাখার জন্য দেশত্যাগ করে। মজিদও ভাগ্যান্বেষণে মহব্বতনগর গ্রামে আসে এবং সেখানকার একটি মাজারকে আশ্রয় করে জীবনবৃত্তির পথ খোলে। উদ্দীপকে মানুষের বেঁচে থাকার জন্য লড়াইয়ের প্রসঙ্গ উঠে এসেছে। মানুষ নিজেদের অস্তিত্ব টিকিয়ে রাখার জন্য আজীবন লড়াই করে যায়। নিজেদের শেষ অবলম্বনকে বিসর্জন দিয়ে হলেও মানুষ বেঁচে থাকতে চায়। 'লালসালু' উপন্যাসের শস্যহীন অঞ্চলের মানুষের বেঁচে থাকার লড়াইয়ের সাথে উদ্দীপকের অস্তিত্ব রক্ষার জন্য লড়াই করা মানুষগুলোর। মিল দেখা যায়। এ দিক বিচারে উদ্দীপকে 'লালসালু' উপন্যাসের শস্যহীন অঞ্চলের মানুষের জীবন বাঁচাতে ছুটে চলা ও অস্তিত্ব রক্ষার সংগ্রামের দিকটি ফুটে উঠেছে বলা যায়।"
        },
        {
          "label": "ঘ",
          "question": "",
          "explanation": "উদ্দীপক 'লালসালু' উপন্যাসের মূল বিষয়বস্তু অস্তিত্ববাদের ধারণাকে 'ধারণ করেছে। 'লালসালু' উপন্যাসের প্রধান চরিত্র মজিদ শস্যহীন এক জনবহুল অঞ্চলের মানুষ। যেখানকার মানুষের নিত্যসঙ্গী দারিদ্র্যতা। তারা অস্তিত্ব টিকিয়ে রাখার সংগ্রামে নিরন্তর ছুটে চলে। মজিদ নিজের ভাগ্যান্বেষণে মহব্বতনগরে এসে মোদাচ্ছের পিরের 'মাজার প্রতিষ্ঠা করে। দুর্ভিক্ষপীড়িত অঞ্চল থেকে আসা মজিদের আর কোনো অবলম্বন ছিল না 'বলেই সে ধর্মকে অবলম্বন করে ব্যাবসা শুরু করে। মূলত মজিদ তার অস্তিত্ব টিকিয়ে রাখার সর্বোচ্চ চেষ্টা করেছে। উদ্দীপকে উঠে এসেছে মানুষের বেঁচে থাকার লড়াইয়ের প্রসঙ্গ। মানুষ বেঁচে থাকার জন্য সবরকম চেষ্টা চালাতেই প্রস্তুত। নিজেদের অস্তিত্ব রক্ষার জন্য জীবনের শেষ অবলম্বনকে বিসর্জন দিয়ে হলেও মানুষ ও প্রাণী বাঁচতে চায়। 'লালসালু' উপন্যাসের মজিদের মধ্য দিয়েও উদ্দীপকের বর্ণিত বেঁচে থাকাকে মুখ্য প্রতিপন্ন করা হয়েছে। বেঁচে থাকা তথা টিকে থাকার নির্মম লড়াইয়ে লিপ্ত সবাই। যেকোনো উপায় অবলম্বন করে তারা টিকে থাকতে বদ্ধপরিকর। মজিদ নিজের অভাব দূর করার লক্ষ্যে মাজার ব্যাবসাকে অবলম্বন করে। মাজার ব্যবসায় সে তার ঘরবাড়ি, জোতজমি, মান-সম্মান, খ্যাতি- সবাই অর্জন করে। কিন্তু সে বোঝে এ সবই তার লোক ঠকানো ব্যাবসা মাত্র। এ কারণে মাঝে মাঝে সে তার অস্তিত্ব সম্পর্কে সন্দিহান হয়ে ওঠে। পরক্ষণেই সে নিজের অস্তিত্বকে টিকিয়ে রাখার তাগিদে দ্বিগুণ বেগে তার কাজ চালিয়ে যায়। পরিস্থিতিই তাকে এমন পথে আসতে বাধ্য করেছে। উদ্দীপকেও বেঁচে থাকার লড়াইয়ের এহেন কঠিন পরিস্থিতির বিষয়েই আলোকপাত করা হয়েছে। কাজেই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "9",
      "uddipok": "অল্পশিক্ষিত মালেক মিয়ার চাকরি পাওয়ার কোনো সম্ভাবনা নেই, বাবার তেমন জমিজমাও নেই চাষ করার। তাই মালেক মিয়া নিরন্তর ভাবছে - জীবিকা নিয়ে। একদিন তার মাথায় ধারণা এলো- বাড়ির পিছনের ভাঙা কবরকে মাজার বানালে কেমন হয়। যেমন ভাবনা তেমন কাজ, রাতারাতি ভাঙা কবর পরিষ্কার হয়ে গেল। আরম্ভ হলো জমজমাট মাজার ব্যাবসা। মালেক মিয়ার ভাগ্য খুলে গেল।",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "'জাহেল' শব্দের অর্থ মূর্খ।"
        },
        {
          "label": "খ",
          "question": "",
          "explanation": "প্রশ্নোক্ত উক্তিটি দ্বারা গারো পাহাড়ের পাদদেশ থেকে মহব্বতনগর গ্রামে আগত গ্রামবাসীদের প্রতি মজিদের রাগের বিষয়টি উপস্থাপিত হয়েছে। মজিদ গরিব, অসহায়। বেঁচে থাকার তাগিদে জীবনসংগ্রামে লিপ্ত হয়ে একদিন সে নোয়াখালীর মহব্বতনগর গ্রামে অনুপ্রবেশ করে। নাটকীয়ভাবে অনুপ্রবেশ করে গ্রামবাসীদের বোকা বানানোর জন্য বলে ওঠে, 'আপনারা জাহেল-বেএলেম।' মোদাচ্ছের পিরের কবরকে আপনারা এভাবে ফেলে রেখে মূর্খতার পরিচয় দিয়েছেন। এ কারণেই মজিদের কোটরাগত চোখ রাগে আগুন হয়।"
        },
        {
          "label": "গ",
          "question": "",
          "explanation": "উদ্দীপকের মালেক মিয়া 'লালসালু' উপন্যাসের মজিদ চরিত্রের প্রতিনিধিত্ব করে। বিশিষ্ট কথাসাহিত্যিক সৈয়দ ওয়ালীউল্লাহর ধর্মব্যাবসা আশ্রিত একটি কালজয়ী উপন্যাস 'লালসালু'। ধর্মকে আশ্রয় করে জীবনসংগ্রামে নিরন্তর ছুটে চলতে থাকে মজিদ। মাঝে মাঝে প্রতারণার আশ্রয় নিয়েও অর্থ হাতিয়ে নিতে থাকে। এভাবেই একদিন সে অবস্থাশালী হয়ে ওঠে। উদ্দীপকের অল্পশিক্ষিত মালেক মিয়া জীবনসংগ্রামের জন্য বেছে নেন ধর্মব্যাবসা। বাড়ির পিছনের ভাঙা কবরকে পুঁজি করে গড়ে তোলেন জমজমাটপূর্ণ মাজার। যেখানের প্রাপ্ত আয় থেকে এখন সে অর্থবিত্তের মালিক। অনুরূপভাবে 'লালসালু' উপন্যাসের মজিদও দারিদ্র্যের কশাঘাতে জর্জরিত হয়ে একপর্যায়ে বেছে নেয় মাজার ব্যাবসা। ধর্মাশ্রিত মজিদের ব্যাবসা জমজমাট হয়ে ওঠে। ভাগ্যান্বেষণী মজিদ পরিণত হয় ভাগ্যসুপ্রসন্ন অবস্থাসম্পন্ন মজিদে। সুতরাং এটিই প্রতীয়মান হয় যে, উদ্দীপকের মালেক মিয়া 'লালসালু' উপন্যাসের ধর্ম ব্যবসায়ী মজিদ চরিত্রের প্রতিনিধিত্ব করেছে।"
        },
        {
          "label": "ঘ",
          "question": "",
          "explanation": "'অস্তিত্ব টিকিয়ে রাখাই মানুষের সর্বোচ্চ সাধনা'- উক্তিটি উদ্দীপক ও 'লালসালু' উপন্যাসের মালেক ও মজিদের অস্তিত্ব টিকিয়ে রাখার সংগ্রামের দিক থেকে যথার্থ। 'লালসালু' উপন্যাসে মজিদ অস্তিত্ব টিকিয়ে রাখার জন্য নানা ছলাকলার আশ্রয় গ্রহণ করে। ধর্মাশ্রয়ে মাজার ব্যাবসা করে অল্পসময়ে বেশ প্রতিপত্তিশালী বনে যায়। এই গাঢ় অস্তিত্ব টিকিয়ে রাখতে নানা ধরনের' কৌশলের অবলম্বন করে। উদ্দীপকে মালেক মিয়া অল্পশিক্ষিত। অস্তিত্ব টিকিয়ে রাখতে আশ্রয় গ্রহণ করে মাজার ব্যাবসার। বাড়ির পিছনের ভাঙা কবরকে পরিণত করে জমজমাটপূর্ণ মাজারে। পরম্পরায় হয়ে ওঠে সম্পদশালী ও প্রভাবশালী। অস্তিত্ব টিকিয়ে রাখতে নানা কৌশলকে পুঁজি করে এগোতে থাকে সামনের দিকে। 'লালসালু' উপন্যাসের মজিদের মধ্যেও উদ্দীপকের মালেকের মতো প্রবণতা লক্ষ করা যায়। উদ্দীপকে স্বল্প শিক্ষিত বেকার মালেক বেঁচে থাকার অভিপ্রায়ে এরকম ধর্মব্যাবসা গড়ে তোলে। পরবর্তীকালে এর অস্তিত্ব যেন সমূলে উৎপাটিত না হয় সেদিক সে বেশ যত্নশীল হয়। একইভাবে 'লালসালু' উপন্যাসের প্রধান চরিত্র মজিদ জীবনসংগ্রামে লিপ্ত হয়ে, দারিদ্র্যের সঙ্গে যুঝে আশ্রয় গ্রহণ করে ধর্মব্যাবসার। দুইজনই অস্তিত্ব টিকিয়ে রাখার অপকৌশল হিসেবে ধর্মকে ব্যাবসা হিসেবে গ্রহণ করে। অতএব উদ্দীপক ও 'লালসালু' উপন্যাসে বলা যায়, অস্তিত্ব টিকিয়ে রাখাই মানুষের সর্বোচ্চ সাধনা।"
        }
      ]
    },
    {
      "number": "10",
      "uddipok": "মানুষের বিরুদ্ধে চক্রান্ত করা একটি ঘৃণ্যতম অপরাধ। যারা এ কাজে লিপ্ত হয় তারা সবার চোখে ঘৃণিত অপরাধী, পাপী। এ সবকিছুর পরও তারা অন্যের বিরুদ্ধে চক্রান্ত করে, নিজেদের উদ্দেশ্য, সাধনের জন্য। তারা লোভের বশবর্তী হয়ে মনুষ্যত্ব বিসর্জন দেয়।",
      "tag": "NDCD 25",
      "sub_questions": [
        {
          "label": "ক",
          "question": "'আমি দওলতের পূজারি'- উক্তিটি কার?",
          "explanation": "'আমি দওলতের পূজারি'-উক্তিটি উমিচাঁদের।"
        },
        {
          "label": "খ",
          "question": "",
          "explanation": "সিকানদার আবু জাফর রচিত 'সিরাজউদ্দৌলা' নাটকের উদ্ধৃত উক্তিটি করেছিলেন নবাবের বড়ো খালা ঘসেটি বেগম। 'সিরাজউদ্দৌলা' নাটকে নবাব সিরাজউদ্দৌলার সিংহাসনে আরোহণের পরপরই ঈর্ষাপরায়ণ হয়ে তাঁর খালা ঘসেটি বেগম গভীর ষড়যন্ত্রে লিপ্ত হয়। তাঁর খালা নবাবের সেনাপতি মিরজাফর ও অন্য অমাত্যরা এক হয়ে ইংরেজদের পক্ষাবলম্বন করে। তারা ব্যক্তিস্বার্থকে প্রাধান্য দিয়ে নবাবের বিরুদ্ধে প্রাসাদ ষড়যন্ত্রে লিপ্ত হয়। সিরাজের প্রতি সবার এক বিদ্বেষী মনোভাব দেখেই উমিচাঁদের উদ্দেশে ঘসেটি বেগম বলেন, 'সিরাজের পতন কে না চায়?'"
        },
        {
          "label": "গ",
          "question": "",
          "explanation": "উদ্দীপকে 'সিরাজউদ্দৌলা' নাটকের যে ভাবের প্রতিফলন ঘটেছে সেটি হলো কতিপয় মানুষের লোভী স্বার্থান্বেষী মনোভাব। 'সিরাজউদ্দৌলা' নাটকে প্রতীয়মান হ্যা কিছু মানুষের লোভী মানসিকতা। তাদের স্বার্থান্বেষী চিন্তার কারণে বাংলার শেষ স্বাধীন নবাব সিরাজউদ্দৌলাকে পরাস্ত হতে হয়। স্বার্থান্ধতায় ও ঘৃণ্য দেশদ্রোহিতায় মেতে ওঠে। উদ্দীপকে বলা হয়েছে লোভ আর স্বার্থান্ধতা মানুষকে কতটা নিচে নামাতে পারে। স্বীয় স্বার্থ হাসিলের পাঁয়তারায় কিছু লোক দেশ-মাটি আর মানুষের সাথে বেইমানি করে বসতে কুণ্ঠাবোধ করে না। তারা তাদের মনষ্যত্ব বিসর্জন দিতেও পিছপা হয় না। সিকান্দার আবু জাফরের ঐতিহাসিক কালজয়ী নাটক হলো 'সিরাজউদ্দৌলা'। সেখানে কতিপয় লোভী ও স্বার্থান্ধ মানুষ যেমন মিরজাফর, ঘসেটি বেগম ও মোহাম্মদি বেগ প্রমুখ ব্যক্তিত্বের কারণে বাংলার প্রাসাদ ষড়যন্ত্র শুরু হয়। সরল বিশ্বাসী ও ঔদার্যপূর্ণ মানসিকতার অধিকারী সিরাজউদ্দৌলাকে যার কারণে জীবন দিতে হয়। স্বার্থান্বেষী, লোভী ও কুপ্রবৃত্তির এসব মানুষ ভুলে যায় মনুষ্যত্ববোধ ও - প্রতিদানের কথা। মিরজাফর, ঘসেটি, মোহাম্মদি বেগ ও মিরন এমন লোভী, স্বার্থান্ধ ও মনুষ্যত্বহীন চরিত্রের প্রতিনিধি। সুতরাং বলা যায় যে, উদ্দীপকে 'সিরাজউদ্দৌলা' নাটকের কতিপয় চরিত্রের লোভী স্বার্থান্বেষী মনোভাবের বিষয়টির প্রতিফলন ঘটেছে।"
        },
        {
          "label": "ঘ",
          "question": "",
          "explanation": "সিরাজউদ্দৌলার চারিত্রিক বৈশিষ্ট্য ও তাঁর পরিণতির কারণে বলা যায় একজন সফল দেশনায়কের গুণাবলি 'সিরাজউদ্দৌলা' নাটকের নবাব সিরাজের মধ্যে থাকলেও ভিতর-বাহিরের চক্রান্তই তাকে বিড়ম্বনার দিকে ঠেলে দিয়েছে। 'সিরাজউদ্দৌলা' নাটকে একটি ঐতিহাসিক ঔদার্যপূর্ণ চরিত্র নবাব সিরাজউদ্দৌলা। যিনি প্রজাবাৎসল্য, ক্ষমাপরায়ণ ও বিজ্ঞ শাসক বলে সর্বজন নন্দিত। কিন্তু স্বার্থান্বেষী, লোভী, বিবেকহীন ও দেশদ্রোহী কতিপয় স্বজন ও সভাসদগণের কারণে এ মহান শাসককে অনেক ষড়যন্ত্রের বেড়াজালে আবদ্ধ হতে হয়। দেশি-বিদেশি চক্রান্তের কারণে নবাব সিরাজকে,জীবন দিয়ে প্রায়শ্চিত্ত করতে হয়। উদ্দীপকের বিবৃত আলোচনা হতে প্রতীকায়িত হয় যে সমাজে-রাষ্ট্রে এমন কিছু ঘৃণ্য মানুষ থাকে যারা মূলত লোভী, স্বার্থান্ধ ও সংকীর্ণমনা। যারা স্বীয় স্বার্থ হাসিলের জন্য মনুষ্যত্ববোধকে বিসর্জন দিতে কুণ্ঠাবোধ করে না। এ সমস্ত মানুষের সান্নিধ্য এড়িয়ে চলতে না পারলে বড়ো ধরনের ক্ষতির সম্মুখীন হতে হয়। 'সিরাজউদ্দৌলা' নাটকে স্বার্থান্ধ, লোভী ও বিবেকবর্জিত কতিপয় খল-চরিত্রের কারণে বিচক্ষণ নবাবকে কঠিন ষড়যন্ত্রের বেড়াজালে আবদ্ধ হতে হয়। এদের মধ্যে অন্যতম হলো- মিরজাফর, ঘসেটি বেগম, মোহাম্মদি বেগ, মিরন, উমিচাঁদ প্রমুখ। দেশি ও আন্তর্জাতিক সুদূরপ্রসারী চক্রান্তের কারণে নবাব সিংহাসনে সমাসীন থাকতে পারেননি। উদ্দীপকে ঘৃণ্যতম অপরাধ চক্রান্ত, লোভী মানসিকতা, স্বার্থান্ধতা ও বিবেকহীনতার কথা বলা হয়েছে। অনুরূপভাবে 'সিরাজউদ্দৌলা' নাটকেও পরিদৃষ্ট হয় যে, নবাবের বিরুদ্ধে দেশি ও বিদেশি ষড়যন্ত্র, স্বার্থান্ধতা ও মনুষ্যত্ববোধহীনতার কারণে নবাব মসনদে অধিষ্ঠিত থাকতে পারেননি বরং ক্ষমতাচ্যুত হয়ে মৃত্যুবরণ করেছেন। সুতরাং বলা যায় যে, মন্তব্যটি যৌক্তিক।"
        }
      ]
    },
    {
      "number": "11",
      "uddipok": "আসমা ও সালমা দুই বোন। আসমার দুই সন্তান, সালমার কোনো সন্তান নেই। তাই সালমা, আসমার সন্তাদের মাতৃস্নেহে বড়ো করে। কিন্তু এ দোহ বেশিদিন স্থায়িত্ব লাভ করে না। কারণ আসমা ও সালমার বাবা তার সমস্ত সম্পত্তি আসমার দুই সন্তানকে মৃত্যুর পূর্বে উইল করে দেন। এতে করে সালমা খুব কষ্ট পায় এবং মনে মনে বলে, 'আগে জানলে আসমার সন্তানদের ছোটোবেলায় মেরে ফেলতাম।'",
      "tag": "NDCD 25",
      "sub_questions": [
        {
          "label": "ক",
          "question": "",
          "explanation": "'সিরাজউদ্দৌলা' নাটকের প্রথম অঙ্কের দ্বিতীয় দৃশ্যটি ১৭৫৬ সালের তেসরা জুলাইয়ের।"
        },
        {
          "label": "খ",
          "question": "",
          "explanation": "ফোর্ট উইলিয়াম দুর্গে নবাব সিরাজউদ্দৌলার আক্রমণের মুখে ইংরেজরা পালিয়ে যাওয়ায় প্রশ্নোক্ত উক্তিটি করা হয়েছে। ১৭০৬ সালে প্রতিষ্ঠিত, ফোর্ট উইলিয়াম দুর্গে ইংরেজরা 'নবাবের বিনা অনুমতিতে সামরিক শক্তি বৃদ্ধি করে। তাই নবাব ওই দুর্গ আক্রমণ করেন। ইংরেজ সৈন্যরা নবাবের সৈন্যদের আক্রমণের মুখে দিশাহারা হয়ে পড়লে ক্যাপ্টেন মিনচিন, কাউন্সিলর ফকল্যান্ড ও ম্যানিংহাম নৌকাযোগে দুর্গ থেকে পালিয়ে আত্মরক্ষা করে। শেষ পর্যায়ে ক্যাপ্টেন ক্লেটনও গভর্নর ড্রেকের সাথে পরামর্শের নাম করে আত্মরক্ষার্থে সব প্রতিজ্ঞা ভুলে দুর্গ থেকে পালিয়ে যায়। তাই ব্যঙ্গার্থে প্রশ্নোক্ত কথাটি বলা হয়েছে।"
        },
        {
          "label": "গ",
          "question": "উদ্দীপকের সালমার সজো 'সিরাজউদ্দৌলা' নাটকের কোন চরিত্রের মিল আছে তুলে ধরো।",
          "explanation": "উদ্দীপকের সালমার সঙ্গো 'সিরাজউদ্দৌলা' নাটকের ঘসেটি বেগমের মিল রয়েছে। 'সিরাজউদ্দৌলা' নাটকের ঘসেটি বেগম নবাব আলিবর্দি খানের জ্যেষ্ঠা কন্যা। নবাব সিরাজউদ্দৌলা ছিলেন আমিনা বেগমের ছেলে। ঘসেটি বেগমের কোনো সন্তান না থাকায় তিনি সিরাজউদ্দৌলার ভাই একরামউদ্দৌলাকে পোষ্যপুত্র হিসেবে গ্রহণ করেছিলেন। তার প্রত্যাশা ছিল, একরামউদ্দৌলা নবাব হলে মাতা হিসেবে রাজকার্য পরিচালনা করার সুযোগ পাবেন তিনি। কিন্তু একরামউদ্দৌলা বসন্ত রোগে আক্রান্ত হয়ে অকালে মৃত্যুবরণ করেন। পরবর্তীকালে সিরাজউদ্দৌলা নবাব হন। ঘসেটি বেগম তার উপর বিরাগভাজন ছিলেন। উদ্দীপকের আসমা ও সালমা দুই বোন। তারা আলোচ্য নাটকের আমিনা বেগম ও ঘসেটি বেগমের কথাই মনে করিয়ে দেয়। কারণ সালমার সন্তান না থাকায় সে আসমার সন্তানদের মাতৃস্নেহে বড়ো করেছে। কিন্তু তার এই স্নেহ বেশিদিন স্থায়ী হয় না। তার পিতা আসমার সন্তানদের সব সম্পত্তি দিয়ে দিলে তিনি মনঃক্ষুণ্ণ হন। 'সিরাজউদ্দৌলা' নাটকের সিরাজউদ্দৌলাকে ছোটোবেলা থেকে তার খালা ঘসেটি বেগম আদর-যত্নে লালিত করেছেন। কিন্তু তাঁর পিতার ইচ্ছায় সিরাজের নবাব হওয়াটাকে মেনে নিতে পারেননি ঘসেটি বেগম। সিরাজউদ্দৌলাকে হটিয়ে ক্ষমতা পাওয়ার সুযোগ না পেয়ে একসময় তিনি এটাও মনে করেন যে, আগে জানলে ছোটোবেলায় দুধের শিশু সিরাজউদ্দৌলাকে প্রাসাদ চত্বরে আছড়ে মেরে ফেলতে দ্বিধা করতেন না। তাঁর এ ধরনের অন্যায় অভিপ্রায় উদ্দীপকের সালমার মনেও প্রতিধ্বনিত হয়। তাই বলা যায় যে, উদ্দীপকের সালমার সঙ্গে আলোচ্য রচনার ঘসেটি বেগমের মিল আছে।"
        },
        {
          "label": "ঘ",
          "question": "",
          "explanation": "উদ্দীপকটি কেবল ঘসেটি বেগম চরিত্রটিকে চিত্রিত করার ফলে তা 'সিরাজউদ্দৌলা' নাটকের আংশিক চিত্রকে ধারণ করে। 'সিরাজউদ্দৌলা' নাটকে বর্ণিত হয়েছে পলাশির যুদ্ধে বাংলার স্বাধীনতা হরণ হওয়ার সামগ্রিক দৃশ্যপট। এখানে সিরাজউদ্দৌলার দেশপ্রেম নাটকের মূল উপজীব্য। পাশাপাশি বাংলার বিশ্বাসঘাতক ও ইংরেজ বেনিয়াদের দৌরাত্ম্যও আলোচ্য। উদ্দীপকে আলোচিত হয়েছে আসমা ও সালমা নামক দুই বোনের কথা। সালমা বোনের সন্তানদের মাতৃস্নেহে পালন করলেও পিতার সম্পত্তি 'ভাগ তাকে মনঃক্ষুণ্ণ করে। আসমা ও সালমা বোন হলেও তাদের সম্পর্কে ফাটল ধরে। তারা মূলত আলোচ্য উপন্যাসের ঘসেটি বেগম ও আমিনা বেগমের প্রতিনিধিত্ব করে। সালমার স্বার্থপর আচরণ ঘসেটি বেগমের অনুরূপ। 'সিরাজউদ্দৌলা' নাটক শুধু স্বার্থপরতার ঘটনাকে কেন্দ্র করে আবর্তিত হয়নি। পারিবারিক জীবনের স্বার্থপর ঘটনাপ্রবাহ নাটকের একটি অংশের আলোচ্য। কিন্তু মূল অংশ জুড়ে রয়েছে বাংলার বিপন্ন স্বাধীনতা ও নবাব সিরাজউদ্দৌলার দেশপ্রেম। মূলত নবাব সিরাজউদ্দৌলার দেশপ্রেমই নাটকের মূল উপজীব্য। তবু বিশ্বাসঘাতকদের জন্য নাটকের সমাপ্তিতে নবাব সিরাজউদ্দৌলাকে পরাজিত অবস্থায় পাই আমরা। তাই যথার্থই বলা যায়, উদ্দীপকটি 'সিরাজউদ্দৌলা' নাটকের আংশিক চিত্র মাত্র।"
        }
      ]
    }
  ]
}