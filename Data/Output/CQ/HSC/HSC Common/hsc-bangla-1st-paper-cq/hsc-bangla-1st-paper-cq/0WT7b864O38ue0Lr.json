{
  "title": "মাইলস্টোন কলেজ ২০২৪",
  "subtitle": "বাংলা (11)",
  "questions": [
    {
      "number": "1",
      "uddipok": "অবশেষে বিবাহের দিন উপস্থিত হইল। নিতান্ত অতিরিক্ত সুদে একজন বাকি টাকাটা ধার দিতে স্বীকার করিয়াছিল, বিন্তু সময়কালে সে উপস্থিত হইল না। বিবাহ সভায় একটা তুমুল গোলযোগ বাধিয়া গেল। রামসুন্দর আমাদের রায় বাহাদুরের হাতে-পায়ে ধরিয়া বলিলেন, 'শুভকার্য সম্পন্ন হইয়া যাক। আমি নিশ্চয় টাকাটা শোধ করিয়া দেবো।' রায় বাহাদুর বলিলেন, 'টাকা হাতে না পাইলে বর সভাস্থ করা যাইবে না।'",
      "tag": "MC 24",
      "sub_questions": [
        {
          "label": "ক",
          "question": "অনুপমের কাছে চিরকাল কোনটিকে বড়ো সত্য বলে মনে হয়েছে?",
          "explanation": "অনুপমের কাছে চিরকাল বড়ো সত্য গলার স্বর।"
        },
        {
          "label": "খ",
          "question": "",
          "explanation": "আলোচ্য উক্তিটির মধ্যে অনুপমের ব্যক্তিত্বহীনতার দিকটি প্রকাশ পেয়েছে। অনুপম শিক্ষিত যুবক হয়েও ব্যক্তিত্ববিবর্জিত, পরিবারতন্ত্রের কাছে অসহায় পুতুলমাত্র। শম্ভুনাথবাবুর কাছে এ বিষয়টি প্রমাণিত হওয়ায় বিয়ে ভেঙে দেওয়ার সময় অনুপমের সাথে তিনি একটি কথা বলারও প্রয়োজন মনে করেননি। তাই অনুপম নিজের অবস্থান বোঝাতে গিয়ে এই অভিমতটি ব্যস্ত করেছে যে, 'প্রমাণ হইয়া গেছে, আমি কেহই নই।'"
        },
        {
          "label": "গ",
          "question": "",
          "explanation": "যৌতুক প্রদান করে মেয়ের বিয়ের আয়োজন করার দিক থেকে উদ্দীপকের রামসুন্দর 'অপরিচিতা' গল্পের শম্ভুনাথ সেনের প্রতিনিধি। 'অপরিচিতা' গল্পে শম্ভুনাথ সেন নগদ অর্থ ও গহনা যৌতুক দিতে রাজি হয়ে মেয়ের বিয়ে ঠিক করেছিলেন ধনী ঘরের সন্তান অনুপমের সঙ্গে। যদিও শেষ পর্যন্ত অনুপমের মামার হীন মানসিকতার কারণে শম্ভুনাথ সেন নিজেই মেয়ের বিয়ে ভেঙে দেন। অনুপমের মামা শম্ভুনাথ সেন কর্তৃক দেওয়া গয়নাগুলো আসল না নকল তা পরীক্ষা করার জন্য বিয়েবাড়িতে সেকরাকে সঙ্গে নিয়ে আসেন। গহনা পরীক্ষা করার আগে তিনি বিয়ের আনুষ্ঠানিকতা সম্পন্ন করতে চাননি। এ বিষয়টি কন্যার বাবার আত্মমর্যাদায় আঘাত হানে। তাই তিনি মেয়ের বিয়ে ভেঙে দেন। উদ্দীপকের রামসুন্দরের মাঝেও যৌতুক দানের মানসিকতা লক্ষ করা যায়। তিনিও মেয়ের বিয়ের জন্য যৌতুক দান করেন। যৌতুকের অবশিষ্ট টাকা পরিশোধ করার জন্য তিনি অন্যের কাছে সুদে টাকা ধার চান। যদিও সে টাকা না পাওয়ায় বিয়ের আনুষ্ঠানিকতা বন্ধ থাকে। রামসুন্দরের এমন মানসিকতার দিকটি 'অপরিচিতা' গল্পের কন্যার বাবা শম্ভুনাথ সেনের সাথে সাদৃশ্যপূর্ণ। যৌতুক দিয়ে তিনিও তার কন্যাকে অনুপমের সাথে বিয়ে দেওয়ার বন্দোবস্ত করেন। বিয়ের আসরে অনুপমের যৌতুকলোভী মামা প্রদত্ত গহনা আসল না নকল তা পরীক্ষা করে নিতে চান। এতে আত্মমর্যাদা বোধে উদ্‌বুদ্ধ শম্ভুনাথ নিজ মেয়েকে লগ্নভ্রষ্ট করেন এবং বিয়ের আসর থেকে বরপক্ষকে ফেরত পাঠান। তবে বরপক্ষকে যৌতুক দান শর্তে কন্যার বিয়ের আয়োজনের দিক থেকে উদ্দীপকের রামসুন্দর আলোচ্য গল্পের শম্ভুনাথ সেনেরই প্রতিনিধি।"
        },
        {
          "label": "ঘ",
          "question": "",
          "explanation": "\"উদ্দীপকের রায় বাহাদুর আর 'অপরিচিতা' গল্পের অনুপমের মামা একই মানসিকতা লালন করে।\" মন্তব্যটি যথার্থ। 'অপরিচিতা' গল্পের অনুপমের মামা যৌতুকলোভী একটি চরিত্র। তিনি যৌতুকের গহনা যাচাই করার পূর্বে বিয়ের আনুষ্ঠানিকতা শেষ করতে রাজি হন না। এমনকি বেয়াই তাকে ঠকাতে পারেন এবং বিয়ে সম্পন্ন হয়ে গেলে সেই ঠকানোর কোনো প্রতিকার করা সম্ভব হবে না বলে তিনি বাড়ির সেকরাকে সঙ্গে নিয়ে আসেন যেন গহনার পরিমাপ ও খাঁটিত্ব সম্পর্কে নিশ্চিত হওয়া যায়। উদ্দীপকের কন্যার পিতা পণের টাকার ব্যবস্থা করতে না পারায় বিয়ের সভায় গোলযোগ বাধে। টাকা ছাড়া বরের পিতা কোনোভাবেই বিয়ের কাজ সমাপ্ত করতে রাজি হন না এবং টাকা হাতে না পাওয়া পর্যন্ত বিয়ে না করানোর সিদ্ধান্তে অনড় থাকেন। উদ্দীপকে দেখা যায়, বিয়ের দিন কন্যার পিতা পণের টাকা জোগাড় করতে পারেনি বলে বরের বাবা বিয়ে ভেঙে দিতে চাচ্ছেন। তিনি স্পষ্ট করেই বলেছেন টাকা না পেলে বর সভাস্থ করবেন না। এক্ষেত্রে কন্যার পিতার অসহায় অবস্থা ও হাত-পা ধরাও তার মন গলাতে পারেনি। 'অপরিচিতা' গল্পের অনুপমের মামাও বিয়ের কাজ শুরু হওয়ার আগে কনের সমস্ত গহনা যাচাই করে দেখতে চেয়েছেন। কেননা, তিনি দেওয়া-খোওয়ার বিষয়ে ঠকতে চাননি। যৌতুকলোভী মানসিকতার এ দিকটি উদ্দীপকের রামসুন্দর চরিত্রটিকে 'অপরিচিতা' গল্পের অনুপমের মামার সঙ্গে সাদৃশ্যপূর্ণ করে তুলেছে।"
        }
      ]
    },
    {
      "number": "2",
      "uddipok": "রেডিও-টিভিতে বিখ্যাত ও পদস্থ ব্যক্তিদের ধরে নিয়ে প্রোগ্রাম করিয়েও কর্তাদের তেমন সুবিধা হচ্ছে না বোধ হয়। তাই এখন বুদ্ধিজীবী ও শিল্পীদের ধরে ধরে তাদের দিয়ে খবরের কাগজে বিবৃতি দেওয়ানের কূটকৌশল শুরু হয়েছে। আজকের কাগজে ৫৫ জন বুদ্ধিজীবী ও শিল্পীর নাম দিয়ে এক বিবৃতি বেরিয়েছে। এঁদের মধ্যে কেউ কেউ সানন্দে ও সাগ্রহে সই দিলেও বেশির ভাগ বুদ্ধিজীবী ও শিল্পী যে বেয়নেটের মুখে সই দিতে বাধ্য হয়েছেন, তাতে আমার কোনো সন্দেহ নেই।",
      "tag": "ISCM 24,MC 24",
      "sub_questions": [
        {
          "label": "ক",
          "question": "",
          "explanation": "'রেইনকোট' গল্পের সর্দার গোছের রাজাকার হলো ওয়েলডিং ওয়ার্কশপের মালিকের শ্বশুর।"
        },
        {
          "label": "খ",
          "question": "",
          "explanation": "শহীদমিনার সম্পর্কে পাকিস্তানি মিলিাটারির বড় কতার্দের ধারণা দিতে গিয়ে উক্তিটি করেন প্রিন্সিপ্যাল সাহেব। প্রিন্সিপ্যাল ডক্টর আফাজ আহমদ পাকিস্তানি সেনাবাহিনীর দোসর হিসেবে কাজ করতেন। নানা বুদ্ধি এবং পরামর্শ দিয়ে তিনি তাদের সাহায্য করার চেষ্টা করতেন। তিনি জানতেন দেশের শহীদমিনারগুলো বাঙালির জাতীয় চেতনার প্রতীক। তাই তিনি পাকিস্তানি মিলিটারির বড় কতার্দের কাছে সবিনয়ে বলেছিলেন, ‘‘পাকিস্তান যদি বাঁচাতে হয় তো সব স্কুল-কলেজ থেকে শহীদমিনার হটাও। এগুলো হলো পাকিস্তানের শরীরের কাঁটা।” উক্ত কথার মাধ্যমে তার দেশ ও জাতির সঙ্গে বিশ্বাসঘাতকতার ঘৃণ্য দিকটি প্রকাশিত হয়েছে।"
        },
        {
          "label": "গ",
          "question": "",
          "explanation": "উদ্দীপকটি 'রেইনকোট' গল্পের সঙ্গে নির্যাতন চালিয়ে তথ্য বের করার এবং পাকিস্তানি বাহিনীর নির্মমতার দিক থেকে সংগতিপূর্ণ। 'রেইনকোট' গল্পটি মূলত মুক্তিযুদ্ধের সময়কার ঢাকার পরিস্থিতি নিয়ে রচিত। গল্পটির অধিকাংশ ঘটনা বিবৃত হয়েছে নুরুল হুদা নামক একজন ব্যক্তির জবানিতে। যে একজন কলেজ শিক্ষক এবং যার শ্যালক মিন্টু একজন মুক্তিযোদ্ধা। পাকিস্তানি মিলিটারি বাহিনী নুরুল হুদাকে মুক্তিযোদ্ধাদের সহায়তাকারী ভেবে তুলে নিয়ে গিয়ে অনেক অত্যাচার করে এবং তার কাছ থেকে মুক্তিযোদ্ধাদের ঠিকানা ও তথ্য জানতে চায়। কিন্তু নুরুল হুদা কোনোভাবেই মিলিটারিকে মুক্তিযোদ্ধাদের কোনো তথ্য দেন না বরং অনেক নির্যাতন কষ্ট সহ্য করেন। উদ্দীপকে বর্ণিত হয়েছে কীভাবে বেয়োনেটের মুখে বুদ্ধিজীবী ও শিল্পীদের দিয়ে খবরের কাগজে বিবৃতি নিচ্ছিল পাকিস্তানি বাহিনীরা। পাকিস্তানি বাহিনীর এমন নির্মমতার দিকটি 'রেইনকোট' গল্পেও ফুটে উঠেছে গভীরভাবে। এছাড়াও সাধারণ মানুষের উপর অকথ্য নির্যাতনের বিষয়টি আলোচ্য গল্পের সাথে সাদৃশ্য স্থাপন করে উদ্দীপকটি। তাই বলা যায়, তুলে নিয়ে নির্যাতন ও পাকিস্তানি বাহিনীর নির্মমতার বিষয়টি 'রেইনকোট' গল্পের সাথে উদ্দীপকটি সংগতিপূর্ণ হয়ে ওঠে।"
        },
        {
          "label": "ঘ",
          "question": "",
          "explanation": "\"উদ্দীপকের প্রতিফলিত দিকটি 'রেইনকোট' গল্পের সমগ্রভাব ধারণ করে না।\"- উক্তিটি যথার্থ। 'রেইনকোট' গল্পটির তাৎপর্য অসাধারণ। রেইনকোট একটি প্রতীকী চরিত্র যেটি গায়ে দেওয়ার ফলে সাধারণ ভীতু প্রকৃতির নুরুল হুদার মধ্যে সঞ্চারিত হয় উষ্ণতা, সাহস এবং দেশপ্রেম। নুরুল হুদার জবানিতেই 'রেইনকোট' গল্পের অধিকাংশ ঘটনা বিবৃত হয়েছে। পাকিস্তানি মিলিটারিরা মুক্তিযোদ্ধাদের ঠিকানা ও তাদের পরিকল্পনা সম্পর্কে জানার জন্য নুরুল হুদার উপর অকথ্য নির্যাতন চালালেও বরং তিনি সবকিছু মুখ বুঝে সহ্য করে তাদেরকে কোনো কিছুই জানতে দেননি। উদ্দীপকে পাকিস্তানি হানাদার বাহিনী কর্তৃক বুদ্ধিজীবী ও শিল্পীদের ধরে ধরে তাদের দিয়ে খবরের কাগজে বিবৃতি দেওয়ানোর কূটকৌশল শুরু হয়; যেখানে ৫৫ জন বুদ্ধিজীবী ও শিল্পীর নাম দিয়ে এক বিবৃতি বেড়িয়েছে। যাদের মধ্যে কেউ কেউ সানন্দে ও সাগ্রহে সই দিলেও বেশিরভাগ বুদ্ধিজীবী ও শিল্পী বোয়োনেটের মুখে সই দিতে বাধ্য হয়েছে। উদ্দীপক ও 'রেইনকোট' গল্পের মূল উপজীব্য বিষয় হলো মুক্তিযুদ্ধ। কিন্তু গল্পের বিষয়বস্তুর বিস্তৃতির দিকটা ভিন্ন। 'রেইনকোট' গল্পে রেইনকোটটি প্রতীকি অর্থে ব্যবহৃত হয়েছে। মুক্তিযোদ্ধা শ্যালকের রেইনকোট গায়ে দিয়ে ভীতু নুরুল হুদার মধ্যে যে সাহস ও দেশপ্রেম জাগ্রত হয় তার প্রকৃতি ব্যাখ্যা করা হয়েছে আলোচ্য গল্পে। এছাড়াও বিশ্বাসঘাতক প্রিনসিপ্যাল সাহেব এবং সামাজিক অস্থিরতার চিত্রও তুলে ধরা হয়েছে গল্পটিতে। কিন্তু উদ্দীপকটিতে এই প্রসঙ্গগুলো অনুপস্থিত। তাই প্রশ্নোক্ত উক্তিটি যথার্থ ও যৌক্তিক।"
        }
      ]
    },
    {
      "number": "3",
      "uddipok": "আমারে তোমার বুকে টেনে লও রাজা আমি হিন্দু না- আমি না মোছলমান যাবজ্জীবন কারাবাসসহ সাজা দেশান্তরের খাঁটি নিষ্পাপ প্রাণ। (সত্যগুহ)",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "বায়ান্নর দিনগুলো জাতির পিতা বঙ্গবন্ধু শেখ মুজিবুর রহমানের 'অসমাপ্ত আত্মজীবনী' গ্রন্থ থেকে সংকলিত হয়েছে।"
        },
        {
          "label": "খ",
          "question": "",
          "explanation": "বাংলা ভাষা পূর্ব পাকিস্তানের রাষ্ট্রভাষা হতে যাচ্ছে- এমন দূরদর্শী ভাবনা থেকে শেখ মুজিবুর রহমান আলোচ্য মন্তব্যটি করেছেন। ১৯৫২ সালের ২১শে ফেব্রুয়ারি বাংলাকে রাষ্ট্রভাষা করার দাবিতে আন্দোলনরত মিছিলে ছাত্র-জনতার ওপর গুলির খবর গ্রামগঞ্জে পৌঁছালে সেখানেও প্রতিবাদ শুরু হয়। মানুষ বুঝতে পারে, শাসকগোষ্ঠী বাঙালিদের মুখের ভাষা কেড়ে নিতে চায়। অধিকার আদায়ে তাই তারা ঐক্যবদ্ধ হয়। বাঙালির এই জাগরণ দেখে দূরদর্শী বঙ্গবন্ধু এই ভেবে ভরসা পান যে, পাকিস্তানিরা বাঙালিদের আর দমাতে পারবে না। বাংলা ভাষাকে রাষ্ট্রভাষা না করে তাদের আর কোনো উপায় নেই।"
        },
        {
          "label": "গ",
          "question": "",
          "explanation": "উদ্দীপকে যাবজ্জীবন কারাবাসের সাথে শেখ মুজিবের দেশের মানুষের জন্য সংগ্রাম করে দীর্ঘদিন কারাবাস করার সাদৃশ্য পাওয়া যায়। দেশের-মানুষের অধিকার আদায়ের জন্য 'বায়ান্নর দিনগুলো' রচনার লেখক শেখ মুজিব কারাবাস করেন। দেশের মানুষকে পরাধীনতার শিকল 'থেকে মুক্ত করার জন্য তিনি অসংখ্যবার কারাবরণ করেন। নিজের স্ত্রী, সন্তান, পিতামাতা ছেড়ে দীর্ঘদিন কারাগারের নির্জন প্রকোষ্ঠে দিন পার করেন। বর্ণবৈষম্য সবকিছু ভুলে আমরা যে সকলেই মানুষ এটা বিশ্বাস করে তিনি জন্য সংগ্রাম করেছেন। উদ্দীপকে জাতপাত সবকিছু ভুলে হিন্দু-মুসলিম সকলকে বুকে টেনে নেওয়ার কথা বলা হয়েছে। এখানে যাবজ্জীবন কারাবাসের কথার বলা হয়েছে যেটি 'বায়ান্নর দিনগুলো' রচনার শেখ মুজিবের দেশের মানুষের অধিকার আদায়ের জন্য কারাবরণের দিকের সঙ্গে সাদৃশ্যপূর্ণ। শেখ মুজিব একজন দেশপ্রেমিক। তিনি সবসময় অত্যাচার ও শোষণের বিরুদ্ধে সোচ্চার ছিলেন; যার ফলে তিনি দীর্ঘদিন পাকিস্তানি শাসকদের কাছে বিনা কারণে দিনের পর দিন বিনা বিচারে জেল খেটেছেন। সুতরাং বলা যায়, উদ্দীপকের যাবজ্জীবন কারাবাসের সাথে শেখ মুজিবের কারাবাসের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকে 'বায়ান্নর দিনগুলো' রচনার সমগ্রভাব ফুটে ওঠেনি। কারণ - বায়ান্নর দিনগুলোতে বঙ্গবন্ধুর জেলজীবন এবং জেল থেকে মুক্তিলাভের স্মৃতিবিবৃত হলেও উদ্দীপকে শুধু কারাবাসের কথা বলা হয়েছে, কারাগার থেকে মুক্তিলাভের কথা বলা হয়নি। - - 'বায়ান্নর দিনগুলো' রচনায় বঙ্গবন্ধুর আত্মজীবনী তুলে ধরা হয়েছে। - তিনি দেশের জন্য সংগ্রাম করেছেন যার ফলে দীর্ঘদিন কারাবাস করেছেন। কিন্তু তারপরেও তিনি দমে যাননি। যৌবনের অধিকাংশ সময় - কারা প্রকোষ্ঠের নির্জনে কাটলেও জনগণ-অন্তপ্রাণ মানুষটি ছিলেন আপসহীন, নির্ভীক। তৎকালীন পাকিস্তান সরকার বঙ্গবন্ধুকে বিনা বিচারে বছরের পর বছর কারাগারে বন্দি করে রাখে যার প্রতিবাদে তিনি অনশন ধর্মঘট করেন। এছাড়াও' মৃত্যুপন্ন, অবস্থায় প্রিয়জনদের কথা মনে পড়ে স্মৃতিকাতর হওয়ার বিষয়টিও পরিলক্ষিত হয়। উদ্দীপকে 'আমি হিন্দ না-আমি না মোসলমান', আমারে তোমার বুকে টেনে লও রাজা' দিয়ে মূলত ধর্মবর্ণ নির্বিশেষে সবাইকে এক হয়ে যাওয়ার কথা বলা হয়েছে। কবিতায় দেশের জন্য যাবজ্জীবন কারাবাসের কথা বলা হয়েছে যেটার সাথে 'বায়ান্নর দিনগুলো' রচনার সাদৃশ্য পাওয়া যায়। অপরদিকে বঙ্গবন্ধু কারাগার থেকে মুক্তি পেলেও উদ্দীপকে মুক্তির আলো দেখানো হয়নি যেটা বৈসাদৃশ্যপূর্ণ। - 'বায়ান্নর দিনগুলো' রচনায় বঙ্গবন্ধু ঢাকা সেন্ট্রাল জেলে বন্দি থাকা অবস্থায় আত্মজীবনী লেখার শুরু করেন যেখানে তিনি ১৯৫২ সালের থেকে ১৯৫৫ সালের ঘটনা তুলে ধরেন। কীভাবে তিনি অনশন ধর্মঘট শুরু করেন প্রতিবাদ করার জন্য, কে তাঁর সহযোগী ছিল, কীভাবে তাঁর সাথে জেলের মানুষজন ও কর্তৃপক্ষ আচরণ করেছিল সেসব বিষয় ফুটিয়ে তোলা হয়েছে। এছাড়াও কীভাবে তিনি জেল থেকে মুক্তি পেলেন সেটা ঘটনা স্থান পেয়েছে যেটা উদ্দীপকে অনুপস্থিত। সুতরাং বলা যায়, উদ্দীপকে 'বায়ান্নর দিনগুলো' রচনায় সমগ্রভাব ফুটে ওঠেনি।"
        }
      ]
    },
    {
      "number": "4",
      "uddipok": "রক্তের অক্ষরে দেখিলাম আপনার রূপ চিনিলাম আপনাকে আঘাতে আঘাতে; সত্য যে কঠিন কঠিনেরে ভালোবাসিলাম সে কখনো করে না বঞ্চনা।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "সবচেয়ে বড়ো দাসত্ব হলো পরাবলম্বনই।"
        },
        {
          "label": "খ",
          "question": "",
          "explanation": "'আগুনের সম্মার্জনা' বলতে 'আমার পথ' প্রবন্ধে সমাজের সকল অশুদ্ধি ও ক্লেদ দূর করার হাতিয়ারকে বোঝানো হয়েছে। 'আমার পথ' প্রবন্ধে লেখক যে সমাজের ভিত্তি পচে গেছে তাকে সমূলে উৎপাটন করার পক্ষপাতী। তিনি পক্ষপাতী যা কিছু অশুভ, মিথ্যা, মেকি তা দূর করার। এজন্য তাঁর মতে, প্রয়োজন আগুনের। কেননা, আগুন সব রকম অশুদ্ধিকে পুড়িয়ে ছাই করে দেয়। 'আগুনের সম্মার্জনা' বলতে লেখক এ বিষয়টিকেই বুঝিয়েছেন।"
        },
        {
          "label": "গ",
          "question": "",
          "explanation": "উদ্দীপকের কবিতাংশে 'আমার পথ' প্রবন্ধের সত্যের পথকে বেছে নেওয়ার দিকটি প্রতিফলিত হয়েছে। 'আমার পথ' প্রবন্ধে লেখক নিজেকেই নিজের কর্ণধার হিসেবে বরণ - করে সত্যের পথ ধরে এগিয়ে চলার জন্য দৃঢ় প্রত্যয়ী। নিজের ভিতরে যে সত্য আছে এই সত্যই লেখকের মূল কান্ডারি, মূল পথপ্রদর্শক। সত্যকে অবলম্বন করেই লেখকের পথ চলা। তিনি বুঝতে পেরেছেন, অন্তরে মিথ্যা থাকলে বাইরেও তার প্রতিফলন ঘটে। আপন সত্যকে পথের একমাত্র দিশারি করে পথ চলতে পারলে তবেই অভীষ্ট লক্ষ্যে পৌঁছানো যায়। আত্ম-সত্যই সবচেয়ে বড়ো সত্য, আত্মকে চিনতে পারলে মানুষ কখনোই মিথ্যাপথে পরিচালিত হতে পারে না। তাই লেখক আত্ম সত্যকেই তাঁর পথ বলে উল্লেখ করেছেন। অন্যদিকে, উদ্দীপকের কবিতাংশ থেকে জানা যায়, কবি আঘাতে- বেদনায় এখন নিজেকে তথা সত্যকে বুঝতে পেরেছেন। এ' সত্যকে পাওয়া কঠিন বটে কিন্তু সত্য কখনো মানুষকে বঞ্চনা দেয় না কিংবা প্রতারণা করে না অর্থাৎ উদ্দীপকের কবিতাংশের মূল বিষয় হলো আত্মকে চেনার মাধ্যমে সত্যকে চেনা আর সত্যকে চেনার মাধ্যমেই অভীষ্ট লক্ষ্যে পৌঁছা। তাই বলা যায়, 'আমার পথ' প্রবন্ধের আত্মকে চেনার মাধ্যমে সত্যপথকে চেনার বিষয়টি উদ্দীপকের কবিতাংশে প্রতিফলিত হয়েছে।"
        },
        {
          "label": "ঘ",
          "question": "",
          "explanation": "'আমার পথ' প্রবন্ধে যে রকম সত্যের শক্তিতে বলীয়ান হওয়ার কথা বলা হয়েছে, তেমনই উদ্দীপকের কবিতাংশ সত্যের শক্তিতে বলীয়ান হওয়ার কথাই বলে। 'আমার পথ' প্রবন্ধে লেখক সত্যকে তাঁর একমাত্র কর্ণধার হিসেবে বর্ণনা করেছেন। লেখক অসত্য বা মিথ্যার সাথে আপস না করে সত্যকে একমাত্র পথ হিসেবে বিবেচনা করে সে পথেই অগ্রসর হয়েছেন। অন্তরের ভীরুতা, কাপুরুষতা সবকিছু ঝেড়ে ফেলে আত্মশক্তিতে বলীয়ান হতে চেয়েছেন। ভুল করলে সে ভুল পথ থেকে নিজেকে শুধরিয়ে নিতে লেখকের কোনো আপত্তি নেই। লেখক ঝোঁকের বশবর্তী হয়ে, আবেগের বশে কোনো কাজ করতে চান না। সত্যকেই তাঁর জীবনের একমাত্র পথ বিবেচনা করে তাঁর কাঙ্ক্ষিত লক্ষ্যে পৌঁছাতে চান। আর সত্য শক্তিতে বলীয়ান থাকলেই মানুষ কেবল গন্তব্যে যথাযথভাবে পৌছাতে পারে অর্থাৎ মানুষের একমাত্র পথ সত্যপথই হওয়া উচিত। অন্যদিকে, উদ্দীপকের কবিতাংশ থেকে দেখা যায়, কবি আত্মকে চেনার মাধ্যমে সত্যকে চিনতে পেরেছেন এবং এই সত্যের পথকে তিনি একমাত্র অবলম্বন হিসেবে আঁকড়ে ধরেছেন। বুঝতে পেরেছেন যে, সত্যপ্রাপ্তি কঠিন হলেও একবার সেই সত্যকে পেলে কখনোই সে বঞ্চনা করে না কিংবা তার কারণে কখনোই ভ্রষ্ট হতে হয় না। উদ্দীপকের কবিতাংশে কবি এই সত্যের শক্তিতে বলীয়ান হয়েই পথ চলতে চেয়েছেন। সুতরাং 'আমার পথ' প্রবন্ধ এবং উদ্দীপকের আলোকে বলা যায়, উভয় ক্ষেত্রে আত্মাকে চেনার মাধ্যমে সত্যকে চেনা এবং সত্যকে চেনার মাধ্যমে সার্বিক কল্যাণ আনয়নের দিকটি ফুটে উঠেছে। উদ্দীপকের কবি কিংবা প্রবন্ধের লেখকের জীবনদর্শন একই। তাঁরা সমস্ত মিথ্যা পন্থা বাদ দিয়ে, অন্ধ নেতৃত্ব উপেক্ষা করে আত্মকে অবলম্বন করে পথ চলতে চান। কবি এবং লেখকের মূল শক্তি মূলত সত্যের শক্তি। আর এই সত্যের শক্তিতে বলীয়ান হতে পারলে যত রাধাই আসুক না কেন লক্ষ্যে পৌঁছানো যায়।"
        }
      ]
    },
    {
      "number": "5",
      "uddipok": "যেন গতিহীন, প্রাণহীন, সৃজনবিরাগী ও অন্ধকারাচ্ছন্ন প্রতিটি প্রাত্যহিক আজ। এ দেশের তরুণসমাজ এক অনিবার্য স্থবিরতায় ক্রমে আক্রান্ত হয়ে পড়ছে। মোবাইল ও মাদক তাদের এই অধঃপাতের প্রধান দুটি কারণ বলে মনে হয়। মানবজীবনে শিক্ষার প্রকৃত উদ্দেশ্য যে আত্মমর্যাদা, ব্যস্তিত্ব, স্বনির্ভরতা, দুরন্ত গতিবেগ, সৃজন, নির্ভীকতা, পরোপকার, অসাম্প্রদায়িকতা, সংস্কৃতিবোধ ও স্বদেশপ্রেম তা থেকে এ দেশের যুবসমাজ নিজেদের বিচ্ছিন্ন করে ফেলছে। পক্ষান্তরে গেমিং, টিকটক করা বা দেখা, অনলাইন আসক্তি এবং নানা রকম নেশা গ্রহণে তারা এখন ডুবে আছে। আসুন এর থেকে মুক্তির পথ খুঁজি।",
      "tag": "MC 24",
      "sub_questions": [
        {
          "label": "ক",
          "question": "'আঠারো বছর বয়স' কবিতাটি কোন ছন্দে রচিত?",
          "explanation": "'আঠারো বছর বয়স' কবিতাটি মাত্রাবৃত্ত ছন্দে রচিত।"
        },
        {
          "label": "খ",
          "question": "",
          "explanation": "মানবজীবনধারায় আঠারো বছর বয়স তারণ্যের দীপ্তিতে কল্যাণ সাধনায় চির ভাস্বর। বিষয়টি বুঝাতেই প্রশ্নোক্ত উক্তিটি করা হয়েছে। আঠারো বছর বয়সের তরুণরা প্রবল আবেগে ঝুঁকি নিয়ে অসিরায় গতিতে জীবন সংগ্রামে ঝাঁপিয়ে পড়ে। এ বয়সেই তরুণেরা অদম্য দুঃসাহসে কঠিন বাধাবিপত্তি উপেক্ষা করে অন্যায়ের বিরুদ্ধে মাথা উঁচু করে দাঁড়ায়। বিপদের সময় তারাই অগ্রণী ভূমিকা পালন করে। এ বয়স তাই বিপৎসংকুল। কিন্তু সমাজ ও জাতি গঠনে তরুণদের অবদানই সবচেয়ে বেশি। আর তাই কবি তারুণ্যের জয়গান গেয়ে প্রশ্নোক্ত উক্তিটি করেছেন।"
        },
        {
          "label": "গ",
          "question": "",
          "explanation": "উদ্দীপকের যুবসমাজ গতিহীন, প্রাণহীন, সৃজনবিরাগী ও অন্ধকারাচ্ছন্ন কিন্তু 'আঠারো বছর বয়স' কবিতার যুবসমাজ নির্ভীক, দুর্বার, সাহসী যেগুলো উদ্দীপকের সাথে কবিতার বৈসাদৃশ্য তুলে ধরে। 'আঠারো বছর বয়স' কবিতায় মূলত বয়ঃসন্ধিকালের বৈশিষ্ট্যকে তুলে ধরা হয়েছে। এখানে কৈশোর থেকে যৌবনে পদার্পণের বিভিন্ন বিষয় সুন্দরভাবে উপলব্ধি করা হয়েছে। কবিতায় যুবসমাজের নানা সাহসিকতার আত্মত্যাগের মহান মন্ত্রে উজ্জীবিত হওয়া, আঘাত-সংঘাতের মধ্যে রক্ত শপথ নিয়ে ঝাঁপিয়ে পড়ার কথা বলা হয়েছে। এখানে যুবসমাজের নির্ভীক, সাহসী, দুর্বার, প্রখর ইত্যাদির রূপের পরিচয় পাওয়া যায়, যাদের মধ্যে রয়েছে অদম্য প্রাণশক্তি এবং দুর্যোগ-দুর্বিপাক মোকাবিলা করার সাহস। উদ্দীপকে বর্তমান যুবসমাজের নেতিবাচক দিক তুলে ধরা হয়েছে। যে যুবসমাজ প্রায় ধ্বংসের দ্বারপ্রান্তে দাঁড়িয়ে আছে। সে সমাজ সম্পূর্ণ গতিহীন, প্রাণহীন সৃজনবিরাগী এবং অন্ধকারাচ্ছন্ন । যাদের মধ্যে নেই কোনো আত্মমর্যাদা, গতিবেগ, স্বনির্ভরতা, পরোপকার, নির্ভীকতা ইত্যাদি কোনো গুণ। যে যুবসমাজ ধ্বংস হয়ে যাচ্ছে মোবাইল ফোন ও মাদকের কারণে তা 'আঠারো বছর বয়স' কবিতার সম্পূর্ণ বিপরীত।"
        },
        {
          "label": "ঘ",
          "question": "",
          "explanation": "'এ দেশের বুকে আঠারো আসুক নেমে' উক্তিটি দ্বারা আঠারো বছর বয়সের বা যুবসমাজের বহু ইতিবাচক বৈশিষ্ট্যের কথা বলা হয়েছে। যেটি উদ্দীপকে বর্ণিত মানবজীবনে শিক্ষার প্রকৃত উদ্দেশ্যর সাথে সম্পর্কিত।' 'আঠারো বছর বয়স' কবিতায় বহু ইতিবাচক বৈশিষ্ট্য চিহ্নিত করা হয়েছে। জড় নিশ্চল প্রথাবদ্ধ জীবনকে পেছনে ফেলে নতুন জীবন রচনার যত্ন, কল্যাণ ও সেবাব্রত, উদ্দীপনা, সাহসিকতা, দুর্বার গতি ইত্যাদি বৈশিষ্ট্য রয়েছে। কারণ, এ বয়সই একমাত্র ঝুঁকি নেবার উপযোগী। অদম্য দুঃসাহসে সকল বাধা-বিপদকে পেরিয়ে যাওয়ার এবং অন্যায়ের বিরুদ্ধে মাথা উঁচু করে দাঁড়াবার জন্য প্রস্তুত। উদ্দীপকে উঠে এসেছে গতিহীন, প্রাণহীন, সৃজনবিরাগী ও অন্ধকারাচ্ছন্ন এক যুবসমাজ। যারা নানারকম নেশা গ্রহণ ও অনলাইন-সংক্রান্ত বিভিন্ন বিষয়ের সাথে সম্পৃক্ত হয়ে তারুণ্যকে ধ্বংস করছে। উদ্দীপকের এই যুবসমাজ মানবজীবনের শিক্ষার প্রকৃত উদ্দেশ্য হতে নিজেদের বিচ্ছিন্ন করে ফেলেছে। 'আঠারো বছর বয়স' কবিতায় এমন এক তারুণ্যের কথা বলা হয়েছে যারা দুঃসাহসী, ঝুঁকি নেবার উপযোগী, অদম্য প্রাণশক্তির অধিকারী। যে যুবসমাজ আত্মপ্রত্যয়ী, জীবনের মুখোমুখি দাঁড়ায় স্বাধীনভাবে। পরাধীনতার শিকল ভেঙে হয়ে ওঠে উদ্যোগী। যে যুবসমাজ দেশ ও জাতির কল্যাণে এগিয়ে গেছে সবার আগে। আর এ কারণেই কবি এ দেশের বুকে আঠারো বছর বয়স নেমে আসার প্রত্যাশা ব্যক্ত করেছেন একইভাবে উদ্দীপকেও মানবজীবনে শিক্ষার প্রকৃত উদ্দেশ্য হিসেবে আত্মমর্যাদা, ব্যক্তিত্ব, স্বনির্ভরতা, দুরন্ত গতিবেগ, সৃজন, নির্ভীকতা, পরোপকার, অসাম্প্রদায়িকতা, সংস্কৃতিবোধ ও স্বদেশপ্রেমকে উল্লেখ করা হয়েছে। 'আঠারো বছর বয়স' কবিতায় যে তারুণ্যের কথা বলা হয়েছে তা মূলত উদ্দীপকের শিক্ষার প্রকৃত - উদ্দেশ্যকেই নির্দেশ করে। সুতরাং বলা যায় যে, 'এদেশের বুকে আঠারো আসুক নেমে' উক্তিটির সার্থকতা উদ্দীপকে বর্ণিত 'মানবজীবনের শিক্ষার প্রকৃত উদ্দেশ্যর সাথে সম্পর্কিত।"
        }
      ]
    },
    {
      "number": "6",
      "uddipok": "সগির বৈরাগীর কণ্ঠ আর তার হাতের দোতারা যেন অবিচ্ছেদ্য। প্রায় একযুগ ধরে ভাওয়াইয়া গান গেয়ে উত্তরবঙ্গের মানুষের মনে তার নাম গেঁথে গেছে। এবার তিস্তা চরে নদীভাঙা মানুষদের নবান্নের উৎসবে গান গাইছেন তিনি। হঠাৎ খবর পান তার গুরু জয়ন্ত বৈরাগী মরণাপন্ন। স্তব্ধ হয়ে গেলেন সগির বৈরাগী। তারপর কিছুক্ষণ নিশ্চুপ থেকে গুরুর নামে দ্বিগুণ আবেগে আবার গাইতে শুরু করেন- কেননা 'The show must go on.'",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "সৈয়দ নেহাল হোসেন ১৯৩২ সালে মৃত্যুবরণ করেন।"
        },
        {
          "label": "খ",
          "question": "",
          "explanation": "প্রশ্নোক্ত উক্তিটির মধ্য দিয়ে বিশাদগ্রস্ত কবির ঔদাসীন্য প্রকাশ পেয়েছে। কবিতায় কবি সুফিয়া কামাল বসন্তকে সব সময় সাদরে গ্রহণ করেন। কিন্তু এবার কবির স্বামীর মৃত্যু বেদনার কারণে প্রকৃতিতে যে বসন্ত এসেছে তা কবি সন্ধান রাখেননি। কারণ, কবির মন তাঁর স্বামীর মৃত্যু বেদনায় আচ্ছন্ন। তাই, বসন্তের এই ডাক এবার কবি আর শুনতে পারেননি।"
        },
        {
          "label": "গ",
          "question": "",
          "explanation": "উদ্দীপক ও 'তাহারেই পড়ে মনে' কবিতায় ব্যক্তিজীবনের দুঃখময় ঘটনার হায়াপাতের সাদৃশ্য রয়েছে। সৌন্দর্য মানবমনের অফুরন্ত আনন্দের উৎস। কবিতায় প্রকৃতি ও মানবমনের সম্পর্কের একটি গুরুত্বপূর্ণ দিক তাৎপর্যময় অভিব্যক্তি পেয়েছে। প্রকৃতির অপরূপ সৌন্দর্য যে কবিমনে আনন্দের শিহরন জাগাবে এবং কবি বা গায়ক যে তাকে ছন্দের সুরে ফুটিয়ে তুলবেন সেটাই প্রত্যাশিত, সেটাই কাম্য। বসন্ত উৎসবে কবিমন যে আনন্দের শিহরন জাগাবে এটাই প্রকৃতির নিয়ম। কিন্তু কোনো কারণে যদি কবি সত্তা দুঃখ ভারাক্রান্ত থাকে তাহলে প্রকৃতির সৌন্দর্য মনকে স্পর্শ করতে পারবে না। উদ্দীপকে সগির বৈরাগীর কণ্ঠ আর তাঁর হাতের দোতারা যেন অবিচ্ছেদ্য। তিনি বিভিন্ন গান গেয়ে মানুষের মনে তাঁর নাম গেঁথে দিয়েছেন এবং তিনি বিভিন্ন উৎসবে গান গেয়ে মানুষকে আনন্দ দেন, যা আসলে মানবমনের সাথে প্রকৃতির একটি যোগসংযোগ। একইভাবে 'তাহারেই পড়ে মনে' কবিতায় কবির স্বামী সৈয়দ নেহাল হোসেনের মৃত্যুতে কবি ভেঙে পড়েন; তাঁর হৃদয় হয়ে পড়ে দুঃখ ভারাক্রান্ত। যার ফলে সে কাব্যসাধনায় মন দিতে পারেন না, বসন্ত বন্দনা করেন না এবং কবিমনকে আচ্ছন্ন করে আছে রিক্ততার সুর। একইভাবে, উদ্দীপকেও সগির বৈরাগীর গুরু জয়ন্ত বৈরাগীর মরণাপন্ন অবস্থার খবর শুনে স্তব্ধ হয়ে যান সগির বৈরাগী, যা 'তাহারেই পড়ে মনে' কবিতার সঙ্গে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "'তাহারেই পড়ে মনে' কবিতার 'ভুলিতে পারি না কোনো মতে।'- চরণটি এবং উদ্দীপকে 'The show must go on' দুটি বিপরীতমুখী বোধের প্রকাশ- উক্তিটি যথার্থ। 'তাহারেই পড়ে মনে' কবিতায় কবির ব্যক্তিজীবনের দুঃখময় ঘটনার ছায়াপাত ঘটেছে। যেখানে কবি সাহিত্য সাধনার প্রধান উৎসাহদাতা স্বামী সৈয়দ নেহাল হোসেনের আকস্মিক মৃত্যুতে কবির জীবনে প্রচণ্ড শূন্যতা নেমে আসে। তাঁর ব্যক্তিজীবন ও কাব্যসাধনার ক্ষেত্রে নেমে আসে এক দুঃসহ বিষণ্ণতা। কবিমন আচ্ছন্ন হয়ে যায় রিক্ততার হাহাকারে। কবি কোনোভাবেই শোক কাটিয়ে উঠে কাব্যসাধনায় মনোনিবেশ করতে পারছেন না। উদ্দীপকে সগির বৈরাগীর কণ্ঠ অনেক সুন্দর। সে ভাওয়াইয়া গান গেয়ে উত্তরবজোর মানুষের মনে তাঁর নাম গেঁথে নেয়। নবান্ন উৎসবের অনুষ্ঠানে গান গাওয়ার সময় হঠাৎ খবর পান তার গুরু মরণাপন্ন। এ সংবাদ শুনে প্রথমে তিনি স্তব্ধ হলেও পরবর্তীতে দ্বিগুণ আবেগে আবার গাইতে শুরু করেন। 'তাহারেই পড়ে মনে' কবিতায় এবং উদ্দীপকে বিষণ্ণতার ছায়াপাত ঘটলেও কবি কিন্তু বিষণ্ণতার ছাপ দূর করতে পারেননি। কবিমন এখনো রিক্ততার হাহাকারে জর্জরিত সে নতুন করে কাব্যসাধনায় আত্মনিয়োগ করতে পারেন না; কিন্তু উদ্দীপকে সগির বৈরাগী শোক সামলিয়ে উঠে আবার দ্বিগুণ আবেগে গান গাইতে শুরু করে এবং বলেন 'The show must go on' সেটা কবির ভুলিতে পারি না কোনো মতে এর বিপরীত অর্থ প্রকাশ করে।"
        }
      ]
    },
    {
      "number": "7",
      "uddipok": "তোমার রাইফেল থেকে বেরিয়ে আসছে জীবন তুমি দাও থরোথরো দীপ্ত প্রাণ বেয়নেটে নিহত লাশকে তোমার আগমনে প্রাণ পায় মরা গাছ পোড়া প্রজাপতি তোমার পায়ের শব্দে বাংলাদেশে ঘনায় ফাল্গুন ৫৬,০০০ বর্গমাইলের এই বিধ্বস্ত বাগানে এক সুরে গান গেয়ে ওঠে সাত কোটি বিপন্ন কোকিল। (মুক্তিবাহিনীর জন্য- হুমায়ূন আজাদ]",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "শহরের পথে ফুল ফোটে।"
        },
        {
          "label": "খ",
          "question": "",
          "explanation": "হানাদার বাহিনীর অশুভ পদচারণে বিপর্যস্ত দেশকে বোঝাতেই কবি সমগ্র দেশকে ঘাতকের অশুভ আস্তানার সঙ্গে তুলনা করেছেন। পাকিস্তানি শাসকগোষ্ঠী বাঙালির উপর ব্যাপক নির্যাতন চালায়। তারা তৎকালীন পূর্ব পাকিস্তানের মানুষের উপর নির্বিচার হত্যাযজ্ঞ চালায়। চারদিকে তাদের পরিচালিত হত্যা, সন্ত্রাস ও লুণ্ঠন জনজীবনে আতঙ্ক তৈরি করে। এ বিষয়টি বোঝাতেই কবি সারা দেশকে ঘাতকের অশুভ আস্তানার সঙ্গে তুলনা করেছেন।"
        },
        {
          "label": "গ",
          "question": "",
          "explanation": "উদ্দীপকের সাথে 'ফেব্রুয়ারি ১৯৬৯' কবিতার দেশমাতৃকার প্রতি জনতার বিপুল ভালোবাসার বিষয়টির সাদৃশ্য রয়েছে। 'ফেব্রুয়ারি ১৯৬৯' কবিতার বর্ণনায় দেশকে ভালোবেসে মানুষের আত্মদান ও আত্মাহুতির প্রেরণাকে কবি গভীর মমতা ও শ্রদ্ধার সঙ্গে মূর্ত করে তুলেছেন। ১৯৬৯ সালে জাতিগত শোষণ ও নিপীড়নের বিরুদ্ধে এ দেশের সব মানুষ ক্ষুব্ধ হয়ে ওঠে। প্রত্যন্ত গ্রামগঞ্জ থেকে শুরু করে হাটবাজার, কলকারখানা, স্কুল-কলেজ-বিশ্ববিদ্যালয়ের সমস্ত মানুষ রুখে দাঁড়ায় অন্যায়-অত্যাচারের বিরুদ্ধে। সমস্ত শ্রেণি-পেশার মানুষের স্বতঃস্ফূর্ত সংগ্রামী চেতনার কথা তুলে ধরা হয়েছে। উদ্দীপকে দেশকে ভালোবেসে দেশের জন্য নিজের জীবন উৎসর্গ করা জাতির সূর্য সন্তানদের কথা বলা হয়েছে। রাইফেল কিংবা বেয়নেট কোনো কিছুই তাদের দমিয়ে রাখতে পারে নাই। আবার পরবর্তী সাত কোটি মানুষ সবাই একত্র হয় সকল অন্যায় রুখে দিতে। যেটা 'ফেব্রুয়ারি ১৯৬৯' কবিতার সাথে সাদৃশ্যপূর্ণ। 'ফেব্রুয়ারি ১৯৬৯' কবিতায়ও দেশকে ভালোবেসে দেশের সমস্ত সোনার ছেলেদের (সালাম, বরকত) নিজেদের জীবন উৎসর্গ করার কথা বলা হয়েছে। মূলত 'ফেব্রুয়ারি ১৯৬৯' কবিতা এবং উদ্দীপক উভয় জায়গাতেই স্বৈরশাসনের বিরুদ্ধে এ দেশের সংগ্রামী মানুষের গণজাগরণের বিষয়টি ফুটে উঠেছে।"
        },
        {
          "label": "ঘ",
          "question": "",
          "explanation": "'বাঙালির সংগ্রাম ছিল ধ্বংসের বিরুদ্ধে মানবতার লড়াই'- মন্তব্যটি যথার্থ। ইতিহাসের পাতায় বাঙালিই একমাত্র জাতি যারা ভাষার জন্য নিজের জীবন উৎসর্গ করেছেন। বাঙালি কখনো ভীতু বা কাপুরুষ ছিল না। তারা নিজের দেশের জন্য, দেশের প্রতি অগাধ ভালোবাসার জন্য সংগ্রাম করেছেন। যতবারই শত্রুরা দেশকে শোষণ করতে চেয়েছে ততবারই এ দেশের মানুষ তাদের বিরুদ্ধে সংগ্রাম করেছে, যুদ্ধ করেছে এবং নিজের জীবন উৎসর্গ করেছে শুধু মানবতার জন্য, অধিকার আদায়ের জন্য। উদ্দীপকেও দেশের জন্য অস্ত্রের মুখে জীবন দিয়েছে দেশের অগণিত মানুষ। যাদের মূল লক্ষ্যই ছিল অন্যায়-অত্যাচার, শোষণ-বঞ্চনার বিরুদ্ধে রুখে দাঁড়ানো এবং তা প্রতিহত করা। কিছু মানুষ ছিল 'যারা দেশকে বিদেশি শত্রুর হাতে তুলে দিতে চেয়েছিল, তারা দেশ ও দশের শত্রু। বাঙালির লড়াইটা ছিল এসব শত্রুকে পরাজিত করে স্বাধীনতা লাভ করা। 'ফেব্রুয়ারি ১৯৬৯' কবিতায় দেশপ্রেম, গণজাগরণ ও সংগ্রামী চেতনার বিষয়টি তুলে ধরা হয়েছে। যেখানে দেশকে ভালোবেসে দেশমাতৃকার প্রতি সব মানুষের ভালোবাসা প্রকাশ পেয়েছে। পাকিস্তানি হানাদার বাহিনীর বিরুদ্ধে এ দেশের হাজার হাজার, লাখ লাখ মানুষের সংগ্রামের ইতিহাস ভেসে ওঠে, যাদের বিরুদ্ধে লড়াই করে দেশের সমস্ত শ্রেণি-পেশার মানুষ। উদ্দীপকেও যেটি পরিলক্ষিত হয়, দেশের সাত কোটি মানুষ এক হয়ে শত্রুর বিরুদ্ধে লড়াই করে, যা আসলেই ধ্বংসের বিরুদ্ধে মানবতার লড়াই।"
        }
      ]
    },
    {
      "number": "8",
      "uddipok": "বন্ধয়া গ্রামের মানুষগুলো অত্যন্ত পরিশ্রমী ও কর্মঠ। তাদের কণ্ঠভরা গান আছে, গোলাভরা ধান আছে আর আছে জীবনের জন্য সংগ্রামী চেতনা। এ গ্রামের যুবক থেকে বৃদ্ধ সকলে ফসলের মাঠে সুরের মূর্ছনা তোলে, তেমনি প্রাকৃতিক দুর্যোগের সময় গাজীপীর বা বদরপীরের সাহায্যও নিয়ে থাকে। এ গ্রামের অনেকের ঘরেই দুঃখ থাকা সত্ত্বেও তারা সেটা বাইরে প্রকাশ করে না। এদের দুঃখের কারণ প্রতারক শ্রেণির মানুষ। এরা সরল ও ধর্মপ্রাণ কিন্তু ধর্ম সম্পর্কে জ্ঞনহীন অতজ্ঞ।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "তেরো বছর বয়সে আমেনা বিবির বিয়ে হয়েছিল।"
        },
        {
          "label": "খ",
          "question": "",
          "explanation": "মহব্বতনগরের লোকেরা মজিদের প্রথম স্ত্রী রহিমার মতোই দৈহিক শক্তিতে বলীয়ান, কিন্তু সহজ-সরল এবং মানসিকভাবে দুর্বল ও ভীতু প্রকৃতির, যা প্রশ্নোক্ত বাক্যটির মাধ্যমে বোঝানো হয়েছে। মহব্বতনগরের মানুষগুলো কাজ করে আনন্দ পায়। তাদের অন্তরজুড়ে শুধু জমি আর ধান। সারা বছর খোদার কথা ভুলেই থাকে তারা। কেবল বর্ষণহীন খরার দিনে যখন জমিতে ফাটল ধরে তখন তারা খোদাকে স্মরণ করে। বিশাল শরীর নিয়ে তারা সব সময় কাজে মগ্ন থাকে। মোটাতাজা শরীর হলেও লোকগুলো রহিমার মতো অন্তরে নারীসুলভ ভয় লালন করে। রহিমার মতোই তারা মজিদকে ভয় পায় ও শ্রদ্ধা করে। এজন্যই প্রশ্নোক্ত কথাটি বলা হয়েছে।"
        },
        {
          "label": "গ",
          "question": "",
          "explanation": "অন্ধ ধর্মীয় গোঁড়ামি ও কুসংস্কারাচ্ছন্ন সমাজব্যবস্থায় বিশ্বাসের দিক থেকে উদ্দীপকের গ্রামবাসীর সাথে 'লালসালু' উপন্যাসে বর্ণিত মহব্বতনগর গ্রামের মানুষদের সাদৃশ্য খুঁজে পাওয়া যায়। আলোচ্য উপন্যাসের মূল বিষয় হলো মহব্বতনগর গ্রামে মজিদ প্রবেশ করে ধর্মপরায়ণ মানুষকে প্রতারিত করে সমাজে একটি প্রভাব বিস্তার করে। ধনসম্পদ বৃদ্ধি পাওয়ায় মজিদ বাড়িঘর করে, রহিমা নামক একটি মেয়েকে বিয়েও করে। এই গ্রামের মানুষজন ফসলের মাঠে গলা ছেড়ে গান গায়। এখানে মানুষের মধ্যে ধর্মচর্চা কম থাকলেও ধনসম্পদ ভালোই ছিল। গ্রামের মানুষগুলো রহিমার মতো ধর্মভীরু ও ঠান্ডা প্রকৃতির। উদ্দীপকের গ্রামের মানুষগুলো খুবই পরিশ্রমী, তাদের গোলাভরা ধান আছে, কন্ঠ ভরা গান আছে। তাদের ফসলের মাঠ থেকে সুরের মুর্ছনা ভেসে আসে। তবে গ্রামে কিছু মানুষের মধ্যে কষ্টও আছে। আর এই কষ্টের মূল কারণ লোকমানের মতো প্রতারক কিছু মানুষ। ধর্ম ও শিক্ষার অভাব থাকায় এ ধরনের প্রতারকরা তাদের ঠকায়। 'লালসালু' উপন্যাসেও মানুষের মধ্যে ধর্ম ও শিক্ষার অভাব থাকায় মজিদের মতো প্রতারকেরা তাদেরকে ঠকায়। মহব্বতনগর গ্রামের মানুষও গলা ছেড়ে গান গায়। মানুষের মধ্যে সরলতা বিদ্যমান। কুসংস্কারের কারণে মানুষ মজিদের কাছে সন্তান কামনা করে, পানি পড়া খায়। অর্থাৎ দেখা যায় উদ্দীপকের গ্রামবাসীর সাথে 'লালসালু' উপন্যাসে বর্ণিত মহব্বতননগর গ্রামের মিল খুঁজে পাওয়া যায়।"
        },
        {
          "label": "ঘ",
          "question": "",
          "explanation": "শিক্ষা ও ধর্ম সম্পর্কে স্বচ্ছ ধারণা না থাকায় ভণ্ড ধার্মিকদের দৌরাত্ম বৃদ্ধি পায় যা উদ্দীপক এবং 'লালসালু' উপন্যাসে দৃশ্যমান। মজিদকে সকলেই মহব্বতনগর গ্রামের মোদাচ্ছের পীরের খাদেম হিসেবে মানে। মূলত সে মানুষের ধর্ম ও শিক্ষার অভাবকে কাজে লাগিয়ে মজিদ গ্রামে মোদাচ্ছের নামক ভুয়া পীরের কৃত্রিম মাজার তৈরি করে। ধীরে ধীরে মানুষের বিশ্বাস অর্জন করে। গ্রামের মানুষজন ধর্ম সম্পর্কে ভালো জানে না বলে মজিদ তাদের প্রতারিত করে বেশ ধনসম্পদের মালিক হয়ে ওঠে। আক্কাস স্কুল প্রতিষ্ঠা করতে চাইলে মজিদ তার ধর্মব্যাবসার প্রভাব ক্ষুণ্ণ হতে পারে ভেবে গ্রামের মুরব্বিদের ভুল বুঝিয়ে স্কুল প্রতিষ্ঠায় বাধা দেয়। উদ্দীপকের গ্রামের মানুষগুলো খুবই পরিশ্রমী, তাদের গোলাভরা ধান আছে, কন্ঠ ভরা গান আছে। তাদের ফসলের মাঠ থেকে সুরের মুর্ছনা ভেসে আসে। প্রাকৃতির দুর্যোগের সময় বিপদের মোকাবিলা করার জন্য তারা ফকির লোকমানের কাছে যায়। তবে গ্রামে কিছু মানুষের মধ্যে কষ্টও আছে। আর এই কষ্টের মূল কারণ লোকমানের মতো প্রতারক কিছু মানুষ। 'লালসালু' উপন্যাসের মধ্যে দেখা যায় মহব্বতনগর গ্রামের মানুষজন তাদের বিপদআপদে মাজারে যেত, মজিদের পানি পড়া খেত, তাবিজ-কবজ ধারণ করত। উদ্দীপকে বর্ণিত গ্রামের মানুষগুলোর মধ্যেও কোনো শিক্ষা ও ধর্ম সম্পর্কে সঠিক জ্ঞান না থাকায় দুর্যোগের সময় তারা ফকিরের কাছে যায় ফলে লোকমান ফকিরের দৌরাত্ম্য বৃদ্ধি পায়। আসলে মানুষের মধ্যে শিক্ষার অভাব থাকায় এবং ধর্মীয় জ্ঞান না থাকায় উদ্দীপকে লোকমান ফকির এবং উপন্যাসের মজিদের মধ্যে দৌরাত্ম্য বৃদ্ধি পায়।"
        }
      ]
    },
    {
      "number": "9",
      "uddipok": "সুমনের সাথে রোমানার বিয়ে হয়েছে দশ বছর। দুজনের সুখের সংসার। সুমনের ধান-চালের ব্যাবসা। জমিজমা অর্থবিত্তও কম নয়। কিন্তু এতদিনেও তারা একজন সন্তানের মুখও দেখল না। সুমন বিদেশে নিয়ে গিয়ে স্ত্রীকে উন্নত চিকিৎসার কথা বললে রোমানা রাজি হয় না। তার ধারণ আল্লাহ তায়ালার ইচ্ছাতে যেকোনো সময়ই সে মা হতে পারবে। আল্লাহর প্রতি তার অগাধ বিশ্বাস।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "লালসালু' উপন্যাস ১৯৪৮ সালে প্রকাশিত হয়।"
        },
        {
          "label": "খ",
          "question": "",
          "explanation": "ক্ষুধার অসহ্য যন্ত্রণার কাছে ধর্মীয় অনুভূতি ফিকে হয়ে যায়'- প্রশ্নোক্ত উক্তিতে এ কথাই বোঝানো হয়েছে। মানুষ স্বভাবত ধর্মের প্রতি অনুরক্ত। কিন্তু জীব হিসেবে তার কাছে খাবারের চাহিদাই অগ্রগণ্য। যাদের জমি উর্বর নয়, যাদের ফসল অতিবৃষ্টি বা অনাবৃষ্টিতে নষ্ট হয়ে গেছে, তাদের অন্তরে যতই খোদাভীতি থাকুক আর যতই ধর্মীয় বিদ্যা থাকুক, ক্ষুধার কাতরতার কাছে একসময় সব মূল্যহীন মনে হয়। প্রশ্নোক্ত উক্তিটি এ সত্যকেই প্রকাশ করেছে।"
        },
        {
          "label": "গ",
          "question": "",
          "explanation": "উদ্দীপকের রোমানা এবং 'লালসালু' উপন্যাসের রহিমা উভয়ই সংসার জীবনে সুখী হলেও তারা নিঃসন্তান এবং ধর্মভীরু। 'লালসালু' উপন্যাসের মজিদের প্রথম স্ত্রী রহিমা। তাদের সংসার জীবনও সুখের। কিন্তু বিয়ের অনেক বছর পরও রহিমা সন্তান ধারণে অক্ষম ছিলেন। পাশাপাশি তিনি ছিলেন স্বামীর প্রতি অন্ধ আনুগত্য ও ভক্তি। তার আল্লাহর প্রতি বিশ্বাস, মাজার-বিশ্বাস এবং স্বামীর মুখ থেকে উচ্চারিত ধর্মের সব বিধানই ছিল তার একমাত্র অবলম্বন। এক কথায়- তার অঢেল স্বামীভক্তি ও ধর্মান্ধতায় তাকে প্রতিনিধিত্ব করে। উদ্দীপকের সুমন ও রোমানার দশ বছরের বিবাহিত জীবন সুখের হলেও তারা এতদিনে একজন সন্তানের মুখও দেখল না। সুমন বিদেশে নিয়ে গিয়ে স্ত্রীকে উন্নত চিকিৎসার কথা বললেও সে আল্লাহ তায়ালার উপর বিশ্বাস রেখে সেখানে যেতে নারাজ ছিল। যা তার আল্লাহর প্রতি অগাধ বিশ্বাসকে প্রতিনিধিত্ব করে। উদ্দীপকের রোমানা ও 'লালসালু' উপন্যাসের রহিমা উভয়েরই আল্লাহর প্রতি অগাধ বিশ্বাস। তারা উভয়েই সংসার জীবনে সুখী হলেও তারা ছিল নিঃসন্তান। আর আল্লাহর প্রতি যে অগাধ বিশ্বাস- এটাই তাদের দুজনকেই একসূত্রে গেঁথে রেখেছে।"
        },
        {
          "label": "ঘ",
          "question": "",
          "explanation": "'লালসালু' উপন্যাসের কুসংস্কারাচ্ছন্নতা, ধর্মান্ধতাকে তুলে ধরলেও উদ্দীপকটি 'লালসালু' উপন্যাসের মূল বিষয়বস্তুকে ধারণ করেনি। 'লালসালু' উপন্যাসটি একটি সামাজিক সমস্যাবিষয়ক উপন্যাস। যেখানে মহব্বতনগর নামের একটা গ্রামের মানুষের মধ্যে থাকা গোঁড়ামি, কুসংস্কার, ধর্মান্ধতা ইত্যাদি বিষয় ফুটে উঠেছে। উপন্যাস জুড়ে দেখা যায় মজিদের শঠতা, কুসংস্কার ও প্রতারণা। মজিদের প্রথম স্ত্রী রহিমার সাথে তার সুখের সংসার থাকলেও দীর্ঘদিন তাদের কোনো সন্তান না হওয়াই মজিদ দ্বিতীয় বিয়ে করে। উদ্দীপকে সুমন ও রোমানা স্বামী-স্ত্রী। তাদের দীর্ঘ ১০ বছরের সংসার। সংসারজীবনে তারা অনেক সুখী কিন্তু তাদের কোনো সন্তান নেই। সুমনের অর্থবিত্তের কোনো অভাব না থাকায় সে তার স্ত্রীকে বিদেশে চিকিৎসা করতে নিয়ে যেতে চায়। 'লালসালু' উপন্যাসে একটা গোটা সমাজব্যবস্থাকে তুলে ধরা হয়েছে। যেখানে সমাজে গেড়ে বসা ভন্ড ধর্মব্যবসায়ী মজিদ কীভাবে গ্রামের সহজ- সরল মানুষের সাথে প্রতারণা করে এবং ধর্মের নামে ব্যাবসা করে সেটি তুলে ধরা হয়েছে। এছাড়াও প্রতারক মজিদ কীভাবে গ্রামের শাসক থেকে শুরু করে সকলের উপর প্রভাব বিস্তার করে, সেটি প্রকাশ পেয়েছে। অপরদিকে উদ্দীপকে শুধু সুমনের স্ত্রী রোমানার ধর্মান্ধতা, গোঁড়ামি ইত্যাদি প্রকাশ পেয়েছে যা 'লালসালু' উপন্যাসের মূল বিষয়বস্তুকে ধারণ করেনি। কারণ, উদ্দীপকে সুমন ধর্মান্ধ বা কুসংস্কারাচ্ছন্ন নয়, সে যথেষ্ট আধুনিক। তাই বলা যায়, প্রশ্নোক্ত মন্তব্যটি সঠিক।"
        }
      ]
    },
    {
      "number": "10",
      "uddipok": "সুজন মিয়া এতিম আলীকে আদর, ভালোবাসা দিয়ে বড়ো করে তোলেন। তাকে অন্ধভাবে বিশ্বাস করেন। বিশ্বাস করে হাটবাজারে পাঠান বিভিন্ন জিনিস কেনাকাটা করার জন্য। প্রতিবেশীর সুজন মিয়াকে প্রায়ই বলেন, আলীকে এত বিশ্বাস না করতে। ১৯৭১ এর মুক্তিযুদ্ধে সুজন মিয় মুক্তিবাহিনীতে যোগদান করলে আলী গোপনে তার সব খবর পাকিস্তানি সেনাদের কাছে পৌঁছে দেয়। পরবর্তীকালে রাজাকার আর পাকিস্তানি সেনাদের কাছে সুজন মিয়াকে ধরিয়ে দেয়।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "'সিরাজউদ্দৌলা' নাটকের দ্বিতীয় অঙ্কের তৃতীয় দৃশ্যস্থান মিরনের আবাস।"
        },
        {
          "label": "খ",
          "question": "",
          "explanation": "মোহনলাল পলাশির যুদ্ধে আসন্ন পরাজয় ও নিজের মৃত্যু অনিবার্য মনে করে সিরাজউদ্দৌলাকে আলোচ্য কথাটি বলেছে। পলাশির যুদ্ধে মিরজাফর, রায়দুর্লভ, ইয়ার লুৎফ তাদের সৈন্যবাহিনী নিয়ে পুতুলের মতো দাঁড়িয়ে ছিল। যে কারণে বিশাল সৈন্যবাহিনী থাকা সত্ত্বেও নবাবকে পরাজয় বরণ করতে হয়। কিন্তু নবাবের পক্ষে দেশপ্রেমিক মোহনলাল, নৌবে সিং, বদ্রি আলি প্রমুখ জীবন বাজি রেখে লড়াই করে। যুদ্ধের শেষ পর্যায়ে মোহনলাল সিরাজউদ্দৌলাকে মুর্শিদাবাদে ফিরে গিয়ে - সৈন্য সংগ্রহের পরামর্শ দেয়। নবাব একাই ফিরে যাবেন কি না- এমন = প্রশ্নের উত্তরে মোহনলাল প্রশ্নোক্ত উক্তিটি করেছিল।"
        },
        {
          "label": "গ",
          "question": "",
          "explanation": "উদ্দীপকে 'সিরাজউদ্দৌলা' নাটকের বিশ্বাসঘাতকতার দিকটি ফুটে উঠেছে। 'সিরাজউদ্দৌলা' নাটকে সিরাজের করুণ পরিণতির জন্য বিশ্বাসঘাতকতা ছিল প্রধান কারণ। সিরাজ বাংলার নবাব হয়ে সিংহাসনে আরোহণ করার পর থেকেই তার কাছের আত্মীয়স্বজনসহ রাজকর্মচারীরা তার সাথে বিশ্বাসঘাতকতা শুরু করে এবং তার বিরুদ্ধে নানা ষড়যন্ত্রে লিপ্ত হয়। মিরজাফর, উমিচাঁদ, রায়দুর্লভ, রাজবল্লভ, মোহাম্মাদি বেগ এমনকি নিজের খালা ঘসেটি বেগমও নবাবের সাথে রাজ্যের ক্ষমতা ⇒ পাওয়ার লোভে বিশ্বাসঘাতকতা করেন। উদ্দীপকে এতিম আলীকে আদর ভালোবাসা দিয়ে বড়ো করে তুলেছিলেন সুজন মিয়া। আলীকে অন্ধভাবে বিশ্বাসও করতেন সুজন মিয়া। কিন্তু সেই আলীই কি না সুজন মিয়া মুক্তিবাহিনীতে যোগ করার পর তার সব তথ্য রাজাকার আর পাকিস্তানি সেনাদের কাছে পৌছে দিয়ে তাকে ধরিয়ে দেয়। 'সিরাজউদ্দৌলা' নাটকে তথ্য ইংরেজদের কাছে পৌঁছানোর কাজ করেন উমিচাঁদ। উমিচাঁদও সিরাজউদ্দৌলার সাথে বিশ্বাসঘাতকতা করেছিলেন নিজের স্বার্থের জন্য। তাই বলা যায়, 'সিরাজউদ্দৌলা' নাটকের বিশ্বাসঘাতকতার দিকটি উদ্দীপকেও প্রতীয়মান হয়েছে।"
        },
        {
          "label": "ঘ",
          "question": "",
          "explanation": "উদ্দীপকে শুধু বিশ্বাসঘাতকতার দিকটি উল্লেখ থাকলেও রাজ্য ক্ষমতা পাওয়ার লোভ এবং দেশপ্রেমের বিষয়টি পুরোপুরি প্রকাশিত না হওয়ায় আলোচ্য নাটকের সম্পূর্ণভাব প্রকাশ পায়নি। 'সিরাজউদ্দৌলা' নাটকে সিরাজ অল্প বয়সে সিংহাসনে আরোহণ করার পর থেকেই তাঁর কাছের আত্মীয়স্বজনসহ রাজকর্মচারীরা তাঁর বিরুদ্ধে নানা ষড়যন্ত্রে লিপ্ত হয়। সিরাজ ছিলেন একজন 'দেশপ্রেমিক। তিনি বাংলার জনসাধারণের কল্যাণে সর্বদা সচেষ্ট ছিলেন। অপরদিকে তাঁর খালা ঘসেটি বেগম ক্ষমতা পাওয়ার জন্য ইংরেজদের সাথে মিলিত হয়ে নবাবের বিরুদ্ধে বিভিন্ন ষড়যন্ত্রে লিপ্ত হয়। তার সাথে যুক্ত হয় রাজকর্মচারী মিরজাফর, রায়দুর্লভ, জগৎশেঠ, রাজবল্লভ, উর্মিচাঁদ। তারা ক্লাইভ এর সাথে যুক্ত হয়ে একেকজন নবাবে বিরুদ্ধে গিয়ে নিজেরা ক্ষমতা পাওয়ার স্বপ্ন দেখতেন। পলাশির প্রান্তরে যুদ্ধে মিরজাফর সেনাপতির পদে অধিষ্ঠিত হয়ে এবং কোরান ছুঁয়ে নবাবের পক্ষে যুদ্ধ করার শপথ নিয়েও নবাবের সাথে বিশ্বাসঘাতকতা করে। আর উমিচাঁদ তো টাকার লোভে ইংরেজদের কাছে নবাবের তথ্য প্রদান করত। উদ্দীপকের সুজন মিয়া অনাথ আলীকে আদর-যত্নে বড়ো করেন এবং তাকে অন্ধভাবে বিশ্বাস করতেন কিন্তু সেই আলীই সুজন মিয়া মুক্তিবাহিনীতে যোগ করলে তার সব তথ্য পাকিস্তানিদের দিয়ে তাকে ধরিয়ে দেয়। উদ্দীপকে 'সিরাজউদ্দৌলা' নাটকের বিশ্বাসঘাতকতার দিকটি উঠে এসেছে। কিন্তু সিরাজউদ্দৌলা নাটকে সিরাজের যে দেশপ্রেম, জনসাধারণের কল্যাণ করা, বাংলার স্বাধীনতাকে অর্জন করার চেষ্টা, দেশকে অপশক্তির হাত থেকে রক্ষা করার বিষয়টি উল্লেখ নেই। তাই বলা যায়, উদ্দীপকে 'সিরাজউদ্দৌলা' নাটকের পুরোভাব প্রকাশিত হয়নি বরং একটি মাত্র দিক প্রকাশিত হয়েছে।"
        }
      ]
    },
    {
      "number": "11",
      "uddipok": "ইতিহাস পথ নিলো কুটিল পদ্মার বাঁকে বাঁকে, বারুদে জোয়ার লাগে, পীতাঙ্গ গোঁয়ার বান ডাকে- এশিয়ার সূর্য ওঠে দোর্দণ্ড প্রতাপ। আর্তনাদ করে নিতে অগণিত প্রজাপুঞ্জ বিশ্বাসঘাতক প্রভু নিয়েছে বিদায়; যে ক্লীব পালাবে তার মুক্তি নেই আর।",
      "tag": "DB, DIN.B, JB, SB 18,MC 24",
      "sub_questions": [
        {
          "label": "ক",
          "question": "সিরাজউদ্দৌলার মায়ের নাম কী?",
          "explanation": "সিরাজউদ্দৌলার মায়ের নাম আমিনা বেগম।"
        },
        {
          "label": "খ",
          "question": "\"আমার নালিশ আজ আমার বিরুদ্ধে”- এ উক্তির তাৎপর্য কী?",
          "explanation": "প্রজাদের দুর্ভোগের জন্য অন্য কাউকে দোষারোপ না করে আত্মগ্লানি প্রকাশ করতে গিয়ে নবাব সিরাজউদ্দৌলা একথা বলেছেন। উৎপীড়িত ব্যক্তিকে দরবারে ডাকার পূর্বে নবাব তাঁর পারিষদদের ডেকে তাঁদের নিজ নিজ দায়িত্ব পুনরায় স্মরণ করিয়ে দেন। এতে অসন্তুষ্ট হয়ে মিরজাফর নবাবকে প্রশ্ন করে, তিনি তাদের সন্দেহ করছেন কি না? কিন্তু নবাব কোনো অভিযোগ জানাতে চান না। বাংলার প্রজাদের সুখ- স্বাচ্ছন্দ্য বিধান না করতে পারায় নিজেকেই অপরাধী আখ্যা দেন তিনি। আর এ প্রসজ্যেই তিনি নিজের বিরুদ্ধে নালিশের কথা বলেন।"
        },
        {
          "label": "গ",
          "question": "উদ্দীপকের বক্তব্যের সাথে 'সিরাজউদ্দৌলা' নাটকের পটভূমিগত সাদৃশ্য কতটুকু বিশ্লেষণ করো।",
          "explanation": "বিদেশি আগ্রাসন থেকে দেশের স্বাধীনতাকে অক্ষুণ্ণ রাখার পটভূমিগত দিক থেকে উদ্দীপকটি 'সিরাজউদ্দৌলা' নাটকের সাথে অনেকটাই সাদৃশ্যপূর্ণ। 'সিরাজউদ্দৌলা' নাটকের বর্ণনায় আমরা দেখতে পাই, ইস্ট ইন্ডিয়া কোম্পানি বাংলার সার্বভৌমত্বের জন্য হুমকি হয়ে দাঁড়ায়। তারা নিজেদের স্বার্থসিদ্ধির জন্য বাংলাকে নিজেদের কুক্ষিগত করার চেষ্টা করে। কিন্তু দেশপ্রেমী নবাব ইংরেজ বেনিয়া শক্তির এই অপচেষ্টাকে রুখে দেওয়ার জন্য প্রতিজ্ঞাবদ্ধ হন। তিনি দেশপ্রেমী সৈনিকদের সাথে নিয়ে লড়াই করার ঘোষণা দেন। উদ্দীপকে বিশ্বাসঘাতক প্রভুদের পরিহার করে দেশের কল্যাণমন্ত্রে উজ্জীবিত হওয়ার কথা বলা হয়েছে। সেখানে সাহসী বীরদের সকল অপচেষ্টার বিরুদ্ধে লড়াই করার জন্য প্রতিজ্ঞাবদ্ধ হওয়ার কথা বর্ণিত হয়েছে। বিশ্বাসঘাতকদের আগ্রাসন থেকে স্বাধীনতাকে রক্ষায় উদ্দীপকে বর্ণিত এই দিকটি 'সিরাজউদ্দৌলা' নাটকেও দৃশ্যমান। ফলে নাটকের পটভূমিগত দিক আংশিকভাবে সাদৃশ্যময় হয়ে উঠেছে উদ্দীপকের সাথে।"
        },
        {
          "label": "ঘ",
          "question": "“বিশ্বাসঘাতক প্রভু নিয়েছে বিদায়।\"- এ উক্তিটি 'সিরাজউদ্দৌলা' নাটকের কাহিনীর আলোকে কতটা সত্য? মূল্যায়ন করো।",
          "explanation": "'সিরাজউদ্দৌলা' নাটকে বিশ্বাসঘাতকেরাই শেষ পর্যন্ত টিকে থাকায় প্রশ্নোক্ত উক্তিটি নাটকের ক্ষেত্রে যথার্থ নয়। আলোচ্য নাটকে এদেশকে লুট করেছে বিদেশিরা। তারা এদেশীয় দোসরদের সহযোগিতায় পলাশির যুদ্ধে নবাবকে পরাজিত করেছে। ফলে বিশ্বাসঘাতক সেনাপতি মিরজাফর ইস্ট ইন্ডিয়া কোম্পানির পুতুল নবাব হয়ে সিংহাসনে উপবিষ্ট হয়। নবাব সিরাজউদ্দৌলা অপরিসীম দেশপ্রেম ও প্রবল ইচ্ছা থাকা সত্ত্বেও কেবল ষড়যন্ত্রের কারণে দেশের স্বাধীনতা বিসর্জন দিতে বাধ্য হয়েছেন। তাঁর পতনের ফলে বিশ্বাসঘাতকেরাই ক্ষমতার মসনদে আরোহণ করেছে। উদ্দীপকে দেশপ্রেমীদের দেশের কল্যাণমন্ত্রে উজ্জীবিত হওয়ার কথা বলা হয়েছে। সেখানে দোর্দণ্ড প্রতাপে এশিয়ার সূর্য উঠছে। বিশ্বাসঘাতকদের সেখানে কোনো ঠাঁই নেই। তারা বিদায় নিয়েছে। ফলে প্রতিষ্ঠিত হতে চলেছে সত্য ও ন্যায়নীতি। 'সিরাজউদ্দৌলা' নাটকে দেশপ্রেমীদের পরাজিত হতে দেখা যায়। সেখানে বিশ্বাসঘাতকেরাই বিজয়ী হয়েছে। কিন্তু উদ্দীপকে বিশ্বাসঘাতকদের বিদায় ঘটেছে। এ ক্ষেত্রে উদ্দীপকের সাথে 'সিরাজউদ্দৌলা' নাটকের বৈপরীত্য সূচিত হয়েছে। তাই বলা যায়, প্রশ্নোক্ত উত্তিটি নাটকের ক্ষেত্রে সত্য হয়ে ওঠেনি।"
        }
      ]
    }
  ]
}