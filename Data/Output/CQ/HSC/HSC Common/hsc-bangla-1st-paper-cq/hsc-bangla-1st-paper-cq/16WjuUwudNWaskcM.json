{
  "title": "দিনাজপুর বোর্ড ২০২৪",
  "subtitle": "বাংলা (11)",
  "questions": [
    {
      "number": "1",
      "uddipok": "শরৎচন্দ্রের ‘মহেশ’ গল্পে গফুরের প্রিয় গরুটির নাম মহেশ। দরিদ্র গফুর নিরীহ পশুটিকে ঠিকমতো খাবারের জোগান দিতে পারে না। ফসল নষ্ট করার জন্য তাকে জমিদারের শাস্তিও পেতে হয়েছে। একদিন তৃষ্ণার্ত মহেশ পানির জন্য গফুরের মেয়ে আমিনার মাটির পাত্র ভেঙে ফেলে। রাগান্বিত গফুর লাঙলের ফলা দিয়ে মাথায় আঘাত করলে মহেশ মারা যায়। গোহত্যার প্রায়শ্চিত্ত করতে গফুর রাতের আঁধারে মেয়েকে নিয়ে পালিয়ে যেতে বাধ্য হয়।",
      "tag": "DIN.B 24,SB 22,DRMC 23,ACC 23",
      "sub_questions": [
        {
          "label": "ক",
          "question": "",
          "explanation": "ক। 'বিলাসী' গল্পটি প্রথম 'ভারতী' পত্রিকায় প্রকাশিত হয় ।"
        },
        {
          "label": "খ",
          "question": "",
          "explanation": "খ। প্রশ্নোক্ত উক্তিটিতে গ্রামের মধ্যে মৃত্যুঞ্জয়ের নেতিবাচক ভাবমূর্তিকে ব্যঙ্গার্থে 'সুনাম' বলা হয়েছে। মৃত্যুঞ্জয় সম্পর্কে উদ্ধৃত উক্তিতে 'সুনাম' শব্দটি গল্পকথক ন্যাড়া 'দুর্নাম' অর্থে ব্যবহার করেছে। আত্মীয়-পরিজনহীন মৃত্যুঞ্জয়ের এক জ্ঞাতি খুড়া ছিল। সে তার নামে দুর্নাম রটনা করে বেড়াত। দুর্নাম রটানোর কারণে গ্রামের মধ্যে মৃত্যুঞ্জয়ের এমন একটা নেতিবাচক ভাবমূর্তি গড়ে উঠেছিল যে, গ্রামবাসী তার সঙ্গে প্রকাশ্যে মেলামেশা দূরে থাক, তার সঙ্গে সংশ্রব থাকার কথাটা পর্যন্ত স্বীকার করত না। নিজ গ্রামে মৃত্যুঞ্জয়ের এমন নেতিবাচক ভাবমূর্তি প্রসঙ্গেই গল্পটিতে উদ্ধৃত উক্তিটির অবতারণা করা হয়েছে।"
        },
        {
          "label": "গ",
          "question": "",
          "explanation": "গ। গফুরের জীবনবাস্তবতার সাথে 'বিলাসী' গল্পের মৃত্যুঞ্জয়ের সমাজচ্যুত হওয়ার ঘটনার সাদৃশ্য রয়েছে। 'বিলাসী' গল্পের মৃত্যুঞ্জয় অসুস্থ হয়ে পড়লে তাকে সেবা-শুশ্রূষা করে সুস্থ করে তোলে সাপুড়ের মেয়ে বিলাসী। পরবর্তী সময়ে বিলাসীর গুণমুগ্ধ হয়ে তাকে ভালোবেসে বিয়ে করে মৃত্যুঞ্জয়। এ কারণে রক্ষণশীল হিন্দু সমাজের চাপে পড়ে জাত বিসর্জন দিয়ে সাপুড়ে হতে হয় মৃত্যুঞ্জয়কে। উদ্দীপকের গফুর রেগে গিয়ে লাঙলের ফলা দিয়ে তার প্রিয় গরু মহেশকে আঘাত করে। ফলে মহেশ মারা যায়, যা তাকে অত্যন্ত ব্যথিত করে। কিন্তু এর ফলে সমাজপতিদের চাপে তাকে গোহত্যার প্রায়শ্চিত্ত করার মতো শাস্তির সম্মুখীন হতে পারে। তাই শাস্তি থেকে বাঁচতে বাধ্য হয়ে গফুর রাতের অন্ধকারে মেয়েকে নিয়ে পালিয়ে যায়। এক্ষেত্রে গোহত্যার ঘটনাটি তার ইচ্ছাকৃত ছিল না, তবুও সমাজের ভয়ে তাকে তার বাড়িঘর ছেড়ে পালিয়ে যেতে হয়। অন্যদিকে, 'বিলাসী' গল্পের মৃত্যুঞ্জয় বিলাসীকে ভালোবেসে বিয়ে করে সমাজচ্যুত হয়। গফুরের জীবনবাস্তবতার সাথে 'বিলাসী' গল্পের এই ঘটনার সাদৃশ্য বিদ্যমান ।"
        },
        {
          "label": "ঘ",
          "question": "",
          "explanation": "ঘ। তৎকালীন রক্ষণশীল সমাজ বাস্তবতার নিরিখে উদ্দীপকের ‘গোহত্যা' এবং গল্পের 'অন্নপাপ' মূলত একই সূত্রে গাঁথা । সেকালে রক্ষণশীল হিন্দু সমাজের বিভিন্ন কুসংস্কারের মধ্যে অন্যতম ছিল 'অন্নপাপ' নামক প্রচলিত ধারণা। অন্নপাপ বলতে সমাজে উঁচু জাতের কেউ নিচু জাতের কারো হাতে ভাত খাওয়াকে বোঝায়। গল্পের মৃত্যুঞ্জয় সাপুড়ে কন্যা বিলাসীর গুণমুগ্ধ হয়ে তাকে বিয়ে করলে অন্নপাপের অভিযোগে তাদের সমাজচ্যুত করা হয়৷ উদ্দীপকের গফুরের অত্যন্ত প্রিয় গরু মহেশ। দারিদ্র্যের কারণে গফুর ঠিকমতো তার খাওয়ার ব্যবস্থা করতে পারে না। একদিন রাগের মাথায় মহেশকে আঘাত করলে মহেশ মারা যায়। এমতাবস্থায় গোহত্যার অভিযোগে তাকে কঠোর শাস্তির সম্মুখীন হতে হবে। তাই নিজেকে বাঁচাতে সে সপরিবারে রাতের আঁধারে পালিয়ে যায়। তার এই গ্রামছাড়া হওয়ার কারণ তৎকালীন সমাজের কুসংস্কার ও সংকীর্ণ চিন্তাধারা। 'বিলাসী' গল্পে গল্পকার তৎকালীন রক্ষণশীল সমাজের ভয়াবহ রূপটি উন্মোচন করেছেন। অসবর্ণের হওয়ায় সেই সমাজ বিলাসী-মৃত্যুঞ্জয়ের বিয়েকে স্বীকৃতি দেয় না। উপরন্তু অন্নপাপের অজুহাতে তাদের নিপীড়ন করে গ্রামছাড়া করে । ফলে বাধ্য হয়েই মৃত্যুঞ্জয়কে সাপুড়ে জীবন গ্রহণ করতে হয় এবং পরিণতিতে সর্প দংশনে মৃত্যু হয় তার। একইভাবে, গোহত্যার কারণে রক্ষণশীল সমাজের শাস্তির ভয়েই গফুরকেও গ্রাম ছাড়তে হয়। এই গোহত্যাজনিত অপরাধ বা অন্নপাপ মূলত রক্ষণশীল মানসিকতারই প্রকাশ। এ দিক বিচারে প্রশ্নোক্ত মন্তব্যটি যথাযথ ।"
        }
      ]
    },
    {
      "number": "2",
      "uddipok": "নিজেকে জানা অত্যন্ত গুরুত্বপূর্ণ বিষয়। সক্রেটিস বলেছেন, 'নিজেকে জানো'। একথা সকলেই জানে যে, আত্মোপলব্ধির মধ্য দিয়ে নির্মিত হয় ব্যক্তিত্ববোধ। আর প্রবল ইচ্ছাশক্তিই পরাধীনতার জাল থেকে বের করে নিজেকে প্রতিষ্ঠিত করতে সাহায্য করে। সুতরাং ইচ্ছাশক্তি ও সত্যপথকে ধারণ করে স্বাধীনতভাবে বেঁচে থাকার জন্য নিজেকে প্রস্তুত করতে হবে।",
      "tag": "DIN.B 24,DB 19",
      "sub_questions": [
        {
          "label": "ক",
          "question": "'আমার পথ' প্রবন্ধটি কোন প্রবন্ধগ্রন্থ থেকে নেয়া হয়েছে?",
          "explanation": "'আমার পথ' প্রবন্ধটি রুদ্রমঙ্গল প্রবন্ধগ্রন্থ থেকে নেয়া হয়েছে।"
        },
        {
          "label": "খ",
          "question": "'আমার পথ' প্রবন্ধে প্রাবন্ধিক ভুল করতে রাজি আছেন কেন? বুঝিয়ে দাও।",
          "explanation": "ভুলের মাধ্যমে মানুষ তার নিজের আত্মাকে জানতে পারে। প্রতিটি মানুষই ভুল করে। তবে লেখকের মতে ভুল করা দোষের কিছু নয়। কেননা, তার মতে, সত্যকে জানতে, নিজের আত্মাকে জানার জন্য ভুল সহায়ক ভূমিকা পালন করে। ভুলের মাধ্যমেই মানুষ নিজেকে চিনতে পারে এবং নিজেকে সংশোধনও করতে পারে। তাই লেখক আলোচ্য উক্তিটি করেছেন।"
        },
        {
          "label": "গ",
          "question": "উদ্দীপকের সাথে 'আমার পথ' প্রবন্ধের কোন দিকটির সাদৃশ্য রয়েছে? ব্যাখ্যা কর।",
          "explanation": "নিজেকে চেনার মাধ্যমে আত্মবিশ্বাসী হওয়া ও আত্মাকে উপলব্ধি করার দিকটিতে উদ্দীপকের সাথে আমার পথ প্রবন্ধের সাদৃশ্য পাওয়া যায়। সত্য ধারন করার মাধ্যমেই একজন মানুষ নিজেকে চিনতে সক্ষম হয়। অন্যায় ও মিথ্যার সাথে লড়াই করার শক্তি পায়। আমার পথ' প্রবন্ধে এ বিষয়টিই অত্যন্ত চমৎকারভাবে ফুটিয়ে তোলা হয়েছে। উদ্দীপকে মহান দার্শনিক সক্রেটিসের 'নিজেকে জানো' তত্ত্বের বিশ্লেষণ করা হয়েছে। বলা হয়েছে, নিজেকে 'চেনার মাধ্যমেই মানুষ সত্যের আলোর উদ্ভাসিত হয়ে উঠতে পারে। একইভাবে, আমার পথ' প্রবন্ধে সত্যের মহিমা প্রকাশিত হয়েছে। সেখানে দেখানো হয়েছে কীভাবে একজন মানুষ সাধারণ থেকে অসাধারণে পরিণত হতে পারে। সত্যকে চেনার মাধ্যমে নিজের শক্তি ও সামর্থ্যকে উদঘাটন করতে পারে। তাই বলা যায়, সত্যকে উপলব্ধির দিক দিয়ে উদ্দীপক ও আমার পথ' প্রবন্ধ সাদৃশ্যপূর্ণ।"
        },
        {
          "label": "ঘ",
          "question": "'নিজেকে জানো'-এ কথাটি 'আমার পথ' প্রবন্ধের মূল বিষয়বস্তুকে নির্দেশ করে কিনা তা বিশ্লেষণ কর।",
          "explanation": "'আমার পথ' প্রবন্ধে অত্মসত্য উপলব্ধির উপর গুরুত্ব দেওয়া হয়েছে, যা উদ্দীপকের 'নিজেকে জানো কথাটির সঙ্গে সংগতিপূর্ণ। 'আমার পথ' প্রবন্ধের মূল বিষয় হলো মনুষ্যত্ববোধ জাগ্রত করে গোটা মানবসমাজকে ঐক্যবদ্ধ করা। আপাতদৃষ্টিতে এ অসাধ্যকে সাধন করার মূল উপাদান হচ্ছে আপন সত্যকে জানা, তথা প্রতিটি মানুষের মাঝে সঞ্চিত অপার সম্ভাবনাময় শক্তি সামর্থ্যকে জানা। উদ্দীপকে মহান দার্শনিক সক্রেটিসের 'নিজেকে জানো তত্ত্ব ব্যাখ্যা করা হয়েছে। এখানে বলা হয়েছে, নিজেকে জানা ও বোঝার মাধ্যমেই ব্যক্তিত্ববোধ তৈরী হয়। মিথ্যা থেকে বেরিয়ে এসে মানুষ সত্যের আলোতে উদ্ভাসিত হতে পারে। 'আমার পথ' প্রবন্ধেও ও বিষয়টির বিস্তারিত আলোচনা দেখতে পাওয়া যায়। নিঃসন্দেহে বলা যায়, নিজেকে জানো'- কথাটি আমার পথ প্রবন্ধের মূল বিষয়বস্তুকে নির্দেশ করে।"
        }
      ]
    },
    {
      "number": "3",
      "uddipok": "এইখানে তোর বুজির কবর, পরীর মতন মেয়ে, বিয়ে দিয়েছিনু কাজিদের বাড়ি বনিয়াদি ঘর পেয়ে, এত আদরের বুজিরে তাহার ভালোবাসিত না মোটে, হাতেতে যদিও না মারিত তারে শত যে মারিত ঠোঁটে।",
      "tag": "DIN.B 24,SCC 24",
      "sub_questions": [
        {
          "label": "ক",
          "question": "'খবরটা কী তাও কন'- কার উক্তি?",
          "explanation": "খবরটা কী তাও কন'- উক্তিটি পিসির।"
        },
        {
          "label": "খ",
          "question": "'আতঙ্কে পাঁশুটে মেরে যায়?' কেন- উক্তিটির ব্যাখ্যা করো।",
          "explanation": "প্রশ্নোক্ত উক্তিটি মাসি-পিসির দৃষ্টিকোণ থেকে লেখক করেছেন আহ্লাদিকে উদ্দেশ্য করে। পুরুষশাসিত সমাজে অবহেলিত ও নির্যাতিত নারী আহ্লাদি। সে পিতৃমাতৃহীন। অত্যাচারী স্বামীর শারীরিক ও মানসিক নির্যাতন সহ্য করতে না পেরে চার মাসের অন্তঃসত্ত্বা অবস্থায় সে বাপের ভিটেতে মাসি-পিসির আশ্রয় গ্রহণ করে। শ্বশুরবাড়ি ও স্বামীর অত্যাচারে আহ্লাদির মানসিক অবস্থা এতটাই খারাপ ছিল যে শ্বশুরবাড়ির কথা উঠলেই তার চেহারা আতঙ্কে ভরে উঠত। মূলত এই বিষয়টি বোঝাতেই প্রশ্নোক্ত মন্তব্যটি করা হয়েছে।"
        },
        {
          "label": "গ",
          "question": "উদ্দীপকের বুজির সাথে মাসি-পিসি গল্পের আহ্লাদির অবস্থার তুলনা করো।",
          "explanation": "পরিণতি ভিন্ন হলেও-উদ্দীপকের বুজির সঙ্গে 'মাসি-পিসি' গল্পের আহ্লাদির বিবাহিত জীবনের দুঃখকষ্ট এক ও অভিন্ন। পুরুষশাসিত সমাজে নারীরা প্রতিনিয়তই স্বামী ও' শ্বশুরবাড়ির লোকজন কর্তৃক লাঞ্ছিত ও নির্যাতিত হয়। আহ্লাদি এমনই নির্যাতনের শিকার। সে চার মাসের অন্তঃসত্ত্বা, অথচ তার স্বামী তাকে নানাভাবে শারীরিক- মানসিক নির্যাতন করত। খেতে না দিয়ে দিনরাত খুঁটির সাথে বেঁধে রাখত, কলকেপোড়া ছ্যাঁকা দিত। শ্বশুরবাড়ির লাঞ্ছনা সহ্য করতে হতো প্রতিনিয়ত। এসব অত্যাচার মেনে নিতে না পেরে সে বাপের বাড়ি চলে আসে এবং মাসি-পিসির আশ্রয়ে জীবন শুরু করে। আর মাসি-পিসিও আহ্লাদির অস্তিত্ব রক্ষায় দায়িত্বশীল ভূমিকা পালন করে। উদ্দীপকের বুজিকে বনিয়াদি পরিবারে বিয়ে দেওয়া হয়। কিন্তু বুজির বিবাহিত জীবন সুখের ছিল না। স্বামী ও শ্বশুরবাড়ির লোকজন তাকে নানাভাবে নির্যাতন করত। শারীরিক নির্যাতন না করলেও নিজেদের আচার- ব্যবহার আর কথাবার্তায় তারা সবসময়ই বুজিকে অবহেলা ও অবজ্ঞা করত। এই মানসিক অত্যাচার সহ্য করতে না পেরে অকালেই বুজি প্রাণ হারায়। উদ্দীপকের বুজি ও গল্পের আহ্লাদি দুজনই বিবাহিত জীবনে অন্যায়- অত্যাচারের শিকার। বিবাহিত জীবন তাদের নিরাপদ ও নির্ভরযোগ্য ছিল না। তবে আহ্লাদি এই অনিরাপদ জীবন থেকে বাঁচতে মাসি-পিসিকে পাশে পেলেও বুজি তা পায়নি। মৃত্যুই ছিল তার জীবনের শেষ পরিণতি। তাই বলা যায় বুজি ও আহ্লাদির জীবনযন্ত্রণা এক হলেও পরিণতি ছিল ভিন্ন।"
        },
        {
          "label": "ঘ",
          "question": "উদ্দীপকে মাসি-পিসি গল্পের মূলভাব কতটুকু প্রতিফলিত হয়েছে? উপযুক্ত যুক্তিসহ তোমার মতামত দাও।",
          "explanation": "'মাসি-পিসি' পুরুষতান্ত্রিক সমাজব্যবস্থায় নারীর ঘুরে দাঁড়ানোর গল্প হওয়ায় উদ্দীপকে গল্পের মূলভাব আংশিকভাবে প্রতিফলিত হয়েছে। পুরুষশাসিত সমাজে নারীরা অসহায় ও বঞ্চিত হয়ে চলেছে নিরন্তন। এই বঞ্চিত নারী সমাজের প্রতিনিধি মাসি-পিসি ও আহ্লাদি। কিন্তু শেষ পর্যন্ত এই ব্যাধিগ্রস্ত পুরুষশাসিত সমাজের কাছে তারা হার মানেনি। মাসি-পিসি নিজেদের জীবিকার ব্যবস্থা নিজেরাই করেছে। আবার পিতৃমাতৃহীন আহ্লাদির দায়িত্বভার গ্রহণ করেছে। সমাজের লালসা-উন্মত্ত শ্রেণির কবল থেকে রক্ষা পেতে বুদ্ধিদীপ্ত ও-সাহসী সংগ্রাম পরিচালনা করেছে। উদ্দীপকের বুজিকে তার পরিবার বনিয়াদি ঘরে অনেক আশা করে বিয়ে দিয়েছিল। কিন্তু এই বিয়ে তার জীবনে সুখ এনে দিতে পারেনি। স্বামী ও শ্বশুরবাড়ির লাঞ্ছনা ও নির্যাতন সহ্য করতে না পেরে অকালেই তাকে প্রাণ হারাতে হয়। উদ্দীপকে পুরুষশাসিত সমাজে নারীর প্রতি অমানবিক আচরণের করুণ পরিণতি দেখানো হয়েছে। এইসব নির্যাতিত নারীদের জীবনবাস্তবতা 'মাসি-পিসি' গল্পেও ফুটে উঠেছে, তবে এখানে অন্যায়ের বিরুদ্ধে ঐক্যবদ্ধ হয়ে নারীর সামাজিক সচেতনমূলক প্রতিরোধের বিষয়টি বিশেষভাবে উল্লেখযোগ্য। সেখানে অত্যাচারী স্বামী এবং লালসা উন্মত্ত জোতদার, দারোগা ও গুন্ডা-বদমাশদের আক্রমণ থেকে আহ্লাদিকে নিরাপদ রাখার ক্ষেত্রে অসহায় দুই বিধবার দায়িত্বশীল ও মানবিক জীবনযুদ্ধ খুবই প্রশংসনীয়। তাই বলা যায়, উদ্দীপকে নারী নির্যাতন এবং সামাজিকভাবে নারীর নিরাপত্তাহীনতার বিষয়টি উঠে এলেও 'মাসি-পিসি' গল্পের মূলভাবে ফুটে ওঠা নারীর অস্তিত্বরক্ষায় তার সাহসী পদক্ষেপের বিষয়টি অনুপস্থিত। ফলে উদ্দীপকটি গল্পের মূলভাবকে আংশিকভাবে ধারণ করেছে।"
        }
      ]
    },
    {
      "number": "4",
      "uddipok": "মুক্তিযুদ্ধ চলাকালে ভবানীপুর গ্রামের ফকির বাড়ি থেকে মিলিটারিরা দশম শ্রেণির ছাত্র মনিরকে তুলে নিয়ে যায়। শারীরিক নির্যাতন চালিয়ে তারা মনিরের মুক্তিযোদ্ধা পিতার সন্ধান চায়। ক্ষত-বিক্ষত হয়েও মনির নীরব থাকে। মনে পড়ে বাবার শেষ উপদেশ, \"জীবনের চেয়ে দেশ অনেক বড়\"। নিজেকে একজন মুক্তিযোদ্ধার সন্তান মনে করায় তার বুক ফুলে উঠে।",
      "tag": "DIN.B 24",
      "sub_questions": [
        {
          "label": "ক",
          "question": "নুরুল হুদা কোন বিষয়ের শিক্ষক ছিলেন?",
          "explanation": "নুরুল হুদা রসায়নের শিক্ষক ছিলেন।"
        },
        {
          "label": "খ",
          "question": "",
          "explanation": "প্রশ্নোন্ত মন্তব্যটিতে ভাষাশহিদদের স্মরণে নির্মিত শহিদ মিনার সম্পর্কে পাকিস্তানিদের দোসর প্রিনসিপ্যালের নেতিবাচক দৃষ্টিভঙ্গি প্রকাশ পেয়েছে। 'রেইনকোট' গল্পে বর্ণিত প্রিনসিপ্যাল কট্টর পাকিস্তানপন্থি। শিক্ষিত বাঙালি হওয়া সত্ত্বেও তিনি বাঙালি জাতীয়তাবাদের বিরোধিতা করেন। বাঙালির স্বাধীনতার পথ রুদ্ধ করতে তিনি পাকিস্তানি বাহিনীকে নানারকম পরামর্শ দেন। এরই অংশ হিসেবে, তিনি পাকিস্তানি বাহিনীকে দেশের সকল শহিদ মিনার ভেঙে ফেলার পরামর্শ দেন। তাঁর মতে, শহিদ মিনার মুক্তিযোদ্ধাদের পাকিস্তানি বাহিনীর বিরুদ্ধে যুদ্ধ করতে উজ্জীবিত করে। তাই এগুলো পাকিস্তানের শরীরের কাঁটা।"
        },
        {
          "label": "গ",
          "question": "",
          "explanation": "উদ্দীপকের ছাত্র মনির রেইনকোট গল্পের নূরুল হুদা চরিত্রের সঙ্গে তুলনীয়। রেইনকোটা গল্পে মিলিটারিরা নূরুল হুদাকে তুলে নিয়ে যায় এবং মুক্তিযোদ্ধাদের ঠিকানা জানতে চায়। তাকে আংটায় ঝুলিয়ে দিয়ে বিরতিহীন ভাবে চাবুকের আঘাত করা হয়। তখন সেটা উৎপাত বলে মনে হয়। রেইনকোটের ওম যেন তার শরীরে লেগে আছে। দেশপ্রেমে উদ্বুদ্ধ হয়ে নুরুল হুদা বলে যে সে মিসক্রিয়ান্টদের বিষয়ে সব জানে। উদ্দীপকের মনির ও একই ধরনের নির্যাতনের শিকার হয়। তার শরীর ক্ষত-বিক্ষত হলেও নিজেকে মুক্তিযোদ্ধার সন্তান মনে করে বুক ফুলে ওঠে। অবশেষে বলা যায়, উদ্দীপকের মনির রেইনকোট গল্পের 'নুরুল হুদা' চরিত্রের সঙ্গে তুলনীয়।"
        },
        {
          "label": "ঘ",
          "question": "",
          "explanation": "\"উদ্দীপকে 'রেইনকোট গল্পোর মূলভাব প্রতিফলিত হয়েছে- উক্তিটির সাথে আমি একমত। 'রেইনকোট' গল্পের ভীতু নুরুল হুদা তার শ্যালক মিন্টুর রেইনকোট পরিধান করার পর সে দেশপ্রেমীক হয়ে ওঠে। মিলিটারীর অত্যাচার তার কাছে স্রেফ উৎপাত মনে হয়। চাবুকের বাড়ি তার গাছে বৃষ্টির ফোটার মতো মনে হয় তখন নিজেই হয়ে ওঠে একজন বীরমুক্তিযোদ্ধা। উদ্দীপকের মনির একজন মুক্তিযোদ্ধার সন্তান। মিলিটারিরা তাকে শারীরিক নির্যাতন করলে সে বাবার উপদেশ মনে করে। সে দেশের জন্য জীবন দিতেও প্রস্তুত। সুতরাং, উদ্দীপকে 'রেইন কোট গল্পের মূলভাব প্রতিফলিত হয়েছে।"
        }
      ]
    },
    {
      "number": "5",
      "uddipok": "এই পৃথিবী যেমন আছে তেমনই ঠিক রবে, সুন্দর এ পৃথিবী ছেড়ে একদিন চলে যেতে হবে। তোমার টাকা কড়ি সুন্দর বাড়ি সবই পড়ে রবে, তোমার কর্মসাধন সৃজন পূজন তোমায় স্মরণ নেবে তুমি আর থাকবে না এই জনাকীর্ণ ভবে।",
      "tag": "DIN.B 24",
      "sub_questions": [
        {
          "label": "ক",
          "question": "'সোনার তরী' কবিতাটি কোন ছন্দে রচিত?",
          "explanation": "'সোনার তরী' কবিতাটি মাত্রাবৃত্ত ছন্দে রচিত।"
        },
        {
          "label": "খ",
          "question": "\"চারদিকে বাঁকা জল করিছে খেলা।\" ব্যাখ্যা কর।",
          "explanation": "চারিদিকে বাঁকা জল করিছে খেলা'- চরণটির মধ্য দিয়ে বর্ষার জলস্রোতবেষ্টিত ছোটো জমিটুকুর বিলীন হওয়ার আশঙ্কাজনক পরিস্থিতি ব্যক্ত হয়েছে। 'সোনার তরী' কবিতায় কবি নানা রূপক এবং দৃশ্যের অবতারণা ঘটিয়েছেন। উদ্ধৃত অংশের মধ্য দিয়ে তেমনই অসাধারণ একটি দৃশ্যকল্প তৈরি হয়েছে। কবিতায় ধানখেতটি ছোটো দ্বীপের মতো কল্পিত। তার চারপাশে ঘূর্ণায়মান স্রোতের উদ্দামতা। নদীর 'বাঁকা জলস্রোত' পরিবেষ্টিত ছোট্ট জমিটুকুর আশু বিধীন হওয়ার ইঙ্গিত রয়েছে এ অংশে। এখানে বাঁকা জল কালস্রোতের প্রতীক।"
        },
        {
          "label": "গ",
          "question": "",
          "explanation": "মহাকালের স্রোতে জীবন-যৌবন ভেসে যায়, ব্যক্তিসত্তা ও শারীরিক অস্তিত্বকে নিশ্চিতভাবে হতে হয় মহাকালের নিষ্ঠুর কালগ্রাসের শিকার। উদ্দীপকে সোনার তরী' কাবিতার এই ভাবের প্রকাশ ঘটেছে। 'সোনার তরী' কবিতায় প্রবল স্রোতের মাঝে জেগে থাকা দ্বীপের ন্যায় ছোট ধানক্ষেতে উৎপন্ন ধান নিয়ে অপেক্ষা করে নিঃসঙ্গ কৃষক। এরকম সময় সে এক মাবিীকে দেখতে পায়। তখন কৃষক তার সোনার ধান ও তাকে নিয়ে যাওয়ার জন্য মাঝিকে আহ্বান করে। মাঝি এসে তার ধান তরীতে নিলেও তাকে দেয় না। কৃষককে হতে হয় মহাকালের নিষ্ঠুর কালগ্রাসের শিকার। উদ্দীপকেও বলা হয়েছে, সকল কর্ম, ধন-সম্পদ- পড়ে থাকবে কিন্তু ব্যক্তিকে এই জনাকীর্ণ ভবের থেকে বিদায় নিতে হবে। সুতরাং, 'সোনার তরী' কবিতা ও উদ্দীপকে একই ভাবের প্রতিফলন ঘটেছে।"
        },
        {
          "label": "ঘ",
          "question": "\"ঠাঁই নাই, ঠাঁই নাই ছোট সে তরী\"-'সোনার তরী' কবিতার উক্ত চরণ ও উদ্দীপকের ভাবসত্য অভিন্ন।\"- বিশ্লেষণ কর।",
          "explanation": "সোনার তরী' কবিতায় কৃষক তার সোনার ধান নিয়ে যাওয়ার জন্য মাঝিকে মিনতি জানালে মাঝি ধান নিয়ে চলে যায়। ছোট নৌকা বলে জায়গা হয়না কৃষকের। সোনার তরীতে মহৎ সৃষ্টিরই স্থান সংকুলান হয় কেবল । ব্যক্তি মানুষের হতে হয় মহাকালের নিষ্ঠুর কালগ্রাসের শিকার। উদ্দীপকে দেখা যায়, পৃথিবী তার আপন গতিতে চলে। চিরকাল পৃথিবীতে বেঁচে থাকা যায় না। মহৎ সৃষ্টির সকল কিছুই এখানে রেখে চলে যেতে হয়। যা 'সোনার তরী' কবিতার মূলভাবকে নির্দেশ করে। অতএব, \"ঠাঁই নাই, ঠাঁই নাই ছোট সে তরী\"-, 'সোনার তরী' কবিতার উক্ত চরন ও উদ্দীপকের ভাবসত্য অভিন্ন-উক্তিটির সঠিক।"
        }
      ]
    },
    {
      "number": "6",
      "uddipok": "আপনারে লয়ে বিব্রত রহিতে আসেনি কেহ অবনী 'পরে সকলের তরে সকলে আমরা প্রত্যেকে মোরা পরের তরে।",
      "tag": "RB 24,DIN.B 24,SCC 23",
      "sub_questions": [
        {
          "label": "ক",
          "question": "",
          "explanation": "'প্রতিদান' কবিতার চরণ সংখ্যা আঠারোটি।"
        },
        {
          "label": "খ",
          "question": "",
          "explanation": "যে কবিকে নিষ্ঠুর কথা শোনান কবি নিরন্তর তার মুখ সাজান। 'প্রতিদান' কবিতায় কবি উদারতা ও সহনশীলতার বাণী উচ্চারণ করেছেন। কবির প্রতি যারা কঠোর বাণী প্রয়োগ করে তাদের প্রতি তিনি তেমনটি করবেন না। তিনি তাদের প্রতি সুন্দর ব্যবহার ও কোমল আচরণ করবেন। তিনি নিষ্ঠুরতার উত্তরে নিষ্ঠুরতা প্রদর্শন পছন্দ করেন না। তাই যারা কবির প্রতি কঠোর বাণী উচ্চারণ করে কবি তাদের মুখকে নিরন্তর সাজাতে চান।"
        },
        {
          "label": "গ",
          "question": "",
          "explanation": "উদ্দীপকে 'প্রতিদান' কবিতার পরার্থে আত্মনিবেদনের দিকটি প্রকাশিত হয়েছে। 'প্রতিদান কবিতায় কবি নিজের ক্ষুদ্র স্বার্থ পরিহার করে অপরের কল্যাণে আত্মনিবেদন করেছেন। তিনি অনিষ্টকারীকে কেবল ক্ষমা করেই ক্ষান্ত হননি জয় বরং তার উপকার করতে চেয়েছেন। কবি মনে করেন, প্রতিশোধ- প্রতিহিংসার বিপরীতে ভালোবাসাই পারে পৃথিবীকে সুন্দর ও নিরাপদ করতে। আর তাই তিনি তাঁর শত্রুর প্রতি ভালোবাসার হাত বাড়িয়ে দিয়েছেন। উদ্দীপকের কবিতাংশে কবি দেখতে চেয়েছেন মানবজীবনের সার্থকতা সবসময় নিজেকে বিলিয়ে দিয়ে অন্যের উপকার করার মাঝে নিহিত। আমাদের অন্যের জন্য কোনো স্বার্থ ছাড়াই নিজেদের উৎসর্গ করতে হবে। তাঁর মতে, এ জগতে কেউ শুধু নিজের স্বার্থ রক্ষার জন্য আসেনি বরং পরের কল্যাণে আত্মনিবেদন করার জন্যই এসেছে। উদ্দীপকের এই আত্মনিবেদনের স্বরূপ আমরা 'প্রতিদান' কবিতার কবির মাঝেও দেখি। কবি মনে করেন, পরের কল্যাণে নিজেকে নিবেদিত করতে পারলেই সমাজ হয়ে উঠবে সুন্দর। আর এখানেই উদ্দীপকের সঙ্গে আলোচ্য কবিতার সাদৃশ্য।"
        },
        {
          "label": "ঘ",
          "question": "",
          "explanation": "পরার্থে আত্মনিবেদন করার আহ্বানের দিক থেকে উদ্দীপকের কবির চেতনা ও 'প্রতিদান' কবিতার কবির চেতনা সমান্তরাল। 'প্রতিদান' কবিতায় ক্ষমাশীলতা, উদারতা ও সহনশীলতার দৃষ্টান্ত ফুটে উঠেছে। কবি সমাজে বিদ্যমান হানাহানি-হিংসা-বিদ্বেষের বিপরীতে প্রীতিময় পরিবেশের আকাঙ্ক্ষা প্রকাশ করেছেন। কবি মনে করেন, পরার্থপরতার মধ্য দিয়ে মানুষের কল্যাণে আত্মনিয়োগ করলেই তাঁর প্রত্যাশা পূরণ হবে। তাঁর কাছে সৌহার্দপূর্ণ সম্পর্কই পরম সত্য। উদ্দীপকের কবিতাংশের কবিও অন্যের কল্যাণের মাঝে মানবজীবনের সার্থকতা খুঁজে পান। তিনি মনে করেন, মানুষ শুধু নিজেকে নিয়ে ব্যস্ত থাকতে এ জগতে আসেনি। পরার্থে আত্মনিবেদন করতে পারার মাঝে জীবনের প্রকৃত সুখ নিহিত। এজন্যই জগতে মানবের আবির্ভাব। এর বিপরীতে তাদের কোনো চাওয়া-পাওয়া থাকে না। কবি মনে করেন, অন্যের উপকারে কিছু করতে পারলেই মানবজীবন সার্থক ও সফল হবে। আলোচ্য কবিতার কবিও এমন চেতনাই ধারণ করেন। 'প্রতিদান' কবিতায় কবি যেমন অপরের কল্যাণের কথা বলেছেন, তেমনি উদ্দীপকের কবিতাংশেও অপরের কল্যাণ করার কথা বলা হয়েছে। পরার্থে আত্মনিবেদনের মধ্যেই যে মানবজীবনের সার্থকতা নিহিত তিনি তা দেখাতে চেয়েছেন। আর এই বিষয়টিই আলোচ্য কবিতার প্রধান বিষয়। উদ্দীপকের আদর্শ ধারণ করার মধ্য দিয়ে 'প্রতিদান' কবিতার কবির প্রত্যাশা পূরণ হতে পারে। আলোচ্য কবিতার কবির এই অপরের কল্যাণ করার চেতনা উদ্দীপকের কবির চেতনারই প্রতিধ্বনি। তাই উদ্দীপকের কবি ও 'প্রতিদান' কবিতার কবির চেতনা সমান্তরাল বলা সংগত।"
        }
      ]
    },
    {
      "number": "7",
      "uddipok": "মোরা একটি ফুলকে বাঁচাবো বলে যুদ্ধ করি মোরা একটি মুখের হাসির জন্য অস্ত্র ধরি মোরা নতুন একটি কবিতা লিখতে যুদ্ধ করি মোরা নতুন একটি গানের জন্য যুদ্ধ করি। মোরা একখানা ভালো ছবির জন্য যুদ্ধ করি মোরা সারা বিশ্বের শান্তি বাঁচাতে আজকে লড়ি।",
      "tag": "DIN.B 24,MCC 23",
      "sub_questions": [
        {
          "label": "ক",
          "question": "'আমি কিংবদন্তির কথা বলছি' কবিতায় 'কর্ষিত জমির প্রতিটি শস্যদানা' কী?",
          "explanation": "'আমি কিংবদন্তির কথা বলছি' কবিতায় 'কর্ষিত জমির প্রতিটি শস্যদানাই হচ্ছে কবিতা।"
        },
        {
          "label": "খ",
          "question": "'আমি কিংবদন্তির কথা বলছি' কবিতায় কবি তাঁর পূর্বপুরুষ সম্পর্কে কী বলেছেন?",
          "explanation": "কবি তাঁর স্বজাতি ও স্বদেশের প্রতি অগাধ ভালোবাসা থেকেই পূর্বপুরুষের কথা বলেছেন। কবি তাঁর পূর্বপুরুষদের সাহসী ও গৌরবোজ্জ্বল ইতিহাস উপস্থাপনার মধ্য দিয়ে প্রকৃতপক্ষে জন্মভূমিরূপ জননীর প্রতি শ্রদ্ধা জ্ঞাপন করেছেন। কবিতা ও সত্যের অভেদ কল্পনার মধ্য দিয়ে কবি নিয়ে আসেন মায়ের কথা, বোনের কথা, ভাইয়ের কথা ও পরিবারের কথা, যা জন্মভূমিরই অনিবার্য অংশ। কবি তাঁর পূর্বপুরুষদের ইতিহাস ও ঐতিহ্যের অনিন্দ্য অনুষঙ্গের মধ্য দিয়ে জননী জন্মভূমি তথা মানবমুক্তির আকাঙ্ক্ষায় সোচ্চার হয়েছেন। এই লক্ষ্যেই কবি তার পূর্বপুরুষকে স্মরণ করেছেন।"
        },
        {
          "label": "গ",
          "question": "উদ্দীপকে 'আমি কিংবদন্তির কথা বলছি' কবিতার কোন দিকটি প্রতিফলিত হয়েছে? আলোচনা কর।",
          "explanation": "উদ্দীপকে আমি কিংবদন্তির কথা বলছি কবিতার স্বদেশ প্রেমের দিকটি প্রতিফলিত হয়েছে। জন্মভূমি মানুষের অস্তিত্বের সাথে সম্পর্কিত।তার ধূলোমাটিতে, আলোবাতাসে সে বড় হয়। তার প্রাকৃতিক সম্পদে পরিপুষ্ট হয় মানুষের জীবন। তাই স্বদেশকে ভালোবাসা প্রত্যেকটি মানুষের কর্তব্য। উদ্দীপকে স্বদেশের অনুরাগের বিষয়টি নির্দেশ করা হয়েছে। এই স্বদেশপ্রীতির চেতনা কবি কিংবদন্তির কথা বলছি' কবিতায় কবির স্বদেশপ্রীতির চেতনার সঙ্গে সাদৃশ্যপূর্ণ। এই কবিতায় কবি স্বদেশ ও স্বজাতির ইতিহাস ও ঐতিহ্য গভীর মমতার সঙ্গে তুলে ধরেছেন। পরিশেষে বলা যায়, উদ্দীপকের বিষয়টি কবিতায় প্রতিফলিত স্বদেশপ্রেমের দিকটির সাথে সাদৃশ্যপূর্ণ।"
        },
        {
          "label": "ঘ",
          "question": "\"একটি উজ্জ্বল জানালার কথা বলছি\"-উক্ত চরণ ও উদ্দীপক একটি বিশেষ চেতনাকে নির্দেশ করে বিশ্লেষণ কর।",
          "explanation": "উক্ত চরণ ও উদ্দীপক আলোয় ভরা মুক্ত জীবনের চেতনাকে নির্দেশ করে। উজ্জ্বল জানালা দ্বারা বোঝানো হয়েছে যে, আগুনে সব শুদ্ধ হয়ে ওঠে। তাই আগুনের উত্তাপে পরিশুদ্ধ হয়ে সকল গ্লানি মুছে ফেলে মুক্ত জীবনের প্রত্যাশা জানাতে উজ্জ্বল জানালার কথা বলা হয়েছে। এ কবিতায় কবি মানবমুক্তির আকাঙ্ক্ষা এবং পূর্বপুরুষের সাহসী গৌরবোজ্জ্বল ইতিহাসের ব্যথা বলেছেন। কবি মাটির কাছাকাছি মানুষের ইতিহাসের সঙ্গে বাংলার ভূমিজীবী অনার্য ক্রীতদাসের লড়াই করে টিকে থাকার ইতিহাস তুলে ধরেছেন। উদ্দীপকে শান্তি রক্ষার জন্য যুদ্ধ করার কথা বলা হয়েছে। যুদ্ধ দ্বারাই শত্রুকে বিনাশ করে সুখের সন্ধান করা হয়েছে। যা মানবজীবনের মুক্তির পথ দেখায়। সুতরাং, উক্ত চরন ও উদ্দীপকের মুক্তজীবনের প্রত্যাশার চেতনাকে নির্দেশ করে।"
        }
      ]
    },
    {
      "number": "8",
      "uddipok": "সুলতান ইলতুৎমিশ তাঁর কন্যা রিজিয়াকে প্রাণাধিক ভালোবাসতেন। পুত্র বর্তমান থাকা সত্ত্বেও তিনি সুলতানা রিজিয়াকে সিংহাসনে অধিষ্ঠিত করেন। এতে রিজিয়ার ভাইয়েরা ক্ষিপ্ত হয়ে ওঠে এবং বহিরাগত শত্রুর সাথে হাত মিলিয়ে স্বামীসহ রিজিয়াকে হত্যা করে।",
      "tag": "DIN.B 24,DCC 23",
      "sub_questions": [
        {
          "label": "ক",
          "question": "নবাব সিরাজউদ্দৌলাকে বন্দি করে কোথায় রাখা হয়?",
          "explanation": "নবাব সিরাজউদ্দৌলাকে বন্দি করে জাফরগঞ্জের কয়েদখানায় রাখা হয়।"
        },
        {
          "label": "খ",
          "question": "\"আমার সারা অস্তিত্ব জুড়ে কেবল যেন দেয়ালের ভিড়।\" উক্তিটির তাৎপর্য ব্যাখ্যা কর।",
          "explanation": "'আমার সারা অস্তিত্ব জুড়ে কেবল যেন দেয়ালের ভিড়'- উক্তিটিতে নবাব সিরাজউদ্দৌলার বেদনাভারাক্রান্ত ও ঘনায়মান অসহায় অবস্থার প্রকাশ পেয়েছে। শাসনকার্য পরিচালনার শুরু থেকেই নবাব সিরাজউদ্দৌলা চিন্তা ও কাজের মাঝে বাধা পেয়েছেন। ঘরে-বাইরে ষড়যন্ত্র নবাবের শাসনকার্য পরিচালনায় প্রধান অন্তরায় হয়ে দাঁড়ায়। তাই ঘরে, বাইরে, দরবারে, সবখানে তাঁর মনে হয়েছে শুধু প্রতিবন্ধকতার দেয়াল। আর এই দেয়ালগুলো তাঁর অস্তিত্বকে। সংকটে ফেলেছে, যা আলোচ্য উত্তিতে প্রকাশ পেয়েছে।"
        },
        {
          "label": "গ",
          "question": "উদ্দীপকের ইলতুৎমিশের ছেলেদের সাথে সিরাজউদ্দৌলা নাটকের কোন চরিত্রের মিল রয়েছে? আলোচনা কর।",
          "explanation": "উদ্দীপকের ইলতুৎমিশের ছেলেদের সাথে 'সিরাজউদ্দৌলা নাটকের ঘসেটি বেগম চরিত্রের মিল রয়েছে। 'সিরাজউদ্দৌলা' নাটকে সিরাজের নানা তাকে খুব ভালোবাসতেন এবং তাকে সিংহাসনে অধিষ্ঠিত করেন । এতে তার খালা ঘসেটি বেগস অত্যন্ত রাগান্বিত হয় এবং তাকে সিংহাসন থেকে নামানোর জন্য বিভিন্ন ষড়যন্ত্র করে। মীরজাফরসহ বাইরের আরও অনেক শত্রুদের সাথে হাত মিলিয়ে নবাবকে হত্যা করে। এভাবে প্রিয়জনদের ষড়যন্ত্রের মাধ্যমে নবাব সিরাজউদ্দৌলার পতন হয়। উদ্দীপকে দেখা যায়, সুলতান ইলতুৎমিশ তার কন্যাকে সিংহাসনে অধিষ্ঠিত করলে তার ছেলেরা ক্ষিপ্ত হয়ে রিজিয়াকে পরিবারসহ হত্যা করে। যা সিরাজউদ্দৌলা নাটকে ঘসেটি বেগমের চরিত্রকে বহন করে।অতএব, ইলতুৎমিশের ছেলেদের সাথে ঘসেটি বেগমের মিল পাওয়া যায়।"
        },
        {
          "label": "ঘ",
          "question": "\"উদ্দীপকের রিজিয়া এবং নাটকের সিরাজের পরিণতি একই\"- মূল্যায়ন কর।",
          "explanation": "উদ্দীপকের রিজিয়া ও নাটকের সিরাজের পরিনতি একই\"- উক্তিটি যথার্থ। সিরাজউদ্দৌলা ক্ষমতা গ্রহণের পর থেকেই তার আত্মীয় তথা কাছের মানুষগুলো তার বিরুদ্ধে চক্রান্ত করতে শুরু করে। প্রত্যেকে নিজের স্বার্থসিদ্ধির জন্য নবাবের পতন কামনা করে। মিরজাফর, ক্লাইভ, জগৎশেঠ প্রমুখ মিলে নবাবের বিরুদ্ধে ষড়যন্ত্রে লিপ্ত হয়। কীভাবে নবাবকে ক্ষমতাচ্যুত করা যায় সেই ফন্দি তারা আটতে থাকে। এরই ধারাবাহিকতায় তারা নবাবের পতন নিশ্চিত করে। উদ্দীপকের রিজিয়া সিংহাসনে অধিষ্ঠিত হলে তার নিজের ভাইয়েরা বহিরাগত শত্রুদের সাথে মিশে তাকে হত্যা করে। নিজের আপনজনের শত্রুতার কারনেই তাকে সিংহাসন ছাড়তে হয়। রিজিয়ার এই করুণ পরিণতি 'সিরাজউদ্দৌলা' নাটকের সিরাজের পরিনতিকে নির্দেশ করে। সুতরাং, সিরাজ ও উদ্দীপকের রিজিয়ার পরিণতি একই।"
        }
      ]
    },
    {
      "number": "9",
      "uddipok": "ক্ষমতা ও স্বার্থের দ্বন্দ্বে এই পৃথিবীতে বহু নৃশংস হত্যাকান্ড সংঘটিত হয়েছে। আব্রাহাম লিংকন, মহাত্মা গান্ধী, বঙ্গবন্ধু, ইন্দিরা গান্ধীএরকম বহু নাম ইতিহাসের পাতায় করুণ অধ্যায় সৃষ্টি করেছে। এইসব মহান নেতার নিকটতম ব্যক্তিবর্গই এই হত্যাকান্ডের সাথে জড়িত ছিল। কখনো বিদেশি চক্রান্ত, কখনো দেশি ষড়যন্ত্রের শিকার হয়ে এই বরেণ্য ব্যক্তিদেরকে প্রাণ দিতে হয়েছে।",
      "tag": "DIN.B 24",
      "sub_questions": [
        {
          "label": "ক",
          "question": "সিরাজউদ্দৌলার মায়ের নাম কী?",
          "explanation": "সিরাজউদ্দৌলার মায়ের নাম আমিনা বেগম ।"
        },
        {
          "label": "খ",
          "question": "\"ব্রিটিশ সিংহ ভয়ে লেজ গুটিয়ে নিলেন, এ বড় লজ্জার কথা।\" ব্যাখ্যা কর।",
          "explanation": "ফোর্ট উইলিয়াম দুর্গে নবাব সিরাজউদ্দৌলার আক্রমণের মুখে ইংরেজরা পালিয়ে যাওয়ায় প্রশ্নোক্ত মন্তব্যটি করা হয়েছে। ১৭০৬ সালে' প্রতিষ্ঠিত ফোর্ট উইলিয়াম দুর্গে ইংরেজরা নবাবের বিনা অনুমতিতে সামরিক শক্তি বৃদ্ধি করে। তাই নবাব ওই দুর্গ আক্রমণ করেন। ইংরেজ সৈন্যরা নবাবের সৈন্যদের আক্রমণের মুখে দিশেহারা হয়ে পড়লে ক্যান্টেন মিনচিন, কাউন্সিলর ফকল্যান্ড ও ম্যানিংহাম নৌকাযোগে দুর্গ থেকে পালিয়ে আত্মরক্ষা করেন। শেষ পর্যায়ে ক্যান্টেন ক্লেটনও গভর্নর ড্রেকের সাথে পরামর্শের নাম করে আত্মরক্ষার্থে সব প্রতিজ্ঞা ভুলে দুর্গ থেকে পালিয়ে যান। তাই ব্যঙ্গার্থে প্রশ্নোক্ত কথাটি বলা হয়েছে।"
        },
        {
          "label": "গ",
          "question": "উদ্দীপকের বক্তব্যের সাথে 'সিরাজউদ্দৌলা' নাটকের সাদৃশ্য আলোচনা কর।",
          "explanation": "উদ্দীপকের বক্তব্যের সাথে 'সিরাজউদ্দৌলা নাটকে সিরাজের বিরুদ্ধে দেশি-বিদেশি চক্রান্তের দিকটি সাদৃশ্যপূর্ণ। নবাব সিরাজউদ্দৌলা বাস্তবেই ছিলেন প্রজাবৎসল শাসক। অথচ ক্ষমতার লোভে ও প্রতিহিংসায় এদেশের মানুষের ষড়যন্ত্রে আটকা পড়ে তার করুণ মৃত্যু হয়। নিজের সেনাপতির বিশ্বাসঘাতকতায় তিনি পরাজিত হন এবং আশ্রিত মোহাম্মদি বেগের হাতে মৃত্যুবরণ করেন। উদ্দীপকে আব্রাহাম লিংকন, মহাত্মা গান্ধী ও বঙ্গবন্ধু ছিলেন সত্যিকারের দেশপ্রেমিক নেতা। তাঁদের হাত ধরেই দেশ ও জাতি স্বাধীনতা সংগ্রামে ঝাঁপিয়ে পড়ে এবং জয়লাভ করে। কিন্তু এসব মানুষদেরকে তাদের নিজের লোকের হাতেই জীবন দিতে হয়। এমনই পরিণীতি বরণ করতে দেখি নাটকের নবাব সিরাজউদ্দৌলাকে। জীবনের সমস্ত আয়েস বিসর্জন দিয়ে নিরন্তর দেশের কল্যানের চিন্তায় মশগুল থেকেছেন। তবুও শেষপর্যন্ত জীবন দিতে হয়েছে। তাই বলা যায়, উদ্দীপকের বক্তব্যের সাথে সিরাজউদ্দৌলা নাটকের সিরাজের করুন পরিনতি সাদৃশ্য বিদ্যমান।"
        },
        {
          "label": "ঘ",
          "question": "উদ্দীপক ও 'সিরাজউদ্দৌলা' নাটকের আলোকে ক্ষমতা ও স্বার্থের দ্বন্দ্বের স্বরূপ বিশ্লেষণ কর।",
          "explanation": "উদ্দীপক ও সিরাজউদ্দৌলা' নাটকের আলোকে ক্ষমতা ও স্বার্থের দ্বন্দ্বের স্বরূপ বিশ্লেষন করা হলো- স্বার্থান্ধ মানুষ নিজেদের স্বার্থে দেশ ও দেশের মানুষের সাথে বিশ্বাসঘাতকতা করে। এর ফলে জাতিকে চরম মূল্য দিতে হয়। দেশ ও জাতিকে পরাধীনতার গ্লানি নিয়ে বাঁচতে হয়। বিশ্বাসঘাতক লোভীরা তাদের স্বার্থের জন্য সবকিছু করতে পারে। তাদের কাছে রক্তের সম্পর্ক, আত্মীয়-পরিজন অপেক্ষা অর্থ ও ক্ষমতার লোভ বড় হয়ে ওঠে। উদ্দীপকে আত্মস্বার্থে আত্মীয়-পরিজনের সম্পর্ককে তুচ্ছজ্ঞান করে বিশ্বাসঘাতকতা করার দিকটি ভুলে ধরা হয়েছে। সিরাজউদ্দৌলা নাটকে সিরাজের ক্ষেত্রেও অনুরূপ মনোভাব পরিলক্ষিত হয়। ক্ষমতা ও সম্পদের লোভ মানুষকে অন্ধ করে দেয়। আপন জনের বিশ্বাসঘাতকতায় মানুষের জীবনে চরম বিপর্যয় নেমে আসে। তারা সর্বস্ব হারিয়ে নিঃস্ব হয়ে পড়ে। ক্ষমতা ও স্বার্থের দ্বন্দ্বের স্বরুপ এখানেই পাওয়া যায়।"
        }
      ]
    },
    {
      "number": "10",
      "uddipok": "'হুযুর কেবলা' গল্পে এমদাদ নামক শিক্ষিত যুবক অনেকটা কৌতূহলের বশে ভন্ডপীরের মুরিদ হয়। কিন্তু যখনই ভণ্ডপীরের চালাকি ও তার লোলুপ কামনা এমদাদের সামনে উন্মোচিত হয়েছে, তখনই সে প্রতিবাদ করেছে। কিন্তু ভন্ডপীর হুযুর কেবলা তার ধর্মান্ধ মুরিদদের সহায়তায় এমদাদকে পাগল আখ্যা দিয়ে গ্রাম থেকে বের করে দিয়েছে। আর নিজে মুরিদের সুন্দরী স্ত্রীকে কৌশলে তালাক দিতে। বাধ্য করেছে এবং নিজের বাসনা পূরণ করেছে।",
      "tag": "DIN.B 24",
      "sub_questions": [
        {
          "label": "ক",
          "question": "'লালসালু' উপন্যাসে অশীতিপর বৃদ্ধ কে?",
          "explanation": "'লালসালু' উপন্যাসে অশীতিপর বৃদ্ধ সলেমনের বাপ।"
        },
        {
          "label": "খ",
          "question": "\"শস্যের চেয়ে টুপি বেশি, ধর্মের আগাছা বেশি\"- এখানে কী বুঝানো হয়েছে?",
          "explanation": "আলোচ্য উক্তিটি দ্বারা প্রচন্ড অভাবের মধ্যে থেকেও ধর্মচর্চার প্রতি আগ্রহের দিকটিকে বোঝানো হয়েছে। 'লালসালু' উপন্যাসে অভাবপীড়িত এক জনবহুল অঞ্চলের কথা বলা হয়েছে। সেখানকার মানুষ অনাহার থেকে বাঁচতে ফসল উৎপাদনে যত্নশীল না হয়ে ধর্মচর্চায় বেশি ব্যস্ত। খেয়ে বেঁচে থাকার চেয়ে তাদের কাছে ধর্ম বড়। আর তাই লেখক আলোচ্য উক্তিটি করেছেন।"
        },
        {
          "label": "গ",
          "question": "উদ্দীপকের এমদাদের সাথে 'লালসালু' উপন্যাসের কোন চরিত্রের সাদৃশ্য রয়েছে? আলোচনা কর।",
          "explanation": "উদ্দীপকের এমদাদের সাথে 'লালসালু' উপন্যাসের 'তাহের-কাদেরের বাপ' চরিত্রের সাদৃশ্য রয়েছে। 'লালসালু উপন্যাসে তাহেরের বাপ , ঢেঙ্গা দীর্ঘ মানুষ। মজিদের কর্মকান্ড তার একদমই পছন্দ নয়। মজিদের কাছে হাসুনির মা বুড়ো সম্পর্কে বিচার দেওয়ায় হাসুনির মাকে মনের আশ মিটিয়ে প্রহার- করে। এর জন্য তাকে বিচারের সম্মুখীন হতে হয়। মজিদ তাকে পাগল বানিয়ে ছাড়ে। একদিন সন্ধ্যায় কোথায় যেন চলে যায়, আর খুজে পাওয়া যায়নি। সে এককালে বুদ্ধিমান লোক ছিল। ভাইয়ের সাথে জমি নিয়ে বিরোধ ঘটিয়ে আজ সে নিঃসঙ্গ। উদ্দীপকে দেখা যায়, এমদাদ ভণ্ডপীরের চালাকি বুঝতে পেরে প্রতিবাদ করে। কিন্তু ভন্ড পীর তার ধর্মন্ধ মুরিদদের দ্বারা তাকে পাগল আখ্যা দেয়। যেমনটি 'লালসালু উপন্যাসে স্বাভাবিকভাবে তাহেরের বাপের প্রতি দেখা যায়।সুতরাং, উদ্দীপকের এমদাদের সাথে লালসালু উপন্যাসের তাহেরের বাপের চরিত্রের সাদৃশ্য রয়েছে।"
        },
        {
          "label": "ঘ",
          "question": "\"উদ্দীপকের হুযুর কেবলা আর 'লালসালু' উপন্যাসের মজিদ একই বৈশিষ্ট্যের অধিকারী\"-উক্তিটি বিশ্লেষণ কর।",
          "explanation": "উদ্দীপকের হুযুর কেবলা আর 'লালসালু উপন্যাসের মজিদ' একই বৈশিষ্ট্যের অধিকারী- উক্তিটি যথার্থ 'লালসালু' উপন্যাসের মজীদ নাটকীয়ভাবে মহব্বতনগর গ্রামে প্রবেশ করে। তারপর মহব্বতনগরের ধর্মভীরু মানুষদের বশীভূত করে, মোদাচ্ছের পীরের মাজারের আড়ালে সেইখানে যায়, সর্বময় ক্ষমতার অধিকারী হয়। এমনকি গ্রামের মোড়ল খালেক ব্যাপারীও তার অধীন। ঘর বাড়ি হলো, জমি জমা হলো, পছন্দমতো বিয়েও করে। পার্শ্ববর্তী গ্রামে পীরের আগমন ঘটলে তাড়িয়ে দেয়। আধুনিক যুবক আক্কাসের স্কুল প্রতিষ্ঠার উদ্যোগকে সে নষ্ট করে দেয়। এভাবে সে ধর্মকে পুঁজি করে গ্রামের মানুষকে বোকা বানিয়ে তাদেরকে ধ্বংসের দিকে নিয়ে যায়। উদ্দীপকের হুযুর কেবলা তার চালাকির মাধ্যমে মানুষদেরকে বশীভূত করে। সর্বদাই নিজের মনের ইচ্ছাকে পুরন করেছে। নিঃসন্দেহে বলা যায়, হুযুর কেবলা 'লালসালু' উপন্যাসের মজিদের চরিত্রের অনুরূপ।"
        }
      ]
    },
    {
      "number": "11",
      "uddipok": "ধর্মব্যবসায়ীরা আধ্যাত্মিক শক্তির অধিকারী হিসেবে নিজেদেরকে জাহির করে এবং সাধারণ মানুষের উপর প্রভাব বিস্তার করে। ফলে সমাজের প্রভাবশালী ব্যক্তিবর্গও তাদের অধীন হয়ে যায়। শোষণের সুবিধার্থে তারা ধর্মব্যবসায়ীদের সঙ্গে জোটবদ্ধ হয়।",
      "tag": "DIN.B 24",
      "sub_questions": [
        {
          "label": "ক",
          "question": "মজিদ কোন পিরের নামে মাজার প্রতিষ্ঠা করে",
          "explanation": "মজিদ মোদাচ্ছের পিরের নামে মাজার প্রতিষ্ঠা করে"
        },
        {
          "label": "খ",
          "question": "\"ধান দিয়া কী হইব, মানুষের জান যদি না থাকে?\" ব্যাখ্যা কর।",
          "explanation": "প্রশ্নোত্ত উক্তিটিতে 'লালসালু' উপন্যাসের রধিমার মাতৃহৃদয় বিচলিত হয়ে ওঠার দিকটি প্রতিফলিত হয়েছে। মজিদের প্রথম স্ত্রী রহিমা তাকে ভত্তি ও শ্র্যা করে। কিন্তু মজিদ তার অল্পবয়সি দ্বিতীয় স্ত্রী জমিলার ওপর নিজের প্রভাব বিস্তারের জন্য নানা কৌশল অবলম্বন করে। এজন্য সে দুর্যোগপূর্ণ অন্ধকার রাতে জমিলাকে মাজারে বেঁধে রেখে আসে। মজিদ যখন জমিলাকে ঝড়বৃষ্টির রাতে একা মাজারে বেঁধে রেখে আসে, তখন রহিমা জমিলার কথা ভেবে বিচলিত হয়ে ওঠে। জমিলার জন্য রহিমার মানসিক পরিবর্তন লক্ষ করে মজিদ তার মনোযোগ অন্যদিকে সরাতে চায়। তাই সে শিলাবৃষ্টির প্রসঙ্গ তুলে ধানের ক্ষতি হওয়ার কথা বলে। কিন্তু এ পরিস্থিতিতে স্বামীভক্ত রহিমা প্রতিবাদী ভাষায় মজিদকে প্রশ্নোত্ব উক্তিটি করে। রহিমার এই উক্তির দ্বারা তার মাতৃহৃদয়ে কমবয়সি জমিলার জন্য শঙ্কা ও সন্তানবাৎসল্যসুলভ মনোভাব প্রকাশ পেয়েছে।"
        },
        {
          "label": "গ",
          "question": "উদ্দীপকের প্রভাবশালী ব্যক্তিবর্গ 'লালসালু' উপন্যাসের কোন চরিত্রের কথা স্মরণ করিয়ে দেয়? আলোচনা কর।",
          "explanation": "উদ্দীপকের প্রভাবশালী ব্যক্তিবর্গ 'লালসালু উপন্যাসে খালেক ব্যাপারী চরিত্রের কথা স্মরণ করিয়ে দেয়। 'লালসালু' উপন্যাসে খালেক ব্যাপারী প্রতিনিধিত্বশীল চরিত্ব। তার কাছেই গ্রামের সব দায়িত্ব। মজিদের অন্যতম সহায়ক। মসজিদ নির্মানের বারো আনা খরচ সে দেয়। মজিদের সব কথা সে বিশ্বাস করে। গ্রামের প্রভাবশালী মানুষ হওয়ায় কেউ তার উপর কথা বলে না। সে ধর্মব্যবসায়ী মজিদের সাথে হাত মিলিয়ে নিজের প্রভাব বিস্তার করে। উদ্দীপকে দেখলে বোঝা যায়, ধর্মব্যবসায়ীদের সাথে সমাজের প্রভাবশালী ব্যক্তিবর্গ মিশে তারা সমাজের সাধারণ মানুষকে শোষণ করে। সুতরাং, উদ্দীপকের প্রভাবশালী ব্যক্তিবর্গ লালসালু উপন্যাসের প্রভাবশালী ব্যক্তি খালেক ব্যাপারীকে নির্দেশ করে।"
        },
        {
          "label": "ঘ",
          "question": "\"ধর্মান্ধতাকে কাজে লাগিয়ে প্রভাবশালীরা স্বার্থ হাসিল করে\"-এ উক্তির আলোকে উদ্দীপক ও 'লালসালু' উপন্যাসের ভাবগত সাদৃশ্য বিশ্লেষণ কর।",
          "explanation": "প্রশ্নোক্ত উক্তির আলোকে উদ্দীপক ও লালসালু উপন্যাসের ভাবগত সাদৃশ্য বিশ্লেষণ করা হলো:- ধর্মব্যবসায়ীরা তাদের প্রতারণার জাল সাধারন মানুষের মধ্যে বিস্তার করে। ধর্মভীরু মানুষেরা তাদেরকে বিশ্বাস করে। তাদের ভন্ডামির ছলে পড়ে মানুষজন তাদের প্রতি দুর্বল হয়ে পড়ে। শাসক সেজে বসে থাকে ভন্ড ধর্মীয় নেতা। সাধারণ মানুষ থাকে ভীতু। আর তারই সুযোগ নিয়ে তারা নিজেদের ইচ্ছামতো সাধারণ মানুষকে ব্যবহার করে স্বার্থ সিদ্ধি করে। প্রগতিশীল চেতনার অভাব, অশিক্ষা, দারিদ্র্য ইত্যাদি সমাজের এই অসঙ্গতির জন্য দায়ী। এসব মানুষের জন্য আমাদের সমাজের জীবনযাত্রা পিছিয়ে গেছে। 'লালসালু' উপন্যাসের মজিদের মতো ভন্ড, মিথ্যাবাদী, নারীলোলুপ, হীনচেতা মানুষেরা নিজেদের স্বার্থ উদ্ধারের জন্য সব কাজ করতে পারে। নিজের প্রয়োজনে ধর্ম ও মানুষের ধর্মবিশ্বাসকে কাজে লাগায়। এমন ব্যক্তিরা এককথায় বহুমূখী নেতিবাচক চরিত্রের অধিকারী। পরিশেষে বলা যায়, প্রশ্নাত উদ্ভিটি উদ্দীপক ও লালসালু উপন্যাসের ভাবগত সাদৃশ্য রয়েছে।"
        }
      ]
    }
  ]
}