{
  "title": "বিএএফ শাহীন কলেজ, ঢাকা ২০২৫",
  "subtitle": "(11)",
  "questions": [
    {
      "number": "1",
      "uddipok": "বিভূতিভূষণ বন্দ্যোপাধ্যায়ের 'পুঁইমাচা' গল্পের এক অসহায় নারী চরিত্র ক্ষেন্তি। বৈশাখ মাসের প্রথমে ক্ষেন্তির বাবা সহায়হরির এক দূর-সম্পর্কীয় আত্মীয়ের ঘটকালিতে বিপুল অঙ্কের যৌতুক প্রদানের শর্তে ক্ষেন্তির বিয়ে হয়ে যায়। কন্যার বিয়ের পর দীনহীন গরিব সহায়হরি যৌতুকের টাকা সাধ্যমতো পরিশোধের জন্য চেষ্টা করছিলেন। কিন্তু ক্ষেন্তির স্বামী ও শ্বশুর-শাশুড়ি সকলে সমুদয় টাকা একত্রে না পেয়ে ক্ষেন্তির উপর অত্যাচার বাড়াতে থাকে। এর মাঝে ক্ষেন্তি বসন্ত রোগে আক্রান্ত হলে শ্বশুরবাড়ির লোকেরা ক্ষেন্তির গা থেকে সোনার গহনাগুলো খুলে নিয়ে ক্ষেন্তিকে ফেলে রেখে যায় পাশেই অপরিচিত এক আত্মীয়ের বাড়িতে। সে বাড়িতে বিনা চিকিৎসায় নির্মমভাবে মৃত্যু হয় ক্ষেন্তির।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "ফৌজের বড়ো জেনারেল সাহেব ভ্রমণে বের হয়েছেন।"
        },
        {
          "label": "খ",
          "question": "",
          "explanation": "অনুপমের বয়সের গাম্ভীর্য আর ব্যক্তিত্বের আবরণ ভেদ করে মেয়েটির কাছ থেকে চানামুঠ চেয়ে নিতে পারেনি। 'অপরিচিতা' গল্পে অচেনা স্টেশনে যে মেয়েটি অনুপমের দৃষ্টি-মন সব আকৃষ্ট করে নিয়েছিল, তার সহজাত স্বভাবের বিপরীতে অনুপমের চারিত্রিক অবস্থান। মেয়েটি সহজেই তার সঙ্গে থাকা বালিকাদের সাথে তাদের মতো করে মিশে গিয়েছিল। ছেলেমানুষি গল্প করা, ছেলেমানুষের মতো চানামুঠ কিনে অপরিচিত যুবকের সম্মুখে খাওয়ার মতো যে সাবলীলতা তার মধ্যে ছিল, অনুপম এগুলো উপভোগ করছিল, নিজে সেরকম সহজ মানুষ হতে পারছিল না বলেই মেয়েটির কাছ থেকে চানামুঠ চেয়ে নিতে পারেনি।"
        },
        {
          "label": "গ",
          "question": "",
          "explanation": "উদ্দীপকের ক্ষেন্তি ও 'অপরিচিতা' গল্পের কল্যাণীর মধ্যে যৌতুকপ্রথার নির্মমতার শিকার হওয়ার সাদৃশ্য থাকলেও জীবন পরিণতিতে রয়েছে বৈসাদৃশ্য। 'অপরিচিতা' গল্পে অনুপমের মামার যৌতুক নিয়ে বাড়াবাড়িতে কল্যাণীর পিতা কল্যাণীর বিয়ে ভেঙে দেন। কল্যাণী আর বিয়ে না করার সংকল্প নিয়ে নারীশিক্ষার ব্রত গ্রহণ করে। অনুপমের অনুতপ্ত অনুরোধেও তার সংকল্প টলেনি। তার মধ্যে প্রকাশ পায় প্রবল ব্যক্তিত্ববোধ ও নারীজাগরণের প্রতিচ্ছবি। উদ্দীপকে ক্ষেন্তির পিতা যৌতুকের টাকা সম্পূর্ণ শোধ করতে না পারায় তার শ্বশুরবাড়ির মানুষেরা তার উপর নির্যাতন করতে থাকে। এর মাঝে বসন্ত রোগে আক্রান্ত হলে শ্বশুরবাড়ির লোকেরা তাকে মৃত্যুর মুখে ফেলে রেখে যায়। 'অপরিচিতা' গল্পে যৌতুকের কারণে কল্যাণীর বিয়ে ভেঙে গেলেও পরবর্তীকালে নিজের চারিত্রিক দৃঢ়তায় সে গতানুগতিক সমাজকে উপেক্ষা করে নিজের স্বাধীন জীবন বেছে নেয়। উদ্দীপকের ক্ষেন্তিকে সেখানে মৃত্যুবরণ করতে হয়। ফলে যৌতুকের শিকার হওয়ায় সাদৃশ্য থাকলেও জীবন পরিণতিতে উদ্দীপকের ক্ষেন্তি ও 'অপরিচিতা' গল্পের কল্যাণীর মধ্যে বৈসাদৃশ্য দৃশ্যমান।"
        },
        {
          "label": "ঘ",
          "question": "",
          "explanation": "উদ্দীপকটিতে 'অপরিচিতা' গল্পে বর্ণিত যৌতুকপ্রথা, পুরুষতান্ত্রিক সমাজব্যবস্থায় নারীর প্রতি নিষ্ঠুরতার মতো সামাজিক অসংগতি অনেকাংশেই প্রতিফলিত। 'অপরিচিতা' গল্পে অনুপমের সঙ্গে কল্যাণীর বিয়ে ঠিক হয়। অনুপমের মামা মোটা অঙ্কের যৌতুক দাবি করেন কল্যাণীর পিতা শম্ভুনাথ সেনের কাছে। শম্ভুনাথ সেন তাতে সম্মত হন। কিন্তু বিয়ের আসরে অনুপমের মামার যৌতুকের গহনা নিয়ে বাড়াবাড়ি ও হীন মানসিকতার কারণে শম্ভুনাথ সেন বিয়ে ভেঙে দেন। কল্যাণীকে যৌতুকপ্রথার নির্মমতার শিকার হতে হয়। উদ্দীপকে সহায়হরির কন্যা ক্ষেন্তিকে বিপুল অঙ্কের যৌতুকপ্রদানের শর্তে বিয়ে দেন। কিন্তু দরিদ্র সহায়হরি যৌতুকের সমুদয় টাকা একত্রে পরিশোধে ব্যর্থ হওয়ায় ক্ষেন্তির শ্বশুরবাড়ির লোকেরা তার উপর অত্যাচার বাড়াতে থাকে। ক্ষেন্তি বসন্ত রোগে আক্রান্ত হলে তাকে এক অপরিচিত আত্মীয়ের বাড়ি ফেলে রেখে যায়, যেখানে বিনা চিকিৎসায় তার মৃত্যু হয়। 'অপরিচিতা' গল্পে শম্ভুনাথ সেন ও কল্যাণীর মধ্য দিয়ে যৌতুকপ্রথার বিরুদ্ধে প্রতিবাদ প্রকাশ পেলেও তৎকালীন সমাজবাস্তবতাও চিত্রিত হয়েছে। আলোচ্য গল্পে বর্ণিত যৌতুকপ্রথা ও নারীর প্রতি নিষ্ঠুরতার যে সামাজিক অসংগতি পরিলক্ষিত হয়, তারই একটি প্রতিচ্ছবি প্রতিফলিত হয়েছে উদ্দীপকে। যদিও উদ্দীপকটি 'অপরিচিতা' গল্পে বর্ণিত সমাজের সম্পূর্ণ ভাব ধারণ করে না, তবে গল্পে বর্ণিত সমাজব্যবস্থার অনেকাংশেই এখানে প্রতিফলিত হয়েছে।"
        }
      ]
    },
    {
      "number": "2",
      "uddipok": "'মহুয়ার পালা' নামক লোকসাহিত্যের গল্পটি এরকম। হুমরাবেদের মেয়ে মহুয়ার প্রেমে পড়ে জমিদারপুত্র নদের চাঁদ। জমিদার বিষয়টি জানতে পেরে রাতের আঁধারে হুমরাবেদের দলকে অত্যাচার করে গ্রাম থেকে তাড়িয়ে দেয়। নিচু জাতের বেদের মেয়ের সাথে জমিদার তার পুত্র নদের চাঁদের প্রেম কিছুতেই মেনে নিতে পারেননি। কিন্তু নদের চাঁদ মহুয়াকে পাওয়ার আশায় মা-বাবাকে ছেড়ে যায়।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "ক্রোশ-দেড়েক দূরের গোয়ালার বাড়ি হতে সাপ ধরার বায়না এসেছিল।"
        },
        {
          "label": "খ",
          "question": "",
          "explanation": "মৃত্যুঞ্জয়ের সেবায় আহার-নিদ্রা ত্যাগ করে দিনরাত পরিশ্রমে বিলাসীর শরীরে ভগ্নদশার যে করুণ ছাপ ফুটে উঠেছিল, তার প্রেক্ষিতে প্রশ্নোক্ত উক্তিটি করা হয়েছে। 'বিলাসী' গল্পে ন্যাড়া মুমূর্ষু মৃত্যুঞ্জয়ের বাড়িতে গিয়ে বিলাসীকে দেখতে পায়। বিলাসীর পিতার চিকিৎসা ও বিলাসীর দিনরাত সেবায় মৃত্যুঞ্জয় মৃত্যুর মুখ থেকে ফিরে আসে। একজন মরণাপন্ন রোগীকে সেবা-শুশ্রুষায় সুস্থ করে তুলতে গিয়ে বিলাসীকে অমানুষিক পরিশ্রম করতে হয়। নিজের শরীরের দিকে তার লক্ষ থাকে না। এমতাবস্থায় ন্যাড়া যখন বিলাসীকে দেখে, তখন তার কাছে বিলাসীর শরীরের পরিশ্রান্ত রূপ দেখে বিলাসীর বয়স অনুমান করা কঠিন হয়ে পড়ে।"
        },
        {
          "label": "গ",
          "question": "",
          "explanation": "উদ্দীপকের নদের চাঁদ চরিত্রের সঙ্গে 'বিলাসী' গল্পের মৃত্যুঞ্জয় চরিত্র তুলনীয়। 'বিলাসী' গল্পে মৃত্যুঞ্জয় এক অনাথ যুবক। তার খাওয়া-পরার অভাব না থাকলেও আপন বলতে কেউ ছিল না। এক খুড়ো সে-ও তার বাড়ি দখল করার পাঁয়তারায় লিপ্ত। মৃত্যুঞ্জয় একবার কঠিন অসুস্থ হয়ে পড়লে সাপুড়ের মেয়ে বিলাসী তার সেবা-যত্ন করে তাকে সারিয়ে তোলে। মৃত্যুঞ্জয় বিলাসীর এই ত্যাগ ও নারীত্বের গৌরব দেখে তাকে বিয়ে করে। মৃত্যুঞ্জয় উঁচু জাতের হলেও সে জাতভেদ প্রথার গণ্ডি অতিক্রম করে বিলাসীকে আপন করে নেয়। শত বাধার মোকাবিলায় সে ভালোবাসার জয় ঘোষণা করে, সমাজের রক্তচক্ষুকে উপেক্ষা করে সে সাপুড়েদের পেশা গ্রহণ করে। বিলাসীর প্রতি তার অকুণ্ঠ ভালোবাসা সে আমৃত্যু বুকে ধারণ করেছে। উদ্দীপকের জমিদারপুত্র নদের চাঁদ হুমরাবেদের মেয়ে মহুয়ার প্রেমে পড়ে। জমিদার বিষয়টি জানতে পেরে রাতের আঁধারে হুমরীবেদের দলকে গ্রামছাড়া করে। নিচু জাতের বেদের মেয়ের সঙ্গে তার পুত্র নদের চাঁদের প্রেম তিনি মেনে নিতে পারেননি কিন্তু নদের চাঁদ মহুয়াকে পাওয়ার আশায় বাবা-মাকে ছেড়ে যায়। হুমরাবেদে নদের চাঁদকে হত্যার জন্য মহুয়ার হাতে বিষলক্ষার ছুরি তুলে দেয়। মৃত্যুঞ্জয় যেমন বিলাসীকে ভালোবাসার ক্ষেত্রে তার সামাজিক অবস্থান, জাতভেদ চিন্তা করেনি নদের চাঁদও মহুয়াকে ভালোবাসার ক্ষেত্রে জাতভেদের চিন্তা করেনি। উভয় ক্ষেত্রে প্রেম বা ভালোবাসা জয়ী হয়েছে। তাই সংগত কারণেই উদ্দীপকের নদের চাঁদ চরিত্রের সঙ্গে 'বিলাসী' গল্পের মৃত্যুঞ্জয় চরিত্রটি তুলনীয়।"
        },
        {
          "label": "ঘ",
          "question": "",
          "explanation": "প্রেমের জয় ঘোষিত হওয়ার দিক থেকে উদ্দীপকটি যেন 'বিলাসী' গল্পের মৃত্যুঞ্জয়-বিলাসীর অমর প্রেমের উপাখ্যান। 'প্রেমের চিরন্তন শিখা চিরদিন জ্বলে, স্বর্গ হতে আগে প্রেম স্বর্গে যায় চলে'-'বিলাসী' গল্পে মৃত্যুঞ্জয় ও বিলাসীর প্রেম তেমনি মহিমা লাভ করে। বিলাসী যেভাবে রাত জেগে অসুস্থ মৃত্যুঞ্জয়ের সেবা করেছে তাকে দেখলে মনে হয়েছে ঠিক যেন জল দিয়ে ভিজিয়ে রাখা বাসি ফুলের মতো; এমনি ছিল বিলাসীর নারীত্ব আর প্রেমের মহিমা। সে মৃত্যুঞ্জয়ের জন্য নিজেকে পুরোপুরি উৎসর্গ করেছিল। মৃত্যুঞ্জয়ও নিচু জাতের কথা ভেবে বিলাসীকে দূরে সরিয়ে দেয়নি বরং অপরিসীম ভালোবাসায় বুকে আগলে রেখেছে। বিলাসী আক্রান্ত হলে অসুস্থ শরীর নিয়ে তাকে বাঁচাবার সর্বোচ্চ চেষ্টা করেছে। উদ্দীপকের নদের চাঁদ জমিদারপুত্র হওয়া সত্ত্বেও বেদের মেয়েকে সে ভালোবেসে সে গৃহত্যাগ করেছে। মহুয়াকে পাওয়ার জন্য সে জীবনকে নিয়েছে হাতের মুঠোয়। জমিদার বাবা এই প্রেম মেনে না নিয়ে হুমরাবেদের দলকে গ্রামছাড়া করে। কিন্তু নদের চাঁদ মহুয়ার জন্য মরিয়া হয়ে ওঠে। মহুয়াও ভালোবেসে ছিল নদের চাঁদকে। আলোচ্য উদ্দীপক এবং বিলাসী গল্প বিবেচনা করলে পাই, উভয় ক্ষেত্রেই নরনারীর প্রেমের জয় ঘোষিত হয়েছে। নদের চাঁদ-মহুয়া এবং বিলাসী-মৃত্যুঞ্জয় সকলেই প্রেমের ক্ষেত্রে ছিল নিবেদিত ও উৎসর্গকৃত। প্রেমই তাদের জীবনে একমাত্র সত্য হয়ে দাঁড়িয়েছে। কোনো বাধা প্রতিবন্ধকতা তাদের অবদমিত করতে পারেনি। ফলে তাদের প্রেমের উপাখ্যান হয়েছে কালজয়ী। তাই প্রশ্নোক্ত মন্তব্যটি যথার্থ।"
        }
      ]
    },
    {
      "number": "3",
      "uddipok": "রাশিদুল হঠাৎ অসুস্থ হয়ে পড়লে চিকিৎসা সেবায় প্রচুর অর্থসম্পদ ব্যয় হতে থাকে। দীর্ঘদিন চিকিৎসা নেওয়ার পর সে সুস্থ হয়ে ওঠে। কিন্তু দীর্ঘদিন চিকিৎসা খরচ চালানোয় অর্থ ও সম্পদ হারিয়ে পরিবার নিয়ে খুবই বিপন্ন অবস্থায় পড়ল সে। সংসার চালানোর আর কোনো উপায়ান্তর নেই তার'। দিশাহারা হয়ে সে ছুটে গেল তার বাল্যবন্ধু আজগর আলীর কাছে সাহায্যের জন্য। আজগর বন্ধু রাশিদুলকে একটি অটোরিকশা কিনে দিয়ে আবার কাজে নেমে পড়ার পরামর্শ দিলো। রাশিদুল বন্ধুর কথামতো কাজে নেমে পড়ল এবং কঠোর শ্রমের বিনিময়ে অল্প সময়ের মধ্যে নিজের অবস্থার প্রভূত উন্নতি করল এবং স্বনির্ভরতা অর্জন করল।",
      "tag": "BAFSC 25",
      "sub_questions": [
        {
          "label": "ক",
          "question": "কোন ধরনের মনোভাব নিয়ে কারো কল্যাণ করা যায় না?",
          "explanation": "বিভক্তিকরণের মনোভাব নিয়ে কারো কল্যাণ করা যায় না।"
        },
        {
          "label": "খ",
          "question": "",
          "explanation": "উত্তম আদর্শ অনুকরণীয় আর অধমের আদর্শ বর্জনীয় বিষয়টি বোঝাতে উক্তিটির অবতারণা করা হয়েছে। সমাজে ভালো ও মন্দ উভয় শ্রেণির মানুষই বসবাস করে। তাই অধমের অন্যায় আচরণের জবাবে অন্যায় আচরণ করা সমীচীন নয়। পরের সুকৃতিতে অনুপ্রাণিত হওয়া প্রশংসনীয়, কিন্তু পরের স্বার্থপরতায় প্রভাবিত হওয়া অনাকাঙ্ক্ষিত। অন্যের অন্যায়, অমানবিক ও অশুভ আচরণ কখনো মানুষের অনুকরণীয় ও অনুসরণীয় আদর্শ হতে পারে না। আদর্শ জীবন গঠনে মানুষের সাধনা হওয়া উচিত সত্য, ন্যায় ও মানবিকতা। প্রশ্নোক্ত উক্তিটি মূলত এসব তাৎপর্য বহন করে।"
        },
        {
          "label": "গ",
          "question": "",
          "explanation": "উদ্দীপকটি 'মানব-কল্যাণ' প্রবন্ধে বর্ণিত মহানবি (স.) কর্তৃক একজন ভিক্ষুককে কুড়াল কিনে দেওয়ার ঘটনাকে স্মরণ করিয়ে দেয়। ইসলাম ধর্মে ভিক্ষা করাকে নিরুৎসাহিত করতে বলা হয়েছে। আর তাই তো মহানবি (স.)-এর কাছে একজন ভিক্ষুক ভিক্ষা চাইতে এলে তিনি তাকে একটি কুড়াল কিনে দিয়েছিলেন। কারণ, ভিক্ষা করলে আত্মমর্যাদার অবনমন ঘটে। তাঁর উদ্দেশ্য ছিল, ভিক্ষুকটি যেন স্বাবলম্বনের মাধ্যমে মর্যাদাপূর্ণ জীবন অতিবাহিত করতে পারে। আলোচ্য উদ্দীপকে আজগর আলীর মধ্যে আমরা মানবিকতার দিকটির পাশাপাশি সমস্যা সমাধানের টেকসই চিন্তার প্রতিফলন দেখতে পাই। সে রাশিদুলের সমস্যা বিবেচনায় নিয়ে তাকে শুধু সাহায্য করার মধ্যেই নিজেকে সীমাবদ্ধ রাখেনি বরং রাশিদুলের সমস্যার স্থায়ী সমাধানে অবদান রেখেছে। এর মধ্য দিয়ে সে রাশিদুলকে মর্যাদাপূর্ণ জীবন দান করেছে। যেমনটি আমরা আলোচ্য প্রবন্ধে মহানবি (স.)-এর মধ্যেও দেখতে পাই। 'মানব-কল্যাণ' প্রবন্ধে মহানবি (স.) এক ভিক্ষুককে কুড়াল কিনে দিয়েছিলেন তার সুন্দর জীবনের স্থায়ী সমাধান হিসেবে। সে বিবেচনায় উদ্দীপকটি 'মানব-কল্যাণ' প্রবন্ধের এ ঘটনাকেই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "কেবল পরিশ্রমই পারে মানব-মর্যাদাকে সমুন্নত রাখতে- সেই বিবেচনায় উদ্দীপক ও 'মানব-কল্যাণ' প্রবন্ধের আলোকে প্রশ্নোক্ত মন্ত্রব্যটিকে যথার্থ বলা যায়। 'মানব-কল্যাণ' প্রবন্ধে দেখা যায় মহানবি হজরত মুহম্মদ (স.)-এর কাছে একদিন একজন ভিক্ষুক ভিক্ষা চাইতে এসেছিল। কিন্তু নবি (স.) তাকে দেখে ভিক্ষা না দিয়ে একটি কুড়াল কিনে দিয়েছিলেন। তাঁর উদ্দেশ্য ছিল, ভিক্ষুকটি যেন স্বাবলম্বনের মাধ্যমে মর্যাদাপূর্ণ জীবন অতিবাহিত করতে পারে। কারণ, তিনি মনে করতেন, ভিক্ষা করলে একজন মানুষের আত্মমর্যাদার অবনমন ঘটে। উদ্দীপকে দেখা যায়, রাশিদুল হঠাৎ অসুস্থ হয়ে পড়লে চিকিৎসা সেবায় প্রচুর অর্থসম্পদ খরচ হওয়ায় সে খুবই বিপন্ন অবস্থায় পড়ে। সংসার চালানোর কোনো উপায়ান্তর না পেয়ে বাল্যবন্ধু আজগর আলীর শরণাপন্ন হয়। আজগর আলী তাকে একটি অটোরিকশা কিনে দিয়ে কাজে নেমে পড়ার পরামর্শ দেয়। 'আজগর আলীর কথামতো কঠোর পরিশ্রমের মাধ্যমে খুব দ্রুতই সে তার সমস্যা কাটিয়ে উঠতে সক্ষম হয়। আলোচ্য প্রবন্ধেও আমরা এমন চিত্র লক্ষ করি। 'মানব-কল্যাণ' প্রবন্ধে প্রাবন্ধিক দেখিয়েছেন, আমরা সচরাচর অন্যকে আর্থিকভাবে সাহায্য-সহযোগিতা করাকে মানবকল্যাণ বলে থাকি। এই সাহায্য ভিক্ষাবৃত্তির মাধ্যমেও পাওয়া যায় কিন্তু এর মাধ্যমে ব্যক্তির আত্মমর্যাদার হানি ঘটে। প্রাবন্ধিকের মূলবক্তব্যই তাই পরিশ্রমের মাধ্যমে মানুষের মর্যাদাপূর্ণ জীবন প্রত্যাশা। আর এ দিকটিই আমরা আলোচ্য উদ্দীপকে দেখতে পাই। উদ্দীপকের আজগর আলী চাইলেই কিছু টাকা দান করে তার দায়িত্ব পালন করতে পারত। কিন্তু সে তা না করে রাশিদুলকে একটি স্থায়ী সমাধানের পথ দেখিয়েছে। আর রাশিদুলও কঠোর পরিশ্রমের মাধ্যমে তার আর্থিক অবস্থায় পরিবর্তন আনতে পেরেছে। সুতরাং, সে বিবেচনায় প্রশ্নোক্ত উক্তিটি যথার্থ।"
        }
      ]
    },
    {
      "number": "4",
      "uddipok": "দেশে যখন মুক্তিযুদ্ধ চলছে তখন পাকিস্তানি হানাদার বাহিনী আসাদকে কলেজ হোস্টেল থেকে তুলে নিয়ে যায়। অমানবিক নির্যাতন চালানো হয় আসাদের উপর। নির্যাতন চালিয়ে আসাদের কাছ থেকে তার মুক্তিযোদ্ধা ভাইয়ের সন্ধান চাইতে থাকে। আসাদ অত্যাচার-নির্যাতনে ক্ষত-বিক্ষত হয়েও ভাইয়ের নাম বলে না। এমন সময়ে আসাদের মনে পড়তে থাকে তার ভাইয়ের শেষ উপদেশ, 'জীবনের চেয়ে দেশ অনেক বড়ো।' নিজেকে একজন দেশপ্রেমী মুক্তিযোদ্ধার ছোটো ভাই মনে করে গর্বে আসাদের বুক ভরে ওঠে। এরপর ক্রমান্বয়ে তার মধ্যে সঞ্চারিত হতে থাকে সাহস ও দেশপ্রেমের চেতনা।",
      "tag": "BAFSC 25",
      "sub_questions": [
        {
          "label": "ক",
          "question": "কে নিজের বাক্যের কোমল শাঁসটুকু শুষে নেয়?",
          "explanation": "পিওন নিজের বাক্যের কোমল শাঁসটুকু শুষে নেয়।"
        },
        {
          "label": "খ",
          "question": "নুরুল হুদা অবাক হয়ে তাকিয়ে থাকেন কেন? ব্যাখ্যা করো।",
          "explanation": "পাকিস্তানি আর্মিদের ভাষ্যমতে, ঠ্যালাগাড়ির কুলিরা নুরুল হুদাকে চেনে- এ কথা শুনে নুরুল হুদা অবাক হয়ে তাকিয়ে থাকেন। 'রেইনকোট' গল্পের বর্ণনায়, কিছুদিন আগে কলেজে কয়েকটা লোহার আলমারি কেনা হয়েছিল। সেগুলো ঠ্যালাগাড়ি করে বয়ে এনেছিল কয়েকজন কুলি যাদের নুরুল হুদা চেনেন না। কিন্তু পাকিস্তানি হানাদাররা বলে ওই কুলিরাই ছিল মিসক্রিয়েন্ট, যারা কলেজে গ্রেনেড চার্জ করেছে। ধরা পড়ে তারা নুরুল হুদার নাম বলেছে। অথচ নুরুল হুদা কুলিদের কাউকে চিনতেন না, তাহলে কুলিরা নুরুল হুদাকে কীভাবে চিনল। এ কথা ভেবে নুরুল হুদা অবাক হয়ে তাকিয়ে থাকেন।"
        },
        {
          "label": "গ",
          "question": "উদ্দীপকের আসাদ 'রেইনকোট' গল্পের নুরুল হুদার সাথে কীভাবে সাদৃশ্যপূর্ণ তা বর্ণনা করো।",
          "explanation": "নিম্নের অনুরূপঃ উদ্দীপকের সাজ্জাদ 'রেইনকোট' গল্পের নুরুল হুদা চরিত্রের সঙ্গে তুলনীয়। 'রেইনকোট' গল্পের কথক নুরুল হুদা ভীতু প্রকৃতির মানুষ। মুক্তিযোদ্ধা শ্যালকের রেইনকোট গায়ে দিয়ে সাধারণ ভীতু প্রকৃতির কলেজ শিক্ষকের মাঝে সঞ্চারিত হয় উষ্ণতা, সাহস ও দেশপ্রেম। দেশপ্রেমে উদ্বুদ্ধ হয়ে তাই পাকিস্তানিদের শত নির্যাতনের পরও মুক্তিযোদ্ধা শ্যালক সম্পর্কে কোনো তথ্য প্রকাশ করেননি নুরুল হুদা। উদ্দীপকের সাজ্জাদ একজন বীর মুক্তিযোদ্ধার সন্তান। মুক্তিযুদ্ধ চলাকালে মিলিটারিরা তাকে গ্রেপ্তার করে এবং পিতার সন্ধান চেয়ে তার উপর অমানবিক নির্যাতন চালায়। জীবনের চেয়ে দেশ বড়ো- পিতার এই উপদেশ স্মরণ করে শত নির্যাতনেও সে কোনো তথ্য প্রকাশ করেনি বরং নিজেকে একজন মুক্তিযোদ্ধার সন্তান ভেবে গর্বে তার বুক ফুলে ওঠে। আলোচ্য গল্পের নুরুল হুদা চরিত্রেও অনুরূপ দেশপ্রেম ও আত্মীয় মুক্তিযোদ্ধার নাম গোপন রাখার প্রবণতা লক্ষ করা যায়। তাই বলা যায়, 'রেইনকোট' গল্পের নুরুল হুদা চরিত্রের সঙ্গে উদ্দীপকের সাজ্জাদের সাদৃশ্য রয়েছে।"
        },
        {
          "label": "ঘ",
          "question": "উদ্দীপকের আসাদের চেতনা 'রেইনকোট' গল্পের মূলভাবকে ধারণ করেছে কি? তোমার যুক্তিসহ মতামত দাও।",
          "explanation": "নিম্নের অনুরূপঃ 'রেইনকোট' গল্পের মূলকথা হলো দেশপ্রেমের চেতনাকে হৃদয়ে লালন করা, যার সঙ্গে উদ্দীপকের সাজ্জাদের চেতনার সম্পূর্ণ মিল রয়েছে। 'রেইনকোট' গল্পে মুক্তিযোদ্ধার রেইনকোট পরিধান করে ভীতু প্রকৃতির এক মানুষের সাহসী হয়ে ওঠার ব্যঞ্জনাময় প্রকাশ ঘটেছে। রেইনকোটের প্রভাবে নুরুল হুদার মাঝে দেশপ্রেমের সঞ্চার ঘটেছে। মুক্তিযোদ্ধাদের সঙ্গে তাঁর আঁতাঁতের অভিযোগে তিনি আনন্দিত হন এবং মুক্তিযোদ্ধাদের সাথে একাত্মতা অনুভব করেন। আর তাই প্রচণ্ড নির্যাতনেও তিনি শ্যালক মুক্তিযোদ্ধার কোনো তথ্য শত্রুদের কাছে প্রকাশ করেননি। উদ্দীপকের সাজ্জাদ দেশপ্রেমের আদর্শে উদ্বুদ্ধ। একজন দেশপ্রেমী মুক্তিযোদ্ধার চেতনাকে সে অন্তরে লালন করে। তাই শত্রুদের নির্যাতনে ক্ষতবিক্ষত হলেও মুক্তিযোদ্ধা পিতার কোনো তথ্য সে শত্রুদের দেয়নি। আপন জীবনের চেয়ে দেশের মূল্য বেশি- এই বিষয়টি সে উপলব্ধি করতে পেরেছিল। তাই মুক্তিযোদ্ধাদের রক্ষায় সে নিজের জীবন বিসর্জন দিতে প্রস্তুত হয়েছিল। 'রেইনকোট' গল্পের নুরুল হুদা এবং উদ্দীপকের সাজ্জাদ উভয়ই দেশপ্রেমের চেতনাকে হৃদয়ে লালন করেছে। মুক্তিযুদ্ধের সময় এ দেশের মানুষ পাকিস্তানি হানাদার বাহিনীর নির্মম নিপীড়ন ও নির্যাতন সহ্য করেছে। পাকিস্তানি হানাদার বাহিনী সাধারণ মানুষের উপর নানাভাবে নির্যাতন ও অত্যাচার করে মুক্তিযোদ্ধাদের সন্ধান পাওয়ার চেষ্টা করেছে। কিন্তু জীবনের মায়া ত্যাগ করে তারা মুক্তিযোদ্ধাদের রক্ষা করেছে। 'রেইনকোট' গল্পের নুরুল হুদা এবং উদ্দীপকের সাজ্জাদ সেই আত্মত্যাগী মানুষদের প্রতিনিধিত্ব করেছে। 'রেইনকোট' গল্পে দেশপ্রেমে উদ্বুদ্ধ নুরুল হুদার কাছে তাই পাকিস্তানিদের চাবুকের বাড়ি নিছক উৎপাত মনে হয়েছে। উদ্দীপকের সাজ্জাদ নিজেকে মুক্তিযোদ্ধার সন্তান ভেবে গর্বিত হয়েছে। তাই বলা যায়, সাজ্জাদের চেতনা 'রেইনকোট' গল্পের মূলভাবকে সম্পূর্ণরূপে ধারণ করেছে।"
        }
      ]
    },
    {
      "number": "5",
      "uddipok": "যৌবনের মাতৃরূপ দেখিয়াছি- শব বহন করিয়া যখন সে যায় শ্মশান ঘাটে, গোরস্থানে; যখন সে অন্ন পরিবেশন করে দুর্ভিক্ষ বন্যা পীড়িতদের মুখে; বন্ধুহীন রোগীর শয্যাপার্শ্বে যখন সে রাত্রি জাগিয়া পরিচর্যা করে, ইহাই যৌবন। এই ধর্ম যাহাদের তাহারাই তরুণ।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "'আঠারো বছর বয়স' কবিতাটি মাত্রাবৃত্ত ছন্দে রচিত।"
        },
        {
          "label": "খ",
          "question": "",
          "explanation": "আঠারো বছরে তরুণদের মধ্যে যে দুর্দান্ত গতি ও বিপুল প্রাণের সাড়া থাকে তাকে তাকে বাষ্প ও স্টিমারের সাথে তুলনা করা হয়েছে। আঠারো বছর বয়সি তারুণ্য নানা বৈশিষ্ট্যে সমুজ্জল। এই বয়সি তরুণরা যেকোনো বাধাকে অতিক্রম করে যেতে দ্বিধা করে না। তাদের মধ্যে থাকে উদ্যম, তেজ, গতি ও সাহস। বাষ্প যেভাবে দ্রুতবেগে ছড়িয়ে পড়ে উন্মুক্ত বাতাসে, স্টিমার যেভাবে জলের বাধা ঠেলে এগিয়ে চলে তার প্রবল শক্তি নিয়ে, এই বয়সি তরুণরা জীবনের পথে সেভাবেই মুক্ত, গতিশীল ও ধাবমান। ফলে আঠারো বছরে তরুণদেরকে বাষ্প ও স্টিমারের সাথে তুলনা করা হয়েছে।"
        },
        {
          "label": "গ",
          "question": "",
          "explanation": "উদ্দীপকের আলোচ্য বিষয় 'আঠারো বছর বয়স' কবিতার তরুণদের ইতিবাচক দিকগুলোকেই যেন প্রকাশ করেছে। 'আঠারো বছর বয়স' কবিতায় মানুষের কৈশোর থেকে যৌবনে উত্তরণকালীন পর্যায়ের বৈশিষ্ট্যসমূহ উপস্থাপিত হয়েছে। তারুণ্যে পদার্পণের এ সময়টি দুঃসাহসী স্বপ্ন, কল্পনা ও উদ্যোগ গ্রহণে সিদ্ধহস্ত। দেশ, জাতি ও মানবতার প্রয়োজনে এ বয়স সবচেয়ে বেশি ভূমিকা রাখে। উদ্দীপকের আলোচ্য বিষয় তরুণদের সেবাধর্মে উদ্যোগী হওয়ার পরিচয় বহন করে। তারুণ্যের এ বয়স যে জাতীয় দুর্যোগ-দুর্দশায় এগিয়ে আসে সে কথাই এখানে উঠে এসেছে। দুর্ভিক্ষ বা বন্যা পীড়িতদের মুখে খাবার তুলে দিতে এরাই অগ্রণী ভূমিকা রাখতে পারে। অসহায়-বন্ধুহীন রোগীকে বিনিদ্র পরিচর্যা করতে পারে একমাত্র এ বয়সি তরুণরাই। কারণ তারুণ্যের ধর্মই হলো সেবা ও ত্যাগ আর যারা এমনটি করতে পারে তারাই প্রকৃত তরুণ বলে উদ্দীপকে বলা হয়েছে। উদ্দীপকের এমন বক্তব্যের প্রতিফলন 'আঠারো বছর বয়স' কবিতার তরুণদের দেশ, জাতি ও মানবতার কল্যাণে রাখা ইতিবাচক পদক্ষেপকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে তারুণ্যশক্তির ইতিবাচক বৈশিষ্ট্যসমূহ বর্ণিত হওয়ায় প্রশ্নোক্ত উক্তিটি 'আঠারো বছর বয়স' কবিতার প্রতিফলন বলেই প্রতীয়মান হয়। 'আঠারো বছর বয়স' কবিতাটি তারণ্যের জয়গানে মুখরিত। এ বয়স অদম্য সাহস ও দ্বিধাহীন চিত্তে সমস্ত বাধাবিপত্তিকে পেরিয়ে যেতে পারে, তা-ই কবিতায় তুলে ধরা হয়েছে। দেশ, জাতি ও মানবতার কল্যাণে নিজেকে সমর্পণ করে এ বয়সের তরুণেরা তাদের প্রাণধর্ম সমুন্নত রাখে। উদ্দীপকে তরুণদের বৈশিষ্ট্য উল্লেখ করে কারা প্রকৃত অর্থে তরুণ সে বিষয়টি মীমাংসা করা হয়েছে। সেখানে তরুণ বলা হয়েছে তাদেরকে যারা মানুষের দুঃখদুর্দশায় নিজেকে নিবেদন করে। সহযোগিতার হাত বাড়িয়ে দিয়ে যারা অন্নহীনকে অন্নদান করে তারাই যথার্থ যৌবনের দাবিদার বলে উল্লেখ করা হয়েছে। তরুণ হতে হলে তাকে মানবতার দরদি হতে হবে, হতে হবে সৃষ্টির প্রতি সহানুভূতিশীল। এমন ধর্ম যাদের রয়েছে তারাই সত্যিকার তরুণ। 'আঠারো বছর বয়স' কবিতায় কৈশোর থেকে যৌবনে পদার্পণকারী তরুণদের দৃঢ় পদক্ষেপে বাধা-বিপদ পেরিয়ে এগিয়ে যাওয়ার উদ্যমের কথা ব্যক্ত করা হয়েছে। এ বয়স নানা দুঃসাহসী স্বপ্ন, কল্পনা ও উদ্যোগ তরুণদের মনকে ঘিরে রাখে। জীবনের ঝুঁকি নিয়ে মানবতার কল্যাণে এ বয়সের মানুষই সহযোগিতার হাত বাড়িয়ে দেয়। এ তরুণরা স্বপ্ন দেখে নতুন জীবনের, নতুন অগ্রগতির। দেশ ও জনগণের মুক্তি ও কল্যাণে তারা আত্মোৎসর্গী হতেও দ্বিধা করে না। চারিপাশের অন্যায়-অত্যাচার, শোষণ, পীড়ন, সামাজিক বৈষম্য ও ভেদাভেদ দেখে প্রাণবন্ত তরুণেরা বিক্ষুব্ধ হয়ে ওঠে। তরুণদের এমন বৈশিষ্ট্যের কারণেই কবি তাদেরকে নিয়ে গর্ব করেছেন, তাদের স্তুতি প্রকাশ করেছেন। উদ্দীপকে আলোচ্য কবিতার এই তরুণদের সম্পর্কেই বলা হয়েছে, 'ইহাই যৌবন, এই ধর্ম যাহাদের তাহারাই তরুণ।'"
        }
      ]
    },
    {
      "number": "6",
      "uddipok": "এইখানে তোর দাদির কবর ডালিম গাছের তলে, তিরিশ বছর ভিজায়ে রেখেছি দুই নয়নের জলে। তারপর এই শূন্য জীবনে যত কাটিয়াছি পাড়ি যেখানে যাহারে জড়ায়ে ধরেছি সেই চলে গেছে ছাড়ি ওই দূর বনে সন্ধ্যা নামিছে ঘন আবিরের রাগে, অমনি করিয়া লুটায়ে পড়িতে বড়ো সাধ আজ জাগে।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "সুফিয়া কামালের জন্ম বরিশাল জেলায়।"
        },
        {
          "label": "খ",
          "question": "",
          "explanation": "প্রকৃতিতে বসন্ত আসার আগে শীত সর্বত্যাগী সন্ন্যাসীর মতো কুয়াশার চাদর গায়ে জড়িয়ে বিদায় নেয় বলে কবি শীতকে মাঘের সন্ন্যাসী বলেছেন। কবি শীতকে সন্ন্যাসীরূপে কল্পনা করেছেন। প্রকৃতিতে বসন্ত আসার আগে শীত সর্বত্যাগী সন্ন্যাসীর মতো কুয়াশার চাদর গায়ে জড়িয়ে বিদায় নিয়েছে। সবকিছু ত্যাগ করে মিলিয়ে গেছে বহুদূর। প্রকৃতিকে বসন্ত নতুনরূপে সাজিয়ে দিলেও শীতের রিক্ততা কবি ভুলে যেতে পারছেন না-এ কারণেই কবি শীতকে মাঘের সন্ন্যাসীর রূপকে মূর্ত করে তুলেছেন।"
        },
        {
          "label": "গ",
          "question": "",
          "explanation": "প্রিয়জনের কাছ থেকে বিচ্ছিন্ন হওয়ায় 'তাহারেই পড়ে মনে' কবিতায় কবি সুফিয়া কামালের মনে যে হাহাকার প্রকাশ পেয়েছে তা উদ্দীপকের দাদুর মানসিকতারই অনুরূপ। 'তাহারেই পড়ে মনে' কবিতায় কবির ব্যক্তিজীবনের দুঃখময় ঘটনার ছায়াপাত ঘটেছে। কবির স্বামী সৈয়দ নেহাল হোসেনের আকস্মিক মৃত্যুতে কবির জীবনে প্রচণ্ড শূন্যতা নেমে আসে। দুঃসহ বিষণ্ণতায় ভরে ওঠে তাঁর মন। উদ্দীপকের দাদুর বক্তব্যে প্রিয়জন হারানোর দিকটি ফুটে উঠেছে। ত্রিশ বছর আগে দাদুকে ছেড়ে দাদি চলে গেছে। এরপর একে একে সব আপনজন তাকে ছেড়ে চলে গেছে। তাদের স্মৃতি নিয়েই দাদু বেঁচে থাকে। 'তাহারেই পড়ে মনে' কবিতায়ও কবির স্বামী মারা যাওয়ায় কবিমন শোকাচ্ছন্ন হয়েছে। তাঁর ব্যক্তিজীবন ও কাব্যসাধনার ক্ষেত্রে বেজে ওঠে বিষাদের সুর। প্রিয়জনের মৃত্যু স্বভাবতই মানুষের হৃদয়কে শোকে কাতর করে তোলে। প্রিয়জন হারানোর বেদনায় বেদনার্ত হৃদয়ের দিক থেকে কবি সুফিয়া কামালের মানসিকতার সাথে উদ্দীপকের দাদুর মানসিকতার সাদৃশ্য রয়েছে।"
        },
        {
          "label": "ঘ",
          "question": "",
          "explanation": "প্রকৃতির সাথে মানবমনের সম্পর্ক প্রকাশে ভিন্নতাই উদ্দীপক থেকে 'তাহারেই পড়ে মনে' কবিতাটিকে অনন্যতা দান করেছে। 'তাহারেই পড়ে মনে' কবিতায় বসন্ত ঋতুর আগমন উপলক্ষ্যে কবিমনের অতীতচারিতার কষ্ট ফুটে উঠেছে। বসন্ত চিরযৌবনের প্রতীক। সময়ের আবর্তনে প্রকৃতিতে বসন্ত এলেও বিরহকাতর কবি-হৃদয়ের কাছে আজ তা প্রকৃত অর্থেই মূল্যহীন। একদা পুষ্প, বৃক্ষ পাখি, তথা প্রকৃতির মহাসমারোহে কবি-হৃদয়ের জীবন পূর্ণতা লাভ করলেও এখন তার মনে কেবলই শূন্যতাবোধের হাহাকার। উদ্দীপকের কবিতাংশে প্রিয়জন হারানোর মর্মবেদনা প্রতিফলিত হয়েছে। ত্রিশ বছর আগে দাদু তার স্ত্রীকে হারিয়েছে। এরপর একে একে সব প্রিয়জন দাদুকে ছেড়ে চলে গেছে। তাদের স্মৃতি আঁকড়ে ধরেই দাদুর বেঁচে থাকা। বনের বুকে সন্ধ্যা নামার মতো দাদুরও ইচ্ছা করে মাটির পরে লুটিয়ে পড়তে। 'তাহারেই পড়ে মনে' কবিতায় কবি প্রকৃতির চিত্রকল্পে তাঁর মর্মবেদনার প্রতিফলন ঘটিয়েছেন। প্রকৃতির চিরায়ত নিয়মে বসন্ত তার পরিপূর্ণ বৈভব নিয়ে উপস্থিত হলেও কবি আজ বসন্ত বিমুখ। কেননা কবির অন্তরে বিরাজমান শীতের রিক্ততার হাহাকারে ঢাকা পড়ে গেছে বসন্ত-প্রকৃতির সব আয়োজন। কবিতার সর্বত্র ধ্বনিত হয়েছে বিয়োগ-বেদনার হাহাকার.। এ হাহাকার ধ্বনি কবিতাকে দিয়েছে ব্যঞ্জনা। কিন্তু উদ্দীপকের কবিতাংশে প্রকাশভঙ্গির ভিন্নতা থাকলেও তা আলোচ্য কবিতার তুলনায় ক্ষীণ। প্রকাশভঙ্গির অনন্যতার কারণেই এ কথা বলতে পারি যে, উদ্দীপক থেকে 'তাহারেই পড়ে মনে' কবিতা অনন্য।"
        }
      ]
    },
    {
      "number": "7",
      "uddipok": "একদল অভিযাত্রী পাহাড়ের চূড়ায় ওঠার তীব্র আকাঙ্ক্ষা নিয়ে যাত্রা শুরু করে। মাঝপথে শুরু হয় তীব্র ঝড়। সবাই সমস্বরে, নিচে নামার জন্য চিৎকার করে। যাত্রীদলের অধিনায়ক সবার সঙ্গে সুর না মিলিয়ে বলেন, ভয় পাই না এই ঝড়কে। আরও বলেন, আমি নিজেই সাইক্লোন, এই মামুলি ঝড় আমার কী করবে।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "অর্ফিয়াস যন্ত্রসংগীতে পারদর্শী ছিলেন।"
        },
        {
          "label": "খ",
          "question": "",
          "explanation": "অন্যায় ও অসাম্যের বিরুদ্ধে বিদ্রোহী চেতনার ধারক হিসেবে কবি নিজেকে বিশ্ববিধাতার বিদ্রোহী সুত বা পুত্র বলে অভিহিত করেছেন। পরাধীন ভারতবর্ষে আর্থসামাজিক, রাজনৈতিক ও ধর্মীয় কারণে সমাজে শক্ত আসন গেড়েছিল অন্যায়-অত্যাচার ও বৈষম্য। সংগত কারণেই বিদ্রোহী কবি সমাজে জেঁকে বসা এই বৈষম্য ও অচলায়তনকে ভাঙতে চেয়েছিলেন। এ লক্ষ্যেই তিনি উচ্চারণ করেন দ্রোহের পঙ্ক্তিমালা। তাঁর এই দ্রোহ কোনো নির্দিষ্ট গণ্ডিতে আবদ্ধ নয়। অত্যাচারীর বিরুদ্ধে তিনি বিধ্বংসী রূপ নিয়ে আবির্ভূত হন। বিদ্রোহী চেতনার ধারক হিসেবে অন্যায় ও অসাম্যের বিরুদ্ধে তাঁর এই নিরন্তর দ্রোহের বিষয়টি বোঝাতেই কবি নিজেকে বিশ্ব-বিধাতার বিদ্রোহী পুত্র বলে অভিহিত করেছেন।"
        },
        {
          "label": "গ",
          "question": "",
          "explanation": "আত্মজাগরণের সদম্ভ প্রকাশে উদ্দীপকের অধিনায়কের চেতনা এবং 'বিদ্রোহী' কবিতার কবির চেতনা সাদৃশ্যপূর্ণ। 2 'বিদ্রোহী' কবিতায় আত্মজাগরণে উন্মুখ কবির সদম্ভ আত্মপ্রকাশ ঘোষিত হয়েছে। তাঁর এই সত্তা বেপরোয়া, বিদ্রোহী। তিনি প্রথাগত কোনো নিয়ম মানেন না। তাঁর প্রাণশক্তি এতোই বিপুল যে, তিনি নিজেকে সাইক্লোন, ঘূর্ণিঝড়, ধ্বংসের সাথে তুলনা করার প্রয়াস পেয়েছেন। উদ্দীপকে অভিযাত্রী দল পাহাড়ের চূড়ায় উঠতে গিয়ে ঝড়ের মধ্যে পড়ে। সবাই সমস্বরে নিচে নামার জন্য চিৎকার করলেও অধিনায়কের কণ্ঠে ছিল দৃঢ়তা। তিনি নিজেকে সাইক্লোন দাবি করে এইসব মামুলি ঝড়কে তুচ্ছজ্ঞান. করেন। 'বিদ্রোহী' কবিতায় কবি যেভাবে নিজের আত্মবিশ্বাসের সদম্ভঘোষণা প্রচারু করেছেন, উদ্দীপকের অধিনায়কের কণ্ঠে সেই আত্মবিশ্বাসেরই দাম্ভিক উচ্চারণ লক্ষ করা যায়। যার মধ্য দিয়ে চেতনাগতভাবে উদ্দীপকের অধিনায়ক 'বিদ্রোহী' কবিতার কবির সাথে সাদৃশ্যপূর্ণ হয়ে ওঠে।"
        },
        {
          "label": "ঘ",
          "question": "",
          "explanation": "'বিদ্রোহী' কবিতায় কবির বেপরোয়া হয়ে ওঠার পিছনে যে মহান উদ্দেশ্য লক্ষ করা যায়, উদ্দীপকে তার অনুপস্থিতির প্রেক্ষিতে বলা যায়- \"উদ্দীপকটি 'বিদ্রোহী' কবিতার আংশিক ভাব ধারণ করেছে।\" 'বিদ্রোহী' কবিতায় কবি নানাভাবে নিজের বিদ্রোহী সত্তাকে মূর্ত করে তুলেছেন। সমস্ত অন্যায়, অত্যাচার ধ্বংস করে দেওয়ার জন্য ঝড়ের মতো বিধ্বংসী হয়ে উঠতে চেয়েছেন কবি। তাঁর আত্মজাগরণের দাম্ভিক প্রকাশ কেবল শোষকের বুকে কাঁপন ধরিয়ে দিতে। নিপীড়িতের জন্য তিনি কোমল হৃদয়ে বেদনার ভাগীদার। উদ্দীপকে পাহাড়ের চূড়ায় ওঠার অভিযানে একদল অভিযাত্রী যাত্রা করলে মাঝপথে শুরু হয় তীব্র ঝড়। ঝড়ের মধ্যে সহযাত্রীরা নিচে নামার জন্য সমস্বরে চিৎকার করলেও অধিনায়ক বিপরীত স্বরে তাঁর বেপরোয়া রূপের প্রকাশ ঘটান। নিজেকে তিনি সাইক্লোন দাবি করেন। এইসব মামুলি ঝড় তাঁর কাছে তুচ্ছ। তাঁর মধ্যে এক বেপরোয়া আত্মবিশ্বাসের উত্থান ঘটে। 'বিদ্রোহী' কবিতায় কবির আত্মবিশ্বাস ও আত্মজাগরণের বেপরোয়া প্রকাশের পিছনে ছিল মানবতার পক্ষে অবস্থান। নির্যাতিতের পক্ষে কোমল হৃদয়ে অবস্থান নিয়ে সাইক্লোন হয়ে তিনি ধ্বংস করে দিতে চেয়েছেন নিপীড়কের সাম্রাজ্য। উদ্দীপকের অধিনায়কের আত্মবিশ্বাসে ঝড় কিংবা সাইক্লোন হয়ে উঠতে চাওয়া ছিল নিতান্ত আবেগতাড়িত। ফলে দেখা যায়, উদ্দীপকে 'বিদ্রোহী' কবিতার মূলভাবের সামান্য বা আংশিক প্রকাশ ঘটেছে মাত্র।"
        }
      ]
    },
    {
      "number": "8",
      "uddipok": "মাহবুব সাহেব গ্রামের প্রভাবশালী ও বিত্তশালী ব্যক্তি। প্রচুর জমিজমা ও অর্থসম্পদের মালিক তিনি। এলাকায় রাস্তা, সেতু, মসজিদ, মন্দির নির্মাণে তার অকাতর দান রয়েছে। সুখেই জীবনযাপন করছেন তিনি। কিন্তু তার স্ত্রীর সন্তান হয় না বলে অনেকেই তাকে বর্তমান স্ত্রীকে তালাক দিতে বলে। মাহবুব ভুলেও স্ত্রীকে তালাক দেওয়ার কথা চিন্তা করতে পারেন না। নিঃসন্তান মাহবুবের পিতৃ-হৃদয়ের আস্বাদ পূরণে অনেকেই তাকে দ্বিতীয় বিয়ের পরামর্শ দেয়। তার স্ত্রী শামিমাও এ প্রস্তাব সমর্থন করেন। কিন্তু মাহবুব সাহেব সে প্রস্তাব প্রত্যাখ্যান করেন। অবশেষে মাহবুব সাহেব তার এক বোনের নবজাতককে নিজ সন্তান হিসেবে প্রতিপালন করে স্ত্রী শামিমার মাতৃ-হৃদয়ের অতৃপ্ত বাসনা পূরণ করেন।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "'লালসালু' উপন্যাসে ও-পারার ছনুর বাপ মরণ যন্ত্রণা পাচ্ছে।"
        },
        {
          "label": "খ",
          "question": "“এখন সে ঝড়ের মুখে উড়ে চলা পাতা নয়। সচ্ছলতায় শিখড়গাড়া বৃক্ষ।”-ব্যাখ্যা কর।",
          "explanation": "’লালসালু’ উপন্যাসের এ উক্তিটিতে এক সময়ে জীবিকার সন্ধানে পথে নামা মজিদের মহব্বতনগরে পাকাপোক্ত হওয়ার কথা বর্ণিত হয়েছে। বহুদিন পূর্বে ভাগ্য অনে¦ষণে মজিদ মহব্বতনগরে এসেছিল। তখন সে ছিল নিঃস্ব। কিন্তু এখন একটি মাজারকে কেন্দ্র করে এ গ্রামে পরিপূর্ণ প্রতিষ্ঠা পেয়েছে। আর তার এই বর্তমান অবস্থাকে বুঝানো হয়েছে এভাবে-ঝরা পাতা উড়ে যায়; কিন্তু শক্ত শিকড়ওয়ালা গাছকে ঝড় উপড়ে ফেলতে পারে না। মজিদও গাছের মতো এই গ্রামের মাটিতে শক্তভাবে শিকড় গেড়েছে।"
        },
        {
          "label": "গ",
          "question": "",
          "explanation": "উদ্দীপকের মাহাবুব সাহেবের সাথে 'লালসালু' উপন্যাসের খালেক ব্যাপারীর চরিত্রের তুলনা করা যেতে পারে।। 'লালসালু' উপন্যাসের খালেক ব্যাপারীর দুই স্ত্রী। তার প্রথম স্ত্রী আমেনা নিঃসন্তান। খালেক ব্যাপারী তার প্রথম স্ত্রী আমেনাকে অনেক ভালোবাসে। আমেনা চায় তার নিজের সন্তান থাকুক। স্ত্রীর ইচ্ছা পূরণ করতে খালেক ব্যাপারী আওয়ালপুরের পিরের কাছ থেকে পানিপড়া আনতে লোক পাঠায়। উদ্দীপকের মাহাবুব সাহেব অনেক অর্থের মালিক, তার দানে সমাজের বিভিন্ন উন্নয়ন হয় কিন্তু তিনি নিঃসন্তান। মানুষের পরামর্শ পেয়েও তিনি দ্বিতীয় বিয়ে করেননি। অন্যের সন্তানকে দত্তক নিয়ে নিজ সন্তান হিসেবে প্রতিপালন করেন। 'লালসালু' উপন্যাসের খালেক ব্যাপারীও প্রচুর অর্থবিত্তের মালিক এবং প্রথম পক্ষের স্ত্রীর দিক থেকে নিঃসন্তান। এদিক থেকে উদ্দীপকের মাহবুবের সাথে 'লালসালু' উপন্যাসের খালেক ব্যাপারী চরিত্রের তুলনা করা যেতে পারে।"
        },
        {
          "label": "ঘ",
          "question": "",
          "explanation": "উদ্দীপকের মাহাবুব সাহেবের চরিত্রে যে ইতিবাচক মানসিকতার বহিঃপ্রকাশ লক্ষ করা যায়, তা 'লালসালু' উপন্যাসের কোথাও ফুটে ওঠেনি। 'লালসালু' উপন্যাসে খালেক ব্যাপারী মহব্বতনগরের মাতব্বর। সে তার প্রথম স্ত্রী আমেনা বিবিকে ভালোবাসলেও তানু বিবিকে দ্বিতীয় স্ত্রী হিসেবে ঘরে তুলেছে। আবার ভন্ড মজিদের কথা শুনে আমেনা বিবিকে তালাক দিতেও দ্বিধা করেনি। এ কারণে তার চরিত্রে ইতিবাচক বৈশিষ্ট্যের চেয়ে নেতিবাচক ও ব্যক্তিত্বহীনতার দিকটিই স্পষ্ট হয়ে উঠেছে। এছাড়া উপন্যাসে মজিদ চরিত্রটি উঠে এসেছে ভন্ড, খল ও ধর্মব্যবসায়ী হিসেবে। আর মজিদের সব কাজে খালেক ব্যাপারী সহযোগিতা করেছে। উদ্দীপকের মাহাবুব সাহেব বিদেশে গিয়ে অনেক সম্পদের মালিক হয়েছেন। এলাকার উন্নয়নমূলক কাজে তিনি সবসময় দান করেন। নিঃসন্তান হওয়ায় সবাই দ্বিতীয় বিয়ে করতে বললেও তিনি তা করেননি। স্ত্রী শামিমার মাতৃ-হৃদয়ের অতৃপ্ত সন্তান লাভের বাসনা পূরণ করতে তিনি বোনের সন্তানকে লালনপালনের দায়িত্ব নিয়েছেন, যার মধ্য দিয়ে মূলত তার অনুপম ব্যক্তিত্বের পরিচয় পাওয়া যায়। আলোচ্য উপন্যাসে খালেক ব্যাপারীর চরিত্রের নেতিবাচক দিকটি প্রকট হয়ে ধরা দিলেও উদ্দীপকের মাহাবুব সাহেবের চরিত্র ইতিবাচক নানা কর্মকান্ডে পরিপূর্ণ। উপন্যাসের অন্যতম প্রধান চরিত্র হিসেবে মজিদ চরিত্রটি উপস্থাপিত হয়েছে। মজিদ নিজে টিকে থাকার জন্য গ্রামের সরল মানুষের ধর্মীয় বিশ্বাসকে কাজে লাগিয়ে সম্পদের পাহাড় গড়েছে। আর এ কাজে সে খালেক ব্যাপারীর মতো প্রভাবশালীকে পাশে পেয়েছে। কিন্তু উদ্দীপকের মাহাবুব সাহেব এদের থেকে সম্পূর্ণ আলাদা। ইতিবাচক কর্মকাণ্ড দিয়ে তিনি তার জীবনকে সাজিয়ে তুলেছেন। এতে তাকে কাউকে কষ্ট দিতে হয়নি। নিজেও অনেক সুখ আশা করেননি। সুতরাং, উদ্দীপকে প্রতিফলিত ইতিবাচক জীবনচেতনা আলোচ্য উপন্যাসে অনুপস্থিত।"
        }
      ]
    },
    {
      "number": "9",
      "uddipok": "ইবসেন কর্তৃক রচিত বিশ্বসাহিত্যের একটি বিখ্যাত নাটক 'ডলস হাউজ'। নাটকটির প্রধান চরিত্র নোরা। নোরা দীর্ঘদিন ধরে স্বামী কর্তৃক নির্যাতিত হতে থাকে। নির্যাতন সহ্য করতে না পেরে নোরা অবশেষে স্বামীর ঘর ছেড়ে বেড়িয়ে আসে। বেড়িয়ে আসার সময় নোরা তীব্র শব্দে দরজাটি বাইরে থেকে বন্ধ করে আসে। সাহিত্য বিশ্লেষকগণ মনে করেন, নোরার দরজা বন্ধ করার সেই শব্দ মূলত সমগ্র ইউরোপের নারীসমাজকে স্বাধীনতার চেতনায় প্রতিবাদে জেগে ওঠার প্রতীকী আহবান।।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "'তুমি আমার বিবি হইলে কী হইব, তুমি নাজুক শিশু।'- এখানে 'নাজুক শিশু' বলা হয়েছে জমিলাকে।"
        },
        {
          "label": "খ",
          "question": "",
          "explanation": "মাছ ধরায় একনিষ্ঠ তাহের সম্পর্কে উক্তিটি বলা হয়েছে। তাহের-কাদের মাছ ধরছিল। কাদের সন্তর্পণে নৌকা চালাচ্ছিল আর তাহের নৌকার সম্মুখভাবে বসে ছিল। তাহেরের দৃষ্টি যেন সুচের অগ্রভাগের মতো তীক্ষ্ণতাসম্পন্ন। যেখানেই মাছ থাকুক না কেন, দৃষ্টির সূক্ষ্মতায় তা তার চোখে ধরা পড়বেই।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকের নোরা 'লালসালু' উপন্যাসের জমিলা চরিত্রের সাথে সাদৃশ্যপূর্ণ। 'লালসালু' উপন্যাসের অন্যতম প্রতিবাদী চরিত্র জমিলা। মাজার সম্পর্কে তার মধ্যে কোনো ভয় বা কৌতূহল দেখা যায় না। মজিদের কোনো শাসনই জমিলার চপলতা সুলভ স্বভাব দমাতে পারে না। অর্থাৎ ধর্মীয় আদেশ-নির্দেশের প্রাবল্যে পুরো মহব্বতনগর গ্রামে যে প্রাণময়তা ছিল রূদ্ধ জমিলা যেন সেখানে এক মুক্তির সুবাতাস। এইজন্য অতিরিক্ত শাসন করতে গেলে জমিলা মজিদের মুখে থুতু দেয়। মাজারে বেঁধে শাস্তি দিতে চাইলে জমিলা নিঃসংকোচে মাজারের গায়ে পা দিয়ে ঘুমিয়ে থাকে। এসব বৈশিষ্ট্যের মাধ্যমে মূলত মজিদের সীমাবদ্ধ ও গণ্ডিবদ্ধ জীবনের প্রতি বিদ্রোহ প্রকাশ পেয়েছে। উদ্দীপকের নোরা প্রতিবাদী, বিপ্লবী ও প্রথাবদ্ধ জীবনে আবদ্ধ থাকতে চায় না। নোরার স্বামী অত্যন্ত অত্যাচারী ও নির্যাতনকারী। নোরাকে সে প্রতিনিয়ত অত্যাচার ও নির্যাতন করত। নোরাকে নির্যাতন করে প্রভুত্ব খাটাতে চাইত। কিন্তু স্বামীর এই অত্যাচার নোরা আর দশটি মেয়ের মতো নীরবে সহ্য করেনি। নোরা প্রথাবন্ধ জীবনকে বিদায় জানিয়ে স্বামীর ঘর থেকে বের হয়ে আসে। নোরার ঘর ছেড়ে বাহিরে আসার সময় দরজায় শব্দ করা সেই প্রতিবাদের প্রতিচ্ছবি যেন আলোচ্য উপন্যাসের জমিলার মাজারের গায়ে পা দিয়ে প্রতিবাদ করার প্রতিচ্ছবিকেই নির্দেশ করে। তাই বলা যায়, উদ্দীপকের নোরা 'লালসালু' উপন্যাসের জমিলা চরিত্রের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "নিম্নের অনুরূপঃ \"প্রেক্ষাপট ভিন্ন হলেও উদ্দীপকের মর্মকথা এবং 'লালসালু' উপন্যাসের অত্যাচার থেকে নারীমুক্তির প্রত্যাশা অভিন্ন।\" উক্তিটি যথার্থ। 'লালসালু' উপন্যাসের সমাজবাস্তবতা অন্ধকারাচ্ছন্ন, স্থবির। যুগ যুগ ধরে এখানে সক্রিয় অদৃশ্য এক শৃঙ্খল। এখানকার মানুষ ভাগ্য ও অলৌকিকত্ব গভীরভাবে বিশ্বাস করে। ধর্মীয় অনুশাসনের নামে এখানকার নারীরা বন্দি থাকে। পুরুষদের সব অন্যায়-অত্যাচার তারা সহ্য করে নেয়। কাউকেই এই অত্যাচারের প্রতিবাদ করতে দেখা যায় না। কিন্তু ব্যতিক্রমী চরিত্র হলো জমিলা। সে মজিদের অন্যায় মেনে নেয় না। শত শত বছর ধরে নারীরা যে গণ্ডিবদ্ধ জীবনে অভ্যস্ত জমিলা যেন তাদের মুক্তির অগ্রদূত। উদ্দীপকের নোরাও ইউরোপীয় সমাজের নারীমুক্তির অগ্রপথিক। সেখানে নারীরা শত বছর ধরে অত্যাচারিত, নির্যাতিত। শত অত্যাচার ও নির্যাতন সহ্য করে তারা প্রথাবন্ধ জীবনে অভ্যস্ত হয়ে গেছে। তারা স্বামীর অত্যাচার ও নির্যাতন স্বাভাবিকভাবে নিয়ে জীবনধারণ করে। কিন্তু নোরা সেসব ঘুমন্ত চেতনারহিত নারীজাতিকে জাগিয়েছে। নোরা স্বামীর অত্যাচারের প্রতিবাদ করেই ক্ষান্ত হয়নি, সে অত্যাচারিত ও নিপীড়িত নারীদের মুক্তির পথ দেখিয়েছে। সে দরজায় জোরে শব্দ করে ঘর ত্যাগ করে যুগ যুগ ধরে ঘুমিয়ে থাকা নারীর চেতনা জাগ্রত করেছে। উদ্দীপক ও 'লালসালু' উপন্যাসের আলোকে বলা যায় যে, প্রেক্ষাপট ভিন্ন হলেও উভয় ক্ষেত্রেই নারীমুক্তির কথা বলা হয়েছে। 'লালসালু' উপন্যাসে বর্ণিত হয়েছে বাংলার ধর্মান্ধ, কুসংস্কারাচ্ছন্ন মানুষের মুক্তির কথা কিন্তু উদ্দীপকে ইউরোপীয় সমাজের জাগরণের কথা বলা হয়েছে। দুজন লেখক দুই প্রেক্ষাপটে লিখেছেন কিন্তু তাঁদের মর্মকথা এক ও অভিন্ন। উভয়ই নারীমুক্তির কথা চিন্তা করে লিখেছেন। ধর্মান্ধ, প্রথাবদ্ধ জীবন থেকে মুক্তির কথা বলেছেন। তাই বলা যায়, প্রেক্ষাপট ভিন্ন হলেও উদ্দীপকের মর্মকথা এবং 'লালসালু' উপন্যাসের অত্যাচার থেকে নারীমুক্তির প্রত্যাশা এক ও অভিন্ন।"
        }
      ]
    },
    {
      "number": "10",
      "uddipok": "ওরা গুলি ছোড়ে এদেশের প্রাণে, দেশের দাবিকে রোখে ওদের ঘৃণ্য পদাঘাত, এই বাংলার বুকে। ওরা এদেশের নয়, দেশের ভাগ্য ওরা করে বিক্রয়।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "সিরাজউদ্দৌলার শ্বশুরের নাম মুহম্মদ ইরিচ খাঁ।"
        },
        {
          "label": "খ",
          "question": "",
          "explanation": "দেশের জন্য যাঁরা শহিদ হয়েছেন তাঁদের আত্মত্যাগকে নবাব মহিমান্বিত করে রাখতে প্রশ্নোক্ত উক্তিটি করেন। পলাশিতে যুদ্ধের নামে হয়েছে শুধু প্রতারণা আর অভিনয়। মুষ্টিমেয় দেশপ্রেমিক তাতে প্রাণ দিয়েছেন। তাই পুনরায় যুদ্ধ করে জয়ী হয়ে, দেশের স্বাধীনতা রক্ষা করে বীরদের এহেন প্রাণদানকে সিরাজউদ্দৌলা অর্থবহ করে তুলতে চান।"
        },
        {
          "label": "গ",
          "question": "",
          "explanation": "উদ্দীপকের প্রথম দুই চরণের ভাবার্থ 'সিরাজউদ্দৌলা' নাটকে বাংলার শোচনীয় পরিস্থিতির সঙ্গে সাদৃশ্যপূর্ণ। 'সিরাজউদ্দৌলা' নাটকটি ১৭৫৭ খ্রিষ্টাব্দের পলাশির যুদ্ধে সিরাজউদ্দৌলার পরাজয়ের ঘটনাকে কেন্দ্র করে আবর্তিত। এ যুদ্ধে সিরাজউদ্দৌলার সমরশক্তির কোনো অভাব ছিল না। তবু তাঁকে শোচনীয়ভাবে পরাজিত হতে হয়। হীন স্বার্থ রক্ষা করতে গিয়ে নবাবের সেনাপতি ও অমাত্যবর্গ বাংলার স্বাধীনতা বিসর্জন দিয়েছিল। উদ্দীপকে 'ওরা' বলে আখ্যায়িত একশ্রেণির লোকদের বাংলার বুকে ঘৃণ্য পদাঘাত হানার কথা বলা হয়েছে। তারা দেশের দাবিকে তুচ্ছ করে এ দেশের মানুষের প্রাণ কেড়ে নিতে গুলি ছোড়ে। যদি বাংলার প্রতি মমত্ববোধ থাকত তাহলে তারা এমনটি করতে পারত না। তারা গুলি ছুড়ে বাংলাকে বিপন্ন করছে, যা আলোচ্য নাটকে পলাশির যুদ্ধের দুর্ভাগ্যজনক পরিস্থিতির কথাই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "উদ্দীপকের 'দেশের ভাগ্য ওরা করে বিক্রয়' পঙ্ক্তিতে 'সিরাজউদ্দৌলা' নাটকের মর্মার্থই প্রতিধ্বনিত হয়েছে। 'সিরাজউদ্দৌলা' নাটকে চিত্রিত বাংলার নবাব সিরাজউদ্দৌলা ছিলেন সাহসী এক দেশপ্রেমী। মৃত্যুর আগ মুহূর্ত পর্যন্ত তিনি বাংলার স্বাধীনতা বজায় রাখার সংকল্পে দৃঢ়প্রতিজ্ঞ ছিলেন। কিন্তু তাঁর কতিপয় অমাত্য ও নিকটজনেরা ছিল বিশ্বাসঘাতক। তারা নিজ নিজ স্বার্থ উদ্ধার করতে গিয়ে বাংলাকে নামমাত্র মূল্যে বিকিয়ে দিয়েছিল ভিনদেশি বেনিয়াদের কাছে। উদ্দীপকে প্রকারান্তরে বিশ্বাসঘাতক মিরজাফর, রাজবল্লভ, জগৎশেঠ, | রায়দুর্লভদের কথাই বলা হয়েছে। তারা নবাব সিরাজউদ্দৌলার অমাত্য হয়েও ক্ষমতা ও অর্থের লোভে দেশকে বিক্রি করে দিয়েছিল। তারা স্বার্থের প্রয়োজনে দেশদ্রোহের আশ্রয় নিয়েছিল, ঠিক যেমনটি উদ্দীপকে বলা হয়েছে। যারা দেশের সঙ্গে বিশ্বাসঘাতকতা করে তারা দেশের কেউ হতে পারে না বলেই উদ্দীপকের কবি অভিমত প্রকাশ করেছেন। উদ্দীপকের শেষ চরণে স্বার্থান্ধ দেশদ্রোহীদের কথাই উচ্চারিত হয়েছে। তারা বাঙালি হলেও এ দেশের নয় বলে কবি দাবি করেছেন। 'সিরাজউদ্দৌলা' নাটকেও আমরা দেখি, পলাশির যুদ্ধে বিপুল সমরসামর্থ্য থাকা সত্ত্বেও নবাবের পরাজয় ঘটে। কেননা, তাঁর নিজস্ব সেনাদল যুদ্ধে নিষ্ক্রিয় ভূমিকা পালন করে। ব্যক্তি ও গোষ্ঠীস্বার্থ রক্ষা করতে গিয়ে বিশ্বাসঘাতক সেনাপতি ও অমাত্যবর্গ এভাবেই বাংলার স্বাধীনতা বিসর্জন দেয়। উদ্দীপকটি প্রকারান্তরে এসব স্বার্থান্বেষী ব্যক্তিদের কথাই বলেছে এবং দাবি করেছে যে, 'দেশের ভাগ্য ওরা করে বিক্রয়।'"
        }
      ]
    },
    {
      "number": "11",
      "uddipok": "শফিক শিশু বয়সে মা-বাবাকে হারিয়ে অসহায় হয়ে পড়ে। অসহায় শফিককে কোলে তুলে নিয়ে নিজ সন্তানের মতো করে লালনপালন করে সজিবের মা-বাবা। দিনে দিনে বড়ো হতে থাকে শফিক। সজিবের মা-বাবা মারা গেলে সজিব পিতা-মাতার সমস্ত সম্পত্তির উত্তরাধিকার হয়। সজিবের চাচারা ষড়যন্ত্র করতে থাকে সজিবের সমস্ত সম্পত্তি জোর করে দখল করার জন্য। একদিন শফিক সামান্য কিছু টাকার লোভে সজিবের চাচাদের সাথে হাত মিলিয়ে সজিবকে নির্মমভাবে হত্যা করে।",
      "tag": "BAFSC 25",
      "sub_questions": [
        {
          "label": "ক",
          "question": "",
          "explanation": "নারান সিংয়ের ছদ্মনাম রাইসুল জুহালা।"
        },
        {
          "label": "খ",
          "question": "'সবাই মিলে সত্যিই আমরা বাংলাকে বিক্রি করে দিচ্ছি না তো?'- মন্তব্যটি বিশ্লেষণ করো।",
          "explanation": "‘সিরাজউদ্‌দৌলা’ নাটকের দ্বিতীয় অঙ্কের তৃতীয় দৃশ্যে ক্লাইভের ষড়যন্ত্রের দলিলে স্বাক্ষর দিতে গিয়ে মীর জাফর নিজের মনের শঙ্কা প্রকাশ করে এ কথা বলেছিলেন, যা ক্ষণিক বিবেক জাগরণের মতো ব্যাপার ছিল। নবাবের বিরুদ্ধে ষড়যন্ত্রে ইংরেজদের সঙ্গে হাত মেলান মীর জাফরসহ নবাবের পরিষদবর্গের প্রায় সবাই। ষড়যন্ত্রের জন্য নিজেদের মধ্যে সমঝোতার দলিল তৈরি করেন ক্লাইভ। ক্লাইভ এ দলিলে সই করতে বললে মীর জাফর ক্ষণিকের জন্য উদ্বিগ্ন হন। তার মনে হয়, নিজেদের স্বার্থের জন্য দেশের চূড়ান্ত ক্ষতি সাধন করছেন না তো তারা? দেশটা যেন বেনিয়াদের হাতে বিক্রি হয়ে গেল। আসলে লোভী, অদূরদর্শী মীর জাফর ক্ষণিকের জন্য বিবেক দ্বারা তাড়িত হলেও তা ছিল অর্থহীন।"
        },
        {
          "label": "গ",
          "question": "",
          "explanation": "সম্পত্তি কিংবা ক্ষমতার লোভে নিকটাত্মীয়দের বিশ্বাসঘাতকতা ও ষড়যন্ত্রের প্রেক্ষিতে উদ্দীপকের চাচাদের সাথে 'সিরাজউদ্দৌলা' নাটকের ঘসেটি বেগমের সাদৃশ্য রয়েছে। 'সিরাজউদ্দৌলা' নাটকে নবাব সিরাজউদ্দৌলা বাংলা, বিহার, উড়িষ্যার সিংহাসনে আরোহণ করলে তাঁর আপন খালা ঘসেটি বেগম মেনে নিতে পারেননি। সিংহাসনে নিজের পুত্রকে অধিষ্ঠিত করানোর লোভ ও সিরাজের সাথে পুরোনো বৈরিতার জেরে তিনি সিরাজের বিরুদ্ধে ষড়যন্ত্রের জাল বিস্তার করে শত্রুদের সাথে মিলিত হয়ে সিরাজের পতনে সহায়তা করেন। উদ্দীপকে সজিবের পিতামাতা মৃত্যুবরণ করলে তাদের ধনসম্পত্তির অধিকারী হয় সজিব। কিন্তু চাচারা তার সম্পত্তি হস্তগত করার লোভে ষড়যন্ত্র শুরু করে ও শফিকের মাধ্যমে তাকে হত্যা করে। 'সিরাজউদ্দৌলা' নাটকে ক্ষমতার লোভে আপন খালার ষড়যন্ত্রে নবাব সিরাজউদ্দৌলা যেভাবে পরাজিত হন তেমনি উদ্দীপকে আপন চাচাদের সম্পত্তির লোডে ষড়যন্ত্রের শিকার হয়ে সজিবকে মৃত্যুবরণ করতে হয়। ফলে উদ্দীপকের চাচারা হয়ে ওঠে আলোচ্য নাটকের ঘসেটি বেগমের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "'উপকারীর অপকার যে করে, কৃতঘ্ন তারে বলে।' উদ্দীপকের শফিক ও নাটকের মোহাম্মদি বেগ চরিত্রের আলোকে মন্তব্যটি যথার্থ। 'সিরাজউদ্দৌলা' নাটকে যে মোহাম্মদি বেগ নবাব সিরাজউদ্দৌলাকে হত্যা করে, সে নবাবের ঘরে বড়ো হয়ে উঠেছিল। নবাব সিরাজউদ্দৌলার পিতা মির্জা জয়নুদ্দিন অনাথ মোহাম্মদি বেগকে আদর-যত্ন করে মানুষ করেছিলেন। সিরাজের পরিবারেই তার বড়ো হয়ে ওঠা। সেই মোহাম্মদি বেগ অর্থের লোভে নবাবকে নির্মমভাবে হত্যা করে। উদ্দীপকে শিশু বয়সে শফিকের মা-বাবা মারা গেলে অসহায় শফিক সজিবের পিতামাতার কাছে আশ্রয় পায়। শফিককে তারা নিজ সন্তানের মতো লালনপালন করেন। শফিক বড়ো হয়ে ওঠে। এদিকে সজিবের মা-বাবা মারা গেলে তার চাচারা সজিবের সম্পত্তি দখলের ষড়যন্ত্র করে। শফিক তখন সজিবের চাচাদের কাছ থেকে কিছু টাকার লোভে সজিবকে নির্মমভাবে হত্যা করে। 'সিরাজউদ্দৌলা' নাটকে সিরাজের পিতার হাতে পালিত হয়েও সিরাজকে হত্যা করার মতো কৃতঘ্ন আচরণের বহিঃপ্রকাশ লক্ষ করা যায় মোহাম্মদি বেগের মধ্যে। উদ্দীপকেও এমন আচরণেরই প্রকাশ ঘটেছে শফিকের মধ্যে। সজিবের পিতা-মাতার স্নেহে বড়ো হয়ে সজিবকেই হত্যা করে সে। সুতরাং দেখা যায়, উদ্দীপকের শফিক ও 'সিরাজউদ্দৌলা' নাটকের মোহাম্মদি বেগ চরিত্রের আলোকে প্রশ্নোক্ত মন্তব্যটি যথার্থ।"
        }
      ]
    }
  ]
}