{
  "title": "আইডিয়াল কলেজ ২০২৪",
  "subtitle": "বাংলা (11)",
  "questions": [
    {
      "number": "1",
      "uddipok": "*একজন মানুষ তখনই চমৎকার ব্যক্তিত্বের অধিকারী হতে পারে যখন সে অনর্থক কথা ও অপকর্মকে পরিত্যাগ করতে পারে। [এডিসন] *নিজের সন্তানের ভালোমন্দ সম্বন্ধে যে পিতা সচেতন সে-ই যথার্থ পিতা। [টেগনার] *অর্থের বিনিময়ে যারা একটি নারীকে বিবাহ করিতে সম্মত হয় সেই পুরুষ কোনোদিন তার স্ত্রীকে ভালোবাসিবে না, পাত্রীর অভিভাবকদের এ কথাটা বোঝা উচিত। [শরৎচন্দ্র চট্টোপাধ্যায়]",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "জীবনে একবার বিশেষ কাজে মামা কোন্নগর পর্যন্ত গিয়েছিলেন।"
        },
        {
          "label": "খ",
          "question": "",
          "explanation": "অনুপম প্রথমবার কল্যাণীকে দেখে সীমাহীন মুগ্ধতা থেকে আলোচ্য উক্তিটি করে।কানপুর স্টেশনে অনুপম প্রথম কল্যাণীকে দেখতে পায়। কল্যাণীর সৌন্দর্যের শুচিতা অনুপমকে এতটাই মুগ্ধ করে যে, সে তা বর্ণনার পথ হারিয়ে ফেলে। কল্যাণীর কণ্ঠস্বর, বাচনভঙ্গি, চলাফেরার ধরণ, আচরণের চপলতা সবকিছুতেই অনুপম বিষ্ময়কর ভাবে আবিষ্ট হয়ে পড়ে। অনুপমের কল্যাণী এতোটাই ভালো লেগেছিল যে, কল্যাণীর বেশভূষা কেমন তা খেয়াল করার প্রয়োজনও অনুপম অনুভব করেনি। মূলত কল্যাণীর প্রতি মুগ্ধতা থেকেই অনুপম প্রশ্নোক্ত মন্তব্যটি করেছেন।"
        },
        {
          "label": "গ",
          "question": "",
          "explanation": "উদ্দীপকের দ্বিতীয় উক্তির সাথে 'অপরিচিতা' গল্পের শম্ভুনাথ বাবুর কন্যা কল্যাণীর বিয়ে-সংক্রান্ত বলিষ্ঠ সিদ্ধান্ত নেওয়ার ঘটনার সাদৃশ্য রয়েছে। 'অপরিচিতা' গল্পের শম্ভুনাথ একজন উদরপ্রাণ শিক্ষিত মানুষ এবং সফল পিতা। একমাত্র কন্যা কল্যাণী ছাড়া তার আর কেউ নেই। মেয়েকে তিনি লেখাপড়া শিখিয়ে তার মতো আধুনিক, উদার ও মানবিক করে তোলেন। প্রচলিত সমাজিক সংস্কারের দিকে খেয়াল না থাকায় মেয়ের বিয়ের বয়স নিয়েও তার কোনো ভাবনা ছিল না। এমনকি মেয়ের বিয়ে ঠিক হলেও বরের মামার যৌতুকলোভী মানসিকতা এবং বরের ব্যক্তিত্বহীনতার কারণে সামাজিক নিয়মের তোয়াক্কা না করে তিনি বিয়ে ভেঙে দেন। পরবর্তী সময়ে কল্যাণী নারীশিক্ষার ব্রত গ্রহণ করলে তাতেও সমর্থন যোগান। উদ্দীপকের দ্বিতীয় উক্তিতে পিতার যথার্থ হয়ে ওঠার ধর্ম সমন্ধে একবাক্যে আলাপ করেছেন মনীষী টেগনার। একজন পিতা কেবল জন্মদাতা পরিচয়ে সুপ্রতিষ্ঠিত হতে পারেন না বরং সন্তানের ভালোমন্দ সম্পর্কে ভবিষ্যতের চিন্তা, সিদ্ধান্ত ও বর্তমান কার্যকলাপ সব কিছুর পারস্পরিক সম্পর্ক স্থাপনের মাধ্যমে পিতা তার আদর্শ পিতৃত্বের পরিচয় নিশ্চিত করেন। 'অপরিচিতা' গল্পে কল্যাণীর পিতা শম্ভুনাথ বাবুর মাঝেও সন্তানের ভালোমন্দ সম্পর্কে সচেতনতা দেখা যায়। এই সচেতনতার কারণেই তিনি মেয়েকে পুরুষতান্ত্রিক সমাজের বলি হতে দেননি, বিবাহ সভা থেকে বর বিদায় করেছেন।"
        },
        {
          "label": "ঘ",
          "question": "",
          "explanation": "\"উদ্দীপকের প্রথম, দ্বিতীয় ও তৃতীয় উক্তির মধ্য দিয়ে যেন 'অপরিচিতা' গল্পের শম্ভুনাথ সেনের দৃঢ় ব্যক্তিত্ব প্রকাশিত হয়েছে।”- মন্তব্যটি যথার্থ। 'অপরিচিতা' গল্পে পিতা শম্ভুনাথ বাবু কন্যা কল্যাণীর মান ও মর্যাদা সম্পর্কে অত্যন্ত সচেতনতার স্বাক্ষর রেখেছেন। কল্যাণীর সম্মানে বিন্দু পরিমাণ কালিমার সাথে আপস না করে সকল লৌকিকতা, সংস্কারের মানদণ্ডের তোয়াক্কা না করে মেয়ের বিয়ে ভেঙে দিয়েছেন। শম্ভুনাথ বাবু বিচক্ষণতা ও অভিজ্ঞতার বলে তার কন্যার অদূর ভবিষ্যতের নাজেহাল পরিস্থিতি আঁচ করতে সক্ষম হয়েছেন। এছাড়া, শম্ভুনাথ বাবুর ঠান্ডা মেজাজ বা শৃঙ্খলবদ্ধ চিন্তা-ভাবনা ও অশান্ত পরিবেশকে আয়ত্তে আনতে পারার সফলতা তার প্রখর ব্যক্তিত্বের পরিচয় দেয়। উদ্দীপকে এডিসন বলেন, অনর্থক কথা ও অপকর্ম এড়িয়ে চলতে পারার সক্ষমতা মানুষের ব্যক্তিত্বকে চমৎকার করে তোলে। অপরদিকে, টেগনার বলেন, একজন আদর্শ পিতা সর্বদা সন্তানের কল্যাণ কামনায় সচেতন। অন্যদিকে, শরৎচন্দ্রের কথাটির মর্ম হলো- লোভ ও লালসায় জর্জরিত পাত্র কখনো তার স্ত্রীর মর্যাদা প্রতিষ্ঠা করতে পারে না, এই বোধ ধারণ করা পাত্রীর অভিভাবকের নৈতিক দায়িত্ব। 'অপরিচিতা' গল্পের শম্ভুনাথ বাবু ও উদ্দীপকের মনীষীদের উক্তিগুলো একই সুতোয় গাঁথা। শম্ভুনাথ বাবুর চারিত্রিক বৈশিষ্ট্যে শীতলতা ও মাধুর্য লক্ষ করা যায়, যা এডিসনের বক্তব্যের সাথে খাপ খেয়ে যায়। কন্যা কল্যাণীর সুন্দর ও নিশ্চিত ভবিষ্যতের প্রতি সচেতনতাবোধ টেগনারের কল্পিত চরিত্রের বর্ণনায় ফুটে ওঠে। আবার, পাত্রপক্ষের নীচ মানসিকতা পর্যবেক্ষণে বিয়ে না করানোর সিদ্ধান্ত শরৎচন্দ্রের বর্ণনায় দৃশ্যমান। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "2",
      "uddipok": "মানুষের মনস্তত্ত্বে ক্ষমা, সহানুভূতি, সহমর্মিতা প্রভৃতি গুণ থাকা আবশ্যক। মননশীলতার চর্চায় তাই শ্রদ্ধাবোধ, শিষ্টাচার প্রভৃতি গুণ ব্যক্তিকে সংকীর্ণতার ঊর্ধ্বে উঠে আদর্শ নাগরিক হিসেবে গড়ে উঠতে সহায়তা করে।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "প্রাবন্ধিক আবুল ফজল বুদ্ধির মুক্তি আন্দোলনের সাথে যুক্ত ছিলেন।"
        },
        {
          "label": "খ",
          "question": "",
          "explanation": "বিভক্তিকরণ মনোভাব হলো মানুষকে বিচ্ছিন্ন বা আলাদা করার চিন্তা-ভাবনা, আর এই ধরনের মনোভাব নিয়ে কখনো কারো কল্যাণ করা যায় না। 'বিভক্তি' শব্দটি দ্বারা মূলত কোনোকিছু থেকে আলাদা বা বিচ্ছিন্নকরণ বোঝায়। এই 'বিভক্তিকরণের' মনোভাব যার মধ্যে থাকবে সে কখনো মানুষের ভালো চায় না। এছাড়াও সে সমাজ তথা দেশের জন্য অকল্যাণ বয়ে আনে। সমাজ তথা দেশের মধ্যে কল্যাণ বয়ে আনতে প্রয়োজন বন্ধুত্বপূর্ণ সম্পর্ক। আর এই বন্ধুত্বপূর্ণ সম্পর্ক গড়ে ওঠে একে অপরকে সাহায্য-সহযোগিতার মধ্য দিয়ে। কিন্তু সমাজের কিছু মানুষ যখন এই বন্ধুত্বপূর্ণ সম্পর্ককে না মেনে 'বিভক্তিকরণের' মনোভাব পোষণ করে তখন কখনোই কল্যাণ বয়ে আনা যায় না।"
        },
        {
          "label": "গ",
          "question": "",
          "explanation": "উদ্দীপকে উল্লিখিত গুণাবলি মানব-কল্যাণ সাধনে 'মানব-কল্যাণ' প্রবন্ধের সঙ্গে যথেষ্ট সাদৃশ্যপূর্ণ। 'মানব-কল্যাণ' প্রবন্ধ থেকে আমরা জানতে পেরেছি যে, মানব-কল্যাণ একটি সামগ্রিক বিষয়, শুধু দান-সদকা কিংবা সাহায্য মানুষের কল্যাণ বয়ে আনতে পারে না। মানব-কল্যাণের জন্য প্রয়োজন মানুষের আত্মিক ও আর্থিকভাবে সামগ্রিক বিষয়ের উন্নতি সাধন। কেননা, দান-সদকা মানুষকে মানবিক করে তোলে না বরং ধনী ও গরিবের মধ্যে পার্থক্য সুস্পষ্ট করে। কিন্তু মানুষের সামগ্রিক উন্নয়ন সাধন করলে, পরস্পরের প্রতি সহানুভূতিশীল হলে, সহমর্মিতা প্রদর্শন করলে এবং প্রত্যেককে প্রত্যেকের স্থান থেকে যথাযোগ্য মর্যাদা দান করলে তবেই প্রকৃত মানব-কল্যাণ সাধিত হবে। অন্যের প্রতি শিষ্টাচার, শ্রদ্ধাবোধ না থাকলে কোনোভাবেই প্রকৃত মানব- কল্যাণ সম্ভব নয়। অন্যদিকে, উদ্দীপকে আমরা দেখতে পাই, ক্ষমা, সহানুভূতিশীল, সহমর্মিতা প্রভৃতি গুণাবলি মানুষের থাকা প্রয়োজন। অন্যের প্রতি শ্রদ্ধাশীল না হলে কিংবা নিজের মধ্যে শিষ্টাচার না থাকলে মানুষ কোনোভাবেই সংকীর্ণতাকে অতিক্রম করতে পারে না। ফলে একজন মানুষ কোনোভাবেই আরেকজন মানুষের প্রতি সহানুভূতিশীল আচরণ করতে পারে না। এতে ধনী ও গরিব, শিক্ষিত-অশিক্ষিত প্রভৃতি পার্থক্য দিনদিন বেড়েই চলে। ফলে এতে কোনোভাবেই মানব-কল্যাণ সাধিত হয় না। তাই আমি মনে করি, প্রকৃত মানব-কল্যাণ সাধনের জন্য প্রতিটি মানুষকে সহনশীল হতে হবে, হতে হবে আদর্শ নাগরিক, অন্যের প্রতি শ্রদ্ধাশীল, সহমর্মীও হতে হবে। কেবল তাহলেই প্রকৃত মানব-কল্যাণ সম্ভব। সে বিবেচনায় উদ্দীপকে উল্লিখিত গুণাবলি মানব-কল্যাণ সাধনে 'মানব-কল্যাণ' প্রবন্ধের সঙ্গে যথেষ্ট সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "'বিচারবুদ্ধি পাশাপাশি সৃজনশীল মানবিক কর্মের সংযোজনে যথাযথ মানবকল্যাণ সম্ভব' উদ্দীপক ও 'মানব-কল্যাণ' প্রবন্ধের আলোকে মন্তব্যটি যথার্থ। 'মানব-কল্যাণ' প্রবন্ধ থেকে আমরা জানতে পারি, লোক দেখানো দানখয়রাত, সাহায্যঅনুদান প্রভৃতি প্রকৃতপক্ষে মানব-কল্যাণের অংশ নয়। এর কতগুলো শুধু নিছক লোক দেখানোর জন্যই সংঘটিত হয়ে থাকে। আবার কতগুলো লোকের বাহবা পাওয়ার জন্য। দাতা কোনোভাবেই প্রকৃত মানব-কল্যাণের ব্রতী নন। প্রকৃত মানব-কল্যাণ বলতে অবহেলিত, নির্যাতিত, অসহায় মানুষকে স্বাবলম্বী করে তোলা এবং তাদেরকে মর্যাদাবান হতে শেখানোকে বোঝায়। এর জন্য একদিকে যেমন মানুষের মাঝে মানবিক চেতনার বিকাশ ঘটাতে হবে, তেমনি তার মাঝে আর্থিক স্বচ্ছলতা আনয়ন করতে হবে। বিচারবুদ্ধি খাটিয়ে ব্যক্তিভেদে বিভিন্ন সৃজনশীল মানবিক কর্মের সংযোজন করা গেলে এবং আত্মিক ও আর্থিক সাহায্য প্রদান করা গেলে তবেই প্রকৃত মানব-কল্যাণ সাধিত হবে। উদ্দীপক থেকে আমরা দেখতে পাই, মানুষের মনস্তাত্ত্বিক বিকাশের জন্য ক্ষমা, সহানুভূতি ও সহমর্মিতা প্রভৃতি গুণাবলি থাকা আবশ্যক। অন্যের প্রতি শ্রদ্ধাবোধ এবং নিজের মধ্যে শিষ্টাচার অর্জন করলে একজন মানুষ আদর্শ নাগরিকে পরিণত হতে পারে। একজন আদর্শ নাগরিক স্বাভাবিকভাবেই সমাজ, রাষ্ট্র তথা বিশ্বের সামগ্রিক উন্নয়ন চাইবেন। কেউ নিম্ন অবস্থানে থাকলে তাকে উচ্চ অবস্থানে তোলার জন্য সকলে মিলে আপ্রাণ চেষ্টা করবে। এভাবে বিভিন্ন সৃজনশীল মানবিক কর্মের মাধ্যমে দুস্থ-অসহায়-গরিব মানুষের আত্মিক ও আর্থিক উন্নয়ন সাধিত হবে। এভাবেই প্রকৃত মানব-কল্যাণ সাধন করা সম্ভব। সুতরাং 'মানব-কল্যাণ' প্রবন্ধ ও উদ্দীপকের আলোকে এই সিদ্ধান্তে উপনীত হওয়া যায় যে, যেহেতু মানব-কল্যাণ কোনো বিচ্ছিন্ন সম্পর্করহিত ঘটনা নয়, তাই প্রকৃত মানব-কল্যাণের জন্য বিভিন্ন সৃজনশীল মানবিক কর্মের সংযোজনের মাধ্যমে অসহায়-দুস্থ-গরিব মানুষের আত্মিক ও আর্থিক সচ্ছলতা আনয়নের মাধ্যমে প্রকৃত মানব-কল্যাণ সাধন করা যায়। বিচারবুদ্ধি খাটিয়ে কিছু কিছু মানব-কল্যাণ করা সম্ভব হলেও তাতে যদি সৃজনশীল মানবিক কর্মের সংযোজন না করা হয় তাহলে সেই মানব- কল্যাণ কোনোভাবেই দীর্ঘস্থায়ী হতে পারে না। তাই প্রকৃত স্থায়ী মানব- কল্যাণের জন্য প্রয়োজন বিচারবুদ্ধির পাশাপাশি সৃজনশীল মানবিক কর্মের সংযোজন করা। সুতরাং বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "3",
      "uddipok": "১৮৯৬ সালে তিনি সেন্ট পিটার্সবার্গের মার্কসবাদী চরিত্রগুলোকে নিয়ে শ্রমিকশ্রেণির মুক্তির জন্য 'সংগ্রাম সংঘ' নামে একটি রাজনৈতিক সংগঠনে ঐক্যবদ্ধ করেন। তার কাজকর্ম ক্রমশই বৃদ্ধি পায়। এই সময় থোর্নটোন কারখানায় শ্রমিকরা ধর্মঘট করে। তৎপর হয় জারের পুলিশ বাহিনী। লেলিনের সাথে সংগঠনের প্রায় সমস্ত নেতাকে গ্রেফতার করা হয়।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "বঙ্গবন্ধুর কনিষ্ঠ ভ্রাতা শেখ আবু নাসের।"
        },
        {
          "label": "খ",
          "question": "",
          "explanation": "ভাষা আন্দোলনে গুলি করে সাধারণ মানুষকে হত্যা করার প্রসঙ্গে আলোচ্য উক্তিটি লেখক করে। ১৯৫২ সালের ২১শে ফেব্রুয়ারি বাংলাকে রাষ্ট্রভাষা করার দাবিতে এ দেশের সকল শ্রেণি-পেশার মানুষ আন্দোলন গড়ে তোলে। মেডিকেল কলেজের হোস্টেল এলাকায় ১৪৪ ধারা ভঙ্গ করলে আন্দোলনকারীদের গ্রেপ্তার না করে পুলিশ নির্বিচারে গুলি চালিয়ে হত্যা করে। পৃথিবীতে 'আর কোথাও ভাষা আন্দোলন করার জন্য গুলি করে হত্যা করা হয়নি। তাই বঙ্গবন্ধুর মতে এটি মুসলিম লীগের অপরিণামদর্শী কাজ।"
        },
        {
          "label": "গ",
          "question": "",
          "explanation": "উদ্দীপকের লেলিন 'বায়ান্নর দিনগুলো' রচনার বঙ্গবন্ধু শেখ মুজিবুর রহমানকে প্রতিফলিত করে। 'বায়ান্নর দিনগুলো' রচনায় শেখ মুজিব ১৯৫২ সালের মহান ভাষা আন্দোলনের সঙ্গে সক্রিয়ভাবে যুক্ত ছিলেন। বাংলা ভাষাকে রাষ্ট্রভাষায় মহিমান্বিত করার দাবিতে বঙ্গবন্ধু নিজে আন্দোলনকারীদের সাথে মাঠে নামেন। কিন্তু তৎকালীন পাকিস্তান সরকার স্বৈরাচারী মনোভাবের পরিপ্রেক্ষিতে শেখ মুজিবের ন্যায্য দাবিকে উপেক্ষা করে অন্যায়ভাবে গ্রেপ্তার করে এবং বিনা বিচারে বছরের পর বছর আটকে রাখে। শেখ মুজিব স্বভাবসুলভ বিপ্লবী চেতনায় কারাবাসের সময়ও আমরণ অনশন করতে দ্বিধাবোধ করেননি। উদ্দীপকে রাশিয়ার মহান বিপ্লবী নেতা লেলিনের অগ্নিদগ্ধ শ্রমিক আন্দোলনের কথা বলা হয়েছে, যেখানে তিনি 'সংগ্রাম সংঘ' প্রতিষ্ঠার মাধ্যমে তৎকালীন শোষণকারী সরকারের বিরুদ্ধে মুষ্ঠিবদ্ধ হাত তুলে ধরেন। কারখানার শ্রমিকদের স্বতঃস্ফূর্ত অংশগ্রহণে লেলিনের আন্দোলন জনসমুদ্রে পরিণত হয়। কিন্তু বিপদের আশঙ্কা করে তৎপর হয়ে ওঠে তৎকালীন রাশিয়ার সরকার। ফলে অন্যায় ভাবে গ্রেপ্তার হতে হয় লেলিনসহ সংগঠনের সকল রাজনৈতিক ব্যক্তিত্বকে, যারা শ্রেণিহীন, শোষণহীন ও সমতার একটি নির্মল পৃথিবীর স্বপ্নে বিভোর থেকেছে সারা জীবন।"
        },
        {
          "label": "ঘ",
          "question": "",
          "explanation": "'যুগে যুগে আন্দোলনের রূপ এমনই'- উদ্দীপকের লেলিন এবং 'বায়ান্নর দিনগুলো' রচনায় শেখ মুজিবুর রহমান- এই দুই মহাত্মার আলোকে উক্তিটি তাৎপর্যপূর্ণ। 'বায়ান্নর দিনগুলো' রচনায় বঙ্গবন্ধুর ১৯৫২ সালের ভাষা আন্দোলনের সময়কালীন স্বৈরাচারী সরকারের সাথে আপস না করার বিষয়টি। ভাষার প্রতি ভালোবাসা ও গভীর বোধ থেকে শেখ মুজিব বাংলাকে রাষ্ট্রভাষার মর্যাদা প্রাপ্তিতে রাজপথে নেমে আসেন। শোষণের শিকার হয়ে যখন তিনি রাজবন্দিতে পরিণত হন, অন্যায়ের বিরুদ্ধে তখনো বলীয়ান থাকে তাঁর কণ্ঠ। মৃত্যুভয়কে পাশ কাটিয়ে আমরণ অনশনে বিস্ফোরণোন্মুখ হয়ে ওঠেন শেখ মুজিব। উদ্দীপকে লেলিন ১৮৯৬ সালে তৎকালীন রশিয়াতে মার্কসবাদী চেতনায় উদ্বুদ্ধ হয়ে শ্রেণি শোষণের বিরুদ্ধে সোচ্চার মানসিকতায় 'সংগ্রাম সংঘ' নামে একটি রাজনৈতিক প্রতিষ্ঠান স্থাপন করেন। থার্মোটন কারখানার শ্রমিকেরা এই সমতার আন্দোলনে লেলিনের হাত ধরে। শুরু হয় জোরালো ধর্মঘট। কিন্তু পুলিশ তৎপর হয় জোরালো ধর্মঘট। কিন্তু পুলিশ তৎপর হয়ে উঠলে লেলিনসহ দলের অন্যান্য রাজনৈতিক ব্যক্তিত্বগণ পরিণত হন রাজকয়েদিতে। 'বায়ান্নর দিনগুলো' রচনায় বঙ্গবন্ধু এবং উদ্দীপকের লেলিন যুগে যুগে আমাদের মানব সভ্যতায় ভিন্ন নাম ও ভিন্ন পদবি ধারণ করে ফিরে আসেন। সমাজ ও রাষ্ট্রের যত অন্যায়, বৈষম্য, কুনীতি, ব্যভিচার, মূল্যবোধের অবক্ষয় ইত্যাদি মর্মান্তিক প্রহসনে এই মহাত্মারা এসে দেখিয়ে দেন, কত নিষ্ঠুর হর্তাকর্তাগণ যারা সব অন্যায় ও অবিচার ছাটার পথ পরিষ্কার করে বসে আছে। ক্ষমতার লোভে মত্ত পাপীগণ নীতিভ্রমের মারাত্মক শিকারে চড়াও হন আলোর দিশারিদের প্রতি। নয়ত এই সভ্যতার ধারক ও বাহক, এই গুটি কয়েক মানুষ খুলে দেবে ঘুমন্ত জনগণের চোখ, বিপ্লব চিৎকার করে উঠলে ক্ষমতাবানদের আতঙ্ক অসীমে পৌঁছে যাবে। এই কারণেই যুগে যুগে ন্যায়সংগত সব আন্দোলন এমনই- উদ্দীপক ও 'বায়ান্নর দিনগুলো' রচনার আলোকে উক্তিটি যথার্থ।"
        }
      ]
    },
    {
      "number": "4",
      "uddipok": "রেডিও-টিভিতে বিখ্যাত ও পদস্থ ব্যক্তিদের ধরে নিয়ে প্রোগ্রাম করিয়েও কর্তাদের তেমন সুবিধা হচ্ছে না বোধ হয়। তাই এখন বুদ্ধিজীবী ও শিল্পীদের ধরে ধরে তাদের দিয়ে খবরের কাগজে বিবৃতি দেওয়ানের কূটকৌশল শুরু হয়েছে। আজকের কাগজে ৫৫ জন বুদ্ধিজীবী ও শিল্পীর নাম দিয়ে এক বিবৃতি বেরিয়েছে। এঁদের মধ্যে কেউ কেউ সানন্দে ও সাগ্রহে সই দিলেও বেশির ভাগ বুদ্ধিজীবী ও শিল্পী যে বেয়নেটের মুখে সই দিতে বাধ্য হয়েছেন, তাতে আমার কোনো সন্দেহ নেই।",
      "tag": "ISCM 24,MC 24",
      "sub_questions": [
        {
          "label": "ক",
          "question": "",
          "explanation": "'রেইনকোট' গল্পের সর্দার গোছের রাজাকার হলো ওয়েলডিং ওয়ার্কশপের মালিকের শ্বশুর।"
        },
        {
          "label": "খ",
          "question": "",
          "explanation": "শহীদমিনার সম্পর্কে পাকিস্তানি মিলিাটারির বড় কতার্দের ধারণা দিতে গিয়ে উক্তিটি করেন প্রিন্সিপ্যাল সাহেব। প্রিন্সিপ্যাল ডক্টর আফাজ আহমদ পাকিস্তানি সেনাবাহিনীর দোসর হিসেবে কাজ করতেন। নানা বুদ্ধি এবং পরামর্শ দিয়ে তিনি তাদের সাহায্য করার চেষ্টা করতেন। তিনি জানতেন দেশের শহীদমিনারগুলো বাঙালির জাতীয় চেতনার প্রতীক। তাই তিনি পাকিস্তানি মিলিটারির বড় কতার্দের কাছে সবিনয়ে বলেছিলেন, ‘‘পাকিস্তান যদি বাঁচাতে হয় তো সব স্কুল-কলেজ থেকে শহীদমিনার হটাও। এগুলো হলো পাকিস্তানের শরীরের কাঁটা।” উক্ত কথার মাধ্যমে তার দেশ ও জাতির সঙ্গে বিশ্বাসঘাতকতার ঘৃণ্য দিকটি প্রকাশিত হয়েছে।"
        },
        {
          "label": "গ",
          "question": "",
          "explanation": "উদ্দীপকটি 'রেইনকোট' গল্পের সঙ্গে নির্যাতন চালিয়ে তথ্য বের করার এবং পাকিস্তানি বাহিনীর নির্মমতার দিক থেকে সংগতিপূর্ণ। 'রেইনকোট' গল্পটি মূলত মুক্তিযুদ্ধের সময়কার ঢাকার পরিস্থিতি নিয়ে রচিত। গল্পটির অধিকাংশ ঘটনা বিবৃত হয়েছে নুরুল হুদা নামক একজন ব্যক্তির জবানিতে। যে একজন কলেজ শিক্ষক এবং যার শ্যালক মিন্টু একজন মুক্তিযোদ্ধা। পাকিস্তানি মিলিটারি বাহিনী নুরুল হুদাকে মুক্তিযোদ্ধাদের সহায়তাকারী ভেবে তুলে নিয়ে গিয়ে অনেক অত্যাচার করে এবং তার কাছ থেকে মুক্তিযোদ্ধাদের ঠিকানা ও তথ্য জানতে চায়। কিন্তু নুরুল হুদা কোনোভাবেই মিলিটারিকে মুক্তিযোদ্ধাদের কোনো তথ্য দেন না বরং অনেক নির্যাতন কষ্ট সহ্য করেন। উদ্দীপকে বর্ণিত হয়েছে কীভাবে বেয়োনেটের মুখে বুদ্ধিজীবী ও শিল্পীদের দিয়ে খবরের কাগজে বিবৃতি নিচ্ছিল পাকিস্তানি বাহিনীরা। পাকিস্তানি বাহিনীর এমন নির্মমতার দিকটি 'রেইনকোট' গল্পেও ফুটে উঠেছে গভীরভাবে। এছাড়াও সাধারণ মানুষের উপর অকথ্য নির্যাতনের বিষয়টি আলোচ্য গল্পের সাথে সাদৃশ্য স্থাপন করে উদ্দীপকটি। তাই বলা যায়, তুলে নিয়ে নির্যাতন ও পাকিস্তানি বাহিনীর নির্মমতার বিষয়টি 'রেইনকোট' গল্পের সাথে উদ্দীপকটি সংগতিপূর্ণ হয়ে ওঠে।"
        },
        {
          "label": "ঘ",
          "question": "",
          "explanation": "\"উদ্দীপকের প্রতিফলিত দিকটি 'রেইনকোট' গল্পের সমগ্রভাব ধারণ করে না।\"- উক্তিটি যথার্থ। 'রেইনকোট' গল্পটির তাৎপর্য অসাধারণ। রেইনকোট একটি প্রতীকী চরিত্র যেটি গায়ে দেওয়ার ফলে সাধারণ ভীতু প্রকৃতির নুরুল হুদার মধ্যে সঞ্চারিত হয় উষ্ণতা, সাহস এবং দেশপ্রেম। নুরুল হুদার জবানিতেই 'রেইনকোট' গল্পের অধিকাংশ ঘটনা বিবৃত হয়েছে। পাকিস্তানি মিলিটারিরা মুক্তিযোদ্ধাদের ঠিকানা ও তাদের পরিকল্পনা সম্পর্কে জানার জন্য নুরুল হুদার উপর অকথ্য নির্যাতন চালালেও বরং তিনি সবকিছু মুখ বুঝে সহ্য করে তাদেরকে কোনো কিছুই জানতে দেননি। উদ্দীপকে পাকিস্তানি হানাদার বাহিনী কর্তৃক বুদ্ধিজীবী ও শিল্পীদের ধরে ধরে তাদের দিয়ে খবরের কাগজে বিবৃতি দেওয়ানোর কূটকৌশল শুরু হয়; যেখানে ৫৫ জন বুদ্ধিজীবী ও শিল্পীর নাম দিয়ে এক বিবৃতি বেড়িয়েছে। যাদের মধ্যে কেউ কেউ সানন্দে ও সাগ্রহে সই দিলেও বেশিরভাগ বুদ্ধিজীবী ও শিল্পী বোয়োনেটের মুখে সই দিতে বাধ্য হয়েছে। উদ্দীপক ও 'রেইনকোট' গল্পের মূল উপজীব্য বিষয় হলো মুক্তিযুদ্ধ। কিন্তু গল্পের বিষয়বস্তুর বিস্তৃতির দিকটা ভিন্ন। 'রেইনকোট' গল্পে রেইনকোটটি প্রতীকি অর্থে ব্যবহৃত হয়েছে। মুক্তিযোদ্ধা শ্যালকের রেইনকোট গায়ে দিয়ে ভীতু নুরুল হুদার মধ্যে যে সাহস ও দেশপ্রেম জাগ্রত হয় তার প্রকৃতি ব্যাখ্যা করা হয়েছে আলোচ্য গল্পে। এছাড়াও বিশ্বাসঘাতক প্রিনসিপ্যাল সাহেব এবং সামাজিক অস্থিরতার চিত্রও তুলে ধরা হয়েছে গল্পটিতে। কিন্তু উদ্দীপকটিতে এই প্রসঙ্গগুলো অনুপস্থিত। তাই প্রশ্নোক্ত উক্তিটি যথার্থ ও যৌক্তিক।"
        }
      ]
    },
    {
      "number": "5",
      "uddipok": "শাসনের নামে চলে শোষণের সুকঠিন যন্ত্র। বজ্রের হুঙ্কারে শৃঙ্খল ভাঙতে সংগ্রামী জনতা অতন্দ্র। আমি করি না করি না করি না ভয় জয় বাংলা বাংলার জয়।",
      "tag": "JB 24,ISCM 24",
      "sub_questions": [
        {
          "label": "ক",
          "question": "",
          "explanation": "ক)কুর্নিশ' কথাটির মানে কিছু টা পিছিয়ে সম্ভ্রম পূর্ণ সালাম।"
        },
        {
          "label": "খ",
          "question": "",
          "explanation": "খ)কবির শির প্রত্যক্ষ করে হিমালয় এর শির ও নত হয়ে যায়। কবি সর্বদা উচ্চ শিরে থাকেন। কোনো অন্যায় অত্যাচার তাকে তার শির নামাতে বাধ্য করতে পারে না। কবি নিজের সিদ্ধান্ত এ অবিচল।"
        },
        {
          "label": "গ",
          "question": "",
          "explanation": "গ)উদ্দীপকটি ‘বিদ্রোহী' কবিতার অন্যায় অত্যাচার এর বিরুদ্ধে সাহসের সাথে বিরোধ করার দিকটিকে নির্দেশ করেছে। “বিদ্রোহী” কবিতায় আত্মজাগরণে উন্মুখ কবির সদম্ভ আত্মপ্রকাশ ঘোষিত হয়েছে। কবিতায় সগর্বে কবি নিজের বিদ্রোহী কবিসত্তার প্রকাশ ঘটিয়ে ঔপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দেন। উদ্দীপকে কবিতাটিতে বলা হয়েছে শত শোষণ হলেও সাহসের সাথে শৃঙ্খল ভেঙে ফেলতে পারে অতন্দ্র জনগণ। তারা কোনো কিছু কেই ভয় পায় না। তারা বাংলার জয় ছিনিয়ে আনবেই শোষ্কদের কাছ থেকে। বিদ্রোহী কবিতায় সংযুক্ত রয়েছে ঔপনিবেশিক শাসনের বিরুদ্ধে কবির ক্ষোভ ও বিদ্রোহ। কবি সকল অন্যায় অনিয়মের বিরুদ্ধে বিদ্রোহ ঘোষণা করতে গিয়ে বিভিন্ন ধর্ম, ঐতিহ্য, ইতিহাস ও পুরাণের শক্তি উৎস থেকে উপকরণ উপাদান সমীকৃত করে নিজের বিদ্রোহী সত্তার অবয়ব রচনা করেন। তাই বলা যায় উদ্দীপকটি ‘বিদ্রোহী' কবিতার অন্যায় অত্যাচার এর বিরুদ্ধে সাহসের সাথে বিরোধ করার দিকটিকে নির্দেশ করেছে।"
        },
        {
          "label": "ঘ",
          "question": "",
          "explanation": "ঘ)উদ্দীপকটিতে ‘বিদ্রোহী' কবিতার মূলভাবের পূর্ণ প্রতিফলন ঘটেছে বলে আমি মনে করি “বিদ্রোহী” কবিতায় আত্মজাগরণে উন্মুখ কবির সদম্ভ আত্মপ্রকাশ ঘোষিত হয়েছে। কবিতায় সগর্বে কবি নিজের বিদ্রোহী কবিসত্তার প্রকাশ ঘটিয়ে ঔপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দেন। এ কবিতায় সংযুক্ত রয়েছে ঔপনিবেশিক শাসনের বিরুদ্ধে কবির ক্ষোভ ও বিদ্রোহ। কবি সকল অন্যায় অনিয়মের বিরুদ্ধে বিদ্রোহ ঘোষণা করতে গিয়ে বিভিন্ন ধর্ম, ঐতিহ্য, ইতিহাস ও পুরাণের শক্তি উৎস থেকে উপকরণ উপাদান সমীকৃত করে নিজের বিদ্রোহী সত্তার অবয়ব রচনা করেন। উদ্দীপকে বাংলাকে সকল অন্যায় অত্যাচার এর শৃঙ্খল থেকে মুক্ত করতে চায় জনগণ। তার জন্য তারা সংগ্রাম করতে প্রস্তুত তারা কোনো কিছু কেই ভয় পায় না। তারা বাংলার জয় ছিনিয়ে আনবেই শোষকদের কাছ থেকে। তারা জীবনের বিনিময় ও দেশকে শোষক মুক্ত করবে। অন্যদিকে বিদ্রোহী কবিতার শেষে ধ্বনিত হয় অত্যাচারীর অত্যাচারের অবসান কাম্য। বিদ্রোহী কবি উৎকণ্ঠ ঘোষণায় জানিয়ে দেন যে, উৎপীড়িত জনতার ক্রন্দনরোল যতদিন পর্যন্ত প্রশমিত না হবে ততদিন এই বিদ্রোহী কবিসত্তা শান্ত হবে না। এই চির বিদ্রোহী অভ্রভেদী চির উন্নত শিররূপে বিরাজ করবে।উভয় ক্ষেত্রে ই শোষণ এর অবসান চাওয়া হয়েছে। উভয় কবিতাই শোষকের বিরুদ্ধে বিদ্রোহ ঘোষণা করা হয়েছে। মুক্তি র কামনা করা হয়েছে। তাই বলা যায় উদ্দীপকটিতে ‘বিদ্রোহী' কবিতার মূলভাবের পূর্ণ প্রতিফলন ঘটেছে বলে আমি মনে করি"
        }
      ]
    },
    {
      "number": "6",
      "uddipok": "ফাগুন হাওয়ায় হাওয়ায় করেছি যে দান- তোমার হাওয়ায় হাওয়ায় করেছি যে দান- আমার আপনহারা প্রাণ আমার বাঁধন-ছেড়া প্রাণ।। তোমার অশোকে কিংশুকে অলক্ষ্য রং লাগল আমার অকারণের সুখে, তোমার ঝাউয়ের দোলে মর্মরিয়া ওঠে আমার দুঃখরাতের গান।।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "'অলখ' শব্দের অর্থ অলক্ষ।"
        },
        {
          "label": "খ",
          "question": "",
          "explanation": "ব্যক্তি মানুষের সুখ-দুঃখ প্রকৃতির সহজাত নিয়মে ব্যত্যয় ঘটাতে পারে না- প্রশ্নোক্ত পঙক্তিটির মাধ্যমে এ কথাই প্রকাশ পেয়েছে। প্রকৃতি তার আপন নিয়মে সদা পরিবর্তনশীল। মানুষের সুখ-দুঃখ প্রকৃতিকে প্রভাবিত করতে পারে না। আর তাই প্রিয়জনের শোকে মুহ্যমান কবি বসন্তবরণের জন্য প্রস্তুত না হলেও ফাল্গুন মাস শুরু হওয়ার সাথে সাথেই প্রকৃতিতে বসন্তের আগমন ঘটেছে। প্রশ্নোক্ত পঙক্তিটির মধ্য দিয়ে এ বিষয়টিই মূর্ত হয়ে উঠেছে।"
        },
        {
          "label": "গ",
          "question": "",
          "explanation": "উদ্দীপকে বর্ণিত বসন্তের রূপচিত্রের সাথে 'তাহারেই পড়ে মনে' কবিতায় বসন্ত ঋতুর আশ্রয়ে মানবমনের অনুভূতির দিকটির সাদৃশ্য পরিলক্ষিত হয়। তাহারেই পড়ে মনে' কবিতায় স্মৃতিকাতর ব্যক্তিমনের বেদনার আবেগঘন প্রকাশ ঘটেছে। এ কবিতায় কবি বসন্ত প্রকৃতির অনুষঙ্গে ভর করে ব্যক্তিহৃদয়ের বেদনাবোধের অসাধারণ অভিব্যক্তি ঘটিয়েছেন। এছাড়া আলোচ্য কবিতাটিতে তিনি বসন্ত ও শীত ঋতুর প্রতীকে জীবনের রুদ্ররূপকে উন্মোচন করেছেন। উদ্দীপকের কবিতাংশে পৃথিবীতে ফাল্গুন বা বসন্তের আবির্ভাবের কথা বলা হয়েছে। প্রকৃতিতে বসন্ত এলেও উদ্দীপকের কবিতাংশে বসন্তের রূপবৈচিত্র্য যেন ম্লান হয়ে গিয়েছে। প্রিয়জনকে হারানো দুঃখ ভারাক্রান্ত হৃদয়ের মর্মবেদনা ফুটে উঠেছে উদ্দীপকের কবিতাংশে। একইভাবে 'তাহারেই পড়ে মনে' কবিতায়ও কবির প্রিয়জনের বিচ্ছেদজনিত বেদনা ভারাক্রান্ত মনে বসন্ত রঙিন পরশ বোলাতে পারছে না। কেননা, কবির মন জুড়ে আছে শীতের রিক্ত ও বিষণ্ণ ছবি। অর্থাৎ উভয় কবির দুঃখ ভারাক্রান্ত হৃদয়ের পরিচয় মেলে উদ্দীপক ও আলোচ্য কবিতায়। এদিক থেকে উদ্দীপক ও 'তাহারেই পড়ে মনে' কবিতার সাদৃশ্য পরিলক্ষিত হয়।"
        },
        {
          "label": "ঘ",
          "question": "",
          "explanation": "বসন্তের আগমনে উভয় কবির বসন্ত ঋতুর সৌন্দর্য অবলোকনের দৃষ্টিভঙ্গির দিক থেকে উদ্দীপক ও 'তাহারেই পড়ে মনে' কবিতার কবিদ্বয়ের মধ্যে পার্থক্য রয়েছে। তাহারেই পড়ে মনে' কবিতায় প্রকৃতি ও মানবমনের সম্পর্কের একটি গুরুত্বপূর্ণ দিক তাৎপর্যময় অভিব্যক্তি পেয়েছে। সাধারণভাবে বসন্তপ্রকৃতির অপরূপ সৌন্দর্য যে কবিমনে আনন্দের শিহরন জাগাবে এবং তিনি তাঁকে ভাবে-ছন্দে-সুরে, ফুটিয়ে তুলবেন সেটাই প্রত্যাশিত। কিন্তু কবিমন বেদনা- ভারাতুর থাকায় বসন্তের সৌন্দর্য কবির হৃদয়কে স্পর্শ করতে পারেনি। উদ্দীপকে কবি অশোকে কিংশুকে অলক্ষ্য রং লাগার কথা বলেছেন। বাতাসে ঝাউয়ের দুলে ওঠার সাথে সাথে যেন কবির অন্তরও দুলে ওঠে। প্রিয়জন হারানোর বেদনার কথা মনে পড়ে এবং কবিহৃদয় দুঃখ ভারাক্রান্ত হয়। উদ্দীপকে ও 'তাহারেই পড়ে মনে' কবিতা উভয় ক্ষেত্রে মানবমনে প্রকৃতির প্রভাব পরিলক্ষিত হলেও তাদের উভয়ের মধ্যে চেতনাগত ভিন্নতা দেখা যায়। 'তাহারেই পড়ে মনে' কবিতায় কবি প্রিয়জন হারিয়েছেন বলে বসন্তের রূপ মাধুর্য উদাসীন। অন্যদিকে, উদ্দীপকের কবিতাংশে কবি বসন্তের প্রতি উদাসীন নন বরং বসন্তের আগমনে তার হৃদয় দুঃখ ভারাক্রান্ত। উদ্দীপকে কবি বসন্তের সৌন্দর্য অবলোকন করেছেন এবং তাঁর হৃদয়ে অতীত স্মৃতি জেগে উঠেছে। অন্যদিকে, 'তাহারেই পড়ে মনে' কবিতায় কবি বসন্তের সৌন্দর্যের প্রতি উদাসীনতা দেখিয়েছেন। তাই বলা যায়, উদ্দীপক ও 'তাহারেই পড়ে মনে' কবিতার কবিদ্বয়ের মধ্যে ঋতুর দৃষ্টিভঙ্গিজনিত পার্থক্য রয়েছে।"
        }
      ]
    },
    {
      "number": "7",
      "uddipok": "আমি গাই তারি গান- দৃপ্ত-দম্ভে যে-যৌবন আজ ধরি অনি খরসান হইল বাহির অসম্ভবের অভিযানে দিকে দিকে। লক্ষ যুগের প্রাচীন মমির পিরামিডে গেল লিখে। তাদের ভাঙার ইতিহাস-লেখা। যাহাদের নিশ্বাসে। জীর্ণ পুঁথির শুষ্ক পত্র উড়ে গেল এক পাশে।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "সুকান্ত ভট্টাচার্য ফ্যাসিবিরোধী লেখক শিল্পী সংঘের পক্ষে 'আকাল' কাব্যগ্রন্থ সম্পাদনা করেন।"
        },
        {
          "label": "খ",
          "question": "",
          "explanation": "'আঠারো বছর বয়স' কবিতায় কবি 'এ বয়সে কানে আসে কত মন্ত্রণা'- চরণটির মাধ্যমে এ বয়সে নতুন নতুন তত্ত্বের সঙ্গে পরিচিত হওয়াকে বুঝিয়েছেন। আঠারো বছর বয়সে মানুষ আত্মপ্রত্যয়ে প্রথমবারের মতো স্বনির্ভর জীবনযাপনের প্রয়াস চালায়। এ জন্য তাকে বাস্তব রুক্ষ মাটির পৃথিবীর ওপর দাঁড়াতে হয়। এ সময় তারা ভালো-মন্দ, ইতিবাচক-নেতিবাচক নানা তত্ত্ব, মতবাদ ও ভাবধারার সঙ্গে পরিচিত হতে শুরু করে।"
        },
        {
          "label": "গ",
          "question": "",
          "explanation": "উদ্দীপকে তারুণ্যের জয়গান গাওয়া হয়েছে, 'আঠারো বছর বয়স' কবিতাতেও কবি তারুণ্যের জয়গান গেয়েছেন। 'আঠারো বছর বয়স' কবিতায় আমরা দেখতে পাই, আঠারো বছর বয়স মানুষের জীবনের এক উত্তরকালীন পর্যায়। এ বয়সে পদার্পণ করে মানুষ আত্মপ্রত্যয়ী হয়। তরুণেরা নতুন জীবনের স্বপ্ন দেখে। জীবনের ঝুঁকি নিয়ে তারা বিপদ মোকাবিলা করে, অজানাকে জানার জন্য, মানুষের মুক্তির জন্য কাজ করে। উদ্দীপকে যৌবনের গান গাওয়া হয়েছে। যৌবনেই মানুষ অসম্ভবের অভিযানে দিকে ছুটে চলে। তাদের অসম্ভব শ্রমে তারা পিরামিডের মতো স্থাপত্য গড়ে তোলে। সেই কঠোর পরিশ্রমী মানুষদের দৃঢ়তার কাছে সব জীর্ণতা মুছে যায়। সুতরাং বলা যায় যে, উদ্দীপক এবং 'আঠারো বছর বয়স' কবিতা- উভয় জায়গাতেই তারুণ্যের শক্তির জয়গান গাওয়া হয়েছে।"
        },
        {
          "label": "ঘ",
          "question": "",
          "explanation": "'তারুণ্যশক্তিই পারে জাতির ভবিষ্যৎ নির্মাণ করতে।' উদ্দীপক ও 'আঠারো বছর বয়স' কবিতার আলোকে এই মন্তব্যটি যথার্থ মনে হয়েছে। 'আঠারো বছর বয়স' কবিতায় আঠারো বছর বয়সী মানুষের দুঃখ ও' গুণের কথা উল্লেখ করা হয়েছে। এ বয়সেই মানুষ নিজের পায়ে দাঁড়ানোর ঝুঁকি নেয়। মানবতার জন্য দেশ ও জাতির জন্য কাজ করে। তারুণ্য স্বপ্ন দেখে নতুন জীবনের, নব নব অগ্রগতি সাধনের। উদ্দীপকে যৌবনের স্তুতি বর্ণনা করা হয়েছে। যৌবনেই মানুষ দৃপ্ত দম্ভে অসম্ভবের অভিযানে বের হয়। পাথর কেটে তারা পিরামিড তৈরি করে। তাদের উদ্যমে সকল জীর্ণতা দূর হয়ে যায়। আঠারো বছর বয়স' কবিতায় দেখানো হয়েছে যে তরুণেরা মুক্তি ও কল্যাণের সংগ্রামে নিজের প্রাণ বিসর্জন দেয়। জড়, নিশ্চল প্রথাবদ্ধ জীবনকে পেছনে ফেলে নতুন জীবন রচনার স্বপ্ন দেখে। সেবাব্রত, উদ্দীপনা, সাহসিকতা ও কল্যাণকামিতায় তরুণরা দেশ ও জাতির পরিবর্তন নিয়ে আসে। উদ্দীপকেও তারুণ্যের জয়গান গাওয়া হয়েছে, তরুণরা পুরনোকে ভেঙে তারা নতুন কিছু সৃষ্টি করে। সবদিক বিবেচনা করে বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "8",
      "uddipok": "মমতাজ প্রভুত্ব করার চেয়ে নির্ভর করিতেই ভালোবাসে বেশি, আদর পাওয়াটাই তার জীবনে সবচেয়ে বড়ো প্রাপ্য। কুলসুমের গৃহিণীপনার ভিত্তিও ওইখানেই। মমতাজকে সে নয়নের মণি করিয়া রাখিয়াছে। কে বলিবে মমতাজ তাহার সতীন? স্নেহ-যত্নে মমতাজের দিনগুলিকে সে ভরাট করিয়া রাখে।- সতীনের সংসারেও তাই এখানে কলহ-বিবাদ, মান-অভিমান, মন-কষাকষি নাই।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "জিকিরের দিন বাদ-মগরেব শিরনি চড়ানো হয়।"
        },
        {
          "label": "খ",
          "question": "“তানি বুঝি দুলার বাপ”- জমিলার উক্তিটি ব্যাখ্যা করো",
          "explanation": "প্রশ্নোল্লিখিত উক্তিটি 'লালসালু' উপন্যাসের প্রাণচঞ্চল জমিলা মজিদের প্রথম স্ত্রী রহিমাকে বলেছিল। বিয়ের আগে জমিলার মেজো আপা বেড়ার ফাঁক দিয়ে মজিদকে দেখিয়েছিল। দাড়িওয়ালা বেশি বয়সি মজিদকে জমিলা ভেবেছিল এ লোক নিশ্চয়ই বরের বাবা হবে। কিন্তু এর সঙ্গেই তার বিয়ের পর এ রকম পিতৃতুল্য অসমবয়সি মানুষকে জমিলা স্বামী হিসেবে ভাবতে পারেনি। তার দুঃখের কথা, অপছন্দের কথা হাসতে হাসতে সে রহিমাকে জানিয়েছে।"
        },
        {
          "label": "গ",
          "question": "",
          "explanation": "উদ্দীপকের সঙ্গে 'লালসালু' উপন্যাসে বর্ণিত কিশোরী জমিলার প্রতি মজিদের প্রথম স্ত্রী রহিমার মাতৃহৃদয়ের আকুলতা প্রকাশের দিক দিয়ে সাদৃশ্য রয়েছে। 'লালসালু' উপন্যাসের কেন্দ্রীয় চরিত্র মজিদের প্রথম স্ত্রীর নাম রহিমা। সে নরম স্বভাব ও ভীতু প্রকৃতির মেয়ে। মজিদের প্রতি তার সম্মান, শ্রদ্ধা ও ভয় রয়েছে। রহিমা নিঃসন্তান হওয়ায় মজিদ সন্তান লাভের আকাঙ্ক্ষায় অল্পবয়সি জমিলাকে বিয়ে করে। সম্পর্কে সতিন হলেও জমিলার সহজ- সরল ও চপল স্বভাব রহিমার নারীহৃদয়ে মাতৃত্ববোধ জাগ্রত করে। রহিমা জমিলাকে সতিন না ভেবে খুব সহজেই সন্তানস্নেহে আপন করে নেয়। নিঃসন্তান রহিমা যেন জমিলার মাঝেই সন্তানের ছায়া দেখতে পায়। উদ্দীপকের কুলসুমের মধ্যে সতিনের প্রতি একধরনের স্নেহপরায়ণতা লক্ষ করা যায়। সতিন হলেও মমতাজকে সে নয়নের মণি করে রাখে। মমতাজও প্রভুত্ব করার চেয়ে তার প্রতি নির্ভর করতেই ভালোবাসে। আদর পাওয়াই তার কাছে বড়ো পাওয়া বলে গণ্য হয়। তাদের দেখে কেউ মনে করতে পারে না যে তারা সতিন। এমন দিকটি আমরা আলোচ্য উপন্যাসের রহিমা ও জমিলার মধ্যেও দেখতে পাই। সতিন হলেও জমিলাকে রহিমা সন্তানস্নেহে আগলে রাখে। জমিলাও তার প্রতি সমান সম্মান দেখায়। আর এদিকটিই উদ্দীপকের সঙ্গে আলোচ্য উপন্যাসের সাদৃশ্য রচনা করেছে।"
        },
        {
          "label": "ঘ",
          "question": "",
          "explanation": "\"উদ্দীপকের 'মমতাজ' ও 'কুলসুমের' চেয়ে পাঠ্য উপন্যাসের রহিমা ও জমিলা অধিকতর প্রাণবন্ত ও শক্তিশালী।”- উক্তিটি যথার্থ। 'লালসালু' উপন্যাসে রহিমা চরিত্রের মাঝে এক অকৃত্রিম মাতৃমূর্তি প্রতিফলিত হয়েছে। এজন্য সে জমিলাকে সতিনের দৃষ্টিকোণ থেকে না দেখে নিজের মেয়ে হিসেবে দেখেছে। মজিদ যতবার জমিলাকে শাস্তি দিয়েছে, ঠিক ততবার রহিমার মাতৃহৃদয়ে কষ্ট অনুভূত হয়েছে। উদ্দীপকের কুলসুমের মধ্যে সতিনের প্রতি একধরনের স্নেহপরায়ণতা লক্ষ করা যায়। সতিন হলেও মমতাজকে সে নয়নের মণি করে রাখে। মমতাজও প্রভুত্ব করার চেয়ে তার প্রতি নির্ভর করতেই ভালোবাসে। আদর পাওয়াই তার কাছে বড়ো পাওয়া বলে গণ্য হয়। তাদের দেখে কেউ মনে করতে পারে না যে তারা সতিন। উপন্যাসের রহিমার মানসিকতা উদ্দীপকের মন্দার মাঝেও লক্ষ করা যায়। সে-ও তার সতিনের প্রতি সন্তানের মতো স্নেহপরায়ণ হয়ে উঠেছে। এদিক থেকে 'লালসালু' উপন্যাসের রহিমা ও উদ্দীপকের কুলসুম একই মানসিকতার অধিকারী। আবার মমতাজ এবং জমিলাও একই রকম চেতনাকে ধারণ করেছে। কিন্তু আলোচ্য উপন্যাসের রহিমা ও জমিলা যেভাবে একে অন্যের প্রতি আত্মিক সম্পর্ক স্থাপন করেছে তা বিরল। যে রহিমা স্বামীর প্রতি আস্থাশীল, সে-ই জমিলার প্রতি অত্যাচারের প্রতিবাদ করে ওঠে। তাদের আচরণও অনেক বেশি প্রাণবন্ত হয়ে উঠেছে প্রাত্যহিক কাজকর্মে। সুতরাং উভয়ের মাঝে স্নেহ- ভালোবাসা প্রকাশ পেলেও উপন্যাসের রহিমা ও জমিলা অনেক বেশি প্রাণবন্ত ও শক্তিশালী হয়ে ধরা দিয়েছে।"
        }
      ]
    },
    {
      "number": "9",
      "uddipok": "শীতের ফসল ওঠার মওসুমে গ্রামীণ কৃষিজীবী মানুষের হাতে নগদ অর্থ থাকে। এ সময় গ্রামীণ জনপদে পীরদের আনাগোনা শুরু হয়। মুরিদরা অবশ্য তাদের বিমুখ করে না। পীরদের খাওয়াদাওয়া ও নগদ সম্মানীর পিছনে দুহাত ভরে খরচ করে মুরিদেরা। পীররাও এসময় সারা দেশে সফর করে আয় রোজগারে ব্যস্ত সময় অতিবাহিত করে।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "রতন বড় হয়ে কেরায়া নায়ের মাঝি হতে চায়।"
        },
        {
          "label": "খ",
          "question": "",
          "explanation": "প্রশ্নোক্ত উক্তিটিতে 'লালসালু' উপন্যাসের রহিমার মাতৃহৃদয় বিচলিত হয়ে ওঠার দিকটি প্রতিফলিত হয়েছে। মজিদের প্রথম স্ত্রী রহিমা তাকে ভক্তি ও শ্রদ্ধা করে। কিন্তু মজিদ তার অল্পবয়সি দ্বিতীয় স্ত্রী জমিলার ওপর নিজের প্রভাব বিস্তারের জন্য নানা কৌশল অবলম্বন করে। এজন্য সে দুর্যোগপূর্ণ অন্ধকার রাতে জমিলাকে মাজারে বেঁধে রেখে আসে। মজিদ যখন জমিলাকে ঝড়বৃষ্টির রাতে একা মাজারে বেঁধে রেখে আসে, তখন রহিমা জমিলার কথা ভেবে বিচলিত হয়ে ওঠে। জমিলার জন্য রহিমার মানসিক পরিবর্তন লক্ষ করে মজিদ তার মনোযোগ অন্যদিকে সরাতে চায়। তাই সে শিলাবৃষ্টির প্রসঙ্গ তুলে ধানের ক্ষতি হওয়ার কথা বলে। এ পরিস্থিতিতে স্বামীভক্ত রহিমা প্রতিবাদী ভাষায় মজিদকে প্রশ্নোক্ত উক্তিটি করে। রহিমার এই উক্তির দ্বারা তার মাতৃহৃদয়ে কমবয়সি জমিলার জন্য শঙ্কা ও সন্তানবাৎসল্যসুলভ মনোভাব প্রকাশ পেয়েছে।"
        },
        {
          "label": "গ",
          "question": "",
          "explanation": "উদ্দীপকে বর্ণিত পীরদের সাথে 'লালসালু' উপন্যাসের পীরের খাদেম মজিদের সাদৃশ্য খুঁজে পাওয়া যায়। লালসালু' উপন্যাসে মজিদ ভাগ্য পীড়িত এক এলাকা থেকে মহব্বতনগর গ্রামে যায় ভাগ্য অন্বেষণে। সেখানে সে এসে একটি পুরানো ভাঙা কবরকে মোদাচ্ছের এর মাজার বলে দাবি করে। ধীরে ধীরে সে মাজার কে কেন্দ্র করে লোকসমাগম বাড়তে থাকে। সবাই যার মত করে দাক্ষিণ্য দিয়ে যায় মাজারে, মজিদের ব্যাবসা ফুলে ফেঁপে ওঠে। উদ্দীপকে দেখা যায় শীতের ফসল উঠানোর পর চাষিদের কাছে নগদ অর্থ থাকে। গ্রামাঞ্চলে সে সময় পীরদের আনাগোনাও বেড়ে যায়। পীরের মুরিদরা তখন দুহাত ভরে পীরদের দান করে। গ্রামে গ্রামে ঘুরে পীরদের খুব ভালো আয় হয় সে সময়। উদ্দীপকে বর্ণিত এই পীরদের সাথে 'লালসালু' উপন্যাসের মোদাচ্ছের পীরের মাজারের খাদেম মজিদের সাদৃশ্য খুঁজে পাওয়া যায়।"
        },
        {
          "label": "ঘ",
          "question": "",
          "explanation": "\"উদ্দীপকের পীরদের মতো মজিদ ভ্রমণবিলাসী না হলেও সে এক জায়গায় শেকড় গেড়ে স্থায়ী আসন বিস্তার শুরু করেছে।”- মন্তব্যটি আমার কাছে যথার্থ বলে মনে হয়েছে। 'লালসালু' উপন্যাসে মোদাচ্ছের পীরের মাজারের খাদেম মজিদ শ্রাবণ মাসের একদিন মহব্বতনগর গ্রামে প্রবেশ করে। সেখানে গিয়ে সে পুরানো একটি কবরকে মোদাচ্ছের পীরের মাজার বলে দাবি করে, এবং নিজে সে মাজারের খাদেম হয়ে যায়। ধীরে ধীরে সে ওই এলাকার একজন প্রভাবশালী মানুষের পরিণত হয়। এলাকার মানুষ তাকে সমীহ করে। উদ্দীপকে গ্রামীণ কৃষিভিত্তিক সমাজের চিত্র আনা হয়েছে। এখানে দেখা যায় শীতের ফসল উঠানোর পরে মানুষের হাতে অনেক টাকা থাকে। ঠিক এই সময়টাতেই পীরদের আনাগোনা শুরু হয়। পীরের মুরিদরা তাদেরকে দক্ষিণা দেয় এবং পীরেরা প্রচুর অর্থ জোগাড় করে থাকে। 'লালসালু' উপন্যাসের মজিদ মাজার প্রতিষ্ঠার পর থেকে প্রভাবশালী হতে শুরু করে, মাজারে যেই আসে সেই কোনো না কোনো উপহার নিয়ে আসে। এসব দাক্ষিণ্যে মজিদ ধনী হতে থাকে এবং তার শিকড় বিস্তার করতে থাকে। ধীরে ধীরে সে গ্রামের সামাজিক বিষয় ও পারিবারিক বিষয়সমূহতে হস্তক্ষেপ 'করতে শুরু করে। উদ্দীপকের পীরেরা মৌসুমী পীর, তারা টাকা তোলার সময় গ্রামে আসে বুজরুকি দেখিয়ে টাকা তুলে নিয়ে যায়, কিন্তু 'লালসালু' উপন্যাসের মজিদ এক জায়গায় শিকড় গেড়ে একটি জনপদকে ধ্বংসের দিকে ঠেলে দেয়। সব দিক বিবেচনা করে তাই বলা যায় প্রশ্নোক্ত মন্তব্যটি সঠিক।"
        }
      ]
    },
    {
      "number": "10",
      "uddipok": "মুক্তিযোদ্ধাদের নৌজাহাজ বিএনএস পলাশ আর পদ্মা মংলা বন্দর দখল করে নিয়েছে। ভৈরব নদী বেয়ে জাহাজ দুটি খুলনা শিপইয়ার্ডের কাছাকাছি আসতেই একটা বোমারু বিমান থেকে জাহাজ দুটির উপর বোমা এসে পড়ে। রুহুল আমিন বিএনএস পলাশ থেকে ঝাঁপ দিয়ে নদী সাঁতরে পাড়ে উঠলেন। কিন্তু পাড়ে থাকা রাজাকাররা নির্মমভাবে হত্যা করে রুহুল আমিনকে।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "'সিরাজউদ্দৌলা' নাটকে লুৎফুন্নেসা মির্জা ইরিচ খানের কন্যা।"
        },
        {
          "label": "খ",
          "question": "",
          "explanation": "নবাব সিরাজউদ্দৌলার সভাসদদের প্রতি অবিশ্বাস প্রকাশ্যে ক্লাইভ এই মন্তব্যটি করে। কলকাতায় ইংরেজদের পরাজয়ের পরে সিরাজ ইংরেজদের বিরুদ্ধে গুপ্তচর নিয়োগ করেন। জগৎশেঠ ও রাজবল্লভ এ ব্যাপারে সতর্ক করে। কিন্তু ক্লাইভ বলে যে, নবাব তার কোনো ক্ষতি করতে পারবেন না কারণ নবাবের সহচরীরা বিশ্বাসঘাতক। এই বিশ্বাসঘাতকেরা যেকোনো সময় ক্লাইভেরও ক্ষতি করতে পারে বলে ক্লাইভ এই মন্তব্য করে।"
        },
        {
          "label": "গ",
          "question": "",
          "explanation": "উদ্দীপকের রাজাকারদের সাথে 'সিরাজউদ্দৌলা' নাটকের মিরজাফর, রাজবল্লভ, জগৎশেঠ, উমিচাঁদ ইত্যাদি চরিত্রের মিল রয়েছে। 'সিরাজউদ্দৌলা' নাটকের সিরাজের সহচরীরা অধিকাংশই বিশ্বাসঘাতক। ইংরেজরা নবাবের কাছে কলকাতায় পরাজিত হলে তারা সহচরীদের সাহায্য নেয়। নবাবির রাজসভার যারা ইংরেজদের সাথে হাত মিলায় তাদের মধ্যে রয়েছে মিরজাফর, উমিচাঁদ, রাজবল্লভ, ঘসেটি বেগম, মোহাম্মদি বেগ প্রমুখ। এদের বিশ্বাসঘাতকতার কারণেই নবাব পলাশির যুদ্ধে পরাজয় বরণ করেন এবং পরবর্তী সময়ে বিশ্বাসঘাতকদের হাতেই নিহত হন। উদ্দীপকে মুক্তিযোদ্ধাদের জাহাজ বিএনএস পলাশ ও বিএনএস পদ্মাকে মংলা বন্দর দখল করে নিতে দেখা যায়। জাহাজ দুটির উপর হঠাৎ বোমাবর্ষণ হতে শুরু করে। বিএনএস পলাশ থেকে রুহুল আমিন ঝাঁপ দিয়ে পানিতে পড়েন। আহত রুহুল আমিনকে রাজাকাররা পাড়ে তুলে হত্যা করে। উদ্দীপকের এ ঘৃণিত রাজাকারদের সাথে 'সিরাজউদ্দৌলা' নাটকের মিরজাফর, উমিচাঁদ, মোহাম্মদি বেগ ইত্যাদি চরিত্রের সাদৃশ্য খুঁজে পাওয়া যায়।"
        },
        {
          "label": "ঘ",
          "question": "",
          "explanation": "'প্রতিপক্ষের হাত থেকে বাঁচলেও দেশীয় দোসরদের হাত থেকে রুহুল আমিন ও সিরাজ কেউই রক্ষা পাননি।'- উক্তিটি যথার্থ। 'সিরাজউদ্দৌলা' নাটকে প্রথমেই দেখা যায় নবাবের হাতে ইংরেজরা কলকাতায় পরাস্ত হয়েছে। পরবর্তী সময়ে নবাবের ঘনিষ্ঠজনেরা ইংরেজদের সাথে হাত মেলালে পলাশির যুদ্ধে নবাব হেরে যান। তাদের চক্রান্তের কারণে পলাশির যুদ্ধে নবাব হেরে যান। পরবর্তী সময়ে নৃশংসভাবে সিরাজউদ্দৌলাকে হত্যা করা হয়। উদ্দীপকে মুক্তিযুদ্ধকালীন একটি নৌ অভিযানের বর্ণনা দেওয়া হয়েছে। যেখানে জাহাজ বানৌজা পলাশ বোমার দ্বারা আক্রান্ত হয়। তখন ক্যাপ্টেন রুহুল আমিন পানিতে ঝাঁপ দেন। পানিতে ঝাঁপ দেওয়ার পর তিনি সাঁতরে পাড়ে ওঠেন। পরবর্তী সময়ে পাড়ে থাকা রাজাকারেরা তাঁকে নির্মমভাবে হত্যা করে। মিরজাফর বাহিনী সিরাজের সাথে বিশ্বাসঘাতকতা করার ফলে পলাশির যুদ্ধে নবাব সিরাজউদ্দৌলার পরাজয় ঘটে। একতাবদ্ধ হয়ে যুদ্ধ করলে ইংরেজদেরকে ঠেকানো কোনো বিষয়ই ছিল না। কিন্তু মিরজাফরের বাহিনী ঠায় দাঁড়িয়ে থাকে, এর ফলে নবাবের বাহিনী পরাজিত হয় এবং নবাবের আপনজনের হাতেই নবাব খুন হন। উদ্দীপকেও আমরা দেখতে পেয়েছি যে, রুহুল আমিনকে পাকিস্তানিদের বোমা হত্যা না করতে পারলেও দেশীয় বিশ্বাসঘাতকদের কাছে তাঁকে প্রাণ দিতে হয়। তাই সব দিক বিবেচনা করে বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "11",
      "uddipok": "১৯৭১ সালের ২৫ মার্চ মধ্যরাতে 'অপারেশন সার্চলাইট' নামে পাকিস্তানি হানাদার বাহিনী অত্যাধুনিক অস্ত্রে সজ্জিত হয়ে ঘুমন্ত বাঙালির উপর ঝাঁপিয়ে পড়ে। মুক্তিযুদ্ধের সময় হানাদার বাহিনী সম্পূর্ণ অনৈতিক ও অন্যায়ভাবে ব্যাপক হত্যা আর ধ্বংসযজ্ঞ চালায় বাংলাদেশে। আলবদর, আলশামস বাহিনীর মাধ্যমে পাকিস্তানিরা এ দেশে পূর্ণ নিয়ন্ত্রণ প্রতিষ্ঠা করতে চেয়েছিল। দীর্ঘ নয় মাসে তারা ৩০ লক্ষ বাঙালিকে হত্যা করে। কিন্তু সাহসী বাঙালি প্রবল প্রতিরোধ গড়ে তোলে এবং ১৯৭১ সালের ১৬ ডিসেম্বর পাকিস্তানিদের কোণঠাসা করে মুক্তির বিজয় ছিনিয়ে আনে।",
      "tag": "ISCM 24",
      "sub_questions": [
        {
          "label": "ক",
          "question": "",
          "explanation": "'সিরাজউদ্দৌলা' নাটকে মোট বারোটি দৃশ্য রয়েছে।"
        },
        {
          "label": "খ",
          "question": "",
          "explanation": "পলাশির যুদ্ধে একে একে বীরযোদ্ধাদের হারিয়ে ফেলার পরে নবাব সিরাজউদ্দৌলা সরাসরি নিজে যুদ্ধে অংশগ্রহণ করার কথা বলতে গিয়ে এই উক্তিটি করেন। পলাশির যুদ্ধের সময় নবাবের শিবিরে একে একে খবর আসতে থাকে যে বীরযোদ্ধারা মারা যাচ্ছেন। তখন কোন যোদ্ধা অবশিষ্ট না থাকায় নবাব নিজের কথা ভাবেন। সারা জীবন যুদ্ধ শিখে তিনি তখন বাংলার শ্রেষ্ঠ বীর। তাই শেষ চেষ্টা করতে গিয়ে তিনি সৈনিককে উদ্দেশ্য করে এই কথা বলেন।"
        },
        {
          "label": "গ",
          "question": "",
          "explanation": "দেশকে রক্ষার জন্য দেশের মানুষরা যে প্রবল প্রতিরোধ গড়ে তোলে তা উদ্দীপক ও 'সিরাজউদ্দৌলা' নাটকের পলাশির যুদ্ধের চিত্রে বর্ণিত হয়েছে। 'সিরাজউদ্দৌলা' নাটকে আমরা দেখতে পাই মিরমর্দান, মোহনলাল তাঁরা প্রাণপণে যুদ্ধ কনে। মিরমর্দান নবাব কে তাঁর যুদ্ধের নকশা সম্পর্কে অবহিত করেন। নবাবের পক্ষে সৈন্যসংখ্যা থাকে ৫০ হাজারেরও বেশি। যদিও মির জাফরের সৈন্যরা যুদ্ধ করবে কি না তা নিয়ে নবাবের সংশয় থাকে তবুও নবাব বিপুল বাহিনী নিয়ে ইংরেজদের বিরুদ্ধে যুদ্ধে অবতীর্ণ হন। উদ্দীপকে ১৯৭১ সালের ২৫শে মার্চের কালরাতের বিবরণ দেওয়া হয়েছে। মুক্তিযুদ্ধের সময় হানাদার বাহিনী সম্পূর্ণ অনৈতিকভাবে বাঙালির উপর নির্যাতন চালায়। তারা আলবদর ও আলশামস বাহিনীর মাধ্যমে এদেশের উপর পূর্ণ নিয়ন্ত্রণ নিয়ে নেয়। কিন্তু বাঙালিরা যুদ্ধ করে ১৯৭১ সালের ১৬ই ডিসেম্বর চূড়ান্ত বিজয় ছিনিয়ে আনে। দেশকে রক্ষার জন্য 'সিরাজউদ্দৌলা' নাটকে মিরমর্দান, মোহনলালেরা প্রাণপণে যুদ্ধ করেন। দেশকে মুক্ত করার জন্য নবাব বিপুল সৈন্যবাহিনী নিয়ে যুদ্ধে অবতীর্ণ হন। 'সিরাজউদ্দৌলা' নাটকের মতোই উদ্দীপকে সাহসী বাঙালির প্রবল প্রতিরোধের বিষয়টি বর্ণিত হয়েছে।"
        },
        {
          "label": "ঘ",
          "question": "",
          "explanation": "'পলাশির যুদ্ধ আর মুক্তিযুদ্ধের উদ্দেশ্য এক থাকলেও এদের ফলাফল ছিল সম্পূর্ণ বিপরীত ধর্মী।'- মন্তব্যটি যথার্থ। 'সিরাজউদ্দৌলা' নাটকে ইংরেজরা এ দেশে বাণিজ্য করতে এসে নিজেদের অত্যাচারের কারণে সুবিধা করতে না পেরে দেশের রাজনৈতিক ব্যাপারে হস্তক্ষেপ করে। যা এ দেশের শাসক সিরাজউদ্দৌলা মেনে নেন না। তখন ইংরেজরা সিরাজউদ্দৌলার অবিশ্বস্ত কর্মচারীদের সাথে হাত মেলায়। - ষড়যন্ত্র করে পলাশির যুদ্ধে নবাবকে পরাজিত করে এ দেশের স্বাধীনতা কেড়ে নেয়। উদ্দীপকে মুক্তিযুদ্ধের সময় পাকিস্তানি বাহিনীর অন্যায়-অত্যাচারের বর্ণনা দেওয়া হয়েছে। পাকিস্তানিরা এদেশের মানুষের উপর বর্বর অত্যাচার করে। এ দেশের উপর নিয়ন্ত্রণ প্রতিষ্ঠা করতে তারা আলবদর আলশামস বাহিনীর সাহায্য নেয়। অবশেষে বাঙালিরা প্রতিরোধ গড়ে তোলে এবং ১৯৭১ সালের ১৬ই ডিসেম্বর চূড়ান্ত বিজয় অর্জন করে। 'সিরাজউদ্দৌলা' নাটকে নবাব সিরাজের সাথে ইংরেজদের বিরোধ তৈরি হয়। যা পরবর্তী সময়ে যুদ্ধে রূপ নেয় এবং যুদ্ধে নবাবের বাহিনী পরাজয় বরণ করে এবং বাংলা ২০০ বছরের জন্য পরাধীন হয়ে যায়। উদ্দীপকে আমরা দেখতে পাই বাংলাদেশের মানুষের প্রতিরোধের মুখে ১৯৭১ সালে ১৬ই ডিসেম্বর চূড়ান্ত বিজয় অর্জিত হয়। তাই সবদিক বিবেচনা করে বলা যায় যে, দেশকে রক্ষার জন্য উভয় যুদ্ধ সংগঠিত হলেও এগুলোর ফলাফল ছিল সম্পূর্ণ বিপরীতধর্মী।"
        }
      ]
    }
  ]
}