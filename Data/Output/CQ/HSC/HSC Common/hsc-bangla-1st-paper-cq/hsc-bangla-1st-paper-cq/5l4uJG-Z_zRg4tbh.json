{
  "title": "নটরডেম ঢাকা ২০২৪",
  "subtitle": "বাংলা (11)",
  "questions": [
    {
      "number": "1",
      "uddipok": "রহমান গ্রুপের চেয়ারম্যান জনাব দবির সাহেব রাশভারী মানুষ। আনুগত্যের ভাব দেখিয়ে সকলে তাঁর সব কথাতেই হ্যাঁ স্যার, জি স্যার করেন। কেবল শাকিল সাহেব তা করেন না; যেটি ঠিক সেখানে হ্যাঁ, যেটি ঠিক নয় সেখানে না বলেন। এ কারণে সহকর্মীরা শাকিল সাহেবকে গোঁয়ার ও বেয়াদব ভাবেন। কিছুদিন পর প্রতিষ্ঠানে একটি 'ম্যানেজার'-এর পদ শূন্য হলে লোভনীয় এ পদে পদায়ন পেতে সহকর্মীরা চেয়ারম্যানকে তোয়াজ করতে থাকে নানাভাবে। অবশেষে চেয়ারম্যান যেদিন উক্ত পদের নিয়োগপত্র ইস্যু করেন তা দেখে সকলে বিস্মিত হয়ে যায়। কারণ, সেই পদের নিয়োগপত্র পান শাকিল সাহেব।",
      "tag": "NDCD 24",
      "sub_questions": [
        {
          "label": "ক",
          "question": "'মেকি' শব্দের অর্থ কী?",
          "explanation": "'মেকি' শব্দের অর্থ মিথ্যা বা কপট।"
        },
        {
          "label": "খ",
          "question": "",
          "explanation": "ভুলের মাধ্যমে মানুষের আত্মশুদ্ধি ঘটে বলে এর মধ্য দিয়ে গিয়ে সত্যকে পাওয়া যায়। প্রাবন্ধিক মনে করেন ভুল থেকেই মানুষের পক্ষে প্রকৃত শিক্ষা লাভ সম্ভব। কারণ, ভুল না করলে সঠিক ও সত্যপথের সন্ধান লাভ করা যায় না। ভুল করা এবং তা থেকে শিক্ষা লাভ করার মাধ্যমেই মানুষ প্রকৃত সত্য উপলব্ধি করতে পারে। এর দ্বারা নিজের আত্মাকে পরিশুদ্ধ করতে পারে। আর এভাবেই সে সত্যপথের সন্ধান লাভ করে। তাই বলা যায়, ভুলের মাধ্যমে নিজের আত্মশুদ্ধি ঘটায় এবং এর মধ্য দিয়ে গিয়ে সত্যকে পাওয়া যায়।"
        },
        {
          "label": "গ",
          "question": "",
          "explanation": "উদ্দীপকে 'আমার পথ' প্রবন্ধে উল্লিখিত মিথ্যা বিনয় ও সত্যের শক্তির দিকটির সাথে মিল পাওয়া যায়। 'আমার পথ' প্রবন্ধে লেখক সত্যপথের জয়গান করেছেন। যে মানুষটির মূল শক্তি সত্য, সে কখনো ভুল পথে যেতে পারে না। সত্যের দ্বারা চালিত ব্যক্তির মনে প্রচণ্ড আত্মবিশ্বাস থাকে। আর মিথ্যাকে পুঁজি করে চলা ব্যক্তিরা সদাই ভীত ও দুর্বল হয়ে থাকে। উদ্দীপকের শাকিল সাহেব সত্যপথের পথিক। তাই তিনি লাভের আশায় তার কর্মক্ষেত্রের মালিকের প্রতি মিথ্যা বিনয় দেখান না। মালিকের সঠিক কথায় সমর্থন ও ভুল কথায় দ্বিমত জানানোর সাহস রাখেন তিনি। কিন্তু অন্য সকল কর্মচারী সর্বদাই মিথ্যা বিনয় দেখাতে ব্যস্ত। শাকিল সাহেব সত্যপথে থেকেই তাঁর প্রাপ্য স্থান অর্জন করেছিলেন। 'আমার পথ' প্রবন্ধেও সত্যের পথ ধরে এগোতেই আহ্বান জানিয়েছেন লেখক। কেননা, মিথ্যা বিনয়ের ভণ্ডামি কখনোই সুফল বয়ে আনে না।"
        },
        {
          "label": "ঘ",
          "question": "",
          "explanation": "'আমার পথ' প্রবন্ধে সত্যপথ অবলম্বন ছাড়া আরও বিষয়াদি থাকায় বলা যায় যে, উদ্দীপকটি 'আমার পথ' প্রবন্ধের বক্তব্য পুরোপুরি ধারণ করেনি। প্রবন্ধের লেখক সত্যপথে চলার এবং সত্য কথা বলার ক্ষেত্রে নির্ভীক চিত্ত হতে বলেছেন। তিনি অবিনয়কে মানতে রাজি, কিন্তু অন্যায়কে সহ্য করতে রাজি নন। তিনি ভুল স্বীকার করতে রাজি, কিন্তু ভুল জেনেও তাকে সঠিক বলাটাকে ভণ্ডামি বলে মনে করেন। মানুষের মাঝে ক্ষুদ্র কারণে যেসব হিংসাত্মক কাজ সংঘটিত হয়, তিনি তার বিরোধিতা করেছেন। মানবধর্ম সকল ধর্মের সেরা বিবেচনার যে বোধ তা জাগ্রত হলেই মানুষের সকল দ্বন্দ্ব মিটে যাবে বলে প্রাবন্ধিক মনে করেন। উদ্দীপকের শাকিল সাহেব সত্যের অনুসারী। তাই তার সাহস আছে ভুলকে ভুল ও সঠিককে সঠিক বলার। তার এই স্পষ্টভাষী স্বভাব অনেকের কাছে দম্ভ মনে হলেও তিনি তা নিয়ে চিন্তিত নন। এক পর্যায়ে তিনি তার এই চরিত্রের জন্যই পদোন্নতি প্রাপ্ত হন। 'আমার পথ' প্রবন্ধে লেখক 'আমি' সত্তার প্রকাশের মাধ্যমে সত্যপথের দিকনির্দেশনা দিয়েছেন। 'আমি' সত্তার কারণেই মিথ্যাকে জয় করে সত্যের আলোয় নিজেকে চিনে নেওয়া যায় বলে বলেছেন তিনি। আবার লেখক ভুল আর ভণ্ডামির মধ্যে পার্থক্য তৈরি করেছেন। তাঁর মতে, ভুলকে সঠিক বলে প্রচার করাটাই ভণ্ডামি। তিনি ধর্মের চেয়ে মনুষ্যত্ববোধকে বেশি গুরুত্ব দিয়েছেন। প্রবন্ধে বলা হয়েছে, ধর্মের বিরোধ মিটিয়ে সম্প্রীতির বন্ধন গড়ে তুললে উৎকৃষ্ট মানবসমাজ গঠিত হবে। উদ্দীপকে শুধু সত্যের পথ ধরে এগোনোর দিকটি তুলে ধরা হয়েছে। সেদিক বিবেচনায় বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "2",
      "uddipok": "অপাদমস্তক স্বার্থন্ধ মানুষ সমীরণ বাবু। নিজের স্বার্থ আদায়ে তিনি সিদ্ধহস্ত। একমাত্র ছেলের বিয়েতে তাঁর সিদ্ধান্তই চূড়ান্ত। তিনি তার শিক্ষিত ও যোগ্য ছেলের বিয়েতে কন্যাপক্ষের কাছে থেকে মোটা অঙ্কের যৌতুক চান। সবকিছুই ঠিক ছিল- সুন্দরী কনে, কনের গহনা, পণের টাকা, নিমন্ত্রণ করা। কিন্তু গোল বাধল বিয়ের সভাতে। অর্থলোভী সমীরণ বাবু যৌতুক নিয়ে বাড়াবাড়ি এবং আপত্তিকর কিছু আচরণ করে বিয়ে ভেঙে দিতে চায়। কিন্তু এমন পরিস্থিতিতে তাঁর আধুনিক শিক্ষায় শিক্ষিত ছেলে টিটন বেঁকে বসে। আজন্ম বাধ্যগত ছেলে টিটন তখন বাবার হীনমানসিকতার বিরুদ্ধে প্রতিবাদ জানিয়ে বলে, সে কেনাবেচা করতে আসেনি: কাউকে অপমান করতেও আসেনি; একজনকে জীবনসঙ্গী করতে এসেছে। তাই বিয়ে করে তাকে নিয়েই বাড়ি ফিরবে।",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "'অপরিচিতা' গল্পটি রবীন্দ্রগল্পের গল্পসপ্তকে প্রথম গ্রন্থভুক্ত।"
        },
        {
          "label": "খ",
          "question": "",
          "explanation": "ধনীর কন্যা বউ হয়ে বাড়িতে আসলে তাকে নির্যাতন করা এবং ওই বাড়ির অতিথিদের অবজ্ঞা করা সম্ভব হবে না, তাই অনুপমের মামার ধনীর কন্যা পছন্দ নয়। অনুপমের বিয়ের ক্ষেত্রে মামার একটি বিশেষ মত ছিল যে তিনি বড়ো লোকের মেয়েকে অনুপমের বউ করে ঘরে আনতে চান না। কারণ, তিনি চাইতেন যে মেয়ে তাদের বাড়ির বউ হয়ে আসবে সে যেন মাথা নিচু করে আসে। যাকে ইচ্ছা হলেই শোষণ করা যাবে কিন্তু যার বাড়ি থেকে আত্মীয় এলে যথাযথ সমাদর না করলেও চলবে। এ কারণে তিনি চেয়েছেন টাকা নেই এমন ঘরের মেয়ে অনুপমের বউ হয়ে আসুক।"
        },
        {
          "label": "গ",
          "question": "",
          "explanation": "উদ্দীপকের সমীরণ বাবুর সাথে 'অপরিচিতা' গল্পের অনুপমের মামার সাদৃশ্য রয়েছে। 'অপরিচিতা' গল্পে অনুপমের মামা যৌতুকলোভী চরিত্র। তিনি অনুপমের বিয়ের জন্য একটি জুতসই ঘর খুঁজছিলেন; যেখানে না চাইলেও অনেক টাকা যৌতুক পাওয়া যাবে। অনেক খোঁজাখুঁজির পর শম্ভুনাথ সেনের কন্যা কল্যাণীর সঙ্গে মামা অনুপমের বিয়ে ঠিক করেন। বিয়ের দিন মেয়ের বাড়ি থেকে দেওয়া যৌতুকের গহনা নিয়ে অনুপমের মামা হীন মানসিকতার পরিচয় দেন। গহনাগুলো আসল না নকল তা পরীক্ষা করার জন্য তিনি বিয়েবাড়িতে সেকরাকে সঙ্গে নিয়ে আসেন। উদ্দীপকে বর্ণিত সমীরণ বাবু তার একমাত্র ছেলে টিটনকে বিয়ে করানোর সিদ্ধান্ত নেন। কনে, গহনা, নিমন্ত্রণ সব ঠিক থাকলেও বিয়ের আসরে বসে অর্থলোভী সমীরণ বাবু আপত্তিকর আচরণ করে বিয়ে ভেঙে দিতে চায়। সমীরণ বাবুর এই যৌতুকলোভী আচরণের সঙ্গে 'অপরিচিতা' গল্পের অনুপমের মামার সাদৃশ্য রয়েছে।"
        },
        {
          "label": "ঘ",
          "question": "",
          "explanation": "সমাজের কিছু স্বার্থান্ধ মানুষই যৌতুকপ্রথাকে টিকিয়ে রেখেছে, এ দৃষ্টিকোণ বিবেচনায় উদ্দীপকটি আলোচ্য গল্পের বক্তব্যকে অনেকখানিই ধারণ করে আছে। 'অপরিচিতা' গল্পে যৌতুকপ্রথার নির্মম বলি হয়েছে কল্যাণী। এ গল্পের পুরুষ চরিত্র শম্ভুনাথ এবং নারী চরিত্র কল্যাণী এই দুটি চরিত্রকে লেখক যৌতুকপ্রথার বিরুদ্ধে প্রতিবাদী চরিত্র হিসেবে উপস্থাপন করেছেন। অনুপমের মামার মতো স্বার্থান্ধ কিছু মানুষের জন্যই সমাজে এই যৌতুকপ্রথা টিকে আছে। তবে শম্ভুনাথ সেন এবং নারী চরিত্র কল্যাণীর প্রতিবাদের কারণে এই প্রথা প্রতিরোধের সম্মুখীন হয়েছে। উদ্দীপকের সমীরণ বাবু অর্থলোভী হওয়ায় তার একমাত্র ছেলের বিয়েতে যৌতুক দাবি করে। সব ঠিক থাকলেও বিয়ের আসরে যৌতুক নিয়ে সমীরণ বাবু অতিরিক্ত বাড়াবাড়ি করেন এবং বিয়ে ভেঙে দিতে চান। কিন্তু আধুনিক শিক্ষায় শিক্ষিত তার ছেলে টিটন এর তীব্র প্রতিবাদ করে এবং সে বলে কাউকে অপমান না করে পাত্রী নিয়েই সে বাড়ি ফিরবে। 'অপরিচিতা' গল্পের মামার সাথে সমীরণ বাবুর চারিত্রিক মিল রয়েছে অর্থাৎ দুজনেই স্বার্থান্ধ এবং বিয়ের আসরে যৌতুক নিয়ে বাড়াবাড়ি করে। তবে অনুপমের সাথে উদ্দীপকের পাত্র টিটনের চারিত্রিক বৈসাদৃশ্য রয়েছে। এককথায় অনুপম ব্যক্তিত্বহীন এবং টিটন ব্যক্তিত্বসম্পন্ন একজন পাত্র। উদ্দীপকের টিটনের মধ্যে গল্পের কল্যাণী চরিত্রের ব্যক্তিত্বের সাদৃশ্য রয়েছে। তাই বলা যায়, উদ্দীপটি আলোচ্য গল্পের অনেকখানি বক্তব্যকে ধারণ করে আছে।"
        }
      ]
    },
    {
      "number": "3",
      "uddipok": "\"তুমি আসবে বলে, হে স্বাধীনতা সখিনা বিবির কপাল ভাঙল সিঁথির সিঁদুর মুছে গেল হরিদাসীর শহরের বুকে জলপাই রঙের ট্যাঙ্ক এলো দানবের মতো চিৎকার করতে করতে ছাত্রাবাস বস্তি উজাড় হলো। রিকায়েললেস রাইফেল আর মেশিনগান খই ফোটাল যত্রতত্র তুমি আসবে বলে ছাই হলো গ্রামের পর গ্রাম।\"",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "'এসব হলো পাকিস্তানের ইনটার্নাল অ্যাফেয়ার।'- উক্তিটি কিসিনজার সাহেব বলেছেন।"
        },
        {
          "label": "খ",
          "question": "'এদিককার মানুষ চোখে খালি নৌকা দেখে, নৌকা ভরা অস্ত্র।'-ব্যাখ্যা করো।",
          "explanation": "মুক্তিবাহিনী কর্তৃক অধিক পরিমান অস্ত্র বিলের মধ্য দিয়ে নিয়ে আসার বিষয়টিকে উদ্দেশ্য করে প্রশ্নোক্ত মন্তব্যটি করা হয়েছে। উক্তিটিতে মুক্তিবাহিনীর তৎপরতাকে বোঝানো হয়েছে। মিলিটারি লাগার পর নুরুল হুদা চারবার বাসা পরিবর্তন করে। সবশেষ বাসাটি শহর থেকেও দূরে বলা যায়। বাসার পূর্বদিকে চোখে পড়ে বিল আর ধানক্ষেত। এই বিল দিয়ে নৌকায় করে মুক্তিবাহিনী অস্ত্র নিয়ে আসে, যে অস্ত্র শহরের যুদ্ধে ব্যবহৃত হয়। মুক্তিবাহিনী বার বার এমনভাবে অস্ত্র নিয়ে এলে তা সাধারণ মানুষের চোখও এড়ায় না। এদিককার মানুষ তাই খালি নৌকা দেখে, নৌকা ভরা অস্ত্র।"
        },
        {
          "label": "গ",
          "question": "",
          "explanation": "উদ্দীপকের বর্ণনা 'রেইনকোট' গল্পে বর্ণিত ১৯৭১ সালে সংঘঠিত মহান স্বাধীনতা যুদ্ধকালীন ভয়াবহতার সাথে সাদৃশ্যপূর্ণ। 'রেইনকোট' রচনায় উঠে এসেছে ১৯৭১ সালে স্বাধীনতার প্রশ্নে বাঙালিদের দমিয়ে রাখার জন্য পাকিস্তানি বাহিনী এ দেশের মানুষের উপর কীভাবে নির্যাতনের স্টিমরোলার চালায় তার দৃশ্য। তারা দীর্ঘ নয় মাস নিপীড়ন চালিয়ে যায় এ দেশের মানুষের উপর। কিন্তু এই অত্যাচার বাঙালিকে স্বাধীনতার স্বপ্ন থেকে দূরে সরিয়ে দিতে পারেনি বরং শোককে শক্তিতে পরিণত করে বাঙালি স্বাধীনতাকে ছিনিয়ে আনতে দৃঢ়প্রতিজ্ঞ হয়। উদ্দীপকে দেখা যায় স্বাধীনতার জন্য সাকিনা বিবির জীবনে চরম দুর্দশা নেমে আসলো, হরিদাসী তার স্বামীকে হারালো। যুদ্ধে হানাদার বাহিনী ট্যাঙ্ক যেন দানবের মতো চিৎকার করতে করতে ধ্বংস করলো ছাত্রাবাস আর বস্তি। খইয়ের মতো ফুটছে মেশিনগান। উদ্দীপকে স্বাধীনতা যুদ্ধকালীন ভয়াবহতার চিত্র অঙ্কিত হয়েছে ঠিক একইভাবে আলোচ্য 'রেইনকোট' গল্পেও যুদ্ধকালীন পাক বাহিনীর নির্মমতা এবং বাঙালির প্রতিরোধের চিত্র বর্ণিত হয়েছে।"
        },
        {
          "label": "ঘ",
          "question": "",
          "explanation": "স্বাধীনতার সূর্য ছিনিয়ে আনার জন্য অকুতোভয় বাঙালিদের আত্মত্যাগের বিষয়টিই আলোচ্য গল্প ও উদ্দীপকের মূল উপজীব্য। এ গল্পে মুক্তিযুদ্ধের সময় পাকিস্তানী বাহিনীর নিপীড়ন ও হত্যাজজ্ঞের চিত্র অঙ্কিত হয়েছে। 'রেইনকোট' গল্পে মূলত যুদ্ধবিধ্বস্ত ঢাকা শহরের চিত্র ফুটে উঠেছে। মুক্তিযুদ্ধের শেষ পর্যায়ে গেরিলা আক্রমনে 'পাক বাহিনীকে পর্যুদস্ত করে তুলেছে। মুক্তিযুদ্ধের চেতনায় ভীতু প্রকৃতির মানুষ নুরুল হুদার সাহসী হয়ে উঠার ব্যঞ্জনাময় প্রকাশ ঘটেছে। উদ্দীপকে সাকিনা বিবির জীবনে চরম দুর্দশা নেমে আসে যুদ্ধকে কেন্দ্র করে। হরিদাসী তার স্বামীকে হারিয়ে অসহায় হয়ে পরে। দানবের মতো চিৎকার করে প্রবেশ করে হানাদার বাহিনীর ট্যাংক। যুদ্ধে হানাদার বাহিনীর ট্যাঙ্কের আক্রমণে ধ্বংস হয় অসংখ্যা ঘরবাড়ি, বস্তি ও জনবসতী। খইয়ের মতো ফুটছে মেশিনগান। প্রাণ ঝরেছে অসংখ্য নিরীহ মানুষের। উদ্দীপকে বর্ণিত হরিদাসী, সাকিনা বিবির অসহনীয় কষ্ট, তাদের প্রিয়জনের আত্মত্যাগই স্বাধীনতা ছিনিয়ে এনেছে। অসংখ্য নরনারীর সম্ভ্রম হানী ঘটেছে। কেউ হারিয়েছে বাবা, কেউ স্বামী, কেউ ভাই আবার কেউ হারিয়েছে বোন এভাবে আত্মত্যাগের মাধ্যমেই অর্জিত হয়েছে এই স্বাধীনতা। 'রেইনকোট' গল্পেও আমরা আত্মত্যাগের বিষয়টি লক্ষ্য করি। নুরুল হুদা, পাক বহিনীর হাতে বন্দি হয়ে নির্যাতিত হয়। অসংখ্য নিরীহ মানুষকে তারা হত্যা করে। সমস্ত ঢাকা শহরকে অবরুদ্ধ করে রাখে। এভাবেই ফুটে উঠেছে আত্মত্যাগের চিত্র যা উদ্দীপকেও দেখা যায়। তাই আলোচ্য উক্তি সমর্থনযোগ্য।"
        }
      ]
    },
    {
      "number": "4",
      "uddipok": "জেলে বন্দি থাকাকালে ভগৎ সিং ভারতীয় বন্দিদের সমানাধিকারের দাবিতে ৬৩ দিন অনশন করেন। ভগৎ সিং ও বটুকেশ্বর দত্ত দুজনই ছিলেন অনশন ধর্মঘটে। তাদের স্ট্রেচারে করে যখন আদালতে আনা হয়, অন্য কারাবন্দিরা অনশনের কথা জানতে পেরে যোগ দেন। ৬৩ দিন অনশনের পর ব্রিটিশশক্তি নতি স্বীকার করে। নিজের দেশকে মুক্ত করার জন্য জীবন বাজি রেখে ভগৎ সিং নানা সংগ্রামে অংশ নেন ব্রিটিশদের বিরুদ্ধে। পরে হাসিমুখে ব্রিটিশদের দেওয়া ফাঁসির দড়ি তিনি বরণ করে নেন।",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "বঙ্গবন্ধুর মুক্তির দুইটি অর্ডার এসেছিল।"
        },
        {
          "label": "খ",
          "question": "",
          "explanation": "বঙ্গবন্ধু শেখ মুজিবুর রহমান জেল থেকে মুক্তি পেয়ে, পরিবার থেকে বিচ্ছিন্ন করে বিনা বিচারে আটক রাখা সম্পর্কে বলতে গিয়ে তিনি আলোচ্য উক্তিটি করেছেন। 'বায়ান্নর দিনগুলো' বঙ্গবন্ধু শেখ মুজিবুর রহমানের 'অসমাপ্ত আত্মজীবনী' থেকে নেওয়া হয়েছে। ১৯৫২ সালে বঙ্গবন্ধুর জেলজীবন এবং মুক্তি লাভের পর স্মৃতিচারণের কথা বিবৃত হয়েছে। বাঙালির অধিকার প্রতিষ্ঠা করার জন্য বঙ্গবন্ধু ও তাঁর নেতাকর্মীরা অসংখ্য বার জেল খেটেছেন। এক মামলায় মুক্তি দিয়ে জেলগেট থেকে আবার অন্য মামলায় গ্রেপ্তার করেছেন বঙ্গবন্ধুকে। এই সময় বঙ্গবন্ধু এবং তাঁর সহকর্মী মহিউদ্দিনকে প্রায় সাত মাস বিনা বিচারে আটক রাখে। প্রতিবাদস্বরূপ তাঁরা অনশন করেছিল এবং তাঁদের মুক্তি দিতে বাধ্য হয়। বাড়ি ফিরে এ বিষয়ে আলোচনা প্রসঙ্গে তিনি আলোচ্য উক্তিটি করেছেন।"
        },
        {
          "label": "গ",
          "question": "",
          "explanation": "উদ্দীপকের অনশন ধর্মঘট পালনের মধ্যে 'বায়ান্নর দিনগুলো' রচনায় বর্ণিত বাঙালির অধিকার আদায়ে বঙ্গবন্ধু শেখ মুজিবুর রহমানের আন্দোলন ও অনশন ধর্মঘট পালনের দিকগুলো প্রতিফলিত হয়েছে। 'বায়ান্নর দিনগুলো' রচনায় বঙ্গবন্ধু শেখ মুজিবুর রহমানের জেলজীবন ও জেল থেকে মুক্তি লাভের স্মৃতি বিবৃত হয়েছে। তিনি তৎকালীন পাকিস্তান সরকারের অপশাসন ও বিনাবিচারে বছরের পর বছর এ দেশের নেতাকর্মীদের জেলে আটকে রাখার প্রতিবাদে ১৯৫২ সালে অনশন ধর্মঘট করেন। তাঁর অনশন ধর্মঘটের মধ্য দিয়ে এ দেশের মানুষের অধিকার রক্ষার বিষয়টি প্রতিফলিত হয়েছে।উদ্দীপকের ভগৎ সিং ও বটুকেশ্বর ভারতীয় বন্দিদের সমানাধিকারের দাবিতে ৬৪ দিন অনশন করেন। তাঁদের একনিষ্ঠার কারণে অন্যরাও যোগ দেয় তাঁদের ধর্মঘটে। নিজের দেশকে মুক্ত করার জন্য তাঁরা জীবন বাজি রেখে ব্রিটিশদের বিরুদ্ধে সংগ্রামে অংশ নেন। আলোচ্য রচনায়ও বঙ্গবন্ধু শেখ মুজিবুর রহমান নিজের জীবনের ঝুঁকি নিয়ে অন্যায়ের প্রতিবাদস্বরূপ অনশন ধর্মঘট পালন করেন। উদ্দীপকে বিপ্লবীদের সংগ্রামী মনোভাবের কাছে শাসকগোষ্ঠী নতি স্বীকার করতে বাধ্য হয়। উদ্দীপকের এই বিষয়টিই 'বায়ান্নর দিনগুলো' রচনায় বঙ্গবন্ধুর অনশন ধর্মঘটের মাঝে প্রতিফলিত হয়েছে।"
        },
        {
          "label": "ঘ",
          "question": "",
          "explanation": "সংগ্রামী চেতনায় উদ্দীপকের ভগৎ সিং-এর আন্দোলন ও 'বায়ান্নর দিনগুলো' রচনায় বঙ্গবন্ধু শেখ মুজিবুর রহমানের কর্মকাণ্ড একসূত্রে গাঁথা হলেও প্রেক্ষাপট ও কাহিনির ভিন্নতা রয়েছে। আলোচ্য রচনার প্রেক্ষাপট ১৯৫২ সাল। এই সময় বঙ্গবন্ধু কারাবন্দি থেকেও শাসকদের অন্যায়-অত্যাচারের প্রতিবাদে অনশন ধর্মঘট পালন করেন। দেশ ও জাতির কল্যাণে তিনি ছিলেন নিবেদিত প্রাণ। অন্যায়ের বিরুদ্ধে প্রতিবাদ করতে গিয়ে তিনি সর্বোচ্চ ত্যাগ স্বীকার করেছেন। উদ্দীপকে ব্রিটিশ উপনিবেশ থেকে জাতিসত্তাকে রক্ষা করতে গিয়ে ভগৎ সিং-এর ভূমিকার কথা বর্ণিত হয়েছে। ভারতীয় বন্দিদের সমানাধিকারের দাবিতে অনশন ধর্মঘট পালন করেন তিনি ও. তাঁর সহযোগী। জেল কর্তৃপক্ষের শোষণের চিত্র প্রত্যক্ষ করে তিনি এই আত্মত্যাগ স্বীকার করেন। তাঁদের নীরব সংগ্রামে ব্রিটিশ সরকার নতি স্বীকার করে। উদ্দীপক ও আলোচ্য রচনার মূল উপজীব্য বিষয় হলো দেশমাতৃকার জন্য আত্মত্যাগ। উভয় ক্ষেত্রে সংগ্রামী মনোভাবের চিত্র ফুটে উঠেছে। তা সত্ত্বেও প্রেক্ষাপট ও কাহিনির ভিন্নতা রয়েছে উভয় ক্ষেত্রে। 'বায়ান্নর দিনগুলো' রচনার কেন্দ্রে আছেন বঙ্গবন্ধু নিজেই এবং এর পটভূমি ১৯৫২ সালে বঙ্গবন্ধুর কারাজীবন, তৎকালীন শাসকগোষ্ঠীর অপশাসন ও অবিচারের বিরুদ্ধে বঙ্গবন্ধুর প্রতিবাদ। একই চিত্র পরিলক্ষিত হয় উদ্দীপকের ভগৎ সিং-এর কর্মকান্ডে। তবে পরিণতি ভিন্নধর্মী, কেননা এখানে মূল চরিত্রের পরিণতি ছিল ফাঁসি। ব্রিটিশদের বিরুদ্ধে সংগ্রাম করতে গিয়ে উদ্দীপকের ভগৎ সিংকে ফাঁসিকাষ্ঠে ঝুলতে হয়। কিন্তু আলোচ্য রচনায় তেমন কোনো বিষয় পরিলক্ষিত হয় না। তাছাড়া রচনার পটভূমি কথকের অবস্থান ও মূল চরিত্রের পরিণতিতে ভিন্নতা লক্ষ করা যায়। এসব বিবেচনায় উল্লিখিত মন্তব্যটি যথার্থ।"
        }
      ]
    },
    {
      "number": "5",
      "uddipok": "\"পরিচয়ে আমি বাঙালি, আমার আছে ইতিহাস গর্বের- কখনোই ভয় করি নাকো আমি উদ্যাত কোনো খড়গের। শত্রুর সাথে লড়াই করেছি, স্বপ্নের সাথে বাস; অস্ত্রেও শান দিয়েছি যেমন শস্য করেছি চাষ; একই হাসিমুখে বাজায়েছি বাঁশি, গলায় পরেছি ফাঁস; আপস করিনি কখনোই আমি-এই হলো ইতিহাস।\"",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "'কমলের চোখ' একটি কাব্যগ্রন্থ।"
        },
        {
          "label": "খ",
          "question": "",
          "explanation": "'সশস্ত্র সুন্দরের অনিবার্য অভ্যুত্থান কবিতা' বলতে মুক্তির লক্ষ্যে সশস্ত্র অভ্যুত্থানকে সুন্দর হিসেবে উপস্থাপন করা হয়েছে। মুক্তির জন্য চাই যুদ্ধ। চাই সশস্ত্র অভ্যুত্থান। যুদ্ধ মানুষের জীবনে মৃত্যু আর হাহাকার নিয়ে আসে, আবার নিয়ে আসে স্বাধীনতার সৌন্দর্য, মুক্তির আনন্দ। জাতীয় জীবনে স্বাধীনতা সর্বাগ্রে প্রয়োজন। তাই কবির মতে, সশস্ত্র অভ্যুত্থান সুন্দর দৃশ্য, যা কবিতার মতোই প্রাণসঞ্চারী ও শৈল্পিক। আলোচ্য লাইন দ্বারা এটাই বোঝানো হয়েছে।"
        },
        {
          "label": "গ",
          "question": "",
          "explanation": "'আমি কিংবদন্তির কথা বলছি' কবিতায় বর্ণিত ঐতিহ্যচেতনার সাথে উদ্দীপকে বর্ণিত ইতিহাস প্রসঙ্গের সাদৃশ্য বিদ্যমান। কোনো জাতি ইতিহাসের ঘটনাপ্রবাহের মধ্য দিয়েই তার অতীত সম্পর্কে ধারণা পায়। 'আমি কিংবদন্তির কথা বলছি' কবিতায় কবি তাঁর পূর্বপুরুষের গৌরবোজ্জ্বল ইতিহাসের কথা বর্ণনা করেছেন। কবিতার সমগ্রতা জুড়ে রয়েছে এ দেশে শাসক-শোষকদের নিপীড়নের কথা এবং বাঙালির বীরত্বের কথা। উদ্দীপকে সাহসী বাঙালিদের পরিচয় বিধৃত হয়েছে। বাঙালিরা স্বপ্নের বাস্তবায়নের জন্য শত্রুর সাথে লড়াই করতে পিছপা হয় না। উদ্যত খড়ুগকে তারা ভয় পায় না। শত্রুর সাথে আপস না করে বাঙালি সর্বোচ্চ ত্যাগ স্বীকার করতে প্রস্তুত। 'আমি কিংবদন্তির কথা বলছি' কবিতায়ও শোষকদের কথা যেমন এসেছে, তেমনি বাঙালির বীরত্বগাথাও প্রতিফলিত হয়েছে। উদ্দীপকের ইতিহাস প্রসঙ্গ তাই 'আমি কিংবদন্তির কথা বলছি' কবিতার ঐতিহ্যের চেতনার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে প্রতিফলিত সংগ্রামী চেতনা 'আমি কিংবদন্তির কথা বলছি' কবিতার ভাবসত্যকে সম্পূর্ণরূপে ধারণ করতে পেরেছে। বাঙালির রয়েছে সুদীর্ঘ সংগ্রামী ইতিহাস। বহু ত্যাগ-তিতিক্ষার মধ্য দিয়ে বাঙালি তার আত্মপরিচয় অর্জন করেছে। ন্যায্য অধিকার আদায়ে কখনো পিছপা হয়নি। ধীরে ধীরে ঐক্য প্রতিষ্ঠার মাধ্যমে বাঙালি তার মুক্তির পথে এগিয়েছে। শত্রুকে পরাজিত করেছে, শোষকদের নির্মূল করেছে। উদ্দীপকে সাহসী বাঙালিদের পরিচয় বিধৃত হয়েছে। বাঙালিরা স্বপ্ন বাস্তবায়নের জন্য শত্রুর সাথে লড়াই করতে পিছপা হয় না। উদ্যত খড়গকে তারা ভয় পায় না। শত্রুর সাথে আপস না করে বাঙালি সর্বোচ্চ ত্যাগ স্বীকার করতে প্রস্তুত। শোষণমুক্ত হওয়ার জন্য হাসিমুখে গলায় ফাঁস নিতেও দ্বিধা বোধ করে না। 'আমি কিংবদন্তির কথা বলছি' কবিতায় ঐতিহ্যসচেতন শিকড়সন্ধানী মানুষের মুক্তির কথা বলা হয়েছে। এখানে কবি বাঙালির ইতিহাস, ঐতিহ্য, সংগ্রামী চেতনা নির্দেশ করে শোষকদের নির্যাতনের কথা তুলে ধরেছেন। বিষয়টির সঙ্গে উদ্দীপকে প্রতিফলিত সংগ্রামী চেতনার সংহতরূপ। কারণ, এতে কবি বাঙালির আত্মপরিচয় দিতে গিয়ে সংগ্রামী চেতনাকে তুলে ধরেছেন। সুতরাং উদ্দীপকে বর্ণিত সংগ্রামী চেতনা 'আমি কিংবদন্তির কথা বলছি' কবিতার ভাবসত্যকে অনেকখানি ধারণ করতে পেরেছে।"
        }
      ]
    },
    {
      "number": "6",
      "uddipok": "বহুতল ভবন দয়াল টাওয়ারে আগুন লাগার পর কালো ধোঁয়ায় চারদিকে ছেয়ে যায়। উৎসুক মানুষের ভিড়ে ফায়ার সার্ভিসের গাড়ি ও অ্যাম্বুলেন্সগুলো ঠিকমতো চলাচল করতে পারছিল না। ঠিক তখনই সাহায্যের হাত বাড়িয়ে দেয় আশপাশের বিশ্ববিদ্যালয় ও কলেজের শিক্ষার্থীরা। হাতে হাত ধরে যান চলাচল ও অসহায় মানুষের সাহায্যার্থে এগিয়ে এসেছিল তারা।",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "সুকান্ত ভট্টাচার্যের পিতার নাম নিবারণচন্দ্র ভট্টাচার্য।"
        },
        {
          "label": "খ",
          "question": "",
          "explanation": "'আঠারো বছর বয়স' কবিতায় উল্লেখিত বিপদে ঝুঁকি নেয়ার যে মানসিকতা আঠারো বছর বয়সে থাকে ঠিক সেই মানসিকতাই ফুটে উঠেছে উদ্দীপকের শিক্ষার্থীদের মধ্যে। 'আঠারো বছর বয়স' কবিতায় কবি বলেছেন বয়ঃসন্ধিক্ষণের এই সময়টিতে মানুষের শারীরিক এবং মানসিক পরিবর্তন ঘটে। ফলে আবেগের আতিশয্যে তারা ভালো এবং মন্দ যেকোনো কাজেই সর্বোচ্চ শক্তি নিয়ে এগিয়ে যায়। পদাঘাতে কঠিন বাধা পেরিয়ে মানুষকে বিপথ থেকে রক্ষা করতে ঝুঁকি নিতে জানে তারা। সমাজের বিপদে তারা অগ্রণী ভূমিকা পালন করে। মানবতার কল্যাণে তারা নিজের জীবনকেও বাজি রাখতে জানে। উদ্দীপকে বহুতল ভবনের আগুন নেভানোর জন্য তরুণরাই সাহসিকতার সাথে এগিয়ে আসে। যান চলাচল স্বাভাবিক করে আগুন নিভাতে সহায়তা করে। কাঁধে কাঁধ মিলিয় অসহায়দের বিপদ থেকে উদ্ধার করতে এগিয়ে আসে। আলোচ্য 'আঠারো বছর বয়স' কবিতায়ও দেখা যায়, তারা কোনো কিছুতেই মাথা নোয়াতে জানে না, বিপদের মুখে তারাই অগ্রণী ভূমিকা পালন করে। সুতরাং 'আঠারো বছর বয়স' কবিতায় উল্লিখিত তরুণদের মানব কল্যাণে নিজেদের বিলিয়ে দেওয়ার বিষয়টির সাথে উদ্দীপকের শিক্ষার্থীদের মিল রয়েছে।"
        },
        {
          "label": "গ",
          "question": "",
          "explanation": "'আঠারো বছর বয়স' কবিতায় উল্লেখিত বিপদে ঝুঁকি নেয়ার যে মানসিকতা আঠারো বছর বয়সে থাকে ঠিক সেই মানসিকতাই ফুটে উঠেছে উদ্দীপকের শিক্ষার্থীদের মধ্যে। 'আঠারো বছর বয়স' কবিতায় কবি বলেছেন বয়ঃসন্ধিক্ষণের এই সময়টিতে মানুষের শারীরিক এবং মানসিক পরিবর্তন ঘটে। ফলে আবেগের আতিশয্যে তারা ভালো এবং মন্দ যেকোনো কাজেই সর্বোচ্চ শক্তি নিয়ে এগিয়ে যায়। পদাঘাতে কঠিন বাধা পেরিয়ে মানুষকে বিপথ থেকে রক্ষা করতে ঝুঁকি নিতে জানে তারা। সমাজের বিপদে তারা অগ্রণী ভূমিকা পালন করে। মানবতার কল্যাণে তারা নিজের জীবনকেও বাজি রাখতে জানে। উদ্দীপকে বহুতল ভবনের আগুন নেভানোর জন্য তরুণরাই সাহসিকতার সাথে এগিয়ে আসে। যান চলাচল স্বাভাবিক করে আগুন নিভাতে সহায়তা করে। কাঁধে কাঁধ মিলিয় অসহায়দের বিপদ থেকে উদ্ধার করতে এগিয়ে আসে। আলোচ্য 'আঠারো বছর বয়স' কবিতায়ও দেখা যায়, তারা কোনো কিছুতেই মাথা নোয়াতে জানে না, বিপদের মুখে তারাই অগ্রণী ভূমিকা পালন করে। সুতরাং 'আঠারো বছর বয়স' কবিতায় উল্লিখিত তরুণদের মানব কল্যাণে নিজেদের বিলিয়ে দেওয়ার বিষয়টির সাথে উদ্দীপকের শিক্ষার্থীদের মিল রয়েছে।"
        },
        {
          "label": "ঘ",
          "question": "",
          "explanation": "'আত্মত্যাগ ও মানবতা তারুণ্যের একটি অন্যতম বৈশিষ্ট্য।' উদ্দীপক ও 'আঠারো বছর বয়স' কবিতার আলোকে মন্তব্যটি যথার্থ। 'আঠারো বছর বয়স' কবিতায় কবি বলেছেন তারুণ্যের শক্তি দমিয়ে রাখা যায় না, তারা তাদের ইচ্ছা পূরণে সর্বোচ্চ বিসর্জন দিতে জানে। এ বয়স পাথরের মতো কঠিন বাধাও পদাঘাতে ভেঙে ফেলতে পারে। আবেগ তাড়িত হয়ে অপরের কল্যাণে নিজের জীবন বাজি রাখতে পারে। তাই এরা যেকোনো ভয়কে জয় করতে পারে। এ বয়স অন্যায়ের বিরুদ্ধে মাথা উঁচু করে কল্যাণের শপথ নিয়ে অপরের বিপদে এগিয়ে আসতে জানে। উদ্দীপকে বর্ণিত বহুতল ভবনে আগুন লাগায় চারদিকে উৎসুক মানুষের ভিড়ে ফায়ার সার্ভিস এবং অ্যাম্বুলেন্স ঠিকমতো যেতে পারছিল না। তখন বিশ্ববিদ্যালয় ও কলেজের শিক্ষার্থীরা একত্রিত হয়ে যান চলাচল করতে এগিয়ে আসে এবং তারা অসহায় মানুষকে সাহায্যের হাত বাড়িয়ে দেয়। আলোচ্য 'আঠারো বছর বয়স' কবিতায় বর্ণিত তারুণ্য শক্তির একটি দিক হলো তারা যেকোনো বিপদে মানুষের সাহায্যে এগিয়ে আসে। আত্মত্যাগ ও মানবতা তারুণ্যের একটি বিশেষ বৈশিষ্ট্য যা এ কবিতায় তরুণদের মাঝে রয়েছে বলে কবি উল্লেখ করেছেন। উদ্দীপকেও আমরা দেখি, আগুন নিভানোর কাজে এবং অসহায়দের রক্ষার জন্য তরুণরা একত্র হয়ে এগিয়ে এসেছেন যা মানবতা ও আত্মত্যাগে বলীয়ান হওয়ার অন্যতম দৃষ্টান্ত। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "7",
      "uddipok": "“হঠাৎ নিরীহ মাটিতে কখন/জন্ম নিয়েছে সচেতনতার ধান, গত আকালের মৃত্যুকে মুছে/আবার এসেছে বাংলাদেশের প্রাণ। 'হয় ধান নয় প্রাণ'-এ শব্দে/সারা দেশ দিশাহারা, একবার মরে ভুলে গেছে আজ/মৃত্যুর ভয় তারা। শাবাশ বাংলাদেশ, এ পৃথিবী/ অবাক তাকিয়ে রয়, জ্বলে পুড়ে মরে ছারখার/তবু মাথা নোয়াবার নয়।\"",
      "tag": "NDCD 24",
      "sub_questions": [
        {
          "label": "ক",
          "question": "",
          "explanation": "ভারত সরকার কাজী নজরুল ইসলামকে পদ্মভূষণ উপাধি দিয়েছিল।"
        },
        {
          "label": "খ",
          "question": "",
          "explanation": "'আমি আপনারে ছাড়া করি না কাহারে কুর্ণিশ' কথার দ্বারা আত্মজাগরণে উন্মুখ কবির সদম্ভ আত্মপ্রকাশ ঘোষিত হয়েছে। 'বিদ্রোহী' কবিতায় কবি বিদ্রোহী হিসেবে নিজের আত্মপরিচয়ের স্বরূপ উন্মোচন করেছেন। মানবপ্রেমের আদর্শে উদ্বুদ্ধ হয়ে তিনি বিদ্রোহ করেছেন অত্যাচার ও বৈষম্যের বিরুদ্ধে। আপন আদর্শে স্থিত কবির এই বিদ্রোহী সত্তা স্বাধীনচেতা, আত্মপ্রত্যয়ী ও নির্ভীক। সংগত কারণেই কারও কাছে মাথা নত করেন না তিনি। প্রশ্নোক্ত উক্তিটির মধ্য দিয়ে এ বিষয়টিই প্রকাশিত হয়েছে।"
        },
        {
          "label": "গ",
          "question": "",
          "explanation": "উদ্দীপকের সঙ্গে 'বিদ্রোহী' কবিতায় কবির বিদ্রোহী চেতনার সাদৃশ্য রয়েছে। 'বিদ্রোহী' কবিতায় কবি আত্মজাগরণের সদম্ভ প্রকাশের মাধ্যমে সচেতনতার বাণী প্রচার করেছেন। কবি সকল অন্যায়-অনিয়মের বিরুদ্ধে বিদ্রাহ ঘোষণা করেছেন। অন্যায়ের অবসান না হওয়া পর্যন্ত কবি কোনো অশুভ শক্তির কাছে মাথা নত না করার প্রত্যয় ব্যক্ত করেছেন। কবি অত্যাচারীর সব দম্ভ ধ্বংস করার প্রতিজ্ঞা করেছেন। উদ্দীপকে হঠাৎ নিরীহ, প্রাণহীন প্রান্তরে সচেতনতার ধানের জন্ম হয়েছে যা অনেক রক্ত বিসর্জনের ফল। আত্মঅধিকার আদায় না করা পর্যন্ত সংগ্রাম চালিয়ে যাওয়ার প্রত্যয় ঘোষিত হয়েছে। উদ্দীপকের মৃত্যু, ভয় সব একপাশে রেখে অন্যায়ের উৎপাটন করে মাথা নত না করার বিষয়টি বিদ্রোহী কবিতার আত্মজাগরণ, অধিকার আদায়ের প্রত্যয়ের বিদ্রোহী চেতনার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকটি 'বিদ্রোহী' কবিতার মূলভাবকে পুরোপুরি ধারণ করতে পেরেছে। 'বিদ্রোহী' কবিতায় কবি আত্মজাগরণের প্রচার করেছেন, অন্যায়ের অবসানে জনসচেতনতা সৃষ্টির চেষ্টা করেছেন। অন্যায়ের অবসানে মহা-প্রলয়ের নটরাজ, সাইক্লোন হয়ে সব অনিয়ম, উচ্ছৃঙ্খলতা ভেঙে চুরমার করার প্রত্যয় ব্যক্ত করেছেন। কবি এখানে একসাথে প্রেম ও দ্রোহের বাণী প্রচার করেছেন। ইস্রাফিলের শিঙ্গার হুক্কারে অন্যায়ের অবস্থানের কথা বলেছেন। কোনোভাবেই অন্যায়ের কাছে মাথা নত না করে আপন মহিমায় নিজেকে প্রকাশ করেছেন। উদ্দীপকে দেখা যায় হঠাৎ অনেক মৃত্যু, জরার পর বাংলাদেশের মাটিতে সচেতনতার আবির্ভাব হয়েছে। অন্যায়ের অবসান, স্বাধীনতা নয়-তো মৃত্যুকে বেছে নেওয়ার প্রত্যয় ব্যক্ত হয়েছে। মৃত্যুকে ভয় না করে আত্মঅধিকার আদায়ের অমোঘ বাণী প্রকাশ পেয়েছে। সব জ্বলে পুড়ে মরে গিয়ে ছারখার হলেও অধিকার আদায় ছাড়া মাথা নত না করার বাণী প্রচারিত হয়েছে। 'বিদ্রোহী' কবিতায় আত্মঅধিকার আদায়ের জন্য কবি সচেতনতার বীজ বপন করে অন্যায়ের অবসানে মহা প্রলয়, সাইক্লোন হয়ে অনিয়ম, উচ্ছৃঙ্খলতা ভাঙার প্রত্যয় ব্যক্ত করে অন্যায়ের কাছে মাথা নত না করার যে বাণী প্রচার করেছেন, তা উদ্দীপকে সচেতনতার ধান এবং অন্যায়ের প্রতিবাদে সব জ্বলে পুড়ে মরে গেলেও মাথা নত না করার বিষয় উত্থাপনের মধ্য দিয়ে 'বিদ্রোহী' কবিতার মূলভাবকে পুরোপুরি ধারণ করেছে।"
        }
      ]
    },
    {
      "number": "8",
      "uddipok": "নদীভাঙনে সর্বস্বান্ত হতে বসেছে ধলেশ্বরী গ্রামের খেটে খাওয়া মানুষেরা। জীবিকা নির্বাহের আশায় তাদের অনেকেই ছুটেছে দূরদূরান্তে। অনিশ্চিত ভবিষ্যৎ জেনেও তারা ভাগ্য পরিবর্তনের স্বপ্নে বিভোর। ভাগ্য-বিরম্বিত এমনই এক যুবক ইদ্রিসের ঠাঁই হয় শহরের বস্তিতে। রিকশা চালানো দিয়ে জীবিকা শুরু করলেও অবৈধ ব্যাবসার সঙ্গে যুক্ত হয়ে প্রভাব- প্রতিপত্তিসহ এখন সে অভিজাত এলাকার বাসিন্দা।",
      "tag": "CTG.B 19,NDCD 24",
      "sub_questions": [
        {
          "label": "ক",
          "question": "'লালসালু' উপন্যাসে হাঁপানি রোগী কে?",
          "explanation": "‘লালসালু' উপন্যাসের হাঁপানির রোগী সলেমনের বাপ।"
        },
        {
          "label": "খ",
          "question": "",
          "explanation": "দুনিয়ায় বাস করতে গেলে সময়ে-অসময়ে মিথ্যা কথা না বললেই নয় বলে মজিদ মনে করে, দুনিয়াটা বড় বিচিত্র জায়গা। করিমগঞ্জ হাসপাতালে মহব্বতনগরের আহত লোকদের দেখতে যায় মজিদ। অসুস্থ লোকদের দেখাশোনা করে গ্রামে ফিরে এসে মজিদ গুরুতর আহত কালু মিয়ার বাপকে বলে, সেখানে তার ছেলের সেবা-যত্ন ও ওষুধ-পথ্যের কোনো অভাব নেই। কারণ হাসপাতালের ডাক্তার তার মুরিদ। এ কথাটা অবশ্য মিথ্যা, তবু মজিদ জেনে-শুনে মিথ্যা কথ বলে। কারণ তার মতে, দুনিয়াটা বড় বিচিত্র জায়গা। এখানে সময়ে- অসময়ে মিথ্যা কথা না বললে চলে না।"
        },
        {
          "label": "গ",
          "question": "",
          "explanation": "উদ্দীপকে বর্ণিত অসহায় মানুষদের জীবনাচরণের সঙ্গে 'লালসালু' উপন্যাসে বর্ণিত শস্যহীন অঞ্চলের মানুষের পরিস্থিতির সাদৃশ্য লক্ষ করা যায়। 'লালসালু' উপন্যাসের ধর্মব্যবসায়ী মজিদ বাংলাদেশের একটি শস্যহীন জনবহুল অঞ্চল থেকে ক্ষুধার তাড়নায় জীবন বাঁচাতে গারো পাহাড়ে চলে যায়। কিন্তু সেখানে তার তেমন উন্নতি ঘটে না। তাই সে অস্তিত্ব রক্ষার লড়াইয়ে মহব্বতনগর গ্রামকে বেছে নেয়। সেখানে সে তথাকথিত মোদাচ্ছের পিরের মাজারের কল্পকাহিনিকে পুঁজি করে নিজের অস্তিত্ব রক্ষার সংগ্রামে সফলতা লাভ করে। মজিদের অঞ্চলের অধিকাংশ মানুষই দারিদ্র্যের কারণে এমন জীবন সংগ্রামই বেছে নেয়। উদ্দীপকে মানুষের বেঁচে থাকার লড়াইয়ের প্রসঙ্গ উঠে এসেছে। মানুষ বেঁচে থাকার জন্য শেষ পর্যন্ত লড়াই করে। জীবনের শেষ অবলম্বনকে বিসর্জন দিয়ে হলেও বাঁচতে চায়। কোনো প্রাণীই এর ব্যতিক্রম নয়। উদ্দীপকের অস্তিত্ব রক্ষার লড়াইয়ে নদীভাঙনে সর্বস্বান্ত শ্যামলছায়া গ্রামের মানুষদের সাথে 'লালসালু' উপন্যাসের শস্যহীন অঞ্চলের মানুষের সর্বগ্রাসী ক্ষুধার তাড়নার মিল দেখা যায়। আলোচ্য উপন্যাসের মজিদ নিজের ক্ষুধার জ্বালা নিবারণ করতে ঘর-বাড়ি ছেড়ে গারো পাহাড়ে যায়। কিন্তু সেখানেও তার খাদ্যাভাব মেটে না। তাই সে মহব্বতনগর গ্রামে এসে তার শেষ সম্বল ধর্মকে হাতিয়ার করে মিথ্যা মাজার প্রতিষ্ঠা করে। ধর্মের মোড়কে মিথ্যাকে পুঁজি করে নিজের অস্তিত্ব রক্ষার সংগ্রাম চালিয়ে যেতে থাকে। এসব দিক বিচারে উদ্দীপকে 'লালসালু' উপন্যাসের শস্যহীন অঞ্চলের মানুষের জীবন বাঁচাতে ছুটে চলা ও অস্তিত্ব রক্ষার সংগ্রামের দিকটি ফুটে উঠেছে বলা যায়।"
        },
        {
          "label": "ঘ",
          "question": "",
          "explanation": "দরিদ্রতা থেকে মুক্তি পেতে হীন পথ অবলম্বন করে আত্মপ্রতিষ্ঠার চেষ্টা করায় উদ্দীপকের শফিক এবং 'লালসালু' উপন্যাসের মজিদ উভয়ের মাঝেই অস্তিত্ববাদী চেতনা প্রতিফলিত হয়েছে। 'লালসালু' উপন্যাসে মজিদ যে মাজার ব্যবসা শুরু করেছে, তার মূলে ধর্ম প্রতিষ্ঠা ছিল না, ছিল আত্মপ্রতিষ্ঠার সংগ্রাম। কোনো ধর্মীয় চেতনা থেকে মজিদ মাজার প্রতিষ্ঠা করেনি। দুর্ভিক্ষপীড়িত জীবন এবং গারো পাহাড়ের কষ্টে চলা জীবন থেকে মুক্তি পেতে ও জীবিকা অর্জনের তাগিদে সে মহব্বতনগরে মোদাচ্ছের পিরের মাজার প্রতিষ্ঠা করে। শুরু হয় তার রমরমা ধর্ম ব্যবসা। উদ্দীপকের শফিকও বিরূপ সামাজিক অবস্থা থেকে উত্তরণের জন্য অবৈধ পথ বেছে নিয়েছে। আত্মপ্রতিষ্ঠার আকাঙ্ক্ষা থেকে রিকশা চালানো শুরু করলেও পরবর্তী সময়ে অবৈধ ব্যবসার মাধ্যমে সে অনেক প্রতিপত্তি অর্জন করেছে। তার এ কর্মকাণ্ডে ভণ্ডামি, শঠতা এবং সুযোগসন্ধানী মনোভাবের পরিচয় মেলে। উদ্দীপক ও 'লালসালু' উপন্যাসে যথাক্রমে শফিক ও মজিদ আত্মপ্রতিষ্ঠায় সংগ্রামী দুই ব্যক্তি। যদিও তাদের আত্মপ্রতিষ্ঠার পথটি ইতিবাচক নয়। একজন আত্মপ্রতিষ্ঠার জন্যে ধর্ম ব্যবসা, আরও বিশেষভাবে বললে মাজার ব্যবসাকে বেছে নিয়েছে। অন্যজন অবৈধ ব্যবসার সঙ্গে যুক্ত হয়েছে। অস্তিত্বরক্ষার তাগিদে তারা দুজনই নৈতিকতা বিসর্জন দিয়েছে। সেদিক বিবেচনায় আমরা বলতে পারি, উদ্দীপকের শফিক এবং 'লালসালু' উপন্যাসের মজিদের আত্মপ্রতিষ্ঠার অনৈতিক আয়োজন মূলত অস্তিত্ববাদী চেতনারই প্রতিফলন।"
        }
      ]
    },
    {
      "number": "9",
      "uddipok": "শ্যামচুর গ্রাম থেকে শহর অকেটা দূরে অবস্থিত। প্রকৃতি উদার হাতে এ অঞ্চলের মানুষকে শস্যে ও সম্পদে সুখী রেখেছে। এ অঞ্চলের মানুষের দিন কাটে ফসলের খেতে, গৃহস্থালি কাজে, হাসি-উৎসব ও প্রচলিত বিশ্বাসে। এ গ্রামের মাতব্বর মেহের আলীর বাড়িতে এক পড়ন্ত বিকালে রহমত মিয়া নামে এক অচেনা এক দরবেশের আগমন। দুর্গম পথ পার হয়ে আসা রহমত মিয়ার চোখে-মুখে নানা শঙ্কা, উদ্বেগ ও স্বপ্নের বিচিত্র আভাস। সকলের সামনে সে নিজেকে পীর হিসেবে পরিচয় দিয়ে নানা রকম অলৌকিক কর্মকাণ্ডের গল্প বলতে শুরু করে।",
      "tag": "DB, DIN.B, JB, SB 18,NDCD 24,RUMC 23",
      "sub_questions": [
        {
          "label": "ক",
          "question": "",
          "explanation": "আওয়ালপুরের পীরের প্রধান মুরিদের নাম মতলুব মিয়া।"
        },
        {
          "label": "খ",
          "question": "",
          "explanation": "নিজের আত্মসম্মান ও পৌরুষের গর্ব ধূলিসাৎ হওয়ায় তাহেরের বাপ নিরুদ্দেশ হয়। তাহেরের বাপ ও মা সারাক্ষণ সংসারে কলহ করে। ঝগড়া লাগলেই সন্তানগুলো তাহেরের বাপের নয় এমন কথা বলে তাহেরের বাপকে ক্ষ্যাপায় তাহেরের মা। তাহেরার বাপ জানত এটি নেহাতই তাকে খ্যাপানোর জন্য বলা। এই কথার কোনো সত্যতা এবং ভিত্তি নেই। কিন্তু তবুও মজিদ মজলিসে তাকে এই মিথ্যাকে সত্য হিসেবে স্বীকার করতে বাধ্য করে। এতে নিজের আত্মসম্মান ও পৌরুষের গর্ব ধূলিসাৎ হওয়ায় সে নিরুদ্দেশ হয়।"
        },
        {
          "label": "গ",
          "question": "",
          "explanation": "নিজেকে অলৌকিক শক্তির অধিকারী হিসেবে প্রমাণ করার ক্ষেত্রে রহমত মিয়ার সাথে 'লালসালু' উপন্যাসের মজিদের অভিন্নতা খুঁজে পাওয়া যায়। 'লালসালু' উপন্যাসে এক নিরাক পড়া শ্রাবণের দিনে মজিদকে মোনাজাতরত অবস্থায় মহব্বতনগর গ্রামের পাশে দেখা যায়। গ্রামে ঢুকে মজিদ সে গ্রামের মানুষদেরকে গালাগাল শুরু করে এবং বলে যে, গ্রামের মানুষ বে-এলেম ও মূর্খ। গ্রামের ভাঙা এক প্রাচীন কবরকে সে মোদাচ্ছের পীরের কবর বলে দাবি করে এবং এই কবরের রক্ষণাবেক্ষণ না করার জন্য গ্রামবাসীকে গালাগাল করে। এরপর মজিদ সেই কবরকে একটি 'লালসালু' দিয়ে আবৃত করে দিয়ে সেখানে মাজার প্রতিষ্ঠা করে। উদ্দীপকে গ্রামের মাতব্বর মেহের আলীর বাড়িতে পড়ন্ত এক বিকেলে রহমত মিয়া নামের এক দরবেশের আগমন ঘটে। রহমত মিয়া দুর্গম পথ পাড়ি দিয়ে এই গ্রামে এসেছে। তার চোখে নানা শঙ্কা, স্বপ্ন ও উদ্বেগের আভাস। সকলের সামনে সে নিজেকে পীর বলে পরিচয় দেয় এবং তার অলৌকিক ক্ষমতার কথা সকলকে বলতে থাকে। 'লালসালু' উপন্যাসের মজিদও গ্রামের মানুষকে অলৌকিকতার ভেলকি দেখায়, এ দিক থেকে মজিদ এবং উদ্দীপকের রহমত মিয়ার আচরণের অভিন্নতা পরিলক্ষিত হয়।"
        },
        {
          "label": "ঘ",
          "question": "",
          "explanation": "\"উদ্দীপকের গ্রাম্যজীবন যেন 'লালসালু' উপন্যাসের গ্রাম্যজীবনের খণ্ডিত রূপ।”-মন্তব্যটি আমার কাছে যৌক্তিক মনে হয়েছে। 'লালসালু' উপন্যাসে কোনো এক শ্রাবণের দিনে মজিদ মহব্বতনগর গ্রামে প্রবেশ করে। সেখানে সে এসে একটি পুরানো কবরকে মোদাচ্ছের পীরের কবর বলে দাবি করে। বীরের কবরকে অরক্ষিত রাখায় গ্রামবাসীকে সে গালাগাল করে এবং 'লালসালু' দিয়ে এই কবরকে আবৃত করে দেয়। ধীরে ধীরে মজিদ এই কবরকে আশ্রয় করে নিজের ধর্মব্যাবসার সাম্রাজ্য গড়ে তোলে। উদ্দীপকের শহর থেকে দূরে অবস্থিত শ্যামপুর গ্রামের মানুষ সমৃদ্ধশালী ও সুখী। ধান চাষ করে, গৃহস্থালী কাজে সময় দিয়ে ও প্রচলিত বিশ্বাস অনুসরণ করেই এ অঞ্চলের মানুষের দিন কাটে। গ্রামের মাতব্বর মেহের আলীর বাড়িতে দরবেশের আগমন ঘটে। সেই দরবেশ বিভিন্নভাবে নিজেকে অলৌকিক ক্ষমতার অধিকারী বলে প্রমাণ করতে চায়। 'লালসালু' উপন্যাসে ধর্মকে আশ্রয় করে নিজের স্বার্থসিদ্ধি করতে যেয়ে কীভাবে মানুষ সমাজের মারাত্মক ক্ষতি করে তা দেখানো হয়েছে। মজিদের বিষাক্ত শিকর শুধু তার বলয়েই থেমে থাকেনি, মহব্বতনগর গ্রামের নিরীহ মানুষের জীবনকেও ওলটপালট করে দিয়েছে। ধর্মভীরু মানুষের ধর্ম সম্পর্কে অজ্ঞানতা মজিদের ধর্মব্যাবসার পথকে সুগম করেছে। উদ্দীপকে রহমত মিয়া নামের দরবেশের আগমন ও তার ভন্ডামির খণ্ডচিত্র উপস্থাপিত হয়েছে, তার ভণ্ডামিতে শ্যামপুর গ্রামের মানুষের কী প্রতিক্রিয়া তা জানা যায়নি। সবকিছু বিবেচনায়, প্রশ্নোক্ত মন্তব্যটি আমার কাছে যথার্থ মনে হয়েছে।"
        }
      ]
    },
    {
      "number": "10",
      "uddipok": "শহরে বড়সড় এক ডাকাতির প্রস্তুতি নিচ্ছিল ডাকাত সরদার নিজাম ও তার দল। এ লক্ষ্যে শহরের প্রান্তে এক পরিত্যক্ত বাড়িতে তারা অস্ত্রশস্ত্র নিয়ে সংগঠিত হতে থাকে। গোয়েন্দা সংবাদের ভিত্তিতে নগর পুলিশ পরিত্যক্ত বাড়িতে অভিযান চালিয়ে সদলবলে নিজামকে আটক করে কারাগারে প্রেরণ করে।",
      "tag": "DIN.B 22,NDCD 24",
      "sub_questions": [
        {
          "label": "ক",
          "question": "",
          "explanation": "ক। ক্লাইভের গাধা বলা হয় মিরজাফরকে।"
        },
        {
          "label": "খ",
          "question": "",
          "explanation": "খ। ‘আমার সারা অস্তিত্ব জুড়ে কেবল যেন দেয়ালের ভিড়'- উক্তিটিতে নবাব সিরাজউদ্দৌলার বেদনাভারাক্রান্ত ও ঘনায়মান অসহায় অবস্থার প্রকাশ পেয়েছে।  শাসনকার্য পরিচালনার শুরু থেকেই নবাব সিরাজউদ্দৌলা চিন্তা ও কাজের মাঝে বাধা পেয়েছেন। ঘরে-বাইরে ষড়যন্ত্র নবাবের শাসনকার্য পরিচালনায় প্রধান অন্তরায় হয়ে দাঁড়ায় । তাই ঘরে, বাইরে, দরবারে, সবখানে তাঁর মনে হয়েছে শুধু প্রতিবন্ধকতার দেয়াল। আর এই দেয়ালগুলো তাঁর অস্তিত্বকে সংকটে ফেলেছে, যা আলোচ্য উক্তিতে প্রকাশ পেয়েছে ।"
        },
        {
          "label": "গ",
          "question": "",
          "explanation": "গ। ডাকাত দলের প্রস্তুতির বিষয়টিকে 'সিরাজউদ্দৌলা' নাটকের রবার্ট ক্লাইভের নেতৃত্বে ইংরেজ বাহিনীর নবাব সিরাজউদ্দৌলাকে আক্রমণের ঘটনার সাথে সাদৃশ্যপূর্ণ ।  ‘সিরাজউদ্দৌলা' নাটকে ইংরেজদের ষড়যন্ত্র ও দুঃসাহসের কথা তুলে ধরা হয়েছে। ইংরেজরা এই বাংলায় আসে ব্যাবসা-বাণিজ্য করার জন্য। কিন্তু ধীরে ধীরে ইংরেজরা বাংলার শাসনব্যবস্থাকে দখল করার চেষ্টা করে। তারা ব্যাবসা বিস্তারের পাশাপাশি চিরস্থায়ীভাবে বাংলার শাসন ক্ষমতা দখল করার পরিকল্পনা করে। তাই ফোর্ট উইলিয়াম দুর্গে তারা অস্ত্রশস্ত্রে সুসজ্জিত হয়ে বাংলার নবাবের বিরুদ্ধে যুদ্ধের প্রস্তুতি নিতে থাকে। উদ্দীপকের ডাকাত সরদারের কার্যক্রমের মধ্যে ইংরেজদের প্রতিনিধি লর্ড ক্লাইভের প্রতিচ্ছবি প্রস্ফুটিত। ডাকাত সরদার নিজাম শহরে ডাকাতি কার্যক্রম পরিচালনার জন্য প্রস্তুতি নিয়েছিল। এই লক্ষ্যে তারা শহরের একটি পুরাতন বাড়িতে আশ্রয় নিয়েছিল। পুরাতন বাড়িতে সুসংগঠিত হয়ে তারা ডাকাতি কার্য পরিচালনা করতে চেয়েছিল। নিজামের এই উদ্দেশ্য ও কর্মসুচি লর্ড ক্লাইভের কর্মসূচির সাথে সাদৃশ্যপূর্ণ। তাই বলা যায়, ডাকাতদলের প্রস্তুতির বিষয়টিকে “সিরাজউদ্দৌলা' নাটকের রবার্ট ক্লাইভের নেতৃত্বে ইংরেজ বাহিনীর নবাব সিরাজউদ্দৌলাকে আক্রমণের ঘটনার সাথে সাদৃশ্যপূর্ণ ।"
        },
        {
          "label": "ঘ",
          "question": "",
          "explanation": "ঘ। “ইংরেজদের পরিণতি উদ্দীপকের নিজামদের মতো হলে এ দেশের ইতিহাস পালটে যেত” ।— উক্তিটি যথার্থ ।  ‘সিরাজউদ্দৌলা’ নাটকে ইংরেজদের দুঃসাহস ও ষড়যন্ত্রের কাহিনি প্রকাশিত হয়েছে। ইংরেজরা নবাবকে পরাজিত করে ক্ষমতা দখল করতে চেয়েছিল। এই লক্ষ্যে ইংরেজরা ফোর্ট উইলিয়াম দুর্গে অস্ত্রশস্ত্র নিয়ে সংগঠিত হয়। সুযোগ বুঝে নবাবের বিরুদ্ধে বিদ্রোহ করার চিন্তা করে। কিন্তু নবাব ইংরেজদের উদ্দেশ্য টের পেয়ে ফোর্ট উইলিয়াম দুর্গ আক্রমণ করে ইংরেজদের বিতাড়িত করেন। ইংরেজরা ছত্রভঙ্গ হয়ে যায়, কিন্তু নবাব তাদের বিরুদ্ধে কোনো শাস্তিমূলক পদক্ষেপ গ্রহণ করেন না।  উদ্দীপকের ডাকাত দলও একটি শহরে ডাকাতির প্রস্তুতি নিয়েছিল। তাদের উদ্দেশ্য ছিল ডাকাতি করে ধন-সম্পদ লুট করবে। এই লক্ষ্যে একটি পরিত্যক্ত বাড়িতে আশ্রয় নিয়েছিল তারা। কিন্তু গোয়েন্দা সংবাদের ভিত্তিতে নগর পুলিশ ডাকত দলের উদ্দেশ্য টের পেয়ে তাদেরকে আক্রমণ করেন এবং ডাকাত দলের সর্দার নিজামসহ সকলকে আটক করেন। পরে তাদের উ শাস্তি প্রদান করেন । তাই শহর ডাকাতির ঘটনা থেকে রক্ষা পেয়েছিল । উদ্দীপক ও ‘সিরাজউদ্দৌলা' নাটকের ঘটনা আলোচনা সাপেক্ষে বলা যায় যে, নবাব সিরাজউদ্দৌলা যদি গোয়েন্দা পুলিশের মতো শাস্তির ব্যবস্থা করতেন তাহলে ইংরেজরাও অন্যায়ের পথ ত্যাগ করত। নবাব সিরাজউদ্দৌলা ইংরেজদের বিরুদ্ধে কঠোর শাস্তিমূলক ব্যবস্থা গ্রহণ করতে পারেননি। নবাবের নানা দুর্বলতার কারণে ইংরেজরা বারবার সুযোগ পেয়ে যায় । কিন্তু উদ্দীপকের মতো শাস্তির ব্যবস্থা থাকলে বাংলাদেশের ইতিহাস পালটে যেত, ইংরেজরা আর দুঃসাহস দেখাতে পারত না ।"
        }
      ]
    },
    {
      "number": "11",
      "uddipok": "কেউতো জানে না প্রাণের আকুতি বারেবারে সে কি চায় স্বার্থের টানে প্রিয়জন কেন দূরে সরে চলে যায় ধরণির বুকে পাশাপাশি তবু কেউ বুঝি কারো নয়।",
      "tag": "SB 19,RCC 24,NDCD 24",
      "sub_questions": [
        {
          "label": "ক",
          "question": "",
          "explanation": "সিরাজউদ্দৌলার স্ত্রীর নাম লুৎফুন্নেসা।"
        },
        {
          "label": "খ",
          "question": "",
          "explanation": "প্রজাদের দূর্ভোগের জন্য অন্য কাউকে দোষারোপ না করে আত্মগ্লানি প্রকাশ করতে গিয়ে নবাব সিরাজউদ্দৌলা একথা বলেছেন। উৎপীড়িত ব্যক্তিকে দরবারে ঢাকার পূর্বে নবাব তাঁর পারিষদদের ডেকে তাঁদের নিজ নিজ দায়িত্ব পুনরায় স্মরণ করিয়ে দেন। এতে অসন্তুষ্ট হয়ে মিরজাফর নবাবকে প্রশ্ন করে, তিনি তাদের সন্দেহ করছেন কি না? কিন্তু নবাব কোনো অভিযোগ জানাতে চান না। বাংলার প্রজাদের সুখ- স্বাচ্ছন্দ্য বিধান না করতে পারায় নিজেকেই অপরাধী আখ্যা দেন তিনি। আর এ প্রসঙ্গেই তিনি নিজের বিরুদ্ধে নালিশের কথা বলেন।"
        },
        {
          "label": "গ",
          "question": "",
          "explanation": "উদ্দীপকের দ্বিতীয় লাইনে স্বার্থের প্রয়োজনে কাছের মানুষও পর হয়ে যাওয়ার যে কথা বলা হয়েছে তার পরিপ্রেক্ষিতে ঘসেটি বেগমের ক্ষেত্রে প্রশ্নোক্ত মন্তব্যটি যথার্থ হয়ে উঠেছে। * 'সিরাজউদ্দৌলা' নাটকে ঘসেটি বেগম নবাব সিরাজউদ্দৌলার আপন খালা। অথচ নিজের স্বার্থসিদ্ধির জন্য ঘসেটি বেগম নবাবের বিরুদ্ধাচরণ করেছেন। তিনি সবসময় নবাবের ধ্বংস কামনা করতেন। নবাব সিরাজউদ্দৌলাকে সিংহাসনচ্যুত করার জন্য তিনি গোপনে অমাত্যদের সঙ্গে ষড়যন্ত্র করেছেন। রাজদরবারে নিজের প্রভাব বজায় রাখার জন্য ঘসেটি বেগম তার পুত্রতুল্য নবাব সিরাজউদ্দৌলাকেও দূরে ঠেলে দিতে দ্বিধা করেননি। উদ্দীপকের দ্বিতীয় চরণে স্বার্থের কাছে রক্তের সম্পর্ককেও তুচ্ছ বলা হয়েছে। মানুষ অনেক সময় ব্যক্তিস্বার্থ চরিতার্থের জন্য সর্বস্ব ত্যাগ করতেও দ্বিধা করে না। তারা স্বার্থ উদ্ধারের জন্য ভাইবোন, আত্মীয়- পরিজনকেও অবলীলায় দূরে ঠেলে দেয়। উদ্দীপকের দ্বিতীয় চরণে লেখক এই কথাটিই বোঝাতে তৎপর হয়েছেন। আর এ দিকটির বাস্তব রূপ দেখা যায় 'সিরাজউদ্দৌলা' নাটকের ঘসেটি বেগমের কর্মকান্ডে। অতএব, প্রশ্নোক্ত মন্তব্যটি যথার্থ বলেই বিবেচিত হয়।"
        },
        {
          "label": "ঘ",
          "question": "",
          "explanation": "'সিরাজউদ্দৌলা' নাটকে ব্যক্তিস্বার্থ চরিতার্থের প্রয়োজনে বিশ্বাসঘাতকতার যে দিকটি প্রকাশিত হয়েছে, উদ্দীপকের আলোকে তা অত্যন্ত ঘৃণিত ও নিন্দিত বলে পরিগণিত। 'সিরাজউদ্দৌলা' নাটকে বিশ্বাসঘাতকতার নিকট দেশপ্রেমের পরাজয় ঘটেছে। নবাব সিরাজউদ্দৌলা দেশের জন্য ভাবলেও তাঁর অমাত্যবর্গের কিছু অংশ ছিল তাঁর বিপরীত। তারা আত্মস্বার্থ চরিতার্থের জন্য গোপনে ইংরেজদের সাথে হাত মিলিয়েছে। নবাব আপন ভেবে দায়িত্ব দিলেও তারা সেই বিশ্বাসের মূল্য দেয়নি। বরং নবাবকে কীভাবে সিংহাসনচ্যুত করা যায়, সেই পরিকল্পনাতেই সর্বদা ব্যতিব্যস্ত থেকেছে তারা। তাদের এ ধরনের ঘৃণ্য কর্মকাণ্ডই নবাব সিরাজউদ্দৌলার তথা বাংলার পতন ত্বরান্বিত করেছে।"
        }
      ]
    }
  ]
}