{
  "title": "পাবনা ক্যাডেট ২০২৪",
  "subtitle": "বাংলা (10)",
  "questions": [
    {
      "number": "1",
      "uddipok": "কোনো যৌতুক না চাইলেও বিয়ে বাড়ি থেকে ফেরার সময় গাড়িবোঝাই উপহার দৈখে আজাদ সাহেব অবাক হয়ে গেলেন। তিনি মেয়ের বাবাকে বলেন, আমরা উপহার যা যৌতুক নিতে আসেনি, আমার ছেলের জন্য শুধু আপনার মেয়েকে নিতে এসেছি।",
      "tag": "PCC 24",
      "sub_questions": [
        {
          "label": "ক",
          "question": "একান্তই নির্জীব, কোনো তেজ নাই- কার?",
          "explanation": "শম্ভুনাথ বাবু একান্তই নির্জীব, কোনো তেজ নাই তার।"
        },
        {
          "label": "খ",
          "question": "",
          "explanation": "পণপ্রথা একটি সামাজিক অভিশাপ, যা কন্যাপক্ষ বিয়ের সময় যৌতুক হিসেবে বরপক্ষকে দেয়। পণ হলো কন্যার বিয়ের সময় পিতামাতার সম্পত্তির হস্তান্তর প্রক্রিয়া। পণপ্রথা একটি সামাজিক সমস্যা। বর্তমানে আমরা যাকে যৌতুক বলি তা-ই পুরানো দিনের পণপ্রথা। এ প্রথার নিষ্ঠুর কষাঘাতে বহু বাবাকে নিঃস্ব হতে হয়েছে, জীবন গেছে অগণিত মেয়ের।"
        },
        {
          "label": "গ",
          "question": "",
          "explanation": "উদ্দীপকের আজাদ সাহেবের সাথে 'অপরিচিতা' গল্পের যৌতুকলোভী অনুপমের মামা চরিত্রটি বৈসাদৃশ্যপূর্ণ। 'অপরিচিতা' গল্পে অনুপমের মামা যৌতুকলোভী, নীতি ও ব্যক্তিত্বহীন এক চরিত্র, যিনি বরপক্ষের সামনে কনেপক্ষের মাথানত করে রাখায় বিশ্বাসী। বরপক্ষের প্রতিনিধি হিসেবে তিনি নিজেকে আলাদা সম্মানের জায়গায় কল্পনা করে কনেপক্ষের কাছ থেকে যৌতুক বুঝে নিতে সক্রিয় ভূমিকায় অবতীর্ণ হন। উদ্দীপকের আজাদ সাহেব একজন ব্যক্তিত্বসম্পন্ন নীতিবান মানুষ। ছেলের বিয়েতে তিনি কনেপক্ষের কাছে কোনো যৌতুক প্রত্যাশা করেন না। তার কাছে বিয়ের জন্য কন্যাই সবচেয়ে গুরুত্বপূর্ণ, যৌতুক নয়। তাইতো দাবি না করা সত্ত্বেও বিয়ে বাড়ি থেকে গাড়ি বোঝাই উপহার দিলে তিনি অবাক হন। এতে তার সুন্দর ও রুচিশীল মনের পরিচয় ফুটে ওঠে। অন্যদিকে, 'অপরিচিতা' গল্পের অনুপমের মামা ভাগ্নের বিয়েতে প্রত্যাশিত যৌতুকের গহনা যাচাই করে নেন। তিনি বিয়ের আগে গহনা পরীক্ষা না করে বিয়ের আনুষ্ঠানিকতা সম্পন্ন করতে সম্মত হন না। তার এমন মনোভাব তাকে লোভী, নীতিহীন ও ব্যক্তিত্বহীন চরিত্রের মানুষ হিসেবে উপস্থাপন করে। ফলে অনুপমের মামা উদ্দীপকের আজাদ সাহেবের বিপরীত চরিত্র হিসেবে বিবেচিত হয়।"
        },
        {
          "label": "ঘ",
          "question": "",
          "explanation": "\"উদ্দীপকের আজাদ সাহেবের মনোভাব 'অপরিচিতা' গল্পের মূলভাব পরিবর্তনের চাবিকাঠি।\"- উক্তিটি আলোচ্য গল্পের মূলভাব ও উদ্দীপকের আজাদ সাহেবের চরিত্র বিশ্লেষণে যৌক্তিক বলে বিবেচিত হয়। 'অপরিচিতা' গল্পে সমাজে যৌতুকের প্রভাব ও যৌতুকলোভী মানুষের মনোভাব ফুটে উঠেছে। সেই সাথে যৌতুকের বলি হওয়ার কারণে জীবনের যে পরিবর্তন ও শূন্যতা তা গল্পে আলোচিত হয়েছে। উদ্দীপকে যৌতুকপ্রথার বিরুদ্ধে প্রচ্ছন্ন প্রতিবাদ জানানো হয়েছে। সেই সঙ্গে মানুষের দৃষ্টিভঙ্গি পরিবর্তন করে ইতিবাচক হওয়ার সূত্র তুলে ধরা হয়েছে। ব্যক্তিত্বসম্পন্ন আজাদ সাহেবের মাধ্যমে যৌতুকলোভী মানুষকে শিক্ষা দেওয়া হয়েছে। বিয়ের জন্য যৌতুক নয় কন্যাই যে গুরুত্বপূর্ণ আজাদ সাহেবের এমন মনোভাবই সমাজ থেকে যৌতুক নির্মূলে সহায়ক হতে পারে। 'অপরিচিতা' গল্পে যৌতুকের প্রভাব মারাত্মকভাবে ধরা পড়েছে। একটি সমাজে যৌতুক যে কতটা নিষ্ঠুরতা ও বিশৃঙ্খলা সৃষ্টি করে সেটি এই গল্পে উপস্থাপিত হয়েছে। গল্পের মূলভাব বিশ্লেষণ করলে দেখা যায়, অনুপমের মামার যৌতুকের লোভ ও অনুপমের চারিত্রিক দুর্বলতা তাদের অপমানের কারণ। মামার অন্যায় কাজের প্রতিবাদ করে যৌতুক না নিলে হয়ত অনুপম-কল্যাণীর বিয়ে ভেঙে যেত না। অনুপমের মামাও যদি যৌতুকের চেয়ে কন্যার গুরুত্ব বেশি দিতেন তাহলে বিয়ের আসর থেকে অপদস্ত হয়ে ফিরতে হতো না। এই বিয়ে না হয়ে যে বিশৃঙ্খলা দেখা দিয়েছে এবং দুটি মানব-মানবীর আশা ভঙ্গের নিষ্ঠুর পরিবেশ তৈরি হয়েছে তার মূল কারণ যৌতুকের লোভ। অনুপমের মামা যদি উদ্দীপকের আজাদ সাহেবের মতো ব্যক্তিত্বসম্পন্ন আদর্শ মানুষ হতে পারত তাহলে যৌতুক পরিত্যাগ করে কন্যার প্রতি গুরুত্ব দিত। আলোচ্য গল্পে যৌতুকের এই আকাঙ্ক্ষা দূরীকরণে আজাদ সাহেবের মনোভাব ধারণ অত্যন্ত কার্যকর হতে পারে।"
        }
      ]
    },
    {
      "number": "2",
      "uddipok": "বাবা-মা হারা রাইনার শেষ আশ্রয় বুড়ো দাদু। কিন্তু সমস্যা হয় বাবার রেখে যাওয়া সম্পদের কারণে, তার প্রতি শকুনের চোখ পড়ে। সম্পত্তির সবটুকু গ্রাস করেও তৃপ্তি হয় না গ্রামের মাতব্বরের ছেলের। তার লোভ জাগে রাইনার উপর। কিন্তু রাইনার দাদু এই বৃদ্ধ বয়সেই বুখে দাঁড়ায় সমস্ত অন্যায়ের বিরুদ্ধে।",
      "tag": "PCC 24",
      "sub_questions": [
        {
          "label": "ক",
          "question": "",
          "explanation": "আহ্লাদি চার মাসের গর্ভবতী ছিল।"
        },
        {
          "label": "খ",
          "question": "",
          "explanation": "আহ্লাদি যেন ঘুম থেকে জেগে না যায় তাই মাসি-পিসি সতর্কতার সাথে বিছানা ছাড়ে বলে আলোচ্য উক্তিটি মাসি-পিসি সম্পর্কে করা হয়েছে। সাধু বৈদ্য ও ওসমানের দল আবার আসতে পারে এই আশঙ্কায় মাসি-পিসি রাত্রে সজাগ থাকার পরিকল্পনা করে এবং গুন্ডাদের আক্রমণ প্রতিহত করার জন্য প্রস্তুতি নিতে থাকে। তাদের এই প্রস্তুতির কারণে আহ্লাদির যেন ঘুমে ব্যাঘাত না ঘটে সেজন্যই মাসি-পিসি সন্তর্পণে বিছানা ছাড়ে।"
        },
        {
          "label": "গ",
          "question": "",
          "explanation": "'উদ্দীপকের পিসি গল্পের মাসি-পিসি চরিত্রেরই প্রতিরূপ'- উক্তিটি যথার্থ। 'মাসি-পিসি' গল্পের মাসি-পিসি তাদের এতিম ভাগনি বা ভাতিজি আহ্লাদিকে স্বামীর অত্যাচার, জোতদারের চামচা কানাই ও অন্যান্য পীড়নকারীদের লালসা উন্মত্ত আক্রমণ থেকে রক্ষা করে। আহ্লাদি তাদের কাছে জীবনের চেয়েও আপন এবং গুরুত্বপূর্ণ। তাই তারা সর্বাবস্থায় আহ্লাদিকে নিরাপত্তা ও তার জীবন বাঁচাতে অদম্য সাহসী ভূমিকা পালন করে, যা উদ্দীপকের এতিম শেফালিকে রক্ষা করতে তার পিসি করে থাকে। উদ্দীপকে দেখা যায় মা-বাবা হারানো রাইনাকে আগলে রাখে বুড়ো দাদু। এতিম হওয়ায় রাইনার সম্পত্তি ও রাইনার শরীরের প্রতি লোভ জাগে মাতব্বরের ছেলের। কিন্তু রাইনার দাদু এ সমস্ত অন্যায় মেনে না নিয়ে রাইনাকে রক্ষা করার জন্য রুখে দাঁড়ায়। 'মাসি-পিসি' গল্পের মাসি ও পিসি যেমন এতিম আহ্লাদিকে রক্ষার জন্য তার সম্পত্তি রক্ষার জন্য গ্রামের প্রভাবশালীদের বিরুদ্ধে প্রতিবাদী হয়ে ওঠে, সাহসী ভূমিকা ধারণ করে তেমনি উদ্দীপকের রাইনার দাদুও রাইনাকে ও তার সম্পত্তিকে রক্ষার জন্য রুখে দাঁড়ায়। এদিক থেকে রাইনার দাদুর সাথে 'মাসি-পিসির' দায়িত্ববোধের সাদৃশ্য আছে।"
        },
        {
          "label": "ঘ",
          "question": "",
          "explanation": "'উদ্দীপকের মাতব্বরের ছেলে ও 'মাসি-পিসি' গল্পের গোকুল একই চরিত্রের অধিকারী।'- উক্তিটি যথার্থ। 'মাসি-পিসি' গল্পের বাবা-মা হারা আহ্লাদি তার মাসি-পিসির কাছে ঠাঁই নেয় স্বামী জগুর অত্যাচার থেকে জীবন বাঁচাতে। কিন্তু স্বামীর বাড়ি থেকে বাবার বাড়ি এসে লালসা-উন্মত্ত জোতদারের খারাপ লোক কানাইয়ের অত্যাচারে সে অতিষ্ঠ হয়ে ওঠে। গোকুল ছলে-বলে ভয়ভীতি দেখিয়ে আহ্লাদিকে কাছারিবাড়িতে নিয়ে যাওয়ার ষড়যন্ত্র করে। কিন্তু মাসি-পিসির সাহসী প্রতিরোধে তাদের কুমতলব ভন্ডুল হয়ে যায়। বাবা-মা হারা রাইনার সম্পত্তির উপর চোখ পড়ে শকুনের। মাতব্বরের ছেলে সব সম্পত্তি গ্রাস করে রাইনার দিকে নজর দেয়। কিন্তু রাইনার শেষ আশ্রয় দাদু এসব অন্যায়ের বিরুদ্ধে রুখে দাঁড়ায়। 'মাসি-পিসি' গল্পের গোকুল বাবা-মা হারা এতিম আহ্লাদির সম্পত্তি ও তাকে ভোগদখল করার হীন লালসায় লিপ্ত হয়। নানা রকম ভয়ভীতি দেখায়। কিন্তু তার মাসি-পিসি রুখে দেয় গোকুলের সব বদ-মতলব। একইভাবে উদ্দীপকের মাতব্বরের ছেলেও রাইনার সম্পত্তি ও রাইনার দিকে বদনজর দেয়। উদ্দীপকের মাতব্বরের ছেলে ও 'মাসি-পিসি' গল্পের গোকুল উভয়ই নৈতিকভাবে স্খলিত। উভয়ই চরিত্রই লোভ ও স্বার্থান্ধ। সুতরাং বলা যায় যে, 'উদ্দীপকের মাতব্বরের ছেলে ও 'মাসি- পিসি' গল্পের গোকুল একই চরিত্রের অধিকারী।"
        }
      ]
    },
    {
      "number": "3",
      "uddipok": "আলম একজন সংগঠক। এলাকার ছেলেমেয়েদের নিয়ে তিনি 'কবি সুকান্ত পাঠাগার ও সংগীত বিদ্যালয়' নামে সংগঠন গড়ে তোলেন। তিনি মিথ্যাকে উড়িয়ে দিয়ে, সামাজিক প্রতিবন্ধকতাকে জয় করে সংগঠনের রজতজয়ন্তী আয়োজন করেছেন। তিনি দমে যাওয়া মানুষ নন। তার সংগঠনের ছেলেমেয়েরা আজ গুণী শিক্ষাবিদ, সাংবাদিক, প্রশাসনের কর্মকর্তা, চিকিৎসাবিদ আরও কত সফল মানুষ। তিনি আলোকিত মানুষ হিসেবে সকলের মন আনন্দে ভরিয়ে দিয়েছেন।",
      "tag": "CB 19,CCC 24,PCC 24",
      "sub_questions": [
        {
          "label": "ক",
          "question": "",
          "explanation": "'আমার পথ' প্রবন্ধে আমার পথ আমাকে আমার সত্য দেখাবে।"
        },
        {
          "label": "খ",
          "question": "",
          "explanation": "'আমার পথ' প্রবন্ধে লেখক আত্মনির্ভরশীলতা অর্জনে আত্ম তথা নিজের ভিতরের সত্যকে জানতে বলেছেন। আমার পথ' প্রবন্ধের লেখকের মতে, নিজেকে চিনলে মানুষের মনে আপনা-আপনিই একটা জোর আসে যে, সে আপন সত্য ছাড়া আর কারো কাছে মাথা নত করে না। অর্থাৎ কেউই তাকে ভয় দেখিয়ে পদানত করতে পারে না। মানুষের উচিত তার ভিতরের শক্তিকে উপলব্ধি করা এবং আত্মপ্রত্যয়ী হওয়া। তবেই তার নিজের উপর নিজের বিশ্বাস জন্মাবে। প্রশ্নোক্ত উক্তিটি দ্বারা এ কথাই বোঝানো হয়েছে।"
        },
        {
          "label": "গ",
          "question": "",
          "explanation": "সত্য পথের কর্ণধার হয়ে মিথ্যা ও নতজানুতার বিরুদ্ধে অবস্থান নেওয়ার দিক থেকে উদ্দীপকে আলমের নেতৃত্ব 'আমার পথ' প্রবন্ধে প্রতিফলিত হয়েছে। 'আমার পথ' প্রবন্ধে লেখক এমন এক 'আমি' সত্তার আহ্বান করেছেন, যিনি সত্য প্রকাশে নির্ভীক ও অসংকোচ। সত্যের উপলব্ধি কবির প্রাণপ্রাচুর্যের উৎসবিন্দু। মিথ্যার ভয়কে জয় করে সত্যের আলোয় নিজেকে চিনে নিতে সাহায্য করে এই 'আমি' সত্তা। প্রতিটি মানুষ তার সত্তাকে উপলব্ধি করে আত্মশক্তিতে বলীয়ান হয়ে উৎকৃষ্ট মানবসমাজ গড়ে তুলবে, লেখক এ আশাবাদ ব্যক্ত করেছেন। উদ্দীপকে মিথ্যাকে উড়িয়ে সত্যের কর্ণধার হয়ে ওঠা সংগঠক আলমের কথা এসেছে। আলম সাহেব দমে না গিয়ে তাঁর সংগঠনের 'রজতজয়ন্তী' পালন করেছেন। এ সংগঠনের প্রতিটি সদস্য সমাজকে আলোকিত করে চলেছে। আলোকিত মানুষ গড়ার সার্থক কারিগর হয়ে উঠেছেন আলম সাহেব। আর এভাবেই উদ্দীপকে আলমের নেতৃত্বের স্বরূপ 'আমার পথ' প্রবন্ধে প্রতিফলিত হয়েছে।"
        },
        {
          "label": "ঘ",
          "question": "",
          "explanation": "'আমার পথ' প্রবন্ধে লেখক স্বনির্ভর হয়ে সত্যকে ধারণ করে, মনুষ্যত্ব অর্জনের মাধ্যমে আলোর পথে এগিয়ে যাওয়ার কথা বলেছেন, যার প্রতিফলন আমরা উদ্দীপকেও দেখতে পাই। 'আমার পথ' প্রবন্ধে সমাজ ও সমকাল পর্যবেক্ষণের মধ্য দিয়ে প্রাবন্ধিক দেখিয়েছেন যে, সুস্পষ্টভাবে নিজের বিশ্বাস আর সত্যকে প্রকাশ করতে না জানলে তৈরি হয় পরনির্ভরতা, আহত হয় আমাদের ব্যক্তিত্ব। পরাবলম্বন আমাদের নিষ্ক্রিয় করে ফেলে। আর প্রাবন্ধিক মনে করেন, এটিই সবচেয়ে বড়ো দাসত্ব। অন্তরে যাদের গোলামির ভাব, বাইরের গোলামি থেকে তাদের মুক্তি নেই। লেখক মুক্তির উপায় হিসেবে সত্য ও ন্যায়কে ধারণ করে মনুষ্যত্ব অর্জনের মাধ্যমে প্রতিটি মানুষকে জেগে ওঠার আহ্বান জানিয়েছেন। উদ্দীপকে সত্যকে ধারণ করে মনুষ্যত্ব অর্জনের দিকটি দেখাতে হয়েছে। আলম সাহেব আলোকিত মানুষ হয়ে অন্যদের মন আনন্দে ভরিয়ে দিয়েছেন। মনুষ্যত্ব অর্জনের মাধ্যমে সংগঠনের প্রতিটি সদস্য সফল মানুষ হয়ে উঠেছে। প্রবন্ধে প্রাবন্ধিক সকলকে আপন সত্তার প্রতি বিশ্বাসী হতে বলেছেন, যার পথ হবে নিরেট সত্য পথ। সমালোচনা ও লোকভয়কে তুচ্ছ করে আপন সত্য দ্বারা মনুষ্যত্ববোধের জাগরণ ঘটাতে পারলেই সকল বিরোধ ও অসাম্যের ইতি ঘটবে। উদ্দীপক ও গল্পে প্রাণপ্রাচুর্যের উৎসবিন্দু সত্যের উপলব্ধির কথাই বলা হয়েছে। আর এ সত্যের মাধ্যমে অর্জিত মনুষ্যত্ব মানুষকে আলোর পথ দেখাতে পারে। এ ক্ষেত্রে প্রশ্নোক্ত উক্তিটি যথার্থ।"
        }
      ]
    },
    {
      "number": "4",
      "uddipok": "চট্টগ্রামের জেলের ভিতর থেকেই সজল খবর পেলেন ঢাকার গণতান্ত্রিক শাসনব্যবস্থার জন্য আন্দোলন করতে গিয়ে কয়েকজন গুলিবিদ্ধ হয়ে নিহত হয়েছে। এদিকে চট্টগ্রাম শহরেও ছাত্রছাত্রীরা মিছিল করছে। 'গণতন্ত্র মুক্তি পাক' এবং স্বৈরাচারী সরকারের পতন এবার হবেই ভেবে সজল মনে মনে বলে, এ ভুলের কারণেই শাসকচক্র ক্ষমতাচ্যুত হবে।",
      "tag": "PCC 24",
      "sub_questions": [
        {
          "label": "ক",
          "question": "",
          "explanation": "বঙ্গবন্ধু শেখ মুজিবের হার্টের অবস্থা খারাপের জন্য পালপিটিশন হয় ভীষণভাবে।"
        },
        {
          "label": "খ",
          "question": "",
          "explanation": "চিঠি লেখার জন্য বঙ্গবন্ধু শেখ মুজিব গোপনে কয়েদিকে দিয়ে কাগজ এনেছিলেন। বঙ্গবন্ধু ও তাঁর সহকর্মী মহিউদ্দিনকে তৎকালীন পাকিস্তান সরকার বিনা বিচারে জেলে আটক করে রেখেছিল। তার প্রতিবাদে তাঁরা অনশন ধর্মঘট পালন করার সিদ্ধান্ত নেন। পাঁচ-ছয় দিন পর তাঁদের শারীরিক অবস্থা অতিশয় দুর্বল হয়ে পড়েছিল। বঙ্গবন্ধুর ভাবনায় উদয় হলো হয়তো আর বেশি দিন নেই। তাই তিনি তাঁর পরিবার এবং কাছের মানুষদের শেষ কিছু বার্তা দেওয়ার জন্য কয়েদিকে দিয়ে কাগজ এনেছিলেন।"
        },
        {
          "label": "গ",
          "question": "",
          "explanation": "উদ্দীপকের গুলি খেয়ে মরার ঘটনাটি 'বায়ান্নর দিনগুলো' শীর্ষক আত্মজীবনীমূলক রচনার পটভূমি ১৯৫২ সালের ভাষা আন্দোলনের সাথে সাদৃশ্যপূর্ণ। 'বায়ান্নর দিনগুলো' রচনায় ১৯৫২ সালে বঙ্গবন্ধু শেখ মুজিবুর রহমানের জেল জীবন ও কারামুক্তির ঘটনা বর্ণনা করা হয়েছে। বিনা বিচারে রাজবন্দিদের আটক রাখার প্রতিবাদে বঙ্গবন্ধু অনশন ধর্মঘট শুরু করেন। তাঁর স্মৃতিচারণার মাধ্যমে আমরা জানতে পরি, আমাদের মহান ভাষা আন্দোলন তথা একুশে ফেব্রুয়ারি ছাত্র-জনতার মিছিলে গুলির খবর। উদ্দীপকে গণতান্ত্রিক শাসনব্যবস্থার দাবি নিয়ে আন্দোলনের চিত্র ফুটে উঠেছে। চট্টগ্রাম জেলে বন্দিরত অবস্থায় সজল শুনতে পান ঢাকায় গণতান্ত্রিক শাসনব্যবস্থার জন্য আন্দোলন করতে গিয়ে কয়েকজন গুলিবিদ্ধ হয়ে নিহত হয়েছে। সজল মনে মনে বলে, এ ভুলের কারণেই শাসকচক্র ক্ষমতাচ্যুত হবে। উদ্দীপকের ঘটনাবর্তে উঠে আসা গণতান্ত্রিক শাসনব্যবস্থার জন্য আন্দোলনে আত্মাহুতির দিকটি আলোচ্য রচনার মধ্যেও উচ্চারিত হয়েছে। তাই বলা যায়, উদ্দীপকের সাথে 'বায়ান্নর দিনগুলো' শীর্ষক রচনার গুলি খেয়ে মরার ঘটনাটির সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "'মানুষের যখন পতন আসে তখন পদে পদে ভুল হতে থাকে।' কথাটি উদ্দীপকের আলোকে বিশ্লেষণ করা হলো। 'বায়ান্নর দিনগুলো\" রচনার পেক্ষাপট ১৯৫২ সাল। এই সময় বঙ্গবন্ধু শেখ মুজিবুর রহমান কারাবন্দি থেকেও শাসকদের অন্যায়-অত্যাচারের প্রতিবাদে অনশন করেন। প্রতিবাদ আন্দোলন করতে গিয়ে প্রাণ দেন অনেক ছাত্র- জনতা। এরকম একটা জঘন্যতম কাজ ঘটানোর জন্য তৎকালিন পাকিস্তান সরকার তার পতন ডেকে আনলেন বলে বঙ্গবন্ধুর মনে হয়। উদ্দীপকেও গণতান্ত্রিক শাসনব্যবস্থার দাবিতে আন্দোলন করতে গিয়ে গুলিবিদ্ধ হয়ে নিহত হন কয়েজন। এরকম একটা হটকারী সিদ্ধান্তের জন্যই শাসকচক্র ক্ষমতাচ্যুত হবে বলে সজলের মনে হয়। আলোচ্য রচনায় বঙ্গবন্ধুর মনে হয়েছে সরকার অনেক বড়ো অপরিণামদর্শিতার কাজ করেছে ছাত্রদের উপর অস্ত্র তুলে। এর ফল হিসেবে বাংলা ভাষাকে রাষ্ট্রভাষা না করে আর উপায় নাই। উদ্দীপকেও সজলের চিন্তাধারা বঙ্গবন্ধুর সাথে মিলে যায়। তারও মনে হয়, এ ভুলের কারণেই শাসকচক্র ক্ষমতাচ্যুত হবে। তাই বলা হয়েছে, মানুষের যখন পতন আসে তখন পদে পদে ভুল হতে থাকে।"
        }
      ]
    },
    {
      "number": "5",
      "uddipok": "অকালে বাবাকে হারিয়ে আবিদের মন ভীষণ খারাপ। বন্ধু বাতেন এসে বলল, - \"তুমি তো ঘুরতে খুব পছন্দ করো, চলো নৌকায় কোথাও ঘুরে আসি। শরতের শুভ্র - জ্যোৎস্নায় দু'ধারে কাশবন, মৃদু বাতাসে নৌকার দোলা- তোমার মন ভালো হয়ে - যাবে।” জবাবে আবিদ বলল, \"নির্মল জলে রূপালি চাঁদ কোনো কিছুতে আর মন নেই বন্ধু। আমার সব ভালো লাগা পৃথিবী থেকে বিদায় নিয়েছে।\"",
      "tag": "JB 19,PCC 24",
      "sub_questions": [
        {
          "label": "ক",
          "question": "",
          "explanation": "প্রিয়জনের বিয়োগব্যথায় নিমগ্নচিত্ত থাকাই 'তাহারেই পড়ে মনে' কবিতায় কবির নীরবতার কারণ।"
        },
        {
          "label": "খ",
          "question": "",
          "explanation": "কবির প্রিয়তম স্বামীর মৃত্যুশোক প্রকাশের দিক থেকে কবিতাটিতে তাঁর ব্যক্তিজীবনের ছায়াপাত ঘটেছে। 'তাহারেই পড়ে মনে' কবিতায় বিরহকাতর কবির মনোযাতনা প্রকাশিত হয়েছে। তাঁর সাহিত্য সাধনার প্রধান সহায়ক ও উৎসাহদাতা স্বামী সৈয়াদ নেহাল হোসেনের আকস্মিক মৃত্যু কবিকে ভারাক্রান্ত ও উদাসীন করে তোলে। আলোচ্য কবিতাটিতে তাঁর ব্যক্তিজীবনের এই দুঃসহ অনুভূতিই রূপায়িত হয়েছে"
        },
        {
          "label": "গ",
          "question": "",
          "explanation": "উদ্দীপকের বাতেন 'তাহারেই পড়ে মনে' কবিতার কবিভক্তের কথা স্মরণ করিয়ে দেয়। 'তাহারেই পড়ে মনে' কবিতায় কবির ব্যক্তিজীবনের দুঃখময় ঘটনার ছায়াপাত ঘটেছে। এ কবিতায় কবি এবং তাঁর ভক্তের প্রশ্নোত্তরের মধ্য দিয়ে ভারাক্রান্ত কবির মনোযাতনার বহিঃপ্রকাশ ঘটেছে। শুধু তা-ই নয়, আলোচ্য কবিতায় কবিভক্ত চরিত্রটি একইসাথে কবির শোকানুভূতি উপশমেরও প্রচেষ্টা চালিয়েছে। উদ্দীপকে আবিদ নামের এক যুবকের মনঃকষ্টের কথা বর্ণিত হয়েছে। অকালে বাবাকে হারিয়ে' সে শোকে মুহ্যমান। এমন অবস্থায় তার বন্ধু বাতেন তাকে সান্ত্বনা দিয়ে নৌকা ভ্রমণে যাওয়ার জন্য অনুরোধ করে। বিরহকাতর বন্ধুর মনের অবস্থা পরিবর্তনের উদ্দেশ্যেই সে প্রস্তাবটি দেয়। একইভাবে, আলোচ্য 'তাহারেই পড়ে মনে' কবিতায়ও কবিভক্ত চরিত্রটি নানাভাবে কবিকে উজ্জীবিত করার চেষ্টা করে। এ লক্ষ্যে সে করিকে বসন্তের আগমন সম্পর্কে অবহিত করে। শুধু তা-ই নয়, বসন্তবরণের জন্য বন্দনাগীতি রচনার জন্য কবিকে অনুরোধ জানায়। তার এই কর্মকাণ্ড উদ্দীপকের বাতেনের কর্মকান্ডের সমান্তরাল। সে বিবেচনায় উদ্দীপকের বাতেন চরিত্রটি আলোচ্য কবিতার কবিভক্তের কথাই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "আবিদের জবাবে 'তাহারেই পড়ে মনে' কবিতার মূলবক্তব্যই প্রতিধ্বনিত হয়েছে\"- মন্তব্যটি যথার্থ বলেই আমি মনে করি। 'তাহারেই পড়ে মনে' কবিতায় বিরহকাতর কবির একান্ত অনুভূতির বহিঃপ্রকাশ ঘটেছে। প্রিয়জন হারানোর শোকানুভূতি কবিহৃদয়কে আচ্ছ্যা করে রেখেছে। কবিতাটিতে কবি তাঁর সে হৃদয়যাতনারই বর্ণনা দিয়েছেন। উদ্দীপকের আবিদের বাবা মারা গেছেন। প্রিয় পিতার মৃত্যুশোক তাকে কাতর করে তুলেছে। কোনোভাবেই সে এই শোকানুভূতি কাটিয়ে উঠতে পারছে না। বন্ধু বাতেনের সান্ত্বনা, নৌকা ভ্রমণের প্রস্তাব কোনো কিছুই তার হৃদয়ভার কমাতে পারছে না। বাবার মৃত্যুর সাথে সাথে সব ভালোলাগা যেন তার জীবন থেকে বিদায় নিয়েছে। আলোচ্য 'তাহারেই পড়ে মনে' কবিতাতেও স্বজন হারানোর শোকানুভূতির দিকটি একইভাবে প্রতিফলিত হয়েছে। 'তাহারেই পড়ে মনে' কবিতায় বক্তব্য বিষয় হিসেবে প্রিয়জন হারানোর অন্তহীন শোক এবং তার ফলে জগৎ ও জীবনের প্রতি কবির নির্মম উদাসীনতার দিকটি ফুটে উঠেছে। কবি তাঁর সবচেয়ে কাছের মানুষটিকে হারিয়ে নিঃস্ব ও রিস্ত হয়ে পড়েছেন। এ কারণে বসন্ত-বন্দনাও তাঁর কাছে অর্থহীন ঠেকে। শুধু অতীত স্মৃতি নিয়ে বেঁচে থাকার এক অনিরাম লড়াই চালিয়ে যাচ্ছেন তিনি। কবির এই বিষাদময় রিস্ততার সুর উদ্দীপকের ঘটনাবর্তেও একইভাবে অনুরণিত হয়েছে। অর্থাৎ উভয়ক্ষেত্রেই সবকিছুকে ছাপিয়ে স্বজন হারানোর বেদনাই প্রাধান্য পেয়েছে। সে বিবেচনায় প্রশ্নোত্ত মন্তব্যটি যথাযথ।"
        }
      ]
    },
    {
      "number": "6",
      "uddipok": "পার্থিব ও ক্ষণস্থায়ী জীবনের জন্য আমরা কত কিছুই না করি। ভালোমন্দ ভুলে দিয়ে নানান কাজে জড়িয়ে পড়ছি। এই পৃথিবী যেমন আছে তেমনই ঠিক হবে, সুন্দর এ পৃথিবী ছেড়ে একদিন চলে যেতে হবে। আমরা আমাদের সৃষ্টির উদ্দেশ্য ভুলে গিয়ে এ ক্ষণস্থায়ী জীবনের প্রতি বেশি মনোযোগী হয়ে যাই। টাকাকড়ি সুন্দর বাড়ি সবই পড়ে রবে, তোমার করা কৃতকর্মই তোমাকে স্মরণ নেবে যখন তুমি আর থাকবে না এই জনাকীর্ণ ভবে।",
      "tag": "PCC 24",
      "sub_questions": [
        {
          "label": "ক",
          "question": "",
          "explanation": "'সোনার তরী' কবিতাটি মাত্রাবৃত্ত ছন্দে রচিত।"
        },
        {
          "label": "খ",
          "question": "",
          "explanation": "প্রশ্নোক্ত চরণটিতে মহাকালের প্রতীক সোনার তরীতে মানুষের কর্মের স্থান হলেও সেখানে ব্যক্তিমানুষের যে স্থান হয় না, সে বিষয়টিই ফুটে উঠেছে। ব্যক্তিমানুষের মৃত্যু অনিবার্য; তাকে রোধ করা সম্ভব নয়। কিন্তু ব্যক্তির কর্মফল বা অর্জনকে মৃত্যু স্পর্শ করতে পারে না। আর তাই সোনার তরীতে কেবল কৃষকের সোনার ধানই ঠাঁই পায়, কিন্তু ব্যক্তিকৃষককে অপূর্ণতার বেদনা নিয়ে অপেক্ষা করতে হয় অনিবার্যভাবে মহাকালের স্রোতে বিলীন হওয়ার জন্য। মানুষ তার কর্মকে রেখে যায়, মানুষের স্থান হয় না এ নশ্বর পৃথিবীতে। প্রশ্নোক্ত চরণটিতে ঠাঁই নাই কথাটির মাধ্যমে জীবনের এই অমোঘ সত্যটিকেই তুলে ধরা হয়েছে।"
        },
        {
          "label": "গ",
          "question": "",
          "explanation": "উদ্দীপকটি 'সোনার তরী' কবিতায় উল্লিখিত ব্যক্তি মানুষের মৃত্যুর বিপরীতে কর্মের অমরতার দিকটিকে ইঙ্গিত করে। 'সোনার তরী' কবিতায় কবি মহাকালের কাছে ব্যক্তি মানুষের অনিবার্য পরাজয়ের বিষয়টিকে মূর্ত করে তুলেছেন। কবি মনে করেন, কালস্রোতে সবকিছুই ভেসে গেলেও, বেঁচে থাকে কেবল তার সুকীর্তিময় কর্ম। আর তাই কালের তরীতে ব্যক্তির কর্মফলের জায়গা হলেও ব্যক্তি মানুষকে অনিবার্যভাবে অপেক্ষা করতে হয় বিলীন হওয়ার জন্য। উদ্দীপকে বলা হয়েছে, ক্ষণস্থায়ী জীবনে আমরা ভালোমন্দ ভুলে বিভিন্ন কাজে জড়িয়ে পড়ি। আমরা সৃষ্টির উদ্দেশ্য ভুরে গিয়ে ক্ষণস্থায়ী জীবনের প্রতি বেশি মনোযোগী হই। অথচ কৃতকর্ম ছাড়া সবকিছুই একদিন ম্লান হয়ে যাবে। সে বিবেচনায় আলোচ্য কবিতার ব্যক্তিমানুষের মৃত্যুর বিপরীতে কর্মের অমরতার দিকটিকে উদ্দীপকে ইঙ্গিত করে।"
        },
        {
          "label": "ঘ",
          "question": "",
          "explanation": "উদ্দীপকটি 'সোনার তরী' কবিতার মমার্থকে ধারণ করে। 'সোনার তরী' কবিতায় কবি মানুষের জীবনের অনিবার্য পরিণতির' দিকটির প্রতি আলোকপাত করেছেন। কবিতাটিতে কবি মহৎ কর্মের প্র গুরুত্বের দিকটিও তুলে ধরেছেন। কবি মনে করেন, মানুষ তার বয়সের ভ মধ্যে বাঁচে না, বাঁচে অনন্য কর্মে। মানুষ শত বছর বেঁচে থাকলেও কেউ তাকে মনে রাখে না। পক্ষান্তরে, সুকীর্তিময় কর্মের মাধ্যমে সে মানুষের হৃদয়ে স্থায়ী আসন লাভ করতে পারে। উদ্দীপকে বলা হয়েছে ক্ষণস্থায়ী জীবনে সৃষ্টিকর্মের দিকে গুরুত্ব না দিয়ে নানা কাজে ব্যস্ত। অর্থচ সৃষ্টি কর্ম ছাড়া কোনো কিছুই মানুষকে পৃথিবীতে স্বরণীয় করে রাখতে পারবে না। 'সোনার তরী' একটি রূপকধর্মী কবিতা। এ কবিতায় ধান কেটে অপেক্ষমাণ এক কৃষকের বাস্তবতার অন্তরালে কবিতার ভাব সত্যকে উন্মোচন করেছেন। কবি মনে করেন, মৃত্যু মানুষের অনিবার্য পরিণতি। একে কেউ রোধ করতে পারে না। তবে ব্যক্তিমানুষের মৃত্যু হলেও মৃত্যু তার কর্মকে স্পর্শ করতে পারে না। বস্তুত, যেকোনো মানুষ কীর্তিমান কিংবা বরণীয় হয়ে ওঠে তার কর্মের উৎকর্ষে। উদ্দীপকে মৃত্যুর পরবর্তীতেও সুকীর্তিময় কর্মের মাধ্যমে মানুষের মনে বেঁচে থাকার এই দিকটি আলোচ্য কবিতার মূলভাবের সমান্তরাল। সে বিবেচনায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "7",
      "uddipok": "মকবুল তিন বিয়ে করেছে। তিন বউই বেঁচে আছে ওর। সবার ছোটো টুনি। গায়ের রং কালো। ছিপছিপে দেহ। আয়ত চোখ। বয়স তার তেরো-চৌদ্দের মাঝামাঝি। সংসার কাকে বলে সে বুঝে না। সমবয়সি কারও সঙ্গে দেখা হলে সবকিছু ভুলে গিয়ে মনের সুখে গল্প জুড়ে দেয়। আর হাসে। হাসাতে হাসাতে মেঝেতে গড়াগড়ি দেয় টুনি।",
      "tag": "PCC 24",
      "sub_questions": [
        {
          "label": "ক",
          "question": "",
          "explanation": "মাছ ধরার সময় মজিদকে প্রথম দেখেছিল তাহের ও কাদের।"
        },
        {
          "label": "খ",
          "question": "",
          "explanation": "গ্রামের মানুষ মজিদকে ভয় পায় কারণ, তারা মনে করে মজিদ খোদার কাছের মানুষ। মজিদ জীবিকার তাগিদে মহব্বতনগর গ্রামে এসে প্রবেশ করে। শস্যহীন অঞ্চল থেকে এখানে এসে সে বুঝতে পারে, এই গ্রামের লোকেরা অবস্থাপন্ন কৃষক হলেও তারা কুসংস্কারাচ্ছন্ন। তাই নাটকীয় ভঙ্গিমায় প্রবেশ করে গ্রামের সকলকে সে এটা বিশ্বাস করিয়ে ফেলে যে, সে মোদাচ্ছের পীরের খাদেম। পীরের স্বপ্নাদেশেই সে এই গ্রামে এসেছে বলে গ্রামের লোকদের জানায়। অশিক্ষিত সরল মানুষগুলো তার কথা বিশ্বাস করে তাকে ভয় পাওয়া শুরু করে।"
        },
        {
          "label": "গ",
          "question": "",
          "explanation": "কিশোরীসুলভ আচরণের দিক থেকে উদ্দীপকের টুনি এবং 'লালসালু' উপন্যাসের জমিলা সাদৃশ্যপূর্ণ। নিঃসন্তান মজিদের সন্তান কামনাসূত্রে তার দ্বিতীয় স্ত্রীরূপে আগমন ঘটে জমিলার। জমিলার চরিত্রে কৈশোরকে চপলতাই প্রধান। এই চপলতার কারণেই দাম্পত্য সম্পর্কের গাম্ভীর্য তাকে স্পর্শ করে না। ধর্মকর্ম পালন কিংবা মাজার প্রতিনিধির স্ত্রী হিসেবে তার যেরূপ গাম্ভীর্য রক্ষা করা প্রয়োজন, সে ব্যাপারে তার মধ্যে কোনো সচেতনতাই লক্ষ করা যায় না। স্বামী মজিদের কোনো কথাই তার কাছে গুরুত্বপূর্ণ মনে হয় না। উদ্দীপকে টুনি বুড়ো মকবুলের তিন নম্বর স্ত্রী। তেরো-চৌদ্দ বছর বয়সের এই কিশোরী সংসার কাকে বলে তা বোঝে না। সমবয়সি কারো সাথে দেখা হলে সবকিছু ভুলে গিয়ে মনের সুখে গল্প জুড়ে দেয়। হাসতে হাসতে মাটিতে গড়াগড়ি খায়। এসবই মূলত তার কিশোরীসুলভ চপলতার বহিঃপ্রকাশ। 'লালসালু' উপন্যাসের জমিলার মাঝেও এমন কিশোরীসুলভ চপলতার বহিঃপ্রকাশ প্রত্যক্ষ করা যায়। সে স্বামীগৃহে এলেও স্বামীর কথা বা স্বামীর সামাজিক অবস্থানের কথা চিন্তা করে না। তার যা মনে চায় তাই সে করে উদ্দীপকের টুনির মতো।"
        },
        {
          "label": "ঘ",
          "question": "",
          "explanation": "কিশোরীসুলভ চপলতা ছাড়া জমিলা চরিত্রের অন্যান্য বৈশিষ্ট্য অনুপস্থিত বলে উদ্দীপকের টুনি চরিত্রে 'লালসালু' উপন্যাসের জমিলা চরিত্রের সামগ্রিক দিক উন্মোচিত হয়নি। জমিলা মজিদের দ্বিতীয় স্ত্রী হিসেবে স্বামীর ঘরে আসে। কিশোরী জমিলার মাঝে বয়সোপযোগী আচরণ লক্ষ করা যায়। স্বামীগৃহে তার আচার- আচরণ কেমন হওয়া উচিত তার কোনো তোয়াক্কাই সে করে না। মাজার সম্পর্কে তার সতিন রহিমার মতো সে ভীতবিহ্বল নয়। ধর্মকর্মেও তার মনোযোগ নেই। মজিদ এ ব্যাপারে তাকে জোর করতে এলে সে রুখে দাঁড়ায়। স্বামীর মুখে থুথু নিক্ষেপ করে। তিল তিল করে গড়া মজিদের মিথ্যা সাম্রাজ্যের সাক্ষাৎ হন্তারক হয়ে দাঁড়ায় সে, যা মজিদের ভিতকে নাড়িয়ে দিতে সক্ষম হয়। উদ্দীপকের টুনি বুড়ো মকবুলের তৃতীয় স্ত্রী। মাত্র তেরো-চৌদ্দ বছর বয়স হওয়ায় সাংসারিক জ্ঞান তার মাঝে অনুপস্থিত। স্বামী-সংসারের চেয়ে সমবয়সিদের সাথে আড্ডা দেওয়া, হাসতে হাসতে মাটিতে গড়াগড়ি খাওয়ায় তার স্বাচ্ছন্দ্য। আলোচ্য উপন্যাসে জমিলার মধ্যে কিশোরীর চাঞ্চল্যরূপ উপস্থিত ছিল যা উদ্দীপকের টুনির মাঝেও বিদ্যমান। কিন্তু এ দিকটি ছাড়াও আলোচ্য উপন্যাসের জমিলার মাঝে এক প্রতিবাদী চেতনা দৃশ্যমান। মজিদের কূটকৌশল সকলের ক্ষেত্রে সফল হলেও জমিলার কাছে টেকোনি। জমিলার জেদ ও সহজ প্রাণধর্ম মজিদকে করেছে উদ্‌ভ্রান্ত। জমিলা হয়ে উঠেছে মজিদের শটতাপূর্ণ জীবনাচারে জীবন্ত প্রতিবাদ। তাই দেখা যাচ্ছে, কিছুটা মিল থাকলেও টুনির মাঝে জমিলা চরিত্রের সব বৈশিষ্ট্য দেখা যায় না। তাই আমরা বলতে পারি, প্রশ্নে উল্লিখিত উক্তিটি যথার্থ।"
        }
      ]
    },
    {
      "number": "8",
      "uddipok": "গ্রামে পীর সাহেবের প্রভাব ছিল ব্যাপক। তিনি হুজুর কেল্লা নামে পরিচিত। ওয়াজ করিবার সময় পীর সাহেবের প্রায় জযবা আসিত। সে জযবাকে মুরিদগণ 'ফানাফিল্লাহ' বলিত। এই 'ফানাফিল্লাহ'র সময় পীর সাহেব 'জ্বলিয়া গেলাম' পুড়িয়া গেলাম' বলিয়া চিৎকার করিয়া চিৎ হইয়া শুইয়া পড়িতেন। তাই জযবার সময় একখণ্ড কালো মখমল দিয়া পীর সাহেবের চোখ-মুখ ঢাকিয়া দিয়া তাঁহার হাত-পা টিপিয়া দিবার ওসিয়ত ছিল। কিন্তু এমদাদ শিক্ষিত যুবক। সে সমাজের মানুষের এমন প্রশ্নহীন আনুগত্যে অবাক হয়ে যেত।",
      "tag": "PCC 24",
      "sub_questions": [
        {
          "label": "ক",
          "question": "",
          "explanation": "আমেনা বিবি হলো খালেক ব্যাপারীর প্রথম স্ত্রী।"
        },
        {
          "label": "খ",
          "question": "",
          "explanation": "আওয়ালপুরের পীরের কাছ থেকে আমেনা বিবির পানি পড়া আনতে যাওয়ার কথা মজিদ জানতে পারে এবং খালেক ব্যাপারীর সঙ্গে কথোপকথনের একপর্যায়ে সে প্রশ্নোক্ত মন্তব্যটি করে। খালেক ব্যাপারীর প্রথম স্ত্রী আমেনা বিবি নিঃসন্তান। সন্তান লাভের আশায় সে আওয়ালপুরের পীরের কাছ থেকে পানিপড়া আনতে চায়। মজিদ এসব কথা জেনে গেলে খালেক ব্যাপারীর কাছে তার অসন্তোষ প্রকাশ করে। ব্যাপারী তার স্ত্রীর পক্ষ সমর্থন করলে মজিদ ব্যাপারীকে বলে যে মেয়েদের কথা শোনা পুরুষসুলভ কাজ নয়- মূলত নিজের প্রভাব খর্ব করতে চাইত না বলেই মজিদ এমন অবমাননাকর মন্তব্য করে।"
        },
        {
          "label": "গ",
          "question": "",
          "explanation": "উদ্দীপকের পীরসাহেব 'লালসালু' উপন্যাসের মজিদ চরিত্রের প্রতিনিধি। 'লালসালু' উপন্যাসের কেন্দ্রীয় চরিত্র মজিদ কুসংস্কার, শঠতা, প্রতারণা ও অন্ধবিশ্বাসের প্রতীক। ধর্মকে ব্যবহার করে, সে মহব্বতনগর গ্রামে তার"
        },
        {
          "label": "ঘ",
          "question": "",
          "explanation": "\"উদ্দীপকের মানুষগুলোর সাক্ষাৎ পাওয়া যায় 'লালসালু' উপন্যাসে\"- মন্তব্যটি যথার্থ। আলোচ্য উপন্যাসে মজিদ একজন ভন্ড ও প্রতারক। একটি অজ্ঞাত কবরকে মাজার হিসেবে প্রতিষ্ঠা করে নিজের প্রভাব বিস্তার করে। শিরনিতে জিকির করে অজ্ঞান হওয়ার নাটক করে গ্রামের সহজ-সরল মানুষকে বোকা বানাত। মহব্বতনগরের মানুষ ছিল অত্যন্ত কুসংস্কারাচ্ছন্ন। আক্কাস নামের এক যুবক স্কুল প্রতিষ্ঠা করতে চাইলে গ্রামের মানুষরা মজিদের কথায় তার বিরোধিতা করে। উদ্দীপকেও পীরসাহেবের মাঝে আমরা মজিদের কপটতার বৈশিষ্ট্য খুঁজে পাই। শিক্ষিত এমদাদের সাথে আমরা 'লালসালু' উপন্যাসের আক্কাস এর কিছুটা মিল খুঁজে পাই। এছাড়াও পীরসাহেবের মুরিদদের মাঝে আমরা 'লালসালু' উপন্যাসের মহব্বতনগরের মানুষের ধর্ম অন্ধতা দেখতে পাই। আলোচ্য 'লালসালু' উপন্যাসের মজিদ, আক্কাস ও গ্রামবাসীর প্রতিরূপ যেন যথাক্রমে উদ্দীপকের পীরসাহেব, এমদাদ ও পীরের মুরিদগণ। তাই বলা যায়, প্রশ্নোক্ত মন্তব্যটি যথার্থ। অপ্রতিহত ক্ষমতা প্রতিষ্ঠা করেছে। তার প্রতিষ্ঠিত মাজারে লোক জমায়েত করে ধর্মপালনের ব্যবস্থা করে সে। মাজারে সমবেত সকলের মাঝে বসে করে জাকির শুরু করে। জিকির করতে করতে মজিদ অজ্ঞান হয়ে পড়ে। সেসময় তার ভেতর থেকে বিচিত্র আওয়াজ আসতে থাকে। দেহ বারবার ঝুঁকে আসে যেন খোদার সন্নিকটে চলে গেছে সে! গ্রামের সরল মানুষ এ অবস্থায় তাকে নিয়ে ব্যস্ত হলেও তার এই ব্যাপারটি মূলত ভণ্ডামি। উদ্দীপকে পীরসাহেবকেও ওয়াজ করার সময় মজিদের অনুরূপ অবস্থায় দেখা যায়। ওয়াজ করতে করতে তিনি খোদার নৈকট্য লাভ করেছেন, তা বোঝাতেই এ আয়োজন। আর এই আয়োজনে তার মুরিদরা অন্ধবিশ্বাসের কারণে তাকে নিয়ে ব্যতিব্যস্ত হয়। মূলত নিজের অপ্রতিহত ক্ষমতাকে প্রতিষ্ঠিত করার উদ্দেশ্যেই এরকম আচরণ করে উদ্দীপকের পীরসাহেব। উপন্যাসের মজিদও একইভাবে মানুষেকে প্রতারিত করতে অনুরূপ কাজ করে। প্রচলিত বিশ্বাস কাঠামো ও প্রথাবদ্ধ জীবনধারার প্রভু হতে চায়। প্রতিষ্ঠার লোভে তার মতোই প্রতারণার আশ্রয় নেন উদ্দীপকের পীরসাহেব। সেদিক বিবেচনায় উদ্দীপকের পীরসাহেব 'লালসালু' উপন্যাসের মজিদ চরিত্রের প্রতিনিধিত্ব করে।"
        }
      ]
    },
    {
      "number": "9",
      "uddipok": "স্ত্রী জাএদা কর্তৃক বিষ প্রয়োগে মৃত্যুর পূর্ব সময়ে হাসানের উক্তি, শয্যার নিকটে জাএদাকে ডাকিয়া হাসান চুপি চুপি বলিতে লাগিলেন, 'জাএদা, তোমার চক্ষু হইতে। হাসান বিদায় হইতেছে, আশীর্বাদ করি, সুখে থাকো। তুমি যে কার্য করিলে সমস্তই আমি জানিতে পারিয়াছি। তোমাকে বড়োই বিশ্বাস করিতাম। বড়োই ভালোবাসিতাম। তাহার উপর্যুক্ত কার্যই তুমি করিয়াছ। ভালো থেকো, সুখে থাকো, আমি তোমাকে ক্ষমা করিলাম।'",
      "tag": "PCC 24",
      "sub_questions": [
        {
          "label": "ক",
          "question": "",
          "explanation": "রাইসুল জুহালা হলেন সিরাজউদ্দৌলার প্রধান গুপ্তচর।"
        },
        {
          "label": "খ",
          "question": "",
          "explanation": "'সিরাজউদ্দৌলা' নাটকে উমিচাঁদ অর্থ সম্পদে তার কতটা আসক্তি সেটা প্রকাশ করতেই নিজেকে 'দওলতের পূজারি' হিসেবে ঘোষণা করেছে। নবাববিরোধী চক্রান্তের শলাপরামর্শে মিরজাফরের সহযোগী ছিলেন উমিচাঁদ। ইংরেজদের ব্যবসার দালালি করে অঢেল বিত্তের মালিক হয়েছিলেন তিনি। উমিচাঁদ ছিলেন ধুরন্ধর ব্যক্তি। অর্থের লোভে তিনি ইংরেজদের কথা নবাবের কাছে, নবাবের কথা ইংরেজদের কাছে বলে দুপক্ষের সাথেই সুসম্পর্ক রাখতেন। ইংরেজদের ক্ষমতা দখলের পিছনে উমিচাঁদের ষড়যন্ত্র ও বিশ্বাসঘাতকতা অনেকাংশে দায়ী।"
        },
        {
          "label": "গ",
          "question": "",
          "explanation": "হাসানের পরিণতির সঙ্গে সিরাজউদ্দৌলা চরিত্রের পরিণতির পার্থক্য অনেকাংশে লক্ষণীয়। 'সিরাজউদ্দৌলা' নাটকে নবাব সিরাজউদ্দৌলা সিংহাসনে আসীন হয়েই নানা প্রতিবন্ধকতার মুখোমুখি হন। তিনি অমাত্যদের বিশ্বাসঘাতকতা ও প্রাসাদ-ষড়যন্ত্রের শিকার হয়ে মৃত্যুর মুখে পতিত হন। সিরাজের কাছের মানুষ মোহাম্মদী বেগ যখন তাঁকে হত্যা করতে উদ্যত হয়, সিরাজ তাকে অনেক অনুনয় বিনয় করেও তার মন গলাতে পারেননি। উদ্দীপকে হাসানের স্ত্রী জাএদা তাঁকে বিষ প্রয়োগ করেন। এই ব্যাপারে হাসান অবগত ছিলেন এবং মৃত্যুর পূর্বে তাঁর স্ত্রীকে ক্ষমাও করে দেন। কিন্তু 'সিরাজউদ্দৌলা' নাটকে সিরাজকে যখন মোহাম্মদী বেগ হত্যা করতে আসে সিরাজ তাকে মনে করিয়ে দিতে থাকে মোহাম্মদী বেগ তার কাছে কত ঋণী তাই তার এই নিষ্ঠুরতম অপরাধ করা উচিত হবে না। যা উদ্দীপকের হাসান করেননি বরং তিনি স্বেচ্ছায় মৃত্যুকে বরণ করেন। এই জায়গাতেই উদ্দীপকের হাসান ও 'সিরাজউদ্দৌলা' নাটকের সিরাজের পার্থক্য পরিস্ফুটিত হয়।"
        },
        {
          "label": "ঘ",
          "question": "",
          "explanation": "\"উদ্দীপকের সঙ্কট ব্যক্তি পর্যায়ের হলেও 'সিরাজউদ্দৌলা' নাটকের সঙ্কট রাষ্ট্রীয় পর্যায়ের।”- মন্তব্যটি যথার্থ। 'সিরাজউদ্দৌলা' নাটকে নবাব সিরাজউদ্দৌলাকে বেশ কিছু অদূরদর্শী সিদ্ধান্ত নিতে দেখা যায়। তিনি সহজেই তার অমাত্যবর্গকে বিশ্বাস করেছিলেন। মিরজাফর ও তার দোসরদের কর্মকাণ্ড সম্পর্কে আভাস পেয়েও তাদের বিরুদ্ধে কঠোর কোনো পদক্ষেপ নেননি তিনি। উলটা মিরজাফরের উপরই পলাশির যুদ্ধের দায়িত্বভার অর্পণ করেছেন। ফলে চরম মূল্য দিতে হয়েছে তাকে। মিরজাফর ও তার সহযোগীদের বিশ্বাসঘাতকতায় বাংলার স্বাধীনতা বির্সজন দিতে বাধ্য হয়েছেন নবাব সিরাজউদ্দৌলা। উদ্দীপকে হাসানকে তাঁর স্ত্রী বিষ প্রয়োগ করেন। এই সম্পর্কে হাসান অবগত থেকেও মৃত্যুকেই বরণ করে নেন এবং মৃত্যুর পূর্বে তাঁর স্ত্রী জাএদা কে ক্ষমা করে দেন। 'সিরাজউদ্দৌলা' নাটকে সিরাজের মৃত্যু দিয়ে বাংলার স্বাধীনতার সূর্য অস্তমিত হয়, যা পুরো বাংলাকে সংকটে নিমজ্জিত করেছিল। এই পরাধীনতার ফলস্বরূপ বাংলাকে ইংরেজরা শাসন করেছিল প্রায় দু'শত বছর। কিন্তু উদ্দীপকে হাসানের মৃত্যুর ভিতর দিয়ে শুধু হাসানের ব্যক্তি পর্যায়ে ক্ষতি হয়েছে। সেদিক বিবেচনায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "10",
      "uddipok": "তাহার প্রার্থনা শুনিয়া আমি বলিলাম, না না আপনি এক মুহূর্তের জন্যও প্রাণনাশের আশঙ্কা করিবেন না; আপনি এই মুহূর্তে হইতে স্বাধীন; এই বলিয়া পথের স্বরূপ সহস্র স্বর্ণমুদ্রার একটি থলি তাহার হস্তে দিয়া বলিলাম, আপনি অবিলম্বে প্রস্থান করুন এবং স্নেহাস্পদ পরিবারবর্গের সঙ্গে মিলিত হইয়া সংসার যাত্রা করুন। আপনাকে ছাড়িয়া দিলাম। এ জন্য আমার উপর খলিফার মর্মান্তিক ক্রোধ ও দ্বেষ জন্মিবে, তাহাতে সন্দেহ নাই। কিন্তু যদি আপনার প্রাণ রক্ষা করিতে পারি, তাহা হইলে সে জন্য অণুমাত্র দুঃখিত হইব না।",
      "tag": "PCC 24",
      "sub_questions": [
        {
          "label": "ক",
          "question": "",
          "explanation": "পলাশির যুদ্ধ ১৭৫৭ সালে ২৩শে জুন সংঘটিত হয়।"
        },
        {
          "label": "খ",
          "question": "",
          "explanation": "নবাব সিরাজউদ্দৌলাকে সহায়তার মাধ্যমে নিজেদের আধিপাত্য বিস্তারের জন্য ফরাসিরা পলাশির যুদ্ধে নবাবের পক্ষ অবলম্বন করে। ভাগ্যান্বেষণে আগত ফরাসি বণিকরা ভারতবর্ষে এসেছিল নিজেদের ভাগ্য পরিবর্তনের প্রত্যাশায়। ইংরেজদের মতো তাদের মধ্যে একসময় জেগে ওঠে রাজ্য জয়ের প্রবল ইচ্ছা। এ ইচ্ছা পূরণের প্রত্যাশায় ইংরেজ বণিকদের সাথে ফরাসিরা যুদ্ধে জড়িয়ে পড়ে। ব্যাবসায়ের জগতে নিজেদের আধিপত্য বিস্তারের জন্য ফরাসি সেনাপতি নবাবের পক্ষ হয়ে। যুদ্ধে অংশগ্রহণ করেছেন।"
        },
        {
          "label": "গ",
          "question": "",
          "explanation": "'সিরাজউদ্দৌলা' নাটকের বর্ণিত মোহাম্মদি বেগ উদ্দীপকের বক্তার বিপরীতধর্মী আচরণ করেছে। 'সিরাজউদ্দৌলা' নাটকে কৃতঘ্ন চরিত্র মোহাম্মদি বেগ। সিরাজউদ্দৌলার বাবা-মা পুত্রস্নেহে তাকে পালন করেছেন। আর এর প্রতিদানস্বরূপ সে তাদের সন্তানের জীবন নেয়। সিরাজউদ্দৌলার জীবন নেওয়ার জন্য সে দশ হাজার টাকা দাবি করে। এই টাকার লোভে সে কৃতঘ্নতার পরিচয় দেয়। মৃত্যুর পূর্বে নবাব সিরাজউদ্দৌলা তাকে তার পূর্বের উপকারের কথা স্মরণ করিয়ে দেয় কিন্তু কোনো লাভ হয় না। উদ্দীপকের বক্তার মাঝে মহানুভবতার পরিচয় পাওয়া যায়। একজন বিপদগ্রস্তের জীবন বাঁচাতে তাকে সচেষ্ট হতে দেখি। এমনকি তার এ কাজের জন্য খলিফার মর্মান্তিক ক্রোধ ও দ্বেষ জন্ম নেবে তা জেনেও সে লোকটিকে সাহায্য করেছে। তাই বলা যায় 'সিরাজউদ্দৌলা' নাটকে মোহাম্মদি বেগ উদ্দীপকের বক্তার বিপরীতধর্মী আচরণ করেছে।"
        },
        {
          "label": "ঘ",
          "question": "",
          "explanation": "'উদ্দীপকের মতো মহানুভবতার অভাব ছিল বলেই সিরাজের জীবনে ট্র্যাজেডি নেমে এসেছে।'- মন্তব্যটি যথার্থ। 'সিরাজউদ্দৌলা' নাটকে মোহাম্মদি বেগকে সিরাউদ্দৌলার বাবা-মা লালনপালন করেছেন। সেই সিরাজউদ্দৌলাকেই মোহাম্মদি টাকার বিনিময়ে হত্যা করে। সিরাজউদ্দৌলার প্রতি তার হৃদয়ে কোনো করুণাও ছিল না। অর্থের বিনিময়ে সে নিজের বিবেককে বিক্রি করে দিয়েছে। অথচ এখানে সে নিজের মহানুভবতার পরিচয় দিতে পারত। সিরাজের জীবন রক্ষার ব্যবস্থা করতে পারত। কিন্তু সে তা করেনি। তার হৃদয়ে সিরাজউদ্দৌলার প্রতি বিন্দু পরিমাণ ভালোবাসাও ছিল না। উদ্দীপকের বক্তা বিপদগ্রস্তের প্রতি মহানুভবতার পরিচয় দিয়েছেন। তার প্রাণ রক্ষা করে তাকে পালিয়ে যেতে সাহায্য করতে চেয়েছেন। এক্ষেত্রে পথের খরচের জন্য অর্থও দিয়েছেন। বিপদগ্রস্তের প্রাণ বাঁচানোর ব্যাকুলতা তার মধ্যে লক্ষ করা গেছে। উপর্যুক্ত আলোচনার প্রেক্ষাপটে বলা যায়, উদ্দীপকের বক্তা বিপদগ্রস্তের জীবন বাঁচানোর প্রতি সচেষ্ট হওয়ার মহানুভবতার পরিচয় দিয়েছেন। কিন্তু 'সিরাজউদ্দৌলা' নাটকে মোহাম্মদি বেগ কৃতঘ্নতার পরিচয় দিয়েছে। সে যদি মহানুভবতার পরিচয় দিত তাহলে সিরাজের জীবন রক্ষা পেত। তাই বলা যায়, প্রশ্নোক্ত মন্তব্যটি যথার্থ।"
        }
      ]
    }
  ]
}