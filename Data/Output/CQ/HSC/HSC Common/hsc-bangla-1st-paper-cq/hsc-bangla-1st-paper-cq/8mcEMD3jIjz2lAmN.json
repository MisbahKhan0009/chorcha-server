{
  "title": "ঢাকা সিটি কলেজ ২০২৫",
  "subtitle": "(11)",
  "questions": [
    {
      "number": "1",
      "uddipok": "মৌসুমীর গায়েহলুদের দিন বরের বাড়ি থেকে ঘটক এসে জানাল যে ছেলেপক্ষ ছেলের জন্য একটা গাড়ি উপহার চায়। মৌসুমীর বাবার এতে আপত্তি নেই। মৌসুমীও খুশি। কিন্তু বাধ সাধল মৌসুমীর বড়ো ভাই, যৌতুক দিয়ে সে বোনকে এখানে বিয়ে দিবে না।",
      "tag": "DCC 25",
      "sub_questions": [
        {
          "label": "ক",
          "question": "অনুপমের বিয়ের সম্বন্ধ কে এনেছিল?",
          "explanation": "অনুপমের বিয়ের সম্বন্ধ হরিশ এনেছিল।"
        },
        {
          "label": "খ",
          "question": "'কন্যার পিতা মাত্রেই স্বীকার করিবেন, আমি সৎপাত্র।'- কেন?",
          "explanation": "'অপরিচিতা' গল্পে অনুপমকে মাতৃ-আজ্ঞাবহ, নিরীহ এক চরিত্র হিসেবে উপস্থাপন করা হয়েছে- এখানে সে বিষয়টিই ইঙ্গিত করা হয়েছে। ভালো মানুষ হওয়ার কোনো ঝঞ্ঝাট না থাকায় অনুপম স্বভাবতই একজন ভালো মানুষ। এমএ পাশ অনুপম মায়ের আদেশ যথাযথভাবে পালন করে। এমনকি সে তামাক পর্যন্ত খায় না। আমাদের সমাজে বিয়ের প্রসঙ্গে সৎপাত্র সম্পর্কে যে ধারণা পোষণ করা হয়, এসব বৈশিষ্ট্য তার সঙ্গে সামঞ্জস্যপূর্ণ। তাই অনুপমের বিশ্বাস- কন্যার পিতা মাত্রেই স্বীকার করবেন সে সৎপাত্র।"
        },
        {
          "label": "গ",
          "question": "উদ্দীপকের মৌসুমীর সঙ্গে 'অপরিচিতা' গল্পের কল্যাণীর বৈসাদৃশ্য লেখো।",
          "explanation": "'অপরিচিতা' গল্পে কল্যাণীকে ব্যক্তিত্বসম্পন্ন ও দৃঢ়চেতা এক নারী চরিত্র হিসেবে উপস্থাপন করা হয়েছে, যা উদ্দীপকের মৌসুমীর ক্ষেত্রে প্রযোজ্য নয়। 'অপরিচিতা' গল্পের চরিত্রটি বলিষ্ঠ ব্যক্তিত্বের অধিকারী। সমাজে গেড়ে বসা যৌতুকপ্রথার বিরুদ্ধে প্রতিরোধ ধ্বনিত হয়েছে এই চরিত্রের মাধ্যমে। পিতার কথায় অনুপমকে বিয়ে না করে সে পিতার যৌক্তিক সিদ্ধান্তকে সমর্থন করেছে। এছাড়া সমাজের অবহেলিত নারীদের শিক্ষাদানের মহান দায়িত্বে সে নিজেকে নিয়োজিত করতে চেয়েছে। সর্বোপরি সেবাব্রত ও ব্যক্তিত্ববোধের সমন্বয়ে কল্যাণী এক অসাধারণ নারী চরিত্র হিসেবে পরিচিতি লাভ করেছে। উদ্দীপকের মৌসুমীর বিয়েতে বরের বাড়ি থেকে যৌতুক হিসেবে একটা গাড়ি দাবি করে। মৌসুমীর বাবাও এতে আপত্তি করে না এবং মৌসুমীও খুশি হয়, যা আলোচ্য গল্পের কল্যাণী চরিত্রের সম্পূর্ণ বিপরীত। গল্পে কল্যাণী যৌতুকপ্রথার বিরুদ্ধে অবস্থান নিয়েছে কিন্তু উদ্দীপকের মৌসুমী যৌতুকপ্রথার বিরুদ্ধে কোনো পদক্ষেপ গ্রহণ করেনি। এদিক বিচারে মৌসুমীর সঙ্গে গল্পের কল্যাণীর বৈসাদৃশ্য বিদ্যমান।"
        },
        {
          "label": "ঘ",
          "question": "উদ্দীপকটি 'অপরিচিতা' গল্পের মূল সমস্যাটি কতটুকু ধারণ করে তা নিজের ভাষায় বিশ্লেষণ করো।",
          "explanation": "উদ্দীপকটি 'অপরিচিতা' গল্পের মূল সমস্যাটি অনেকাংশেই ধারণ করে। 'অপরিচিতা' গল্পে অনুপমের মামার মধ্যে যৌতুকলোভী মনোভাব লক্ষ করা যায়। তিনি অনুপমের বিয়েতে কল্যাণীর বাবার কাছে অর্থ ও গহনা যৌতুক হিসেবে দাবি করেন। কল্যাণীর বাবা অনুপমের মামার সব কথা মেনে নেন। বিয়ের দিন অনুপমের মামা মেয়ের বাবা খাঁটি গহনা দিচ্ছেন কি না তা পরীক্ষা করার জন্য সেকরাকে সঙ্গে নিয়ে আসেন। এতে কল্যাণীর বাবা অপমানিত বোধ করেন এবং অনুপমের সঙ্গে কল্যাণীর বিয়ে দিতে অস্বীকৃতি জানান। উদ্দীপকে দেখা যায়, মৌসুমীর গায়েহলুদের দিন বরের বাড়ি থেকে ছেলের জন্য একটি গাড়ি দাবি করে। মৌসুমী ও তার বাবার এতে কোনো আপত্তি না থাকলেও মৌসুমীর বড়ো ভাই বাধ সাধে। সে বলে যৌতুক দিয়ে সে বোনকে এখানে বিয়ে দেবে না। 'অপরিচিতা' গল্পে ও উদ্দীপকে যৌতুক প্রথার যে চিত্র আমরা দেখতে পাই তা আমাদের সমাজে আজও বিদ্যমান। সমাজের এই ঘৃণ্য প্রথার রূপটি আমরা দেখতে পাই উদ্দীপক এবং 'অপরিচিতা' গল্প উভয় ক্ষেত্রেই। উদ্দীপকে মৌসুমীর বড়ো ভাইয়ের দৃঢ় অবস্থানের কারণে আর্থিক লেনদেনটি বাধাপ্রাপ্ত হয়। আলোচ্য গল্পেও সমাজে যৌতুকপ্রথার প্রকোপ লক্ষ করা যায় এবং যৌতুকের লোভই পরোক্ষভাবে অনুপম ও কল্যাণীর। বিয়ে ভঙ্গের কারণ হয়ে দাঁড়ায়। সুতরাং বলা যায়, উদ্দীপকটি 'অপরিচিতা' গল্পের মূল সমস্যা যৌতুকপ্রথার স্বরূপ ও কুফল অনেকাংশেই ধারণ করে।"
        }
      ]
    },
    {
      "number": "2",
      "uddipok": "কেউ মালা, কেউ তসবি গলায় তাইতো কি জাত ভিন্ন বলায়, যাওয়া কিংবা আসার বেলায় জাতের চিহ্ন রয় কার রে।।",
      "tag": "DCC 25",
      "sub_questions": [
        {
          "label": "ক",
          "question": "খুড়া কোন বংশের লোক ছিল?",
          "explanation": "খুড়া মিত্তির বংশের লোক ছিল।"
        },
        {
          "label": "খ",
          "question": "'ঠিক যেন ফুলদানিতে জল দিয়া ভিজাইয়া রাখা বাসি ফুলের মতো।'- ব্যাখ্যা করো।",
          "explanation": "উদ্ধৃত উক্তিটির মাধ্যমে অসুস্থ মৃত্যুঞ্জয়ের সেবারত বিলাসীর অবস্থা বোঝানো হয়েছে। 'বিলাসী' গল্পের নায়ক মৃত্যুঞ্জয় অসুস্থ হয়ে পড়লে বিলাসী রাতের পর রাত জেগে তার সেবা-শুশ্রুষা করে। এই নিরবচ্ছিন্ন পরিশ্রমে বিলাসী শারীরিকভাবে দুর্বল হয়ে পড়ে। তার সারা শরীরে একটা অপরিসীম ক্লান্তি ও নিরবচ্ছিন্ন রাত জাগার ছাপ পড়ে যায়। তার এ সজীবতাহীন ও অবসন্ন শরীরকে গল্পের কথক তুলে ধরেছেন উক্তিটির মাধ্যমে।"
        },
        {
          "label": "গ",
          "question": "উদ্দীপকটিতে 'বিলাসী গল্পের কোন দিকটি ফুটে উঠেছে? বুঝিয়ে লেখো।",
          "explanation": "নিম্নের অনুরূপ: উদ্দীপকটি বিলাসী গল্পের জাতভেদকে নির্দেশ করে। 'বিলাসী' গল্পে সমাজে বিদ্যমান জাতপ্রথার প্রকট চিত্র ফুটে উঠেছে। মৃত্যুঞ্জয় কায়স্তের সন্তান হয়ে সাপুড়ে কন্যা বিলাসীকে বিয়ে করে। বিলাসীর- হাতের খাবার খেয়ে সে অন্নপাপ করেছে বলে অভিযোগ করে গ্রামবাসী। একপর্যায়ে তাদের গ্রাম থেকে বের করে দেওয়া হয়। উদ্দীপকে বলা হয়েছে জাতপ্রথার অসাড়তা সম্পর্কে। ভিন্ন ভিন্ন পোশাকে আমরা ভিন্ন ভিন্ন জাতকে চিনতে পারি। কিন্তু জন্ম বা মৃত্যুর সময় আমাদের জাত নির্ধারিত থাকে না। প্রকৃতির কাছে সবাই সমান। উদ্দীপকে যে. জাতপ্রথা নিয়ে কথা বলা হয়েছে 'বিলাসী' গল্পে সেই জাতপ্রথার নেতিবাচক দিকগুলো চিত্রিত হয়েছে।"
        },
        {
          "label": "ঘ",
          "question": "উদ্দীপকটিতে 'বিলাসী গল্পের কোন দিকটি ফুটে উঠেছে? বুঝিয়ে লেখো।",
          "explanation": "নিম্নের অনুরূপ: 'বিলাসী' গল্পে জাতপ্রথার করুণ পরিণতি এবং সার্বিক চিত্র প্রতিফলিত হলেও উদ্দীপকে শুধু এর অসাড়তা নিয়ে কথা বলায় উদ্দীপকে 'বিলাসী' গল্পের পুরো ভাব প্রকাশিত হয়নি। 'বিলাসী' গল্পে তৎকালীন সমাজের জাতপ্রথার স্বরূপ বিস্তৃতভাবে চিত্রিত হয়েছে। মৃত্যুঞ্জয় ও বিলাসী পরস্পরকে ভালোবাসলে জাতপ্রথার কারণে তারা কালিমার শিকার হয়। মৃত্যুঞ্জয়কে অন্নপাপের দায়ে অভিযুক্ত করা হয়। তাদের গ্রাম থেকে বের করে দিয়ে ঝুঁকিপূর্ণ জীবনের দিকে ঠেলে দেয় সমাজের মানুষ।উদ্দীপকে জাতপ্রথার অপ্রয়োজনীয়তা দেখানো হয়েছে। জাতপ্রথা মানুষেরই সৃষ্টি, মানুষ বিভিন্নভাবে নিজেদের মধ্যে উঁচু-নিচু ভেদ তৈরি করে। কিন্তু জন্ম বা মৃত্যুর সময় মানুষের কোনো জাত পরিচয় থাকে না। 'বিলাসী' গল্পে জাতপ্রথা নিয়ে আলোকপাত করার পাশাপাশি নরনারীর ভালোবাসার রূপও প্রকাশিত হয়েছে। 'বিলাসী' গল্পে সংকীর্ণ সমাজ দৃষ্টির ঊর্ধ্বে মানব-মানবীর প্রেমের স্বরূপ তুলে ধরা হয়েছে। বর্ণবাদী সমাজের দৃষ্টিভঙ্গি প্রকাশিত হয়েছে। অসচেতন মানুষের অন্ধবিশ্বাস প্রবণতা দেখানো হয়েছে। এর সঙ্গে জাতপ্রথার বলি হয়ে বিলাসী এবং মৃত্যুঞ্জয়ের করুণ পরিণতি এ গল্পে দৃশ্যমান। উদ্দীপকে জাতপ্রথার একটিমাত্র দিক আলোচিত হওয়ায় প্রশ্নোক্ত মন্তব্যটি যথার্থ বলে আমি মনে করি।"
        }
      ]
    },
    {
      "number": "3",
      "uddipok": "পথে পথে ঘুরে চকলেট বিক্রি করছিল আবুল। তার ছেঁড়া জামা, ময়লা উশকোখুশকো চুল, শুকনো মুখ দেখে মায়া হলো অরন্যার। ব্যাগ থেকে পাঁচশত টাকা বের করে আবুলের হাতে দিতেই আবুল তা ফিরিয়ে দিলো। বলল, 'আমি ভিক্ষা করি না।'",
      "tag": "DCC 25",
      "sub_questions": [
        {
          "label": "ক",
          "question": "সমাজের ক্ষুদ্রতম অঙ্গ বা ইউনিট কোনটি?",
          "explanation": "'আমি ভিক্ষা করি না।'- \"উদ্দীপকের এই লাইনটি এবং 'মানব-কল্যাণ' প্রবন্ধের মূলভাব একই সূত্রে গাঁথা।\"- উক্তিটি বিশ্লেষণ করো।"
        },
        {
          "label": "খ",
          "question": "'সত্যিকার মানব-কল্যাণ মহৎ চিন্তা-ভাবনারই ফসল।'- এ বাক্যের মর্মার্থ লেখো।",
          "explanation": "মহৎ চিন্তা-ভাবনার দ্বারাই সত্যিকারের মানব-কল্যাণ সাধন সম্ভব বিষয়টি বোঝাতেই প্রশ্নোক্ত উক্তিটি করা হয়েছে। মহৎ মানুষের দ্বারাই পৃথিবীতে যাবতীয় মহৎকার্য সম্পাদিত হয়। যুগে যুগে আমাদের দেশেও অনেক মহৎ প্রতিভাবান ব্যক্তির আবির্ভাব ঘটেছে। তাঁরা তাঁদের মহৎ চিন্তা-ভাবনার দ্বারা মানব-কল্যাণ সাধন করেছেন। আর সেই মানবিক চিন্তা ও আদর্শের উত্তরাধিকার আমাদের জন্য রেখে গেছেন। তাই বলা যায়, সত্যিকার মানব-কল্যাণ মহৎ মানুষের মহৎ চিন্তা-ভাবনারই ফসল।"
        },
        {
          "label": "গ",
          "question": "উদ্দীপকের অরন্যার কর্মকাণ্ড 'মানব-কল্যাণ' প্রবন্ধের আলোকে ব্যাখ্যা করো।",
          "explanation": "উদ্দীপকের অরন্যার কর্মকাণ্ডে মানবকল্যাণের নামে সংকীর্ণ মনোভাবের দিকটি প্রতিফলিত হয়েছে।। 'মানব-কল্যাণ' প্রবন্ধে লেখক মানবকল্যাণ ধারণাটির তাৎপর্য বিচার করেছেন। অধিকাংশ মানুষেরই বিশ্বাস মানুষকে করুণাবশত দানখয়রাত করলেই তার কল্যাণ হয়। প্রকৃতপক্ষে, এর মধ্য দিয়ে মানুষের প্রতি অবমাননা প্রদর্শন করা হয় বলে মনে করেন লেখক। লেখকের মতে, করুণা প্রদর্শনে নয় বরং দুস্থ মানুষকে তার হীন দশা থেকে মুক্ত করে মাথা উঁচু করে দাঁড়াতে সাহায্য করার মাধ্যমেই সত্যিকারের মানবকল্যাণ নিহিত। উদ্দীপকে দেখা যায়, চকলেট বিক্রেতা আবুলের ছেঁড়া জামা, ময়লা উশকোখুশকো চুল, শুকনো মুখ দেখে অরন্যার মায়া হয়। সে ব্যাগ থেকে পাঁচশত টাকা বের করে আবুলের হাতে দিতে চায়। কিন্তু এই টাকা দিয়ে আবুলের অবস্থার কোনো পরিবর্তন হবে না। কেননা, মানবকল্যাণ তখনই সাধিত হবে যখন সমাজের দুস্থ মানুষদের অবমাননাকর অবস্থা থেকে উত্তরণ করানো যাবে। অসহায় মানুষদের স্বাবলম্বী করে তোলার মাধ্যমে মর্যাদাপূর্ণ স্থান প্রদান সম্ভব, যা অরন্যার মতো পাঁচশত টাকা দান করে সম্ভব নয়। তাই বলা যায়, উদ্দীপকের অরন্যার প্রয়াস 'মানব-কল্যাণ' প্রবন্ধের মানবকল্যাণের নামে সংকীর্ণ মনোভাবের দিকটি প্রতিফলিত হয়েছে।"
        },
        {
          "label": "ঘ",
          "question": "'আমি ভিক্ষা করি না।'- \"উদ্দীপকের এই লাইনটি এবং 'মানব-কল্যাণ' প্রবন্ধের মূলভাব একই সূত্রে গাঁথা।\"- উক্তিটি বিশ্লেষণ করো।",
          "explanation": "'আমি ভিক্ষা করি না।'- \"উদ্দীপকের এই লাইন এবং 'মানব-কল্যাণ' প্রবন্ধে বর্ণিত আত্মমর্যাদাশীল জাতি গঠনের প্রসঙ্গ একই সূত্রে গাঁথা।\"-উক্তিটি যথার্থ। 'মানব-কল্যাণ' প্রবন্ধে লেখক 'মানবকল্যাণ' কথাটির স্পষ্ট ধারণা দেওয়ার চেষ্টা করেছেন। তিনি বলেছেন, মানুষকে মানব-মর্যাদার আসনে নিয়ে যেতে হলে তাকে আত্মমর্যাদাশীল হিসেবে গড়ে তুলতে হবে। কেবল দানখয়রাত না করে মানুষকে স্বাবলম্বনের পথ দেখাতে পারলেই আত্মসম্মানবোধসম্পন্ন জাতি গড়ে তোলা সম্ভব। আর এটি করা সহজ হয় পারস্পরিক ভ্রাতৃত্বের মাধ্যমে, যা 'মানব-কল্যাণ' প্রবন্ধের মূল আলোচ্য বিষয়। উদ্দীপকে অরন্যা আবুলকে পাঁচশত টাকা দান করতে চাইলে আবুল তা ফিরিয়ে দিয়েছে এবং বলেছে, 'আমি ভিক্ষা করি না।' উদ্দীপকের আবুলের এই কর্মকাণ্ডের মাধ্যমে 'মানব-কল্যাণ' প্রবন্ধের লেখকের বর্ণিত আত্মমর্যাদাশীল জাতি গঠনের দিকটি প্রকাশিত হয়। 'মানব-কল্যাণ' প্রবন্ধের প্রাবন্ধিক মনে করেন, জাতিকে আত্মমর্যাদাসম্পন্ন করে তোলাই প্রকৃত মানবকল্যাণ। প্রবন্ধের মূলবক্তব্যই তাই পরিশ্রমের মাধ্যমে মানুষের মর্যাদাপূর্ণ জীবন প্রত্যাশা। আর এই দিকটিই আমরা উদ্দীপকে দেখতে পাই। উদ্দীপকে আবুল চাইলেই অরন্যার দেওয়া টাকা গ্রহণ করতে পারত। কিন্তু সে তা করেনি। কারণ, আবুল মনে করে ভিক্ষা করলে একজন মানুষের আত্মমর্যাদার অবনমন ঘটে। তাই সে পরিশ্রমের মাধ্যমে তার আর্থিক অবস্থার পরিবর্তনে প্রয়াসী, যা আলোচ্য প্রবন্ধেরও মূল বিষয়। সেই বিবেচনায় উদ্দীপকে বর্ণিত লাইনটি ও 'মানব-কল্যাণ' প্রবন্ধের মূলভাব একই সূত্রে গাঁথা।"
        }
      ]
    },
    {
      "number": "4",
      "uddipok": "কামাল পাশা কোনো বিষয়ে অন্যায় দেখলে মেনে নিতে পারতেন না। জন্ম থেকে তার মধ্যে ছিল বিদ্রোহী সত্তা। দেশের সুলতান অন্য দেশের কাছে অবজ্ঞার পাত্র। কামাল পাশা অন্তরে অনুভব করেন এই অবস্থার পরিবর্তন প্রয়োজন। শেষ পর্যন্ত তিনি এই পরিবর্তন করতে সক্ষম হন এবং তুরস্ককে একটি আধুনিক রাষ্ট্রে পরিণত করেন।",
      "tag": "DCC 25",
      "sub_questions": [
        {
          "label": "ক",
          "question": "'কুর্নিশ' শব্দটির অর্থ কী?",
          "explanation": "'কুর্নিশ' শব্দটির অর্থ কিছুটা পিছিয়ে সম্ভ্রমপূর্ণ সালাম বা অভিবাদন।"
        },
        {
          "label": "খ",
          "question": "আমি'সেই দিন হব শান্ত' বলতে কী বোঝানো হয়েছে?",
          "explanation": "আলোচ্য উক্তি দ্বারা কবি তাঁর নিরন্তর বিদ্রোহের লক্ষ্যমাত্রা নির্ধারণের ব্যাপারটি বুঝিয়েছেন। 'বিদ্রোহী' কবিতায় কবি নিজের বিদ্রোহী কবিসত্তার প্রকাশ ঘটিয়ে ঔপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দেন। কবি সব অন্যায় ও অনিয়মের বিরুদ্ধে বিদ্রোহ ঘোষণা করেছেন। কবিতার শেষে ধ্বনিত হয় অত্যাচারীর অত্যাচারের অবসান। কবি দ্ব্যর্থহীন কণ্ঠে ঘোষণা দেন যে, উৎপীড়িত জনতার ক্রন্দনরোল প্রশমিত না হওয়া পর্যন্ত তাঁর সংগ্রাম চলবেই। তাই তিনি বলেছেন, 'আমি সেই দিন হব শান্ত।'"
        },
        {
          "label": "গ",
          "question": "উদ্দীপকের সাথে 'বিদ্রোহী কবিতার সাদৃশ্যপূর্ণ দিকটি ব্যাখ্যা করো।",
          "explanation": "উদ্দীপকের সাথে 'বিদ্রোহী' কবিতার সাদৃশ্যপূর্ণ দিকটি হলো কবির বিদ্রোহী সত্তা। 'বিদ্রোহী' কবিতায় আত্মজাগরণে উন্মুখ কবির সদম্ভ আত্মপ্রকাশ ঘোষিত হয়েছে। যেখানে কবির বিদ্রোহী সভা অন্যায়-অত্যাচার দেখলে মেনে নিতে পারেন না। কবি বলেন যতদিন উৎপীড়িত জনতার ক্রন্দনরোল প্রশমিত না হবে ততদিন কবির এ বিদ্রোহ চলতে থাকবে। কবি সমস্ত অত্যাচার-অনিয়মের বিরুদ্ধে রুখে দাঁড়িয়ে সুন্দর একটি পৃথিবী গড়তে চান। উদ্দীপকের কামাল পাশা কোনো বিষয়ে অন্যায় দেখলে নিজেকে স্থির রাখতে পারতেন না। জন্ম থেকে তাঁর মধ্যে ছিল বিদ্রোহী সত্তা। নিজের দেশে সুলতান হলেও অন্যদেশে তিনি যথার্থ সম্মান ও মর্যাদা পাননি। কামাল পাশা অন্তরে অনুভব করেন এই অবস্থার পরিবর্তন প্রয়োজন। অদম্য দ্রোহে বলীয়ান হয়ে তিনি তাঁর দেশকে আধুনিক রাষ্ট্রে পরিণত করতে সক্ষম হন। কামাল পাশার এই বিদ্রোহী সভার সঙ্গে 'বিদ্রোহী' কবিতার কবির বিদ্রোহী সত্তার সাদৃশ্য রয়েছে।"
        },
        {
          "label": "ঘ",
          "question": "উদ্দীপকটি 'বিদ্রোহী' কবিতার সমগ্র ভাব ধারণ করে না।\"-মন্তব্যটির যথাযর্থ বিচার করো।",
          "explanation": "\"উদ্দীপকটি 'বিদ্রোহী' কবিতার সমগ্র ভাব ধারণ করে না।\"- মন্তব্যটি যথার্থ। 'বিদ্রোহী' কবিতায় কবি নিজের বিদ্রোহী কবিসত্তার প্রকাশ ঘটিয়ে উপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দেন। এ কবিতায় প্রকাশিত হয়েছে ঔপনিবেশিক শাসনের বিরুদ্ধে কবির ক্ষোভ ও বিদ্রোহ। কবি সকল অন্যায় ও অনিয়মের বিরুদ্ধে বিদ্রোহ ঘোষণা করতে গিয়ে বিভিন্ন ধর্ম, ঐতিহ্য, ইতিহাস ও পুরাণের শক্তি উৎস থেকে উপকরণ উপাদান সমীকৃত করে নিজের বিদ্রোহী সত্তার অবয়ব রচনা করেন। উদ্দীপকে শুধু একটা বিষয় দেখা যায় যে, কামাল পাশা কোনো অন্যায় দেখলে মেনে নিতে পারেন না। জন্ম থেকে তাঁর মধ্যে ছিল বিদ্রোহী সভা। দেশের দুরবস্থার জন্য অন্যদেশে অবজ্ঞার পাত্র হয়ে তিনি বিদ্রোহী হয়ে ওঠেন। শেষ পর্যন্ত তিনি দেশের অবস্থার ইতিবাচক পরিবর্তন ঘটাতে সক্ষম হন। 'বিদ্রোহী' কবিতায় কবি ভারতবর্ষের ঔপনিবেশিক শাসকদের বিরুদ্ধে নিজের বিদ্রোহী সত্তার প্রকাশ ঘটিয়েছেন। যেখানে কবি বলেন যতদিন পর্যন্ত না শাসকরা সাধারণ মানুষের উপর অত্যাচার করা বন্ধ করবে ততদিন কবির বিদ্রোহ চলতে থাকবে। সুতরাং এছাড়া কবিতাটিতে ধর্ম, ইতিহাস, ঐতিহ্য ও পুরাণসহ নানা প্রসঙ্গ এসেছে, যা উদ্দীপকে অনুপস্থিত। তাই উদ্দীপকটি 'বিদ্রোহী' কবিতার সমগ্র ভাব নয় আংশিক ভাব ধারণ করে।"
        }
      ]
    },
    {
      "number": "5",
      "uddipok": "বেজে উঠল কি সময়ের ঘড়ি? এসো তবে আজ বিদ্রোহ করি, আমরা সবাই যে যার প্রহরী উঠক ডাক। উঠুক তুফান মাটিতে পাহাড়ে জ্বলুক আগুন গরিবের হাড়ে কোটি করাঘাত পৌছাক দ্বারে ভীরুরা থাক।",
      "tag": "DCC 25",
      "sub_questions": [
        {
          "label": "ক",
          "question": "'নিশাবসান' শব্দের অর্থ কী?",
          "explanation": "'নিশাবসান' শব্দের অর্থ রাতের শেষ বা অবসান।"
        },
        {
          "label": "খ",
          "question": "'আমি উপাড়ি ফেলিব অধীন বিশ্ব'- ব্যাখ্যা করো।",
          "explanation": "কবি স্বাধীনতা অর্জন এবং শান্তি প্রতিষ্ঠার জন্য পরাধীন বিশ্বকে উপড়ে ফেলতে চান। আলোচ্য কবিতায় কবি পরাধীনতা ও বৈষম্যের বিরুদ্ধে দ্রোহ ঘোষণা করেছেন। যা কিছু নষ্ট, পুরোনো ও কুসংস্কারাচ্ছন্ন কবির দ্রোহ সেই সবকিছুর বিরুদ্ধেই। প্রথাবদ্ধ জীবন ও শৃঙ্খলকে ভেঙে নতুন করে গড়তে চান তিনি। তাঁর বিশ্বাস, তাঁর এই দ্রোহই একদিন পরাধীন জাতিকে পৌঁছে দেবে মুক্তির সীমায়। কবি তাই অধীন বিশ্বকে উপড়ে ফেলতে চেয়েছেন নব সৃষ্টি তথা বৈষম্যহীন নতুন পৃথিবী প্রতিষ্ঠার লক্ষ্যে।"
        },
        {
          "label": "গ",
          "question": "উদ্দীপকের কবিতাংশের সঙ্গে 'বিদ্রোহী' কবিতার সাদৃশ্য নিরূপণ করো।",
          "explanation": "দ্রোহ চেতনার দিক থেকে উদ্দীপকের কবিতাংশের সাথে 'বিদ্রোহী' কবিতার সাদৃশ্য প্রতীয়মান হয়। 'বিদ্রোহী' কবিতায় কবি বিবিধ উপমায় ও প্রকরণে তাঁর বিদ্রোহী চেতনাকে মূর্ত করে তুলেছেন। ঔপনিবেশিক ভারতবর্ষে সামাজিক নানা অসংগতি ও অন্যায়-অত্যাচার কবিকে আহত করেছিল। এমন পরিস্থিতির বিপরীতে শোষণ-বৈষম্যহীন এক শান্তিপূর্ণ পৃথিবীর লক্ষ্যে কবি বিদ্রোহ করেছেন। কবির এই দ্রোহ মূলত মানবমুক্তির লক্ষ্যে শান্তিপ্রিয় মানুষের আকাঙ্ক্ষার প্রতিফলন। উদ্দীপকের কবিতাংশে দ্রোহের আহ্বান জানানো হয়েছে। কবিতাংশটির কবি মনে করেন, নিপীড়ন যখন চরমে পৌছায় তখনই দ্রোহের প্রকৃষ্ট সময়। আর তাই সব অত্যাচার-অনাচারের অবসানকল্পে সাহসী ও প্রতিবাদী জনতাকে নিয়ে অত্যাচারীর দ্বারে কঠিন করাঘাত করতে চান তিনি। একইভাবে, 'বিদ্রোহী' কবিতায়ও কবি অন্যায়, অসাম্য ও সামাজিক অনাচারের বিরুদ্ধে উচ্চারণ করেছেন দ্রোহের পঙক্তিমালা। আর্ত ও নিপীড়িত মানুষের অধিকার প্রতিষ্ঠাই তাঁর এই দ্রোহের মূল উদ্দেশ্য। অর্থাৎ, উদ্দীপক ও আলোচ্য কবিতা উভয় ক্ষেত্রেই কবিদ্বয় শোষণ-বঞ্চনায় বিরুদ্ধে দ্রোহ করেছেন। এদিক থেকে উদ্দীপকের কবিতাংশের সাথে 'বিদ্রোহী' কবিতার সাদৃশ্য পাওয়া যায়।"
        },
        {
          "label": "ঘ",
          "question": "উদ্দীপকের কবিতাংশটি 'বিদ্রোহী' কবিতার মূলভাবকে কতটা প্রতিফলিত করতে পেরেছে? উত্তরের পক্ষে মতামত দাও।",
          "explanation": "উদ্দীপকের কবিতাংশটি 'বিদ্রোহী' কবিতার মূলভাবকে আংশিক প্রতিফলিত করেছে বলেই আমি মনে করি। 'বিদ্রোহী' কবিতায় কবি বিদ্রোহকে একটি আদর্শ ও চেতনা হিসেবে প্রতিষ্ঠিত করেছেন। নিরন্তর বিদ্রোহের মধ্য দিয়ে তিনি অন্যায় ও অনিয়মের শৃঙ্খলকে ভেঙে ফেলতে চেয়েছেন। এক্ষেত্রে তিনি অত্যন্ত দৃঢ়চেতা। ধ্বংসের মধ্য দিয়ে নতুন দিনের সূচনাই কবির মূল লক্ষ্য। এসবের পিছনে কবিমনে একটি বিষয়ই ক্রিয়াশীল ছিল। তা হলো আর্তমানবতার কল্যাণ। উদ্দীপকের কবিতাংশে অন্যায়ের বিরুদ্ধে কবির বিদ্রোহী মনোভাবের বহিঃপ্রকাশ ঘটেছে। অন্যায় ও অসাম্য দূর করে সাম্য প্রতিষ্ঠার লক্ষ্যেই তাঁর এই দ্রোহ। এ লক্ষ্যে প্রতিবাদী মনোভাবাপন্ন সবাইকে সাথে নিয়ে তিনি এগিয়ে যেতে চান। প্রচণ্ড করাঘাত করতে চান অত্যাচারীর দ্বারে। কবির বিশ্বাস, সাহসীরা তাঁর সঙ্গে এগিয়ে আসবে। এক্ষেত্রে ভীরুদের তিনি সঙ্গী করতে চান না। 'বিদ্রোহী' কবিতায় কবির বিদ্রোহী সত্তার স্বরূপ প্রকাশিত হয়েছে। বৈষম্য ও শৃঙ্খলের বিরুদ্ধে বিদ্রোহী এই কবিসত্তা দুর্দমনীয় ও বিধ্বংসী। আর তার মূলগত প্রেরণা কবির মানবতাবোধ। মানবপ্রেমের আদর্শে উজ্জীবিত হয়েই তিনি বিদ্রোহ করেছেন অনাচার ও অসাম্যের বিরুদ্ধে। এক্ষেত্রে তিনি আপসহীন মনোভাব পোষণ করেন। উদ্দীপকের কবিতাংশে দ্রোহের এমন উদ্দেশ্যের কথা জানা যায় না। সেখানে কেবল বিদ্রোহের বাণীই উচ্চারিত হয়েছে। আলোচ্য কবিতার মতো আদর্শ বা মানবপ্রেমের কথা সেখানে নেই। সে বিবেচনায় উদ্দীপকটি 'বিদ্রোহী' কবিতার আংশিক ভাবকেই ধারণ করে।"
        }
      ]
    },
    {
      "number": "6",
      "uddipok": "তুমি চলে গেছ কত যুগ কত বছর? এই মাত্র সমুখে ছিলে, পাত্রে জল কাঁপছে এখনো যেকোনো এক স্বপ্নঘেরা বাগানে লুকানো তোমার প্রেমের রূপ, প্রতিশ্রুতি, মিথ্যের শব্দবহর।",
      "tag": "DCC 25",
      "sub_questions": [
        {
          "label": "ক",
          "question": "'অর্ঘ্য' শব্দের অর্থ কী?",
          "explanation": "অর্ঘ্য' শব্দের অর্থ অঞ্জলি বা উপহার।"
        },
        {
          "label": "খ",
          "question": "'যদিও এসেছে তবু তুমি তারে করিলে বৃথাই।'- কীভাবে?",
          "explanation": "বসন্ত সম্পর্কে উদাসীন থাকায় কবির প্রতি কবিভক্তের এই অনুযোগ। কবিভক্ত কবির কাছে বসন্ত-বন্দনা গীতি শুনতে চান কিন্তু বিচ্ছেদবেদনায় কবির মন দুঃখ ভারাক্রান্ত। তিনি বসন্তকে যথার্থ সমাদর করতে পারছেন না। কিন্তু কবিভক্তের কাছে মনে হয়েছে কবি যদি বসন্তকে বন্দনা না করে তবে বসন্তের আগমনই বৃথা হয়ে যাবে। তাই কবিভক্ত অনুযোগ করে বলেছে- 'যদিও এসেছে তবু তুমি তারে করিলে বৃথাই।'"
        },
        {
          "label": "গ",
          "question": "উদ্দীপকের সঙ্গে সুফিয়া কামালের 'তাহারেই পড়ে মনে' কবিতার সাদৃশ্য বিচার করো।",
          "explanation": "নিম্নের অনুরূপ: প্রিয়জন হারানোর ফলে মানবমনে সৃষ্ট স্মৃতিকাতরতা বিষণ্ণতা প্রকাশের দিক থেকে উদ্দীপক (ii) ও 'তাহারেই পড়ে মনে' কবিতার সাদৃশ্য বিদ্যমান। বসন্তের আগমনে সৃষ্ট স্নিগ্ধ প্রাকৃতিক পরিবর্তনে স্বাভাবিকভাবেই কবিমন আন্দোলিত হয়। 'তাহারেই পড়ে মনে' কবিতায় কবি অন্যান্য সময়ে বসন্তের আগমনে উৎসাহী হয়ে থাকলেও এবার প্রিয়জন হারিয়ে শোকে নিমজ্জিত হয়েছেন। রিক্ততার হাহাকারে কবিমন আচ্ছন্ন হয়ে থাকে। কবি কোনোভাবেই প্রিয়জন হারানোর শোককে দূর করতে পারেন না। উদ্দীপক (ii)-এ দেখা যায়, অনেক বছর আগে প্রিয়জনকে হারালেও কবির মনে তাঁর স্মৃতি এখনো জাগ্রত। তাঁর মনে হয় প্রিয়জন একটু আগেই সামনে ছিল। প্রিয়জনের সান্নিধ্য ও প্রতিশ্রুতি এখন কবির কাছে স্বপ্নের মতো লাগে, কবি তাঁর প্রিয়জনকে ভুলতে পারে না। 'তাহারেই পড়ে মনে' কবিতায়ও কবির মন প্রিয়জনের স্মৃতিতে কাতর হতে দেখা যায়। প্রিয়জন হারিয়ে স্মৃতিকাতর হওয়া ও বিষণ্ণতা প্রকাশের ক্ষেত্রে উদ্দীপক (ii) ও 'তাহারেই পড়ে মনে' কবিতার সাদৃশ্য রয়েছে।"
        },
        {
          "label": "ঘ",
          "question": "কবির গভীর অন্তর্বেদনা লুকিয়ে আছে প্রকৃতি বর্ণনার আড়ালে।'-উদ্দীপক ও 'তাহারেই পড়ে মনে' কবিতার আলোকে মন্তব্যটি বিচার করো।",
          "explanation": "প্রকৃতি বর্ণনার আড়ালে প্রিয়জনের অতীত স্মৃতিচারণই ছিল উদ্দীপক ও 'তাহারেই পড়ে মনে' কবিতার করিব আসল উদ্দেশ্য। 'তাহারেই পড়ে মনে' কবিতায় প্রকৃতি ও মানবমনের সম্পর্কের একটি গুরুত্বপূর্ণ দিক তাৎপর্যময় অভিব্যক্তি পেয়েছে। প্রকৃতিতে শীত চলে গিয়ে বসন্ত এসেছে অথচ কবি সেই বসন্তের আগমন টেরই পাননি। কারণ কবি তাঁর স্বামীর শোকে আচ্ছন্ন ছিলেন। প্রকৃতির বর্ণনা করতে গিয়ে মূলত অতীত স্মৃতিচারণই করেছেন। উদ্দীপকের কবিতাংশের বর্ণনায় কবির শোকানুভূতি প্রকাশ পেয়েছে। কবি যাকে ভালোবেসেছিলেন তিনি কবিকে ছেড়ে চলে গেছেন। ফলে তাঁর কাছে সকল প্রতিশ্রুতি, প্রেম কিংবা স্বপ্ন মিথ্যা মনে হয়। কেননা কবির চেতানজুড়ে তাঁর প্রিয়জনের ছবি। কিন্তু বাস্তবে তিনি চলে গেছেন বহুদিন আগে। 'তাহারেই পড়ে মনে' কবিতাতেও কবির একই অনুভূতি আমরা লক্ষ করি। 'তাহারেই পড়ে মনে' কবিতায় বসন্ত প্রকৃতির অপরূপ সৌন্দর্য যে কবি মনে আনন্দের শিহরন জাগাবে এবং তিনি তা বাস্তবে ফুটিয়ে তুলবেন-সেটাই প্রত্যাশিত। কিন্তু আলোচ্য কবিতায় কবি স্বামীর মৃত্যুতে শোকাচ্ছন্ন বলে বসন্ত তার সমস্ত সৌন্দর্য নিয়ে হাজির হওয়া সত্ত্বেও কবির অন্তরকে তা স্পর্শ করতে পারেনি। তাই বসন্তের মাঝেও কবির অন্তরজুড়ে থাকে শীতের রিক্ততা। কবির জীবনের দুঃসহ বিষণ্ণতা প্রভৃতির সঙ্গে তাঁর মনের সংযোগকে বিচ্ছিন্ন করেছে। এই যে কবির গভীর অন্তর্বেদনার প্রকৃতিঘনিষ্ঠ রূপ তা উদ্দীপকে নেই। উদ্দীপকে রয়েছে বিরহ বেদনার আবেগঘন বহিঃপ্রকাশ, যেখানে প্রকৃতিঘনিষ্ঠতার দিকটি অনুপস্থিত। তাই বলা যায়, 'তাহারেই পড়ে মনে' কবিতার কবি ও উদ্দীপকের কবি উভয়ের গভীর অন্তর্বেদনা লুকিয়ে আছে প্রকৃতির বর্ণনার আড়ালে।"
        }
      ]
    },
    {
      "number": "7",
      "uddipok": "'পরিচয়ে আমি বাঙালি, আমার আছে ইতিহাস গর্বের- কখনোই ভয় করিনিকো আমি উদ্যত কোনো খড়গের। শত্রুর সাথে লড়াই করেছি, স্বপ্নের সাথে বাস; অস্ত্রেও শান দিয়েছি যেমন শস্য করেছি চাষ; একই হাসিমুখে বাজিয়েছি বাঁশি, গলায় পরেছি ফাঁস আপস করিনি কখনোই আমি- এই হলো ইতিহাস।'",
      "tag": "DCC 25",
      "sub_questions": [
        {
          "label": "ক",
          "question": "'করতল' শব্দের অর্থ কী?",
          "explanation": "'করতল' শব্দের অর্থ হাতের তালু।"
        },
        {
          "label": "খ",
          "question": "'সূর্যকে হৃৎপিন্ডে ধরে রাখা'- বলতে কবি কী বুঝিয়েছেন?",
          "explanation": "'সূর্যকে হৃৎপিণ্ডে ধরে রাখা' বলতে কবি হৃদয়ে কবিতা ধারণকে বুঝিয়েছেন। সূর্য সব শক্তির উৎস। তাই এই সর্বশক্তির আধারকে হৃদয়ে ধারণ করতে পারলে মুক্তি অনিবার্য। কবির মতে, এই সামর্থ্য অর্জনের একমাত্র উপায় হলো কবিতা শোনা, কবিতাকে আত্মস্থ করা। কেননা, কবির কাছে শুধু কবিতাই সত্য, আর সত্যই শক্তি। প্রশ্নোক্ত কথাটির মধ্য দিয়ে এ বিষয়টিই বোঝানো হয়েছে।"
        },
        {
          "label": "গ",
          "question": "উদ্দীপকের ইতিহাস প্রসঙ্গ এবং 'আমি কিংবদন্তির কথা বলছি' কবিতায় ঐতিহ্যচেতনার সাদৃশ্য নির্দেশ করো।",
          "explanation": "নিম্নের অনুরূপ: হাজার বছরের বাঙালি সংস্কৃতির ইতিহাস ও ঐতিহ্যের প্রেক্ষাপটে উদ্দীপকের সাথে 'আমি কিংবদন্তির কথা বলছি' কবিতার চেতনাগত সাদৃশ্য রয়েছে। 'আমি কিংবদন্তির কথা বলছি' কবিতাটি রচনার প্রেক্ষাপটে আছে বাঙালি সংস্কৃতির চিরায়ত ধারা, বাঙালি জাতির সংগ্রামে বিজয় ও মানবিক উদ্ভাসনের অনুষঙ্গ। বাঙালির পূর্বপুরুষের সাহসিকতার গৌরবোজ্জ্বল ইতিহাসের কথা উপস্থাপিত হয়েছে কবিতাটিতে। এই ইতিহাস মাটির কাছাকাছি থাকা মানুষদের ইতিহাস, যারা বাংলার কৃষিজীবী অনার্য। উদ্দীপকে বহুদীর্ঘ পথপরিক্রমার মধ্য দিয়ে এগিয়ে চলা বাংলা ও বাঙালির গৌরবময় ইতিহাসের কথা ব্যক্ত হয়েছে। বাঙালি কখনো অন্যায়ের কাছে মাথা নত করেনি। বাংলার মানুষ হৃদয়ে সোনালি স্বপ্নের বীজ বপণের পাশাপাশি শত্রুর সাথে লড়াই করেছে দ্বিধাহীন চিত্তে। 'আমি কিংবদন্তির কথা বলছি' কবিতাতে এই ইতিহাসের কথা বর্ণিত হয়েছে যার প্রবহমানতায় যুগে যুগে জয় হয়েছে বাংলার, বিজয়ী হয়েছে বাঙালি। তাই বাঙালি জাতির ইতিহাসের পটভূমিতে উদ্দীপকের কবিতাংশটি 'আমি কিংবদন্তির কথা বলছি' কবিতার সঙ্গে চেতনাগত সাদৃশ্য রক্ষা করেছে।"
        },
        {
          "label": "ঘ",
          "question": "\"উদ্দীপকে প্রতিফলিত সংগ্রামী চেতনা যেন 'আমি কিংবদন্তির কথা বলছি' কবিতার ভাবসত্যের সংহতরূপ।”- এ অভিমত মূল্যায়ন করো।",
          "explanation": "নিম্নের অনুরূপ: \"উদ্দীপকে প্রতিফলিত সংগ্রামী চেতনা যেন 'আমি কিংবদন্তির কথা বলছি' কবিতার ভাবসত্যের সংহতরূপ।\"- মন্তব্যটি যথার্থ। 'আমি কিংবদন্তির কথা বলছি' কবিতায় পরাধীনতার গ্লানি থেকে উত্তরণের জন্য বাঙালির দীর্ঘ সংগ্রামের ইতিহাস উঠে এসেছে। এ কবিতায় উচ্চারিত হয়েছে শিকড়সন্ধানী মানুষের সর্বাঙ্গীণ মুক্তির দৃপ্ত ঘোষণা। কবি তাঁর কবিতার মধ্য দিয়ে আমাদের পূর্বপুরুষদের সাহসী ও গৌরবোজ্জ্বল ইতিহাসের কথা উপস্থাপন করেছেন। উদ্দীপকে বাঙালির আবহমান কালের সমৃদ্ধি ও শৌর্য-বীর্যের কথা অঙ্কিত হয়েছে। ইতিহাস অনুসন্ধানে দেখা যায়, বাঙালি কৃষিকাজে সমৃদ্ধি অর্জনের পাশাপাশি প্রস্তুত থেকেছে শত্রুকে মোকাবিলার জন্য। তাই মহান মুক্তিযুদ্ধের সময় অস্তিত্বের প্রয়োজনে বাঙালি সহজেই হাতে তুলে নিতে পেরেছিল আগ্নেয়াস্ত্র। সেই অস্ত্রের আঘাতে শত্রুরা আত্মসমর্পণে বাধ্য হয়েছিল এবং এভাবেই রচিত হয়েছিল বাঙালির নতুন ইতিহাস। 'আমি কিংবদন্তির কথা বলছি' কবিতায় বাঙালির বীরত্বের পরিচয় ফুটে উঠেছে। দীর্ঘ সংগ্রামের পথ পাড়ি দিয়ে আমরা ছিনিয়ে এনেছি আমাদের কাঙ্ক্ষিত স্বাধীনতা। পরাধীনতার শৃঙ্খলে আবদ্ধ আমাদের পূর্বপুরুষদের দীর্ঘদিন ধরে সহ্য করতে হয়েছে সীমাহীন দুর্ভোগ। কিন্তু মুক্তিসংগ্রামীদের অদম্য মানসিকতার ফলেই আমরা পেয়েছি মুক্তির আনন্দ। অপরদিকে, উদ্দীপকেও বাঙালির আপসহীন মানসিকতার পরিচয় ফুটে উঠেছে। বাঙালি যে অস্ত্র দিয়ে শস্য চাষ করেছে, সেই অস্ত্র দিয়েই দেশকে শত্রুমুক্ত করেছে। সুতরাং উদ্দীপকে বাঙালির যে আপসহীন মনোভাবের দিকটি উঠে এসেছে 'আমি কিংবদন্তির কথা বলছি' কবিতায় তা আরও সংহতরূপে প্রকাশ পেয়েছে। তাই প্রশ্নোক্ত মন্তব্যটিকে যথার্থ বলা যায়।"
        }
      ]
    },
    {
      "number": "8",
      "uddipok": "আবু নাসের একজন ধর্মপ্রাণ মানুষ। জীবনে কোনো অন্যায়ের সঙ্গে আপস করেননি। অন্যায়ের প্রতিবাদ করেছেন কিন্তু কারো জীবন নিয়ন্ত্রণের ভার নেননি, নিরহংকার ও বিনয়ী এ লোকটির যা কিছু সম্বল তা দিয়েই চেষ্টা করে গেছেন অন্যকে সাহায্য-সহযোগিতা করার।",
      "tag": "DCC 25",
      "sub_questions": [
        {
          "label": "ক",
          "question": "খালেক ব্যাপারীর দ্বিতীয় স্ত্রীর নাম কী?",
          "explanation": "খালেক ব্যাপারীর দ্বিতীয় স্ত্রীর নাম তানু বিবি।"
        },
        {
          "label": "খ",
          "question": "'খোদার এলেমে বুক ভরে না তলায় পেট শূন্য বলে'- ব্যাখ্যা করো।",
          "explanation": "ধর্মকে ব্যক্তিস্বার্থে ব্যবহার করার দিক থেকে উদ্দীপকের আবু নাসেরের সঙ্গে 'লালসালু' উপন্যাসের মজিদের বৈসাদৃশ্য রয়েছে। 'লালসালু' উপন্যাসের মজিদ একজন লোভী মানুষ। সে ধর্মের প্রতি মানুষের আবেগকে ব্যবহার করে নিজে লাভবান হয়। মজিদ পুরোনো এক কবরকে মোদাচ্ছের পিরের মাজার বলে দাবি করে। সে নিজে ওই মাজারের খাদেম হয়। গ্রামের মানুষ অন্ধবিশ্বাসে মাজারে আসতে থাকে। মাজারে দেওয়া মানুষের সমস্ত অর্থ মজিদ কুক্ষিগত করে। এভাবে সে দিনের পর দিন মানুষকে ঠকিয়ে বিপুল ধনসম্পদের মালিক হয়। উদ্দীপকের আবু নাসের ধর্মপ্রাণ মানুষ কিন্তু তিনি কখনো ধর্মকে ব্যবহার করে কারো জীবন নিয়ন্ত্রণ করেননি। তার যা কিছু সম্বল তা দিয়েই তিনি অন্যকে সাহায্য-সহযোগিতার চেষ্টা করেছেন। ধর্মকে ব্যবহার করে কখনো মানুষের সাথে প্রতারণা করেননি। কিন্তু 'লালসালু' উপন্যাসের মজিদ চরিত্রে আমরা উলটা চিত্র দেখতে পাই। তাই বলা যায়, ধর্মকে ব্যক্তিগত স্বার্থে ব্যবহারের দিক থেকে মজিদ ও আবু নাসেরের মধ্যে পার্থক্য বিদ্যমান।"
        },
        {
          "label": "গ",
          "question": "উদ্দীপকের আবু নাসেরের সঙ্গে 'লালসালু' উপন্যাসের মজিদের বৈসাদৃশ্য আলোচনা করো।",
          "explanation": "ধর্মকে ব্যক্তিস্বার্থে ব্যবহার করার দিক থেকে উদ্দীপকের আবু নাসেরের সঙ্গে 'লালসালু' উপন্যাসের মজিদের বৈসাদৃশ্য রয়েছে। 'লালসালু' উপন্যাসের মজিদ একজন লোভী মানুষ। সে ধর্মের প্রতি মানুষের আবেগকে ব্যবহার করে নিজে লাভবান হয়। মজিদ পুরোনো এক কবরকে মোদাচ্ছের পিরের মাজার বলে দাবি করে। সে নিজে ওই মাজারের খাদেম হয়। গ্রামের মানুষ অন্ধবিশ্বাসে মাজারে আসতে থাকে। মাজারে দেওয়া মানুষের সমস্ত অর্থ মজিদ কুক্ষিগত করে। এভাবে সে দিনের পর দিন মানুষকে ঠকিয়ে বিপুল ধনসম্পদের মালিক হয়। উদ্দীপকের আবু নাসের ধর্মপ্রাণ মানুষ কিন্তু তিনি কখনো ধর্মকে ব্যবহার করে কারো জীবন নিয়ন্ত্রণ করেননি। তার যা কিছু সম্বল তা দিয়েই তিনি অন্যকে সাহায্য-সহযোগিতার চেষ্টা করেছেন। ধর্মকে ব্যবহার করে কখনো মানুষের সাথে প্রতারণা করেননি। কিন্তু 'লালসালু' উপন্যাসের মজিদ চরিত্রে আমরা উলটা চিত্র দেখতে পাই। তাই বলা যায়, ধর্মকে ব্যক্তিগত স্বার্থে ব্যবহারের দিক থেকে মজিদ ও আবু নাসেরের মধ্যে পার্থক্য বিদ্যমান।"
        },
        {
          "label": "ঘ",
          "question": "\"ধর্ম মানুষের মনকে আলোকিত ও সহৃদয় করবে, কিন্তু 'লালসালু' উপন্যাসে তা অনুপস্থিত।\" উক্তিটি উদ্দীপক ও 'লালসালু' উপন্যাসকে কেন্দ্র করে বিশ্লেষণ করো।",
          "explanation": "\"ধর্ম মানুষের মনকে আলোকিত ও সহূদয় করবে, কিন্তু 'লালসালু' উপন্যাসে মজিদের মানসিকতায় তা অনুপস্থিত।\" উক্তিটি যথার্থ। 'লালসালু' উপন্যাসে মজিদ ধর্মকে ব্যবহার করে আত্মপ্রতিষ্ঠা করতে চায়। সে মানুষের ধর্মবিশ্বাস ঐশী শক্তির প্রতি ভক্তি, আনুগত্য, ভয়, শ্রহ্মা, ইচ্ছা, বাসনা সবই নিয়ন্ত্রণ করার চেষ্টা করে। মজিদ মানুষের অজ্ঞতা ও ধর্মান্ধতাকে পুঁজি করে লোক ঠকিয়ে বিত্তশালী হয়ে ওঠে। ধর্মীয় কারণে মানুষের কাছে তার এত কদর হলেও ধর্মীয় জ্ঞান তার ছিল না। সঠিক ধর্মজ্ঞান থাকলে হয়তো তাকে এহেন ফাঁকির আশ্রয় নিতে হতো না। উদ্দীপকের আবু নাসের ধর্মপ্রাণ মানুষ। সে কখনো কোনো অন্যায়ের সাথে আপস করেনি। তিনি নিরহংকার ও বিনয়ী। ধর্মকে কখনো তিনি অপব্যবহার করেননি বরং তার ধর্মপ্রাণ মানসিকতা একটি আলোকিত মানুষকে নির্দেশ করে। 'লালসালু' উপন্যাসে মজিদের ক্ষেত্রে এমন দৃষ্টিভঙ্গি দেখা যায় না।'লালসালু' উপন্যাসে ধর্মভীরু মানুষের ভক্তির সুযোগ নিয়ে পিরপ্রথার এক চলমান রূপের সন্ধান পাওয়া যায়। যেখানে মানুষের অন্ধবিশ্বাসকে কাজে লাগিয়ে দিনের পর দিন তাদের ঠকানো হয়। ব্যক্তিগত স্বার্থ হাসিলের জন্য কিছু মানুষ ধর্মের আশ্রয় নিতে থাকে। কিন্তু উদ্দীপকে ধর্মের এ ধরনের কোনো অপব্যবহার প্রদর্শিত হয়নি। উপরন্তু ধর্ম যে মানুষের মনকে আলোকিত ও সমৃদয় করতে পারে তার নিদর্শন উদ্দীপকে পাওয়া যায়। 'তাই বলা যায়, প্রশ্নোত্ত উক্তিটি যথার্থ।"
        }
      ]
    },
    {
      "number": "9",
      "uddipok": "'লালসালু' উপন্যাসে ধর্মভীরু মানুষের ভক্তির সুযোগ নিয়ে পিরপ্রথার এক চলমান রূপের সন্ধান পাওয়া যায়। যেখানে মানুষের অন্ধবিশ্বাসকে কাজে লাগিয়ে দিনের পর দিন তাদের ঠকানো হয়। ব্যক্তিগত স্বার্থ হাসিলের জন্য কিছু মানুষ ধর্মের আশ্রয় নিতে থাকে। কিন্তু উদ্দীপকে ধর্মের এ ধরনের কোনো অপব্যবহার প্রদর্শিত হয়নি। উপরন্তু ধর্ম যে মানুষের মনকে আলোকিত ও সমৃদয় করতে পারে তার নিদর্শন উদ্দীপকে পাওয়া যায়। 'তাই বলা যায়, প্রশ্নোত্ত উক্তিটি যথার্থ।",
      "tag": "DCC 25",
      "sub_questions": [
        {
          "label": "ক",
          "question": "'লালসালু' উপন্যাসে বর্ণিত হাসপাতালটি কোথায়?",
          "explanation": "'লালসালু' উপন্যাসে বর্ণিত হাসপাতালটি করিমগঞ্জ শহরে।"
        },
        {
          "label": "খ",
          "question": "'সে যেন খাঁচায় ধরা পড়েছে।'- বুঝিয়ে লেখো।",
          "explanation": "মজিদের সাথে বিয়ের পর জমিলার ঘরে বন্দিদশার দিক বর্ণনা করতে গিয়ে লেখক এ কথাটি বলেছেন। জমিলা অল্পবয়সি মেয়ে। সে তার কৈশোরের স্বভাবসুলভ চপলতা থেকে কোনো নিয়ম-শৃঙ্খলা মেনে চলতে চায় না। কিন্তু মজিদের সাথে বিয়ে হওয়ার কারণে তার সে স্বাধীনতা খর্ব হয়। বিষয়টিকে বোঝাতেই আলোচ্য উক্তিটির অবতারণা করা হয়েছে।"
        },
        {
          "label": "গ",
          "question": "উদ্দীপকে বর্ণিত রসুলপুরের পিরের সঙ্গে 'লালসালু' উপন্যাসে কার এবং কী সাদৃশ্য আছে? বর্ণনা করো।",
          "explanation": "উদ্দীপকে বর্ণিত রসুলপুরের পিরের সঙ্গে 'লালসালু' উপন্যাসের আওয়ালপুরের পির ও তার কর্মকাণ্ডের সাদৃশ্য রয়েছে। 'লালসালু' উপন্যাসে মহব্বতনগর গ্রামের তিন গ্রাম পরে নতুন একজন পির আসে। তার নামে কুসংস্কারাচ্ছন্ন মানুষজন রটায় এই যে তিনি নাকি মৃত মানুষ জীবন্ত করতে পারেন। তার ভক্তরা আরও দাবি করে যে দুপুরের সূর্যকে তাদের পির সাহেব এক স্থানে রহিত করে রাখতে পারেন। এই পিরের সুনাম ছড়িয়ে পড়লে সবাই দলে দলে আওয়ালপুরের পিরের আস্তানায় যেতে থাকে বিভিন্ন স্বার্থ হাসিলের জন্য। মজিদের নিকট মানুষের আনাগোনা কমে যায়। উদ্দীপকের রসুলপুর গ্রামে নতুন একজন পিরের আগমন ঘটে। পিরের বুহানি শক্তি বর্ণনায় বলা হয় এই পিরের নাম নিলেই নাকি রোগী সুদ্ধ হয়ে যায়। পিরের শক্তির প্রচার হয়ে গেলে সকলে তার নিকট তাবিজ নিতে যায়। নতুন পির আসায় রমিজের কাছে আর কেউ আসে না। 'লালসালু' উপন্যাসেও আমরা দেখতে পাই মজিদের নিকট মানুষজন আসে না বরং তারা সবাই আওয়ালপুরের নতুন পিরের কাছে যায়। উদ্দীপক ও 'লালসালু' উপন্যাসের বর্ণনা থেকে আমরা লক্ষ করি যে, উদ্দীপকে বর্ণিত রসুলপুরের পিরের সঙ্গে আমাদের পাঠ্য উপন্যাসের আওয়ালপুরের পির ও তাদের ভণ্ড ও কপট কর্মকাণ্ডের সাদৃশ্য বিদ্যমান।"
        },
        {
          "label": "ঘ",
          "question": "উদ্দীপকের রমিজের সংকট 'লালসালু' উপন্যাসের মজিদের সংকটকে কতটা প্রতীকায়িত করে? মূল্যায়ন করো।",
          "explanation": "'লালসালু' উপন্যাসে বর্ণিত আওয়ালপুরের পিরের আগমন ঘটলে মজিদের ভিতর যে অন্তর্জালার সৃষ্টি হয়, উদ্দীপকের রমিজের উক্ত সংকট উপন্যাসের মজিদের যে সংকটকে পূর্ণ প্রতীকায়িত করে। 'লালসালু' উপন্যাসে মজিদ ধর্মব্যাবসার মাধ্যমে প্রতিষ্ঠা লাভ করে। শিকড়বিহীন মজিদ একসময় হয়ে উঠে সচ্ছলতার প্রতীক। কিন্তু আওয়ালপুরে নতুন পিরের আগমন ঘটলে তার একক আধিপত্যে ভাটা পড়ার ভয়ে মজিদ শরিকত হয়। মজিদ নিজের অক্ষমতা সম্পর্কে জানে। শুধু বৃদ্ধির জোরে সে প্রতিষ্ঠা পেয়েছে। আওয়ালপুরের পিরের আগমনে মজিদের সৃষ্ট মিথ্যার রাজত্ব যুমকির মুখে পড়বে। তাই মজিদের ভিতরে সংকট তৈরি হয়। উদ্দীপকেও আমরা এমন দৃশ্যের অবতারণা লক্ষ করি। পির রমিজ থাকার সত্ত্বেও দুই গ্রাম পরে নতুন পিরের আবির্ভাব ঘটে। তার নাম-ডাক শুনে লোকজন রসুলপুর গ্রামে যাতায়াত শুরু করে। রমিজের কাছে কেউ আসে না। ফলে রমিজ একটি সংকটের মাঝে পড়ে যায়। একই ধরনের সংকটে আমরা উপন্যাসের মজিদকে পড়তে দেখি। উপন্যাসের মজিদের একক আধিপত্যে প্রভাব পড়ার শঙ্কা তাকে ভীত করে তোলে। তাই মজিদ একটি সংকটময় পরিস্থিতিতে পড়ে যায়। অন্যদিকে রমিজও তার সব মুরিদ হারিয়ে ফেলে নতুন আগত এক পিরের কারণে। ধর্মব্যবসায়ী রমিজ ও মজিদ উভয়ই একই ধরনের সংকটে পতিত হয়। অতএব বলা যায় যে, উদ্দীপকের রমিজের সংকট 'লালসালু' উপন্যাসের মজিদের সংকটকে পূর্ণ প্রতীকায়িত করে।"
        }
      ]
    },
    {
      "number": "10",
      "uddipok": "শেক্সপিয়রের নাটক 'ম্যাকবেথ'-এ রাজা ডানকানকে সেনাপতি ম্যাকবেথ নিমন্ত্রণ করেন। ভোজন শেষে রাজা ঘুমাতে গেলে লেডি ম্যাকবেথের প্ররোচনায় নিজে রাজা হওয়ার আশায় ডানকানকে হত্যা করে ম্যাকবেথ।",
      "tag": "DCC 25",
      "sub_questions": [
        {
          "label": "ক",
          "question": "নারান সিং-এর ছদ্মবেশী নাম কী ছিল?",
          "explanation": "নারান সিং-এর ছদ্মবেশী নাম রাইসুল জুহালা।"
        },
        {
          "label": "খ",
          "question": "তুমি কম সাপিনী নও।'- উক্তিটি ব্যাখ্যা করো।",
          "explanation": "'তুমি কম সাপিনী নও'- উক্তিটি করেন 'সিরাজউদ্দৌলা' নাটকের ঘসেটি বেগম আমিনাকে উদ্দেশ করে। নবাব সিরাজউদ্দৌলা সিংহাসনে আরোহণের পর থেকেই তাঁর বড়ো খালা ঘসেটি বেগম বিরূপ আচরণ করা শুরু করেন। সিরাজের সিংহাসনে আরোহণ করাকে তিনি ভালোভাবে নেননি। তার ধারণা সিরাজের মা, তার বোন আমিনা, তার বাবা আলিবর্দি খাঁকে ছলনায় ভুলিয়ে সিংহাসন দখল করেছেন। তাই হিংসাত্মক মনোভাব নিয়ে তার বোন আমিনাকে উদ্দেশ করে ঘসেটি বেগম প্রশ্নোক্ত উক্তিটি করেন।"
        },
        {
          "label": "গ",
          "question": "উদ্দীপকের ম্যাকবেথ এবং লেডি ম্যাকবেথ চরিত্র দুটি 'সিরাজউদ্দৌলা' নাটকের কোন কোন চরিত্রের সঙ্গে কতটুকু মেলে?",
          "explanation": "নিম্নের অনুরূপ: উদ্দীপকের ম্যাকবেথ ও লেডি ম্যাকবেথ চরিত্র দুটি 'সিরাজউদ্দৌলা' নাটকের মোহাম্মদি বেগ ও ক্লাইভ চরিত্রের সঙ্গে অর্থলিপ্সা ও প্ররোচনাকারী হিসেবে অনেকাংশে মেলে। 'সিরাজউদ্দৌলা' নাটকের মিরন ছিল মিরজাফরের পুত্র। লর্ড ক্লাইভকে বোঝায় যে, সিরাজউদ্দৌলার পতন হলে মিরজাফরই হবেন বাংলার নবাব এবং মিত্রন হবেন ছায়া নবাব। ক্লাইভের এমন প্ররোচনায় ক্ষমতার লোভ থেকেই মিরন মোহাম্মদি বেগকে নবাব সিরাজকে হত্যার জন্য ভাড়া করে। আর টাকার লোভে মোহাম্মদি বেগ বন্দি সিরাজউদ্দৌলাকে নির্মমভাবে হত্যা করে। উদ্দীপকে দেখা যায় রাজা ডানকানকে লেডি ম্যাকবেথের প্ররোচনায় হত্যা করে সেনাপতি ম্যাকবেথ। রাজাকে ম্যাকবেথ নিমন্ত্রণ করে নিজের বাসায় নিয়ে আসে। ভোজ শেষে রাজা ঘুমাতে যান। তখন লেডি ম্যাকবেথ সেনাপতি ম্যাকবেথকে এই মর্মে প্ররোচিত করেন যে ডানকানকে হত্যা করতে পারলে পরবর্তী রাজা হবেন ম্যাকবেথ। সেই আশায় ম্যাকবেথ নিজে রাজা ডানকানকে হত্যা করেন। উদ্দীপকের এই ম্যাকবেথ এবং লেডি ম্যাকবেথ চরিত্র দুটি 'সিরাজউদ্দৌলা' নাটকের মোহাম্মদি বেগ এবং ক্লাইভ চরিত্রের সাথে অনেকটা মিলে। ক্লাইভপ্ররোচনাকারী হিসেবে লেডি ম্যাকবেথের সাদৃশ্যপূর্ণ। সে মিরনকে প্ররোচিত করে যে, সিরাজউদ্দৌলাকে হত্যা করতে না পারলে নবাবের মসনদ তো দূরের কথা, সিরাজউদ্দৌলার সুন্দরী স্ত্রী লুৎফরিসাও তাকে ধরা দেবে না। এই লোভে মিরন দশ হাজার টাকার চুক্তিতে মোহাম্মদি বেগকে দিয়ে সিরাজউদ্দৌলাকে হত্যা করায়। এখানে হত্যাকারী হিসেবে মোহাম্মদি বেগ ম্যাকবেথের সাথে তুলনীয়। যদিও উদ্দীপকের ম্যাকবেথ নিজেই ডানকানকে হত্যা করেছিল ক্ষমতার লোভে। কিন্তু আলোচ্য নাটকে মোহাম্মদি বেগ সিরাজউদ্দৌলাকে হত্যা করে টাকার লোভে। উভয় স্থানেই লোড কাজ করেছে।"
        },
        {
          "label": "ঘ",
          "question": "\"অর্থ, ক্ষমতা ও স্বার্থ- এ তিনই 'সিরাজউদ্দৌলা' নাটকের যড়যন্ত্র, হত্যা ও হঠকারিতার জনক।\"- উদ্দীপক ও 'সিরাজউদ্দৌলা' নাটক অবলম্বনে এই উক্তির যথার্থতা বিচার করো।",
          "explanation": "অর্থ, ক্ষমতা ও স্বার্থ'- এই তিনই 'সিরাজউদ্দৌলা' নাটকের ষড়যন্ত্র, হত্যা ও হঠকারিতার জনক- উদ্দীপক ও 'সিরাজউদ্দৌলা' নাটকে এই তিনটি বিষয়ই ষড়যন্ত্র, হত্যা ও হঠকারিতার পিছনে মন্ত্রণা জুগিয়েছে। 'সিরাজউদ্দৌলা' নাটকের যত ষড়যন্ত্র ও হঠকারিতার ঘটনা প্রতীয়মান হয়েছে তার মূলে ছিল স্বার্থের দ্বন্দ্ব। অর্থ ও ক্ষমতার মোহে সিরাজের আপনজন ও কাছের লোকেরা তাঁর পতন ত্বরান্বিত করে। তারা বিদেশি বেনিয়াদের সাথে ষড়যন্ত্রে লিপ্ত হয়ে, বাংলার নবাবকে ক্ষমতার যুদ্ধ করার বন্দোবস্ত করে। আর অর্থের লোভে মোহাম্মদি বেগ নবাব সিরাজকে হত্যা করতে দ্বিধা করে না। উদ্দীপকেও আমরা অর্থ, ক্ষমতা ও স্বার্থ- এই তিনটির কারণে ষড়যন্ত্র, হত্যা ও হঠকারিতার উদ্রেক দেখতে পাই। সেখানে রাজা ডানকানের হত্যার পিছনে ক্ষমতার মোহই মুখ্য ছিল। লেডি ম্যাকবেথ সেনাপতি ম্যাকবেথকে প্ররোচিত করে ডানকানকে হত্যা করার জন্য। রাজার মৃত্যু হলে সেনাপতি ম্যাকবেথই হবেন পরবর্তী রাজা- এই ক্ষমতার লোভম্যাকবেথকে রাজা ডানকানকে হত্যায় চালিত করেছে। কারণ রাজা হলে অর্থ ও ক্ষমতা দুটোই তিনি লাভ করবেন। 'সিরাজউদ্দৌলা' নাটকের সিরাজউদ্দৌলার হত্যার পিছনে আলোচ্য তিনটি বিষয় সক্রিয় ছিল। প্রথমে ইস্ট ইন্ডিয়া কোম্পানি এদেশে ব্যাবসা করার জন্য এসেছিল। তারা জনগণকে শোষণ পীড়ন করে অর্থ কামাই করাকে মুখ্য হিসেবে নিয়েছিল। কিন্তু পরক্ষণে তারা নবাব সিরাজকে ক্ষমতাচ্যুত করে তাদের মর্জি মতো বাংলা থেকে সকল সুযোগ-সুবিধা নেওয়ার মিশনে নামে। তাদের এমন হঠকারী চিন্তা সফল হয় নবাব সিরাজের ক্ষমতা ও অর্থলোভী সভাসদদের মাধ্যমে। নবাবের অতি আপনজন ও কাছের লোকেরা তার বিরুদ্ধে ষড়যন্ত্রে লিপ্ত হয়। এর মধ্যে অন্যতম হলো আপন খালা ঘসেটি বেগম। যিনি সিরাজউদ্দৌলার নবাব হওয়াকে মেনে নিতে পারেননি। তাঁর আশা ছিল ছেলে শওকতজজ্ঞা হবেন বাংলার নবাব। অন্যদিকে প্রধান সেনাপতি মিরজাফর ও সেনাপতি রাজবল্লভ, রায়দুর্লভ, জগৎশেঠ, উমিচাঁদ প্রমুখেরা ক্ষমতা ও অর্থ লাভের আশায় নবাব সিরাজের বিরুদ্ধে অবস্থান নেয়। তারা প্রাসাদ ষড়যন্ত্রের মাধ্যমে ব্রিটিশদের সাথে গোপন আঁতাঁত করে নবাব সিরাজের পতন ত্বরান্বিত করে। তাছাড়া সিরাজউদ্দৌলার মা-বাবার পিতৃস্নেহে লালিত মোহাম্মদি বেগ দশ হাজার টাকার লোভে সিরাজকে নির্মমভাবে হত্যা করে। উদ্দীপকেও অর্থ, ক্ষমতা ও স্বার্থ- এই তিনটি ষড়যন্ত্র, হত্যা ও হঠকারিতার মূল চালিকাশক্তি হিসেবে দেখা যায়। তাই -এই তিনটিকে ষড়যন্ত্র, হত্যা ও হঠকারিতার জনক বলা যায়।"
        }
      ]
    },
    {
      "number": "11",
      "uddipok": "আব্দুল খুব লোভী প্রকৃতির লোক। পয়সার লোভে সে আপন ভাইয়ের সর্বনাশ করতেও পিছপা হয় না। ভাইয়ের শত্রু তাকে টাকার লোভ দেখিয়ে একটি জাল দলিলে সই করায় যে, নিজের ভাইকে শত্রুর হাতে তুলে দিতে পারলে তাকে দুই লাখ টাকা দেওয়া হবে। কিন্তু পরবর্তীকালে সেই টাকা তাকে আর দেওয়া হলো না। টাকার শোকে সে পাগল হয়ে গেল।",
      "tag": "DCC 25",
      "sub_questions": [
        {
          "label": "ক",
          "question": "সিরাজউদ্দৌলা' নাটকে কয়টি অঙ্ক রয়েছে?",
          "explanation": "'সিরাজউদ্দৌলা' নাটকে চারটি অঙ্কে রয়েছে।"
        },
        {
          "label": "খ",
          "question": "'আমার নালিশ আজ আমার নিজের বিরুদ্ধে।'- এ উক্তির তাৎপর্য কী?",
          "explanation": "প্রজাদের দুর্ভোগের জন্য অন্য কাউকে দোষারোপ না করে আত্মগ্লানি প্রকাশ করতে গিয়ে নবাব সিরাজউদ্দৌলা এ কথা বলেছেন। উৎপীড়িত ব্যক্তিকে দরবারে ডাকার পূর্বে নবাব তাঁর পারিষদদের ডেকে তাঁদের নিজ নিজ দায়িত্ব পুনরায় স্মরণ করিয়ে দেন। এতে অসন্তুষ্ট হয়ে মিরজাফর নবাবকে প্রশ্ন করে, তিনি তাদের সন্দেহ করছেন কি না? কিন্তু নবাব কোনো অভিযোগ জানাতে চান না। বাংলার প্রজাদের সুখ-স্বাচ্ছন্দ্য বিধান না করতে পারায় নিজেকেই অপরাধী আখ্যা দেন তিনি। আর এ প্রসঙ্গেই তিনি নিজের বিরুদ্ধে নালিশের কথা বলেন।"
        },
        {
          "label": "গ",
          "question": "উদ্দীপকের আব্দুল 'সিরাজউদ্দৌলা' নাটকের কোন চরিত্রের সঙ্গে মিল আছে? কী মিল আছে? ব্যাখ্যা দাও।",
          "explanation": "অর্থলোভী মানসিকতার দিক থেকে উদ্দীপকের আব্দুলের সাথে 'সিরাজউদ্দৌলা' নাটকের উমিচাঁদের সাদৃশ্য রয়েছে। আলোচ্য নাটকের উমিচাঁদ প্রচণ্ড অর্থলোভী একজন মানুষ ছিল। দালালি ব্যবসায় করে কোটি টাকার মালিক বনে যাওয়া উমিচাঁদ দেশের রাজনীতিতে অনুপ্রবেশ করে। সিরাজের বিরুদ্ধে ইংরেজরা জয়ী হলে সে বিশ লক্ষ টাকা পাবে এমন চুক্তি করেছিল উমিচাঁদ। যুদ্ধ জয়ের পর চুক্তি নিয়ে ক্লাইভপ্রতারণা করলে টাকার শোকে সে পাগল হয়ে পথে পথে ঘুরেছে। উদ্দীপকের আব্দুল লোভী প্রকৃতির মানুষ। টাকা ছাড়া সে কিছুই চেনে না। টাকার লোভে সে নিজের ভাইকে শত্রুর হাতে তুলে দেওয়ার শর্তে রাজি হয়। পরবর্তীকালে টাকা নিয়ে সে প্রতারণার শিকার হলে পাগল হয়ে যায়। আলোচ্য নাটকের উমিচাঁদও আব্দুলের মতো অর্থলোভী ছিল। ইংরেজদের সঙ্গে অন্যদের চুক্তিতে উমিচাঁদ লিখিয়ে নিয়েছিল যে, ইংরেজরা জয়ী হলে সে বিশ লক্ষ টাকা পাবে। ধূর্ত ক্লাইভ এ নিয়ে উমিচাঁদের সঙ্গে প্রতারণা করলে সে পাগল হয়ে পথে পথে ঘুরে অকালে মৃত্যুবরণ করে। অর্থলোভী মানসিকতা ও তার পরিণতির দিক থেকে আব্দুল ও উমিচাঁদ সাদৃশ্যপূর্ণ হয়ে উঠেছে।"
        },
        {
          "label": "ঘ",
          "question": "'লোভ মানুষকে অন্ধ করে দেয়।' উদ্দীপক ও 'সিরাজউদ্দৌলা' নাটককে কেন্দ্র করে উক্তিটি বিচার করো।",
          "explanation": "উদ্দীপকে ও 'সিরাজউদ্দৌলা' নাটক অনুসারে বিচার করলে 'লোভমানুষকে অন্ধ করে দেয়, উক্তিটি যথার্থ। 'সিরাজউদ্দৌলা' নাটকে আমরা দেখতে পাই ইংরেজদের প্রদেয় অর্থের লোভে নবাবের সভসদরা নবাবের সাথে বিশ্বাসঘাতকতা করে। উমিচাঁদ, রায়বল্লভ, রাজবল্লভ ও মোহাম্মদি বেগকে আমরা অর্থের লোভে দেশের স্বার্থ বিক্রি করতে দেখি। নবাব সিরাজের ভ্রাতৃস্থানীয় হওয়ার পরেও মোহাম্মদি বেগ দশ হাজার টাকার বিনিময়ে নবাবকে হত্যা করে। কিন্তু ইংরেজরা দিন শেষে এদের সবার সাথে প্রতারণা করে। উদ্দীপকের আব্দুল একজন লোভী প্রকৃতির মানুষ। টাকার জন্য সে আপন ভাইয়ের ক্ষতিও করতে রাজি। তার ভাইয়ের শত্রু তাকে টাকার লোভ দেখিয়ে জাল দলিলে সই করিয়ে নেয়। তাকে প্রতিশ্রুতি দেওয়া হয় ভাইকে তাদের হাতে তুলে দিলে বিনিময়ে সে দুই লক্ষ টাকা পাবে। কিন্তু দিন শেষে সে উক্ত টাকা পায় না। উপরন্তু টাকার শোকে সে পাগল হয়ে যায়। 'সিরাজউদ্দৌলা' নাটকেও উমিচাঁদসহ নবাবের অন্যান্য সভসদদের প্রতারিত হতে দেখা যায়। 'সিরাজউদ্দৌলা' নাটকের সভসদদের অর্থলোভে দেশের প্রতি বিশ্বাসঘাতকতা করতে দেখা যায়। উমিচাঁদ ইংরেজরা জয়ী হলে কুড়ি লক্ষ টাকা পাওয়ার লোভে নবাবের সাথে বিশ্বাসঘাতকতা করে। নবাবের ভ্রাতৃসম মোহাম্মদি বেগ দশ হাজার টাকার বিনিময়ে নবাবকে হত্যা করে। উদ্দীপকেও আমরা দেখি দুই লক্ষ টাকার বিনিময়ে আব্দুল নিজের ভাইয়ের ক্ষতি করতে দ্বিধা করে না। তাই 'সিরাজউদ্দৌলা' নাটক ও উদ্দীপকের সবদিক বিচার করে বলা যায়, প্রশ্নোক্ত মন্তব্যটি যথার্থ।"
        }
      ]
    }
  ]
}