{
  "title": "জয়পুরহাট গার্লস ক্যাডেট ২০২৪",
  "subtitle": "বাংলা (11)",
  "questions": [
    {
      "number": "1",
      "uddipok": "রবীন্দ্রনাথ ঠাকুরের 'স্ত্রীর পত্র' গল্পের মেজো বউ পুরুষতান্ত্রিক সমাজের বিরুদ্ধে নীরব প্রতিবাদ জানিয়ে সমাজে নিজের অবস্থান তৈরি করেছেন। সে সমাজের শৃঙ্খল ও সংসারের জাল ছিন্ন করেছে মেজো বউয়ের শেষ কথা ছিল'- তোমাদের গালিকে আমি আর ভয় করিনে। আমার সম্মুখে আজ নীল সমুদ্র, আমার মাথার উপরে আষাঢ়ের মেঘপুঞ্জ।",
      "tag": "JGCC 24",
      "sub_questions": [
        {
          "label": "ক",
          "question": "",
          "explanation": "'স্বয়ংবরা' অর্থ যে মেয়ে নিজেই স্বামী নির্বাচন করে।"
        },
        {
          "label": "খ",
          "question": "",
          "explanation": "নিজের ফাঁকি ধরা পড়ায় লজ্জায় মামার মুখ লাল হয়ে উঠেছিল। মামা সেকরাকে সঙ্গে এনেছিলেন মূলত মেয়ের বাবাকে অপমান করার জন্য। কিন্তু মেয়ের গহনায় কোনো খাদ না থাকায় এবং গহনার সংখ্যা ও ওজন দাবির তুলনায় বেশি হওয়ায় মামা বিপাকে পড়েন। অপরদিকে, বরপক্ষের দেওয়া এয়ারিংয়ে সোনার ভাগ সামান্য থাকায় এবং মেয়ের বাবা সেটি ফেরত দেওয়ায় মামা রাগে ও লজ্জায় লাল হয়ে উঠেছিলেন।"
        },
        {
          "label": "গ",
          "question": "",
          "explanation": "উদ্দীপকের মেজ বউ 'অপরিচিতা' গল্পের নারীর আত্মমর্যাদার দিকটি তুলে ধরেছে। অপরিচিতা' গল্পটি নারীর স্বাতন্ত্র্য ও বলিষ্ঠ ব্যক্তিত্ব বজায় রেখে এগিয়ে যাওয়া দৃঢ় পদক্ষেপের গল্প তুলে ধরেছে। গল্পের নায়িকা কল্যাণী একজন দৃঢ়চেতা ও ব্যক্তিত্বসম্পন্ন নারী। বিয়ের আসরে বিয়ে ভেঙে গেলেও সে মানসিকভাবে দুর্বল হয়ে পড়েনি বরং সে আত্মশক্তিতে বলীয়ান হয়ে দেশের কল্যাণে, নারীদের উন্নয়নে, সমাজ সেবামূলক কাজে নিজেকে নিয়োজিত করে। উদ্দীপকের মেজ বউ পুরুষতান্ত্রিক সমাজের বিরুদ্ধাচারণ করে নিজের জীবনের পথ নিজেই বেছে নেয়। সমাজের শৃঙ্খল ও সংসারের জাল ছিন্ন করে স্বাধীন ও স্বতন্ত্র জীবনের মালিক হয়। নিজের জীবনের আধিপত্য নিজে গ্রহণ করার সিদ্ধান্ত নেয়। 'অপরিচিতা' গল্পের নায়িকার মধ্যেও এই ব্যক্তিত্ববোধের দৃঢ়তা সুস্পষ্ট। বিয়ে ভেঙে যাওয়ার পরেও সমাজে কথাকে ভয় না পেয়ে দেশমাতৃকার প্রতি আত্ম নিবেদন তার সুশিক্ষা ও উন্নত ব্যক্তিত্ববোধের পরিচায়ক। তাই বলা যায়, উদ্দীপকের মেজ বউ 'অপরিচিতা' গল্পের নারীর আত্মমর্যাদার দিকটি তুলে ধরেছে।"
        },
        {
          "label": "ঘ",
          "question": "",
          "explanation": "উদ্দীপকের অনুপস্থিত মেজ ভাই যেন 'অপরিচিতা' গল্পের পুরুষতান্ত্রিক সমাজের প্রতিনিধি অনুপম। 'অপরিচিতা' গল্পের অনুপম পুরুষতান্ত্রিক সমাজেরই সার্থক প্রতিনিধি। তার ব্যক্তিত্বহীনতা ও আক্ষেপ চরিত্রটিকে অনন্য উচ্চতায় আসীন করেনি। তাই আগ্রহ থাকা সত্ত্বেও সে কল্যাণীর দ্বারা উপেক্ষিত। উদ্দীপকের মেজ ভাই অনুপস্থিত হলেও মেজ বউয়ের মানসিকতায় তার চরিত্র কল্পনা করা যায়। মেজ বউ পুরুষতান্ত্রিক সমাজের বিরুদ্ধে প্রতিবাদী হয়ে উঠেন সমাজের নেতিবাচক মনোবৃত্তির কারণে। নারীদের প্রতি অবহেলা, অবজ্ঞা প্রদর্শনই পুরুষতান্ত্রিক সমাজের ধর্ম হয়ে থাকে। সে ধর্মের কবলে পড়ে মেজ বউ বিয়ের প্রতি অনাগ্রহী ও পুরুষতান্ত্রিক সমাজের প্রতি নীরব প্রতিবাদী হয়ে ওঠে। অনুপস্থিত মেজ ভাই যেন মেজ বউয়ের সেই প্রতিবাদী হয়ে ওঠার পিছনের পুরুষ। 'অপরিচিতা' গল্পের অনুপম একজন দুর্বল পুরুষের রূপায়ণ। সে পুরুষতান্ত্রিক সমাজের চিন্তা-চেতনার বাইরে যেতে পারে না। বিয়ের লগ্নের সময় গহনা নিয়ে তার মামার বাড়াবাড়ি সে প্রত্যক্ষ করলেও তার বিরুদ্ধে সে নির্লিপ্ত থাকে। মামার কাছে সে নারীর প্রতি অবমাননার বিষয়ে কিছু বলতে পারে না। ফলে সকল আয়োজন সত্ত্বেও কল্যাণী ও তার বিয়ের লগ্ন নিঃশেষ হয়। এতে অনুপমের মনে অদেখা কল্যাণীর প্রতি সীমাহীন ভালোবাসাপূর্ণ আকর্ষণ তৈরি হলেও কল্যাণী থাকে তার সম্পূর্ণ বিপরীতে। সে বিয়ে না করার সিদ্ধান্ত নিয়ে নারীশিক্ষায় ব্রত থাকে। তার মাঝে পুরুষতান্ত্রিক সমাজের প্রতি নীরব ক্ষোভ থাকে। এজন্য অনুপমও কম দায়ী নয়। সে যদি বলিষ্ঠ ও অন্যায়ের বিরুদ্ধে প্রতিবাদী হতো তবে গল্পটির পরিণতি ভিন্ন হতে পারত। উদ্দীপকের অনুপস্থিত মেজ ভাইও পুরুষতান্ত্রিক সমাজের প্রতিনিধি হিসেবে অনুপমের সমরূপ।"
        }
      ]
    },
    {
      "number": "2",
      "uddipok": "হঠাৎ নিরীহ মাটিতে কখন জন্ম নিয়েছে সচেতনতার ধান গত আব্দালের মৃত্যুকে দুহে আবার এসেছে বাংলাদেশের প্রাণ",
      "tag": "JGCC 24",
      "sub_questions": [
        {
          "label": "ক",
          "question": "",
          "explanation": "ছাত্র-ছাত্রীরা জেলগেটে এসে স্লোগান দিচ্ছিল।"
        },
        {
          "label": "খ",
          "question": "",
          "explanation": "দীর্ঘদিন পর স্বামী শেখ মুজিবুর রহমানকে কাছে পাওয়ার আনন্দে স্ত্রী রেণু তথা শেখ ফজিলাতুন্নেসা মুজিবের কথার বাঁধ ভেঙে যায়। 'বায়ান্নর দিনগুলো' রচনা থেকে জানা যায়, শেখ ফজিলাতুন্নেসা মুজিব ছিলেন খুব চাপা স্বভাবের। স্বাভাবিকভাবে তিনি খুব কম কথা বলতেন। কিন্তু দীর্ঘদিন জেলে থাকার পর শেখ মুজিবুর রহমান বাড়ি ফিরে এলে তিনি আবেগপ্রবণ হয়ে পড়েন। এতদিনের জমানো কথা স্বামীকে বলার জন্য তিনি ব্যস্ত হয়ে পড়েন। এ বিষয়টি বোঝাতে বাঁধ ভাঙার উপমা দেওয়া হয়েছে।"
        },
        {
          "label": "গ",
          "question": "",
          "explanation": "উদ্দীপকের 'সচেতনতার ধান 'বায়ান্নর দিনগুলো' রচনার অন্যায়- অত্যাচারের বিরুদ্ধে বাঙালিদের সোচ্চার হয়ে ওঠার দিকটি তুলে ধরেছে। 'বায়ান্নর দিনগুলো' রচনায় পাকিস্তানি শাসকগোষ্ঠীর বিরুদ্ধে বঙ্গবন্ধু শেখ মুজিবুর রহমানের প্রতিবাদের চিত্র প্রকাশিত হয়েছে। সেই সাথে উঠে এসেছে তৎকালীন জনতার প্রতিবাদী আন্দোলনের দৃশ্য। অন্যায়ের বিরুদ্ধে লড়তে একটা গোটা জাতি জেগে উঠেছে স্বতঃস্ফূর্ত শক্তিতে। তারা নিজের অধিকার আদায় করতে মাঠে নেমেছে শক্ত হাতে। অন্যায়ভাবে নিজের মাতৃভাষাকে কেড়ে নিতে দিবে না কোনো অপশক্তিকে। উদ্দীপকেও রয়েছে প্রতিবাদ, তবে তার ভাষা ভিন্ন। উদ্দীপকের কবিতাংশে অন্যায়ের বিরুদ্ধে নিরীহ বাঙালির সোচ্চার হওয়ার কথা ঘোষিত হয়েছে। শত্রুদের দ্বারা বারবার নির্যাতিত হতে হতে হঠাৎ করেই যেন তাদের মাঝে জেগে বসেছে প্রতিবাদী মনোভাব। সেই ক্ষোভ যে কবে মাথা চাড়া দিয়ে উঠেছে কবি তা জানতেই পারেনি। তাইতো কবি, প্রতিবাদী মনোভাবকে রূপক অর্থে 'সচেতনতার ধান' হিসেবে আখ্যায়িত করেছেন। তাই বলা যায়, প্রতিবাদী ও সংগ্রামী হয়ে ওঠার দিকটি 'বায়ান্নর দিনগুলো' রচনা থেকে উদ্দীপকে ফুটে উঠেছে।"
        },
        {
          "label": "ঘ",
          "question": "",
          "explanation": "\"উদ্দীপকের 'গত আকালের মৃত্যু' 'বায়ান্নর দিনগুলো' রচনার শোষকের অত্যাচার ও নিপীড়ন নির্দেশ করে।”- মন্তব্যটি যথার্থ। 'বায়ান্নর দিনগুলো' রচনায় পাকিস্তানি শাসকগোষ্ঠীর অপশাসন, নিপীড়ন ও বৈষম্যের চিত্র ফুটে উঠেছে। পশ্চিম পাকিস্তানের স্বৈরশাসকরা এ দেশের নিরীহ বাঙালিদের নানাভাবে শোষণ ও নির্যাতন করেছে। তারা এ দেশের সংগ্রামী রাজনৈতিক নেতাকর্মীদের বিনা বিচারে বছরের পর বছর কারাগারে আটকে রাখত বাঙালির জাতীয়তাবাদী চেতনাকে নস্যাৎ করতে। উদ্দীপকে শোষিত ও নিপীড়িত বাঙালির স্বরূপ ফুটে উঠেছে। বাঙালির ইতিহাস শোষণ ও বঞ্চনার ইতিহাস। বারবার দেশকে শত্রুর হাত থেকে রক্ষা করতে এ. দেশের নিরীহ মানুষকে উৎসর্গ করতে হয়েছে তাদের প্রাণ। কিন্তু যুগে যুগে শোষকশ্রেণির নির্মমতার শিকার হলেও অন্যায়ের কাছে কখনো মাথা নত করেনি। তাইতো হাজারো তর-তাজা প্রাণ অকালে ঝড়ে পড়েছে। 'বায়ান্নর দিনগুলো' রচনায় পাকিস্তানি শোষকগোষ্ঠীর নানামুখী নিপীড়নের চিত্র প্রত্যক্ষ করা যায়। তারা এ দেশের মানুষের স্বাধীনতার চেতনাকে, স্বাধিকার বোধকে ধূলিসাৎ করতে বঙ্গবন্ধুর মতো মহান নেতা ও বহু রাজনৈতিক কর্মীদের অহেতুক কারাবন্দি করত এবং বিনা বিচারে দীর্ঘদিন বন্দি করে রাখত। বাঙালি জাতিকে নিশ্চিহ্ন করতে তারা বাঙালির সংস্কৃতির উপরও আগ্রাসন চালায়। তাছাড়া তারা এ দেশের মানুষের মুখের ভাষা কেড়ে নিতেও ষড়যন্ত্রে লিপ্ত হয়। উদ্দীপকেও 'গত আকালের মৃত্যু' বলতে শোষকের নিপীড়ন ও অনাচারকেই বোঝানো হয়েছে। নানামুখী নিপীড়নের মধ্য দিয়েই এগিয়ে যেতে হয় বাঙালিকে। তাই বলা যায়, উদ্দীপক ও 'বায়ান্নর দিনগুলো' রচনায় শোষকের অত্যাচার ও নিপীড়নের চিত্র অঙ্কিত হয়েছে।"
        }
      ]
    },
    {
      "number": "3",
      "uddipok": "উপনিবেশিক শাসন আমলে বেগম রোকেয়া কলকাতায় শাখাওয়াৎ মোমোরিয়াল স্কুল প্রতিষ্ঠা করেছেন নারী শিক্ষা প্রসারের জন্য। তার লক্ষ্য ছিল শিক্ষার মাধ্যমে নারীকে আত্মমর্যাদাসম্পন্ন করে গড়ে তোলা। নারীর কল্যাণ ও মজঙ্গল নারীর আত্মমর্যাদার সঙ্গে জড়িত।",
      "tag": "JGCC 24",
      "sub_questions": [
        {
          "label": "ক",
          "question": "ইসলামে নবি কী বলেছেন?",
          "explanation": "ইসলামের নবী বলেছেন, 'ওপরের হাত সব সময় নিচের হাত থেকে শ্রেষ্ঠ।'"
        },
        {
          "label": "খ",
          "question": "'মানব-কল্যাণ কথাটা স্রেফ মানব অপমানে পরিণত হয়েছে।'- ব্যাখ্যা করো।",
          "explanation": "মানুষের স্বাভাবিক অধিকার আর মর্যাদা প্রতিষ্ঠা ছাড়া মানব-কল্যাণ মানব-অপমানে পরিণত হয় বিষয়টি বুঝতে প্রশ্নোক্ত মন্তব্যটি করা হয়েছে। লেখক বর্তমান পৃথিবীর দিকে তাকিয়ে দেখতে পান দুস্থ, অবহেলিত, বাস্তুহারা, স্বদেশ-বিতাড়িত মানুষের সংখ্যা দিনদিন বেড়ে চলেছে। আবার রিলিফ, রিহেবিলিটেশন প্রভৃতি শব্দের ব্যবহারও বাড়ছে। তিনি আরও প্রত্যক্ষ করেন রেডক্রসের মতো সেবাধর্মী সংস্থার সংখ্যাও বৃদ্ধি পাচ্ছে। এগুলোকে তিনি একধরনের মানব-অপমান বলে মনে করেন। কারণ, এসবের মাধ্যমে কখনোই প্রকৃত মানব-কল্যাণ সাধিত হয় না। এগুলো মানুষকে ছোটো করে রাখার কৌশল ছাড়া কিছু নয়। সুতরাং, মানুষের স্বাভাবিক অধিকার আর মর্যাদা প্রতিষ্ঠা ছাড়া মানব-কল্যাণ মানব-অপমানে পরিণত হয়।"
        },
        {
          "label": "গ",
          "question": "উদ্দীপকে 'মানব-কল্যাণ' প্রবন্ধের যে দর্শন প্রতিফলিত হয়েছে তা ব্যাখ্যা করো।",
          "explanation": "উদ্দীপকে 'মানব-কল্যাণ' প্রবন্ধের মানুষের সার্বিক মঙ্গল সাধনের দিকটি প্রতিফলিত হয়েছে। 'মানব-কল্যাণ' প্রবন্ধে লেখক মানব-কল্যাণ ধারণাটির তাৎপর্য বিচারে সচেষ্ট হয়েছেন। সাধারণভাবে অনেকে দুস্থ মানুষকে করুণাবশত দান- খয়রাত করাকে মানব-কল্যাণ মনে করেন। কিন্তু লেখকের মতে, এমন ধারণা খুবই সংকীর্ণ মনোভাবের পরিচায়ক। তার মতে, মানব-কল্যাণের লক্ষ্য সকল অবমাননাকর অবস্থা থেকে মর্যাদাপূর্ণ অবস্থায় মানুষের উত্তরণ ঘটানো। উদ্দীপকে বেগম রোকেয়া নারী জাগরণের অগ্রদূত ছিলেন। তিনি নারী শিক্ষার প্রসারের জন্য কলকাতায় সাখাওয়াত মেমোরিয়াল স্কুল প্রতিষ্ঠা করেন। তার লক্ষ্য ছিল শিক্ষার মাধ্যমে নারীকে আত্মমর্যাদাসম্পন্ন করে গড়ে : তোলা। তাই বলা যায়, উদ্দীপকে মানব-কল্যাণের প্রকৃত আদর্শ ফুটে উঠেছে, যা 'মানব-কল্যাণ' প্রবন্ধের আলোচ্য বিষয়কে প্রতিফলিত করেছে।"
        },
        {
          "label": "ঘ",
          "question": "উদ্দীপকের চিন্তায় আছে সাধনা এবং 'মানব-কল্যাণ' প্রবন্ধের প্রাবন্ধিকের চিন্তায় আছে মুক্তিবুদ্ধি।\" মূল্যায়ন করো।",
          "explanation": "\"উদ্দীপকের চিন্তায় আছে সাধনা 'মানব-কল্যাণ' প্রবন্ধের প্রাবন্ধিকের চিন্তায় আছে মুক্তবুদ্ধি।\"- মন্তব্যটি যথার্থ। 'মানব-কলাণ' প্রবন্ধে আবুল ফজল সত্যিকারের মানব-কল্যাণ বলতে কী বোঝায় সে সম্পর্কে নিজস্ব মতামত তুলে ধরেছেন। সেই সঙ্গে তিনি মানব-কল্যাণ নিশ্চিতকরণে প্রয়োজনীয় বিষয়েও আলোচনা করেছেন। এক্ষেত্রে তিনি জোর দিয়েছেন মানুষ্যত্বের বিকাশের মাধ্যমে মানবিক সমাজ প্রতিষ্ঠা, মুক্তবুদ্ধির প্রসার এবং প্রতিটি পর্যায়ে মানুষের দায়িত্বশীল ভূমিকা পালনের উপর। উদ্দীপকে বেগম রোকেয়া তাঁর জীবনের বেশির ভাগ সময় মানব-কল্যাণে ব্যয় করেছেন। তিনি নারী শিক্ষার জন্য আমৃত্যু সংগ্রাম চালিয়েছেন। নারীর কল্যাণ ও তাকে আত্মমর্যাদাসম্পন্ন করে গড়ে তুলতে তিনি অনেক চেষ্টা চালিয়েছেন। তিনি সাধনা করেছেন তাঁর লক্ষ্যে পৌঁছাতে। তাঁর লক্ষ্য ছিল মানব-কল্যাণ। 'মানব-কল্যাণ' প্রবন্ধ ও উদ্দীপকের আলোচনায় এ বিষয়টি স্পষ্ট হয় যে, উদ্দীপকের বেগম রোেকয়া এবং প্রাবন্ধিকের কাঙ্ক্ষিত লক্ষ্য এক। তবে প্রাবন্ধিক যেটি স্বপ্ন দেখেছেন, উদ্দীপকে বেগম রোকেয়া সেটি সাধনার দ্বারা বাস্তবায়ন করেছেন। কারণ, উভয়েই পারস্পরিক সাহায্য- সহযোগিতাপূর্ণ এক কল্যাণময় পৃথিবী প্রতিষ্ঠার স্বপ্ন দেখেন। তাই বলা যায়, প্রশ্নোক্ত মন্তব্যটি যুক্তিযুক্ত।"
        }
      ]
    },
    {
      "number": "4",
      "uddipok": "কালরাত ঢাকা ছিল প্রেতের নগরী সবাই ফিরেছে ঘরে সাত তাড়াতাড়ি। চতুর্দিকে নিস্তব্ধতা ওঁৎ পেতে থাকে ছায়ার ভিতরে ছায়া, আতঙ্ক একটি কৃষ্ণাজা চাদরে মুড়ে দিয়েছে শহরটিকে আপাদমস্তক",
      "tag": "JGCC 24",
      "sub_questions": [
        {
          "label": "ক",
          "question": "'সাবভার্সিভ অ্যাকটিভিটিস' কী?",
          "explanation": "'সাবভার্সিভ অ্যাকটিভিটিস' বলতে বোঝায় রাষ্ট্রবিরোধী কর্মকাণ্ড।"
        },
        {
          "label": "খ",
          "question": "'সিচুয়েশন নরমাল'- ব্যাখ্যা করো?",
          "explanation": "যুদ্ধচলাকালীন নূরুল হুদার স্ত্রী আসমা বাইরে থেকে তাড়াতাড়ি চলে আসতে বলার উত্তরে নূরুল হুদা বলেছেন টেলিভিশনের হরদম বলছে সিচুয়েশন নরমাল। ঢাকা কলেজের গেটের সামনের ট্রান্সফরমার গেরিলা আক্রমনে ধ্বংস হয়ে যায়। পাশেই মিলিটারী ক্যাম্প থাকায় পাকিস্তানী সেনাবাহিনীর কলেজের শিক্ষকদের তলব করে। নুরুল হুদা প্রস্তুত হওয়ার সময় তার স্ত্রী আসমা বলেছিলো মিরপুর ব্রিজের দিক থেকে গোলাগুলির শব্দ আসছিলো, তাড়াতাড়ি চলে এসো। তাই নুরুল হুদা উত্তরে আলোচ্য উক্তিটি করে।"
        },
        {
          "label": "গ",
          "question": "উদ্দীপকটি 'রেইনকোট' গল্পের যে দিকটির সঙ্গে সংগতিপূর্ণ তা ব্যাখ্যা করো।",
          "explanation": "উদ্দীপকে ঢাকা শহরকে এক নিঃস্তব্দ ও অন্ধকার নগরী হিসেবে তুলে ধরা হয়েছে যা 'রেইনকোট' গল্পের অবরুদ্ধ ঢাকা শহরের সাথে সংগতিপূর্ণ। মুক্তিযুদ্ধে পাকিস্তানি হানাদার বাহিনী নিষ্ঠুর নির্যাতন চালিয়ে অসংখ্যা নারী-পুরুষকে হত্যা করে। বাঙালি জনতা ধীরে ধীরে প্রতিরোধ গড়ে তোলে। নুরুল হুদার শ্যালক মিন্টু মুক্তিযুদ্ধে অংশ নেয় দেশ রক্ষার্থে। নুরুল হুদা মুক্তিযোদ্ধা শ্যালকের রেইনকোট পরে নিজের ভেতর এক আলাদা চেতনা অনুভব করে, যে চেতনা তাকে ভীতু নুরুল হুদাকে সাহসী করে তোলে। শোষকদের বিরুদ্ধে শক্তি বৃদ্ধিতে সহায়তা করে। উদ্দীপকের কবিতাটি মূলত স্বৈরাচার বিরোধী আন্দোলন এবং গণতন্ত্রকে সমর্থন করে রচিত একটি কবিতা। হিংস্র শোষক বাহিনী ঢাকা শহরকে এক আতঙ্কের নগরীতে পরিণত করেছে। মানুষ তার ন্যায্য দাবি থেকে বঞ্চিত। জনগনের বাক স্বাধীনতা রহিত হয়েছে। চারিদিকের নিস্তব্দতা সারা শহরকে অন্ধকারের চাদরে যেন মুড়ে রেখেছে। আলোচ্য 'রেইনকোট' গল্পেও দেখা যায় পাক বাহিনী পুরো ঢাকা শহরকে অবরুদ্ধ করে রেখেছে। ঢাকা শহর এক আতঙ্কের নগরীতে পরিণত হয়েছে। এই দৃষ্টিকোন বিবেচনায় উদ্দীপকের সাথে 'রেইনকোট' গল্পের মিল রয়েছে।"
        },
        {
          "label": "ঘ",
          "question": "উদ্দীপকের পরিস্থিতি 'রেইনকোট' গল্পের নুরুল হুদা শ্যালকের পোশাক পরে অবলোকনের কারণেই তার পরিবর্তন ঘটে\"- মূল্যায়ন করো।",
          "explanation": "নুরুল হুদা শ্যালকের রেইনকোট পরায় এক বিশেষ অনুভূতি সৃষ্টি হয়েছে এবং তার চিন্তার পরিবর্তন ঘটে যা উদ্দীপকের আন্দোলনে অংশ নেওয়া জনতার মধ্যেও দেখা যায়। ঢাকা কলেজের গেটের সামনের ট্রান্সফরমার গেরিলা আক্রমনে ধ্বংস হয়ে যায়। কলেজ শিক্ষক নুরুল হুদাসহ অন্যান্য শিক্ষককে জিজ্ঞাসাবাদের জন্য তাদের তলব করেন পাকিস্তানি সেনাবাহিনী। নুরুল হুদা তখন তার মুক্তিযোদ্ধা শ্যালকের রেইনকোট পরে বাসা থেকে বের হন। বাসে তাকে দেখে চোর, বাটপার, পকেটমার প্রকিতির লোকেরা নেমে পরে। অনেকেই তাকে হয়ত মুক্তিযোদ্ধা ভাবে। এগুলো অনুভব করে তার মধ্যে এক সাহস ও দেশ মাতৃকার চেতনা কাজ করে। দেশপ্রেমে উদ্বুদ্ধ হয়ে তাই পাকিস্তানিদের শত নির্যাতনের পরও মুক্তিযোদ্ধা শ্যালক সম্পর্কে কোনো তথ্য প্রকাশ করেননি নুরুল হুদা। উদ্দীপকে বর্ণিত অবরুদ্ধ ঢাকা শহর যেন প্রেতের নগরীতে পরিণত হয়েছে। জনগন স্বাভাবিক চলাচলের, কথা বলার স্বাধীনতা হারিয়েছে। জনজীবনে নেমে এসেছে এক নিস্তব্দতা এবং আতঙ্ক। কালো চাদরে যে মুড়িয়ে রাখা হয়েছে সমগ্র ঢাকা শহরকে। তবে গণতন্ত্র রক্ষার আন্দোলন কর্মী নুর হোসেন তার বুকে-পিঠে লিখেছে। স্বৈরাচার নিপাত যাক, গণতন্ত্র মুক্তি পাক। তার এই ব্রহ্মাস্ত্র ধারণের ফলে তার মধ্যে প্রতিফলিত হয়েছে অসীম সাহস ও শক্তি। উদ্দীপকে যে ভীতিকর পরিস্থিতি সৃষ্টি হয়েছে তা মূলত শোষকদের অত্যাচার আর মানুষের বাক স্বাধীনতা হরণ করার জন্যই হয়েছে। 'রেইনকোট' গল্পের নুরুলহুদা যখন মিন্টুর রেইনকোট পরে তখন তার মধ্যে অসীম সাহও ও দেশেপ্রেমের চেতনা জাগ্রত হয়। তাকে নির্যাতনের মাধ্যমে মুক্তিযোদ্ধাদের নাম জানতে চাইলেও সে বলেনি বরং সে নিজেই ভিতরে ভিতরে একজন মুক্তিযোদ্ধা হয়ে উঠেছে। মূলত রেইনকোট পরার কারনেই নূরুল হুদার পরিবর্তন ঘটেছে। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "5",
      "uddipok": "নাহি জানি, কেহ নাহি জানে তব সুর বাজে মোর গানে কবির অন্তরে তুমি কবি নও ছবি নও ছবি, নও শুধু ছবি",
      "tag": "JGCC 24",
      "sub_questions": [
        {
          "label": "ক",
          "question": "",
          "explanation": "কবি-ভক্ত কবিকে 'হে কবি' বলে সম্বোধন করেছেন।"
        },
        {
          "label": "খ",
          "question": "",
          "explanation": "আলোচ্য পঙক্তিতে কবি শীতকে কুয়াশার চাদর পরিহিত মাঘের সন্ন্যাসীরূপে কল্পনা করেছেন। শীত প্রকৃতিকে দেয় রিক্ততার রূপ। আলোচ্য কবিতাটিতে শীতের এ নিঃস্ব ও রিক্ত রূপকে বসন্তের বিপরীতে স্থাপন করা হয়েছে। প্রকৃতি বসন্তের আগমনে পুষ্পসাজে সাজলেও বিরহকাতর কবির মন জুড়ে রয়েছে শীতের রিক্ততার ছবি। শীত যেন রিক্ত সন্ন্যাসীর মতোই কুয়াশার চাদর গায়ে পত্রপুষ্পহীন দিগন্তের পথে চলে গেছে। প্রশ্নোক্ত পঙ্ক্তিটিতে সর্বগ্রাসী শীতের এ নিষ্প্রাণ রূপটিকেই তুলে ধরা হয়েছে।"
        },
        {
          "label": "গ",
          "question": "",
          "explanation": "উদ্দীপকের 'তব সুর বাজে মোর গানে', 'তাহারেই পড়ে মনে' কবিতায় উল্লিখিত প্রিয়জনের বিয়োগব্যথার সাথে সাদৃশ্যপূর্ণ। 'তাহারেই পরে মনে' কবিতায় মূলত কবির ব্যক্তিগত শোক প্রকাশ পেয়েছে। কবিতায় কবির শোকাচ্ছন্ন হৃদয়ের ছায়াপাত ঘটেছে। স্বামী সৈয়দ নেহাল হোসেনের মৃত্যুতে কবির জীবনে নেমে আসে প্রচণ্ড শূন্যতা। শোকাচ্ছন্ন থাকায় তিনি বসন্তকে বরণ করতে পারেননি চলে যাওয়া শীতের রিক্ততা তাঁকে দারুণভাবে আহত করেছে। তাই বসন্ত এলেও তাঁর হৃদয় রিক্ত। ঋতুরাজকে বরণে কবির বিমুখতা প্রকাশ পেয়েছে। উদ্দীপকের প্রিয়জন হারিয়ে শোকস্মৃতি নিয়ে বেঁচে থাকার অভিব্যক্তি প্রকাশিত হয়েছে। কবির অন্তরে যেন কাব্য সত্তা হয়ে জেগে থাকে সে। কবির অন্তরে সে শুধু ছবি নয়, বাস্তব মূর্তি নিয়ে যেন হাজির হয়। উদ্দীপকের মতোই 'তাহারেই পড়ে মনে' কবিতায় কবিও কিছুতেই তাঁর স্বামী নেহাল হোসেনকে ভুলতে পারে না। স্বামীকে হারিয়ে তাঁর জীবনে এক শূন্যতা নেমে আসে। অর্থাৎ দেখা যায়, উদ্দীপকের সাথে আলোচ্য কবিতায় বর্ণিত বিয়োগব্যথার সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের কবিতাটি গীতিময়তার বৈশিষ্ট্য মেনে রচিত হয় এবং 'তাহারেই পড়ে মনে' কবিতাটি ভক্তের সাথে কথোপকথনের ছলে রচিত হওয়ায় এখানে শোকের আতিশয্য বেশি। 'তাহারেই পড়ে মনে' কবিতায় কবিহৃদয়ের রিক্ততার চিত্র অঙ্কিত হয়েছে। স্বামী নেহাল হোসেনকে হারিয়ে সে শোকাচ্ছন্ন ফলে শীত প্রকৃতির রিক্ততা যেন তাঁর জীবন থেকে কাটেনি। বসন্ত এসেছে কিন্তু কবি উদাসীন। বসন্তকে বরণ করা তাঁর হয়ে ওঠেনি। বিরহকাতর অতীত স্মৃতি তাঁকে বসন্ত-বন্দনা থেকে দূরে রেখেছে। প্রিয়জনের অনুপস্থিতি যেন তাঁকে অন্ধকারে নিক্ষেপ করেছে। উদ্দীপকের কবিতাটিতেও শোকের প্রকাশ ঘটেছে। প্রিয়জনকে হারিয়ে বিরহব্যথায় দিন কাটছে তাঁর। তবে প্রিয়জনের সুর যেন কবির গানে ধরা দিয়ে যায়। কবিসত্তার মধ্যে প্রিয়জন যেন এক কবির চালিকাশক্তিতে আবির্ভূত হয়েছে। কবির কাছে প্রিয়জনের ছবি শুধুই ছবি নয়। তার চেয়েও বেশি কিছু হতে পারে। শোকের ছায়া থাকলেও কবিতাটিকে গীতিময় করতে কবি ভুলে যাননি। উদ্দীপকে গীতিকাব্যের বৈশিষ্ট্য বজায় রেখে বিরহকে মধুরতায় রূপদান করার মাধ্যমে কবিতাটি হয়ে উঠেছে গীতিময়। অর্থাৎ বিরহের কথা থাকলেও তা যেন রোমান্টিক বিরহের নামান্তর। অন্যদিকে 'তাহারেই পড়ে মনে' কবিতায় ভক্তদের সাথে কথোপকথনের মাধ্যমে কবিতাটি রচিত হওয়ায় এখানে কবিতার শোক বেশি দৃষ্টিগোচর হয়, তাছাড়াও সমগ্র কবিতা জুড়ে কবির বিষাদময়তাই শুধু স্থান পেয়েছে। তাই আমরা বলতে পারি, উদ্দীপকটি গীতিময় এবং 'তাহারেই পড়ে মনে' কবিতাটি বিষাদময়।"
        }
      ]
    },
    {
      "number": "6",
      "uddipok": "কিশোর তোমার দুই হাতে দুই সূর্য উঠেছে জেগে। মানুষের হাতে অবাক সূর্যোদয়, যায় পুড়ে যায় মর্ত্যের অমানিশা শঙ্কার সংশয়।",
      "tag": "JGCC 24",
      "sub_questions": [
        {
          "label": "ক",
          "question": "",
          "explanation": "আঠারো বছর বয়স দুর্যোগে আর ঝড়ে বাঁচে।"
        },
        {
          "label": "খ",
          "question": "",
          "explanation": "আঠারো বছর বয়সে ভীরুতা ও কাপুরুষতা না থাকায় কোনো কাজ বা দায়িত্ব পালনে অথবা কোনো কিছু অর্জনের ক্ষেত্রে সংশয় কাজ করে না। কবি 'আঠারো বছর বয়স' কবিতায় নিজের অভিজ্ঞতার আলোকে আঠারো বছর বয়সের বৈশিষ্ট্যকে তুলে ধরেছেন। বয়ঃসন্ধিক্ষণের এই সময়টিতে মানুষের শারীরিক এবং মানসিক পরিবর্তন ঘটে। এই বয়সে একজন কিশোরের মধ্যে শক্তি, সাহস আর উদ্দামে কোনো ঘাটতি থাকে না। যেকোনো কিছুতেই তারা ঝুঁকি নিতে জানে। কোনো কিছু অর্জনের জন্য তারা প্রাণ বিসর্জন দেওয়ার প্রতিজ্ঞা করতে পারে। তাই এ বয়সে কোনো সংশয় থাকে না।"
        },
        {
          "label": "গ",
          "question": "",
          "explanation": "উদ্দীপকে কিশোরের হাতে সূর্য জেগে ওঠা, 'আঠারো বছর বয়স' কবিতায় বর্ণিত তারুণ্যের অর্জনের সাথে সাদৃশ্যপূর্ণ। 'আঠারো বছর বয়স' কবিতায় তারুণ্যের শক্তি দমিয়ে রাখা যায় না, তারা তাদের ইচ্ছা পূরণে সর্বোচ্চ বিসর্জন দিতে জানে। এ বয়স পাথরের মতো কঠিন বাধাও পদাঘাতে ভেঙে ফেলতে পারে। আত্মবিশ্বাসে বলীয়ান হয়ে শ্রেষ্ঠত্ব বজায় রাখতে জানে এ বয়স। এরা যেকোনো অর্জনকে নিজের শক্তিতে জয় করতে পারে। উদ্দীপকে দেখা যায়, কিশোরের হাতেই জেগে উঠেছে সূর্য। এবং এ সূর্যের আলোতেই পৃথিবীর অন্ধকার দূরীভূত হয়। জাগতিক সব ভয় ও সংশয় দূর হয় কিশোরদের মাধ্যমে। উদ্দীপকের মতোই আলোচ্য। কবিতায় দেখা যায় তারুণ্য এক অসীম শক্তি। আর তরুণরাই পারে বিজয় ছিনিয়ে আনতে। তাদের মাধ্যমেই পৃথিবীর সব অকল্যাণ দূর হতে পারে। তরুণদের অদম্য শক্তিই দেশের কল্যাণ বয়ে আনতে পারে।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত শঙ্কার সংশয় অর্থাৎ ভয়ের সন্দেহ যদি নেতিবাচক হতো, তবে 'আঠারো বছর বয়স' কবিতার আশঙ্কাও উন্মোচিত হতো, উক্তিটি যথার্থ। তরুণ কবি সুকান্ত ভট্টাচার্য নতুন প্রাণের স্পর্শে দেশকে গঠনের কথা বলেছেন। এ বয়সে তরুণ প্রাণ আবেগ আর উচ্ছ্বাসে থাকে ভরপুর। তাদের শক্তি, সাহস আর সামর্থ্যের দ্বার নতুন কিছু সৃষ্টি করা সম্ভব। তবে এই বয়সে একজন কিশোর সঠিক পথে না চললে জীবনে ঝুঁকির আশঙ্কা রয়েছে, তেমনি যদি কেউ সঠিক পথে থাকে তবে তাকে ভবিষ্যৎ জীবনে দুর্যোগের মুখে পড়তে হবে না। উদ্দীপকে বলা হয়েছে কিশোর বা তরুণদের হাতেই সৃষ্টি হয় নতুন কিছু। তরুণরাই পারে বিজয় ছিনিয়ে আনতে। জাগতিক সব ভয় ও সংশয় দূর হয় কিশোরদের মাধ্যমে। তরুণদের অদম্য শক্তিই সকল আশঙ্কা দূর করে পৃথিবীর অন্ধকার দূরীভূত করতে পারে। সব কালে তরুণদের হাতেই জেগে ওঠে নতুন সূর্য। আলোচ্য 'আঠারো বছর বয়স' কবিতায় কবির তরুণদের ঘিরে কবির অভিব্যক্তি ইতিবাচক অর্থে ব্যবহৃত হয়েছে। সব সমস্যা মোকাবিলা করতে তারুণ্য ও যৌবনশক্তি দুর্বার গতিতে এগিয়ে যায়। আঠারোর মধ্যে সংশয় বা সন্দেহ থাকে না। অদম্য প্রাণশক্তিতে ভরপুর আঠারো বছর বয়সটি। একই ভাবে কবি এ বয়সের নেতিবাচক বিষয় নিয়েও আশঙ্কা প্রকাশ করেছেন। এ বয়সে সমাজজীবনের নানা বিকার, অসুস্থতা, ঘাত-প্রতিঘাতে তরুণ হতে পারে পথভ্রষ্ট। তাই এ বয়সে কবি তরুণশক্তিকে শক্ত করে হাল ধরে রাখতে বলেছেন। কিন্তু উদ্দীপকে যে শঙ্কার সংশয়ের কথা বলা হয়েছে, সেটি নেতিবাচক কোনো অর্থে ব্যবহৃত হয়নি। বরং নতুন সৃজন আর উদ্ভাবনের মাধ্যমে দূরীভূত সব ভয়কে উল্লেখ করেছে। এ বিবেচনায় উদ্দীপকের শঙ্কার সংশয়কে 'আঠারো বছর বয়স' কবিতার কবির আশঙ্কার সঙ্গে মেলানো যায় না। সুতরাং বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "7",
      "uddipok": "নব দিগন্তের নতুন চলার চিঠি। মেলেছে এ জীবন সম্ভাবনার দীতি। আমায় যদি প্রশ্ন করে কাব্য-গীতির কোন দেশ বলব আমি বাংলাদেশ।",
      "tag": "JGCC 24",
      "sub_questions": [
        {
          "label": "ক",
          "question": "",
          "explanation": "যে কর্ষণ করে শস্যের সম্ভার তাকে সমৃদ্ধ করবে।"
        },
        {
          "label": "খ",
          "question": "",
          "explanation": "আমাদের পূর্বপুরুষেরা বিরূপ পরিবেশের সঙ্গে যুদ্ধ করে অক্লান্ত শ্রমনিষ্ঠা দ্বারা জমি আবাদ করতেন। আমাদের পূর্বপুরুষেরা অনেক পরিশ্রমী ছিলেন। তাঁরা বন পরিষ্কার করে হিংস্র প্রাণীকে বশ মানিয়ে জমি আবাদ করতেন। জমিতে বীজ বপনের জন্য পূর্বপুরুষেরা আকাশপানে বৃষ্টির জন্য প্রতীক্ষা করতেন। প্রকৃতির বিরুদ্ধে যুদ্ধ করে ঝড়বৃষ্টি সহ্য করে তাঁরা জমিতে ফসল ফলাতেন।"
        },
        {
          "label": "গ",
          "question": "",
          "explanation": "উদ্দীপকে কবি বাংলার ঐতিহ্যকে স্মরণ করে সংগ্রামের পথ ধরে উঠে আসা বর্তমান বাংলাদেশকে কাব্যগীতির দেশ বলেছেন যা আলোচ্য কবিতার সাথে সাদৃশ্যপূর্ণ। 'আমি কিংবদন্তির কথা বলছি' কবিতায় কবি বাঙালির প্রাচীন ঐতিহ্যকে স্মরণ করে সমকালীন আন্দোলন সংগ্রামের কথা তুলে ধরেছেন। এখানে কবির একান্ত প্রত্যাশিত মুক্তির প্রতীক হয়ে উপস্থাপিত হয়েছে 'কবিতা' শব্দটি। তিনি বারবার সশস্ত্র সুন্দরের অনিবার্য অভ্যুত্থান 'কবিতা'র কথা ✓ বলেছেন। বিভিন্ন সময়ে শাসকগোষ্ঠীর শাসন-শোষণের বিরুদ্ধে বাঙালিকে যুগে যুগে বিদ্রোহ ও লড়াই করতে হয়েছে। ফলে কবিতার সত্য ও সৌন্দের্যের চেতনা ধারণ করে অর্জিত হয়েছে স্বাধীনতা। উদ্দীপকে বলা হয়েছে, সংগ্রামের পথ ধরে নতুন ঠিকানা তৈরি হয়েছে। সৃষ্টি হয়েছে নতুন সম্ভাবনা। উদ্দীপকের কবি কে জিজ্ঞেস করলে কবিনির্দ্বিধায় বাংলাদেশকে কাব্যগীতির দেশ হিসেবে স্বীকার করবেন। 'আমি কিংবদন্তির কথা বলছি' কবিতায়ও দেখা যায় বহু বিদ্রোহের পথ ধরে. বাঙালির স্বাধীনতা অর্জিত হয়েছে এবং এই বিদ্রোহের প্রেরণা ছিল কবিতা। আমাদের পূর্বপুরুষের এই বাংলায় প্রত্যাশার সবটুকুই পূরণ হয়েছে রক্তজবার মতো প্রতিরোধের উচ্চারণ কবিতার মাধ্যমে। তাই বলা যায় উদ্দীপকের 'কাব্যগীতির দেশ' এর সাথে কবিতার সাদৃশ্য বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকের 'নব দিগন্তে নতুন চলার সম্ভাবনা' যেন 'আমি কিংবদন্তির কথা বলছি' কবিতায় বর্ণিত বিষয়ের মূল প্রতিপাদ্য।- উক্তিটি যথার্থ। বাঙালি জাতিসত্ত্বা গঠনের পেছনে সমৃদ্ধ ঐতিহ্য ও ইতিহাস সংস্কৃতির পটভূমি বিদ্যমান। কবিতায় কবি বিদেশি শত্রুদের অধীনে নির্যাতিত হওয়া, দাসত্বের যন্ত্রণা ভোগ করা, শরীরে আঘাতের ক্ষত এবং বহু সংগ্রামের পথ ধরে জাতিসত্ত্বাকে ফিরে পাওয়ার কথা বলেছেন। সূর্যসেন, ক্ষুদিরাম, প্রীতিলতা এদের বিদ্রোহের মাধ্যমে এসেছে আজকের এই স্বাধীনতা। নতুন দিগন্তে আজ সৃষ্টি হয়েছে নতুন সম্ভাবনা। উদ্দীপকের ভাষায় বহু ত্যাগ আর সংগ্রামের ফসল আজকের এই নতুন ঠিকানা। ইতিহাস পারি দিয়ে নতুন ঠিকানায় আজ নতুনভাবে নতুন স্বপ্ন জেগে উঠেছে বা নতুন সম্ভাবনা সৃষ্টি হয়েছে। উদ্দীপকের কবির কাছে জানতে চাইলে তিনি এ দেশকে কাব্যগীতির দেশ বলেছেন যেখানে নতুন সৃষ্টির সম্ভাবনা লুকিয়ে রয়েছে। উদ্দীপকের কবিতার অর্থ করলে মূলত দেখা যায় যে পুরাতন ভেঙে তৈরি হয়েছে নতুন কিছু যেখানে সৃষ্টি হয়েছে একটি নতুন ঠিকানা এবং এই ঠিকানা হলো বাংলাদেশ। যেখানে রয়েছে অপার সম্ভাবনা। আলোচ্য করিতায়ও স্থান পেয়েছে আমাদের পূর্ব পুরুষ, বাঙালির ইতিহাস ও ঐতিহ্যের বর্ণনা, মুক্তির জন্য ধারাবাহিক সংগ্রাম অতঃপর এক সম্ভাবনাময় দেশের সৃষ্টি। ফলে মূল প্রতিপাদ্য বিবেচনা করলে উদ্দীপকের 'নব দিগন্তে নতুন চলার সম্ভাবনা' উক্তিটিই আলোচ্য কবিতার মূল প্রতিপাদ্য।"
        }
      ]
    },
    {
      "number": "8",
      "uddipok": "দারিদ্র্যের কশাঘাতে জর্জরিত কামাল কমলাপুর রেলস্টেশনে আশি টাকার বিনিময়ে একজন যাত্রীর মালামাল মাথায় নিতে দেখেই অন্য কুলিরা তাকে ধাক্কা দিয়ে ফেলে দেয়। জীবন ও জীবিকার তাগিদেই সে তার অবস্থান সুসংহত করার চেষ্টা করে। এক সময় সে কুলিদের নেতা হয়। শ্রমিক রাজনীতিতে অংশগ্রহণ করে সে অনেক প্রভাব বিস্তার করে। এর মাধ্যমে সে বিত্তশালী হয়ে ওঠে।",
      "tag": "JGCC 24",
      "sub_questions": [
        {
          "label": "ক",
          "question": "",
          "explanation": "ডোমপাড়া থেকে ঢোলকের শব্দ ভেসে আসে।"
        },
        {
          "label": "খ",
          "question": "",
          "explanation": "মজিদ তার দ্বিতীয় স্ত্রী জমিলাকে শাস্তি দিতে জোর করে মাজারের দিকে টেনে নিয়ে যাওয়ার সময় জমিলা নিজেকে ছাড়িয়ে নিতে মজিদের মুখে থুথু দিয়েছিল। মজিদের আদেশে নামাজ পড়তে গিয়ে জমিলা জায়নামাজেই ঘুমিয়ে পড়ে। বিষয়টি লক্ষ করে মজিদ জমিলার উপর ক্রোধে উন্মত্ত হয়ে ওঠে। জমিলাকে শাস্তি দেওয়ার জন্য সে তার হাত ধরে টানতে টানতে মাজারের দিকে নিয়ে যেতে থাকে। কিন্তু জমিলা মাঝ উঠোনে এসে আর সামনে এগোতে চায় না। সে সমস্ত শক্তি প্রয়োগ করে মজিদের বজ্রমুষ্টি থেকে নিজের হাত ছাড়িয়ে নেওয়ার চেষ্টা করে। যখন অনেক চেষ্টা করেও হাত ছাড়াতে পারে না, তখন সে হঠাৎ সোজা হয়ে মজিদের কাছে এসে তার মুখে থুথু নিক্ষেপ করে।"
        },
        {
          "label": "গ",
          "question": "",
          "explanation": "অস্তিত্ব রক্ষার সংগ্রামের দিক থেকে উদ্দীপকের কামাল 'লালসালু' উপন্যাসের মজিদ চরিত্রের সঙ্গে সাদৃশ্যপূর্ণ। 'লালসালু' উপন্যাসের মজিদ শস্যহীন, রুক্ষ অঞ্চলের বাসিন্দা। অভাব- অনটন থেকে বাঁচার জন্য জীবিকার তাগিদে মজিদ একদিন শ্রাবণের = মধ্যাহ্নে মহব্বতনগর গ্রামে প্রবেশ করে। সে স্বপ্নাদেশ পেয়ে এসেছে বলে - প্রচার করে এবং গ্রামের পাশে বাঁশঝাড়ে একটি পুরানো কবরকে মোদাচ্ছের পীরের মাজার বলে দাবি করে। এভাবে মিথ্যা মাজারকে কেন্দ্র করে মহব্বতনগর গ্রামে মজিদের নতুন পরিচয়ে উত্থান ঘটে। গ্রামের সকলে তাকে ও মাজারকে অন্ধের মতো ভক্তি শ্রদ্ধা করে। অল্প দিনের মধ্যে মাজারের আয়ে মজিদ অনেক টাকাপয়সার মালিক হয়। তার ঘরবাড়ি, জমি-জিরাত, গবাদি পশু সব হয়। ধীরে ধীরে গ্রামের সব সমস্যার সমাধান দিতে থাকে মজিদ। মজিদের সিদ্ধান্ত অমান্য করার ক্ষমতা গ্রামে কেউ রাখে না। মজিদ তার মাজার ব্যাবসার ক্ষতি করে এমন জিনিস সহ্য করতে পারে না; সে যেভাবেই হোক কৌশলে তা সমাধান করে ফেলে। উদ্দীপকের কামালের অস্তিত্ব রক্ষার সংগ্রাম 'লালসালু' উপন্যাসের মজিদ চরিত্রের সঙ্গে সাদৃশ্যপূর্ণ। কেননা, কামাল দারিদ্র্যের কষাঘাত থেকে মুক্তি লাভের আশায় কমলাপুর রেলস্টেশনে কুলির কাজ টাকার বিনিময়ে শুরু করে। শুরুতে অনেক ঝামেলা পেহাতে হয় তাকে। কিন্তু কামাল ধীরে ধীরে তার অবস্থান শক্ত করে এবং এক সময় সে কুলিদের নেতা হয়। শ্রমিক রাজনীতিতে অংশগ্রহণ করে ক্ষমতাবান ও বিত্তশালী হয়ে ওঠে। এভাবে কামাল 'লালসালু' উপন্যাসের মজিদের মতো নিজের অস্তিত্ব রক্ষা করতে এসে ক্ষমতার কেন্দ্রবিন্দুতে চলে আসে।"
        },
        {
          "label": "ঘ",
          "question": "",
          "explanation": "\"উদ্দীপক ও 'লালসালু' উপন্যাসের মূল প্রবণতা অস্তিত্ব সংকট ও তা থেকে উত্তরণ।”- মন্তব্যটির যথার্থ বলে মনে করি। 'লালসালু' উপন্যাসের কেন্দ্রীয় চরিত্র মজিদ। শীর্ণদেহের এই মানুষটি মানুষের ধর্ম বিশ্বাস, ঐশী শক্তির প্রতি ভক্তি ও আনুগত্য, ভয় ও শ্রদ্ধা, ইচ্ছা ও বাসনা সবই নিয়ন্ত্রণ করতে চায়। অভাব-অনটনের জন্য শস্যহীন নিজ অঞ্চল থেকে মজিদ নিজ অস্তিত্ব রক্ষার আশায় শ্রাবণের এক মাধ্যহ্নে মহব্বতনগর গ্রামে এসে হাজির হন। সে গ্রামের বাঁশঝাড়ে একটি পুরোনো কবরে মোদাচ্ছের পীরের মাজার হিসেবে ঘোষণা করে। মজিদ মোদাচ্ছের পীরের স্বপ্নাদেশ পেয়ে এ গ্রামে আসে। স্বপ্নাদেশ ও তিরস্কার শুনে গ্রামবাসী ও শ্রদ্ধার বিগলিত হয়ে তার প্রতিটি হুকুম পালন করে। মহব্বতনগর গ্রামবাসী আর্থিকভাবে সচ্ছল হলেও ছিল সহজ-সরল ও কুসংস্কারাচ্ছন্ন। এভাবে মজিদ মাজারকে কেন্দ্র করে মহব্বনগর গ্রামে নিজের অবস্থান সুদৃঢ় করে। অল্পদিনের মধ্যে মজিদ ও তার মাজারের খ্যাতি ছড়িয়ে পড়ে চারপাশে। মাজারের দানখয়রাত, মানত আর মজিদের পানি পড়া, ঝাড়ফুঁক, তাবিজ-কবজের টাকায় অল্পদিনের মধ্যে বিপুল ধনসম্পত্তির মালিক হয় মজিদ। মজিদ তার মাজার ব্যাবসার ক্ষতি করে এমন ব্যক্তিদের শাস্তি দিতে বিন্দুমাত্র ছাড় দেয়নি। ধীরে ধীরে মজিদ মহব্বতনগর গ্রামের সব ক্ষমতার উৎস হয়ে ওঠে। এভাবে মজিদ জীবিকার তাগিদে এসে মহব্বতনগর গ্রামের মোড়ল হয়। উদ্দীপকের কামাল দরিদ্রের কষাঘাতে জর্জরিত হয়ে কমলাপুর রেলস্টেশনে কুলির কাজ শুরু করে। সে প্রথমে অনেক বাধাবিপত্তির সম্মুখীন হয়। তবে জীবন-জীবিকার তাগিদে সে সব সমস্যার মানিয়ে নেওয়ার চেষ্টা করে। কামাল নিজের চেষ্টায় এক সময় কুলিদের নেতা হয়। সে শ্রমিক রাজনীতিতে অংশগ্রহণ করে অনেক প্রভাব বিস্তার করে এবং বিপুল ধনসম্পত্তির মালিক হয়ে ওঠে। 'লালসালু' উপন্যাসের মজিদের মহব্বতনগর গ্রামে আসার উদ্দেশ্যে ছিল নিজের ভাগ্যের পরিবর্তন করা। তথা মজিদের অস্তিত্ব টিকে রাখা। আবার উদ্দীপকের কামালও কমলাপুর রেলস্টেশনে কুলির কাজ করে জীবিকার প্রয়োজনে। দুই জনেরই লক্ষ্য ও উদ্দেশ্যে ছিল অস্তিত্ব সংকট ও তা থেকে উত্তরণ। সুতরাং বলা যায়, প্রশ্নোক্ত উক্তিটি যথার্থ।"
        }
      ]
    },
    {
      "number": "9",
      "uddipok": "দোগাছা গ্রামের সুশিক্ষিত ও স্বশিক্ষিত রিপন ঢাকা থেকে উচ্চ শিক্ষিত হয়ে গ্রামে ফিরেছে। সে নিরক্ষর মানুষকে সাক্ষর করতে গ্রামে একটি নৈশ বিদ্যালয় প্রতিষ্ঠার সিদ্ধান্ত নেয়। এ কল্যাণমূলক কাজে সমাজপতি জব্বার বাধা দেয়। গ্রামের মৌলবি, সমাজপতি ও মূর্খ গ্রামবাসীর কাছ রিপণের মহৎ প্রচেষ্টা ব্যর্থ হয়।",
      "tag": "JGCC 24",
      "sub_questions": [
        {
          "label": "ক",
          "question": "",
          "explanation": "উত্তরবঙ্গ এলাকায় বাহে মুলুক।"
        },
        {
          "label": "খ",
          "question": "",
          "explanation": "রহিমা যেমন স্বামী ও মাজার ভক্ত তেমনই মহব্বতনগর গ্রামের মানুষ মজিদ ও তার মাজারকে ভয় পায়- একথা বোঝানো হয়েছে। 'লালসালু' উপন্যাসে রহিমা হলো মজিদের প্রথমা স্ত্রী। লম্বা-চাওড়া শারীরিক শক্তিসম্পন্না এই নারী স্বামী মজিদের কাছে অসহায়। তাঁর দেহের শক্তিমত্তাকে বাইরের খোলস মাত্র। সে খুব স্বামী ভক্ত, ভীতু- বিহ্বল, নরম-কোমল, ধর্ম ও মাজার বিশ্বাসী। ধর্মভীরু মানুষেরা ঈশ্বরের প্রতি আনুগত্যের কারণে কোমল স্বভাবসম্পন্ন হয়, রহিমা তারই একটি উৎকৃষ্ট উদাহরণ। মহব্বতনগর গ্রামবাসির আর্থিক ও শারীরিক অবস্থা শক্তিশালী হলেও মনের অবস্থা রহিমার মতো। এইজন্যই বলা হয়েছে সব কিছুর যোগসূত্র হলো রহিমা।"
        },
        {
          "label": "গ",
          "question": "",
          "explanation": "উদ্দীপকের আরিফ মিয়ার সাথে 'লালসালু' উপন্যাসের মহব্বতনগর গ্রামে স্কুল প্রতিষ্ঠা করতে গিয়ে বিপদে পড়া আক্কাস চরিত্রের সাদৃশ্য রয়েছে। 'লালসালু' উপন্যাসের আক্কাস শিক্ষিত হওয়ায় সে শিক্ষার গুরুত্ব বোঝে। তাই সে গাঁয়ে একটি স্কুল প্রতিষ্ঠার উদ্যোগ নেয়। কিন্তু ধর্মব্যবসায়ী মজিদ তার অস্তিত্বের জন্য স্কুলকে হুমকি মনে করে। শিক্ষিত হলে লোকেরা তার ভণ্ডামি সম্পর্কে সচেতন হবে এবং পীর ব্যাবসা ধ্বংস নামার শঙ্কায় সে আক্কাসের নামে বিচার বসায় এবং স্কুল তৈরির উদ্যোগ ব্যর্থ করে দেয়। উদ্দীপকের আরিফ মিয়া গ্রামের প্রাথমিক বিদ্যালয়ে শিক্ষক হিসেবে নিয়োজিত। সে শিক্ষার আলো ছড়িয়ে দিতে গাঁয়ের লোকদের শিক্ষার গুরুত্ব বোঝায়। তার এমন উদ্যোগে ক্ষিপ্ত হয়ে ওঠে জোতদার আফাজ আলি। সে গ্রামবাসীকে ভুল বোঝায় যে, আরিফ মিয়া ধর্মীয় শিক্ষার পরিবর্তে প্রচলিত শিক্ষা দিয়ে তাদেরকে পথভ্রষ্ট করতে চায়। এতে গ্রামবাসী ক্ষিপ্ত হয়ে আরিফ মিয়াকে গ্রামছাড়া করে। 'লালসালু' উপন্যাসের আক্কাসও উদ্দীপকের আরিফের মতো ষড়যন্ত্রের শিকার হয়। আর এদিক থেকেই উদ্দীপকের আরিফ মিয়ায় সাথে আলোচ্য উপন্যাসের আক্কাসের সাদৃশ্য রয়েছে"
        },
        {
          "label": "ঘ",
          "question": "",
          "explanation": "অন্ধবিশ্বাস ও ধর্মীয় কুসংস্কারে আচ্ছন্ন সমাজব্যবস্থার চিত্র উদ্দীপক ও 'লালসালু' উপন্যাস উভয় স্থানেই বিদ্যমান। 'লালসালু' উপন্যাসের মহব্বতনগর গ্রামটি কুসংস্কার ও অন্ধবিশ্বাসে আচ্ছন্ন। এখানকার মানুষ ভাগ্য ও অলৌকিকত্বে গভীরভাবে বিশ্বাস করে। যার ফলে মজিদের মতো এক ভন্ড ধর্মব্যবসায়ী সহজেই একটি পুরানো কবরকে মাজারে রূপান্তরিত করে নিজের আখের গুছিয়ে নিতে পারে। গ্রামের মানুষের সহজ-সরল, কুসংস্কার, অন্ধবিশ্বাস ছিল মজিদের পুঁজি। মজিদের কথা গ্রামবাসী বিনা প্রশ্নে পালন করত। মাজারের প্রতি গ্রামবাসীর ভক্তি-শ্রদ্ধা ছিল দেখার মতো। মজিদ তার মাজার ব্যাবসা ক্ষুণ্ণ হয় এরকম কিছুই সহ্য করতে পারত না। গ্রামের শিক্ষিত যুবক আক্কাস যখন স্কুল প্রতিষ্ঠার কথা বলে তখন মজিদ স্কুল প্রতিষ্ঠার ব্যাপারে নানা কৌশলে বিরোধিতা করে। গ্রামের মাতব্বর খালেক ব্যাপারিসহ গ্রামবাসীকে আক্কাসের বিরুদ্ধে ক্ষেপিয়ে তোলে। অবশেষে আক্কাস গ্রাম ছাড়তে বাধ্য হয়। উদ্দীপকের রিপন দোগাছা গ্রামের সুশিক্ষিত ও স্বশিক্ষিত একজন ছেলে। সে চায় তার গ্রামবাসী শিক্ষার আলোয় আলোকিত হউক। তাই সে গ্রামে একটি নৈশ্য বিদ্যালয় প্রতিষ্ঠা করতে চায়। কিন্তু তার কাজে বাধা দেয় সমাজপতি জব্বার। সমাজপতি জব্বার গ্রামের মানুষজনকে ভুল বুঝিয়ে রিপনের বিরুদ্ধে লেলিয়ে দেয়। কারণ সমাজপতি জব্বার জানত যদি গ্রামবাসী শিক্ষিত হয়, তাহলে তার প্রতিপত্তি চলে যাবে। তাই সে বিরোধিতা করে। সুতরাং বলা যায় 'লালসালু' উপন্যাস ও উদ্দীপকে স্কুল প্রতিষ্ঠার বাধা দেওয়ার মূল কারণ হলো ব্যক্তিস্বার্থের দ্বন্দ্ব। অতএব, প্রশ্নোক্ত উক্তিটি যথার্থ বলে মনে করি।"
        }
      ]
    },
    {
      "number": "10",
      "uddipok": "‘ওরা গুলি ছোড়ে এদেশের প্রাণে, দেশের দাবীকে রোখে ওদের ঘৃণ্য পদাঘাত, এই বাংলার বুকে। ওরা এদেশের নয়, দেশের ভাগ্য ওরা করে বিক্রয়।’",
      "tag": "MB 22,BB 17,JGCC 24,RUMC 24",
      "sub_questions": [
        {
          "label": "ক",
          "question": "",
          "explanation": "ক। ইংরেজরা পরাজিত হয়ে ফোর্ট উইলিয়াম জাহাজে আশ্রয় নেয় ।"
        },
        {
          "label": "খ",
          "question": "",
          "explanation": "খ। নবাব সিরাজউদ্দৌলার বিরুদ্ধে ষড়যন্ত্রের একপর্যায়ে নিজেদের ভাগ- বাঁটোয়ারা হিসাব করতে গিয়ে মিরজাফর প্রশ্নোক্ত মন্তব্যটি করেছিল । নবাব সিরাজউদ্দৌলার বিরুদ্ধে ষড়যন্ত্র করার জন্য তাঁর সিপাহসালার মিরজাফর ও কোম্পানির প্রতিনিধিরা মিরনের বাসগৃহে এক হয়েছিল। যুদ্ধে ক্লাইভ বিজয়ী হলে কে কতটা ভাগ পাবে তা নিয়ে দলিল তৈরি করেছিল তারা। কিন্তু দলিলে সই করতে গিয়ে চক্রান্তকারীরা তর্কে জড়িয়ে পড়ে। তখন বিলম্ব না করে দলিলে সই করার মাধ্যমে নিজ স্বার্থকে পাকাপোক্ত করার জন্য মিরজাফর আলোচ্য উক্তিটি করে।"
        },
        {
          "label": "গ",
          "question": "",
          "explanation": "গ। উদ্দীপকের প্রথম দুই চরণের ভাবার্থ ‘সিরাজউদ্দৌলা' নাটকে বাংলার শোচনীয় পরিস্থিতির সঙ্গে সাদৃশ্যপূর্ণ ।  ‘সিরাজউদ্দৌলা' নাটকটি ১৭৫৭ খ্রিষ্টাব্দের পলাশির যুদ্ধে সিরাজউদ্দৌলার পরাজয়ের ঘটনাকে কেন্দ্র করে আবর্তিত। এ যুদ্ধে সিরাজউদ্দৌলার সমরশক্তির কোনো অভাব ছিল না। তবু তাঁকে শোচনীয়ভাবে পরাজিত হতে হয় । হীন স্বার্থ রক্ষা করতে গিয়ে নবাবের সেনাপতি ও অমাত্যবর্গ বাংলার স্বাধীনতা বিসর্জন দিয়েছিল।  উদ্দীপকে 'ওরা' বলে আখ্যায়িত একশ্রেণির লোকদের বাংলার বুকে ঘৃণ্য পদাঘাত হানার কথা বলা হয়েছে। তারা দেশের দাবিকে তুচ্ছ করে এদেশের মানুষের প্রাণ কেড়ে নিতে গুলি ছোড়ে। যদি বাংলার প্রতি মমত্ববোধ থাকত তাহলে তারা এমনটি করতে পারত না। তারা গুলি ছুড়ে বাংলাকে বিপন্ন করছে, যা আলোচ্য নাটকে পলাশির যুদ্ধের দুর্ভাগ্যজনক পরিস্থিতির কথাই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "ঘ। উদ্দীপকের ‘দেশের ভাগ্য ওরা করে বিক্রয়' পঙ্ক্তিতে ‘সিরাজউদ্দৌলা' নাটকের মর্মার্থই প্রতিধ্বনিত হয়েছে।  'সিরাজউদ্দৌলা' নাটকে চিত্রিত বাংলার নবাব সিরাজউদ্দৌলা ছিলেন সাহসী এক দেশপ্রেমী। মৃত্যুর আগ মুহূর্ত পর্যন্ত তিনি বাংলার স্বাধীনতা বজায় রাখার সংকল্পে দৃঢ়প্রতিজ্ঞ ছিলেন। কিন্তু তাঁর কতিপয় অমাত্য ও নিকটজনেরা ছিল বিশ্বাসঘাতক। তারা নিজ নিজ স্বার্থ উদ্ধার করতে গিয়ে নামমাত্র মূল্যে বিকিয়ে দিয়েছিল ভিনদেশি বেনিয়াদের কাছে।  উদ্দীপকে প্রকারান্তরে বিশ্বাসঘাতক মিরজাফর, রাজবল্লভ, জগৎশেঠ, রায়দুর্লভদের কথাই বলা হয়েছে। তারা নবাব সিরাজউদ্দৌলার অমাত্য হয়েও ক্ষমতা ও অর্থের লোভে দেশকে বিক্রি করে দিয়েছিল। তারা স্বার্থের প্রয়োজনে দেশদ্রোহের আশ্রয় নিয়েছিল, ঠিক যেমনটি উদ্দীপকে বলা হয়েছে। যারা দেশের সঙ্গে বিশ্বাসঘাতকতা করে তারা দেশের কেউ হতে পারে না বলেই উদ্দীপকের কবি অভিমত প্রকাশ করেছেন। উদ্দীপকের শেষ চরণে স্বার্থান্ধ দেশদ্রোহীদের কথাই উচ্চারিত হয়েছে। তারা বাঙালি হলেও এদেশের নয় বলে কবি দাবি করেছেন। “সিরাজউদ্দৌলা' নাটকেও আমরা দেখি, পলাশির যুদ্ধে বিপুল সমরসামর্থা থাকা সত্ত্বেও নবাবের পরাজয় ঘটে। কেননা, তাঁর নিজস্ব সেনাদল যুদ্ধে নিষ্ক্রিয় ভূমিকা পালন করে। ব্যক্তি ও গোষ্ঠীস্বার্থ রক্ষা করতে গিয়ে বিশ্বাসঘাতক সেনাপতি ও অমাত্যবর্গ এভাবেই বাংলার স্বাধীনতা বিসর্জন দেয় । উদ্দীপকটি প্রকারান্তরে এসব স্বার্থান্বেষী ব্যক্তিদের কথাই বলেছে এবং দাবি করেছে যে, ‘দেশের ভাগ্য ওরা করে বিক্রয়।'"
        }
      ]
    },
    {
      "number": "11",
      "uddipok": "কেউ তো জানে না প্রাণের আকুতি বারেবারে সে কি চায় স্বার্থের কারণে প্রিয়জন কেন দূরে সরে চলে যায় ধরণির বুকে পাশাপাশি তবু কেউ বুঝি কারো নয়।",
      "tag": "JGCC 24",
      "sub_questions": [
        {
          "label": "ক",
          "question": "",
          "explanation": "সিরাজউদ্দৌলা ও তাঁর স্ত্রীর মাঝে রাজত্বের দেয়াল।"
        },
        {
          "label": "খ",
          "question": "",
          "explanation": "নবাব সিরাজউদ্দৌলাকে জীবিত রাখা অর্থ বিপদ মনে করে তাঁকে হত্যার উদ্দেশ্যে আলোচ্য উক্তিটি করে ক্লাইভ। পলাশির যুদ্ধে প্রধান সেনাপতি মিরজাফর ও আস্থাভাজনদের বিশ্বাসঘাতকতায় নবাব সিরাজউদ্দৌলার শোচনীয় পরাজয় ঘটে। নবাব পরাজয়ের প্রতিশোধ নিতে পাটনায় যাওয়ার পথে বিশ্বাসঘাতকদের হাতে বন্দি হন। মিরজাফর নবাবকে রাজধানীতে নিয়ে আসা বা শাস্তি দেওয়াতে রাজি ছিলেন না। কিন্তু ধুরন্ধর ক্লাইভ চায়নি নবাব সিরাজউদ্দৌলা বেঁচে থাকুক। সে জানত নবাব বেঁচে থাকা মানেই বিপদ। তাই সে নবাবকে হত্যা করতে মিরজাফরকে প্রলোভন দেখাতে উক্ত উক্তি করে।"
        },
        {
          "label": "গ",
          "question": "",
          "explanation": "উদ্দীপকের দ্বিতীয় লাইনে স্বার্থের কারণে প্রিয় মানুষও পর হয়ে যাওয়ার যে কথা বলা হয়েছে তার পরিপ্রেক্ষিতে ঘসেটি বেগমের ক্ষেত্রে প্রশ্নোক্ত মন্তব্যটি যথার্থ হয়ে উঠেছে। 'সিরাজউদ্দৌলা' নাটকে ঘসেটি বেগম নবাব সিরাজউদ্দৌলার আপন খালা। অথচ নিজের স্বার্থসিদ্ধির জন্য ঘসেটি বেগম নবাবের বিরুদ্ধাচরণ করেছেন। তিনি সবসময় নবাবের ধ্বংস কামনা করতেন। নবাব সিরাজউদ্দৌলাকে সিংহাসনচ্যুত করার জন্য তিনি গোপনে অমাত্যদের সঙ্গে ষড়যন্ত্র করেছেন। রাজদরবারে নিজের প্রভাব বজায় রাখার জন্য ঘসেটি বেগম তার পুত্রতুল্য নবাব সিরাজউদ্দৌলাকেও দূরে ঠেলে দিতে দ্বিধা করেননি । উদ্দীপকের দ্বিতীয় চরণে স্বার্থের কাছে রক্তের সম্পর্ককেও তুচ্ছ বলা হয়েছে। মানুষ অনেক সময় ব্যক্তিস্বার্থ চরিতার্থের জন্য সর্বস্ব ত্যাগ করতেও দ্বিধা করে না। তারা স্বার্থ উদ্ধারের জন্য ভাইবোন, আত্মীয়- পরিজনকেও অবলীলায় দূরে ঠেলে দেয়। উদ্দীপকের দ্বিতীয় চরণে লেখক এই কথাটিই বোঝাতে তৎপর হয়েছেন। আর এ দিকটির বাস্তব রূপ দেখা যায় 'সিরাজউদ্দৌলা' নাটকের ঘসেটি বেগমের কর্মকান্ডে। অতএব, প্রশ্নোক্ত মন্তব্যটি যথার্থ বলেই বিবেচিত হয়।"
        },
        {
          "label": "ঘ",
          "question": "",
          "explanation": "'সিরাজউদ্দৌলা' নাটকে ব্যক্তিস্বার্থ চরিতার্থের প্রয়োজনে বিশ্বাসঘাতকতার যে দিকটি প্রকাশিত হয়েছে, উদ্দীপকের আলোকে তা অত্যন্ত ঘৃণিত ও নিন্দিত বলে পরিগণিত। 'সিরাজউদ্দৌলা' নাটকে বিশ্বাসঘাতকতার নিকট দেশপ্রেমের পরাজয় ঘটেছে। নবাব সিরাজউদ্দৌলা দেশের জন্য ভাবলেও তাঁর অমাত্যবর্গের কিছু অংশ ছিল তাঁর বিপরীত। তারা আত্মস্বার্থ চরিতার্থের জন্য গোপনে ইংরেজদের সাথে হাত মিলিয়েছে। নবাব আপন ভেবে দায়িত্ব দিলেও তারা সেই বিশ্বাসের মূল্য দেয়নি। বরং নবাবকে কীভাবে সিংহাসনচ্যুত করা যায়, সেই পরিকল্পনাতেই সর্বদা ব্যতিব্যস্ত থেকেছে তারা। তাদের এ ধরনের ঘৃণ্য কর্মকাণ্ডই নবাব সিরাজউদ্দৌলার তথা বাংলার পতন ত্বরান্বিত করেছে। উদ্দীপকে স্বার্থের কাছে সম্পর্ককে তুচ্ছ করে দেখানো হয়েছে। সেখানে বলা হয়েছে, পৃথিবীতে স্বার্থবাদী মানুষের কারণে পাশাপাশি থেকেও যেন কেউ কারো নয়। প্রয়োজনের সময় এসব মানুষকে পাশে পাওয়া যায় না। স্বার্থবাদী চেতনার কারণে প্রিয়জনও দূরে চলে যায়। ফলে রক্তের সম্পর্কের কাছেও মানুষের প্রত্যাশা অবহেলিতই থেকে যায় প্রতিনিয়ত। 'সিরাজউদ্দৌলা' নাটকে স্বার্থবাদী চেতনার যে প্রতিফলন ঘটেছে, তা যেন উদ্দীপকেরই মূল বক্তব্যকে ধারণ করেছে। নাটকের মিরজাফর-ঘসেটি বেগমেরা যেন উদ্দীপকের প্রিয়জনদেরই প্রতিরূপ। তারা নিজেদের স্বার্থের জন্যই সর্বদা ব্যতিব্যস্ত। এরূপ মানসিকতা ইতিহাসে ঘৃণিত এবং নিন্দনীয় হিসেবেই পরিগণিত হবে সর্বকালে।"
        }
      ]
    }
  ]
}