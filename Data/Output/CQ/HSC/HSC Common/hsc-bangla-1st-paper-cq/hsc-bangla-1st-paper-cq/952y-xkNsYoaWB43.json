{
  "title": "কুমিল্লা বোর্ড ২০১৯",
  "subtitle": "বাংলা (11)",
  "questions": [
    {
      "number": "1",
      "uddipok": "ঢাকা বিশ্ববিদ্যালয়ের আইন অনুষদের শিক্ষার্থী শ্রীযুক্তা। পড়ালেখা শেষ করতেই ২৭ বছর পেরিয়ে গেল। বিয়ের ব্যাপারে কয়েকবার সম্বন্ধ আসা এবং দেখাশোনা হলেও শেষ পর্যন্ত বিয়ে হয়নি। শ্রীযুক্ত আইন ও সালিশ কেন্দ্রে সমাজের অধিকার বঞ্চিত নারীদের আইনি সহায়তা দিচ্ছে। হঠাৎ একদিন শ্রীযুক্তার কাকা বিয়ের সম্বন্ধের কথা বললেন। তিনি বিনয়ের সাথে কাকাকে বললেন, \"নারীর কল্যাণে আমি প্রতিজ্ঞাবদ্ধ।\"",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "অনুপমকে 'মাকাল ফল' এর সাথে তুলনা করে বিদ্রূপ করেছিল পণ্ডিতমশায়।"
        },
        {
          "label": "খ",
          "question": "",
          "explanation": "কল্যাণীর বিয়ের গয়না পরীক্ষা করানোর পর শম্ভুনাথ বরপক্ষকে খাবার কথা বললে অনুপমের মামা অবাক হয়ে লগ্নের কথা উল্লেখ করে। অনুপমের মামা কল্যাণীর গয়না যাচাই করে দেখতে চাইলে শম্ভুনাথ সেনের আত্মসম্মানে আঘাত লাগে। অনুপম এ ব্যাপারে নীরব ভূমিকা পালন করলে শম্ভুনাথ স্থির করেন তিনি এ বাড়িতে মেয়ে বিয়ে দেবেন না। তাই নিয়ম না থাকলেও শম্ভুনাথ বরকে বিয়ের পূর্বেই খাবার কথা বলেন। আর এতে বিস্মিত হয়ে অনুপমের মামা শম্ভুনাথকে লগ্নের কথা স্মরণ করিয়ে দেয়।"
        },
        {
          "label": "গ",
          "question": "",
          "explanation": "ব্যক্তিজীবনের পরিবর্তে অন্যের জীবন আলোকিত করার চেতনার দিক থেকে উদ্দীপকের শ্রীযুক্তার সাথে 'অপরিচিতা' গল্পের কল্যাণীর সাদৃশ্য দেখতে পাওয়া যায়। গল্পে কল্যাণীর অনুপমের সাথে বিয়ের সকল বন্দোবস্ত ও আয়োজন সমাপ্ত হওয়ার পরও অনুপমের মামার হীনম্মন্যতা ও কল্যাণীর বাবার ব্যক্তিত্ববোধের কারণে তা অসম্পন্নই থেকে যায়। কল্যাণী এ ঘটনার পর সাংসারিক জীবনের চিন্তা বাদ দিয়ে নারীদের শিক্ষার প্রসারে আত্মনিয়োগ করে। পরিবর্তিত পরিস্থিতিতে অনুপমের কাছ থেকে চূড়ান্ত বিনীত অনুরোধ আসার পরও কল্যাণী তার লক্ষ্যে অবিচল থাকে। উদ্দীপকের শ্রীযুক্তা উচ্চশিক্ষিত। কয়েকবার সম্বন্ধ এলেও শেষ পর্যন্ত বিয়ে হয়নি। এরপর সে বিয়ে সম্পর্কে বীতশ্রদ্ধ হয়ে অধিকারবঞ্চিত নারীদের জন্য কাজ শুরু করে। শ্রীযুক্তার কাকা একদিন পুনরায় সম্বন্ধ নিয়ে এলেও সে অধিকারবঞ্চিত নারীদের জন্য কাজ করার প্রচেষ্টাতেই বদ্ধপরিকর বলে জানায়। উদ্দীপকের এ বিষয়ের সঙ্গে প্রায় একই সমান্তরালে এগিয়েছে 'অপরিচিতা' গল্পের কল্যাণীর জীবনচেতনা। অর্থাৎ উদ্দীপকের শ্রীযুক্তার মতো কল্যাণীও সংসার চিন্তা বাদ দিয়ে নারী শিক্ষার কাজে নিয়োজিত থাকার জন্য দৃঢ়প্রতিজ্ঞ। এ দিকটিই তাদের চরিত্রকে সাদৃশ্যপূর্ণ করে তুলেছে।"
        },
        {
          "label": "ঘ",
          "question": "",
          "explanation": "'অপরিচিতা' গল্পে কল্যাণীর চরিত্রে উন্নত মানবিক প্রবণতার প্রতিফলন রয়েছে যা উদ্দীপকের শ্রীযুক্তার বলিষ্ঠ ব্যক্তিত্বের মাঝে নিহিত। 'অপরিচিতা' গল্পের কাহিনি দৃঢ়চেতা মনোভাবাপন্ন ও ব্যক্তিত্বসম্পন্ন নারীকে আশ্রয় করে গড়ে উঠেছে। সকল আয়োজন সম্পন্ন হলেও বিয়ের আসরে বিয়ে ভেঙে যায় তার। এতে সে ভেঙে পড়ে না বরং সে নিজেকে দেশ ও নারীদের উন্নয়নে নিয়োজিত করে। কল্যাণীর এ পদক্ষেপকে তার শুচিশুভ্র আত্মপ্রকাশ বলা যায়। উদ্দীপকের শ্রীযুক্তা ঢাকা বিশ্ববিদ্যালয়ের আইন অনুষদ থেকে সর্বোচ্চ ডিগ্রি অর্জন করে। ২৭ বছর বয়স হলেও নানা কারণে তার বিয়ের সম্বন্ধ ভেঙে যায়। পরবর্তীতে সে বিয়ের চিন্তা বাদ দিয়ে দেশ ও সমাজের সেবায় নিজেকে নিয়োজিত করে। অধিকারবঞ্চিত নারীদের নিয়ে কাজ করে সে। গল্পের কল্যাণীর মাঝে যে দৃঢ়চেতা ও বলিষ্ঠ মনোভাবের পরিচয় পাওয়া যায় তা উদ্দীপকের শ্রীযুক্তার মাঝেও বিদ্যমান। অধিকারবঞ্চিত নারীদের আইনি সহায়তা দেয় শ্রীযুক্তা। চারিত্রিক দৃঢ়তার কারণে কাকাকে বিনয়ের সাথে বিয়ের সম্বন্ধ আনতে বারণ করে সে। সমাজের প্রতি দায়িত্ববোধে জাগ্রত এই মানসিকতার পরিচয় আমরা গল্পের কল্যাণীর মাঝেও ফুটে উঠতে দেখি।"
        }
      ]
    },
    {
      "number": "2",
      "uddipok": "শহীদুল দশম শ্রেণির বিজ্ঞানের শিক্ষার্থী। বৃক্ষের অক্সিজেন প্রদান, প্রাণিকুলের খাদ্যের জোগান ইত্যাদি শহীদুলের মনে দাগ কাটে। শহীদুল প্রতিজ্ঞা করে চিকিৎসাশাস্ত্র অধ্যয়ন করবে। উচ্চ মাধ্যমিক উত্তীর্ণের পর ঢাকা মেডিকেল কলেজ থেকে কৃতিত্বের সাথে চিকিৎসা শাস্ত্রে ডিগ্রি অর্জন করে শহীদুল চলে আসে নিজ গ্রামে। এলাকায় প্রতিষ্ঠা করে দাতব্য চিকিৎসালয়। শহরের চাকচিক্য ও উচ্চ রোজগারের পথ পরিহার করে নিজ এলাকার সাধারণ মানুষের স্বাস্থ্যসেবাকে শহীদুল জীবনের ব্রত হিসেবে গ্রহণ করে। অপরদিকে তার বড় ভাই ডাক্তার মনিরুল চিকিৎসাকে ব্রত হিসেবে না নিয়ে ব্যবসায় হিসেবে গ্রহণ করে অঢেল সম্পদের মালিক হয়ে যায়।",
      "tag": "CB 19",
      "sub_questions": [
        {
          "label": "ক",
          "question": "",
          "explanation": "সাধনার ব্যাপারে প্রাপ্তি একটি বড়ো জিনিস।"
        },
        {
          "label": "খ",
          "question": "",
          "explanation": "'জীবন ও বৃক্ষ' প্রবন্ধে প্রাবন্ধিক দৈহিক বৃদ্ধির পাশাপাশি আত্মিক বিকাশের ওপর বিশেষ জোর দিয়েছেন। পৃথিবীর সব প্রাণীর দৈহিক বৃদ্ধি ঘটে। তবে মানুষকে দৈহিক বৃদ্ধির পাশাপাশি আত্মিক বিকাশও ঘটাতে হয়। এই সর্বাঙ্গীণ বৃদ্ধি বা বিকাশে মানুষের নিজের ভূমিকা রয়েছে। প্রাবন্ধিক মনে করেন, সুখ-দুঃখ বা আনন্দ-বেদনার উপলব্ধির ফলে অন্তরের যে পরিপক্বতা তৈরি হয় সেটাই আত্মা। এই আত্মা মানুষকে সৃষ্টি করে নিতে হয়। জীবনের বিচিত্র অভিজ্ঞতা, প্রেম ও গভীর অনুভূতির মাধ্যমে মানুষ দৈহিক বৃদ্ধির পাশাপাশি আত্মারও বিকাশ ঘটাতে পারে, যা প্রশ্নোক্ত উক্তিটিতে উন্মোচিত হয়েছে।"
        },
        {
          "label": "গ",
          "question": "",
          "explanation": "উদ্দীপকের ডাক্তার মনিরুলের চেতনার সাথে 'জীবন ও বৃক্ষ' প্রবন্ধে বৃক্ষের পরার্থে আত্মনিবেদনের দিকটি বৈসাদৃশ্যপূর্ণ। 'জীবন ও বৃক্ষ' প্রবন্ধে লেখক মানুষের জীবনকাঠামোকে বৃক্ষের সঙ্গে তুলনা করেছেন। বৃক্ষ পরিপূর্ণতা পায় ফুলে-ফলে; নিজের সবকিছু অন্যকে দান করে সার্থকতার উজ্জ্বল দৃষ্টান্ত হয়ে ওঠে। মানবজীবনের সার্থকতাও তখনই মেলে, যখন মানুষ জীবনবোধ ও মূল্যবোধে পরিপূর্ণ হতে পারে। তার সে বিকশিত জীবন একমাত্র বৃক্ষকে অনুসরণ করেই পাওয়া সম্ভব বলে মনে করেন লেখক। উদ্দীপকে শহীদুল পরার্থে নিবেদিতপ্রাণ। কিন্তু তার বড়ো ভাই ডাক্তার মনিরুল ঠিক তার বিপরীত। উদ্দীপকে বর্ণিত স্বল্পপ্রাণ, স্থূলবুদ্ধির মানুষ মনিরুল। বৃক্ষ আমাদের পরার্থে আত্মনিবেদনের যে শিক্ষা দেয় উদ্দীপকের মনিরুল তার বিপরীত বৈশিষ্ট্য ধারণ করে।"
        },
        {
          "label": "ঘ",
          "question": "",
          "explanation": "পরার্থে নিবেদিত হওয়ার যে 'ব্রত' উদ্দীপকের শহীদুল গ্রহণ করেছে তা 'জীবন ও বৃক্ষ' প্রবন্ধের 'বৃক্ষের সাধনা'র সাথে একই সূত্রে গাঁথা। স্বার্থপরতা, ভোগবাদী মনোভাব মানুষকে হিংস্র করে তোলে। অন্যকে ঠকিয়ে নিজের স্বার্থ হাসিলে ব্যস্ত থাকে স্বার্থপর মানুষেরা। অন্যদিকে পরের কল্যাণে নিবেদিতপ্রাণ মানুষ উন্নত পর্যায়ে উন্নীত হতে পারে। স্বার্থপরতা নয়, পরার্থপরতাই মানবজীবনের মূল লক্ষ্য হওয়া উচিত, এমন ভাবধারা প্রকাশিত হয়েছে 'জীবন ও বৃক্ষ' প্রবন্ধের মূল ভাবনায়। উদ্দীপকে বলা হয়েছে, পরের কল্যাণে নিজেকে উৎসর্গ করার আদর্শ ও উদ্দেশ্য মনুষ্যত্বের মধ্যেই নিহিত থাকে। জগৎ-সংসারে মানুষ ভোগে আনন্দ পেলেও তৃপ্তি পায় না। ত্যাগের মধ্যে আনন্দ ও তৃপ্তি দুটোই লাভ করা যায়। 'জীবন ও বৃক্ষ' প্রবন্ধেও প্রাবন্ধিক বৃক্ষের কাছ থেকে মানুষের জীবনের তাৎপর্য উপলব্ধির কথা বলেছেন। বৃক্ষের যা প্রাপ্তি তাই দান। মানুষের জীবনের উদ্দেশ্য হবে নিজের জীবনের প্রাপ্তিটুকু অন্যের জন্য উৎসর্গ করা। আর এ পরার্থপরতার মধ্য দিয়েই মনুষ্যত্বের বিকাশ ঘটে। উদ্দীপকের শহীদুল ও 'জীবন ও বৃক্ষ' প্রবন্ধের 'বৃক্ষের সাধনা'য় মানুষের মৌলিক মানবীয় গুণাবলির বিষয়টি বিশ্লেষিত হয়েছে। শুধু মানুষ হয়ে জন্ম নিলেই মনুষ্যত্ব অর্জন করা যায় না, পরের কল্যাণে নিজেকে উৎসর্গ করার মধ্য দিয়েই মনুষ্যত্বের বিকাশ ঘটানো যায়। বৃক্ষ যেমন করে ফুলে-ফলে পরিপূর্ণতা পায়, আর সেসব অন্যকে দান করে সার্থকতার উজ্জ্বল দৃষ্টান্ত হয়ে ওঠে, মানবজীবনের সার্থকতাও তেমনই পরার্থপরতার মধ্য দিয়ে পরিস্ফুট হয়ে ওঠে। পরার্থে জীবন ব্যয় করা উদ্দীপকের শহীদুলের 'ব্রত' ছিল আর এটিই প্রবন্ধের 'বৃক্ষের সাধনা' এবং পরস্পর একই সূত্রে গাঁথা।"
        }
      ]
    },
    {
      "number": "3",
      "uddipok": "ছুটি রাণী বিধবা ও নিঃসন্তান। এ বিধবার নিকট-সম্পর্কের কেউ নেই। একদিন বাড়ির আঙিনার মন্দিরে পাশে বিশ-ঊর্ধ্ব একটি মেয়েকে কাঁদতে দেখেন। সমস্ত ঘটনা শুনে মেয়েটিকে ঘরে নিয়ে আসেন। স্বামীর নির্দয়তায় ক্ষত-বিক্ষত মেয়েটিকে মায়ের স্নেহে আশ্রয় দেন। মেয়েটির শ্বশুরবাড়ির লোক সংবাদ পেয়ে মেয়েটিকে নিয়ে যেতে চান। মেয়েটি কোনোভাবেই ফিরে যেতে রাজি নয়। ছুটি রাণীও মেয়েটিকে যেতে দেননি। এজন্য ছুটি রাণীকে সামাজিক নেতিবাচকতার মুখোমুখি হতে হয়। ছুটি রাণী মেয়েটিকে তার স্থাবর- অস্থাবর সমস্ত ধন-সম্পত্তি উইল করে দেন।",
      "tag": "CB 19",
      "sub_questions": [
        {
          "label": "ক",
          "question": "“খুনসুটি রাখো দিকি কৈলেশ তোমার।”— উক্তিটি কার?",
          "explanation": "'খুনসুটি রাখো দিকি কৈলেশ তোমার'- উক্তিটি মাসির।"
        },
        {
          "label": "খ",
          "question": "“অতি সন্তর্পণে তারা বিছানা ছেড়ে ওঠে।\" কাদের সম্পর্কে এবং কেন বলা হয়েছে?",
          "explanation": "মাসি-পিসি সম্পর্কে এ উক্তি করা হয়েছে। সাধু বৈদ্য ও ওসমানের দল আবার আসতে পারে এই আশঙ্কায় মাসি-পিসি রাত্রে সজাগ থাকার পরিকল্পনা করে এবং গুন্ডাদের আক্রমণ প্রতিহত করার জন্য প্রস্তুতি নিতে থাকে। তাদের এই প্রস্তুতির কারণে আহ্লাদির যেন ঘুমে ব্যাঘাত না ঘটে এজন্যই মাসি-পিসি সন্তর্পণে বিছানা ছাড়ে।"
        },
        {
          "label": "গ",
          "question": "উদ্দীপকে উল্লিখিত মেয়েটি 'মাসি-পিসি' গল্পের ‘আহ্লাদি'র সাথে কীভাবে সংগতিপূর্ণ? ব্যাখ্যা করো ।",
          "explanation": "স্বামীর অত্যাচার ও জীবনের রূঢ় বাস্তবতার দিক থেকে উদ্দীপকের মেয়েটি 'মাসি-পিসি' গল্পের আহ্লাদির সাথে সংগতিপূর্ণ। 'মাসি-পিসি' গল্পে আহ্লাদির স্বামী জগু আহ্লাদিকে শারীরিকভাবে নির্যাতন করে। স্বামীর অত্যাচার থেকে বাঁচতে আহ্লাদি তার মাসি-পিসির কাছে আশ্রয় নেয়। আহ্লাদিকে ফিরিয়ে নিতে জগু নানাভাবে চাপ দিলেও আহ্লাদির নিরাপত্তার কথা ভেবে মাসি-পিসি তাকে স্বামীর বাড়িতে পাঠাতে রাজি হয় না। উদ্দীপকের মেয়েটি স্বামীর অত্যাচারে অতিষ্ঠ হয়ে স্বামীর বাড়ি থেকে বের হয়ে আসে এবং রাস্তায় অবস্থান নেয়। অতঃপর, বিধবা ফাতেমা বেগম তাকে মাতৃস্নেহে আশ্রয় দেন। এ খবর পেয়ে, স্বামীপক্ষ তাকে ফিরিয়ে নেওয়ার জন্য চাপ দিতে থাকে। কিন্তু মেয়েটি কিছুতেই স্বামীর বাড়ি যেতে চায় না। মেয়েটির নিরাপত্তার কথা ভেবে ফাতেমা বেগমও তাকে সেখানে যেতে দিতে রাজি নন। অর্থাৎ, স্বামীর অত্যাচার ও রূঢ় জীবনবাস্তবতার দিক থেকে উদ্দীপকের মেয়েটি ও 'মাসি-পিসি' গল্পের আহ্লাদির পরিস্থিতি মোটামুটি একই রকম। এদিক বিবেচনায়, উদ্দীপকের মেয়েটি আলোচ্য গল্পের আহ্লাদি চরিত্রের সঙ্গে সংগতিপূর্ণ।"
        },
        {
          "label": "ঘ",
          "question": "“উদ্দীপকের ছুটি রাণী এবং 'মাসি-পিসি' গল্পের মাসি-পিসি একে অপরের পরিপূরক।”-বিশ্লেষণ করো।",
          "explanation": "'মাসি-পিসি' গল্পে জীবনসংগ্রামে নারীর সাহসী ভূমিকার দিকটি প্রতিফলিত হয়েছে বলে উদ্দীপকের বৃদ্ধা ও গল্পের মাসি-পিসি পুরোপুরি এক সুরে গাঁথা নয়। মাসি ও পিসির কঠোর জীবনসংগ্রাম আলোচ্য গল্পের একটি প্রধান উপজীব্য বিষয়। মাসি-পিসি সর্বদা অস্তিত্ব রক্ষার সংগ্রামে লিপ্ত। নারী হয়েও টিকে থাকার সংগ্রামে তারা অপরাজেয় সৈনিক। বিরূপ সামাজিক পরিস্থিতি থেকে তারা আহ্লাদিকে রক্ষা করতে বদ্ধপরিকর। উদ্দীপকের নিঃসন্তান বৃদ্ধা ফাতেমা বেগম আর্থিকভাবে সচ্ছল। একদিন প্রাতভ্রমণকালে তিনি স্বামীর অত্যাচারের শিকার একটি মেয়েকে দেখতে পান এবং তাকে মাতৃস্নেহে আশ্রয় দেন। অত্যাচারী স্বামীর হাত থেকে মেয়েটিকে রক্ষা করে তিনি তার অভিভাবকের দায়িত্ব পালন করেন। এমনকি তিনি তাঁর সব সম্পত্তি মেয়েটিকে দান করেন। অসহায় মেয়েটির প্রতি তিনি যে মমতা দেখিয়েছেন, তা 'মাসি-পিসি' গল্পে আহ্লাদির প্রতি মাসি-পিসির মমতার অনুরূপ। 'মাসি-পিসি' গল্পে আহ্লাদি বাবা-মায়ের স্নেহবঞ্চিত এবং স্বামীকর্তৃক নির্যাতিত এক অসহায় নারী। সংসারে মাসি-পিসিই তার একমাত্র আপনজন। তারা তাকে সন্তানের মতোই স্নেহ করে এবং তার নিরাপত্তার জন্য সর্বদা সচেষ্ট থাকে। উদ্দীপকের বৃদ্ধা ফাতেমার মধ্যেও এই দায়িত্বশীলতা ও মানবিকতার দিকটি লক্ষ করা যায়। কিন্তু 'মাসি-পিসি' গল্পে প্রতিকূল পরিবেশে অসহায় দুই বিধবা নারীর টিকে থাকার সংগ্রামের যে চিত্র ফুটে উঠেছে, তা আলোচ্য উদ্দীপকে প্রতিফলিত হয়নি। এদিক বিবেচনায়, 'মাসি-পিসি' গল্পের মাসি-পিসি ও উদ্দীপকের বৃদ্ধা একসূত্রে গাঁথা- মন্তব্যটি সর্বাংশে সঠিক নয়।"
        }
      ]
    },
    {
      "number": "4",
      "uddipok": "আলম একজন সংগঠক। এলাকার ছেলেমেয়েদের নিয়ে তিনি 'কবি সুকান্ত পাঠাগার ও সংগীত বিদ্যালয়' নামে সংগঠন গড়ে তোলেন। তিনি মিথ্যাকে উড়িয়ে দিয়ে, সামাজিক প্রতিবন্ধকতাকে জয় করে সংগঠনের রজতজয়ন্তী আয়োজন করেছেন। তিনি দমে যাওয়া মানুষ নন। তার সংগঠনের ছেলেমেয়েরা আজ গুণী শিক্ষাবিদ, সাংবাদিক, প্রশাসনের কর্মকর্তা, চিকিৎসাবিদ আরও কত সফল মানুষ। তিনি আলোকিত মানুষ হিসেবে সকলের মন আনন্দে ভরিয়ে দিয়েছেন।",
      "tag": "CB 19,CCC 24,PCC 24",
      "sub_questions": [
        {
          "label": "ক",
          "question": "",
          "explanation": "'আমার পথ' প্রবন্ধে আমার পথ আমাকে আমার সত্য দেখাবে।"
        },
        {
          "label": "খ",
          "question": "",
          "explanation": "'আমার পথ' প্রবন্ধে লেখক আত্মনির্ভরশীলতা অর্জনে আত্ম তথা নিজের ভিতরের সত্যকে জানতে বলেছেন। আমার পথ' প্রবন্ধের লেখকের মতে, নিজেকে চিনলে মানুষের মনে আপনা-আপনিই একটা জোর আসে যে, সে আপন সত্য ছাড়া আর কারো কাছে মাথা নত করে না। অর্থাৎ কেউই তাকে ভয় দেখিয়ে পদানত করতে পারে না। মানুষের উচিত তার ভিতরের শক্তিকে উপলব্ধি করা এবং আত্মপ্রত্যয়ী হওয়া। তবেই তার নিজের উপর নিজের বিশ্বাস জন্মাবে। প্রশ্নোক্ত উক্তিটি দ্বারা এ কথাই বোঝানো হয়েছে।"
        },
        {
          "label": "গ",
          "question": "",
          "explanation": "সত্য পথের কর্ণধার হয়ে মিথ্যা ও নতজানুতার বিরুদ্ধে অবস্থান নেওয়ার দিক থেকে উদ্দীপকে আলমের নেতৃত্ব 'আমার পথ' প্রবন্ধে প্রতিফলিত হয়েছে। 'আমার পথ' প্রবন্ধে লেখক এমন এক 'আমি' সত্তার আহ্বান করেছেন, যিনি সত্য প্রকাশে নির্ভীক ও অসংকোচ। সত্যের উপলব্ধি কবির প্রাণপ্রাচুর্যের উৎসবিন্দু। মিথ্যার ভয়কে জয় করে সত্যের আলোয় নিজেকে চিনে নিতে সাহায্য করে এই 'আমি' সত্তা। প্রতিটি মানুষ তার সত্তাকে উপলব্ধি করে আত্মশক্তিতে বলীয়ান হয়ে উৎকৃষ্ট মানবসমাজ গড়ে তুলবে, লেখক এ আশাবাদ ব্যক্ত করেছেন। উদ্দীপকে মিথ্যাকে উড়িয়ে সত্যের কর্ণধার হয়ে ওঠা সংগঠক আলমের কথা এসেছে। আলম সাহেব দমে না গিয়ে তাঁর সংগঠনের 'রজতজয়ন্তী' পালন করেছেন। এ সংগঠনের প্রতিটি সদস্য সমাজকে আলোকিত করে চলেছে। আলোকিত মানুষ গড়ার সার্থক কারিগর হয়ে উঠেছেন আলম সাহেব। আর এভাবেই উদ্দীপকে আলমের নেতৃত্বের স্বরূপ 'আমার পথ' প্রবন্ধে প্রতিফলিত হয়েছে।"
        },
        {
          "label": "ঘ",
          "question": "",
          "explanation": "'আমার পথ' প্রবন্ধে লেখক স্বনির্ভর হয়ে সত্যকে ধারণ করে, মনুষ্যত্ব অর্জনের মাধ্যমে আলোর পথে এগিয়ে যাওয়ার কথা বলেছেন, যার প্রতিফলন আমরা উদ্দীপকেও দেখতে পাই। 'আমার পথ' প্রবন্ধে সমাজ ও সমকাল পর্যবেক্ষণের মধ্য দিয়ে প্রাবন্ধিক দেখিয়েছেন যে, সুস্পষ্টভাবে নিজের বিশ্বাস আর সত্যকে প্রকাশ করতে না জানলে তৈরি হয় পরনির্ভরতা, আহত হয় আমাদের ব্যক্তিত্ব। পরাবলম্বন আমাদের নিষ্ক্রিয় করে ফেলে। আর প্রাবন্ধিক মনে করেন, এটিই সবচেয়ে বড়ো দাসত্ব। অন্তরে যাদের গোলামির ভাব, বাইরের গোলামি থেকে তাদের মুক্তি নেই। লেখক মুক্তির উপায় হিসেবে সত্য ও ন্যায়কে ধারণ করে মনুষ্যত্ব অর্জনের মাধ্যমে প্রতিটি মানুষকে জেগে ওঠার আহ্বান জানিয়েছেন। উদ্দীপকে সত্যকে ধারণ করে মনুষ্যত্ব অর্জনের দিকটি দেখাতে হয়েছে। আলম সাহেব আলোকিত মানুষ হয়ে অন্যদের মন আনন্দে ভরিয়ে দিয়েছেন। মনুষ্যত্ব অর্জনের মাধ্যমে সংগঠনের প্রতিটি সদস্য সফল মানুষ হয়ে উঠেছে। প্রবন্ধে প্রাবন্ধিক সকলকে আপন সত্তার প্রতি বিশ্বাসী হতে বলেছেন, যার পথ হবে নিরেট সত্য পথ। সমালোচনা ও লোকভয়কে তুচ্ছ করে আপন সত্য দ্বারা মনুষ্যত্ববোধের জাগরণ ঘটাতে পারলেই সকল বিরোধ ও অসাম্যের ইতি ঘটবে। উদ্দীপক ও গল্পে প্রাণপ্রাচুর্যের উৎসবিন্দু সত্যের উপলব্ধির কথাই বলা হয়েছে। আর এ সত্যের মাধ্যমে অর্জিত মনুষ্যত্ব মানুষকে আলোর পথ দেখাতে পারে। এ ক্ষেত্রে প্রশ্নোক্ত উক্তিটি যথার্থ।"
        }
      ]
    },
    {
      "number": "5",
      "uddipok": "“আবার আসিব ফিরে ধানসিড়িটির তীরে- এই বাংলায় হয়তো মানুষ নয়-হয়তোবা শঙ্খচিল শালিকের বেশে ………………………………………………………………….. আবার আসিব আমি বাংলার নদী মাঠ ক্ষেত ভালোবেসে জলাঙ্গীর ঢেউয়ে ভেজা বাংলার এ সবুজ করুণ ডাঙায় । হয়তো দেখিবে চেয়ে সুদর্শন উড়িতেছে সন্ধ্যার বাতাসে। হয়তো শুনিবে এক লক্ষ্মীপেঁচা ডাকিতেছে শিমুলের ডালে। ”",
      "tag": "CB 19",
      "sub_questions": [
        {
          "label": "ক",
          "question": "জলের দেবী কে?",
          "explanation": "কাজলের দেবী বারুণী।"
        },
        {
          "label": "খ",
          "question": "“সেখানে ভোরের মেঘে নাটার রঙের মতো জাগিছে অরুণ”- ব্যাখ্যা করো।",
          "explanation": "বাংলার প্রভাতের সৌন্দর্য ও রহস্যময়তা আঁকতে গিয়ে কবি বলেছেন যে ভোরের মেঘে নাটা ফুলের রঙের মতো সূর্য জেগে ওঠে।"
        },
        {
          "label": "গ",
          "question": "উদ্দীপকের শেষ চার চরণের সাথে ‘এই পৃথিবীতে এক স্থান আছে' কবিতার কোন দিকটি সাদৃশ্যপূর্ণ— ব্যাখ্যা করো ।",
          "explanation": "কবির দৃষ্টিতে বাংলা অনুপম সৌন্দর্যের দ্যোতনা সৃষ্টিকারী এক স্থান। বাংলার মনোহর রূপ কবিকে অভিভূত করেছে বলেই এ দেশের প্রকৃতি ও পরিবেশ কবির চিত্তে মধুর আবেশ সৃষ্টি করেছে। প্রভাতের সূর্যোদয়ের রক্তিম আভা এ দেশের প্রকৃতিতে এক রহস্যময় সৌন্দর্যের দ্যোতনা সৃষ্টি করে। প্রশ্নোক্ত চরণটিতে এ বিষয়টিই প্রকাশিত হয়েছে। উদ্দীপকের শেষ চার চরণের সাথে 'এই পৃথিবীতে এক স্থান আছে' কবিতায় প্রকাশিত বাংলার প্রকৃতির প্রতি কবির অনিঃশেষ বোধের মিল রয়েছে। 'এই পৃথিবীতে এক স্থান আছে' কবিতায় কবি বাংলা প্রকৃতির রূপ-সৌন্দর্যে বিমুগ্ধচিত্ত। এ দেশের প্রকৃতির অপরূপ সৌন্দর্য কবিচিত্তে এক মধুর আবেশ সৃষ্টি করেছে। সে ভালোলাগা থেকেই এ দেশের প্রকৃতির নিতান্ত তুচ্ছ অনুষঙ্গও আলোচ্য কবিতাটিতে অসাধারণত্ব লাভ করেছে। উদ্দীপকের কবিতাংশের শেষোক্ত চার চরণে বাংলার প্রকৃতির প্রতি কবির মুগ্ধতা প্রকাশ পেয়েছে। এ দেশের প্রতি কবির মুগ্ধতা এমন যে, যেকোনো পরিস্থিতিতেই তিনি এ দেশের স্নেহচ্ছায়ার সংস্পর্শে থাকতে চেয়েছেন। আর সে বোধ থেকেই তিনি মৃত্যুর পরও বারবার বাংলার কোলে ফিরে আসতে চেয়েছেন। আলোচ্য 'এই পৃথিবীতে এক স্থান আছে' কবিতায়ও বাংলা প্রকৃতির প্রতি কবির রূপ মুগ্ধতার দিকটি একইভাবে পরিলক্ষিত হয়। সে বিবেচনায় উদ্দীপকের শেষ চার চরণের সাথে আলোচ্য কবিতায় বিধৃত বাংলা প্রকৃতির প্রতি কবির মুগ্ধতার দিকটির সাদৃশ্য পরিলক্ষিত হয়।"
        },
        {
          "label": "ঘ",
          "question": "উদ্দীপকে বর্ণিত কবির এই বাংলায় ফিরে আসার যে আকুলতা তার যথার্থ উত্তর বিধৃত হয়েছে ‘এই পৃথিবীতে এক স্থান আছে' কবিতায়— মন্তব্যটির পক্ষে অথবা বিপক্ষে তোমার মতামত উপস্থাপন।",
          "explanation": "\"উদ্দীপকে বর্ণিত কবির এই বাংলায় ফিরে আসার যে আকুলতা তার যথার্থ উত্তর বিধৃত হয়েছে 'এই পৃথিবীতে এক স্থান আছে' কবিতায়\"- মন্তব্যটি যথার্থ বলেই আমি মনে করি। 'প্রকৃতির অসাধারণ সৌন্দর্যের লীলাভূমি আমাদের এই বাংলাদেশ। এ দেশের পূর্বাকাশে যখন সূর্য ওঠে, মেঘের আড়াল থেকে তার রং হয় করমচার মতো রঙিন। এ দেশের প্রতিটি নদনদী ভরে থাকে স্বচ্ছ জলে। জলের দেবতা অবিরাম জলধারা দিয়ে স্রোতস্বিনী রাখে এ দেশের অসংখ্য নদীকে; তাতেই প্রাণিকুল প্রাণ পায় সর্বতোভাবে। কবি বাংলার এই ঐশ্বর্যকে প্রত্যক্ষ করেই বঙ্গভূমিকে অভিনন্দিত করেছেন 'এই পৃথিবীতে এক স্থান আছে' উপমায়। উদ্দীপকের কবিতাংশে গ্রামবাংলার প্রতি তাঁর অনিঃশেষ বোধের বহিঃপ্রকাশ ঘটিয়েছেন কবি। এ দেশের প্রকৃতির প্রতি রূপমুগ্ধ কবি দেশের সঙ্গে নিজেকে একাত্ম করে দেখেছেন। আর তাই এ দেশের থেকে নিজেকে কোনোভাবেই বিচ্ছিন্ন ভাবতে পারেন না তিনি। এমনকি বোধের গভীরতা থেকে মৃত্যুর পরও তিনি বারবার এ দেশের কোলে ফিরে আসতে চেয়েছেন। আলোচ্য কবিতাংশে প্রকাশিত তাঁর এই ফিরে আসার আকুলতার দিকটি কিছুটা ভিন্ন আঙ্গিকে 'এই পৃথিবীতে এক স্থান আছে' কবিতায়ও প্রকাশিত হয়েছে। 'এই পৃথিবীতে এক স্থান আছে' কবিতায় কবি তাঁর প্রগাঢ় অনুভূতি থেকে বাংলার অপরূপ সৌন্দর্যকে উপলব্ধি করেছেন। তাই বাংলা তাঁর কাছে প্রাণবন্ত হয়ে উঠেছে; যেমনটি দেখা যায় কবির উদ্দীপকের কবিতাংশে। কবিতাটিতে জীবনানন্দ দাশের চোখে বাংলাদেশ অনবদ্য হয়ে উঠেছে তার রূপে, ঐশ্বর্যে; পৃথিবীর এই স্থান তাঁর কাছে হয়ে উঠেছে অনন্য। একইভাবে, উদ্দীপকের কবিতাংশে বাংলার প্রতি কবির গভীর ভালোবাসার কারণেই এ দেশে বারবার ফিরে আসার কথা বলেছেন। সে বিবেচনায় - প্রশ্নোক্ত মন্তব্যটি যথাযথ অর্থবহ।"
        }
      ]
    },
    {
      "number": "6",
      "uddipok": "গাহি সাম্যের গান, মানুষের চেয়ে বড়ো কিছু নাই, নহে কিছু মহীয়ান! নাই দেশ-কাল-পাত্রের ভেদ, অভেদ ধর্মজাতি, সব দেশে সব কালে ঘরে-ঘরে তিনি মানুষের জ্ঞাতি।",
      "tag": "CB 19,CCC 24",
      "sub_questions": [
        {
          "label": "ক",
          "question": "বাংলা সাহিত্যের অপরাজেয় কথাশিল্পীর নাম কী?",
          "explanation": ""
        },
        {
          "label": "খ",
          "question": "'আমরা বলি, যাহারই গায়ে জোর নাই, তাহারই গায়ে হাত তুলিতে পারা যায়।'- উদ্ধৃতিটি ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকটি 'বিলাসী' গল্পের কোন বিষয়টির সঙ্গে বৈসাদৃশ্যপূর্ণ? ব্যাখ্যা করো।",
          "explanation": ""
        },
        {
          "label": "ঘ",
          "question": "\"বিষয়গত বৈসাদৃশ্য থাকলেও উদ্দীপকটি 'বিলাসী' গল্পের লেখকের মানসচেতনার প্রতিনিধিত্ব করে।\"- মন্তব্যটি বিশ্লেষণ করো।",
          "explanation": ""
        }
      ]
    },
    {
      "number": "7",
      "uddipok": "“বহুদিন পরে মনে পড়ে আজি পল্লীমায়ের কোল, ঝাউশাখে সেথা বনলতা বাঁধি, হরষে খেয়েছি দোল, কুলের কাঁটার আঘাত সহিয়া কাঁচাপাকা কুল খেয়ে, অমতের স্বাদ যেন লভিয়াছি গাঁয়ের দুলালী মেয়ে।”",
      "tag": "CB 19",
      "sub_questions": [
        {
          "label": "ক",
          "question": "'পাথার' শব্দের অর্থ কী?",
          "explanation": "'পাথার' শব্দের অর্থ- সমুদ্র।"
        },
        {
          "label": "খ",
          "question": "“কুহেলি উত্তরী তলে মাঘের সন্ন্যাসী।”— পক্তিটি বুঝিয়ে লেখো।",
          "explanation": "আলোচ্য পঙ্ক্তিটিতে কবি শীতকে কুয়াশার চাদর পরিহিত মাঘের সন্ন্যাসীরূপে কল্পনা করেছেন। শীত প্রকৃতিকে দেয় রিক্ততার রূপ। আলোচ্য কবিতাটিতে শীতের এ নিঃস্ব ও রিক্ত রূপকে বসন্তের বিপরীতে স্থাপন করা হয়েছে। প্রকৃতি বসন্তের আগমনে ফুলের সাজে সাজলেও বিরহকাতর কবির মনজুড়ে রয়েছে শীতের রিক্ততার ছবি। শীত যেন সর্বরিক্ত সন্ন্যাসীর মতোই কুয়াশার চাদর গায়ে পত্রপুষ্পহীন দিগন্তের পথে চলে গেছে। প্রশ্নোক্ত পঙ্ক্তিটিতে সর্বগ্রাসী শীতের এ নিষ্প্রাণ রূপটিকেই তুলে ধরা হয়েছে।"
        },
        {
          "label": "গ",
          "question": "উদ্দীপকের ভাববস্তুর সাথে 'তাহারেই পড়ে মনে' কবিতার ভাববস্তুর বৈসাদৃশ্য আলোচনা করো।",
          "explanation": "বিষয়গত দিক থেকে উদ্দীপকের ভাববস্তুর সাথে 'তাহারেই পড়ে মনে' কবিতার ভাববস্তুর বৈসাদৃশ্য প্রতীয়মান হয়। 'তাহারেই পড়ে মনে' কবিতায় সস্মৃতিভারাতুর ব্যক্তিমনের বেদনার আবেগঘন প্রকাশ ঘটেছে। কবি এ কবিতায় বসন্ত-প্রকৃতির অনুষঙ্গে ভর করে ব্যক্তিহৃদয়ের বেদনাবোধের অসাধারণ অভিব্যক্তি ঘটিয়েছেন। এছাড়া কবি সুফিয়া কামাল বসন্ত ও শীত ঋতুর প্রতীকে জীবনের কোমল ও বিরহবিধুর রূপ উন্মোচন করেছেন কবিতাটিতে। উদ্দীপকের কবিতাংশের বর্ণনায় অতীত দিনের স্মৃতি রোমন্থনের চিত্র ফুটে উঠেছে। এ কবিতায় স্মৃতিকাতরতার আবরণে কবি তাঁর শৈশবের সুখময় দিনগুলির বর্ণনা দিয়েছেন। এর মধ্য দিয়ে পল্লি-প্রকৃতির প্রতি কবির মমত্ববোধ প্রকাশিত হয়েছে। উদ্দীপকের কবিতাংশটিতে ফুটে ওঠা স্মৃতিকাতরতার এ দিকটি 'তাহারেই পড়ে মনে' কবিতাতেও একইভাবে পরিলক্ষিত হয়। তবে এটিই এ কবিতার মূলবিষয় নয় বরং কবির ব্যক্তিমনের বেদনাবোধই কবিতাটিকে তাৎপর্যময় করে তুলেছে। এদিক থেকে উদ্দীপকের ভাববস্তুর সাথে 'তাহারেই পড়ে মনে' কবিতার ভাববস্তুর বৈসাদৃশ্য প্রতীয়মান হয়।"
        },
        {
          "label": "ঘ",
          "question": "উদ্দীপকে 'তাহারেই পড়ে মনে' কবিতার মূলসূর প্রতিফলিত হয়েছে কি? তোমার মতামত দাও।",
          "explanation": "উদ্দীপকের কবিতাংশটিতে 'তাহারেই পড়ে মনে' কবিতার মূলসুর প্রতিফলিত হয়নি বলেই আমি মনে করি। 'তাহারেই পড়ে মনে' কবিতায় কবির ব্যক্তিগত দুঃখবোধ তাঁর কবিমনকে আচ্ছন্ন করেছে। বেদনায় আবিষ্ট কবির কাছে তাই বসন্তের সৌন্দর্য ম্লান। প্রিয়জনের বিয়োগ-ব্যথায় কবির হৃদয়ের দুঃখ-স্মৃতিই তাঁর কাছে বসন্তের আগমনকে নিষ্প্রভ করে তুলেছে। উদ্দীপকের কবিতাংশে স্মৃতিতাড়িত কবির একান্ত অনুভূতির প্রতিফলন ঘটেছে। সেখানে কবি তাঁর শৈশবের সুখময় দিনগুলোর স্মৃতিমন্থন করেছেন। ঝাউশাখে বনলতা বেঁধে দোল খাওয়া, কাঁচাপাকা কুল খাওয়ার আনন্দময় স্মৃতি দীর্ঘদিন পর কবিকে যেন মোহাবিষ্ট করে রাখে। এর মধ্য দিয়ে গ্রামীণ প্রকৃতির প্রতি কবির অকৃত্রিম মমত্ববোধ প্রকাশিত হয়েছে। কিন্তু আলোচ্য কবিতাটির বিষয়বস্তু ভিন্ন। 'তাহারেই পড়ে 'মনে' কবিতাটি স্বজন হারানো কবির ব্যথাতুর মনের অভিব্যক্তি। এ কবিতায় প্রিয়জনের বিয়োগব্যথা কবিমনকে আচ্ছন্ন করে রেখেছে। আর তাই বসন্ত-প্রকৃতির অপরূপ সৌন্দর্যও কবিমনে রেখাপাত করতে পারে না। উদ্দীপকের কবিতাংশে ব্যক্তিগত জীবনের এমন দুঃখবোধের প্রতিফলন ঘটেনি। সেখানে কেবল কবির শৈশবের সুখময় সময়ের স্মৃতিচারণার দিকটিই স্থান পেয়েছে, যা আলোচ্য কবিতার থেকে আলাদা। এ বিবেচনায় উদ্দীপকের কবিতাংশটিতে 'তাহারেই পড়ে 'মনে' কবিতার মূলসুর প্রতিফলিত হয়নি।"
        }
      ]
    },
    {
      "number": "8",
      "uddipok": "তুহিন বন্ধুদের নিয়ে মধুখালী নদীর তীরে বেড়াতে গেল। তাদের খেয়া নৌকার মাঝি 'হানিফ' নদীর লঞ্চ টার্মিনালের পাশে আস্তানা গেড়েছে। গত তিনদিন আগেও যেখানে মানুষের নিশানা ছিল না; সেখানে লাল কাপড়ের সীমানা। ইতোমধ্যে সেখানে অনেক লোক জড়ো হয়েছে এবং ‘হানিফ'কে ঘিরে জিকির করছে। হানিফের মহিমা বর্ণিত হচ্ছে। মাটিতে বিছানো লাল কাপড়ে টাকা-পয়সার স্তূপ ।",
      "tag": "CB 19",
      "sub_questions": [
        {
          "label": "ক",
          "question": "খালেক ব্যাপারীর দ্বিতীয় স্ত্রীর নাম কী?",
          "explanation": "খালেক ব্যাপারীর দ্বিতীয় স্ত্রীর নাম তানু বিবি।"
        },
        {
          "label": "খ",
          "question": "“শস্যের চেয়ে টুপি বেশি, ধর্মের আগাছা বেশি\"। বুঝিয়ে লেখো।",
          "explanation": "আলোচ্য উক্তিটি দ্বারা প্রচণ্ড অভাবের মধ্যে থেকেও সাধারণ মানুষের তা থেকে উত্তরণের চেষ্টার চেয়ে তথাকথিত ধর্মচর্চার প্রতি অধিক আগ্রহের দিকটিকে বোঝানো হয়েছে। 'লালসালু' উপন্যাসে অভাবপীড়িত এক জনবহুল অঞ্চলের কথা বলা হয়েছে। কিন্তু সেখানকার মানুষ অনাহার থেকে বাঁচতে ফসল উৎপাদনে যত্নশীল না হয়ে ধর্মচর্চায় বেশি ব্যস্ত থাকে। অর্থাৎ ফসল উৎপাদন করে অভাব দূর করার জন্য যতটুকু যত্নশীল হওয়া প্রয়োজন তা তারা করে না। পক্ষান্তরে তারা যে ধর্ম নিয়ে বাড়াবাড়ি করে সেটাও বাহ্যিক, এটা তাদের অন্তরের বিষয় হয়ে উঠতে পারেনি। আর এ কারণেই তাদের মন ধর্মীয় নানা কুসংস্কারে আচ্ছন্ন। এমনকি কেউ কেউ ধর্মকে ব্যক্তিস্বার্থে ব্যবহার করতেও পিছপা হয় না। আর তাই লেখক আলোচ্য উক্তিটি করেছেন।"
        },
        {
          "label": "গ",
          "question": "উদ্দীপকের বর্ণিত ঘটনার সাথে 'লালসালু' উপন্যাসের কোন ঘটনা অনুরূপ? ব্যাখ্যা করো।",
          "explanation": "উদ্দীপকে বর্ণিত হানিফের নিজেকে পির হিসেবে প্রতিষ্ঠার ঘটনাটি 'লালসালু' উপন্যাসের মজিদের মাজার প্রতিষ্ঠার ঘটনাটির অনুরূপ। 'লালসালু' উপন্যাসে বর্ণিত জীবনযুদ্ধে সংগ্রামী মজিদ নিজের জন্মস্থান থেকে বহুদূরের মহব্বতনগরে একটি পুরাতন জীর্ণ কবরকে মোদাচ্ছের পিরের মাজার হিসেবে ঘোষণা করে। ওই এলাকার মানুষদের বেএলেম বলে অভিহিত করে। কিন্তু ধর্মীয় উদ্দেশ্যে মজিদ মাজার প্রতিষ্ঠা করেনি। তার উদ্দেশ্য ছিল ধর্ম ব্যবসা। আর এভাবে, মাজার প্রতিষ্ঠার মাধ্যমে মানুষের ধর্মীয় দুর্বলতার সুযোগ নিয়ে সে সম্পদশালী হয়েছে। উদ্দীপকে আলোচিত হানিফের নিজেকে পির হিসেবে প্রতিষ্ঠার ঘটনা অনেকটা একই রকম। যে একসময় নৌকার মাঝি ছিল, সে রাতারাতি পির হিসেবে আত্মপ্রকাশ করেছে। সেও ধর্মের উদ্দেশ্যে নিজেকে প্রতিষ্ঠা করেনি। তারও উদ্দেশ্য ধর্ম ব্যবসার মাধ্যমে নিজের আখের গোছানো। এতে মজিদের মতো সেও সফল। সাধারণ মানুষ ধর্মের ভয়ে ভীত হয়ে মাটিতে বিছানো লাল কাপড়ের ওপর টাকা ফেলে স্তূপ বানিয়ে দিয়েছে। তাই বলা যায়, উদ্দীপকের হানিফের রাতারাতি পির হয়ে যাওয়ার ঘটনাটি 'লালসালু' উপন্যাসে মজিদের মাজার প্রতিষ্ঠার ঘটনাটির অনুরূপ।"
        },
        {
          "label": "ঘ",
          "question": "“উদ্দীপকের, হানিফ এবং ‘লালসালু' উপন্যাসের মজিদের আত্মিপ্রতিষ্ঠা একই বৃত্তে আবদ্ধ।” – তোমার মতামত দিয়ে ব্যাখ্যা করো।",
          "explanation": "ধর্ম ব্যবসাকে আশ্রয় করে আত্মপ্রতিষ্ঠার চেষ্টা করায় উদ্দীপকের হানিফ এবং 'লালসালু' উপন্যাসের মজিদ একই বৃত্তে আবদ্ধ। 'লালসালু' উপন্যাসে মজিদ আত্মপ্রতিষ্ঠার জন্য মাজার ব্যবসা শুরু করেছে। কোনো ধর্মীয় চেতনা বা কল্যাণকর মানসিকতা থেকে মজিদ মাজার প্রতিষ্ঠা করেনি। দারিদ্র্য পীড়িত জীবন এবং গারো পাহাড়ের কষ্টের অভিজ্ঞতা থেকে মুক্তি পেতে, জীবিকা অর্জনের তাগিদে সে মহব্বতনগরে মোদাচ্ছের পিরের মাজার খুলে বসে। শুরু হয় তার রমরমা ধর্ম ব্যবসা। উদ্দীপকের হানিফও সাধারণ ধর্মভীরু মানুষদের ঠকিয়ে অর্থলাভের আশায় নিজেকে পির হিসেবে প্রতিষ্ঠা করেছে। পুরোপুরি আত্মপ্রতিষ্ঠার আকাঙ্ক্ষা থেকে সে রাতারাতি পির হয়েছে। তার এ কর্মকাণ্ডে ভণ্ডামি, শঠতা এবং সুযোগসন্ধানী মনোভাবের পরিচয় ছাড়া আর কিছু পাওয়া যায় না। উদ্দীপক ও 'লালসালু' উপন্যাসে যথাক্রমে হানিফ ও মজিদ আত্মপ্রতিষ্ঠায় সংগ্রামী দুই ব্যক্তি। যদিও তাদের আত্মপ্রতিষ্ঠার পথটি সম্পূর্ণ অনৈতিক। দুজনই আত্মপ্রতিষ্ঠার জন্য সাধারণ মানুষের ধর্মীয় দুর্বলতাকে কাজে লাগিয়ে ধর্মকে ব্যবসা হিসেবে বেছে নিয়েছে। এ ক্ষেত্রে তারা দুজনই ধর্মের প্রতি মানুষের ভীতিকে কাজে লাগিয়েছে। সেদিক বিবেচনায় আমরা বলতে পারি, “উদ্দীপকের হানিফ এবং 'লালসালু' উপন্যাসের মজিদের আত্মপ্রতিষ্ঠা একই বৃত্তে আবদ্ধ”- প্রশ্নোক্ত উক্তিটি যথার্থ।"
        }
      ]
    },
    {
      "number": "9",
      "uddipok": "মহিম আলির সংসারের সকল দায়িত্ব তার স্ত্রী হনুফার। যৌথ পরিবারের গ্রামীণ সংসারের রান্নাবান্না থেকে শুরু করে ধান শুকানো, মাড়ানো, গৃহপালিত হাঁস-মুরগি, গরু- ছাগলের তদারকি সবই শক্ত হাতে সামলান। এমনকি আত্মীয়-স্বজনের সাথে যোগাযোগ, তাদের মান রক্ষা সবই হনুফার গুরুদায়িত্ব। এতে তার আন্তরিকতার কোনো ঘাটতি বা ক্লান্তি নেই। কিন্তু ‘হনুফা'কে মাঝে মাঝে অসহায়ত্ব ও একাকিত্ব গ্রাস করে। মহিম আলি হনুফার একাকিত্ব অনুভব করে। কারণ তারা নিঃসন্তান।",
      "tag": "CB 19",
      "sub_questions": [
        {
          "label": "ক",
          "question": "'লালসালু' উপন্যাসের ইউনিয়ন বোর্ডের প্রেসিডেন্টের নাম কী?",
          "explanation": "'লালসালু' উপন্যাসে ইউনিয়ন বোর্ডের প্রেসিডেন্টের নাম মতলুব খাঁ।"
        },
        {
          "label": "খ",
          "question": "\"দলিল দস্তাবেজ জাল হয়, কিন্তু খোদাতালার কালাম জাল হয় না।” — বুঝিয়ে লেখো।",
          "explanation": "লালসালু' উপন্যাসের ভন্ড মজিদ তার দেওয়া পানিপড়া প্রতিদ্বন্দ্বী পিরের নামে খাওয়ানো হবে শুনে খেপে গিয়ে প্রশ্নোক্ত উক্তিটি করে। খালেক ব্যাপারীর প্রথম স্ত্রী আমেনা বিবি সন্তান কামনায় আওয়ালপুরে আসা নতুন পিরের কাছ থেকে পানিপড়া খেতে চায়। কিন্তু ভন্ড মজিদের সাথে সেই পিরের স্বার্থগত দ্বন্দ্ব থাকার কারণে ব্যাপারী তার ছোট স্ত্রীর ভাই ধলা মিয়াকে গোপনে রাতের অন্ধকারে আওয়ালপুরে গিয়ে পানিপড়া আনতে বলে। কিন্তু ধলা মিয়া ভীতু প্রকৃতির লোক হওয়ায় রাতের অন্ধকারে সেখানে না গিয়ে মজিদের কাছে আসে পানিপড়া নিতে। আর মজিদকে এই পানিপড়া দেওয়ার কথা গোপন রাখতে বলে। মজিদের পানিপড়া আওয়ালপুরে আগত পিরের নামে চালিয়ে দেওয়ার হঠকারিতাপূর্ণ প্রস্তাবে মজিদ রেগে গিয়ে প্রশ্নোক্ত উক্তিটি করে।"
        },
        {
          "label": "গ",
          "question": "“উদ্দীপকের হনুফা 'লালসালু' উপন্যাসের রহিমার মতোই ঘরের খুঁটি।”- ব্যাখ্যা করো।",
          "explanation": "সংসারের সকল দায়িত্ব নিষ্ঠার সাথে পালনের মাধ্যমে উদ্দীপকের হনুফা যেন 'লালসালু' উপন্যাসের রহিমারই প্রতিরূপ হয়ে উঠেছে। 'লালসালু' উপন্যাসের রহিমা চরিত্রের মধ্যে মধ্যযুগের নারীর জীবনবাস্তবতার ছাপ লক্ষণীয়। রহিমা সুস্বাস্থ্যের অধিকারী কিন্তু সে ঠান্ডা এবং ধর্মভীরু মানুষ। স্বামী মজিদের প্রতি তার অগাধ সম্মান, শ্রদ্ধা ও ভয়। স্বামীর প্রতি আনুগত্য এবং প্রথামতো জীবনযাত্রা তার অন্যতম বৈশিষ্ট্য। সংসারের সকল কাজ সে অত্যন্ত নিপুণভাবে সম্পাদন করে। কোনো কাজেই যেন তার ক্লান্তি নেই। উদ্দীপকে ও 'লালসালু' উপন্যাসে চিরন্তন বাঙালি নারীর জীবনচিত্র উন্মোচিত হয়েছে রহিমা ও হনুফা চরিত্রে। বাঙালি নারীরা মৃত্যু ছাড়া স্বামীগৃহ ত্যাগ করে না। গৃহের সব কাজ তারা আপন করে নেয়। রহিমা ও হনুফার মধ্যে বাঙালি নারীর এ সকল গুণের সমস্তই লক্ষ করা যায়। তারা পরিবারকে ভালোবেসে সংসারের সকল কাজকে আপন করে নিয়েছে। দিন-রাত পরিশ্রম করার পরও তাদের ক্লান্তি নেই। ঘরের খুঁটি যেমন একটি ঘরকে দাঁড় করিয়ে রাখে তেমনি হনুফা ও রহিমা উভয়ই ঘরের খুঁটির মতো নিজেদের সংসারের গুরুভার বহন করছে।"
        },
        {
          "label": "ঘ",
          "question": "“উদ্দীপকে বর্ণিত হনুফা সন্তান বাসনায় অতৃপ্ত কিন্তু 'লালসালু' উপন্যাসে বর্ণিত রহিমার মাতৃহৃদয় কিছুটা পরিপূর্ণ।” কীভাবে ব্যাখ্যা করো।",
          "explanation": "উদ্দীপকের হনুফার সন্তান কামনা অতৃপ্ত থাকলেও উপন্যাসের রহিমার মাতৃহৃদয় মজিদের দ্বিতীয় স্ত্রী জমিলার সান্নিধ্যে কিছুটা পরিতৃপ্তি লাভ করেছে। 'লালসালু' উপন্যাসের মাজার ব্যবসায়ী শঠ মজিদের প্রথম স্ত্রী রহিমা। মাজার ও স্বামীর প্রতি অত্যধিক শ্রদ্ধাবোধ রয়েছে তার। কিন্তু সন্তান 'না থাকায় তার মনের মধ্যে একটা দুঃখবোধ কাজ করত। রহিমার সন্তান জন্ম দিতে না পারাকে কেন্দ্র করে মজিদ দ্বিতীয়বার বিয়ে করে জমিলাকে ঘরে তোলে। কিন্তু রহিমা অল্প বয়সি জমিলাকে সতিন না ভেবে তার অন্তরে জমিলার প্রতি সন্তানবাৎসল্য জেগে ওঠে। উদ্দীপকের হনুফার মধ্যে শাশ্বত বাঙালি নারীর সকল গুণের বিস্তার লক্ষ করা যায়। তিনি স্বামী-সংসার নিয়ে ব্যস্ত সময় কাটান। কিন্তু তার জীবনেও ছিল সন্তান প্রাপ্তির অপূর্ণতা। একারণে মাঝে মাঝে হনুফা নিজেকে বড় একলা মনে করেন। মহিম আলি তার স্ত্রীর মনের অবস্থা বুঝতে পারেন এবং নিজেও কষ্ট পান। 'লালসালু' উপন্যাসে বর্ণিত হয়েছে রহিমার সাথে মাজারের খাদেম মজিদের দীর্ঘদিনের সংসার জীবনের কথা। স্বামীর প্রতি অত্যধিক শ্রদ্ধাবোধ রয়েছে সহধর্মিণী রহিমার। কিন্তু সন্তান না হওয়ায় তার মধ্যে এক ধরনের হতাশা কাজ করত। দীর্ঘদিন সংসার যাপনের পর সন্তান কামনায় মজিদ দ্বিতীয়বার বিয়ে করে অল্প বয়সি মেয়ে জমিলাকে ঘরে আনে। নিঃসন্তান রহিমা কম বয়সি চঞ্চল জমিলার মাধ্যমে যেন নিজের মাতৃত্বকে অনুভব করে। জমিলার সঙ্গ তার সন্তানের অভাবকে অনেকটাই পূর্ণ করে দেয়। এদিক দিয়ে উদ্দীপকের হনুফার সন্তান কামনা অতৃপ্ত কিন্তু রহিমার মাতৃহৃদয় কিছুটা পরিতৃপ্ত।"
        }
      ]
    },
    {
      "number": "10",
      "uddipok": "‘ছৈলারচর’ বিষখালী নদীর মোহনায় জেগে ওঠা চর। পলিতে উর্বর চরের ভূমি। এলাকার বৈলাম মল্লিক চরের ভূমি দখলের লোভ সামলাতে পারল না। কিন্তু এলাকার সমাজসেবক জমিদারের বিরুদ্ধে লড়বে কে? বৈলাম গোপনে সখ্য করেন জমিদারের দূর- সম্পর্কের জ্ঞাতি ভাই পিলু সিকদারের সাথে। তার সহায়তায় বৈলাম মল্লিক এবং তার চাটুকার বাহিনী চর দখল করে । এখন বৈলামের নতুন চরের দায়িত্ব নেয়া ও নেতৃত্বের দাপট দেখানোর সময়। সে পিলু সিকদারের উদ্বোধনী অনুষ্ঠানে উপস্থিতি ছাড়া ছৈলারচরের দায়িত্ব গ্রহণে অনীহা দেখায় । এভাবে নদীর বুকে জেগে ওঠা নতুন চরটি জমিদারের নেতৃত্ব হারায়।",
      "tag": "CB 19",
      "sub_questions": [
        {
          "label": "ক",
          "question": "‘সিরাজউদ্দৌলা' নাটকে শেষ সংলাপ কার ?",
          "explanation": "'সিরাজউদ্দৌলা' নাটকে শেষ সংলাপ মোহাম্মদি বেগের।"
        },
        {
          "label": "খ",
          "question": "“বৃটিশ সিংহ ভয়ে লেজ গুটিয়ে নিলেন, এ বড় লজ্জার কথা”– ব্যাখ্যা করো।",
          "explanation": "ফোর্ট উইলিয়াম দুর্গে নবাব সিরাজউদ্দৌলার আক্রমণের মুখে ইংরেজরা পালিয়ে যাওয়ায় প্রশ্নোক্ত মন্তব্যটি করা হয়েছে। ১৭০৬ সালে প্রতিষ্ঠিত ফোর্ট উইলিয়াম দুর্গে ইংরেজরা নবাবের বিনা অনুমতিতে সামরিক শক্তি বৃদ্ধি করে। তাই নবাব ওই দুর্গ আক্রমণ করেন। ইংরেজ সৈন্যরা নবাবের সৈন্যদের আক্রমণের মুখে দিশেহারা হয়ে পড়লে ক্যাপ্টেন মিনচিন, কাউন্সিলার ফাকল্যান্ড ও ম্যানিংহাম নৌকাযোগে দুর্গ থেকে পালিয়ে আত্মরক্ষা করেন। শেষ পর্যায়ে ক্যাপ্টেন ক্লেটনও গভর্নর ড্রেকের সাথে পরামর্শের নাম করে আত্মরক্ষার্থে সব প্রতিজ্ঞা ভুলে দুর্গ থেকে পালিয়ে যান। তাই ব্যঙ্গার্থে প্রশ্নোক্ত কথাটি বলা হয়েছে।"
        },
        {
          "label": "গ",
          "question": "উদ্দীপকে বর্ণিত বৈলাম মল্লিকের সাথে ‘সিরাজউদ্দৌলা' নাটকের ‘মিরজাফর' চরিত্রের তুলনা করো।",
          "explanation": "চক্রান্ত করে কর্তৃত্ব লাভের দিক থেকে উদ্দীপকের বৈলাম মল্লিক 'সিরাজউদ্দৌলা' নাটকের মিরজাফর চরিত্রটির সঙ্গে তুলনীয়। 'সিরাজউদ্দৌলা' নাটকের মিরজাফর একজন কপট ও উচ্চাকাঙ্ক্ষী ব্যক্তি। সিরাজউদ্দৌলার সেনাপতি হওয়া সত্ত্বেও তার আগ্রহ সিংহাসনে বসা। কিন্তু ইংরেজদের সহযোগিতা ছাড়া তা সম্ভব নয়। এ কারণে সে ইংরেজদের সঙ্গে হাত মিলিয়ে নবাবের বিরুদ্ধে ষড়যন্ত্র করে। ফলে মিরজাফরের কর্মকাণ্ডে বস্তুত স্বার্থপরতা, কপটতা ও বিশ্বাসঘাতকতাই চিহ্নিত হয়। পক্ষান্তরে উদ্দীপকের বৈলাম মল্লিক বিষখালী নদীতে জেগে ওঠা ছৈলার চর দখল করতে চায়। তার পথের বাধা জমিদার। এ কারণে মিরজাফর যেমন ষড়যন্ত্র ও বিশ্বাসঘাতকতার পথ বেছে নেয়, তেমনি বৈলাম মল্লিকও বিশ্বাসঘাতকতার পথ বেছে নেয়। জমিদারের জ্ঞাতি ভাই পুিল সিকদারের সঙ্গে ষড়যন্ত্র করে সে চরটি দখল করে নেয়। চরের দায়িত্ব গ্রহণের ক্ষেত্রেও বৈলাম মল্লিক মিরজাফরের মতো নাটকীয়তার আশ্রয় নেয়। সে পুিল সিকদারের উপস্থিতি ও দোয়া ছাড়া চরের দায়িত্ব গ্রহণ করতে অপারগতা প্রকাশ করে। অর্থাৎ মিরজাফরের মতো বৈলাম মল্লিকও একজন স্বার্থপর, বিশ্বাসঘাতক ও কপট ব্যক্তি।"
        },
        {
          "label": "ঘ",
          "question": "‘‘উদ্দীপকে বর্ণিত ঘটনা 'সিরাজউদ্দৌলা' নাটকের করুণ পরিণতির আংশিক ছায়াচিত্র।”-মতামত বিশ্লেষণ করো।",
          "explanation": "উদ্দীপকটি 'সিরাজউদ্দৌলা' নাটকের সমগ্র চিত্রকে প্রকাশ করে না; এটি 'সিরাজউদ্দৌলা' নাটকের বেদনাবহ পরিণতির খণ্ডচিত্র মাত্র। 'সিরাজউদ্দৌলা' নাটকটি ১৭৫৭ সালের পলাশির যুদ্ধের পটভূমিতে রচিত। এ নাটকে কীভাবে সহযোগীদের বিশ্বাসঘাতকতার কারণে নবাব সিরাজউদ্দৌলা পরাজিত হন, তা বর্ণিত হয়েছে। পরাজিত নবাবকে কারাগারে বন্দি অবস্থায় নৃশংসভাবে হত্যা করার কাহিনিও চিত্রিত হয়েছে এ নাটকে। উদ্দীপকের বৈলাম মল্লিক এক কপট ও বিশ্বাসঘাতক চরিত্র। সে বিষখালী নদীতে জেগে ওঠা ছৈলার চর দখল করার জন্য জমিদারের সাথে বিশ্বাসঘাতকতা করে। নাটকেও নবাবের সাথে তাঁর অমাত্য ও আপনজনদের বিশ্বাসঘাতকতার চিত্র ফুটে উঠেছে। নাটকটিতে মিরজাফর, ঘসেটি বেগম, জগৎশেঠদের ষড়যন্ত্র এবং ইংরেজদের সুযোগসন্ধানী মানসিকতার পরিচয় পাওয়া যায়। ফলে নবাবের মৃত্যু 'সিরাজউদ্দৌলা' নাটকের মুখ্য বিষয় নয়। নাটকটি বস্তুত একটি ঐতিহাসিক ঘটনার শৈল্পিক আখ্যান। কিন্তু 'উদ্দীপকের পটভূমি এত বিস্তৃত নয়। কাহিনিতে ঘটনাচিত্র খুব বেশি নয়। গ্রামীণ একজন মানুষ কীভাবে ষড়যন্ত্র করে চর দখল করে নিল, উদ্দীপকে তাই প্রধান বিবেচ্য। যদিও মিরজাফর ও বৈলাম মল্লিক চারিত্রিক দিক থেকে একই রকম। উপর্যুক্ত আলোচনায় আমরা দেখলাম, 'সিরাজউদ্দৌলা' নাটকে যেখানে একটা বিস্তৃত পটভূমি রয়েছে, সেখানে উদ্দীপকের কাহিনিতে তেমন বিস্তৃত বিষয় অন্তর্ভুক্ত হয়নি। বিশ্বাসঘাতকতা, স্বার্থপরতা ও কপটতার চিত্র থাকা সত্ত্বেও উদ্দীপকটি তাই 'সিরাজউদ্দৌলা' নাটকের একটি খণ্ডিত দিককে উন্মোচন করে। সার্বিক দিক বিবেচনায় তাই 'সিরাজউদ্দৌলা' নাটক ও উদ্দীপকের আলোকে বলা যায়, প্রশ্নে উল্লিখিত মন্তব্যটি যথার্থ।"
        }
      ]
    },
    {
      "number": "11",
      "uddipok": "শোনো, একদিন এই দেশটাতে দানবেরা দেয় হানা শকুনেরা মেলে ডানা, পুড়ে ছারখার মাঠের শস্য মানুষের আস্তানা।",
      "tag": "CB 19,DC 23",
      "sub_questions": [
        {
          "label": "ক",
          "question": "নবাবের গোলন্দাজ বাহিনী কোন খাল পেরিয়ে ছুটে আসছে?",
          "explanation": "নবাবের গোলন্দাজ বাহিনী শিয়ালদহের মারাঠা খাল পেরিয়ে ছুটে আসছে।"
        },
        {
          "label": "খ",
          "question": "“ফিরে এসেছি রাজধানীতে স্বাধীনতা বজায় রাখবার শেষ চেষ্টা করব বলে।”-উক্তিটি ব্যাখ্যা করো।",
          "explanation": "প্রশ্নোক্ত উক্তিটির মাধ্যমে নবাব সিরাজউদ্দৌলার মধ্যে পলাশির যুদ্ধে পরাস্ত হয়ে স্বাধীনতা রক্ষার প্রবল আকাঙ্ক্ষার দিকটি প্রকাশ পেয়েছে। সিরাজউদ্দৌলা' নাটকে পলাশির যুদ্ধে নবাবের প্রধান সেনাপতি মিরজাফর বিশ্বাসঘাতকতা করে। ফলে নবাব সেখানে পরাস্ত হয়ে কিছু সৈন্য নিয়ে রাজধানীতে ফিরে আসেন। এ আসা পলায়ন নয়, পুনর্গঠিত হয় ইংরেজদের বিরুদ্ধে লড়াই করে স্বাধীনতা রক্ষার শেষ চেষ্টা করতে চান নবাব। প্রশ্নোক্ত উক্তিটির মাধ্যমে সিরাজের সে আকাঙ্ক্ষাই অভিব্যক্ত হয়েছে।"
        },
        {
          "label": "গ",
          "question": "উদ্দীপকের ‘দানবেরা’, শকুনেরা' ‘সিরাজউদ্দৌলা' নাটকের কাদের সাথে সাদৃশ্যপূর্ণ?-ব্যাখ্যা করো।",
          "explanation": "উদ্দীপকের 'দানবেরা', 'শকুনেরা' 'সিরাজউদ্দৌলা' নাটকে বর্ণিত ইংরেজদের সঙ্গে সাদৃশ্যপূর্ণ। 'সিরাজউদ্দৌলা' নাটকে ব্রিটিশ বেনিয়া শ্রেণি এ দেশে ব্যবসায় করার জন্য এলেও কৌশলে শাসনক্ষমতা কুক্ষিগত করার চক্রান্ত করে। তারা এ দেশের নিরীহ মানুষের ওপর প্রবল অত্যাচার-নির্যাতন চালায়। তাদের সেই অত্যাচারের প্রকাশ্য রূপ দেখা যায় লবণচাষির বর্ণনায়। নবাব সিরাজউদ্দৌলা ইংরেজদের এই নির্মমতার বর্ণনা শুনে মর্মাহত হয়েছেন। আর তাই দেশ থেকে ইংরেজদের বিতাড়নে শেষ পর্যন্ত চেষ্টা করে গেছেন নবাব। উদ্দীপকে এ দেশে কিছু পাষণ্ডের আক্রমণের কথা বলা হয়েছে। তারা এতটাই অত্যাচারী আর নির্মম যে তাদের দানব ও শকুনের সঙ্গে তুলনা করা হয়েছে। তারা এ দেশে আক্রমণ করে ফসলের মাঠ ছারখার করেছে, মানুষের আবাসস্থল পুড়িয়ে দিয়েছে। তাদের এই নৃশংসতা 'সিরাজউদ্দৌলা' নাটকে বর্ণিত ইংরেজদের অত্যাচারের সমতুল্য। তাই বলা যায়, উদ্দীপকে প্রতীকার্থে বর্ণিত দানব ও শকুনেরা 'সিরাজউদ্দৌলা' নাটকে বর্ণিত ইংরেজদের সঙ্গে সাদৃশ্যপূর্ণ।"
        },
        {
          "label": "ঘ",
          "question": "“উদ্দীপকটি 'সিরাজউদ্দৌলা' নাটকের সাথে কতটুকু যোগসূত্র স্থাপন করেছে?”-বিশ্লেষণ করো।",
          "explanation": "উদ্দীপকটি 'সিরাজউদ্দৌলা' নাটকে বর্ণিত ইংরেজ আক্রমণের ইঙ্গিত বহন করলেও বাংলার স্বাধীনতা হারানোর মর্মন্তুদ কাহিনি ফুটিয়ে তুলতে পারেনি। 'সিরাজউদ্দৌলা' নাটকে নবাব সিরাজউদ্দৌলার অপরিসীম দেশপ্রেম এবং তার বিপরীতে ইংরেজদের চাতুর্য ও অমাত্যবর্গের বিশ্বাসঘাতকতার দিকটি বর্ণিত হয়েছে। নবাব এ দেশের স্বাধীনতা রক্ষার জন্য আপ্রাণ চেষ্টা করলেও কিছু অমাত্যের বিশ্বাসঘাতকতার কারণে তা পারেননি। শকুনরূপী ইংরেজরা এ দেশের শাসনক্ষমতার লোভে ষড়যন্ত্র করে এবং সেই অমাত্যদের কাজে লাগায়। ফলে নবাবকে করুণ পরিণতি বরণ করতে হয় এবং বাংলার স্বাধীনতা হয় বিপন্ন। উদ্দীপকে এ দেশে শত্রুর আক্রমণের কথা বর্ণিত হয়েছে। শত্রুরা দানবীয় রূপে এ দেশে অত্যাচার চালায়। তাদের অত্যাচার থেকে কিছুই- কেউই রেহাই পায় না। ফসলের মাঠ তারা জ্বালিয়ে ছারখার করে দিয়েছে। মানুষের বসতভিটা পুড়িয়ে দিয়ে মানুষকে বাস্তুহারা করেছে তারা। তাদের এই নৃশংসতা বর্ণনা করাই উদ্দীপকে মূল উদ্দেশ্য। 'সিরাজউদ্দৌলা' নাটকের মূল বিষয় নবাব সিরাজউদ্দৌলার করুণ পরিণতি এবং তাঁর অমাত্যদের বিশ্বাসঘাতকতার পরিচয় দেওয়া। নাটকে উঠে এসেছে নবাব সিরাজউদ্দৌলার গভীর দেশপ্রেম, প্রাসাদ ষড়যন্ত্র, ইংরেজদের চাতুর্য এবং নবাবের সরলতা। উদ্দীপকে নাটকের এই সম্পূর্ণ বিষয় ফুটে ওঠেনি। সেখানে কেবল বহিরাগত শত্রুর আগ্রাসনের চিত্র ফুটে উঠেছে; দেশিয়দের ষড়যন্ত্র, নবাবের নৃশংস প্রয়াণ ও বিপন্ন স্বাধীনতার দিকটি স্থান পায়নি। তাই বলা যায়, উদ্দীপকটি 'সিরাজউদ্দৌলা' নাটকের সাথে পরিপূর্ণ যোগসূত্র স্থাপন করতে পারেনি।"
        }
      ]
    }
  ]
}