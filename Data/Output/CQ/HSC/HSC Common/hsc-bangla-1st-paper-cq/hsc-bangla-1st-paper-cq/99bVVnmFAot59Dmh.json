{
  "title": "যশোর বোর্ড ২০১৭",
  "subtitle": "বাংলা (10)",
  "questions": [
    {
      "number": "1",
      "uddipok": "কারো ঘর ভাঙে ঝড়ে কারো সংসার পুড়ে যায় যৌতুকের আগুনে। কেউ করে হায় হায়, বাপ-মা কাঁদে মেয়েকে বিয়ে দিতে হয়-পড়ে যৌতুকের ফাঁদে। করবে না বিয়ে সোনালি নিজেকে করে পণ্য এটা তার পণ সোনালি জীবনের জন্য।",
      "tag": "JB 17",
      "sub_questions": [
        {
          "label": "ক",
          "question": "'অপরিচিতা' গল্পে কন্যাকে কী দিয়ে আশীর্বাদ করা হয়েছিল?",
          "explanation": "অপরিচিতা' গল্পে কন্যাকে এয়ারিং দিয়ে আশীর্বাদ করা হয়েছিল।"
        },
        {
          "label": "খ",
          "question": "'কিন্তু ভাগ্য আমার ভালো, এই তো আমি জায়গা পাইয়াছি'- বক্তার এমন অনুভূতির কারণ বুঝিয়ে লেখো।",
          "explanation": "প্রশ্নোক্ত উক্তিটি দ্বারা অনুপম কল্যাণীর কাছাকাছি থাকা বলতে হৃদয়ে জায়গা পাওয়ার কথা বুঝিয়েছে। কানপুরে পৌঁছে কল্যাণীর পরিচয় জানতে পেরে অনুপমের হৃদয় আবারো কল্যাণীর চিন্তায় আচ্ছন্ন হয়। সে কল্যাণীকে বিয়ে করতে চাইলেও কল্যাণী রাজি হয় না। কল্যাণীর কাছাকাছি থাকার জন্য সে কানপুরেই বসবাস করতে শুরু করে। সুযোগ পেলেই সে কল্যাণীর কাজে সাহায্য করে আর মনে করে হয়তো এভাবেই সে কল্যাণীর হৃদয়ে স্থান পেয়েছে।"
        },
        {
          "label": "গ",
          "question": "\"উদ্দীপকের 'সোনালি' 'অপরিচিতা' গল্পের কোন চরিত্রকে ইঙ্গিত করে? বর্ণনা করো।",
          "explanation": "অপরিচিতা' গল্পে কল্যাণীকে ব্যক্তিত্বসম্পন্ন ও দৃঢ়চেতা এক নারী চরিত্র হিসেবে উপস্থাপন করা হয়েছে যা উদ্দীপকের সোনালির সাথে সাদৃশ্যপূর্ণ। আলোচ্য গল্পের কল্যাণী আত্মমর্যাদায় বলীয়ান একজন নারী। সামাজিক রীতিনীতির চেয়ে আত্মসম্মানই তার কাছে বড়। আর তাই তো বাবার কথায় লাভ্রষ্ট হওয়ার লৌকিকতাকে অগ্রাহ্য করে সে এগিয়ে গেছে সামনের দিকে। নিজেকে নিয়োজিত করেছে মাতৃ-আজ্ঞা তথা দেশসেবায়। উদ্দীপকে যৌতুক প্রথার কারণে সংসার ভাঙার কথা বলা হয়েছে। একইসাথে যৌতুকের কাছে কন্যার পিতামাতার অসহায়ত্বের দিকটিও স্পষ্ট। কিন্তু সোনালি নামের মেয়েটি নিজেকে যৌতুক প্রথার কাছে সমর্পণ করবে না। জীবনকে সুন্দরভাবে সামনে এগিয়ে নিতে সে যৌতুক প্রথার বিরুদ্ধে অবস্থান নিয়েছে। এদিকে আলোচ্য গল্পের কল্যাণীও তাই। অনুপমের মামার যৌতুকলোভী আচরণের বিরুদ্ধে অবস্থান নিয়েছিল সে। যৌতুক প্রথা সংশ্লিষ্ট তিক্ত অভিজ্ঞতার ফলে পরবর্তীতে সে বিয়ে না করার সিন্ধান্ত নিয়ে দেশসেবায় মগ্ন হয়েছিল।"
        },
        {
          "label": "ঘ",
          "question": "\"উদ্দীপকে নিহিত সামাজিক কাঠামো এবং 'অপরিচিতা' গল্পের সামাজিক পটভূমি সাদৃশ্যযুক্ত”- তোমার যুক্তিসহ মন্তব্যটি যাচাই করো।",
          "explanation": "'অপরিচিতা' গল্পের কাহিনি মূলত যৌতুক প্রথা ও এর বিরুদ্ধে গৃহীত পদক্ষেপকে কেন্দ্র করেই গড়ে উঠেছে। 'অপরিচিতা' গল্পে যৌতুক প্রথার ঘৃণ্য রূপটি ফুটে উঠেছে। এ প্রথা নারীকে পণ্য ও বিয়ে ব্যাপারটিকে বেচা-কেনার সম্পর্কে পরিণত করেছে। যৌতুকের লোভ যে মানুষের মানসিকতাকে কতটা হীন করে দিতে পারে তার প্রমাণ হলো অনুপমের মামার আচরণ। উদ্দীপকে যৌতুকের কারণে সংসার ভাঙার কথা বলা হয়েছে। কন্যার বাবা- মায়েরা মেয়ের সুখ-চিন্তা করে বরপক্ষের যৌতুকের দাবি মেনে নেয়। 'অপরিচিতা' গল্পেও যৌতুকের এই দিকটি স্পষ্ট। অনুপমের মামা কন্যার গহনা যাচাই করার জন্য সেকরা সাথে নিয়ে এসেছিলেন। তাঁর এই আচরণ তাঁর যৌতুকলোভী মানসিকতাকে সবার সামনে উন্মুক্ত করেছে। অনুপমের মামার কাছেও কল্যাণী পণ্যের মতো ছিল আর তাই তো তার মাঝে ছিল দামে ঠকে না যাওয়ার নির্লজ্জ মানসিকতা। তাঁর আচরণের কারণে অনুপম কল্যাণীর বিয়ের সম্বন্ধ ভেঙে যায়। এমনিভাবে ভেঙে যায় অনেক বৈবাহিক সম্পর্কও যার কথা উদ্দীপকে বলা হয়েছে। উদ্দীপক ও আলোচ্য গল্পের সামাজিক কাঠামোর সাদৃশ্য এখানেই যে, উভয়ক্ষেত্রেই সম্পর্কের গুরুত্বের চেয়ে যৌতুক প্রথার প্রভাব বেশি। উদ্দীপকে নিহিত সামাজিক কাঠামো ও আলোচ্য গল্পের সামাজিক কাঠামো একই। উভয়ক্ষেত্রেই অমানবিক যৌতুক প্রথার প্রভাব বিদ্যমান। তাই বলা যায় যে, প্রশ্নোক্ত উক্তিটি যথার্থ।"
        }
      ]
    },
    {
      "number": "2",
      "uddipok": "হায়রে কিষাণ- তোদেরই শীর্ণ দেহ দেখে মোর অশ্রু মানে না বুলবুলিতে ধান লুটে নেয়, তবু কেন ঘুম ভাঙে না।। পৌষ পার্বণে গোলার ঘরে, শূন্য দেখে অশ্রু ঝরে শ্যামল গাঁয়ের মুখরতা, থেমে যে যায় অনাহারে এরা পিশাচ অনাহারী, ঘরে ঘরে ক্ষুধার তাড়না।।",
      "tag": "JB 17",
      "sub_questions": [
        {
          "label": "ক",
          "question": "রোকেয়া সাখাওয়াত হোসেনের লেখা একটি গদ্য গ্রন্থের নাম লেখো।",
          "explanation": "রোকেয়া সাখাওয়াত হোসেন রচিত একটি গদ্য গ্রন্থের নাম হলো 'অবরোধবাসিনী'।"
        },
        {
          "label": "খ",
          "question": "অনুকরণপ্রিয়তা' নামক আর একটা ভূত তাহাদের স্কন্ধে চাপিয়া আছে\"- প্রসঙ্গটিতে লেখিকা কোন বিষয়গুলোর প্রতি আলোকপাত করেছন?",
          "explanation": "আলোচ্য উক্তিটিতে লেখিকা কৃষকদের বিলাসিতার দিকে ইঙ্গিত করেছেন। লেখিকার মতে, কৃষকদের আর্থিক অবস্থার সামান্য উন্নতি হলেই তারা প্রতিবেশী বড়োলোকদের অনুকরণ করা শুরু করে দেয়। তখন কৃষক বউ- ঝিয়ের যাতায়াতের জন্য সওয়ারি, ধান ভানতে ভারানির প্রয়োজন হয়। তাছাড়া তারা নিজেদের ঐতিহ্যবাহী কুটিরশিল্পকে ধ্বংস করে কারখানায় উৎপাদিত পণ্যের প্রতিও ঝুঁকে পড়েছে। হাতে তৈরি এন্ডি বস্ত্রের পরিবর্তে জুট ফ্লানেল, ক্ষারের পরিবর্তে সোডার ব্যবহার তাদের বিলাসী মনোভাবেরই ইঙ্গিত করেছে।"
        },
        {
          "label": "গ",
          "question": "উদ্দীপকের সাথে 'চাষার দুক্ষু' প্রবন্ধের সাদৃশ্য নিরুপণ করো।",
          "explanation": "কৃষকদের দুর্দশাগ্রস্ত জীবনচিত্রের দিক থেকে উদ্দীপকের সাথে 'চাষার দুক্ষু' প্রবন্ধের সাদৃশ্য রয়েছে। আলোচ্য প্রবন্ধটি তৎকালীন দারিদ্র্যপীড়িত কৃষকদের বঞ্চনার এক মর্মন্তুদ দলিল। লেখিকা ভারতবর্ষের সভ্যতা ও অগ্রগতির ফিরিস্তি তুলে ধরে কৃষকদের শোচনীয় অবস্থার দিকে দৃষ্টিপাত করেছেন। কৃষিপ্রধান অর্থনীতিতে কৃষকদের দৈন্যদশা সত্যিই হতাশাজনক। কৃষকদের দুর্দশাগ্রস্ত জীবনচিত্রের দিক থেকে উদ্দীপকের সাথে 'চাষার দুক্ষু' প্রবন্ধের সাদৃশ্য রয়েছে। আলোচ্য প্রবন্ধটি তৎকালীন দারিদ্র্যপীড়িত কৃষকদের বঞ্চনার এক মর্মন্তুদ দলিল। লেখিকা ভারতবর্ষের সভ্যতা ও অগ্রগতির ফিরিস্তি তুলে ধরে কৃষকদের শোচনীয় অবস্থার দিকে দৃষ্টিপাত করেছেন। কৃষিপ্রধান অর্থনীতিতে কৃষকদের দৈন্যদশা সত্যিই হতাশাজনক। উদ্দীপকের কবি কৃষকদের দুরবস্থা দেখে দুঃখভারাক্রান্ত হয়েছেন। কৃষকরা সারাদিন পরিশ্রম করে কিন্তু বিনিময়ে ন্যায্য প্রাপ্য পায় না। সকলের জন্য খাদ্য উৎপাদন করে তারাই শেষে অনাহারে ধুঁকতে থাকে। অনাহারে থাকা তাদের জীর্ণ-শীর্ণ দেহ দেখে কবি তাঁর অশ্রু ধরে রাখতে পারেন না। আলোচ্য প্রবন্ধেও লেখিকা ভারতবর্ষের কৃষকদের দুরবস্থার কথা বলেছেন। তাদের পেটে খাদ্য জোটে না, শীতে বস্ত্র নেই, অসুখে চিকিৎসা নেই। পান্তা ভাতে লবণও জোটাতে না পেরে সমুদ্র তীরবর্তী লোকেরা সমুদ্রজলে চাল ধুইয়ে লবণের অভাব মেটাতে চেষ্টা করে। রংপুরের কৃষকরা চাল কিনতে না পেরে লাউ, কুমড়া, পাট শাক, লাউ শাক সিদ্ধ করে খেতে বাধ্য হয়েছে। কৃষকদের মানবেতর জীবনযাপনের দিকটিই উদ্দীপকের সাথে সাদৃশ্যপূর্ণ হয়েছে।"
        },
        {
          "label": "ঘ",
          "question": "'চাষার দুক্ষু' প্রবন্ধে চাষার দারিদ্র্য বিড়ম্বিত জীবন চিত্রের পাশে চাষার দুক্ষু যাহাতে দূর হয় এমন বক্তব্যও আছে- যা উদ্দীপকে নেই\"- বক্তব্যটির সাথে তুমি কী একমত? যুক্তিসহ আলোচনা করো।",
          "explanation": "'চাষার দুক্ষু' প্রবন্ধে চাষার দুর্দশা লাঘবে লেখক বিভিন্ন দিক তুলে ধরলেও উদ্দীপকে তা না থাকায় প্রশ্নোক্ত বক্তব্যটি যথার্থ। 'চাষার দুক্ষু' প্রবন্ধটিতে লেখিকা ভারতবর্ষের কৃষকদের শোচনীয় অবস্থার কথা তুলে ধরেছেন। এ শোচনীয় অবস্থার কারণও তিনি অনুসন্ধান করেছেন। একইসাথে এ অবস্থা থেকে উত্তরণের পথও দেখিয়েছেন। উদ্দীপকে কবি দারিদ্র্যপীড়িত কৃষকদের জীবনধারা তুলে ধরেছেন। অনাহারে তাদের দেহ জীর্ণ-শীর্ণ হয়ে পড়েছে। অক্লান্ত পরিশ্রম করেও সব ফসল ঘরে তুলতে পারে না কৃষকেরা। আলোচ্য প্রবন্ধেও কৃষকদের দুর্দশার কথা বলা হয়েছে। তবে প্রবন্ধে সমাধানের পথ বলা হলেও উদ্দীপকে তা নেই। কৃষকদের দুর্দশার জন্য লেখিকা সভ্যতার নামে এক শ্রেণির মানুষের বিলাসিতাকে দায়ী করেছেন। অনেক কৃষকও এই বিলাসিতার বিষে আক্রান্ত। কৃষকদের এই মুমূর্ষু অবস্থা থেকে মুক্তির জন্য লেখিকা গ্রামে গ্রামে পাঠশালা প্রতিষ্ঠার ওপর গুরুত্বারোপ করেছেন। ধ্বংসের পথে থাকা গ্রামীণ কুটিরশিল্পকে বাঁচিয়ে রাখারও পরামর্শ দিয়েছেন তিনি। তাছাড়া বিলাসিতা ত্যাগ করে পরিশ্রম করাকেই প্রয়োজনীয় মনে করেছেন তিনি।"
        }
      ]
    },
    {
      "number": "3",
      "uddipok": "'বিদেশি সেনার কামান বুলেটে বিদ্ধ নারী শিশু আর যুবক-জোয়ান-বৃদ্ধ শত্রু সেনারা হত্যার অভিযানে মুক্তিবাহিনী প্রতিরোধ উত্থানে মুক্তির পথ যুদ্ধেও রয় জেনে ঘাতক ধ্বংস করেছে অস্ত্র হেনে।'",
      "tag": "JB 17",
      "sub_questions": [
        {
          "label": "ক",
          "question": "‘ওয়েলডিং ওয়ার্কশপ' অর্থ কী?",
          "explanation": "'ওয়েলডিং ওয়ার্কশপ' অর্থ- ঝালাই কারখানা।"
        },
        {
          "label": "খ",
          "question": "মিন্টু কোন বাড়ি থেকে চলে গিয়েছিল?",
          "explanation": "মুক্তিযুদ্ধে যোগ দেওয়ার জন্য মিন্টু বাড়ি থেকে চলে গিয়েছিল। মুক্তিযুদ্ধ চলাকালে এদেশে পাকিস্তানি হানাদাররা ইতিহাসের জঘন্যতম হত্যাকাণ্ড চালায়। বিবেকবোধসম্পন্ন কোনো মানুষ তখন ঘরে বসে থাকতে পারেনি। দেশের সম্মান রক্ষার্থে তারা মুক্তিযুদ্ধে যোগ দিয়েছিল। 'রেইনকোট' গল্পের মিন্টুও ঠিক এ কারণেই বাড়ি থেকে চলে গিয়েছিল। অর্থাৎ মুক্তিযুদ্ধে যোগ দেওয়ার উদ্দেশ্যেই মিন্টু বাড়ি থেকে চলে গিয়েছিল।"
        },
        {
          "label": "গ",
          "question": "উদ্দীপকের 'বিদেশি সেনা' 'রেইনকোট' গল্পের কাদের সাথে তুলনীয়? পাঠ্যগল্পে তাদের তৎপরতার সাথে উদ্দীপকের বর্ণনার মিলগুলো তুলে ধরো।",
          "explanation": "উদ্দীপকের 'বিদেশি সেনা' 'রেইনকোট' গল্পের পাকিস্তানের সেনাদের সাথে তুলনীয়। 'রেইনকোট' গল্পটি মুক্তিযুদ্ধের সময়কার ঢাকার পরিস্থিতি নিয়ে রচিত। এ গল্পে বিধৃত হয়েছে পাকিস্তানি বাহিনীর বর্বর নিপীড়ন ও হত্যাযজ্ঞের মধ্যে ঢাকা শহরের আতঙ্কগ্রস্ত জীবনের চিত্র। তারা মসজিদের মোয়াজ্জিনকে পর্যন্ত গুলি করে হত্যা করেছে। আবার নুরুল হুদার মতো নিরীহ মানুষকেও নির্যাতন করতে ছাড়েনি। হানাদারদের এই নৃশংসতা চারপাশে এক ভীতিকর পরিবেশ সৃষ্টি করেছিল। উদ্দীপকে পাকিস্তানি বাহিনীর নিপীড়নের চিত্র ফুটে উঠেছে। তারা কামান ও বুলেটের আঘাতে সব গ্রাস করে নেয়। নারী, শিশু, যুবক বা বৃদ্ধ সকলেই তাদের বর্বরতার শিকার হয়। 'রেইনকোট' গল্পেও পাকিস্তানি বাহিনীর নির্মম অত্যাচারের চিত্র পাওয়া যায়। নুরুল হুদার ভাবনা থেকে জানা যায়, পাকিস্তানি সেনাদের প্রত্যেকদিনের বাজার পোড়ানোর কথা, বস্তিতে আগুন লাগিয়ে মানুষ মারা ও মেয়েদের ধরে নিয়ে যাওয়ার কথা। ভোরবেলায় আজানরত মুয়াজ্জিনকে গুলি করে মারে তারা। মুক্তিযোদ্ধাদের তথ্য বের করতে অমানুষিক অত্যাচার চালায় দুজন শিক্ষকের উপর। উদ্দীপক ও 'রেইনকোট' গল্প উভয়ক্ষেত্রেই হানাদার বাহিনীর নির্মমতার চিত্রকল্প স্পষ্টভাবে ফুটে উঠেছে।"
        },
        {
          "label": "ঘ",
          "question": "\"উদ্দীপকটির 'মুক্তিবাহিনী'র সাথে 'রেইনকোট' গল্পে বর্ণিত মুক্তিযুদ্ধের সপক্ষশক্তির বর্ণনা অনেকটা সাদৃশ্যযুক্ত হলেও বৈসাদৃশ্যও রয়েছে।\" মন্তব্যটি বিশ্লেষণ করো।",
          "explanation": "\"উদ্দীপকটির মুক্তিবাহিনীর সাথে 'রেইনকোট' গল্পের বর্ণিত 'মুক্তিযুদ্ধের সপক্ষ শক্তি তথা মুক্তিযোদ্ধাদের বর্ণনা অনেকটা সাদৃশ্যপূর্ণ হলে বৈসাদৃশ্যও রয়েছে।\"- মন্তব্যটি যথার্থ। 'রেইনকোট' গল্পে মুক্তিযুদ্ধের সপক্ষশক্তি তথা মুক্তিযোদ্ধা ও মুক্তিযুদ্ধ সমর্থনকারী সাধারণ মানুষের পরিচয় ফুটে উঠেছে। গল্পে দেখা যায়, মিন্টুর মতো সাহসী মানুষেরা দেশকে শত্রুমুক্ত করতে যুদ্ধে অংশগ্রহণ করেছেন। আবার নুরুল হুদার মতো সাধারণ মানুষেরা মুক্তিযুদ্ধকে সমর্থন দিতে গিয়ে নির্মম অত্যাচার সহ্য করেছেন। উদ্দীপকে হানাদার বাহিনীর বিরুদ্ধে মুক্তিযোদ্ধাদের প্রতিরোধচিত্র ফুটে উঠেছে। দেশকে শত্রুমুক্ত করার জন্য মুক্তিযোদ্ধারা মুক্তিযুদ্ধে অংশগ্রহণ করেছেন। শত্রুর আস্তানায় প্রবল আঘাত হেনে মুক্তির পথ প্রশস্ত করেছেন। 'রেইনকোট' গল্পের মুক্তিযোদ্ধারা কৌশলে গেরিলা আক্রমণ করেছেন। কুলি সেজে কলেজে ঢুকে বৈদ্যুতিক ট্রান্সফর্মার ধ্বংস করেছেন। প্রিনসিপ্যালের বাসায় গ্রেনেড মেরেছেন। গল্পে মুক্তিযোদ্ধাদের এই তৎপরতার বাইরে যে বিষয়টি মুখ্য হয়ে উঠেছে তা হলো সাধারণ মানুষের মধ্যে মুক্তিযুদ্ধের চেতনা জাগরণ। নুরুল হুদা নির্মম নির্যাতন সহ্য করেও মুক্তিযোদ্ধাদের সন্ধান দেননি। মুক্তিযুদ্ধের মহান চেতনা নিজের মধ্যে লালন করায় হানাদারদের 'অত্যাচার তাঁর কাছে উৎপাত বলে মনে হয়েছে। আলোচ্য উদ্দীপকে মুক্তিযুদ্ধের সপক্ষশক্তির যে বর্ণনা পাওয়া যায় তা মুক্তিযোদ্ধাদের কর্মকান্ডের মধ্যেই সীমাবদ্ধ। এখানে মুক্তিযুদ্ধ সমর্থনকারী সাধারণ মানুষের চিত্র নেই। নুরুল হুদার মতো সাধারণ মানুষেরাও মুক্তিযুদ্ধের সপক্ষশক্তি, যাঁরা যুদ্ধে অংশগ্রহণ না করেও মানসিকভাবে মুক্তিযোদ্ধায় পরিণত হয়েছেন। অর্থাৎ, গল্পে মুক্তিযুদ্ধের সপক্ষশক্তির যে বর্ণনা পাওয়া যায়, তার একটি দিক উদ্দীপকে বর্ণিত হয়েছে। তাই বলা যায়, \"উদ্দীপকে 'মুক্তিবাহিনীর' সাথে 'রেইনকোট' গল্পে বর্ণিত মুক্তিযুদ্ধের সপক্ষশক্তির বর্ণনা অনেকটা সাদৃশ্যপূর্ণ হলেও বৈসাদৃশ্যও রয়েছে'- মন্তব্যটি যথার্থ।"
        }
      ]
    },
    {
      "number": "4",
      "uddipok": "ধন-রত্ন সুখৈশ্বর্য কিছুতেই সুখ নাই, সুখ পর-উপকারে, তারি মাঝে খোঁজ ভাই। 'আমিত্ব'কে বলি দিয়া স্বার্থ ত্যাগ কর যদি, পরের হিতের জন্য ভাব যদি নিরবধি। নিজ সুখ ভুলে গিয়ে ভাবিলে পরের কথা, তবেই পাইবে সুখ আত্মার ভিতরে তুমি।",
      "tag": "JB 17",
      "sub_questions": [
        {
          "label": "ক",
          "question": "'জীবন ও বৃক্ষ' প্রবন্ধে 'তপোবন প্রেমিক' কাকে বলা হয়েছে?",
          "explanation": "'জীবন ও বৃক্ষ' প্রবন্ধে রবীন্দ্রনাথ ঠাকুরকে তপোবন প্রেমিক বলা হয়েছে।"
        },
        {
          "label": "খ",
          "question": "\"সাধনার ব্যাপারে প্রাপ্তি একটা বড় জিনিস\"- বর্ণনা করো।",
          "explanation": "সাধনা করলে তা থেকে কিছু একটা পাওয়ার আকাঙ্ক্ষা থাকবেই- প্রশ্নোক্ত উক্তিটি দ্বারা প্রাবন্ধিক এটিই বুঝিয়েছেন। প্রাবন্ধিক সাধনার দ্বারা বৃক্ষের প্রাপ্তির দিকটিকে ইঙ্গিত করেছেন। ফুলে- ফলে পরিপূর্ণ হয়ে বৃক্ষ যেমন আত্মতৃপ্তি লাভ করে, তেমনই তা অন্যের জন্যও কল্যাণকর হয়ে ওঠে। নিরলস সাধনা করলে তা থেকে মানুষ বিশেষ কিছু অর্জন করে থাকে। এই অর্জনটি হওয়া উচিত এমন, যা একই সাথে আত্মতৃপ্তি এনে দেয় এবং অন্যের জন্যও কল্যাণকর হয়ে ওঠে। সাধনার সার্থকতা এখানেই।"
        },
        {
          "label": "গ",
          "question": "উদ্দীপক এবং 'জীবন ও বৃক্ষ' প্রবন্ধের সাদৃশ্য বর্ণনা করো।",
          "explanation": "পরার্থে আত্মনিবেদিত হওয়ার দিক থেকেই উদ্দীপক ও 'জীবন ও বৃক্ষ' প্রবন্ধের মাঝে সাদৃশ্য ফুটে উঠেছে। আলোচ্য প্রবন্ধে লেখক জীবনের, আত্মার বিকাশের কথা বলেছেন। বিবেকবান ও পরিশুদ্ধ মানুষ হওয়ার জন্য সাধনার প্রয়োজন। আর সাধনার প্রকৃত রূপ বৃক্ষেই অভিব্যক্ত হয়। উদ্দীপকে বলা হয়েছে যে ধন-রত্নের মাঝে সুখ নেই, সুখ পাওয়া যায় পরোপকারে। নিজের স্বার্থ ত্যাগ করে অন্যের মঙ্গলের কথা ভাবতে হবে। অন্যের সুখের কাছে নিজের সুখকে ত্যাগ করতে পারলেই আত্মার তৃপ্তি হয়। এদিকে 'জীবন ও বৃক্ষ' প্রবন্ধেও পরার্থে আত্মনিবেদনের দিকটি ফুটে উঠেছে। এখানে লেখক জীবনাদর্শের প্রতীক হিসেবে উপস্থাপন করেছেন সজীব বৃক্ষকে। ফুলে-ফলে পরিপূর্ণ হয়ে অপরের সেবার জন্য প্রস্তুত হওয়াই বৃক্ষের প্রধান লক্ষ্য। মানুষের জীবনের লক্ষ্যও হওয়া উচিত বৃক্ষের মতো। কেননা তাতেই জীবনের সার্থকতা। পরোপকারের মাধ্যমে আত্মতৃপ্তি লাভ করার দিকটিই উদ্দীপক ও আলোচ্য প্রবেন্ধর মাঝে সাদৃশ্য স্থাপন করেছে।"
        },
        {
          "label": "ঘ",
          "question": "'পরের হিতের জন্য ভাব যদি নিরবধি'- এ উক্তিতে 'জীবন ও বৃক্ষ' প্রবন্ধের মূলভাব প্রতিফলিত হয়েছে- উক্তিটি মূল্যায়ন করো।",
          "explanation": "পরের কল্যাণে আত্মনিবেদন করার মাঝেই জীবনের সার্থকতা নির্ভর করে- এটিই 'জীবন ও বৃক্ষ' প্রবন্ধের মূলভাব, যা প্রশ্নোক্ত মন্তব্যে ফুটে উঠেছে। আলোচ্য প্রবেন্ধ লেখক পরার্থে আত্মনিয়োগের দিকটিকে বড়ো করে দেখেছেন। আর এ আত্মনিয়োগে বৃক্ষের ন্যায় নিজেকে বিকশিত ও পরিপূর্ণ হতে বলেছেন। উদ্দীপকে, ধন-রত্নের পরিবর্তে পরোপকার করে তার মাঝে সুখের অনুসন্ধান করতে বলা হয়েছে। আমিত্বকে বলি দিয়ে নিজ স্বার্থ ত্যাগ করতে বলা হয়েছে। এদিকে, আলোচ্য প্রবন্ধে জীবনাদর্শের প্রতীক হিসেবে বৃক্ষের কথা বলা হয়েছে, যার মূল লক্ষ্যই হলো অপরের সেবায় নিজেকে নিয়োজিত করা। বৃক্ষের কাছ থেকে জীবনশিক্ষা নেওয়ার দিকটিই আলোচ্য প্রবন্ধের মূলভাব। বৃক্ষের কাছ থেকে শিক্ষা নিলে সুকৃতিময় সার্থক বিবেকবোধসম্পন্ন মানুষ হওয়া সম্ভব। কেননা বৃক্ষ মানুষকে শেখায় নিজের পরিপূর্ণতা দিয়ে অন্যের সেবা করার মানসিকতা। বৃক্ষের ফুল-ফলের রূপ-রস যদি মানুষ উপভোগ করতে না পারত তবে বৃক্ষের পরিপূর্ণতা বৃথা হয়ে যেত। একইভাবে একজন মানুষের জীবনও বৃথা হয়ে যাবে যদি সে কারো মঙ্গলের কারণ না হয়। এভাবেই পরার্থে আত্মনিয়োগের দিকটি তুলে ধরা হয়েছে, যা উদ্দীপকের আলোচ্য পঙ্ক্তির মাঝেও প্রকাশিত। তাই বলা যায় যে, আলোচ্য পঙ্ক্তির মাঝেই 'জীবন ও বৃক্ষ' প্রবন্ধের মূলভাব প্রতিফলিত হয়েছে।"
        }
      ]
    },
    {
      "number": "5",
      "uddipok": "ছোটদের বড়দের সকলের, গরীবের নিঃস্বের ফকিরের আমার দেশ সব মানুষের, সব মানুষের।। নেই ভেদাভেদ হেথা চাষা আর চামারে, নেই ভেদাভেদ হেথা কুলি আর কামারে।। হিন্দু, মুসলিম, বৌদ্ধ, খ্রিষ্টান, দেশমাতা এক সকলের।",
      "tag": "JB 17",
      "sub_questions": [
        {
          "label": "ক",
          "question": "'দেউল' অর্থ কী?",
          "explanation": "'দেউল' অর্থ- দেবালয়।"
        },
        {
          "label": "খ",
          "question": "'এই হৃদয়ের চেয়ে বড় কোনো মন্দির কাবা নাই'- ব্যাখ্যা করো।",
          "explanation": "সৃষ্টিজগতের মধ্যে মানুষ সেরা। আল্লাহ তায়ালা মানুষকে বিবেক-বুদ্ধি দিয়ে অন্যান্য জীবের চেয়ে শ্রেষ্ঠ করে সৃষ্টি করেছেন। তাই মানুষ অন্যান্য প্রাণীর চেয়ে শ্রেষ্ঠ এতে সন্দেহের কোনাে অবকাশ নেই। সৃষ্টির শ্রেষ্ঠ জীব হিসেবে মানুষকে ন্যায়-অন্যায় ও পাপ-পুণ্য বিচার-বিশ্লেষণ করে চলতে হয়। মানুষকে পাপ-পুণ্য, ভালাে-মন্দ ও ধর্ম-অধর্ম বিচার-বিবেচনা করে চলতে সাহায্য করে তার হৃদয়। হৃদয় বা মন আছে বলেই মানুষ ভালাে-মন্দ, ন্যায়-অন্যায়, পাপ-পুণ্য বিচার করে চলতে পারে। হৃদয় বা মন উদার হলে একজন মানুষ যেমন নিজের ভালাে-মন্দ বুঝতে পারে, তেমনই অন্যের দুঃখ-বেদনায় সমব্যথী হতে পারে। এই হৃদয় দ্বারা পরিচালিত হয়েই মানুষ সৎকাজের মাধ্যমে স্রষ্টার সন্তুষ্টি অর্জন করে। সৃষ্টিকর্তার সৃষ্ট জীবের মধ্যে একমাত্র মানুষই সততা, সত্যবাদিতা, ন্যায়নিষ্ঠা, দয়া প্রভৃতি সগুণ দ্বারা কল্যাণের পথে পরিচালিত হয়। অপরের কল্যাণে নিজেকে নিবেদিত করার যে মনােবৃত্তি মানুষের মধ্যে গড়ে ওঠে, তার উৎসস্থল হচ্ছে হৃদয় বা মন। আর স্রষ্টার প্রার্থনা করার উৎকৃষ্ট স্থান হচ্ছে মসজিদ-মন্দির। মসজিদ-মন্দিরে দিন-রাত অবস্থান করে প্রার্থনা করার মূলে রয়েছে সুন্দর ও মােহমুক্ত পবিত্র পরিবেশে হৃদয়কে ষড়রিপুর প্রভাব থেকে মুক্ত রাখা এবং স্রষ্টার নির্ধারিত পথে চলে তাঁর সন্তুষ্টি অর্জন করা। হৃদয় কলুষিত হলে দিন-রাত প্রার্থনা করলেও কোনাে ফল হবে না। অতএব, মানুষের হৃদয়ই হচ্ছে সমস্ত উপাসনালয়ের চেয়ে শ্রেষ্ঠ উপাসনালয়। মানুষের নির্মল ও তুষ্ট হৃদয়ই শ্রেষ্ঠ ইবাদতখানা। নিষ্কলুষ হৃদয় মানুষকে ন্যায়ের পথে, সত্যের পথে, ধর্মের পথে চালিত করে মসজিদ-মন্দিরের উপাসনাকে সার্থকতা প্রদান করে।"
        },
        {
          "label": "গ",
          "question": "উদ্দীপকটি 'সাম্যবাদী' কবিতার কোন দিকটির সাথে সাদৃশ্যপূর্ণ ? ব্যাখ্যা করো।",
          "explanation": "উদ্দীপকটি 'সাম্যবাদী' কবিতায় প্রকাশিত সাম্যচেতনার সাথে - সাদৃশ্যপূর্ণ। 'সাম্যবাদী' কবিতায় কবি সাম্যের জয়গান গেয়েছেন। সাম্যের গান গেয়েই গোটা মানবসমাজকে ঐক্যবদ্ধ করতে চান তিনি। কেননা, সমাজে মানবতার সুবাস ছড়াতে হলে মানুষের মনে সাম্যের বীজ বপন করতে হবে। উদ্দীপকের কবিতাংশে সব সম্প্রদায় ও শ্রেণির মানুষের সম-অধিকারের কথা ঘোষিত হয়েছে। এখানে ভেদাভেদ নেই ধনী-গরিব, ছোট-বড় কারও মাঝে। সকল ধর্মের মানুষ এদেশে মিলেমিশে বাস করে। অন্যদিকে, 'সাম্যবাদী' কবিতায় কবি এক বিভেদহীন ও অসাম্প্রদায়িক মানবসমাজ গঠনের প্রত্যাশা ব্যক্ত করেছেন। কবি চেয়েছেন, মানুষ যেন মানবিক পরিচয়ের নিরিখেই একে অন্যের সুহৃদ হয়। পারস্পরিক সম্প্রীতির ক্ষেত্রে ধর্ম, বর্ণ, গোষ্ঠী বা শ্রেণির পরিচয় যেন বড় হয়ে না ওঠে। উদ্দীপকের কবিতাংশের এই বক্তব্য মূলত 'সাম্যবাদী' কবিতার কবির প্রত্যাশারই প্রতিফলন। এভাবে সাম্যের প্রতি সমর্থনই 'সাম্যবাদী' কবিতার সাথে উদ্দীপকটিকে সাদৃশ্যপূর্ণ করে তুলেছে।"
        },
        {
          "label": "ঘ",
          "question": "\"উদ্দীপকটি 'সাম্যবাদী' কবিতার সাথে সাদৃশ্যপূর্ণ হলেও 'সাম্যবাদী' কবিতায় রয়েছে বৈচিত্র্যময় উদাহরণ ও বক্তব্যের বিশাল বিস্তৃতি\"- যুক্তিসহ ব্যাখ্যা করো।",
          "explanation": "'সাম্যবাদী' কবিতায় কবি প্রথাগত ধর্মের বিপরীতে হৃদয়ধর্মকে প্রাধান্য দিয়ে সকল মানুষের সমঅধিকার প্রত্যাশা করেছেন। 'সাম্যবাদী' কবিতায় অন্তর্ধর্ম অর্থাৎ মানবতার ওপর গুরুত্বারোপ করেছেন কবি। তাঁর মতে, জাতি-ধর্মের ঊর্ধ্বে মানবহৃদয় শ্রেষ্ঠ। একইভাবে উদ্দীপকের কবিতাংশেও মানবতার নিরিখেই এদেশের সব মানুষের সম- অধিকারের কথা ঘোষিত হয়েছে। সেখানে ধর্মীয় বৈষম্যদূর করে ভেদাভেদহীন এক মানবসমাজ গঠনের প্রত্যাশা ব্যক্ত হয়েছে। উদ্দীপকের কবিতাংশে কবি হিন্দু-মুসলমান-বৌদ্ধ-খ্রিষ্টান নির্বিশেষে সকল মানুষের মিলনপ্রত্যাশী। এ জন্য তিনি পারস্পরিক মিলনের পথে যে বাধা- বিপত্তি রয়েছে তা দূর করতে দেশের পরিচয়কে সর্বাগ্রে তুলে ধরেছেন। তিনি বিশ্বাস করেন, আমাদের দেশে ধর্ম-বর্ণ, ধনী-গরিব সকল শ্রেণির মানুষের সমান অধিকার রয়েছে। এখানে কোনো ভেদাভেদ নেই। এমন বক্তব্যের মধ্য দিয়ে উদ্দীপকটিতে সকল ভেদ-বৈষম্যের বিপরীতে মানবিক বোধই প্রাধান্য পেয়েছে। 'সাম্যবাদী' কবিতায় কবি এক অসাম্প্রদায়িক ও উদার মানবসমাজ প্রতিষ্ঠার প্রত্যাশা ব্যক্ত করেছেন, যেখানে সবাই নিজেকে মানুষ হিসেবেই গর্বের সঙ্গে পরিচিত করবে। কবির বিশ্বাস, মানুষের হৃদয়ের চেয়ে পবিত্র আর কিছু হতে পারে না। মানুষের হৃদয়েই বিশ্ব-দেউল অধিষ্ঠিত, সকল ধর্মের সারকথাও মানুষের অন্তরেই উপলব্ধ হয়। অর্থাৎ পাঠ্য কবিতায় যেমন মানবিকতার নিরিখে একটি বিভেদহীন সমাজের প্রত্যাশা ব্যক্ত হয়েছে, তেমনি উদ্দীপকের কবিতাংশটিতেও বৈষম্যহীন সমাজের কথা বলা হয়েছে। তবে 'সাম্যবাদী' কবিতায় এসব দিক ছাড়াও মানবহৃদয়ের ঐশ্বর্য, ধর্ম ও সামাজিক ভেদাভেদের অসাড়তাকে নানা উদাহরণ ও উপমার মাধ্যমে তুলে ধরেছেন কবি। উদ্দীপকের কবিতাংশের ক্ষুদ্র পরিসরে তা উল্লিখিত হয়নি। সে বিবেচনায় প্রশ্নোক্ত মন্তব্যটি যথাযথ অর্থবহ।"
        }
      ]
    },
    {
      "number": "6",
      "uddipok": "আমার দেশের মতন এমন দেশ কি কোথাও আছে বউ কথা কও পাখি ডাকে নিত্য হিজল গাছে।। দোয়ের কোয়েল কুটুম পাখি, বন-বাদাড়ে যায়রে ডাকি আছে শাপলা শালুক ঝিলে বিলে, পুকুর ভরা মাছে।। হাজার তারার মানিক জ্বলে হেথায় মাটির ঘরে সবার মুখের মিষ্টি কথায় সবার হৃদয় ভরে রে।।",
      "tag": "JB 17",
      "sub_questions": [
        {
          "label": "ক",
          "question": "কবি জীবনানন্দ দাসকে 'নির্জনতম' কবি বলে আখ্যায়িত করেছেন কে?",
          "explanation": "জীবনানন্দ দাশকে 'নির্জনতম কবি' বলে আখ্যায়িত করেছেন বুদ্ধদেব বসু।"
        },
        {
          "label": "খ",
          "question": "\"এই পৃথিবীতে এক স্থান আছে- সবচেয়ে সুন্দর করুণ\"- পঙ্ক্তিটির মর্মার্থ বর্ণনা করো।",
          "explanation": "প্রশ্নোক্ত চরণটিতে মাতৃভূমির প্রতি কবির গভীর অনুরাগ ব্যক্ত হয়েছে। কবির চোখে তাঁর মাতৃভূমি সমগ্র পৃথিবীতে সবচেয়ে সুন্দর, মমতারসে সিক্ত ও সহানুভূতিতে আর্দ্র। দেশের প্রতি ভালোবাসার কারণে তাঁর মনে হয়, এদেশের মতো মনোমুগ্ধকর স্থান পৃথিবীর আর কোথাও নেই। শুধু তাই নয়, গভীর অনুরাগ থেকে এদেশের জন্য তিনি মনে মনে করুণা অনুভব করেন। এভাবে প্রশ্নোক্ত চরণটির মধ্য দিয়ে দেশমাতৃকার প্রতি কবির মমত্ববোধ প্রকাশিত হয়েছে।"
        },
        {
          "label": "গ",
          "question": "উদ্দীপকটির সাথে 'এই পৃথিবীতে এক স্থান আছে' কবিতা কতটুকু সাদৃশ্যপূর্ণ বর্ণনা করো।",
          "explanation": "বিষয়বস্তুর দিক থেকে উদ্দীপক ও 'এই পৃথিবীতে এক স্থান আছে' কবিতাটি পুরোপুরি সাদৃশ্যপূর্ণ। 'এই পৃথিবীতে এক স্থান আছে' কবিতায় কবি জীবনানন্দ দাশ বঙ্গভূমিকে নিয়ে তাঁর গভীর উপলব্ধির প্রকাশ ঘটিয়েছেন। কবি মনে করেন, এমন সুন্দর, মমতারসে সিক্ত ও স্নেহার্দ্র দেশ পৃথিবীর আর কোথাও নেই। আর বাংলার এ ঐশ্বর্যের মূলে রয়েছে পল্লিপ্রকৃতির সবুজ শ্যামল রূপ। উদ্দীপকের কবিতাংশের কবির দৃষ্টিতে তাঁর জন্মভূমি রূপে-গুণে অনবদ্য। আর তাই এদেশের মতো এমন সুন্দর দেশ আর কোথাও আছে বলে তিনি বিশ্বাস করেন না। এদেশে হিজল গাছে বউ কথা কও; বনবাদাড়ে দোয়েল, কোয়েল, কুটুম পাখির অবাধ বিচরণ। বিলে-ঝিলে ফুটে থাকা শাপলা- শালুকের নয়নাভিরাম সৌন্দর্য কবিকে মুগ্ধ করে। উদ্দীপকের কবিতাংশে প্রকাশিত স্বদেশের প্রতি এ রূপমুগ্ধতার দিকটি 'এই পৃথিবীতে এক স্থান আছে' কবিতায়ও পরিলক্ষিত হয়। সেখানে কবি পল্লির বিচিত্র অনুষঙ্গকে আশ্রয় করে সমগ্র বাংলাকে মমত্নের সঙ্গে উপলব্ধি করেছেন। তিনি মনে করেন, বিশ্বের আর কোথাও এত নদী, বৃক্ষ ও ফুলের সমারোহ নেই। কবির এ একান্ত অনুভব উদ্দীপকের কবির অনুভূতির সমান্তরাল। এভাবে স্বদেশের প্রতি কবিদ্বয়ের রূপমুগ্ধতার এ অনুভবই উদ্দীপক ও আলোচ্য কবিতাটিকে সাদৃশ্যপূর্ণ করেছে।"
        },
        {
          "label": "ঘ",
          "question": "উদ্দীপক ও 'এই পৃথিবীতে এক স্থান আছে' কবিতার আলোচ্য বাংলাদেশের প্রাকৃতিক সৌন্দর্যের বর্ণনা দাও।",
          "explanation": "এই পৃথিবীতে এক স্থান আছে' কবিতায় বাংলাকে নিয়ে কবির ভাবাবেগের অন্তরালে গ্রামবাংলার অপার সৌন্দর্যের দিকটিই প্রকাশিত হয়েছে। 'এই পৃথিবীতে এক স্থান আছে' কবিতায় প্রকৃতিপ্রেমের মধ্য দিয়ে কবির দেশপ্রেমের পরিচয় ফুটে উঠেছে। প্রাকৃতিক সৌন্দর্যের এমন লীলাভূমি কবি আর কোথাও দেখেননি। এজন্য কবি বাংলার প্রকৃতির অনবদ্য চিত্র তুলে ঘরে স্বদেশের সঙ্গে নিজের আত্মিক বন্ধনকে প্রকাশ করেছেন। উদ্দীপকের কবিতাংশে কবি তার মাতৃভূমির প্রকৃতির মনোমুগ্ধকর বর্ণনা দিয়েছেন। তাঁর বর্ণনায় অজস্র ফল, ফুল আর পাখ-পাখালির সমারোহে বাংলার প্রকৃতি অনবদ্য হয়ে উঠেছে। আর তাই তিনি তাঁর জন্মভূমিকে প্রাকৃতিক সৌন্দর্যের লীলাভূমি বলে মনে করেন। তাঁর এই বোধ এতটা প্রবল যে, পৃথিবীর আর কোথাও এমনটি রয়েছে বলে তিনি বিশ্বাস করেন না। স্বদেশের প্রকৃতির প্রতি তাঁর এই রূপমুগ্ধতার দিকটি আলোচ্য 'এই পৃথিবীতে এক স্থান আছে' কবিতায়ও পরিলক্ষিত হয়। 'এই পৃথিবীতে এক স্থান আছে' কবিতার কবির দেখা বাংলাদেশ প্রকৃতির সৌন্দর্যের এক অনন্য লীলাভূমি। এদেশে ভোরের আকাশে যখন সূর্য ওঠে, মেঘের আড়াল থেকে তার রং হয় করমচার মতো রঙিন। এদেশের গাছপালায় সবুজের মহাসমারোহ। কল্পিত জলদেবতা অবিরাম জলধারা দিয়ে স্রোতস্বিনী করে রাখে এদেশের নদ-নদীকে, আর তাতেই উদ্ভিদ ও প্রাণিকূল সপ্রাণ হয়ে থাকে। কবি এসব ঐশ্বর্যকে লক্ষ করেই বঙ্গভূমিকে অভিহিত করেছেন সবচেয়ে সুন্দর স্থান হিসেবে। দেশকে নিয়ে আলোচ্য কবিতার কবির এই অনুভব উদ্দীপকের কবিতাংশেও গুরুত্বের সঙ্গে উঠে এসেছে। আর তাই এদেশের মতো এমন সুন্দর দেশ আর কোথাও আছে বলে উদ্দীপকের কবি বিশ্বাস করেন না। এভাবে উদ্দীপক ও আলোচ্য কবিতার কবিছয় নানা অনুষঙ্গকে আশ্রয় করে মূলত বাংলার প্রকৃতির অনিন্দ্য সৌন্দর্যকেই উপস্থাপন করেছেন।"
        }
      ]
    },
    {
      "number": "7",
      "uddipok": "তুমি কি দেখেছো কভু জীবনের পরাজয় দুঃখের দহনে করুণ রোদনে তিলে তিলে তার ক্ষয়।। আমি যে দেখেছি কত যে স্বপ্ন মুকুলেই ঝরে যায় শুকনো পাতার মর্মর বাজে কত সুর বেদনায় আকাশে বাতাসে নিষ্ফল-আশা হাহাকার হয়ে রয়।।",
      "tag": "JB 17",
      "sub_questions": [
        {
          "label": "ক",
          "question": "সিরাজউদ্দৌলার মায়ের নাম কী?",
          "explanation": "সিরাজউদ্দৌলার মায়ের নাম- আমিনা বেগম।"
        },
        {
          "label": "খ",
          "question": "\"ফরাসিরা ডাকাত আর ইংরেজরা অতিশয় সজ্জন ব্যক্তি, কেমন?”- উক্তিটি বিশ্লেষণ করো।",
          "explanation": "ফরাসিরা আর ইংরেজরা এদেশে এসেছে মূলত বাণিজ্য করার নামে অবাধ লুণ্ঠন করতে, কেউ সজ্জন ব্যক্তি নন, তাদের লক্ষ্য অভিন্ন, সিরাজউদ্দৌলা একথাই বোঝাতে চেয়েছেন। ইংরেজরা নবাব সিরাজউদ্দৌলার নিষেধ সত্ত্বেও ফোর্ট উইলিয়াম দুর্গের নির্মাণ কাজ চালিয়ে যায়। ইংরেজদের এই নিয়ম বহির্ভূত কর্মকান্ডে ক্ষুব্ধ হয়ে নবাব ফোর্ট উইলিয়াম দুর্গ দখল করে নেন এবং ওয়াটস ও হলওয়েলকে বন্দি করেন। বন্দিদের কাছে নবাবের নির্দেশ অমান্যের কারণ জানতে চাইলে হলওয়েল জানায়, তারা ফরাসিদের কাছ থেকে আত্মরক্ষার জন্য দুর্গ নির্মাণ করছিল। হলওয়েলের এ কথার প্রেক্ষিতে নবাব কটাক্ষ করে প্রশ্নোক্ত উক্তিটি করেছেন।"
        },
        {
          "label": "গ",
          "question": "উদ্দীপকে 'সিরাজউদ্দৌলা' নাটকের কারণ মর্মবেদনা প্রকাশ পেয়েছে? বুঝিয়ে লেখো।",
          "explanation": "উদ্দীপকে 'সিরাজউদ্দৌলা' নাটকের নবাব সিরাজউদ্দৌলার মর্মবেদনা প্রকাশ পেয়েছে বাংলা-বিহার-উড়িষ্যার শেষ স্বাধীন নবাব সিরাজউদ্দৌলা এক ভাগ্য বিড়ম্বিত ব্যক্তি। সব কিছু থাকতেও ষড়যন্ত্রের কারণে পরাজয়ের গ্লানি তাঁর পিছু ছাড়েনি। প্রগাঢ় দেশপ্রেম ও সাহস থাকা সত্ত্বেও প্রধান অমাত্যবর্ণের বিশ্বাসঘাতকতায় তাঁর করুণ পরিণতি ঘটে। পলাশির প্রান্তরে মিরজাফর ও তার অনুগত সৈন্যদের বিশ্বাসঘাতকতায় বাংলার শেষ স্বাধীনতা-সূর্য অস্তমিত হয়। ফলে ভাগ্যবিড়ম্বিত অসহায় নবাবের স্বাধীনতা রক্ষার স্বপ্ন বিপন্ন হয় এবং তার ব্যক্তিজীবনে নেমে আসে মর্মান্তিক পরিণতি। উদ্দীপকে জীবনযুদ্ধে পরাজিত ব্যক্তিমানসের মর্মবেদনা প্রকাশ পেয়েছে। সেখানে দুঃখের দহনে তিলে তিলে জীবন কীভাবে নিঃশেষ হয়ে যায় তা মর্মন্তুদ ভাষায় বর্ণিত হয়েছে। উদ্দীপকের কবি অনেক স্বপ্নকে মুকুলেই ঝরে যেতে দেখেছেন। তিনি দেখেছেন ভাগ্যবিড়ম্বিত অসহায় মানুষের হাহাকার ধ্বনিত হতে। আর এই ভাগ্যাহত মানুষের বাস্তব প্রতিফলন ঘটেছে 'সিরাজউদ্দৌলা' নাটকের নবাবের মাঝে।"
        },
        {
          "label": "ঘ",
          "question": "\"উদ্দীপকটি সিরাজউদ্দৌলা' নাটকের আংশিক ভাব ধারণ করেছে মাত্র\"- মূল্যায়ন করো।",
          "explanation": "বাংলার স্বাধীনতা হারিয়ে নবাব সিরাজউদ্দৌলার যে মর্মবেদনা প্রকাশ পেয়েছে উদ্দীপকটি কেবল সেই দিকটি ধারণ করায় প্রশ্নোক্ত মন্তব্যটি যথার্থ। 'সিরাজউদ্দৌলা' নাটকটির কাহিনি উপস্থাপিত হয়েছে নবাব সিরাজউদ্দৌলা এবং অন্যান্য চরিত্রের সংলাপের মধ্য দিয়ে। নাটকটি আবর্তিত হয়েছে পলাশির যুদ্ধের নানা ঘটনাপ্রবাহকে কেন্দ্র করে। এই যুদ্ধে দেশপ্রেমিক সিরাজউদ্দৌলার স্থির, প্রতিজ্ঞ, সাহসী সংকল্প নাটকের মূল উপজীব্য। উদ্দীপকে দুঃখের দহনে তিলে তিলে জীবন কীভাবে নিঃশেষ হয়ে যায় তা করুণভাবে বর্ণিত হয়েছে। সেখানে অনেক স্বপ্ন মুকুলেই ঝরে যায়, ভাগ্যবিড়ম্বিত অসহায় মানুষের হাহাকার আকাশে-বাতাসে ধ্বনিত হয়। সর্বোপরি উদ্দীপকের বক্তব্যে জীবনযুদ্ধে পরাজিত ব্যক্তিমানসের হৃদয়াবেগ প্রকাশ পেয়েছে। উদ্দীপকটি মূলত পরাজিত নবাব সিরাজউদ্দৌলার মর্মবেদনাকে প্রকাশ করেছে। উদ্দীপকে উপস্থিত নেই নবাব সিরাজউদ্দৌলার পরাজয়ের কারণ। আর সেটিই বাংলার ইতিহাসে কালো অধ্যায়। নবাব সিরাজউদ্দৌলার অমাত্যদের বিশ্বাসঘাতকতা ও অসহযোগিতা বাংলাকে বিপন্ন করেছিল। তাঁকে করেছিল ক্ষমতাচ্যুত। এসব প্রেক্ষাপট উদ্দীপকে আলোচিত হয়নি। ফলে উদ্দীপকে আলোচ্য নাটক সম্পূর্ণভাবে প্রকাশ পায়নি। তাই যথার্থই বলা চলে, উদ্দীপকটি 'সিরাজউদ্দৌলা' নাটকের আংশিক ভাব ধারণ করেছে।"
        }
      ]
    },
    {
      "number": "8",
      "uddipok": "রুনু ও ঝুনু দু'বোন। রুনুর দুই সন্তান। ঝুনুর কোনো সন্তান নেই। তাই ঝুনু রুনুর সন্তানদের মাতৃস্নেহে বড় করে। কিন্তু এ স্নেহ বেশিদিন স্থায়ী লাভ করে না। কারণ রুনু-ঝুনুর বাবা তাঁর সমস্ত সম্পত্তি রুনুর দুই সন্তানকে উইল করে দেন। এতে ঝুনু মনঃকষ্ট নিয়ে বলে, আগে জানলে রুনুর সন্তানদের ছোটবেলায় মেরে ফেলতাম।",
      "tag": "JB 17",
      "sub_questions": [
        {
          "label": "ক",
          "question": "'সিরাজউদ্দৌলা' নাটকে কতটি অঙ্ক রয়েছে?",
          "explanation": "সিরাজউদ্দৌলা' নাটকে চারটি অঙ্ক রয়েছে।"
        },
        {
          "label": "খ",
          "question": "'ভিকটরি অর ডেথ, ভিকটরি অর ডেথ'- উক্তিটি বিশ্লেষণ করো।",
          "explanation": "সিরাজউদ্দৌলা' নাটকের প্রথম অঙ্কের প্রথম দৃশ্যে ক্যাপ্টেন ক্লেটন সৈনিকদের মনোবল বাড়ানোর উদ্দেশ্যে বলেছিলেন- 'ভিকটরি অর ডেথ, ভিকটরি অর ডেথ।' ১৭৫৬ সালের ১৯শে জুন ফোর্ট উইলিয়াম দুর্গে বাঙালিদের সঙ্গে ইংরেজদের যুদ্ধ হচ্ছিল। নবাব সিরাজউদ্দৌলার সৈন্যদের কাছে ইংরেজরা পরাজিত হয়ে পড়ছিল। তাদের উৎসাহ দিতে ক্লেটন আলোচ্য কথাটি বলেছিলেন। কারণ তাঁর মতে যুদ্ধে জয়লাভ অথবা মৃত্যুবরণ, এটাই ব্রিটিশ সৈনিকদের প্রতিজ্ঞা ।"
        },
        {
          "label": "গ",
          "question": "উদ্দীপকের ঝুনুর সঙ্গে 'সিরাজউদ্দৌলা' নাটকের কোন চরিত্রের মিল আছে? বুঝিয়ে লেখো।",
          "explanation": "উদ্দীপকের ঝুনুর সঙ্গে 'সিরাজউদ্দৌলা' নাটকের ঘসেটি বেগমের মিল রয়েছে। 'সিরাজউদ্দৌলা' নাটকের ঘসেটি বেগম (মেহেরুন্নেসা) নবাব আলিবর্দি খানের জ্যেষ্ঠা কন্যা। তাঁর অন্য দুই কন্যা শাহ বেগম ও আমিনা বেগম। নবাব সিরাজউদ্দৌলা ছিলেন আমিনা বেগমের ছেলে। ঘসেটি বেগমের কোনো সন্তান না থাকায় তিনি সিরাজউদ্দৌলার ভাই একরামউদ্দৌলাকে পোষ্যপুত্র হিসেবে গ্রহণ করেছিলেন। তাঁর প্রত্যাশা ছিল, একরামউদ্দৌলা নবাব হলে মাতা হিসেবে রাজকার্য পরিচালনা করার সুযোগ পাবেন তিনি। কিন্তু একরামউদ্দৌলা বসন্ত রোগে আক্রান্ত হয়ে অকালে মৃত্যুবরণ করেন। উদ্দীপকের রুনু ও ঝুনু দু'বোন হলেও তারা আমিনা বেগম ও ঘসেটি বেগমের কথাই মনে করিয়ে দেয়। কারণ ঝুনুর সন্তান না থাকায় সে রুনুর সন্তানদের মাতৃস্নেহে বড় করেছে। কিন্তু তার এই স্নেহ বেশি দিন স্থায়ী হয় না। ঝুনুর মতো ঘসেটি বেগম শুধু সিরাজউদ্দৌলার ভাইকে পোষ্যপুত্র হিসেবে গ্রহণ করেছিলেন তা নয়, বরং সিরাজউদ্দৌলাকেও ছোটবেলা থেকে আদর-যত্নে লালিত করেছেন। কিন্তু তাঁর পিতার ইচ্ছায় সিরাজের নবাব হওয়াটাকে মেনে নিতে পারেননি ঘসেটি বেগম। সম্পত্তির অংশীদার হতে না পেরে, সিরাজউদ্দৌলাকে হটিয়ে ক্ষমতা পাওয়ার সুযোগ না পেয়ে একসময় তিনি এটাও মনে করেন যে, আগে জানলে ছোটবেলায় দুধের শিশু সিরাজউদ্দৌলাকে প্রাসাদ চত্বরে আছড়ে মেরে ফেলতে দ্বিধা করতেন না। তাঁর এ ধরনের অন্যায় অভিপ্রায় ঝুনুর মনেও প্রতিধ্বনিত হয়, যা উদ্দীপকে 'সিরাজউদ্দৌলা' নাটকের কথাই স্মরণ করিয়ে দেয়।"
        },
        {
          "label": "ঘ",
          "question": "\"উদ্দীপকটি 'সিরাজউদ্দৌলা' নাটকের আংশিক চিত্র মাত্র”- বিশ্লেষণ করো।",
          "explanation": "উদ্দীপকটি কেবল 'ঘসেটি বেগম' চরিত্রটিকে চিত্রিত করার ফলে তা 'সিরাজউদ্দৌলা' নাটকের আংশিক চিত্রকে ধারণ করে। 'সিরাজউদ্দৌলা' নাটকে বর্ণিত হয়েছে পলাশির যুদ্ধে বাংলার স্বাধীনতা হরণ হওয়ার সামগ্রিক দৃশ্যপট। এখানে সিরাজউদ্দৌলার দেশপ্রেম ছিল নাটকের মূল উপজীব্য। পাশাপাশি বাংলার বিশ্বাসঘাতক ও ইংরেজ বেনিয়াদের দৌরাত্ম্যও আলোচ্য। উদ্দীপকে আলোচিত হয়েছে রুনু ও ঝুনু নামক দু'বোনের কথা। তারা মূলত আলোচ্য উপন্যাসের ঘসেটি বেগম ও আমিনা বেগমের কথা স্মরণ করায়। ঝুনুর স্বার্থপর আচরণ ঘসেটি বেগমের অনুরূপ। আবার ঘটনাক্রমে মিল রয়েছে ঝুনু ও ঘসেটি বেগমের মধ্যে। 'সিরাজউদ্দৌলা' নাটক শুধু স্বার্থপরতার ঘটনাকে কেন্দ্র করে আবর্তিত হয়নি। পারিবারিক জীবনের স্বার্থপর ঘটনাপ্রবাহ নাটকের একটি অংশের আলোচ্য। কিন্তু মূল অংশ জুড়ে রয়েছে বাংলার বিপন্ন স্বাধীনতা ও নবাব সিরাজউদ্দৌলার দেশপ্রেম। মূলত নবাব সিরাজউদ্দৌলার দেশপ্রেমই নাটকের মূল উপজীব্য। তবু বিশ্বাসঘাতকদের জন্য পরাজিত অবস্থায় নাটকের সমাপ্তিতে নবাব সিরাজউদ্দৌলাকে পাই আমরা। তাই যথার্থই বলা যায়, উদ্দীপকটি 'সিরাজউদ্দৌলা' নাটকের আংশিক চিত্র মাত্র।বাংলাদেশের সাধারণ জনগণ রাজাকারদের বিরুদ্ধে জেগে উঠলেও সিরাজউদ্দৌলার প্রজারা মিরজাফরের বিরুদ্ধে জেগে ওঠেনি- উক্তিটি যথার্থ। সিরাজউদ্দৌলার প্রজারা তাঁর প্রতি আস্থাবান ছিল এবং রাজকার্য সম্পর্কে তাদের ধারণা ছিল না। সিরাজউদ্দৌলা ছিলেন প্রকৃত দেশপ্রেমিক। কিন্তু ২ তাঁর প্রজারা ছিল অসচেতন ও ভীরু প্রকৃতির। কেউ বা ছিল স্বার্থপর, কেউ কেউ শক্তি-সামর্থ্যহীন। সমরকৌশল না জানার দোহাই দিয়ে তারা যুদ্ধক্ষেত্র থেকে সরে থাকতে চেয়েছিল। তাদের দৃঢ় মনোবল ছিল না বলে আশাও রাখতে পারেনি। উদ্দীপকে বর্ণিত হয়েছে, বাংলাদেশের সাধারণ জনগণ তৎকালীন পশ্চিম পাকিস্তানের শাসকগোষ্ঠীর বিরুদ্ধে রুখে দাঁড়িয়েছিল। ১৯৭১ সালে এদেশের সর্বস্তরের মানুষ সম্মিলিতভাবে মুক্তিযুদ্ধে অংশ নিয়েছিল। তাই রাজাকারদের হীন প্রচেষ্টা শেষ পর্যন্ত বাধা হয়ে দাঁড়াতে পারেনি। শক্তিশালী হানাদার বাহিনীর আক্রমণে বাংলার লাখো মানুষকে আত্মত্যাগ করতে হয়েছে। এ ত্যাগের বিনিময়ে স্বাধীন হয়েছে বাংলাদেশ। বাংলাদেশের সাধারণ জনগণ দেশাত্মবোধের চেতনায় রাজাকারদের বিরুদ্ধে জেগে উঠেছিল বলেই ১৯৭১ সালে দেশ স্বাধীন হয়েছে। ১৭৫৭ সালের পলাশির যুদ্ধে রাজাকারদের মতোই ঘৃণ্য ভূমিকা পালন করেছিল মিরজাফরেরা। কিন্তু তাদের প্রতিরোধে সিরাজউদ্দৌলার প্রজারা জেগে ওঠেনি। তারা প্রাণের ভয়ে পিছু হটেছিল। তারা সম্মিলিতিভাবে রুখে দাঁড়ালে হয়তো তখন বাংলার স্বাধীনতা ক্ষুন্ন হতো না। তাই উদ্দীপক ও আলোচ্য নাটকের প্রেক্ষিতে প্রশ্নোত্ত উক্তিটিকে যথার্থ বলা যায়।"
        }
      ]
    },
    {
      "number": "9",
      "uddipok": "বটতলী গ্রামের অধিকাংশ মানুষ অশিক্ষিত, ধর্মান্ধ ও কুংসংস্কারাচ্ছন্ন। সেই গ্রামের ছেলে মুনির কলেজে লেখাপড়া করে। গ্রামের অশিক্ষিত মানুষকে শিক্ষিত করতে সে গ্রামে একটি নৈশবিদ্যালয় করতে চায়। এ বিষয়ে গ্রামে সভা বসলে, গ্রামের মাতব্বর এ প্রস্তাবে খুশি হয়ে মুনিরকে সহযোগিতা করতে আশ্বাস দেন।",
      "tag": "JB 17,DCC 23",
      "sub_questions": [
        {
          "label": "ক",
          "question": "খালেক ব্যাপারীর দ্বিতীয় স্ত্রীর নাম কী?",
          "explanation": "খালেক ব্যাপারীর দ্বিতীয় স্ত্রীর নাম তানু বিবি ।"
        },
        {
          "label": "খ",
          "question": "\"শস্যের চেয়ে টুপি বেশি, ধর্মের আগাছা বেশি'- ব্যাখ্যা করো।",
          "explanation": "প্রশ্নোক্ত উক্তিটি দ্বারা এ দেশের প্রান্তিক মানুষের অস্ত্র ধর্মবিশ্বাসের দিকটিকে বোঝানো হয়েছে। গ্রামবাংলায় সাধারণত শিক্ষার আলো জোরালো নয়। এর ফলে সেখানকার অধিকাংশ মানুষ হয় ধর্মান্ধ। তারা উন্নত চাষপদ্ধতি গ্রহণ করে না। খোদার ওপর ভরসা করে চুপ করে বসে থাকে। তাই গ্রামে দেখা দেয় দুর্ভিক্ষ ও শুরু হয় ক্ষুধার যন্ত্রণা। তখন ধর্মকে কেন্দ্র করে শুরু হয় ব্যবসা, ধর্মের নামে চলে ভন্ডামি। আলোচ্য উক্তিটি স্বারা প্রান্তিক মানুষের জীবনে ধর্মের প্রতি অন্ধবিশ্বাস ও ধর্মকেন্দ্রিক ব্যবসার বিষয়টিই বোঝানো হয়েছে।"
        },
        {
          "label": "গ",
          "question": "উদ্দীপকের মুনির চরিত্র 'লালসালু' উপন্যাসের কোন চরিত্রের কথা মনে করিয়ে দেয়? ব্যাখ্যা করো।",
          "explanation": "উদ্দীপকের মুনির চরিত্রটি 'লালসালু' উপন্যাসের আক্কাস চরিত্রের কথা মনে করিয়ে দেয়। 'লালসালু' উপন্যাসের আক্কাস ধর্মান্ধতার খোলস থেকে বেরিয়ে আধুনিক শিক্ষার আলোকে নিজের গ্রামকে আলোকিত করতে চায়। সে মহব্বতনগর গ্রামের মোদাব্বের মিার ছেলে। বহুদিন বাইরে পড়ালেখা করে নিজ গ্রামে ফিরে এসেছে। করিমগঞ্জ স্কুলে যা পড়েছে এবং তামাক বা পাটের আড়তে চাকরি করে যা শিখেছে তার ওপর নির্ভর করেই সে নিজ গ্রামে স্কুল প্রতিষ্ঠা করতে চায়। আক্কাসের এই যুগোপযোগী ও সাহসী উদ্যোগ আমরা উদ্দীপকের মুনিরের মাঝে দেখতে পাই। বটতলী গ্রামের লোকেরা উপন্যাসের মহব্বতনগর গ্রামের লোকদের মতো একই মনোভাবাপন্ন। অর্থাৎ দুই গ্রামের লোকেরাই অশিক্ষিত, ধর্মান্ত্র ও কুসংস্কারাচ্ছন্ন। কিন্তু উদ্দীপকের মুনির আলোচ্য উপন্যাসের আক্কাসের মতো শিক্ষিত। তাই শিক্ষার গুরুত্ব উপলব্ধি করে গ্রামের মানুষকে শিক্ষার আলো দিতে উদ্যোগী হয় মুনির ও আক্কাস। দুজনেই উদ্যোগী হয়ে গ্রামে বিদ্যালয় স্থাপন করতে চায়। অর্থাৎ চিন্তা-চেতনা ও কর্মকান্ডে উদ্দীপকের মুনির আলোচ্য উপন্যাসের আক্কাসের কথাই স্মরণ করিয়ে দেয়।"
        },
        {
          "label": "ঘ",
          "question": "উদ্দীপকের মাতব্বর 'লালসালু' উপন্যাসের মাতব্বর চরিত্রের বিপরীত ভূমিকা পালন করেছে- তোমার যুক্তিসহ উক্তিটি মূল্যায়ন করো।",
          "explanation": "লালসালু' উপন্যাসে প্রভাবশালী মাতব্বর চরিত্রের মধ্যে ধর্মান্ধতার প্রভাব লক্ষ করা যায়। 'লালসালু' উপন্যাসের মাতব্বর হচ্ছে খালেক ব্যাপারী। ভূস্বামী ও প্রভাব প্রতিপত্তির অধিকারী হওয়ায় তার কাঁধেই পরে মহব্বতনগর গ্রামের সামাজিক নেতৃত্বের ভার। কোনো এক বাতাসহীন স্তব্ধ দুপুরে গ্রামে আগত ভন্ড মজিদ খালেক ব্যাপারীর বাড়িতেই আশ্রয় গ্রহণ করে। পীরের মাজারকে কেন্দ্র করে মজিদ নিজের শঠতাকে প্রতিষ্ঠিত রূপ দিলে মাতব্বরের সঙ্গে তার যোগসাজশ তৈরি হয়। উদ্দীপকের মাতব্বর 'লালসালু' উপন্যাসের মাতব্বরের মতো নয়। উদ্দীপকের মাতব্বর ধর্মান্ধ নন, বরং মুক্তবুদ্ধির অধিকারী। গ্রামের মানুষের কল্যাণ করার চেষ্টাতেই তিনি উদ্যোগী হন। তাইতো গ্রামের ছেলে মুনির নৈশবিদ্যালয় প্রতিষ্ঠার উদ্যোগ নিলে তাকে সহযোগিতা করার আশ্বাস দেন তিনি। 'লালসালু' উপন্যাসের আক্কাস উদ্দীপকের মুনিরের বিপরীত পরিস্থিতির শিকার। তার গ্রামের মাতব্বর তাকে সহযোগিতা তো করেই না, বরং মজিদের কথায় আক্কাসের নামে বিচার-সালিশ বসায়। মাতব্বরের কাছ থেকে কোনো সহযোগিতা পায় না আক্কাস। যার ফলে তার গ্রামের জন্য কল্যাণকর উদ্যোগটি অঙ্কুরেই বিনষ্ট হয়। যদি আক্কাসের গ্রামের মাতব্বর মুনিরদের গ্রামের মাতব্বরের মতো সহযোগী মনোভাবাপন্ন হতো, তাহলে দৃশ্যপট অন্যরকম হতে পারত। তাই বলা যায়, \"উদ্দীপকের মাতব্বর 'লালসালু' উপন্যাসের মাতব্বর চরিত্রের বিপরীত ভূমিকা পালন করেছে\"- প্রশ্নোক্ত উক্তিটি যথার্থ"
        }
      ]
    },
    {
      "number": "10",
      "uddipok": "আটোয়ারী থানার 'বার আউলিয়া' নামক স্থানে বারোটি মাজার আছে। সেখানে বৈশাখ মাসের শেষ বৃহস্পতিবারকে কেন্দ্র করে গড়ে ওঠে ব্যবসা বাণিজ্য। নানারকম ব্যবসার মাঝে কিছু অসাধু ব্যক্তি ধর্মকে আশ্রয় করে মানুষ ঠকানোর কাজ করে নিজেদের স্বার্থ হাসিল করে নেয়।",
      "tag": "JB 17",
      "sub_questions": [
        {
          "label": "ক",
          "question": "মজিদ সবাইকে কী বলে সম্বোধন করে থাকেন?",
          "explanation": "মজিদ সবাইকে 'মিঞা' বলে সম্বোধন করে থাকেন।"
        },
        {
          "label": "খ",
          "question": "চোখে তার তেমনি শিকারির সূচাগ্র একাগ্রতা'- বুঝিয়ে লেখো।",
          "explanation": "তাহের সম্পর্কে বলা হয়েছে চোখে তার তেমনি শিকারির সূচাগ্র একাগ্রতা। তাহের-কাদের মাছ ধরছিল। কাদের সন্তর্পণে নৌকা চালাচ্ছিল আর তাহের নৌকার সম্মুখভাবে বসে ছিল। তাহেরের দৃষ্টি যেন সুচের অগ্রভাগের মতো তীক্ষ্মতাসম্পন্ন। যেখানেই মাছ থাকুক না কেন- দৃষ্টির সূক্ষ্মতায় তা তার চোখে ধরা পড়বেই।"
        },
        {
          "label": "গ",
          "question": "উদ্দীপকের 'অসাধু ব্যক্তি' লালসালুর কোন চরিত্রটিকে ইঙ্গিত করে, বর্ণনা করো।",
          "explanation": "উদ্দীপকের 'অসাধু ব্যক্তি' 'লালসালু'র মজিদ চরিত্রটিকে ইঙ্গিত করে। মজিদ 'লালসালু' উপন্যাসের কেন্দ্রীয় চরিত্র। সে একটি প্রতীকী চরিত্র, যার মধ্যে রয়েছে কুসংস্কার, শঠতা, প্রতারণা এবং অন্ধবিশ্বাস। অর্থনৈতিক প্রতিষ্ঠার জন্য সে মানুষের ধর্মবিশ্বাসকে ব্যবহার করে। অন্ধ ধর্মবিশ্বাসে পীরভক্তিতে তার প্রতিষ্ঠিত মাজারকে কেন্দ্র করে মহব্বতনগরের মানুষ ক্রমাগত তার কাছে ঠকতে থাকে। প্রচলিত বিশ্বাসের কাঠামো ও প্রথাবদ্ধ জীবনধারায় সে প্রভু হয়ে ওঠে। উদ্দীপকের এই 'অসাধু ব্যক্তি' 'লালসালু'র মজিদ চরিত্রকে ইঙ্গিত করে। মজিদ আগন্তুক হিসেবে মহব্বতনগরে এসেছিল। অথচ সেখানে মোদাচ্ছের পীরের মাজার প্রতিষ্ঠা করে। মহব্বতনগরের মানুষকে ধর্মকর্ম শেখানোর নামে সে মূলত নিজে আর্থিকভাবে লাভবান হয়। মানুষের বিশ্বাসকে পুঁজি করে তাদের ঠকিয়ে নিজের স্বার্থ হাসিল করে নেয়। এই অসাধু ব্যক্তি মূলত উপন্যাসের মজিদ চরিত্রকে ইঙ্গিত করে।"
        },
        {
          "label": "ঘ",
          "question": "“ধর্ম কখনো কখনো একশ্রেণির ব্যক্তির ব্যবসার উপজীব্য হয়ে উঠেছে।” উদ্দীপকের কাহিনি ও পরিণতির চেয়ে উপন্যাসের কাহিনি ও পরিণতি অধিকতর বৈচিত্র্যময়- বিষয়টি তোমার মতামতসহ আলোচনা করো।",
          "explanation": "ধর্ম কখনো কখনো একশ্রেণির ব্যক্তির ব্যবসার উপজীব্য হয়ে উঠেছে'- উদ্দীপকের এই মন্তব্য এবং 'লালসালু' উপন্যাসে বর্ণিত বিষয়ে সাদৃশ্য থাকলেও উদ্দীপকের কাহিনি ও পরিণতির চেয়ে উপন্যাসের কাহিনি ও পরিণতি অধিকতর বৈচিত্র্যময়। 'লালসালু' উপন্যাসের বর্ণিত হয়েছে গ্রামীণ সমাজজীবনের নানা বাস্তবতা। অশিক্ষিত গ্রামীণ সমাজের নানা অসহায়ত্ব, গ্রামীণ নারীর বিপন্ন জীবন, প্রতিপত্তির কাছে মনুষ্যত্বের পরাজয়, ধর্মকে নিয়ে ব্যবসা- এসবই গ্রামীণ সমাজবাস্তবতার নানা প্রেক্ষাপট। আলোচ্য উপন্যাসে এসবকে কেন্দ্র করে কাহিনি ও কাহিনির পরিণতি লাভ করেছে। অপরদিকে উদ্দীপক আলোচ্য উপন্যাসের সমগ্র প্রেক্ষাপটকে উপস্থাপন করে না। উপন্যাসের আংশিক উপস্থাপন করে উদ্দীপকটি। উদ্দীপকে মন্তব্য করা হয়েছে, ধর্ম কখনো কখনো একশ্রেণির ব্যক্তির ব্যবসার উপজীব্য হয়ে উঠেছে। উদ্দীপকটি তাই আলোচ্য উপন্যাসের মজিদের অসাধু ভন্ড আচরণকে স্মরণ করায়। এর সঙ্গে উদ্দীপকের সাদৃশ্য আছে। কিন্তু 'লালসালু' উপন্যাস যেন আরও বেশি কিছু। উদ্দীপক ও আলোচ্য উপন্যাস বিশ্লেষণ সাপেক্ষে বলা যায়, ধর্ম কখনো কখনো একশ্রেণির ব্যক্তির ব্যবসার উপজীব্য হয়ে উঠেছে। উদ্দীপকে অসাধু ব্যক্তি আর আলোচ্য উপন্যাসে মজিদ ধর্মকে পুঁজি করে ব্যবসা করে অর্থনৈতিক প্রতিষ্ঠা লাভ করে। অতএব উদ্দীপকের এই মন্তব্যটি সঠিক। কিন্তু 'লালসালু' উপন্যাসে আরো বৈচিত্র্যময় কাহিনি ও পরিণতি দেখতে পাই আমরা। দেখতে পাই খালেক ব্যাপারীর প্রতিপত্তির জোর, জমিলার তারুণ্যের জোর, রহিমার স্থির অবিচলতা, মজিদের ভণ্ডামিসহ আরো নানা দৃশ্য। তাই নিঃসন্দেহে বলা যায়, উদ্দীপকের কাহিনি ও পরিণতির চেয়ে উপন্যাসের কাহিনি ও পরিণতি অধিকতর বৈচিত্র্যময়।"
        }
      ]
    }
  ]
}