{
  "title": "রাজশাহী, কুমিল্লা, চট্টগ্রাম,বরিশাল ২০১৮",
  "subtitle": "বাংলা (11)",
  "questions": [
    {
      "number": "1",
      "uddipok": "কন্যার বাপ সবুর করিতে পারিতেন কিন্তু বরের বাপ সবুর করিতে চাহিলেন না। তিনি দেখিলেন, মেয়েটির বিবাহের বয়স পার হইয়া গিয়াছে, কিন্তু আর কিছুদিন গেলে সেটাকে ভদ্র বা অভদ্র কোনো রকমে চাপা দিবার সময়টাও পার হইয়া যাইবে। মেয়ের বয়স অবৈধ রকমে বাড়িয়া গেছে বটে, কিন্তু পণ্যের টাকার আপেক্ষিক গুরুত্ব এখনো তাহার চেয়ে কিঞ্চিত উপরে আছে, সেই জন্যই তাড়া।",
      "tag": "RB, CB, CTG.B, BB 18,CTG.B 17,ACC 24,RCC 23",
      "sub_questions": [
        {
          "label": "ক",
          "question": "",
          "explanation": "’ভিখারিনী' গল্প রচনার মাধ্যমে ছোটোগল্প লেখক হিসেবে রবীন্দ্রনাথ ঠাকুরের আয়প্রকাশ ঘটে।"
        },
        {
          "label": "খ",
          "question": "",
          "explanation": "বিয়ে উপলক্ষ্যে বরের সাথে যারা গমন করে তাদের বলা হয় 'বরযাত্রী' বা 'বরযাত্রা'। 'দক্ষ' হলো বিয়ের দেবতা প্রজাপতির নাম। আর দক্ষ কর্তৃক অনুষ্ঠিত যজ্ঞের নাম হলো 'দক্ষযজ্ঞ', যেখানে শিব সতীর মৃত্যুসংবাদ পেয়ে প্রলয়ংকরী নৃত্য নেচে সমস্ত আয়োজন লন্ডভণ্ড করে দেন। এখানে 'দক্ষযজ্ঞ' শব্দটি দ্বারা প্রলয়কাণ্ড বা মহাহট্টগোল বোঝানো হয়েছে। অনুপমের বিয়ে ভাঙার পর বরযাত্রীর দল সাজানো-গোছানো বিয়ের আসরের সমস্ত জিনিসপত্র ভেঙেচুরে বের হয়ে যাওয়ার চিত্রকল্প প্রকাশ পেয়েছে আলোচ্য উত্তিতে।"
        },
        {
          "label": "গ",
          "question": "",
          "explanation": "যৌতুকলোভী মনোভাব ধারণের দিক থেকে উদ্দীপকের বরের বাবার অপরিচিতা' গল্পের অনুপমের মামার প্রতিনিধিত্ব করছে। ' 'অপরিচিতা' গল্পে অনুপমের মামা যৌতুকলোভী চরিত্র। তিনি অনুপমের বিয়ের জন্য একটি জুতসই ঘর খুঁজছিলেন; যেখানে না চাইলেও অনেক টাকা যৌতুক পাওয়া যাবে। অনেক খোঁজাখুঁজির পর শম্ভুনাথ সেনের কন্যা কল্যাণীর সঙ্কো মামা অনুপমের বিয়ে ঠিক করেন। বিয়ের দিন মেয়ের বাড়ি থেকে দেওয়া যৌতুকের গহনা নিয়ে অনুপমের মামা হীন মানসিকতার পরিচয় দেন। গহনাগুলো আসল না নকল তা পরীক্ষা করার জন্য তিনি বিয়েবাড়িতে সেকরাকে সঙ্গে নিয়ে আসেন। উদ্দীপকের বরের বাবার মাঝেও যৌতুকলোভী মানসিকতার পরিচয় পাওয়া যায়। সে কারণেই বিয়ের জন্য মেয়ের বয়স বেশি হলেও যৌতুকের পরিমাণ তার চেয়ে বেশি বলে তিনি এ বিয়ে দ্রুত সম্পন্ন করতে তাগাদা দেন। উদ্দীপকের বরের বাবার যৌতুকলোভী মানসিকতার এ দিকটি 'অপরিচিতা' গল্পের অনুপমের মামার সঙ্গে সাদৃশ্যপূর্ণ। অনুপমের গহনা পরীক্ষা করার জন্য সেকরাকে সঙ্গে নিয়ে বিয়েবাড়িতে আসেন, এছাড়া অনুপমের মামা মেয়ের বাবাকে যৌতুকের গহনার জন্য অপমানও করেছেন। সুতরাং বলতে পারি, যৌতুককে কেন্দ্রে করে উভয় ঘটনা আবর্তিত হওয়ায় উদ্দীপকের বরের বাবা 'অপরিচিতা' গল্পের অনুপমের মামার প্রতিনিধিত্ব করেছে।"
        },
        {
          "label": "ঘ",
          "question": "",
          "explanation": "উদ্দীপকের ঘটনাচিত্রে 'অপরিচিতা' গল্পের যৌতুকপ্রথা বর্ণিত হয়েছে। আলোচ্য গল্পে অনুপমের মামা চরিত্রের মাধ্যমে যৌতুকের মতো ঘৃণ্য প্রথার দিকটি প্রতিফলিত হয়েছে। অনুপমের মামা কন্যার বাবার দেওয়া গহনা যাচাই করার জন্য বিয়েবাড়িতে সেকরাকে সঙ্গে নিয়ে আসেন। এতে কন্যার বাবা শম্ভুনাথ সেন অপমান বোধ করেন এবং কল্যাণীর সঙ্গে অনুপমের বিয়ে দিতে অস্বীকৃতি জানান। কল্যাণীও বাবার এ মতকে সমর্থন করে। উদ্দীপকে যৌতুকপ্রথার স্বরূপ উপস্থাপিত হয়েছে, যেখানে বিয়ে প্রসঙ্গে মেয়ের বাবার চেয়ে বরের বাবার তাড়া বেশি দেখা যায়। কেননা, মেয়ের বয়স বেশি হওয়ায় যৌতুকের টাকার পরিমাণও বেশি। 'অপরিচিতা' গল্প ও উদ্দীপকে যৌতুকপ্রথার মতো সামাজিক ব্যাধির বিষয়টি প্রতিফলিত হয়েছে। উদ্দীপকের বরের বাবা যৌতুকের লোভে যেমন বেশি বয়সি মেয়ের সঙ্গে ছেলের বিয়ে দিতে রাজি হয়েছেন তেমনি গল্পের বরের মামা অর্থের লোভে ভাগ্নেকে বেশি বয়সি মেয়ের সঙ্গে বিয়ে দিতে চেয়েছেন। দুই ক্ষেত্রেই পাত্রীর চাইতে পাত্রীর অর্থনৈতিক অবস্থা বেশি গুরুত্ব পেয়েছে। তাই বলা যায়, উদ্দীপকে কন্যার বিয়ের সময় যৌতুক প্রদানের যে সামাজিক প্রথা বর্ণিত হয়েছে 'অপরিচিতা' গল্পের মূলসুর ও সেই একই সামাজিক প্রথাই আমরা দেখতে পাই।"
        }
      ]
    },
    {
      "number": "2",
      "uddipok": "নদী কভু পান নাহি করে নিজ জল, তরুগণ নাহি খায় নিজ নিজ ফল, গাভি কভু নাহি করে নিজ দুগ্ধ পান; কাষ্ঠ দগ্ধ হয়ে করে পরে অন্ন দান। স্বর্ণ করে নিজ রূপে অপরে শোভিত, বংশী করে নিজ সুরে অপরে মোহিত। শস্য জন্মাইয়া নাহি খায় জলধরে; সাধুর ঐশ্বর্য শুধু পরহিত তরে।",
      "tag": "DB, DIN.B, JB, SB 18,RB, CB, CTG.B, BB 18,DC 24,ACC 23",
      "sub_questions": [
        {
          "label": "ক",
          "question": "",
          "explanation": "আবুল ফজল ছাত্রজীবনে বুদ্ধির মুক্তি আন্দোলনের সাথে যুক্ত হন।"
        },
        {
          "label": "খ",
          "question": "",
          "explanation": "মানব-কল্যাণের জন্য প্রয়োজন সদিচ্ছার পাশাপাশি মানুষকে স্বাবলী ও আত্মমর্যাদাবান করে গড়ে তোলার যথাযথ পরিকল্পনা ও কর্মপদ্ধতি। সমাজের অধিকাংশ মানুষ দান করা কিংবা ভিক্ষা দেওয়াকে মানব, কল্যাণ বলে ভেবে থাকে। কিন্তু এতে মানব-কল্যাণ তো হয়-ই না, বরং ধনী ও গরিবের মধ্যে পার্থক্য আরো স্পষ্ট হয়। দাতব্য সংস্থাগুলোর সংখ্যা দিনকে দিন বৃদ্ধি পাওয়া থেকেই অনুমান করা যায়, প্রচুর মানুষের মানব-কল্যাণের প্রতি সদিচ্ছা আছে। কিন্তু যথাযথ বৈজ্ঞানিক পরিকল্পনা ও সুবুদ্ধি-নিয়ন্ত্রিত কর্মপদ্ধতি না থাকার কারণে কল্যাণের পরিবর্তে অকল্যাণ এবং মানুষে মানুষে পার্থক্য বৃদ্ধি পাচ্ছে। তাই শুধু সদিচ্ছা থাকলেই হবে না, প্রকৃত মানব-কল্যাণের জন্য সদিচ্ছার পাশাপাশি সুপরিকল্পিত কর্ম-পদ্ধতিরও প্রয়োজন।"
        },
        {
          "label": "গ",
          "question": "",
          "explanation": "উদ্দীপকে 'মানব-কল্যাণ' প্রবন্ধের পরার্থপরতা বা অন্যের প্রকৃত কল্যাণ সাধনের জন্য আত্মত্যাগের বিষয়টি প্রতিফলিত হয়েছে। 'মানব-কল্যাণ' প্রবন্ধে লেখক প্রকৃত মানব-কল্যাণের স্বরূপ তুলে ধরেছেন। তাঁর মতে, লোক দেখানো জন-কল্যাণে প্রকৃতপক্ষে কোনে কল্যাণ সাধিত হয় না; বরং মানুষে মানুষে ভেদাভেদ আরো প্রকট হয়। তিনি আত্ম-স্বার্থ বিসর্জন দিয়ে এমন এক মানব-কল্যাণের কথা বলেছেন যাতে প্রকৃতপক্ষে দুঃস্থ, অসহায়, গরিব মানুষেরা আত্মিক উৎকর্ষের পাশাপাশি আর্থিকভাবেও স্বাবলম্বী হতে পারে। কোনো স্বার্থসিদি, প্রশংসাপ্রাপ্তি বা বাহবা লাভের জন্য নয়; বরং যথাযথ মানব-কল্যাণ করতে আত্মত্যাগ করা অনস্বীকার্য। বৈজ্ঞানিক পদ্ধতি ও যথাযথ কর্মপ্রণালীর মাধ্যমে আত্মত্যাগের মাধ্যমেই অর্জিত হতে পারে প্রকৃত মানব-কল্যাণ। উদ্দীপকের কবিতাংশেও নিঃস্বার্থ আত্মত্যাগের মাধ্যমে পরহিত করার উদাহরণ তুলে ধরা হয়েছে। প্রাণী, উদ্ভিদ এমনকি জড়বস্তুও সম্পূর্ণ নিঃস্বার্থভাবে নিজেকে অপরের কল্যাণে উজাড় করে দেয়। তাদের এই আত্মত্যাগের ফলেই পৃথিবী এতটা সুন্দর হয়েছে। নিজেকে গুটিয়ে না রেখে কিংবা আত্ম-স্বার্থকে বড়ো করে না দেখে পরের স্বার্থে অকাতরে আত্মত্যাগের মধ্যেই প্রকৃত সুখ বিদ্যমান। এভাবে সকলেই নিজ নিজ স্থান থেকে পরার্থপরতার চেষ্টা করলে পৃথিবীতেই স্বর্গসুখ লাভ করা সম্ভব। এখানে বিভিন্ন উদাহরণের মাধ্যমে এই পরার্থপরতার প্রকৃত স্বরূপটি তুলে ধরা হয়েছে। সুতরাং বলা যায়, উদ্দীপকের কবিতাংশে 'মানব-কল্যাণ' প্রবন্ধের প্রকৃত মানব-কল্যাণের জন্য নিঃস্বার্থ আত্মত্যাগের দিকটি চমৎকারভাবে প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের কবিতাংশ মানব-কল্যাণের জন্য নিঃস্বার্থ আত্মত্যাগের দিকটি প্রতিফলিত হয়েছে, যা 'মানব-কল্যাণ' প্রবন্ধের আংশিক প্রতিচ্ছবি, পূর্ণাঙ্গ নয়। 'মানব-কল্যাণ' প্রবন্ধে প্রকৃত মানব-কল্যাণের স্বরূপ আলোচনা করা হয়েছে। প্রকৃত মানব-কল্যাণ যে প্রচলিত মানব-কল্যাণ থেকে ভিন্ন সেদিকটি লেখক বিশদ বর্ণনার মাধ্যমে তুলে ধরেছেন। পাশাপাশি, প্রকৃত মানব-কল্যাণ কীভাবে অর্জন করা যায়, এর পথে অন্তরায় কী কী কীভাবে কাজ করলে প্রকৃত মানব-কল্যাণ অর্জন করা সম্ভব; দেশ বা রাষ্ট্র বা সমাজের ভূমিকা কেমন হওয়া উচিত প্রভৃতি বিষয় নিয়েও আলোচনা করেছেন। উদ্দীপকের কবিতাংশে বিভিন্ন উদাহরণের মাধ্যমে কীভাবে আত্মত্যাগ করতে হয় তার স্বরূপ তুলে ধরা হয়েছে। নিজ-স্বার্থকে উপেক্ষা করে পরের কারণে নিঃস্বার্থভাবে নিজেকে উজাড় করে দিলেই যে পৃথিবীতে প্রকৃত কল্যাণ আসতে পারে তা উদ্দীপক থেকে খুবই স্পষ্ট বোঝা যায়। জীব-জড় নির্বিশেষে প্রত্যেকেই কল্যাণের জন্য আত্মত্যাগ করছে। এসব থেকে শিক্ষা নিয়ে মানুষেরও উচিত প্রকৃত মানব-কল্যাণে পর-স্বার্থকে প্রাধান্য দিয়ে নিঃস্বার্থভাবে কাজ করা। তবেই প্রকৃত মানব-কল্যাণ সাধিত হবে। উপর্যুক্ত আলোচনার পরিপ্রেক্ষিতে বলা যায় যে, উদ্দীপকের কবিতাংশে মানব-কল্যাণের একটি দিক আলোচিত হলেও তা পুরো 'মানব-কল্যাণ' প্রবন্ধের অধিকাংশ দিককে তুলে ধরতে পারেনি। উদ্দীপকে নদী, তরু, গাভী, কাঠ, স্বর্ণ, বংশী, জলধর কিংবা সাধু প্রত্যেকেই নিঃস্বার্থভাবে আত্মত্যাগের মাধ্যমে পৃথিবীকে সুন্দর করেছে। এতে প্রকৃত মানব-কল্যাণের জন্য প্রকৃত আত্মত্যাগের স্বরূপ উপস্থাপিত হয়েছে। পক্ষান্তরে, 'মানব- কল্যাণ' প্রবন্ধে প্রকৃত-মানব-কল্যাণের প্রকৃতস্বরূপ তুলে ধরা হয়েছে। এছাড়া এটি বাস্তবায়নের জন্য প্রকৃত পদ্ধতি ও প্রণালী, আত্মত্যাগের স্বরূপ এবং নানা প্রতিবন্ধকতা নিয়ে আলোচনা করা হয়েছে। তাই বলা যায়, উদ্দীপকটি 'মানব-কল্যাণ' প্রবন্ধের আংশিক প্রতিচ্ছবি, পূর্ণাঙ্গ নয়।"
        }
      ]
    },
    {
      "number": "3",
      "uddipok": "আগে কী সুন্দর দিন কাটাইতাম। গ্রামের নওজোয়ান হিন্দু-মুসলমান মিলিয়া বাউলা গান ঘাটুগান গাইতাম। বর্ষা যখন হইত গাজির গাইন আইত রঙ্গে ঢঙ্গে গাইত আনন্দ পাইতাম বাউলা গান ঘাটুগান আনন্দের তুফান গাইয়া সারিগান নাও দৌড়াইতাম।\"- এই কবিতাংশে কৃষকদের এত আনন্দের কারণ তাদের অর্থনৈতিক স্বনির্ভরতা।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "'পখাল' শব্দটির অর্থ কী?",
          "explanation": "পখাল' শব্দটির অর্থ- পান্তা।"
        },
        {
          "label": "খ",
          "question": "শিরে দিয়ে বাঁকা তাজ",
          "explanation": "'শিরে দিয়ে বাঁকা তাজ ঢেকে রাখে টাক' উক্তিটি দ্বারা প্রাবন্ধিক চাষিদের বিলাসিতার দিকটিকে বুঝিয়েছেন। এ দেশে চাষিদের অর্থনৈতিক অবস্থা এতটাই খারাপ যে, নুন আনতে পান্তা ফুরায়। আগে যেখানে চাষিরা নিজেদের বস্ত্র নিজেরাই তৈরি করত, সেখানে আধুনিক সভ্যতার আগমনে বিলাসিতায় অভ্যস্ত হয়ে চাষিরা আরও হতদরিদ্র হয়ে পড়েছে। এর মানে সভ্যতার নানা উপাদান চাষিকে বিলাসী করে তুলেছে। আর এ অবস্থাটিকে বোঝাতেই প্রাবন্ধিক প্রশ্নোক্ত উক্তিটি করেছেন।"
        },
        {
          "label": "গ",
          "question": "উদ্দীপকে বর্ণিত গ্রাম বাংলার মানুষের সাথে 'চাষার দুক্ষু' প্রবন্ধের উল্লিখিত কৃষকের অবস্থার তুলনামূলক আলোচনা করো।",
          "explanation": "উদ্দীপকে গ্রামবাংলার মানুষের সচ্ছল ও বর্ণিল জীবনযাপনের কথা উল্লেখ থাকলেও 'চাষার দুক্ষু' প্রবন্ধে কৃষকদের দুর্দশাগ্রস্ত জীবনের কথা প্রতিফলিত হয়েছে। 'চাষার দুক্ষু' প্রবন্ধে আধুনিক সভ্যতার ফলে কৃষকদের দুর্দশার চিত্র ফুটে উঠেছে। লেখিকা উল্লেখ করেছেন, ভারতবর্ষে মুষ্টিমেয় কিছু শহুরে লোক সমৃদ্ধ ও সচ্ছল জীবনযাপন করলেও কৃষকদের পেটে খাদ্য নেই, শীতে গরম কাপড় নেই, অসুখে চিকিৎসা নেই। তখন টাকায় পঁচিশ সের চাল পাওয়া গেলেও কৃষকরা তা কিনতে পারত না। এমনকি কোনো কোনো অঞ্চলের কৃষকরা পান্তা ভাতের সাথে লবণ পর্যন্ত জোটাতে পারত না। এই পরিস্থিতির জন্য লেখিকা এক শ্রেণির মানুষের সভ্যতা নামক বিলাসিতাকে দায়ী করেন। সে বিলাসিতা কৃষক রমণীদেরও মারাত্মকভাবে স্পর্শ করেছিল বলে তিনি মন্তব্য করেন। উদ্দীপকে কৃষকের অতীতের স্বনির্ভরতার চিত্র তুলে ধরা হয়েছে। আগেকার দিনে কৃষকের গোলাভরা ধান ছিল, গোয়ালভরা গোরু ছিল। বিভিন্ন উৎসবকে কেন্দ্র করে গ্রামের সবাই আনন্দে মেতে উঠত। সেখানে না ছিল ধর্মের ভেদাভেদ, না ছিল কোনো বৈষম্য। পৌষ-পার্বণ বা বর্ষা মৌসুমে সবাই একত্রে জারিগান, সারিগান, বাউলগানের আসর বসাত। উদ্দীপকের কৃষকদের এত আনন্দ ও স্বনির্ভরতার চিত্র 'চাষার দুক্ষু' প্রবন্ধে অনুপস্থিত। সুতরাং বলতে পারি, উদ্দীপকে কৃষকদের আনন্দঘন ও উৎসবমুখর চিত্র প্রতিফলিত হলেও চাষার দুক্ষু' প্রবন্ধে কৃষকদের বিপরীত জীবনচিত্রই প্রকাশিত হয়েছে।"
        },
        {
          "label": "ঘ",
          "question": "উদ্দীপকে বর্ণিত কৃষকদের মত সুখী-সমৃদ্ধ জীবন ফিরে পেতে 'চাষার দুক্ষু' প্রবন্ধের কৃষকদের জীবনমান উত্তরণের উপায় কী বলে লেখক মনে করেন? বিশ্লেষণ করো।",
          "explanation": "'চাষার দুক্ষু' প্রবন্ধের লেখিকা কৃষকদের দুর্দশাগ্রস্ত অবস্থা থেকে উত্তরণের জন্য গ্রামে গ্রামে পাঠশালা প্রতিষ্ঠা ও কুটিরশিল্পকে বাঁচিয়ে রাখার প্রতি গুরুত্ব আরোপ করেছেন। 'চাষার দুক্ষু' প্রবন্ধে কৃষকদের দুর্দশা ও কৃষক রমণীদের বিলাসিতার ফলে সৃষ্ট সমস্যা তুলে ধরা হয়েছে। আধুনিক সভ্যতার কুপ্রভাবে কুটিরশিল্প ধ্বংস হলে কৃষকদের জীবনে নেমে আসে সীমাহীন দুঃখ-কষ্ট। এছাড়া কৃষক রমণীরা বিলাসিতায় গা ভাসিয়ে যেভাবে অকর্মণ্য হয়েছে, প্রবন্ধের লেখিকা সে অবস্থার উত্তরণে যৌক্তিক কিছু পরামর্শ দিয়েছেন। উদ্দীপকে কৃষকের অতীত ঐতিহ্যের কথা বর্ণিত হয়েছে। অতীতে কৃষকের গোয়ালভরা গোরু, পুকুরভরা মাছ, মোরাই ভরা ধান থাকার কারণে আনন্দ ছিল জীবনে। বিভিন্ন উৎসবকে কেন্দ্র করে কৃষকরা হাসি-আনন্দে মেতে থাকত। বর্ষাকালে বৃষ্টিমুখর দিনে তারা সমবেত হয়ে জারি, সারি, বাউল ও ঘাটু গান গেয়ে আনন্দ প্রকাশ করত। তাদের এ আনন্দের মূল কারণ- তারা ছিল স্বনির্ভর ও নিজেদের ঐতিহ্যের প্রতি অনুরাগী। অতীতে কৃষকরা বিলাসিতায় মত্ত না হয়ে নিজেদের অর্থনৈতিক অবস্থা উন্নয়নে ব্যস্ত থাকত। 'চাষার দুক্ষু' প্রবন্ধে লেখিকা চাষিদের দুঃখ ও রমণীদের বিলাসিতা দূর করে কর্মমুখী করার বেশ কিছু কার্যকর পরামর্শ দিয়েছেন। লেখিকা দেশবন্ধুদের প্রতি আহ্বান জানিয়েছেন তাঁরা যেন কৃষকের দুঃখ দূর করার জন্য যত্নবান হন। কৃষকদের এই মুমূর্ষু অবস্থা থেকে মুক্তির জন্য লেখিকা গ্রামে গ্রামে পাঠশালা প্রতিষ্ঠার প্রতি গুরুত্ব প্রদান করেন। 'মরাইভরা ধান, ঢাকাই মসলিন' ইত্যাদি লাভ করার জন্য নারীর হাতে তৈরি শিল্পসমূহ পুনরুদ্ধারেও গুরুত্ব দেন। এজন্য জেলায় জেলায় পাটের চাষ অথবা কার্পাসের চাষ প্রচুর পরিমাণে হওয়া প্রয়োজন বলে তিনি মত দেন। এছাড়া চরকা ও এন্ডি সুতার প্রচলন হওয়া বাঞ্ছনীয় বলে তিনি মনে করেন। অতএব বলতে পারি, চাষার দুক্ষু' প্রবন্ধের লেখিকা কৃষকদের জীবনমান উন্নয়নের জন্য উপর্যুক্ত যে উপায়গুলোর কথা বলেছেন, তা বাস্তবায়ন করতে পারলেই তারা উদ্দীপকে বর্ণিত কৃষকদের মতো সুখী-সমৃদ্ধ জীবন ফিরে পাবে।"
        }
      ]
    },
    {
      "number": "4",
      "uddipok": "রতন তার ছোট ভাইকে নিয়ে একদিন পঙ্খীরাজ ঘোড়ায় চেপে উড়ে উড়ে মঙ্গলগ্রহে গিয়ে নামে। সেখানে অদ্ভুত আকৃতির অসংখ্য প্রাণী দেখে তারা বিমোহিত হয়। সেখানে একটি বাগানে প্রবেশ করতেই নীল রঙের তিন বা বিশিষ্ট একদল প্রাণী তাদের আক্রমণ করে। আত্মরক্ষার তাগিদে রতন তার ছোট ভাইকে সেখানে রেখেই পঙ্খীরাজ ঘোড়ায় উঠে বসে। নিমিষেই সে একাকী মঙ্গলগ্রহ থেকে স্বস্থানে ফিরে এসে পঙ্খীরাজ থেকে নামতে গিয়ে মাটিতে পড়ে যায় এবং ঘুম ভাঙতেই স্বপ্ন হারিয়ে যায়।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "'মহাজাগতিক কিউরেটর' গল্পে উল্লিখিত সৌরজগতের তৃতীয় গ্রহের নাম কী?",
          "explanation": "'মহাজাগতিক কিউরেটর' গল্পে উল্লেখিত সৌরজগতের তৃতীয় গ্রহের নাম- পৃথিবী।"
        },
        {
          "label": "খ",
          "question": "মানুষ নিজেরাই নিজেকে ধ্বংস করে\"- কীভাবে?",
          "explanation": "আত্মবিনাশী কর্মকান্ডের মাধ্যমে মানুষ নিজেরাই নিজেদের ধ্বংস করে। কিউরেটরদের মতে, মানুষ মাত্র দুই মিলিয়ন বছর আগে পৃথিবীতে জন্ম নিয়েছে। কিন্তু এর মাঝেই তারা যে শুধু তাদের নিজেরদেরকে বিপন্ন করেছে তাই নয়, পুরো গ্রহটিকে ধ্বংস করে ফেলার ব্যবস্থা করেছে। তারা গাছপালা ধ্বংস করছে, জলাশয় ভরাট করছে, বায়ুমণ্ডলের ওজোন স্তর নষ্ট করছে। পৃথিবীর পরিবেশ বিপন্ন হয় এমন বোমা ফাটিয়ে মানুষ আত্মবিনাশী কাজে নিয়োজিত হচ্ছে। এভাবে মানুষ নিজেরাই নিজেদের ধ্বংস করছে।"
        },
        {
          "label": "গ",
          "question": "রতন একাকী মঙ্গল গ্রহ থেকে স্বস্থানে ফিরে আসার কারণটি 'মহাজাগতিক কিউরেটর' গল্পের আলোকে ব্যাখ্যা করো।",
          "explanation": "মহাজাগতিক কিউরেটর' গল্পে মানুষের আত্মকেন্দ্রিক প্রবণতা বর্ণিত হয়েছে, যা উদ্দীপকের রতনের মাঝেও লক্ষ করা যায়। আলোচ্য গল্পে লেখক বিভিন্ন প্রাণীর সাথে তুলনা করে মানবচরিত্রের আত্মকেন্দ্রিকতা ও স্বার্থপরতার দিকটি উন্মোচন করেছেন। গল্পে দেখা যায়, মানুষ তার নিজের সুখের জন্য অন্যকে ধ্বংস করতেও দ্বিধা করে না। স্বার্থান্ধতা ও ধ্বংসাত্মক মনোভাবের কারণে সাধারণ প্রাণী পিঁপড়ার কাছে মানুষের মর্যাদা ম্লান হয়ে যায়। কেননা, পিঁপড়ার মাঝে শৃঙ্খলা ও একতাবদ্ধতার যে বৈশিষ্ট্য দেখা যায়, তা মানুষের মাঝে দেখা যায় না। উদ্দীপকের রতনের মধ্যে আত্মকেন্দ্রিকতা ও স্বার্থপরতার দিকটি প্রতিফলিত হয়েছে। রতন তার ছোট ভাইকে নিয়ে মঙ্গলগ্রহে যায়। সেখানে একটি বাগানে প্রবেশ করতেই নীল রঙের তিন পা-বিশিষ্ট একদল অদ্ভুত প্রাণী তাদের আক্রমণ করে। আত্মরক্ষার তাগিদে রতন তার ছোট ভাইকে অসহায় অবস্থায় ফেলে রেখে আপন স্থানে ফিরে আসে। নিজের জীবন বিপন্ন হওয়ার ভয়ে রতন ছোট ভাইয়ের কথা বিবেচনা করে না। এতে তার স্বার্থপর মানসিকতার পরিচয় পাওয়া যায়। বস্তুত, 'মহাজাগতিক কিউরেটর' গল্পের মানুষ ও উদ্দীপকের রতন উভয়ের মাঝেই আত্মকেন্দ্রিক ও স্বার্থপর মনোভাবের প্রতিফলন লক্ষ করা যায়।"
        },
        {
          "label": "ঘ",
          "question": "'মহাজাগতিক কিউরেটর' গল্পের পিঁপড়া আর মঙ্গল গ্রহের অদ্ভুত প্রাণীগুলো যেন একই মুদ্রার এপিঠ-ওপিঠ\"- উক্তিটি বিশ্লেষণ করো।",
          "explanation": "'মহাজাগতিক কিউরেটর' গল্পে পিঁপড়াকে সুশৃঙ্খল, একতাবদ্ধ ও সুবিবেচক প্রাণী হিসেবে উল্লেখ করা হয়েছে। এর ভিত্তিতে প্রশ্নোস্ত মন্তব্যটিকে যৌক্তিক বিবেচনা করা যায়। আলোচ্য গল্পে বলা হয়েছে, পিপড়া ক্ষুদ্র হলেও অত্যন্ত পরিশ্রমী ও সুবিবেচনাবোধসম্পন্ন প্রাণী। এরা একে অপরের প্রতি সহযোগিতাপূর্ণ আচরণ করে। আর এটি করতে গিয়ে এরা অকাতরে প্রাণ দিতেও কুণ্ঠাবোধ করে না। নিজ নিজ দায়িত্ব পালনে এরা সদা তৎপর। প্রত্যেকের মধ্যেই কাজ বণ্টন করে দেওয়া হয় এবং এরা সুশৃঙ্খলভাবে সেই কাজ সম্পন্ন করে যায়। উদ্দীপকের রতন ও তার ছোট ভাই মঙ্গলগ্রহে যাওয়ার পর অদ্ভুত আকৃতির অসংখ্য প্রাণী দেখতে পায়। তারা একটি বাগানে প্রবেশ করলে তিন পা- বিশিষ্ট একদল অদ্ভুত প্রাণী তাদের আক্রমণ করে। এক্ষেত্রে তিন পা-বিশিষ্ট প্রাণীদের মধ্যে ঐক্যবদ্ধ মানসিকতা লক্ষ করা যায়। বিপদের আশঙ্কায় এসব প্রাণী ভিনগ্রহবাসী রতন ও তার ছোট ভাইকে সম্মিলিতভাবে আক্রমণ করে। 'মহাজাগতিক কিউরেটর' গল্পে পিঁপড়াদের সুশৃঙ্খল ও সহমর্মিতাপূর্ণ জীবনের কথা বর্ণনা করা হয়েছে। পিঁপড়ারা যেকোনো বিপদ সম্মিলিতভাবে প্রতিরোধের চেষ্টা করে। আলোচ্য উদ্দীপকের তিন পা-বিশিষ্ট অদ্ভুত প্রাণীদের মাঝেও বিপদ মোকাবিলায় সমবেত প্রচেষ্টার দিকটি লক্ষ করা যায়। নিজেদের ক্ষতির আশঙ্কায় এরা রতন ও তার ছোট ভাইকে দলবদ্ধভাবে আক্রমণ করেছে। তাই বলা যায়, 'মহাজাগতিক কিউরেটর' গল্পের পিঁপড়া আর উদ্দীপকের মঙ্গল গ্রহের অদ্ভুত প্রাণীগুলো যেন একই মুদ্রার এপিঠ-ওপিঠ- মন্তব্যটি যথার্থ।"
        }
      ]
    },
    {
      "number": "5",
      "uddipok": "হাজার হাজার সৈন্য যুদ্ধক্ষেত্রে পুতুলের মত দাঁড়িয়ে থাকে, মোহনলাল ও মীরমর্দান প্রাণপণে যুদ্ধ করেও মীরজাফরের বিশ্বাসঘাতকতার কাছে পরাজিত হয়। ব্রিটিশ সৈন্যরা অনায়াসেই বাংলা দখল করে নেয়। এভাবেই ১৭৫৭ সালের ২৩ জুন বাংলার স্বাধীনতার অবসান ঘটে।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "সৌমিত্রি কে?",
          "explanation": "সৌমিত্রি হলেন লক্ষ্মণ।"
        },
        {
          "label": "খ",
          "question": "হায় তাত, উচিত কি তব এ কাজ?'- কে, কেন এ উক্তিটি করেছিল?",
          "explanation": "শত্রু লক্ষ্মণকে পথ দেখিয়ে লঙ্কায় নিয়ে আসা প্রসঙ্গে বিভীষণকে উদ্দেশ করে মেঘনাদ উক্তিটি করেছে। 'বিভীষণের প্রতি মেঘনাদ' কবিতার মেঘনাদ একজন দেশপ্রেমী যোদ্ধা। রাম-রাবণের যুদ্ধে তাই সে স্বদেশ ও স্বজাতির পক্ষ অবলম্বন করে। কিন্তু ধর্ম ও ন্যায়ের অজুহাত দিয়ে তারই কাকা বিভীষণ রাম-লক্ষ্মণের পক্ষ নেয় এবং তাকে হত্যা করার জন্য লক্ষ্মণকে পথ দেখিয়ে নিকুম্ভিলা যজ্ঞাগারে নিয়ে আসে। বিভীষণের এহেন কাজের জন্য মেঘনাদ খেদের সঙ্গে প্রশ্নের উক্তিটি করেছে।"
        },
        {
          "label": "গ",
          "question": "\"উদ্দীপকের মূলভাব 'বিভীষণের প্রতি মেঘনাদ' কবিতার কোন চরিত্রের প্রতিনিধিত্ব করে? তুলনামূলক আলোচনা করো।",
          "explanation": "বিভীষণের প্রতি মেঘনাদ' কবিতায় বিভীষণ চরিত্রে স্বজাতি-বিদ্বেষের দিকটি বিশেষভাবে ফুটে উঠেছে। 'বিভীষণের প্রতি মেঘনাদ' কবিতায় মেঘনাদ চরিত্রের মধ্য দিয়ে কবি স্বদেশপ্রেমের স্বরূপ তুলে ধরেছেন। এছাড়া এ কবিতায় স্বদেশ ও স্বজাতির প্রতি বিভীষণের বিশ্বাসঘাতকতার চিত্রও অঙ্কিত হয়েছে। উদ্দীপকের অনুচ্ছেদে ঐতিহাসিক চরিত্র মির জাফরের প্রসঙ্গ উপস্থাপিত হয়েছে। পলাশির যুদ্ধে সেনাপতি মিরমর্দান ও মোহনলাল বাংলার স্বাধীনতাকে অক্ষুণ্ণ রাখতে প্রাণপণ চেষ্টা করেন। কিন্তু প্রধান সেনাপতি মিরজাফর ইংরেজ বাহিনীর সঙ্গে আঁতাত করে দেশবাসীর সঙ্গে বিশ্বাসঘাতকতা করে। সে ও তার সহযোদ্ধারা যুদ্ধক্ষেত্রে গিয়েও যুদ্ধ না করে পুতুলের মতো স্থির দাঁড়িয়ে থাকে। তাদের বিশ্বাসঘাতকতার পরিণামে ইংরেজ বাহিনী বাংলা দখল করে নেয়। 'বিভীষণের প্রতি মেঘনাদ' কবিতার বিভীষণের আচরণেও একই ধরনের বিশ্বাসঘাতকতার পরিচয় মেলে। সহোদর রাবণের সঙ্গ ত্যাগ করে সে শত্রু রামের পক্ষ অবলম্বন করে। শুধু তাই নয়, ভ্রাতুষ্পুত্র মেঘনাদকে আক্রমণের জন্য লক্ষ্মণকে পথ দেখিয়ে নিকুম্ভিলা যজ্ঞাগারে নিয়ে আসে সে। অর্থাৎ উদ্দীপকের মির জাফর ও আলোচ্য কবিতার বিভীষণের আচরণ প্রায় একই রকম। সে বিবেচনায় উদ্দীপকের মির জাফর 'বিভীষণের প্রতি মেঘনাদ' কবিতার বিভীষণের চরিত্রকে প্রতিনিধিত্ব করে।"
        },
        {
          "label": "ঘ",
          "question": "\"উদ্দীপকের মূলভাব 'বিভীষণের প্রতি মেঘনাদ' কবিতার মূলভাবের সাথে আংশিক সামঞ্জস্যপূর্ণ\"- উক্তিটির যথার্থতা মূল্যায়ন করো।",
          "explanation": "'বিভীষণের প্রতি মেঘনাদ' কবিতায় বিভীষণের বিশ্বাসঘাতকতার বিপরীতে মেঘনাদের প্রগাঢ় দেশপ্রেমের পরিচয় তুলে ধরা হয়েছে। 'বিভীষণের প্রতি মেঘনাদ' একটি কাহিনিমূলক কবিতা। এ কবিতার প্রধান দুই চরিত্র মেঘনাদ ও বিভীষণের আদর্শিক দ্বন্দ্বই কবিতাটির মূল বিষয়। তাদের কথোপকথনের মধ্য দিয়ে একদিকে যেমন দেশপ্রেমের অনুভূতি প্রকাশ পেয়েছে, অন্যদিকে প্রকাশ পেয়েছে ধর্মবোধ ও নৈতিকতা। উদ্দীপকের অনুচ্ছেদটি পলাশির যুদ্ধের ঐতিহাসিক পটভূমি নিয়ে রচিত। সেখানে নবাব রাহিনীর সঙ্গে প্রধান সেনাপতি মির জাফরের বিশ্বাসঘাতকতা ও ইংরেজ বাহিনীর সঙ্গে তার আঁতাতের দিকটি প্রাধান্য পেয়েছে। তার এমন আচরণের কারণেই নবাব বাহিনীর পরাজয় হয় এবং ব্রিটিশদের দখলে চলে যায় বাংলা। এভাবে দেশবাসীর সঙ্গে বিশ্বাসঘাতকতা করে শত্রুর পক্ষাবলম্বন 'বিভীষণের প্রতি মেঘনাদ' কবিতারও অন্যতম দিক। 'বিভীষণের প্রতি মেঘনাদ' কবিতায় কাকা বিভীষণের সঙ্গে ভ্রাতুষ্পুত্র মেঘনাদের আদর্শের দ্বন্দ্ব প্রকট হয়ে উঠেছে। কবিতাটির প্রধান চরিত্র মেঘনাদের আচরণে তার গভীর দেশাত্মবোধ, বিরোচিত আচরণসহ বিভিন্ন দিক উপস্থাপিত হয়েছে। উদ্দীপকের মীরমর্দান ও মোহনলালের আচরণের সঙ্গে তা অনেকটাই সাদৃশ্যপূর্ণ। এছাড়া এ কবিতায় বিভীষণের বিশ্বাসঘাতকতার দিকটিও পলাশির যুদ্ধে মির জাফরের ভূমিকার প্রতিনিধিত্ব করে। তবে মিরজাফর যেখানে অর্থ ও ক্ষমতার লোভে শত্রুপক্ষ অবলম্বন করেছে বিভীষণ তা করেনি। সে ধর্ম ও নৈতিকতার দোহাই দিয়ে রামের পক্ষ নিয়েছে। এ কবিতায় আত্মপক্ষ সমর্থনে বিভীষণের যে যুক্তি উপস্থাপিত হয়েছে, উদ্দীপকে তার প্রতিফলন ঘটেনি। তাছাড়া গুরুজন বিভীষণের প্রতি মেঘনাদের বিনয় ও সংযমের দিকটিও সেখানে উপেক্ষিত রয়ে গেছে। এসব দিক বিবেচনায় “উদ্দীপকের মূলভাব 'বিভীষণের প্রতি মেঘনাদ' কবিতার মূলভাবের সাথে আংশিক সামঞ্জস্যপূর্ণ\"- উক্তিটি যথার্থ।"
        }
      ]
    },
    {
      "number": "6",
      "uddipok": "নমি আমি প্রতিজনে, আদ্বিজ-চণ্ডাল, প্রভু, ক্রীতদাস! সিন্ধুমূলে জলবিন্দু, বিশ্বমূলে অণু; মগ্রে প্রকাশ! নমি কৃষি-তন্তুজীবী, স্থপতি, তক্ষক কর্ম, চর্মকার!",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "'ঐকতান' কবিতাটি কোন কাব্যগ্রন্থ থেকে নেওয়া হয়েছে?",
          "explanation": "ঐকতান' কবিতাটি 'জন্মদিনে' কাব্যগ্রন্থ থেকে নেওয়া হয়েছে।"
        },
        {
          "label": "খ",
          "question": "\"যেথা পাই চিত্রময়ী বর্ণনার বাণী কুড়াইয়া আনি।\"- ব্যাখ্যা করো।",
          "explanation": "প্রশ্নোক্ত চরণটির মাধ্যমে কবি তাঁর কাব্যভান্ডারকে সমৃদ্ধ করতে পৃথিবীর শ্রেষ্ঠ সাহিত্য সম্পদ কুড়িয়ে আনার কথা অকপটে স্বীকার করেছেন। পৃথিবীর প্রাকৃতিক পরিবেশ ও জনজীবনে রয়েছে নানা বৈচিত্র্য। নানা প্রান্তের লেখকরা তাঁদের নিজ নিজ অনুভূতি ও অভিজ্ঞতার সমন্বয়ে কবিতা রচনা করেন। এভাবে পৃথিবীর বিচিত্র সৌন্দর্য, বৈচিত্র্যময় জনজীবন ও নানা প্রান্তের লেখকদের জীবনদৃষ্টির সমন্বয়ে বিশ্বসাহিত্য স্বতন্ত্র্য ভাব ও বিষয়ে সমৃদ্ধ হয়। তাই কবি রবীন্দ্রনাথ ঠাকুর অকপটে স্বীকার করেন যে, তাঁর পক্ষে পৃথিবীর সর্বত্রগামী হওয়া সম্ভব নয়। তাই তিনি পৃথিবীর শ্রেষ্ঠ সাহিত্যের সম্পদ কুড়িয়ে এনে নিজের সৃষ্টিকর্মকে সমৃদ্ধ করেন। প্রশ্নোক্ত চরণটিতে এ কথাই প্রকাশ পেয়েছে।"
        },
        {
          "label": "গ",
          "question": "উদ্দীপক ও 'ঐকতান' কবিতার সাদৃশ্য ও বৈসাদৃশ্য আলোচনা করো।",
          "explanation": "উদ্দীপকের সঙ্গে 'ঐকতান' কবিতার সাদৃশ্য ও বৈসাদৃশ্য উভয়ই রয়েছে। 'ঐকতান' কবিতায় জীবন-মৃত্যুর সন্ধিক্ষণে দাঁড়িয়ে কবি তাঁর সীমাবদ্ধতা ও ব্যর্থতার স্বরূপ উপলব্ধি করতে পেরেছেন। তিনি বুঝতে পেরেছেন, এই বিরাট পৃথিবীর অনেক কিছুই তাঁর অজানা ও অধরা রয়ে গেছে। তিনি এও লক্ষ করেছেন, যে শ্রমজীবী মানুষের বিচিত্র কর্মভারে জগৎ-সংসার পরিচালিত হচ্ছে, তারাই উপেক্ষিত থেকে গেছে তাঁর সৃষ্টিকর্মে। উদ্দীপকের কবিতাংশে শ্রমজীবী মানুষদের প্রতি শ্রদ্ধা প্রদর্শন করা হয়েছে। কবি এখানে সমাজের অন্ত্যজ শ্রেণির উপেক্ষিত জনতার প্রতি প্রণতি। জানিয়েছেন। কেননা, ব্রাত্যজন হিসেবে চিহ্নিত এসব মেহনতি মানুষের অবদানেই মানব সমাজের জয়যাত্রা সূচিত হয়েছে। তাদের শ্রম ও ঘামের ফলেই সভ্যতার চাকা আজও গতিশীল। এমনকি আমাদের প্রয়োজনীয় প্রায় সকল দ্রব্যের মূল উৎপাদক তারা। উদ্দীপকের মানবদরদি কবির মতো 'ঐকতান' কবিতার কবি তাঁর সাহিত্যে এ শ্রেণির মানুষকে যথাযথ স্থান দিতে পারেননি। এ দিক থেকে কবিতাটি উদ্দীপকের সঙ্গে বৈসাদৃশ্যপূর্ণ। তবে এ কবিতায় নিজের সীমাবদ্ধতার কথা স্বীকার করে নিয়ে শ্রমজীবী শ্রেণির অবদানকে সশ্রদ্ধচিত্তে স্মরণ করেছেন কবি। এছাড়া তাদের জীবনযন্ত্রণার কথকতাকে বাণীরূপ দেওয়ার জন্য তিনি আহ্বান করেছেন ভবিষ্যতের মহৎ কবির প্রতি। অন্ত্যজ শ্রেণির প্রতি কবির এ শ্রদ্ধাশীল মনোভাব উদ্দীপকের কবিতাংশের কবির মানসিকতাকেই তুলে ধরে, যা উদ্দীপকের সঙ্গে 'ঐকতান' কবিতার সাদৃশ্য নির্দেশ করে।"
        },
        {
          "label": "ঘ",
          "question": "উদ্দীপকের আলোকে 'ঐকতান' কবিতার মর্মার্থ বিশ্লেষণ করো।",
          "explanation": "'ঐকতান' কবিতায় যুগপৎ কবি তাঁর নিজের এবং সমকালীন বাংলা সাহিত্যের সীমাবদ্ধতা উন্মোচনের পাশাপাশি শ্রমজীবী মানুষের অবদানের দিকটিকেও বিশেষ গুরুত্বের সঙ্গে তুলে ধরেছেন। 'ঐকতান' কবিতায় রবীন্দ্রনাথ সমগ্র জীবনের সাহিত্য সাধনার সাফল্য ও ব্যর্থতার হিসাব খুঁজতে প্রয়াসী হয়েছেন। এরই অংশ হিসেবে আলোচ্য কবিতায় অকপটে নিজের সীমাবদ্ধতা ও অপূর্ণতার কথা ব্যক্ত করেছেন তিনি। আর তা করতে গিয়ে তাঁর সাহিত্যে সমাজের বৃহত্তর অংশ হিসেবে শ্রমজীবীদের যথার্থ স্থান দিতে পারেননি বলে আক্ষেপ করেছেন তিনি। উদ্দীপকের কবিতাংশে কৰি বিনম্রচিত্তে শ্রমজীবীদের অনবদ্য ভূমিকাকে স্মরণ করেছেন। তাদের বিচিত্র কর্মভারে সভ্যতার চাকা গতিশীল। তাদের অবদানেই আমরা সুখী ও সমৃদ্ধ জীবনযাপন করতে পারছি। আলোচ্য কবিতাংশে সমাজ সচেতন কবি তাই শ্রমজীবীদের বন্দনা করেছেন কৃতজ্ঞতাভরে। একইভাবে 'ঐকতান' কবিতার পটভূমিতেও কবি অবহেলিত শ্রমজীবীদের অবদানকে তুলে ধরতে অনাগত মৃত্তিকা-সংলগ্ন কবির আবাহন করেছেন। 'ঐকতান' কবিতায় জীবন সায়াহ্নে দাঁড়িয়ে নিজের দীনতা উপলব্ধি করেছেন কবি। অন্যদিকে, উদ্দীপকের কবিতাংশের রচয়িতা একজন গণমানুষের কবি। আর তাই আলোচ্য কবিতাংশে তিনি দলিত ও উপেক্ষিত কর্মজীবীদের বন্দনা করেছেন, যা 'ঐকতান' কবিতার অন্যতম বিষয়। সেখানে কবি সাধারণ মানুষের জীবনবাস্তবতার উল্লেখ না থাকাকেই তাঁর সাহিত্যের বড় ব্যর্থতা বলে চিহ্নিত করেছেন। কারণ তিনি বিশ্বাস করেন, সমাজের বৃহত্তর অংশকে উপেক্ষা করে শিল্পসাধনা পূর্ণতা পায় না। তাই গভীর মনোবেদনা থেকে তিনি অনাগত গণমানুষের কবির আহ্বান করেছেন। তাঁর প্রত্যাশা, অনাগত সে কবি সমাজের অন্ত্যজ শ্রেণির মানুষের আনন্দ-বেদনার অংশীদার হবেন। তাদের জীবন যাতনাকে তিনি তুলে ধরবেন মমত্বের সঙ্গে। এভাবে 'ঐকতান' কবিতার মূলভাবে শ্রমজীবী শ্রেণির গুরুত্বের দিকটিই প্রাধান্য পেয়েছে।"
        }
      ]
    },
    {
      "number": "7",
      "uddipok": "১৯৭১ সালে মুক্তিযুদ্ধে পাক-হানাদার বাহিনী নির্বিচারে অগণিত বাঙালিকে হত্যা করে। দেশে এমন অরাজকতা দেখে তরুণ যুবক রফিক আর চুপ থাকতে পারে না। অপরিসীম সাহস নিয়ে সে মুক্তিযুদ্ধে ঝাঁপিয়ে পড়ে। জীবনের মায়া ত্যাগ করে দেশ ও দশের কল্যাণে সে নিজেকে উৎসর্গ করে।",
      "tag": "RB, CB, CTG.B, BB 18,DC 24",
      "sub_questions": [
        {
          "label": "ক",
          "question": "ছাড়পত্র' কাব্যগ্রন্থটি কত সালে প্রকাশিত হয়?",
          "explanation": "'ছাড়পত্র' কাব্যগ্রন্থটি ১৯৪৮ সালে প্রকাশিত হয়।"
        },
        {
          "label": "খ",
          "question": "কবি কেন যৌবনশক্তির জয়গান করেছেন?",
          "explanation": "যৌবনের ইতিবাচক বৈশিষ্ট্যের জন্য কবি যৌবনশক্তির জয়গান করেছেন। আঠারো বছর বয়সের তরুণরা শৈশব-কৈশোরের পরনির্ভরতার দিনগুলো সচেতনভাবে মুছে ফেলতে উদ্যোগী হয়। এ বয়স অদম্য দুঃসাহসে সকল বাধা-বিপত্তিকে পেরিয়ে যেতে প্রস্তুত থাকে। অন্যায়ের বিরুদ্ধে মাথা উঁচু করে দাঁড়াতে এ বয়সের তরুণরা অগ্রণী ভূমিকা পালন করে। এ বয়সের তরুণপ্রাণ কারো কাছে মাথা নিচু করে না। আর এ কারণেই কবি যৌবনশক্তির জয়গান করেছেন।"
        },
        {
          "label": "গ",
          "question": "উদ্দীপকের রফিক 'আঠারো বছর বয়স' কবিতার কোন বৈশিষ্ট্যের প্রতিনিধিত্ব করে- ব্যাখ্যা করো।",
          "explanation": "উদ্দীপকের রফিকের মাঝে সাহসিকতা, উদ্দীপনা, আত্মত্যাগ ও দুর্বার গতি লক্ষ করা যায়, যা 'আঠারো বছর বয়স' কবিতায় বর্ণিত তারুণ্যের ইতিবাচক বৈশিষ্ট্যেরই প্রতিনিধিত্ব করে। আলোচ্য কবিতায় আঠারো বছর বয়সি তরুণদের অসীম সাহস ও আত্মত্যাগের মহান মন্ত্রে উজ্জীবিত হওয়ার দিকটি উঠে এসেছে। তাই তারা শত আঘাত-সংঘাতের মধ্যেও রক্তশপথ নিয়ে মানুষের কল্যাণে ঝাঁপিয়ে পড়তে পারে। এই বয়সি তরুণদের রয়েছে অফুরন্ত উদ্দীপনা, অসীম সাহসিকতা ও দুর্বার গতি। ফলে এই বয়সি তরুণরা স্থবিরতা, নিশ্চলতা, জরাজীর্ণতাকে অতিক্রম করতে পারে খুব সহজেই। তাই আলোচ্য কবিতায় কবি প্রগতি ও অগ্রগতির পথে এই বয়সি তরুণদের পদক্ষেপ প্রত্যাশা করেছেন। উদ্দীপকে দুরন্ত-দুর্বার যৌবনকে অফুরন্ত প্রাণশক্তির আধার-রূপে বর্ণনা করা হয়েছে। এখানে যুবক রফিকের মাঝে অপরিসীম দেশপ্রেমের পরিচয় ফুটে উঠেছে। সে পাকিস্তানি বাহিনীর বর্বরতা সহ্য করতে না পেরে জীবনের মায়া ত্যাগ করে মুক্তিযুদ্ধে ঝাঁপিয়ে পড়েছে। আত্মত্যাগের মহান মন্ত্রে উজ্জীবত বলেই সে দেশের কল্যাণে নিজেকে উৎসর্গ করতে পেরেছে। কারণ তারুণ্য অফুরন্ত প্রাণশক্তি নিয়ে সমস্ত বাধা পেরিয়ে এগিয়ে যায় অভীষ্ট লক্ষ্যে। আর তারুণ্যের এ বৈশিষ্ট্যই 'আঠারো বছর বয়স' কবিতায় কবি তুলে ধরেছেন। এ বয়সি তরুণদের তিনি দুঃসহ বলেছেন, যারা স্পর্ধায় মাথা তোলবার ঝুঁকি নেয়। এ কারণে কবি প্রত্যাশা করেছেন নানা সমস্যাপীড়িত দেশে তারুণ্যের শক্তি যেন জাতীয় জীবনের চালিকাশক্তি হয়ে দাঁড়ায়। অতএব, দেশের কল্যাণে তারুণ্যের এ সকল বৈশিষ্ট্য ধারণ করায় উদ্দীপকের রফিক 'আঠারো বছর বয়স' কবিতার আঠারো বছর বয়সি তরুণদের সার্থক প্রতিনিধি হয়ে উঠেছে।"
        },
        {
          "label": "ঘ",
          "question": "\"আত্মত্যাগ ও মানব কল্যাণ 'আঠারো বছর বয়স' কবিতার আলোকে উক্তিটির তাৎপর্য মূল্যায়ন করো।",
          "explanation": "'আত্মত্যাগ ও মানব-কল্যাণ আঠারো বছর বয়সের একটি অন্যতম বৈশিষ্ট্য' উদ্দীপক ও 'আঠারো বছর বয়স' কবিতার আলোকে উক্তিটি যথার্থ। আলোচ্য কবিতায় কবি আঠারো বছর বয়সকে বলেছেন দুঃসহ, দুর্বার ও নির্ভীক। এই বয়সের তরুণরা সমাজজীবনের নানা বিকার, অসুস্থতা ও সর্বনাশের অভিঘাতকে রুখে দিতে পারে। এ জন্য কবি আঠারো বছর বয়সকে অদম্য প্রাণশক্তি ও দুর্বার সাহসিকতার প্রতীকরূপে খুঁজে পেয়েছেন। উদ্দীপকে উঠে এসেছে দেশপ্রেমে সমুজ্জ্বল, অসীম প্রাণশক্তির আধার তারুণ্যের কথা। এখানে তরুণ রফিক দেশের মানুষের ওপর পাকিস্তানি বাহিনীর নির্মমতা দেখে যুদ্ধে ঝাঁপিয়ে পড়েছে। তারুণ্যের শক্তির জোরেই সে দেশের মানুষের জন্য নিজের জীবনকে উৎসর্গ করেছে। অর্থাৎ, তরুণদের আছে সমস্যা ও বাধা পেরিয়ে যাওয়ার প্রবল মানসিক শক্তি। সেই শক্তি ও সাহসের বলেই রফিক আত্মত্যাগ করে হলেও মানব-কল্যাণে নিয়োজিত হয়েছে। 'আঠারো বছর বয়স' কবিতায় ঠিক একই চেতনার বহিঃপ্রকাশ লক্ষ করা যায়। 'আঠারো বছর বয়স' কবিতার মূলভাবে বলা হয়েছে, আঠারো বছর বয়সের আছে সমস্ত দুর্যোগ আর দুর্বিপাক মোকাবিলা করার অদম্য শক্তি। কবি তাই সমস্যাপীড়িত এই দেশে আঠারোর তারুণ্যকে প্রত্যাশা করেছেন। অর্থাৎ, আলোচ্য কবিতা ও উদ্দীপক উভয় স্থানেই সমাজজীবনে তারুণ্যের উপস্থিতি কামনা করা হয়েছে। আলোচ্য কবিতার কবি আঠারো বছর বয়সি তরুণদের পদক্ষেপ প্রত্যাশা করেছেন সমস্যাপীড়িত দেশের চালিকাশক্তি হয়ে দাঁড়াতে। আর উদ্দীপকে সেই ভাবের ফলস্বরূপ রফিককে দেশের জন্য মুক্তিযুদ্ধে ঝাঁপিয়ে পড়তে দেখা যায়। অর্থাৎ, আত্মত্যাগ ও মানব-কল্যাণ আঠারো বছর বয়সের একটি অন্যতম বৈশিষ্ট্য যে দিকটি উভয় ক্ষেত্রেই সমানভাবে উঠে এসেছে।"
        }
      ]
    },
    {
      "number": "8",
      "uddipok": "রমজান ও হালিমার দশ বছরের সংসার। বিয়ের পর থেকে অনেক চেষ্টার পরও তাদের কোনো সন্তান হয় না। অনেক খোঁজাখুঁজির পর তারা অনেক দূরে এক গ্রামের কেরামত নামক কবিরাজের সন্ধান পায়। সন্তান লাভের আশায় ব্যাকুল রমজান দ্রুত হালিমাকে সেখানে নিয়ে যায়। কবিরাজ হেকমত অনেকক্ষণ পর্যবেক্ষণ করে বলেন \"পেটে বেড়ি পড়ে বইলাইতো স্ত্রীলোকের সন্তানাদি হয় না, কারো পড়ে সাত প্যাঁচ কারো চৌদ্দ।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "মজিদ কাকে শাড়ি কিনে দিয়েছিল?",
          "explanation": "মজিদ হাসুনির মাকে শাড়ি কিনে দিয়েছিল।"
        },
        {
          "label": "খ",
          "question": "ধান দিয়া কি হইব, মানুষের জান যদি না থাকে'- এ উক্তি দ্বারা কী বুঝানো হয়েছে?",
          "explanation": "প্রশ্নোক্ত উক্তিটিতে 'লালসালু' উপন্যাসের রহিমার মাতৃহৃদয় বিচলিত হয়ে ওঠার দিকটি প্রতিফলিত হয়েছে। মজিদের প্রথম স্ত্রী রহিমা তাকে ভক্তি ও শ্রদ্ধা করে। কিন্তু মজিদ তার অল্পবয়সি দ্বিতীয় স্ত্রী জমিলার ওপর নিজের প্রভাব বিস্তারের জন্য নানা কৌশল অবলম্বন করে। এজন্য সে দুর্যোগপূর্ণ অন্ধকার রাতে জমিলাকে মাজারে বেঁধে রেখে আসে। মজিদ যখন জমিলাকে ঝড়বৃষ্টির রাতে একা মাজারে বেঁধে রেখে আসে, তখন রহিমা জমিলার কথা ভেবে বিচলিত হয়ে ওঠে। জমিলার জন্য রহিমার মানসিক পরিবর্তন লক্ষ করে মজিদ তার মনোযোগ অন্যদিকে সরাতে চায়। তাই সে শিলাবৃষ্টির প্রসঙ্গ তুলে ধানের ক্ষতি হওয়ার কথা বলে। কিন্তু এ পরিস্থিতিতে স্বামীভক্ত রহিমা প্রতিবাদী ভাষায় মজিদকে প্রশ্নোত্ত উক্তিটি করে। রহিমার এই উক্তির দ্বারা তার মাতৃহৃদয়ে কমবয়সি জমিলার জন্য শঙ্কা ও সন্তানবাৎসল্যসুলভ মনোভাব প্রকাশ পেয়েছে।"
        },
        {
          "label": "গ",
          "question": "উদ্দীপকের রমজান ও 'লালসালু' উপন্যাসের খালেক ব্যাপারীর মধ্যে বিদ্যমান সাদৃশ্য ও বৈসাদৃশ্য নির্ণয় করো।",
          "explanation": "উদ্দীপকের রমজান ও 'লালসালু' উপন্যাসের খালেক ব্যাপারীর চরিত্রে সাদৃশ্য ও বৈসাদৃশ্য দুই-ই বিদ্যমান। 'লালসালু' উপন্যাসে খালেক ব্যাপারীর স্বামীভক্ত ও ধর্মভীরু স্ত্রী আমেনা। সতেরো বছর সংসার করার পরও সে নিঃসন্তান। এছাড়া খালেক ব্যাপারীর দ্বিতীয় স্ত্রী তানু বিবির বছর বছর সন্তান জন্ম দেওয়ার বিষয়টি তার মাঝে হতাশা তৈরি করে। তাই সন্তান লাভের আশায় আমেনা বিবি আউয়ালপুরে আগত পিরের কাছ থেকে পানি পড়া খেতে চায়। কিন্তু গ্রামের ভণ্ড ধর্মব্যবসায়ী মজিদ খালেক ব্যাপারীকে সন্তান না হওয়ার কারণ হিসেবে পেটে বেড়ি পড়ার কথা বলে। আমেনা বিবির চিকিৎসার জন্য তাই সে মজিদের শরণাপন্ন হয়। উদ্দীপকের রমজান ও হালিমা দশ বছর সংসার করার পরও তাদের কোনো সন্তান হয় না। অনেক খুঁজে কেরামত কবিরাজের সন্ধান পেলে রমজান তার স্ত্রীকে নিয়ে সেখানে উপস্থিত হয়। ভণ্ড কেরামত কবিরাজ সন্তান না হওয়ার জন্য পেটে বেড়ি পড়াকে দায়ী করে। একইভাবে উপন্যাসের খালেক ব্যাপারীও মজিদের কথায় তার স্ত্রীর পেটের বেড়ি পরীক্ষা করতে চায়। অর্থাৎ কুসংস্কারে বিশ্বাসের দিক থেকে আলোচ্য উপন্যাসের খালেক ব্যাপারীর সাথে উদ্দীপকের রমজানের সাদৃশ্য রয়েছে। তবে উপন্যাসে বেড়ি খোঁজার জন্য চিকিৎসা ব্যবস্থার উল্লেখ থাকলেও উদ্দীপকে সে বিষয়ে কোনো আলোচনা নেই। মূলত 'লালসালু' উপন্যাসের খালেক ব্যাপারীর পরনির্ভরশীল মনোভাব ও উদ্দীপকের রমজানের নিজের ইচ্ছায় বউকে কবিরাজের কাছে নিয়ে যাওয়ার দিক দিয়ে তাদের মধ্যে বৈসাদৃশ্য পরিলক্ষিত হয়।"
        },
        {
          "label": "ঘ",
          "question": "উদ্দীপকের কেরামত কবিরাজ এবং 'লালসালু' উপন্যাসের মজিদের লোক ঠকানোই পেশা- উক্তিটি বিশ্লেষণ করো।",
          "explanation": "'লালসালু' উপন্যাসে ভণ্ডপির মজিদ চরিত্রের চাতুর্য ও কপটতার দিকটি প্রকাশ পেয়েছে। আলোচ্য উপন্যাসের মজিদ ভাগ্য পরিবর্তনের আশায় মহব্বতনগর গ্রামে এসে প্রবেশ করে। এখানে এসে অজ্ঞাত এক কবরকে সে মোদাচ্ছের পিরের মাজার হিসেবে প্রতিষ্ঠা করে। এই মাজারটিকে কেন্দ্র করে তার ধর্মব্যাবসা শুরু হয়। কুসংস্কারাচ্ছন্ন মানুষ দূর থেকে তার কাছে আসে পানিপড়া, তাবিজ-কবচ ইত্যাদি সংগ্রহের জন্য। তারা মাজারে মানত করে নানান জিনিস দান-সদকা দেয়। উদ্দীপকের কেরামত কবিরাজ গ্রামের মানুষের বিশ্বাসকে পুঁজি করে নিজের অবস্থান সুদৃঢ় করেছে। সহজ-সরল মানুষ দূর-দূরান্ত থেকে তার কাছে আসে কবিরাজি চিকিৎসা নেওয়ার জন্য। কেরামতও মানুষের সরলতা ও অজ্ঞতার সুযোগ নিয়ে তাদের ঠকিয়ে নিজের ব্যাবসার সমৃদ্ধি ঘটায়। 'লালসালু' উপন্যাসের ভন্ড মজিদ ও উদ্দীপকের কেরামত দুজনই ধর্মকে পুঁজি করে তাদের ব্যাবসা পরিচালনা করে। সহজ-সরল ও কুসংস্কারে বিশ্বাসী মানুষকে ঠকানোই মূলত তাদের পেশা। এ কারণেই মজিদ মাজার প্রতিষ্ঠা করে লোকজনের কাছ থেকে দান গ্রহণ করে এবং তাদের চিকিৎসার জন্য পানিপড়া দেয়। নানা অলৌকিক ঘটনা বর্ণনা করে সে সবার বিশ্বস্ত হয়ে ওঠে। আবার, খালেক ব্যাপারীর বউয়ের সন্তান না হওয়ার জন্য পেটে বেড়ি পড়ার কথা বলে সে। একইভাবে উদ্দীপকের কেরামত কবিরাজও মানুষের অজ্ঞতার সুযোগ নিয়ে তাদেরকে ঠকায়। এভাবে মানুষের বিশ্বাসকে পুঁজি করেই উদ্দীপকের কেরামত ও মজিদ উভয়েই নিজেদের স্বার্থ হাসিল করে। সে বিবেচনায় বলা যায়, প্রশ্নোক্ত উক্তিটি যথার্থ।"
        }
      ]
    },
    {
      "number": "9",
      "uddipok": "তিন স্ত্রীর সাথে সংসার করেন আব্বাস আলী দফাদার। গত মাসে প্রথম স্ত্রীর অর্ধেক বয়সী আরেকটি মেয়েকে আবার বিয়ে করে ঘরে এনেছে। এ অল্প বয়স্কা বউকে আব্বাস আলী কোনো পরপুরুষের সামনে যেতে দেয় না। কখনও কথার অন্যথা হলে বউকে নানাভাবে শাসন করে। একদিন পাশের বাড়িতে টেলিভিশন দেখার অপরাধে ছোট বউকে সে শীতের রাতে ঘরের বাইরে বেঁধে রাখে। এ ঘটনায় বড় বউ খুব কষ্ট পায়। সারারাত সে ঘুমায় না। আবার কম বয়সী মেয়েটাকে যে ঘরে ডেকে নেবে সে সাহসও পায় না।",
      "tag": "RB, CB, CTG.B, BB 18,CTG.B 17",
      "sub_questions": [
        {
          "label": "ক",
          "question": "মজিদকে প্রথম দেখে জমিলার কী মনে হয়েছিল?",
          "explanation": "মজিদকে প্রথম দেখে জমিলার দুলার বাপ (বরের বাবা) বলে মনে হয়েছিল।"
        },
        {
          "label": "খ",
          "question": "মজিদের মুখে কে থু থু দিয়েছিল? কেন?",
          "explanation": "মজিদ তার দ্বিতীয় স্ত্রী জমিলাকে শাস্তি দিতে জোর করে মাজারের দিকে টেনে নিয়ে যাওয়ার সময় জমিলা নিজেকে ছাড়িয়ে নিতে মজিদের মুখে থুথু দিয়েছিল।মজিদের আদেশে নামাজ পড়তে গিয়ে জমিলা জায়নামাজেই ঘুমিয়ে পড়ে। বিষয়টি লক্ষ করে মজিদ জমিলার ওপর ক্রোধে উন্মত্ত হয়ে ওঠে। জমিলাকে শাস্তি দেওয়ার জন্য সে তার হাত ধরে টানতে টানতে মাজারের দিকে নিয়ে যেতে থাকে। কিন্তু জমিলা মাঝ উঠোনে এসে আর সামনে এগোতে চায় না। সে সমস্ত শক্তি প্রয়োগ করে মজিদের বজ্রমুষ্ঠি থেকে নিজের হাত ছাড়িয়ে নেওয়ার চেষ্টা করে। যখন অনেক চেষ্টা করেও হাত ছাড়াতে পারে না তখন সে হঠাৎ সোজা হয়ে মজিদের কাছে এসে তার মুখে থুথু নিক্ষেপ করে।"
        },
        {
          "label": "গ",
          "question": "উদ্দীপকে আব্বাস আলী দফাদার 'লালসালু' উপন্যাসের কোন চরিত্রের প্রতিনিধিত্ব করে? নিজস্ব মতামত দাও।",
          "explanation": "উদ্দীপকের আব্বাস আলী দফাদার 'লালসালু' উপন্যাসের কেন্দ্রীয় চরিত্র মজিদের প্রতিনিধিত্ব করে। 'লালসালু' উপন্যাসের কেন্দ্রীয় চরিত্র মজিদ। তার প্রথম স্ত্রী রহিমার আলোকে যথার্থ। সন্তান ধারণের অক্ষমতার কথা বলে কৌশলে সে দ্বিতীয় বিয়ে করার সিদ্ধান্ত নেয়। রহিমার নিঃসন্তান হওয়ার অজুহাতে মেয়ের বয়সি জমিলাকে বিয়ে করে মনের বাসনা পূরণ করে সে। কিশোরী জমিলা মজিদের কথামতো না চললে রাতের বেলা মাজারে একা বেঁধে রাখাসহ তাকে নানাভাবে শাস্তি প্রদান করে। আর এসকল আচরণের মাধ্যমে মজিদ চরিত্রের নিষ্ঠুর ও ঘৃণ্য দিকটির পরিচয় পাওয়া যায়। উদ্দীপকের আব্বাস আলী দফাদারের মাঝেও বিয়ে করার বাসনা চরিতার্থ করার মানসিকতা প্রতিফলিত হয়েছে। তিন স্ত্রী থাকা সত্ত্বেও তিনি প্রথম স্ত্রীর অর্ধেক বয়সি আরেকটি মেয়েকে বিয়ে করেন। এই অল্পবয়সি স্ত্রীকে আব্বাস আলী কোনো পরপুরুষের সামনে যেতে বা তাদের সাথে কথা বলতে দেন না। তার কথার অবাধ্য হলে নানাভাবে স্ত্রীকে শাস্তি দেন। মজিদও প্রথম স্ত্রী থাকা সত্ত্বেও অল্পবয়সি জমিলাকে বিয়ে করে ও তার কথা না মানলে নানাভাবে শাস্তি দেয়। তাই বলা যায়, বিয়ে করার বাসনাও নিষ্ঠুর মানসিকতার দিক থেকে উদ্দীপকের আব্বাস আলী দফাদার চরিত্রটি 'লালসালু' উপন্যাসের মজিদ চরিত্রের প্রতিনিধিত্ব করে।"
        },
        {
          "label": "ঘ",
          "question": "'রহিমার মাতৃহৃদয় ব্যাকুল হয়ে ওঠে কন্যা সদৃশ সন্তানটির জন্য'- উদ্দীপকে 'লালসালু' উপন্যাস অবলম্বনে মন্তব্যটির যথার্থতা মূল্যায়ন করো।",
          "explanation": "লালসালু' উপন্যাসে কিশোরী জমিলার প্রতি মজিদের প্রথম স্ত্রী রহিমার মাতৃহৃদয়ের আকুলতা প্রকাশ পেয়েছে। 'লালসালু' উপন্যাসের কেন্দ্রীয় চরিত্র মজিদের প্রথম স্ত্রীর নাম রহিমা। সে নরম স্বভাব ও ভীতু প্রকৃতির মেয়ে। মজিদের প্রতি তার সম্মান, শ্রদ্বা ও ভয় রয়েছে। রহিমা নিঃসন্তান হওয়ায় মজিদ সন্তান লাভের আকাঙ্ক্ষায় অল্পবয়সি জমিলাকে বিয়ে করে। সম্পর্কে সতীন হলেও জমিলার সহজ-সরল ও চপল স্বভাব রহিমার নারীহৃদয়ে মাতৃত্ববোধ জাগ্রত করে। রহিমা জমিলাকে সতীন না ভেবে খুব সহজেই সন্তান স্নেহে আপন করে নেয়। নিঃসন্তান রহিমা যেন জমিলার মাঝেই সন্তানের ছায়া দেখতে পায়। উদ্দীপকের আব্বাস আলী দফাদার তিন স্ত্রী বর্তমান থাকা সত্ত্বেও প্রথম স্ত্রীর অর্ধেক বয়সি একটি মেয়েকে বিয়ে করে আনেন। অল্পবয়সি স্ত্রীকে আব্বাস আলী কোনো পরপুরুষের সাথে কথা বলতে দেন না। বরং তার কথার অবাধ্য হলে তাকে নানাভাবে শাস্তি প্রদান করেন। একবার পাশের বাড়িতে টেলিভিশন দেখার অপরাধে আব্বাস আলী ছোট বউকে শীতের রাতে ঘরের বাইরে বেঁধে রাখেন। এ ঘটনায় বড় বউ মনে খুব কষ্ট পায়। কেননা সে ছোট বউকে সতীন হিসেবে না ভেবে সন্তানের 'লালসালু' উপন্যাসে রহিমা চরিত্রের মাঝে এক অকৃত্রিম মাতৃমূর্তি প্রতিফলিত হয়েছে। এজন্য সে জমিলাকে সতীনের দৃষ্টিকোণ থেকে না দেখে নিজের মেয়ে হিসেবে দেখেছে। মজিদ যতবার জমিলাকে শাস্তি দিয়েছে ঠিক ততবার রহিমার মাতৃহৃদয়ে কষ্ট অনুভূত হয়েছে। উপন্যাসের রহিমার এমন মানসিকতা উদ্দীপকের আব্বাস আলীর প্রথম স্ত্রীর মাঝেও লক্ষ করা যায়। সেও ছোট বউয়ের প্রতি আব্বাস আলীর অন্যায়-অত্যাচার ও শাস্তিতে ব্যথিত হয়ে ওঠে। এদিক থেকে 'লালসালু' উপন্যাসের রহিমা ও উদ্দীপকের আব্বাস আলীর প্রথম স্ত্রী একই মানসিকতার মানুষ। অতএব বলতে পারি, 'রহিমার মাতৃহৃদয় ব্যাকুল হয়ে ওঠে কন্যা সদৃশ সতীনটির জন্য'- 'লালসালু' উপন্যাসের এই মন্তব্যটি উদ্দীপকের আলোকে যথার্থ।"
        }
      ]
    },
    {
      "number": "10",
      "uddipok": "নতুন বাইকে চেপে রাশেদ একদিন বিকেলে তার মামার বাড়ির উদ্দেশ্যে রওনা দেয়। পথিমধ্যে নির্জন স্থানে লাঠিতে ভর দিয়ে দাঁড়িয়ে থাকা একজন লোক হাত তুলে তাকে থামতে বলে। রাশেদ কাছে গিয়ে বাইক থামালে লোকটি তাকে অনুরোধ করে বলে- \"ভাই, আমি একজন পঙ্গু মানুষ, দয়া করে আমাকে সামনের মোড়ে নামিয়ে দিবেন?\" রাশেদ তাকে বাইকের পিছনে নিয়ে কিছুদূর যেতেই লোকটি কৌশলে তার হাতের লাঠি ফেলে দেয় এবং তাকে লাঠিটা আনতে অনুরোধ করে। রাশেদ বাইক থেকে নেমে লাঠি আনতে গেলে লোকটি নিমিষেই বাইক নিয়ে উধাও হয়ে যায়।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "ইংরেজরা পরাজিত হয়ে কোন জাহাজে আশ্রয় নেয়?",
          "explanation": "ইংরেজরা পরাজিত হয়ে ফোর্ট উইলিয়াম জাহাজে আশ্রয় নেয়।"
        },
        {
          "label": "খ",
          "question": "ইনি কি নবাব, না ফকির?\"- মীরজাফর সম্পর্কে ক্লাইভের এ উক্তির কারণ কী?",
          "explanation": "মিরজাফরের ব্যক্তিত্বহীনতা দেখে রবার্ট ক্লাইভ তাকে ব্যক্তা করে প্রশ্নোক্ত মন্তব্যটি করেছিলেন। বাংলার শেষ স্বাধীন নবাব সিরাজউদ্দৌলার পতনের পর পূর্ব চুক্তিমতো নবাব হয় বিশ্বাসঘাতক ও ক্ষমতালোভী মিরজাফর। রাজদরবারে এসে মিরজাফর সিংহাসনে না বসে সিংহাসনের হাতল ধরে কর্নেল ক্লাইভের জন্য অপেক্ষা করতে থাকে। এতে মিরজাফরের ব্যক্তিত্বহীনতার বহিঃপ্রকাশ ঘটে। আর তা দেখেই ক্লাইভ প্রশ্নোক্ত মন্তব্যটি করেছিলেন।"
        },
        {
          "label": "গ",
          "question": "উদ্দীপকে বর্ণিত পঙ্গু লোকটির বিশ্বাসঘাতকতার সাথে 'সিরাজউদ্দৌলা' নাটকের কতটুকু মিল আছে- আলোচনা করো।",
          "explanation": "উদ্দীপকে বর্ণিত পঙ্গু লোকটির বিশ্বাসঘাতকতার সঙ্গে 'সিরাজউদ্দৌলা' নাটকের ইংরেজদের কর্মকান্ডের অনেকাংশে মিল লক্ষ করা যায়। 'সিরাজউদ্দৌলা' নাটকে ইংরেজরা বিশ্বাসঘাতক ও আধিপত্যবাদী শক্তির ভূমিকা পালন করেছে। এদেশে ব্যবসায়ের জন্য এলেও তাদের প্রকৃত উদ্দেশ্য ছিল ক্ষমতা দখল করা। আর এজন্য তারা কুটকৌশলের আশ্রয় নেয়। নবাব সিরাজউদ্দৌলার সাথে চুক্তি ভঙ্গ করে ষড়যন্ত্রের মাধ্যমে তাঁকে সিংহাসনচ্যুত করার চেষ্টা করে। অবশেষে নবাবের বিশ্বাসঘাতক অমাত্যদের হাত করে ইংরেজরা পলাশির যুদ্ধে অবতীর্ণ হয় এবং বাংলার সার্বভৌমত্বকে কুক্ষিগত করে নেয়। উদ্দীপকে পঙ্গু লোকটি বিশ্বাসঘাতকতার এক ঘৃণ্য নিদর্শন উপস্থাপন করেছে। সে নিজের হীনস্বার্থ চরিতার্থ করার জন্য রাশেদের সাথে বিশ্বাসঘাতকতা করেছে। লোকটি পঙ্গুত্বের ভান ধরে রাশেদের সরলতাকে ব্যবহার করে তার বাইকটি নিয়ে পালিয়েছে। এভাবে বিশ্বাসঘাতকতার আশ্রয় নিয়ে অন্যের সম্পদ লুণ্ঠনের ঘৃণ্য নজির 'সিরাজউদ্দৌলা' নাটকের ইংরেজদের ক্ষেত্রেও পরিলক্ষিত হয়েছে। ফলে ভিন্ন প্রেক্ষাপটে হলেও উদ্দীপকের পঙ্গু লোকটির কর্মকান্ডে 'সিরাজউদ্দৌলা' নাটকের বিশ্বাসঘাতকতার দিকটি আংশিক ফুটে উঠেছে।"
        },
        {
          "label": "ঘ",
          "question": "সরল বিশ্বাসের কারণে মানুষ প্রতারণার শিকার হয়- উদ্দীপকের আলোকে মন্তব্যটি 'সিরাজউদ্দৌলা নাটকের ক্ষেত্রে কতটুকু সত্য তা বিশ্লেষণ করো।",
          "explanation": "উদ্দীপকের রাশেদ সরল বিশ্বাসের কারণে যেভাবে প্রতারিত হয়েছে তা 'সিরাজউদ্দৌলা' নাটকের ক্ষেত্রে বাস্তব সত্য হয়ে দেখা দিয়েছে। আলোচ্য নাটকে নবাব সিরাজউদ্দৌলা ছিলেন সরলচিত্তের অধিকারী। তিনি বিশ্বাসঘাতক মিরজাফর এবং তার সহযোগীদের অকপটে বিশ্বাস করেছিলেন। কিন্তু তারা নবাবের সাথে বিশ্বাসঘাতকতা করেছিল। ইংরেজদের সঙ্গে গোপনে ষড়যন্ত্র করে নবাবকে নির্মম পরিণতি বরণ করতে বাধ্য করেছিল তারা। আর নবাব তাঁর সরল বিশ্বাসের কারণে অমাত্যবর্গের কাছে এভাবে প্রতারিত হয়েছিলেন।উদ্দীপকে আমরা রাশেদের মাঝে সরলতার প্রতিফলন লক্ষ করি। সে রাস্তায় দাঁড়িয়ে থাকা লোকটিকে পঙ্গু ভেবে তার উপকার করতে চেয়েছিল। কিন্তু লোকটি রাশেদের সাথে কৃতঘ্ন আচরণ করেছে, প্রতারণার আশ্রয় নিয়ে বাইক নিয়ে পালিয়েছে। পঙ্গুত্বের মুখোশ পরা লোকটি রাশেদের সজো এ ধরনের আচরণ করতে পেরেছে কেবল তার সরলতার কারণে। 'সিরাজউদ্দৌলা' নাটকে আমরা নবাবকে প্রতারিত হতে দেখেছি তাঁর সরলতার কারণে। একই কারণে উদ্দীপকের রাশেদকেও আমরা প্রতারিত হতে দেখি। তারা যদি সহজেই অন্যের ওপর বিশ্বাস স্থাপন না করত, তাহলে এভাবে প্রতারিত হতো না। তাই নিশ্চিতভাবেই বলা যায়, সরল বিশ্বাসের কারণে মানুষের প্রতারিত হওয়ার বিষয়ে প্রশ্নে উল্লিখিত মন্তব্যটি 'সিরাজউদ্দৌলা' নাটকে পুরোপুরি সত্য হয়ে ধরা দিয়েছে।"
        }
      ]
    },
    {
      "number": "11",
      "uddipok": "ব্যাংক ম্যানেজার মনোয়ার হোসেন অত্যন্ত সরলমনা ও উদার প্রকৃতির মানুষ। ব্যাংকের প্রতিটি কর্মচারীকে তিনি অগাধ বিশ্বাস করেন। তাঁর মামার অনুরোধে মাকসুদ হাসান নামের এক ব্যক্তিকে তিনি ক্যাশিয়ার পদে নিয়োগ দেন এবং সিন্দুকের চাবি হস্তান্তর করেন। একদিন রাতের অন্ধকারে নৈশ প্রহরীর সহায়তায় মাকসুদ হাসান ব্যাংকের সকল অর্থসম্পদ আত্মসাত করে আত্মগোপন করেন।",
      "tag": "RB, CB, CTG.B, BB 18",
      "sub_questions": [
        {
          "label": "ক",
          "question": "সিরাজউদ্দৌলা নাটকের প্রথম সংলাপ কার?",
          "explanation": "'সিরাজউদ্দৌলা' নাটকের প্রথম সংলাপ ক্যাপ্টেন ক্লেটনের।"
        },
        {
          "label": "খ",
          "question": "রবার্ট ক্লাইভ নারীর ছদ্মবেশে মিরনের বাড়ি এসেছিল কেন?",
          "explanation": "গুপ্তচরের চোখ ফাঁকি দিয়ে নবাবের বিরুদ্ধে ষড়যন্ত্রে যোগ দিতে রবার্ট ক্লাইভ নারীর ছদ্মবেশে মিরনের বাড়িতে এসেছিল। নবাব সিরাজউদ্দৌলাকে সিংহাসনচ্যুত করতে রবার্ট ক্লাইভ এবং নবাবের অমাত্যবর্গ মিরনের বাড়িতে গোপন বৈঠক ডাকে। বৈঠকে মিরজাফর, ওয়াটস, রায়দুর্লভসহ সমস্ত বিশ্বাসঘাতকেরা উপস্থিত হয়। নবাবের গুপ্তচরেরা যেন এই গোপন বৈঠকের খবর না পায় এবং তাদের ধরতে না পারে সেজন্য রবার্ট ক্লাইভ নারীর ছদ্মবেশ ধারণ করে মিরনের বাড়িতে উপস্থিত হয়।"
        },
        {
          "label": "গ",
          "question": "উদ্দীপকের যে বিষয়গুলো 'সিরাজউদ্দৌলা' নাটকের সাথে সামঞ্জস্যপূর্ণ তার তুলনামূলক আলোচনা করো।",
          "explanation": "উদ্দীপকের ব্যাংক ম্যানেজারের সরল বিশ্বাস এবং মাকসুদ হাসানের প্রতারণার বিষয়টি 'সিরাজউদ্দৌলা' নাটকের সাথে সামঞ্জস্যপূর্ণ। 'সিরাজউদ্দৌলা' নাটকে নবাব ছিলেন উদার ও সরলমনা। নবাবের এ ধরনের মানসিকতার সুযোগ নিয়েছিল মিরজাফর ও তার দোসরেরা। তারা গোপনে ইংরেজদের সাথে পরামর্শ করে সিরাজউদ্দৌলাকে ক্ষমতাচ্যুত করার ষড়যন্ত্র করে। বিশ্বাসঘাতক অমাত্যদের দ্বারা প্রতারিত হয়ে নির্মম পরিণতির শিকার হন নবাব। উদ্দীপকে ব্যাংক ম্যানেজার মনোয়ার হোসেন উদার প্রকৃতির মানুষ। তাই মাকসুদ হাসান নামের লোকটির প্রতি সহজেই নির্ভর করেছিলেন তিনি। কিন্তু মাকসুদ হাসান ব্যাংক ম্যানেজারের এই বিশ্বাসের মর্যাদা রাখেননি। তিনি গোপনে নৈশপ্রহরীর সহায়তায় ব্যাংকের সকল অর্থ-সম্পদ আত্মসাৎ করে আত্মগোপন করেণ। ব্যাংক ম্যানেজারের উদারতার বিপরীতে মাকসুদ হাসানের এ প্রতারণার বিষয়টি 'সিরাজউদ্দৌলা' নাটকে বর্ণিত নবাবের সাথে অমাত্যবর্গের বিশ্বাসঘাতকতাকেই মনে করিয়ে দেয়।"
        },
        {
          "label": "ঘ",
          "question": "নবাব সিরাজউদ্দৌলার অদূরদর্শিতাসমূহ উদ্দীপকের ব্যাংক ম্যানেজারের আলোকে বিশ্লেষণ করো।",
          "explanation": "উদ্দীপকের ব্যাংক ম্যানেজারের মতোই 'সিরাজউদ্দৌলা' নাটকের নবাবও অদূরদর্শিতার কারণে প্রতারিত হয়েছিলেন। আলোচ্য নাটকে নবাব সিরাজউদ্দৌলাকে বেশ কিছু অদূরদর্শী সিদ্ধান্ত নিতে দেখা যায়। তিনি সহজেই তাঁর অমাত্যবর্গকে বিশ্বাস করেছিলেন। মিরজাফর ও তার দোসরদের কর্মকান্ড সম্পর্কে আভাস পেয়েও তাদের বিরুদ্ধে কঠোর কোনো পদক্ষেপ নেননি তিনি। উলটো মিরজাফরের ওপরই পলাশির যুদ্ধের দায়িত্বভার অর্পণ করেছেন। ফলে চরম মূল্য দিতে হয়েছে তাঁকে। মিরজাফর ও তার সহযোগীদের বিশ্বাসঘাতকতায় বাংলার স্বাধীনতা বিসর্জন দিতে বাধ্য হয়েছেন নবাব সিরাজউদ্দৌলা। উদ্দীপকে ব্যাংক ম্যানেজারের মধ্যে দূরদর্শিতার অভাব লক্ষণীয়। তিনি মামার অনুরোধে ভালো-মন্দ না ভেবেই মাকসুদ হাসানকে ক্যাশিয়ার পদে চাকরি দিয়েছেন। আবার সরল বিশ্বাসের কারণে তার কাছে সিন্দুকের চাবিও হস্তান্তর করেছেন। আর এই সুযোগ নিয়ে অসৎ চরিত্রের মাকসুদ ব্যাংকের অর্থ আত্মসাৎ করে পালিয়েছেন। এ ঘটনায় ব্যাংক ম্যানেজারের অদূরদর্শিতা অনেকাংশেই ভূমিকা রেখেছে। সিরাজউদ্দৌলা' নাটকে নবাবের পরিণতির জন্য তাঁর অদূরদর্শী সিদ্ধান্ত পরোক্ষ ভূমিকা পালন করেছে। তিনি যদি মিরজাফর ও তার অনুগতদের ওপর নির্ভর না করতেন তাহলে তাঁকে করুণ পরিণতি বরণ করতে হতো না। উদ্দীপকের ব্যাংক ম্যানেজারের ক্ষেত্রেও একই কথা প্রযোজ্য। তিনিও ভুল সিন্ধান্তের কারণেই ক্ষতির সম্মুখীন হয়েছেন। সময়োচিত সিদ্ধান্তই তাদের দুজনকে দুঃখজনক পরিণতি থেকে রক্ষা করতে পারত। তাই নিশ্চিতভাবেই বলা যায়, অদূরদর্শী সিদ্ধান্তই উদ্দীপকের ব্যাংক ম্যানেজার এবং আলোচ্য নাটকের নবাব সিরাজউদ্দৌলার নির্মম পরিণতির কারণ।"
        }
      ]
    }
  ]
}