{
  "title": "রেসিডেন্সিয়াল কলেজ ২০২৩",
  "subtitle": "ক-বিভাগঃ গদ্য (4)",
  "questions": [
    {
      "number": "1",
      "uddipok": "তরুণ নামের জয়মুকুট শুধু তাহারই যাহার শক্তি অপরিমাণ, গতিবেগ ঝঞ্ঝার ন্যায়, তেজ নির্মেঘ আষাঢ় মধ্যাহ্নের মার্তণ্ড প্রায়, বিপুল যাহার আশা, ক্লান্তিহীন যাহার উৎসাহ, বিরাট যাহার ঔদার্য। অফুরন্ত যাহার প্রাণ, অটল যাহার সাধনা, মৃত্যু যাহার মুঠিতলে।",
      "tag": "DRMC 23",
      "sub_questions": [
        {
          "label": "ক",
          "question": "'আমার পথ' প্রবন্ধে পথপ্রদর্শক কে?",
          "explanation": ""
        },
        {
          "label": "খ",
          "question": "যার ভিতরে ভয়, সেই বাইরে ভয় পায়।” উক্তিটি দ্বারা কী বোঝানো হয়েছে।",
          "explanation": ""
        },
        {
          "label": "গ",
          "question": "উদ্দীপকের সাথে আমার পথ' প্রবন্ধের সাদৃশ্যপূর্ণ দিকটি আলোচনা করো ।",
          "explanation": ""
        },
        {
          "label": "ঘ",
          "question": "“তারণ্য শক্তিই সত্য ও সুন্দর পৃথিবী গড়তে ভূমিকা রাখতে পারে।”— 'আমার পথ প্রবন্ধের আলোকে উক্তিটি বিশ্লেষণ করো।",
          "explanation": ""
        }
      ]
    },
    {
      "number": "2",
      "uddipok": "শরৎচন্দ্রের ‘মহেশ’ গল্পে গফুরের প্রিয় গরুটির নাম মহেশ। দরিদ্র গফুর নিরীহ পশুটিকে ঠিকমতো খাবারের জোগান দিতে পারে না। ফসল নষ্ট করার জন্য তাকে জমিদারের শাস্তিও পেতে হয়েছে। একদিন তৃষ্ণার্ত মহেশ পানির জন্য গফুরের মেয়ে আমিনার মাটির পাত্র ভেঙে ফেলে। রাগান্বিত গফুর লাঙলের ফলা দিয়ে মাথায় আঘাত করলে মহেশ মারা যায়। গোহত্যার প্রায়শ্চিত্ত করতে গফুর রাতের আঁধারে মেয়েকে নিয়ে পালিয়ে যেতে বাধ্য হয়।",
      "tag": "DIN.B 24,SB 22,DRMC 23,ACC 23",
      "sub_questions": [
        {
          "label": "ক",
          "question": "",
          "explanation": "ক। 'বিলাসী' গল্পটি প্রথম 'ভারতী' পত্রিকায় প্রকাশিত হয় ।"
        },
        {
          "label": "খ",
          "question": "",
          "explanation": "খ। প্রশ্নোক্ত উক্তিটিতে গ্রামের মধ্যে মৃত্যুঞ্জয়ের নেতিবাচক ভাবমূর্তিকে ব্যঙ্গার্থে 'সুনাম' বলা হয়েছে। মৃত্যুঞ্জয় সম্পর্কে উদ্ধৃত উক্তিতে 'সুনাম' শব্দটি গল্পকথক ন্যাড়া 'দুর্নাম' অর্থে ব্যবহার করেছে। আত্মীয়-পরিজনহীন মৃত্যুঞ্জয়ের এক জ্ঞাতি খুড়া ছিল। সে তার নামে দুর্নাম রটনা করে বেড়াত। দুর্নাম রটানোর কারণে গ্রামের মধ্যে মৃত্যুঞ্জয়ের এমন একটা নেতিবাচক ভাবমূর্তি গড়ে উঠেছিল যে, গ্রামবাসী তার সঙ্গে প্রকাশ্যে মেলামেশা দূরে থাক, তার সঙ্গে সংশ্রব থাকার কথাটা পর্যন্ত স্বীকার করত না। নিজ গ্রামে মৃত্যুঞ্জয়ের এমন নেতিবাচক ভাবমূর্তি প্রসঙ্গেই গল্পটিতে উদ্ধৃত উক্তিটির অবতারণা করা হয়েছে।"
        },
        {
          "label": "গ",
          "question": "",
          "explanation": "গ। গফুরের জীবনবাস্তবতার সাথে 'বিলাসী' গল্পের মৃত্যুঞ্জয়ের সমাজচ্যুত হওয়ার ঘটনার সাদৃশ্য রয়েছে। 'বিলাসী' গল্পের মৃত্যুঞ্জয় অসুস্থ হয়ে পড়লে তাকে সেবা-শুশ্রূষা করে সুস্থ করে তোলে সাপুড়ের মেয়ে বিলাসী। পরবর্তী সময়ে বিলাসীর গুণমুগ্ধ হয়ে তাকে ভালোবেসে বিয়ে করে মৃত্যুঞ্জয়। এ কারণে রক্ষণশীল হিন্দু সমাজের চাপে পড়ে জাত বিসর্জন দিয়ে সাপুড়ে হতে হয় মৃত্যুঞ্জয়কে। উদ্দীপকের গফুর রেগে গিয়ে লাঙলের ফলা দিয়ে তার প্রিয় গরু মহেশকে আঘাত করে। ফলে মহেশ মারা যায়, যা তাকে অত্যন্ত ব্যথিত করে। কিন্তু এর ফলে সমাজপতিদের চাপে তাকে গোহত্যার প্রায়শ্চিত্ত করার মতো শাস্তির সম্মুখীন হতে পারে। তাই শাস্তি থেকে বাঁচতে বাধ্য হয়ে গফুর রাতের অন্ধকারে মেয়েকে নিয়ে পালিয়ে যায়। এক্ষেত্রে গোহত্যার ঘটনাটি তার ইচ্ছাকৃত ছিল না, তবুও সমাজের ভয়ে তাকে তার বাড়িঘর ছেড়ে পালিয়ে যেতে হয়। অন্যদিকে, 'বিলাসী' গল্পের মৃত্যুঞ্জয় বিলাসীকে ভালোবেসে বিয়ে করে সমাজচ্যুত হয়। গফুরের জীবনবাস্তবতার সাথে 'বিলাসী' গল্পের এই ঘটনার সাদৃশ্য বিদ্যমান ।"
        },
        {
          "label": "ঘ",
          "question": "",
          "explanation": "ঘ। তৎকালীন রক্ষণশীল সমাজ বাস্তবতার নিরিখে উদ্দীপকের ‘গোহত্যা' এবং গল্পের 'অন্নপাপ' মূলত একই সূত্রে গাঁথা । সেকালে রক্ষণশীল হিন্দু সমাজের বিভিন্ন কুসংস্কারের মধ্যে অন্যতম ছিল 'অন্নপাপ' নামক প্রচলিত ধারণা। অন্নপাপ বলতে সমাজে উঁচু জাতের কেউ নিচু জাতের কারো হাতে ভাত খাওয়াকে বোঝায়। গল্পের মৃত্যুঞ্জয় সাপুড়ে কন্যা বিলাসীর গুণমুগ্ধ হয়ে তাকে বিয়ে করলে অন্নপাপের অভিযোগে তাদের সমাজচ্যুত করা হয়৷ উদ্দীপকের গফুরের অত্যন্ত প্রিয় গরু মহেশ। দারিদ্র্যের কারণে গফুর ঠিকমতো তার খাওয়ার ব্যবস্থা করতে পারে না। একদিন রাগের মাথায় মহেশকে আঘাত করলে মহেশ মারা যায়। এমতাবস্থায় গোহত্যার অভিযোগে তাকে কঠোর শাস্তির সম্মুখীন হতে হবে। তাই নিজেকে বাঁচাতে সে সপরিবারে রাতের আঁধারে পালিয়ে যায়। তার এই গ্রামছাড়া হওয়ার কারণ তৎকালীন সমাজের কুসংস্কার ও সংকীর্ণ চিন্তাধারা। 'বিলাসী' গল্পে গল্পকার তৎকালীন রক্ষণশীল সমাজের ভয়াবহ রূপটি উন্মোচন করেছেন। অসবর্ণের হওয়ায় সেই সমাজ বিলাসী-মৃত্যুঞ্জয়ের বিয়েকে স্বীকৃতি দেয় না। উপরন্তু অন্নপাপের অজুহাতে তাদের নিপীড়ন করে গ্রামছাড়া করে । ফলে বাধ্য হয়েই মৃত্যুঞ্জয়কে সাপুড়ে জীবন গ্রহণ করতে হয় এবং পরিণতিতে সর্প দংশনে মৃত্যু হয় তার। একইভাবে, গোহত্যার কারণে রক্ষণশীল সমাজের শাস্তির ভয়েই গফুরকেও গ্রাম ছাড়তে হয়। এই গোহত্যাজনিত অপরাধ বা অন্নপাপ মূলত রক্ষণশীল মানসিকতারই প্রকাশ। এ দিক বিচারে প্রশ্নোক্ত মন্তব্যটি যথাযথ ।"
        }
      ]
    },
    {
      "number": "3",
      "uddipok": "পরের হিতের জন্য ভাব যদি নিরবধি! নিজ সুখ ভুলে গিয়ে ভাবিলে পরের কথা, মুছালে পরের অশ্রু মুচালে পরের ব্যথা! আপনাকে বিলাইয়া দীন-দুঃখীদের মাঝে, বিদূরিলে পর দুঃখ সকালে বিকালে সাঁঝে।",
      "tag": "BB 22,DRMC 23",
      "sub_questions": [
        {
          "label": "ক",
          "question": "",
          "explanation": "'তুমি অধম তাই বলিয়া আমি উত্তম হইব না কেন?'— উক্তিটি বঙ্কিমচন্দ্রের । এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "‘সর্বজীবের হিত' কথাটি দ্বারা সকল জীবের প্রতি সহানুভূতি, কল্যাণ করার মানসিকতা রাখার আহ্বানকে বোঝানো হয়েছে । সকল ধর্ম ও ধর্ম-প্রবর্তকেরা মানুষের ভালো করা; মানুষের কল্যাণ করা, তাদেরকে সুখ-শান্তি দানের কথা বলেছেন। তাঁরা বারবার মানব-কল্যাণে নিয়োজিত থাকার নির্দেশ দিয়েছেন। শুধু তা-ই নয়, তাঁরা সকল জীবের হিত করার নির্দেশও দিয়েছেন। কারণ, সকল জীবেরই ভালোভাবে বাঁচার অধিকার আছে। তাই সকল জীবকে নিরাপদে রাখার চেষ্টা করতে হবে । এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "উদ্দীপকের সুখ প্রকৃতপক্ষে ‘মানব-কল্যাণ' প্রবন্ধের মানুষের সার্বিক কল্যাণের প্রয়াসে নিহিত রয়েছে ।  ‘মানব-কল্যাণ' প্রবন্ধে মানুষের কল্যাণ করার মাঝে সুখ অন্বেষণের বিষয়টি ইঙ্গিত করা হয়েছে। এ. কল্যাণ হবে মানুষের সার্বিক কল্যাণ করার প্রচেষ্টা। কেবল লোক দেখানো দান-খয়রাত কখনো মানব-কল্যাণ হতে পারে না। এটি মানবতার জন্য অবমাননাকর। তাই মানুষের প্রকৃত সুখ নিশ্চিত করতে হলে সংকীর্ণ মনোভাব পরিহার করে উদার হতে হবে। উদ্দীপকের সুখ নিহিত রয়েছে অপরের কল্যাণ চিন্তায় । এই পৃথিবীতে ভোগে সুখ নয়, ত্যাগেই প্রকৃত সুখ। অন্যের মঙ্গল চিন্তা করার মাঝে নিজের প্রশান্তি খুঁজে নিতে হয়। নিজ সুখ বিসর্জন দিয়ে অন্যের কথা ভাবা দরকার । অপরের চোখের অশ্রু ও ব্যথা দূর করতে পারা কম কথা নয় । যারা নিজেকে দীন-দুঃখীর মাঝে বিলিয়ে দিয়ে আনন্দ পায়, তারাই প্রকৃতপক্ষে সুখী। উদ্দীপকের এই সুখ ‘মানব-কল্যাণ' প্রবন্ধের নিঃস্বার্থ অপরের মঙ্গল করার প্রচেষ্টায় নিহিত। কেবল দান করে নিজেকে দানবীর ভাবার প্রয়াস কখনো মানবকল্যাণ হতে পারে না। এতে আত্মপ্রচারই মুখ্য হয়ে ওঠে বিধায় মানব মর্যাদার হানি ঘটে। তাই মনুষ্যত্বের অবমাননা হয় এমন উদ্দেশ্য মুক্ত হয়ে শুধু মানুষের কল্যাণ চিন্তার প্রয়াসই প্রকৃত মানবকল্যাণ। যাতে উদ্দীপকের প্রকৃত সুখ নিহিত । এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "উদ্দীপকের মূলভাব ‘মানব-কল্যাণ’ প্রবন্ধের আত্মমর্যাদা, মুক্তবুদ্ধির চর্চা, মানবকল্যাণে ব্যক্তি ও প্রতিষ্ঠানের কর্তব্য প্রভৃতি মূলভাবকে সামগ্রিকভাবে ফুটিয়ে তোলেনি।  ‘মানব-কল্যাণ’ প্রবন্ধের মূলভাবে সামগ্রিকভাবে ফুটে উঠেছে মানবকল্যাণের উদ্দেশ্য, ধরন, প্রভাব ইত্যাদি। লোক-দেখানো মানবকল্যাণ যে মানুষের আত্মমর্যাদা নষ্ট করে, সে বিষয়টিতেও আলোকপাত করা হয়েছে। তাছাড়া মুক্তিবুদ্ধির চর্চার মাধ্যমে কীভাবে কল্যাণময় পৃথিবী গড়ে তোলা সম্ভব, সেটিও তুলে ধরা হয়েছে। সামগ্রিকভাবে মানবকল্যাণ করতে হলে ব্যক্তির সাথে রাষ্ট্র ও অন্যান্য প্রতিষ্ঠানকে ভূমিকা রাখতে হয় । উদ্দীপকের মূলভাবে কেবল অপরের কল্যাণ করার কথা বলা হয়েছে। নিজের সুখ বিসর্জন দিয়ে হলেও অন্যের হিত চিন্তা করা প্রয়োজন। দীন- দুঃখীর মাঝে নিজেকে বিলিয়ে দিতে হবে। সকাল-সন্ধ্যায় অন্যের দুঃখ দূর করার প্রচেষ্টায় থাকতে হবে।মানব কল্যাণ প্রবন্ধে শুধু অপরের কল্যাণ করাকেই মূল প্রাতিপাদ্য করা হয়নি,বরং অন্যের মঙ্গল যেন যথাযথভাবে হয় সে বিষয়ে দৃষ্টি আকর্ষণ করা হয়েছে।তুচ্ছ জিনিস দান করে জাহির করা হয়মানবতার দরদি হিসেবে। এসবের মূল উদ্দেশ্য মানবকল্যাণ নয়। এতে মানুষকে হেয়প্রতিপন্ন করা হয়। মানব মর্যাদা নষ্ট করে কখনো কারো কল্যাণ করা যায় না। সামান্য কিছু দেওয়ার নাম মানবকল্যাণ নয় । মানুষের সার্বিক মঙ্গল করার প্রয়াসই প্রকৃত অর্থে মানবকল্যাণ। এ কাজ রাষ্ট্রকেও করতে হবে। একাকী কারো পক্ষে মানুষের সার্বিক কল্যাণ করা অসম্ভব। মুক্তিবুদ্ধির সাহায্যে সুপরিকল্পিত পথেই কল্যাণময় পৃথিবী গড়ে তোলা সম্ভব। মানুষকে তুচ্ছ-তাচ্ছিল্য কিংবা কোনো রকম অপমান-অবমাননার পথ ধরে মানবকল্যাণ সাধিত হতে পারে না। প্রবন্ধের এই সামগ্রিক মূলভাব উদ্দীপকের মূলভাবে ফুটে ওঠেনি। কেবলমাত্র অন্যের কল্যাণের জন্য নিজেকে নিয়োজিত রাখার মূলভাবই উদ্দীপকে প্রতীয়মান হয়। এই পর্যন্ত ২ পয়েন্ট"
        }
      ]
    },
    {
      "number": "4",
      "uddipok": "১৯৭১ সাল। পাক বাহিনীর অত্যাচারে দিশেহারা, পর্যুদস্ত দেশ। মাঠ-ঘাট পেরিয়ে মিলিটারি-রাজাকারের চোখ এড়িয়ে ভারতের আশ্রয় শিবিরের উদ্দেশ্যে ছুটে চলার প্রাণান্তকর চেষ্টা বৃদ্ধা আদুরির। হঠাৎ ক্ষেতের মধ্যে গুলিবিদ্ধ মায়ের লাশের পাশে কান্নারত এক শিশুকে দেখে থমকে যায় আদুরি। নিঃস্ব কোলে তুলে নেয় অসহায় শিশুটিকে। আবারও ছুটতে থাকে আদুরি। শিশুটিকে যে বাঁচাতেই হবে-ভাবতে ভাবতে সুদৃঢ় হয় বৃদ্ধার পদক্ষেপ।।",
      "tag": "DIN.B 22,DRMC 23",
      "sub_questions": [
        {
          "label": "ক",
          "question": "",
          "explanation": "ক। 'মাসি-পিসি' গল্পে উল্লিখিত বাবুর নাম গোকুল ।"
        },
        {
          "label": "খ",
          "question": "",
          "explanation": "খ। প্রশ্নোক্ত উক্তিটির মাধ্যমে বদমায়েশ কানাই ও তার দলের বিরুদ্ধে পিসির প্রতিবাদী চেতনা ও দৃঢ় মনোভাবের পরিচয় প্রকাশ পায় । 'মাসি-পিসি' গল্পে মাসি ও পিসি দুজনেই বিধবা। তাঁরা আহ্লাদিকে আগলে রেখেছেন সকল লম্পটের কুদৃষ্টি থেকে। রাতের বেলা ষড়যন্ত্র করে কানাই ও তার দল মাসি ও পিসিকে কাছারিতে নিয়ে যেতে চাইলে মাসি ও পিসি তার কুমতলব বুঝতে পারেন। কৌশলে কানাই ও তার দল আহ্লাদির কোনো ক্ষতি করতে পারে তা মাসি ও পিসি দুজনেই টের পান। তাই তাঁরাও প্রতিরোধ গড়ে তোলেন কানাই ও তার দলের বিরুদ্ধে। মাসি ও পিসি রাতের বেলা কাছারিতে না যাওয়ার সিদ্ধান্তে কতটা দৃঢ়প্রতিজ্ঞ তা বোঝা যায় পিসির প্রশ্নোক্ত উক্তিতে ।"
        },
        {
          "label": "গ",
          "question": "",
          "explanation": "গ। উদ্দীপকে বর্ণিত শিশুটির সাথে ‘মাসি-পিসি' গল্পের আহ্লাদির অনাথিনী হয়ে অন্যের কাছে আশ্রিত হওয়ার দিক থেকে মিল রয়েছে। 'মাসি-পিসি' গল্পে স্রোতের বিপরীতে জীবন সংগ্রামে বেঁচে থাকা নারীদের কথা বলা হয়েছে। তৎকালীন সমাজে নারীদের প্রতি নির্মম নির্যাতন করা হতো। বাবা- মা মরা আহ্লাদি সেই নির্যাতনের শিকার একজন কিশোরী চরিত্র । বাবা-মাকে হারিয়ে আহ্লাদির জীবনসংগ্রাম ছিল অত্যন্ত বন্ধুর। সমাজের দুষ্ট লোকদের নজর থেকে নিজেকে রক্ষা করে বেঁচে থাকা, স্বামীর নির্যাতন থেকে নিজেকে বাঁচানো ছিল অত্যন্ত কঠিন। এই বাস্তবতায় মাসি ও পিসি তাদের আপ্রাণ চেষ্টায় আহ্লাদিকে সমাজে রূঢ় বাস্তবতা থেকে আগলে রাখত।  উদ্দীপকের মাতৃহারা কান্নারত শিশুটি ছিল আহ্লাদির প্রতিরূপ। কান্নারত শিশুটিকে এই কঠিন রূঢ় পৃথিবীতে নিরাপদে মানুষ করার জন্য দায়িত্ব গ্রহণ করে আদুরি। আদুরি কঠিন বাস্তবতায় নিজের সংকটের কথা মনে না করে মাতৃহারা শিশুকে মায়ের মমতা দিয়ে মানুষ করার দায়িত্ব গ্রহণ করে। নিজের জীবন সংকটাপন্ন জেনেও আদুরি অনাথ শিশুর দায়িত্ব গ্রহণ করে। শিশুটিকে বাঁচানোর জন্য যুদ্ধরত দেশ থেকে নিরাপদে পালিয়ে যেতে থাকে । তাই বলা যায়, অনাথিনীর দিক থেকে উদ্দীপকের কান্নারত মেয়ে ও আহ্লাদির মিল রয়েছে।"
        },
        {
          "label": "ঘ",
          "question": "",
          "explanation": "ঘ। ভাবতে ভাবতে সুদৃঢ় হয় বৃদ্ধার পদক্ষেপ।' উক্তিটি যথার্থ-কেননা আদুরি কান্নারত শিশুকে মানুষ করার দায়িত্ব নিয়ে তার জন্য বাঁচার স্বপ্ন দেখে । 'মাসি-পিসি' গল্পে মাসি-পিসি অভাগা দুই নারী চরিত্র। এই সমাজব্যবস্থায় মাসি-পিসির আপন বলে তেমন কেউ নেয়। দুজনই স্বামী-সন্তান হারিয়ে আহ্লাদির বাবার বাড়িতে আশ্রয় নিয়েছিল । আহ্লাদির বাবা দুর্ভিক্ষের সময় খাবার দায়িত্ব না নিয়ে শুধু থাকার জায়গা দিয়েছিল। এর মধ্যে জগুর অত্যাচারে আহ্লাদিও তার বাবার বাড়ি ওঠে এই অবস্থায় আহ্লাদির বাবাও মৃত্যুবরণ করেন। তখন আহ্লাদির দায়িত্ব এসে পড়ে মাসি-পিসির ওপর। আহ্লাদিকে কেন্দ্র করে তাদের বাঁচার স্বপ্ন আরও দৃঢ় হয়ে ওঠে। মাসি-পিসি তখন আহ্লাদিকে এই রূঢ় সমাজব্যবস্থায় নিরাপদে ও নির্বিঘ্নে মানুষ করার জন্য কঠিন পদক্ষেপ নেয়। তাদের বেঁচে থাকার পদক্ষেপ আরও দৃঢ় ও সুসংহত হয়।  উদ্দীপকের আদুরি যেন মাসি-পিসির অন্য সংস্করণ। আদুরিও যে সমাজে বসবাস করত সেই সমাজ ছিল যুদ্ধবিধ্বস্ত। পাকিস্তানি বাহিনী দ্বারা তারা অত্যাচারিত ও বিপর্যস্ত। তাই সে নিজের জীবন বাঁচাতে নিরাপদে আশ্রয়ের জন্য ছুটে চলছিল। এমন অবস্থায় অনাথ এক শিশুকে পেয়ে নতুন করে বাঁচার স্বপ্নে বিভোর আদুরি। আদুরি শিশুটিকে বুকে নিয়ে নিজের জন্য না বেঁচে শিশুটির জন্য বেঁচে থাকার চিন্তা করে । শিশুটির জন্য বেঁচে থাকার জন্য আদুরির পদক্ষেপ দৃঢ় হয় ।  উদ্দীপক ও ‘মাসি-পিসি' গল্পের আলোকে বলা যায়, শিশুটিকে নিয়ে নিরাপদে বাঁচার ভাবনা থেকে আদুরির মতো বৃদ্ধার পদক্ষেপ সুদৃঢ় হয়। মানুষ যখন জীবনের শেষ পর্যায়ে চলে আসে তখন তারা সন্তানের মধ্য দিয়ে বাঁচার স্বপ্ন দেখে। মাসি-পিসি গল্পে আমরা মাসি-পিসিকে দেখি আহ্লাদিকে আশ্রয় করে বাঁচার স্বপ্ন দেখতে। আবার উদ্দীপকেও আদুরির অনাথ শিশুটিকে কেন্দ্র করে বেঁচে থাকার প্রত্যাশার দিকটি ব্যক্ত হয়েছে। শিশুটিকে কেন্দ্র করে বেঁচে থাকার বাসনায় বৃদ্ধার পদক্ষেপ দৃঢ় হয়। তাই বলা যায়, শিশুটিকে আশ্রয় করে বেঁচে থাকার জন্য আদুরির পদক্ষেপ দৃঢ় হয় ।"
        }
      ]
    },
    {
      "number": "1",
      "uddipok": "পরিচয়ে আমি বাঙালি, আমার আছে ইতিহাস গর্বের- কখনোই ভয় করিনিকো আমি উদ্যত কোন খড়গের। শত্রুর সাথে লড়াই করেছি, স্বপ্নের সাথে বাস; অস্ত্রেও শান দিয়েছি যেমন শস্য করেছি চাষ; একই হাসি মুখে বাজিয়েছি বাঁশি গলায় পড়েছি ফাঁস আপোষ-করিনি কখনোই আমি- এই হলো ইতিহাস।",
      "tag": "JB 23,DB, DIN.B, JB, SB 18,MCC 24,DRMC 23",
      "sub_questions": [
        {
          "label": "ক",
          "question": "'কিংবদন্তি' শব্দের অর্থ কী?",
          "explanation": "'কিংবদন্তি' শব্দের অর্থ- জনশ্রুতি।"
        },
        {
          "label": "খ",
          "question": "তাঁর পিঠে রক্তজবার মত ক্ষত ছিল।\"- বুঝিয়ে লেখো।",
          "explanation": "বাঙালি জাতির ওপর অত্যাচারের ইতিহাস ব্যক্ত করতে গিয়ে কবি প্রশ্নোক্ত উক্তিটি করেছেন। 'আমি কিংবদন্তির কথা বলছি' কবিতায় কবি আমাদের পূর্বপুরুষদের সম্পর্কে বলেছেন। শত্রুরা আমাদের পূর্বপুরুষের ওপর যে অত্যাচার ও নির্যাতন করেছিল তা এখনো তাজা রয়েছে বোঝাতেই রক্তজবার প্রসজা ব্যবহৃত হয়েছে। পরাধীনতার কারণে পূর্বপুরুষদের ওপর বারবার অমানুষিক অত্যাচার নেমে এসেছে। বিদেশি শত্রুরা আমাদের সাথে ক্রীতদাসের মতো আচরণ করেছে। পূর্বপুরুষদের পরাধীনতা ও তাদের সেই অত্যাচারের মাত্রা বোঝাতেই আলোচ্য চরণটির অবতারণা করা হয়েছে।"
        },
        {
          "label": "গ",
          "question": "উদ্দীপকের ইতিহাস প্রসঙ্গ এবং 'আমি কিংবদন্তির কথা বলছি' কবিতায় ঐতিহ্যচেতনার সাদৃশ্য নির্দেশ করো।",
          "explanation": "উদ্দীপকে বর্ণিত বাঙালির হাজার বছরের ইতিহাস বর্ণনার সঙ্গে 'আমি কিংবদন্তির কথা বলছি' কবিতায় বর্ণিত ঐতিহ্যের চেতনাগত সাদৃশ্য পরিলক্ষিত হয়। 'আমি কিংবদন্তির কথা বলছি' কবিতাটি রচনার প্রেক্ষাপটে আছে বাঙালির জীবন-সংস্কৃতির চিরায়ত রূপ। এখানে আলোচিত হয়েছে বাঙালি জাতির সংগ্রাম, বিজয় ও মানবিক উদ্ভাসনের নানা দিক। বাঙালির পূর্বপুরুষের সাহসিকতার গৌরবোজ্জ্বল ইতিহাসের কথা উপস্থাপিত হয়েছে কবিতাটিতে। এই ইতিহাস মাটির কাছাকাছি থাকা মানুষদের ইতিহাস, যারা বাংলার অনার্য কৃষিজীবী সম্প্রদায়। উদ্দীপকে দীর্ঘ পথ-পরিক্রমার মধ্য দিয়ে এগিয়ে চলা বাংলা ও বাঙালির গৌরবময় ইতিহাসের কথা ব্যক্ত হয়েছে। এখানে উঠে এসেছে অন্যায়ের কাছে বাঙালির হার না মানা মনোভাবের দিকটি। বাংলার মানুষ হৃদয়ে সোনালি স্বপ্নের বীজ বপনের পাশাপাশি শত্রুর সাথে লড়াই করেছে দ্বিধাহীন চিত্তে। বাঙালির প্রকৃত ইতিহাস হলো শত্রুর সাথে কখনোই আপস না করার ইতিহাস। 'আমি কিংবদন্তির কথা বলছি' কবিতাতেও এই ইতিহাসের কথাই বর্ণিত হয়েছে, যার প্রবহমানতায় যুগে যুগে বিজয়ী হয়েছে বাঙালি। তাই বাঙালি জাতির ইতিহাসের পটভূমিতে উদ্দীপকের কবিতাংশ আলোচ্য কবিতার সঙ্গে চেতনাগত সাদৃশ্য রক্ষা করেছে।"
        },
        {
          "label": "ঘ",
          "question": "\"উদ্দীপকে প্রতিফলিত সংগ্রামীচেতনা যেন 'আমি কিংবদন্তির কথা বলছি' কবিতার ভাবসত্যের সংহতরূপ।\"- এ অভিমত মূল্যায়ন করো।",
          "explanation": "উদ্দীপকে প্রতিফলিত সংগ্রামী চেতনা যেন 'আমি কিংবদন্তির কথা বলছি' কবিতার ভাবসত্যের সংহতরূপ মন্তব্যটি যথার্থ। 'আমি কিংবদন্তির কথা বলছি' কবিতায় পরাধীনতার গ্লানি থেকে উত্তরণের জন্য বাঙালির দীর্ঘ সংগ্রামের ইতিহাস উঠে এসেছে। এ কবিতায় উচ্চারিত হয়েছে শিকড়সন্ধানী মানুষের সর্বাঙ্গীণ মুক্তির ঘোষণা। কবি তাঁর লেখনীর মধ্য দিয়ে আমাদের পূর্বপুরুষদের সাহসী ও গৌরবোজ্জ্বল ইতিহাসের কথা উপস্থাপন করেছেন। উদ্দীপকে বাঙালির আবহমান কালের সমৃদ্ধি ও শৌর্য-বীর্যের কথা অঙ্কিত হয়েছে। ইতিহাস অনুসন্ধানে দেখা যায়, বাঙালি কৃষিকাজে সমৃদ্ধি অর্জনের পাশাপাশি প্রস্তুত থেকেছে শত্রুকে মোকাবিলার জন্য। তাই মহান মুক্তিযুদ্ধের সময় অস্তিত্বের প্রয়োজনে বাঙালি সহজেই হাতে তুলে নিতে পেরেছিল আগ্নেয়্যন্ত। সেই অস্ত্রের আঘাতে শত্রুরা আত্মসমর্পণে বাধ্য হয়েছিল এবং এভাবেই রচিত হয়েছিল বাঙালির নতুন ইতিহাস। 'আমি কিংবদন্তির কথা বলছি' কবিতায় বাঙালির বীরত্বের পরিচয় ফুটে উঠেছে। দীর্ঘ সংগ্রামের পথ পাড়ি দিয়ে আমরা ছিনিয়ে এনেছি আমাদের কাঙ্ক্ষিত স্বাধীনতা। পরাধীনতার শৃঙ্খলে আবদ্ধ আমাদের পূর্বপুরুষদের দীর্ঘদিন ধরে সহ্য করতে হয়েছে সীমাহীন দুর্ভোগ। কিন্তু মুক্তিসংগ্রামীদের অদম্য মানসিকতার ফলেই আমরা পেয়েছি মুক্তির আনন্দ। অপরদিকে, উদ্দীপকেও বাঙালির আপসহীন মানসিকতার পরিচয় ফুটে উঠেছে। বাঙালি যে অস্ত্র দিয়ে শস্য চাষ করেছে, সেই অস্ত্র দিয়েই দেশকে শত্রুমুক্ত করেছে। সুতরাং, উদ্দীপকে বাঙালির যে আপসহীন মনোভাবের দিকটি উঠে এসেছে আলোচ্য কবিতায়, তা আরও সংহতরূপে প্রকাশ পেয়েছে। তাই প্রশ্নোক্ত মন্তব্যটিকে যথার্থ বলা যায়।"
        }
      ]
    },
    {
      "number": "2",
      "uddipok": "মোরা ঝঞ্ঝার মতো উদ্দাম মোরা ঝরনার মতো চঞ্চল মোরা বিধাতার মতো নির্ভয় মোরা প্রকৃতির মতো সচ্ছল মোরা আকাশের মতো বাধাহীন মোরা মরু সঞ্চার বেদুঈন।",
      "tag": "MB 24,DRMC 23,HC 23",
      "sub_questions": [
        {
          "label": "ক",
          "question": "'আঠারো বছর বয়স' থরোথরো কাঁপে কীসে?",
          "explanation": "ক) আঠারো বছর বয়স বেদনায় কাপে থরোথরো।"
        },
        {
          "label": "খ",
          "question": "\"এ বয়স তবু নতুন কিছু তো করে\"-ব্যাখ্যা কর।",
          "explanation": "খ) এ বয়স সকল বাধা পেরিয়ে নতুন ও প্রগতির পথে চলে সমাজের পরিবর্তন সাধন করতে পারে। তারুণ্য এর এই বয়সে অনেক ঘাত প্রতিঘাত আসে। অনেক পরিবর্তন আসে যা সহ্য করা হয়ে উঠে কষ্টকর তবে এই বয়সেই কেবল পারে সমাজের পরিবর্তন ঘটাতে তাই কবি তারুণ্য জাতীয় জীবন এর চালিকাশক্তি হয়ে দাড়াতে পারে বলে মনে করেন।"
        },
        {
          "label": "গ",
          "question": "উদ্দীপকের সঙ্গে 'আঠারো বছর বয়স' কবিতার যে দিকটি ফুটে ওঠেছে তা ব্যাখ্যা কর।",
          "explanation": "গ)উদ্দীপকের সঙ্গে আঠারো বছর বয়স কবিতার তারুণ্য বা আঠারো বছর বয়স এর ইতিবাচক দিকগুলো ফুটে উঠেছে। আঠারো বছর বয়স কবিতায় কবি বয়ঃসন্ধিকালের বৈশিষ্ট্য গুলো তুলে ধরেছেন। এ বয়স এর অদম্য সাহসে সকল বাধা বিপদ কে পেরিয়ে যাওয়ার এবং অন্যায় এর বিরুদ্ধে মাথা উচু করে দাড়াতে প্রস্তুত। উদ্দীপকে কবি বলেছেন তরুণেরা ঝরণার মতো চঞ্চল, বিধাতা র মতো নির্ভর, প্রকৃতি র মতো সচ্ছল, আকাশের মতো বাধাহীন আর মরুর মতো সঞ্চার বেদুইন। আঠারো বছর বয়স কবিতায় কবি তারুণ্যের এই দিকগুলো তুলে ধরেছেন। কবি বলেছেন এই বয়স জানে আত্মদানের পুণ্য। এই বয়স এ কোনো কিছু ভয় পায় না, অন্যায় এর বিরুদ্ধে বিদ্রোহ ঘোষণা করে। এই বয়সের আছে দুর্যোগ আর দুর্বিপাক মোকাবিলা করার অদম্য শক্তি ও মনোবল। জড় নিশ্চল প্রথাবদ্ধ জীবন কে পেছনে ফেলে নতুন জীবন রচনার স্বপ্ন কল্যাণ ও সেবাব্রত, উদ্দীপনা, সাহসিকতা, বলার দুর্বার গতি এইসব ই এই বয়সের বৈশিষ্ট্য। তাই বলা যায় উদ্দীপকের সঙ্গে আঠারো বছর বয়স কবিতার তারুণ্য বা আঠারো বছর বয়স এর ইতিবাচক দিকগুলো ফুটে উঠেছে।"
        },
        {
          "label": "ঘ",
          "question": "“উদ্দীপকটিতে 'আঠারো বছর বয়স' কবিতার আতঙ্ক ও আশঙ্কার কথা ব্যক্ত হয়নি\" মূল্যায়ন কর।",
          "explanation": "ঘ) উদ্দীপকটি তে আঠারো বছর বয়স কবিতার আতঙ্ক ও আশঙ্কার কথা ব্যক্ত হয়নি। উক্তি টি যথার্থ। আঠারো বছর বয়স কবিতায় কবি বয়ঃসন্ধিকালের বৈশিষ্ট্য গুলো তুলে ধরেছেন। এ বয়স এর অদম্য সাহসে সকল বাধা বিপদ কে পেরিয়ে যাওয়ার এবং অন্যায় এর বিরুদ্ধে মাথা উচু করে দাড়াতে প্রস্তুত। এই বয়সে অনেক আঘাত আসে অনেক ব্যর্থতার দীর্ঘনিঃশ্বাস এ বয়সে কালো অধ্যায় হয়ে উঠতে পারে বলে কবি মনে করেন। উদ্দীপকে উদ্দীপকে কবি বলেছেন তরুণেরা ঝরণার মতো চঞ্চল, বিধাতা র মতো নির্ভর, প্রকৃতি র মতো সচ্ছল, আকাশের মতো বাধাহীন আর মরুর মতো সঞ্চার বেদুইন। এখানে কেবল ই তারুণ্যের ইতিবাচক দিকগুলো তুলে ধরা হয়েছে। কিন্তু আঠারো বছর বয়স কবিতায় তারুণ্যের ইতিবাচক দিকগুলোর পাশাপাশি এই বয়সের আশঙ্কাগুলো ও তুলে ধরেছেন কবি। কবি বলেছেন এই বয়স এ অনুভূতির তীব্র তা বেশি থাকার কারণ এ মনোজগতে তার প্রতিক্রিয়া ও হয় গভীর। ভালো মন্দ ইতিবাচক নেতিবাচক নানা তত্ত্ব মতবাদ ভাবধারা সঙ্গে এই বয়স এ পরিচয় হয় বলে আর অভিজ্ঞতা কম থাকার কারণ এ তারা ভুল পথে যেতে পারে যা তার জীবনের জন্য ক্ষতিকর হতে পারে। এই সময় পদস্খলন হতে পারে যা জীবনে বিপর্যয় নিয়ে আসতে পারে। তাই এই বয়সে বিশেষ সচেতন ও সচেষ্ট থাকতে হয়। এই দিক গুলো উদ্দীপকে উল্লেখ নেই যা কবিতা য় রয়েছে৷ তাই বলা যায় উদ্দীপকটি তে আঠারো বছর বয়স কবিতার আতঙ্ক ও আশঙ্কার কথা ব্যক্ত হয়নি। উক্তি টি যথার্থ।"
        }
      ]
    },
    {
      "number": "3",
      "uddipok": "সাবাস বাংলাদেশ, এ পৃথিবী অবাক তাকিয়ে রয় জ্বলে পুড়ে মরে ছারখার তবু মাথা নোয়াবার নয়।",
      "tag": "CB 24,DB 19,DRMC 23",
      "sub_questions": [
        {
          "label": "ক",
          "question": "কবি শামসুর রাহমানের পৈতৃক নিবাস কোথায়?",
          "explanation": ""
        },
        {
          "label": "খ",
          "question": "\" এ রঙের বিপরীতে আছে অন্য রং” বলতে কী বোঝানো হয়েছে?",
          "explanation": ""
        },
        {
          "label": "গ",
          "question": "উদ্দীপকের সাথে ফেব্রুয়ারি ১৯৬৯' কবিতার কোন অংশবিশেষের সাদৃশ্য আছে? আলোচনা করো ।",
          "explanation": ""
        },
        {
          "label": "ঘ",
          "question": "উদ্দীপকটি ' ফেব্রুয়ারি ১৯৬৯' কবিতার সমগ্র ভাব ধারণ করেনি।” – মন্তব্যটি যাচাই করো।",
          "explanation": ""
        }
      ]
    },
    {
      "number": "1",
      "uddipok": "দিন কাটিয়া যায়। জীবন অতিবাহিত হয়। ঋতুচক্রে সময় পাক খায়। পদ্মার ভাঙন-ধরা মাটি ধসিতে থাকে, পদ্মার বুকে জল ভেদ করিয়া জাগিয়া ওঠে চর। অর্ধ-শতাব্দীর বিস্তীর্ণ চর পদ্মার ভালে আবার বিলীন হইয়া যায়। জেলে পাড়ার শিশুর ক্রন্দন কোনোদিন বন্ধ হয় না। ক্ষুধা-তৃষ্ণার দেবতা, হাসি কান্নার দেবতা, অন্ধকার আত্মার দেবতা – ইহাদের পূজা কোনোদিন সাঙ্গ হয় না ।",
      "tag": "MB 22,DRMC 23",
      "sub_questions": [
        {
          "label": "ক",
          "question": "'লালসালু' উপন্যাসটি প্রথম কত সালে প্রকাশিত হয়?",
          "explanation": ""
        },
        {
          "label": "খ",
          "question": "\"বিশ্বাসের, পাথরে যেন খোদাই সে চোখ।” – উক্তিটি দ্বারা কী বোঝানো হয়েছে?",
          "explanation": ""
        },
        {
          "label": "গ",
          "question": "উদ্দীপকের সাথে 'লালসালু' উপন্যাসে বর্ণিত কোন অঞ্চলের কীরূপ সাদৃশ্য পাওয়া যায়, ব্যাখ্যা করো।",
          "explanation": ""
        },
        {
          "label": "ঘ",
          "question": "“উদ্দীপকটি 'লালসালু' উপন্যাসের ভূমিকা অংশের সামান্য রূপায়ণ মাত্র।\" — মন্তব্যটি বিশ্লেষণ করো।",
          "explanation": ""
        }
      ]
    },
    {
      "number": "2",
      "uddipok": "মহৎ হওয়ার জন্য মানুষকে সততার চর্চা করতে হয়। কপটতার চর্চা মানুষকে অন্যের কাছে ঘৃণিত করে। কপট ব্যক্তিরা সাময়িকভাবে লাভবান হলেও একসময় মানুষের কাছে তাদের মুখোশ উম্মোচিত হয়। তখন তাদের লজ্জার সীমা থাকে না। তাই বলা হয়, সততাই সর্বোৎকৃষ্ট পন্থা।",
      "tag": "DRMC 23",
      "sub_questions": [
        {
          "label": "ক",
          "question": "নতুন পির কোন গ্রামে, এসেছিল?",
          "explanation": ""
        },
        {
          "label": "খ",
          "question": "“প্রবেশটা নাটকীয় হয়েছে সন্দেহ নেই।\" — মহব্বতনগর গ্রামে মজিদের প্রবেশকে নাটকীয় বলা হয়েছে কেন?",
          "explanation": ""
        },
        {
          "label": "গ",
          "question": "উদ্দীপকে বর্ণিত কপটতার বিষয়টি 'লালসালু' উপন্যাসের কোন দিকটির ওপর আলোকপাত করে?",
          "explanation": ""
        },
        {
          "label": "ঘ",
          "question": "“উদ্দীপকের বিষয়বস্তু ও মজিদের চেতনার অবস্থান এক নয়।” – মন্তব্যটি বিশ্লেষণ করো।",
          "explanation": ""
        }
      ]
    },
    {
      "number": "1",
      "uddipok": "ইতিহাসের এক বীর চরিত্র মহীশূরের টিপু সুলতান। ইংরেজদের বিরুদ্ধে টিপু যুদ্ধ করে প্রাণ দিয়েছেন। চতুর ইংরেজ টিপুর দরবারের এক উচ্চাভিলাষী সেনাপতিকে হাত করেছিল। এই সেনাপতি গোপনে টিপুর সব খবর ইংরেজদের কাছে পৌঁছে দিত। যুদ্ধের এক পর্যায়ে সে দূর্গের দরজা খুলে দিলে ইংরেজরা দুর্গে প্রবেশ করে। নিজ লোকের বিশ্বাসঘাতকতায় টিপু প্রাণ হারান।",
      "tag": "DB 17,DRMC 23",
      "sub_questions": [
        {
          "label": "ক",
          "question": "সিরাজউদ্দৌলার স্ত্রীর নাম কী?",
          "explanation": "সিরাজউদ্দৌলার স্ত্রীর নাম লুৎফুন্নেসা।"
        },
        {
          "label": "খ",
          "question": "\"শুভ কাজে অযথা বিলম্ব করা বুদ্ধিমানের কাজ নয়\"- ব্যাখ্যা করো।",
          "explanation": "নবাব সিরাজউদ্দৌলার বিরুদ্ধে ষড়যন্ত্রের এক পর্যায়ে নিজেদের ভাগ- বাটোয়ারা হিসেব করতে গিয়ে মিরজাফর প্রশ্নোক্ত মন্তব্যটি করেছিল। নবাব সিরাজউদ্দৌলার বিরুদ্ধে ষড়যন্ত্র করার জন্য তার সিপাহসালার ও কোম্পানির প্রতিনিধিরা মিরনের বাসগৃহে একত্রিত হয়েছিল। যুদ্ধে ক্লাইভ বিজয়ী হলে কে কতটা ভাগ পাবে তা নিয়ে দলিল তৈরি করেছিল তারা। কিন্তু দলিলে সই করতে গিয়ে তারা তর্কে জড়িয়ে পড়ে। তখন কালবিলম্ব না করে দলিলে সই করার মাধ্যমে নিজ স্বার্থকে পাকাপোক্ত করার জন্য মিরজাফর আলোচ্য উক্তিটি করে।"
        },
        {
          "label": "গ",
          "question": "উদ্দীপকের সেনাপতির সঙ্গে তোমার পঠিত নাটকের কোন চরিত্রের মিল রয়েছে? আলোচনা করো।",
          "explanation": "উদ্দীপকের সেনাপতির সঙ্গে 'সিরাজউদ্দৌলা' নাটকের বিশ্বাসঘাতক সেনাপতি ও অমাত্যদের মিল রয়েছে। আলোচ্য নাটকের নবাব সিরাজউদ্দৌলা ১৭৫৭ খ্রিষ্টাব্দের ২৩শে জুন পলাশির প্রান্তরে ইংরেজদের বিরুদ্ধে যুদ্ধে অবতীর্ণ হন। নবাব সিরাজউদ্দৌলা ছিলেন প্রকৃত বীর ও খাঁটি দেশপ্রেমিক। ইংরেজদের তুলনায় তাঁর অস্ত্র, গোলাবারুদ, সৈন্য সবই বেশি ছিল। কিন্তু যুদ্ধক্ষেত্রে তাঁর প্রধান সেনাপতি মিরজাফরসহ অধিকাংশ সৈন্য সক্রিয় ভূমিকা পালন না করে নিষ্ক্রিয় থাকে। এসব বিশ্বাসঘাতকের মধ্যে ছিল রাজবল্লভ, জগৎশেঠ, রায়দুর্লভ প্রমুখ। ফলে বিপুল পরিমাণ সমর-সামর্থ্য থাকা সত্ত্বেও নবাবের পরাজয় ঘটে।উদ্দীপকের টিপু সুলতান ইতিহাসের এক বীর চরিত্র। কিন্তু চতুর ইংরেজরা তার এক উচ্চাভিলাষী সেনাপতিকে কৌশলে হাত করেছিল। উক্ত সেনাপতির মতোই ঘটনা ঘটিয়েছিল আলোচ্য নাটকের সিরাজউদ্দৌলার সেনাপতি ও অমাত্যবর্গ। তারা ইংরেজদের সাথে হাত মিলিয়ে বাংলার স্বাধীনতা বিকিয়ে দিয়েছিল। উদ্দীপকের সেনাপতি যেভাবে বিশ্বাসঘাতকতা করে ইংরেজদের কাছে সব খবর পৌঁছে দিত সিরাজউদ্দৌলার বিশ্বাসঘাতক নিকটজনেরাও তাই করেছিল। অতএব, উদ্দীপকের সেনাপতির সঙ্গে আলোচ্য নাটকের সিরাজউদ্দৌলার প্রধান সেনাপতি মিরজাফর ও অমাত্যদের মিল রয়েছে"
        },
        {
          "label": "ঘ",
          "question": "'টিপু সুলতান এবং নবাব সিরাজউদ্দৌলার জীবনের নির্মম পরিণতি একই সূত্রে গাঁথা'- মন্তব্যটির যথার্থতা বিশ্লেষণ করো।",
          "explanation": "টিপু সুলতান ও নবাব সিরাজউদ্দৌলা দুজনকেই বিশ্বাসঘাতকতার শিকার হয়ে নির্মম পরিণতি বরণ করতে হয়েছে। 'সিরাজউদ্দৌলা' নাটকে নবাব সিরাজউদ্দৌলার ছিল বিপুলসংখ্যক সৈন্য ও সমর-সার্মথ্য। কিন্তু তাঁর দরবারের সেনাপতি ও অমাত্যবর্গ ছিল বিশ্বাসঘাতক। তারা ইংরেজ বেনিয়াদের সাথে হাত মিলিয়েছিল। এ বিশ্বাসঘাতকতা ও প্রাসাদ-ষড়যন্ত্রই নবাবের লক্ষ্য পূরণে অন্তরায় হয়ে দাঁড়ায়। এজন্য পলাশির যুদ্ধে তাঁকে করুণ পরিণতি বরণ করতে হয়। উদ্দীপকের টিপু সুলতান একজন সাহসী বীর। তিনি ইংরেজদের কাছে কখনো মাথা নত করেননি। টিপু সুলতানের মাঝে দেশপ্রেম থাকলেও দুর্ভাগ্যক্রমে তাঁর সেনাপতি ছিল বিশ্বাসঘাতক। সে ইংরেজদের সাথে গোপনে আঁতাত করে এবং যুদ্ধে ইংরেজদের পক্ষ অবলম্বন করে। ফলে টিপু সুলতান অসীম সাহস ও বীরত্ব নিয়ে লড়াই করলেও তাঁকে করুণ পরিণতি মেনে নিতে হয়। উদ্দীপকের টিপু সুলতান আলোচ্য নাটকের নবাব সিরাজউদ্দৌলার মতোই নির্মম পরিণতির শিকার। কারণ, তাঁর দরবারে ছিল একজন উচ্চাভিলাষী ও বিশ্বাসঘাতক সেনাপতি। সে ভিনদেশি শত্রুর সাথে হাত মিলিয়েছিল। একইরকম বিশ্বাসঘাকতা করেছিল নবাব সিরাজউদ্দৌলার প্রধান সেনাপতিসহ দরবারের উচ্চপদস্থ ব্যক্তিরাও। এভাবেই শক্তি- সামর্থ্য থাকা সত্ত্বেও পরাজিত হন টিপু সুলতান ও সিরাজউদ্দৌলা। অতএব, টিপু সুলতান ও নবাব সিরাজউদ্দৌলার জীবনের নির্মম পরিণতি একই সূত্রে গাঁথা- এ মন্তব্যটি যথার্থ।"
        }
      ]
    },
    {
      "number": "2",
      "uddipok": "দ্বিজেন্দ্রলাল রায়ের বিখ্যাত ঐতিহাসিক নাটক 'সাজাহান'। পুত্র আওরঙ্গজেবের হাতে দারা, সুজা আর মুরাদের মৃত্যু বৃদ্ধ সম্রাট সাজাহানকে যন্ত্রণায় ক্ষত-বিক্ষত করে তোলে। তাঁর বন্দিদশা ও পিতৃহৃদয়ের হাহাকার এই নাটকটিকে শ্রেষ্ঠ ট্রাজেডি নাটকে পরিণত করেছে। সম্রাট সাজাহানের নাম অনুসারে নাটকের নামকরণ করা হয়েছে 'সাজাহান'।",
      "tag": "DB 17,DRMC 23",
      "sub_questions": [
        {
          "label": "ক",
          "question": "'কৃষ্ণকুমারী' নাটকের রচয়িতা কে?",
          "explanation": ""
        },
        {
          "label": "খ",
          "question": "“আসামির সে অধিকার থাকেক নাকি।” –কে, কোন প্রসঙ্গে উক্তিটি করেছে? ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকের সাথে 'সিরাজউদ্দৌলা' নাটকের সাদৃশ্য আলোচনা করো।",
          "explanation": ""
        },
        {
          "label": "ঘ",
          "question": "উদ্দীপকের আলোকে 'সিরাজউদ্দৌলা' নাটকের নামকরণের সার্থকতা বিচার করো।",
          "explanation": ""
        }
      ]
    }
  ]
}