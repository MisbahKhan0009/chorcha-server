{
  "title": "রংপুর ক্যাডেট ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "প্রায় আড়াই হাজার বছর আগে সক্রেটিস বলে গেছেন, 'নিজেকে জান।' এ আত্মোপলব্ধির মাধ্যমে মানুষের ব্যক্তিত্ববোধ তৈরি হবে। ফলে নিঃসংকোচে ছোটো ছোটো সত্য প্রকাশের মাধ্যমে বৃহৎ ও কল্যাণকর সত্য প্রকাশে সক্ষম হবে। তাই সত্যকে ধারণ করে এ জগতে স্বাধীনভাবে বেঁচে থাকার জন্য নিজেকে তৈরি করতে পারলেই অসাধ্য সাধন করা সম্ভব হবে।",
      "tag": "RCC 23",
      "sub_questions": [
        {
          "label": "ক",
          "question": "নিজের ওপর অটুট বিশ্বাস করতেই কে শেখাচ্ছিলেন?",
          "explanation": "নিজের ওপর অটুট বিশ্বাস করতেই মহাত্মা গান্ধিজী শেখাচ্ছিলেন।"
        },
        {
          "label": "খ",
          "question": "'যার ভিতরে ভয়, সেই বাইরে ভয় পায়'- এর কারণ ব্যাখ্যা করো।",
          "explanation": "যে নিজের সত্যকে চিনতে পারে না, তার ভেতরে ভয় কাজ করে বলে সে বাইরেও ভয় পায় । বাস্তবজীবনে মানুষকে প্রতিনিয়ত নানারকম সত্য-মিথ্যার মুখোমুখি হতে হয়। কিন্তু খুব অল্প মানুষই সত্য-মিথ্যার প্রকৃত রূপ চিনতে পারে। যে সত্যকে সঠিকভাবে চিনতে পারে, তার অন্তরে মিথ্যার অমূলক ভয় থাকে না। আর যে ব্যক্তি সত্যের আসল রূপটি চিনতে ব্যর্থ হয়, তার অন্তরেই মিথ্যার ভয় থাকে। যার মনে মিথ্যা সেই মিথ্যার ভয় করে, আর অন্তরে ভয় থাকলে সে ভয় বাইরেও প্রকাশ পায়। এজন্য প্রাবন্ধিক বলেছেন, যার ভেতরে ভয় সেই বাইরে ভয় পায় ।"
        },
        {
          "label": "গ",
          "question": "'উদ্দীপকের আত্মোপলব্ধির দিকটি 'আমার পথ' প্রবন্ধের আলোকে আলোচনা করো।",
          "explanation": "উদ্দীপকের নিজেকে জানার মাধ্যমে সত্য উপলব্ধির দিকটি 'আমার পথের প্রবন্ধে আরও বিস্তৃতভাবে আলোচিত হয়েছে। স্বভাবতই নিজের স্বার্থ চরিতার্থ করতে ভালোবাসে। জাগতিক নানা চাহিদা মেটাতে গিয়ে সে অনেক সময় সত্যকে প্রত্যাখ্যান করে। মিথ্যার। সাথে আপস করে। ধীরে ধীরে সে নিজের শক্তি-সামর্থ্যকে মিথ্যার কাছে বিসর্জন দেয়। সত্যকে ধারণ করার মাধ্যমেই একজন মানুষ নিজেকে চিনতে সক্ষম হয়, অন্যায় ও মিথ্যার সাথে লড়াই করার শক্তি পায়। আমার পথ প্রবন্ধে এ বিষয়টিই অত্যন্ত চমৎকারভাবে ফুটিয়ে তোলা হয়েছে । উদ্দীপকে মহান দার্শনিক সক্রেটিসের নিজেকে জান' তত্ত্বের বিশ্লেষণ করা হয়েছে। বলা হয়েছে, নিজেকে চেনার মাধ্যমেই মানুষ সত্যের আলোয়।উদ্ভাসিত হয়ে উঠতে পারে। একইভাবে 'আমার পথ' প্রবন্ধেও সত্যের মহিমা প্রকাশিত হয়েছে। সেখানে দেখানো হয়েছে কীভাবে একজন মানুষ সত্য চর্চার মাধ্যমে সাধারণ থেকে অসাধারণে পরিণত হতে পারে, সত্যকে চেনার মাধ্যমে নিজের শক্তি ও সামর্থ্যকে উদ্ঘাটন করতে পারে। তাই বলা যায়, নিজের জানা সত্যকে উপলব্ধির মধ্য দিয়ে উদ্দীপক ও ‘আমার পথ’ প্রবন্ধটি সাদৃশ্যপূর্ণ ।"
        },
        {
          "label": "ঘ",
          "question": "উদ্দীপকের সক্রেটিসের চেতনা 'আমার পথ' প্রবন্ধের মূল বিষয়কে সমর্থন করে কি না তা নিরূপণ করো।",
          "explanation": "'আমার পথ' প্রবন্ধে আত্মসত্য উপলব্ধির ওপর গুরুত্বারোপ করা হয়েছে, যা উদ্দীপকের 'নিজেকে জান' কথাটির সঙ্গে সংগতিপূর্ণ । 'আমার পথ' প্রবন্ধের মূল বিষয় হচ্ছে মনুষ্যত্ববোধ জাগ্রত করে গোটা মানবসমাজকে ঐক্যবদ্ধ করা। আপাতদৃষ্টিতে এ অসাধ্যকে সাধন করার মূল উপাদান হচ্ছে আপন সত্যকে জানা, তথা প্রতিটি মানুষের মাঝে সঞ্চিত অপার সম্ভাবনাময় শক্তি ও সামর্থ্যকে জানা। উদ্দীপকে মহান দার্শনিক সক্রেটিসের 'নিজেকে জান' তত্ত্ব ব্যাখ্যা করা হয়েছে। এখানে বলা হয়েছে, নিজেকে জানা ও বোঝার মাধ্যমেই ব্যক্তিত্ববোধ তৈরি হয় । মিথ্যা থেকে বেরিয়ে এসে মানুষ সত্যের আলোয় উদ্ভাসিত হতে পারে। ‘আমার পথ' প্রবন্ধেও এ বিষয়টির বিস্তারিত আলোচনা করা হয়েছে। লেখক নিজের শক্তি-সামর্থ্য জানতে ও বুঝতে সত্যের নিবিড় সাধনার ব্যাপারটি সামনে নিয়ে এসেছেন। অবশ্য তাঁর মূল লক্ষ্য হচ্ছে সত্যাশ্রয়ীসকল মানুষের সমন্বয়ে বিভেদহীন এক সমাজ প্রতিষ্ঠা। তিনি মনে করেন, সত্যের নিবিড় সাধনায় প্রতিটি মানুষ যখন নিজেকে সঠিকভাবে জানতে ও বুঝতে পারবে তখন কৃত্রিম ভেদাভেদ দূর হয়ে যাবে। কেননা, নিজেকে জানা মানে আপন সত্য ও ব্যক্তিত্বকেও জানা, যা প্রবন্ধের মূল বিষয়কে সমর্থন করে ।"
        }
      ]
    },
    {
      "number": "2",
      "uddipok": "কন্যার বাপ সবুর করিতে পারিতেন কিন্তু বরের বাপ সবুর করিতে চাহিলেন না। তিনি দেখিলেন, মেয়েটির বিবাহের বয়স পার হইয়া গিয়াছে, কিন্তু আর কিছুদিন গেলে সেটাকে ভদ্র বা অভদ্র কোনো রকমে চাপা দিবার সময়টাও পার হইয়া যাইবে। মেয়ের বয়স অবৈধ রকমে বাড়িয়া গেছে বটে, কিন্তু পণ্যের টাকার আপেক্ষিক গুরুত্ব এখনো তাহার চেয়ে কিঞ্চিত উপরে আছে, সেই জন্যই তাড়া।",
      "tag": "RB, CB, CTG.B, BB 18,CTG.B 17,ACC 24,RCC 23",
      "sub_questions": [
        {
          "label": "ক",
          "question": "",
          "explanation": "’ভিখারিনী' গল্প রচনার মাধ্যমে ছোটোগল্প লেখক হিসেবে রবীন্দ্রনাথ ঠাকুরের আয়প্রকাশ ঘটে।"
        },
        {
          "label": "খ",
          "question": "",
          "explanation": "বিয়ে উপলক্ষ্যে বরের সাথে যারা গমন করে তাদের বলা হয় 'বরযাত্রী' বা 'বরযাত্রা'। 'দক্ষ' হলো বিয়ের দেবতা প্রজাপতির নাম। আর দক্ষ কর্তৃক অনুষ্ঠিত যজ্ঞের নাম হলো 'দক্ষযজ্ঞ', যেখানে শিব সতীর মৃত্যুসংবাদ পেয়ে প্রলয়ংকরী নৃত্য নেচে সমস্ত আয়োজন লন্ডভণ্ড করে দেন। এখানে 'দক্ষযজ্ঞ' শব্দটি দ্বারা প্রলয়কাণ্ড বা মহাহট্টগোল বোঝানো হয়েছে। অনুপমের বিয়ে ভাঙার পর বরযাত্রীর দল সাজানো-গোছানো বিয়ের আসরের সমস্ত জিনিসপত্র ভেঙেচুরে বের হয়ে যাওয়ার চিত্রকল্প প্রকাশ পেয়েছে আলোচ্য উত্তিতে।"
        },
        {
          "label": "গ",
          "question": "",
          "explanation": "যৌতুকলোভী মনোভাব ধারণের দিক থেকে উদ্দীপকের বরের বাবার অপরিচিতা' গল্পের অনুপমের মামার প্রতিনিধিত্ব করছে। ' 'অপরিচিতা' গল্পে অনুপমের মামা যৌতুকলোভী চরিত্র। তিনি অনুপমের বিয়ের জন্য একটি জুতসই ঘর খুঁজছিলেন; যেখানে না চাইলেও অনেক টাকা যৌতুক পাওয়া যাবে। অনেক খোঁজাখুঁজির পর শম্ভুনাথ সেনের কন্যা কল্যাণীর সঙ্কো মামা অনুপমের বিয়ে ঠিক করেন। বিয়ের দিন মেয়ের বাড়ি থেকে দেওয়া যৌতুকের গহনা নিয়ে অনুপমের মামা হীন মানসিকতার পরিচয় দেন। গহনাগুলো আসল না নকল তা পরীক্ষা করার জন্য তিনি বিয়েবাড়িতে সেকরাকে সঙ্গে নিয়ে আসেন। উদ্দীপকের বরের বাবার মাঝেও যৌতুকলোভী মানসিকতার পরিচয় পাওয়া যায়। সে কারণেই বিয়ের জন্য মেয়ের বয়স বেশি হলেও যৌতুকের পরিমাণ তার চেয়ে বেশি বলে তিনি এ বিয়ে দ্রুত সম্পন্ন করতে তাগাদা দেন। উদ্দীপকের বরের বাবার যৌতুকলোভী মানসিকতার এ দিকটি 'অপরিচিতা' গল্পের অনুপমের মামার সঙ্গে সাদৃশ্যপূর্ণ। অনুপমের গহনা পরীক্ষা করার জন্য সেকরাকে সঙ্গে নিয়ে বিয়েবাড়িতে আসেন, এছাড়া অনুপমের মামা মেয়ের বাবাকে যৌতুকের গহনার জন্য অপমানও করেছেন। সুতরাং বলতে পারি, যৌতুককে কেন্দ্রে করে উভয় ঘটনা আবর্তিত হওয়ায় উদ্দীপকের বরের বাবা 'অপরিচিতা' গল্পের অনুপমের মামার প্রতিনিধিত্ব করেছে।"
        },
        {
          "label": "ঘ",
          "question": "",
          "explanation": "উদ্দীপকের ঘটনাচিত্রে 'অপরিচিতা' গল্পের যৌতুকপ্রথা বর্ণিত হয়েছে। আলোচ্য গল্পে অনুপমের মামা চরিত্রের মাধ্যমে যৌতুকের মতো ঘৃণ্য প্রথার দিকটি প্রতিফলিত হয়েছে। অনুপমের মামা কন্যার বাবার দেওয়া গহনা যাচাই করার জন্য বিয়েবাড়িতে সেকরাকে সঙ্গে নিয়ে আসেন। এতে কন্যার বাবা শম্ভুনাথ সেন অপমান বোধ করেন এবং কল্যাণীর সঙ্গে অনুপমের বিয়ে দিতে অস্বীকৃতি জানান। কল্যাণীও বাবার এ মতকে সমর্থন করে। উদ্দীপকে যৌতুকপ্রথার স্বরূপ উপস্থাপিত হয়েছে, যেখানে বিয়ে প্রসঙ্গে মেয়ের বাবার চেয়ে বরের বাবার তাড়া বেশি দেখা যায়। কেননা, মেয়ের বয়স বেশি হওয়ায় যৌতুকের টাকার পরিমাণও বেশি। 'অপরিচিতা' গল্প ও উদ্দীপকে যৌতুকপ্রথার মতো সামাজিক ব্যাধির বিষয়টি প্রতিফলিত হয়েছে। উদ্দীপকের বরের বাবা যৌতুকের লোভে যেমন বেশি বয়সি মেয়ের সঙ্গে ছেলের বিয়ে দিতে রাজি হয়েছেন তেমনি গল্পের বরের মামা অর্থের লোভে ভাগ্নেকে বেশি বয়সি মেয়ের সঙ্গে বিয়ে দিতে চেয়েছেন। দুই ক্ষেত্রেই পাত্রীর চাইতে পাত্রীর অর্থনৈতিক অবস্থা বেশি গুরুত্ব পেয়েছে। তাই বলা যায়, উদ্দীপকে কন্যার বিয়ের সময় যৌতুক প্রদানের যে সামাজিক প্রথা বর্ণিত হয়েছে 'অপরিচিতা' গল্পের মূলসুর ও সেই একই সামাজিক প্রথাই আমরা দেখতে পাই।"
        }
      ]
    },
    {
      "number": "3",
      "uddipok": "সাম্যের গান গাই- আমার চক্ষে পুরুষ রমণী কোনো ভেদাভেদ নাই। বিশ্বে যা কিছু মহান সৃষ্টি চিরকল্যাণকর, অর্ধেক তার করিয়াছে নারী, অর্ধেক তার নর।",
      "tag": "RCC 23",
      "sub_questions": [
        {
          "label": "ক",
          "question": "কার শাশুড়ি ননদ বাঘের মতো ছিল?",
          "explanation": "মাসির শাশুড়ি-ননদ বাঘের মতো ছিল।"
        },
        {
          "label": "খ",
          "question": "\"মরণ ঠেকাতেই ফুরিয়ে আসছে তাদের জীবনীশক্তি\" উক্তিটি বুঝিয়ে দাও।",
          "explanation": "চরম দুঃখ-দারিদ্র্যের সাথে লড়াই করে মাসি-পিসির বেঁচে থাকার বিষয়টিকে ইঙ্গিত করে আলোচ্য উক্তিটি করা হয়েছে। 'মাসি-পিসি' গল্পে আহ্লাদি নামের এক তরুণীকে স্বামীর নির্যাতনের হাত থেকে রক্ষা করার পাশাপাশি ক্ষুধার বিরুদ্ধে নিয়ত সংগ্রামে রত দুই বিধবা মাসি ও পিসি। বিশেষত খেয়ে না খেয়ে আহ্লাদির জীবন বাঁচিয়ে রাখাই যেন তাদের দুজনের মূল লক্ষ্য ছিল। চারিদিকে অভাব, মানুষের জীবনে নাভিশ্বাস-এহেন শ্বাসরুদ্ধকর পরিস্থিতিতে নিজেদের এবং আহ্লাদি জীবন বাঁচানোর সংগ্রামে অস্তিত্ব সংকটে খাবি খেতে থাকে মাসি-পিসি। 'মরণ ঠেকাতেই ফুরিয়ে আসছে তাদের জীবনীশক্তি' কথাটির মাধ্যমে তাদের সেই দুঃসহ অবস্থার বহিঃপ্রকাশ ঘটেছে।"
        },
        {
          "label": "গ",
          "question": "উদ্দীপকের সাথে 'মাসি-পিসি' গল্পের সাদৃশ্য দেখাও।",
          "explanation": "উদ্দীপকের সাথে 'মাসি-পিসি' গল্পের মাসি-পিসি নারী হয়েও যেভাবে জীবন সংগ্রমে ঔজ্বল্য ছড়িয়েছে, সেদিকটি ফুটে উঠেছে। 'মাসি-পিসি' গল্পটি দুজন বিধবা ও নিঃস্ব নারীর জীবন-সংগ্রামের আলেখ্য। স্বামীর নির্যাতনের শিকার পিতৃমাতৃহীন তরুণীকে বাঁচানোর জন্য তারা সমস্ত প্রতিকূলতার বিরুদ্ধে লড়াই করেছে। একদিকে ক্ষুধা ও দারিদ্র্য, অন্যদিকে পুরুষতান্ত্রিক সমাজের বিরুদ্ধে লড়াই করে টিকে থাকার প্রাণান্তকর প্রচেষ্টায় তারা ঔজ্জ্বল্য ছড়িয়েছে। নারী বলে তারা কোনো প্রতিকূল তার সামনেই নতি স্বীকার করেনি। উদ্দীপকের কবিতাংশে নারী-পুরুষের সমতার কথা বলা হয়েছে। কবির দৃষ্টিতে পুরুষ বা রমণী কেউ কারও চেয়ে ছোটো নয়। বিশ্বে ভালোমন্দ যা কিছু সংঘটিত হয়েছে, তাতে নারী ও পুরুষের সমান অংশগ্রহণ রয়েছে। তাই নারী বলে কাউকে অবজ্ঞা করার কিছু নেই। একইভাবে, 'মাসি-পিসি গল্পেও মাসি ও পিসির জীবিকা নির্বাহের কঠিন সংগ্রাম, নারী হয়ে নৌকাচালনা, সবজির ব্যবসায় পরিচালনা এবং সর্বোপরি আহ্লাদিকে সরুদ প্রতিকূলতা থেকে বাঁচিয়ে রাখার যে সংগ্রাম, তা নারী হিসেবে তাদের উজ্জ্বল উপস্থিতির স্বাক্ষর বহন করছে। নারীর এমন অবদানের প্রসঙ্গ উত্থাপনের দিক থেকে উদ্দীপকের সাথে আলোচ্য গল্পের সাদৃশ্য রয়েছে।"
        },
        {
          "label": "ঘ",
          "question": "\"উদ্দীপকে উল্লিখিত চরণগুলোর সাথে 'মাসি-পিসি' গল্পের লেখকের মনোভাবের যথেষ্ট মিল পাওয়া যায়\"- এ বিষয়ে তোমার মতামত দাও।",
          "explanation": "নারীর ভূমিকার প্রতি শ্রদ্ধাশীল হওয়ার দিক থেকে উদ্দীপকের চরণগুলোর সাথে 'মাসি-পিসি' গল্পের লেখকের মনোভাবের যথেষ্ট মিল রয়েছে। স্বামীর নির্মম নির্যাতনের শিকার পিতৃমাতৃহীন আহ্লাদী নামক এক তরুণীর মাসি ও পিসি দুজনেই বিধবা ও নিঃস্ব। তারা তাদের অস্তিত্ব রক্ষার পাশাপাশি বিরূপ বিশ্ব থেকে আহ্লাদীকে রক্ষার জন্য যে বুদ্ধিদীপ্ত ও সাহসী সংগ্রাম পরিচালনা করেছে, তা নারী হিসেবে নয় শুধু, মানুষ হিসেবে তাদের মর্যাদাপূর্ণ করেছে। উদ্দীপকের কবিতাংশে সাম্যের গান গাইতে গিযে কবি নারী ও পুরুষের সমান মর্যাদার কথা বলেছেন। তার মতে, বিশ্বে ভালোমন্দ যা কিছু হয়েছে তাতে নারী ও পুরুষের সমান অবদান। তাই নারীকে ছোটো করে দেখার কোনো অবকাশ নেই। 'মাসি-পিসি' গল্পে বিধবা মাসি ও পিসির প্রতিকূল পরিস্থিতিতে বুক চিতিয়ে লড়াই করার ব্যাপারটি উদ্দীপকের বক্তব্যের সত্যতার উদাহরণ। জীবিকা নির্বাহের কঠিন সংগ্রাম এবং আহ্লাদিকে বিপদাপদ থেকে রক্ষার লড়াইয়ের বীর সেনানী তারা। উদ্দীপক ও 'মাসি-পিসি' গল্প বিশ্লেষণে দেখা যায়, উদ্দীপকের কবি যেমন দ্ব্যর্থহীন কণ্ঠে পুরুষের পাশাপাশি নারীর ভূমিকা তুরে ধরে তাদের জয়গান গেয়েছেন, তেমনি লেখকও তাঁর গল্পে মাসি ও পিসির মাধ্যমে নারীর অসামান্য শক্তি, সাহস ও সামর্থ্যের দিকটি উপস্থাপন করেছেন। এরই অংশ হিসেবে অত্যাচারী স্বামী, লালসা-উন্মত্ত জোতদার, দারোগা ও গুন্ডা- বদমাশদের থেকে আহ্লাদিকে নিরাপদ রাখার ক্ষেত্রে মাসি-পিসির সংগ্রামী - ভূমিকার চিত্র তিনি অত্যন্ত সার্থকতার সাথে তুলে ধরেছেন। তাই বলা যায় যে, উদ্দীপকে উল্লিখিত চরণগুলোর সাথে 'মাসি-পিসি' গল্পের লেখকের ও মনোভাবের যথেষ্ট মিল পাওয়া যায়।"
        }
      ]
    },
    {
      "number": "4",
      "uddipok": "আমার একার সুখ, সুখ নহে ভাই সকলের সুখ, সখা, সুখ শুধু তাই। আমার একার আলো সে যে অন্ধকার, যদি না সবারে অংশ দিতে পাই। সকলের সাথে বন্ধু, সকলের সাথে, যাইব কাহারে বল; ফেলিয়া পশ্চাতে। একসাথে বাঁচি আর এক সাথে মরি, এসো বন্ধু এ জীবন সুমধুর করি।",
      "tag": "RCC 23",
      "sub_questions": [
        {
          "label": "ক",
          "question": "‘মানব-কল্যাণ' প্রবন্ধের লেখক কে?",
          "explanation": "'মানব কল্যাণ' প্রবন্ধের লেখক আবুল ফজল।"
        },
        {
          "label": "খ",
          "question": "",
          "explanation": "ওপরের হাত বলতে দাতাকে বোঝানো হয় আর নিচের হাত দ্বারা বোঝানো হয় গ্রহীতাকে। মহানবি হযরত মুহাম্মদ (স.) ওপরের হাতকে উত্তম বলেছেন। কারণ, এ হাত ওপর থেকে অনুগ্রহ বর্ষণ করে, আর নিচের হাত সেই দান গ্রহণ করে। মূলত দান করার মাহাত্ম্য এবং দানগ্রহীতার দীনতা তুলে ধরতেই প্রশ্নোক্ত কথাটি বলা হয়েছে।"
        },
        {
          "label": "গ",
          "question": "",
          "explanation": "উদ্দীপকের কবিতাংশটি 'মানব-কল্যাণ' প্রবন্ধে বর্ণিত মানুষের সার্বিক মঙ্গলের প্রয়াস নিয়ে কল্যাণময় পৃথিবী রচনার দিকটিকে প্রতিফলিত করেছে। 'মানব-কল্যাণ' প্রবন্ধে লেখক কীভাবে কল্যাণময় পৃথিবী রচনা সম্ভব, সে বিষয়টি উপস্থাপন করেছেন। লেখকের মতে, করুণার বশবর্তী হয়ে দান- খয়রাত কখনোই প্রকৃত মানব কল্যাণ সাধন করে না। তাঁর মতে, মানব- কল্যাণ হলো মানুষের সার্বিক মঙ্গলের প্রয়াস, যা মানব-মর্যাদাকে কখনোই অবমাননা করে না। তাই মানুষের প্রকৃত কল্যাণ করতে চাইলে সকল অবমাননাকর অবস্থা থেকে মর্যাদাপূর্ণ অবস্থায় মানুষের উত্তরণ ঘটানো প্রয়োজন। উদ্দীপকের কবিতাংশে কল্যাণময় পৃথিবী রচনার ক্ষেত্র তুলে ধরা হয়েছে। যেখানে একজন মানুষ আরেকজন মানুষের সঙ্গে সুখ ভাগাভাগি করে নিচ্ছে। নিজ স্বার্থ উপেক্ষা করে পারস্পরিক সাহায্য-সহযোগিতার মাধ্যমে কল্যাণময় পৃথিবী রচনা করতে চাইছে। সেখানে মানুষে মানুষে থাকবে না কোনো বৈষম্য। সুতরাং দেখা যাচ্ছে, উদ্দীপকের কবিতাংশটি 'মানব কল্যাণ' প্রবন্ধে বর্ণিত সকল শ্রেণির মানুষের সার্বিক মঙ্গলের প্রয়াস নিয়ে কল্যাণময় পৃথিবী রচনার দিকটিই প্রতিফলিত করেছে।"
        },
        {
          "label": "ঘ",
          "question": "“কবিতাংশটি 'মানব কল্যাণ' প্রবন্ধের আংশিক প্রতিচ্ছবি।\" তোমার মতের পক্ষে যুক্তি দাও।",
          "explanation": "উদ্দীপকের কবিতাংশটিতে কেবল সহমর্মীতাপূর্ণ কল্যাণময় পৃথিবী রচনায় কবির প্রত্যাশা ব্যক্ত হয়েছে, যা মানব কল্যাণ' প্রবন্ধের আংশিক প্রতিচ্ছবি, পূর্ণাঙ্গ নয় । 'মানব-কল্যাণ' প্রবন্ধে প্রাবন্ধিক মানব কল্যাণ ধারণাটির তাৎপর্য বিচারে সচেষ্ট হয়েছেন। এক্ষেত্রে তিনি সমাজে প্রচলিত মানব কল্যাণ কথাটির উপলব্ধিহীন প্রয়োগের বিভিন্ন দৃষ্টান্ত উপস্থাপন করেছেন। পাশাপাশি প্রকৃত মানব কল্যাণ কীভাবে সম্ভব তার বিস্তারিত দিকও তুলে ধরেছেন। পাশাপাশি মানব কল্যাণ কথাটা ক্ষুদ্রার্থে ব্যবহার করলে মানব-মর্যাদার যে অরমাননা ঘটে, সে বিষয়েও তিনি সকলকে সচেতন করেছেন। এজন্য তিনি করুণার বশবর্তী হয়ে সামান্য দান-খয়রাত করে মানব-মর্যাদার অবমাননা না করে মানুষের সার্বিক মঙ্গল সাধনের প্রতি জোড় দিয়েছেন । উদ্দীপকের কবিতাংশে কল্যাণময় পৃথিবী রচনায় পারস্পরিক সৌহার্দ ও সম্প্রীতির গুরুত্বের দিকটি প্রকাশ পেয়েছে। সংসার জীবনে সকলের সুখ- দুঃখ নিজের করে নিতে পারলেই প্রকৃত সুখের সন্ধান পাওয়া যায়। মানুষে মানুষে বৈষম্য দূর করে পারস্পরিক সাহায্য-সহযোগিতাই যে পারে কল্যাণময় পৃথিবী গড়ে তুলতে, উদ্দীপকে সে বিষয়টিই স্পষ্ট হয়ে উঠেছে। 'মানব-কল্যাণ' প্রবন্ধে কল্যাণময় পৃথিবী রচনার গুরুত্বের পাশাপাশি দেশে মানব কল্যাণের প্রকৃত চিত্র উঠে এসেছে। মানব কল্যাণের নামে কীভাবে মানব-মর্যাদার অবমাননা ঘটানো হয়, সে বিষয়টিও প্রবন্ধটিতে সুন্দরভাবে তুলে ধর হয়েছে। মনুষ্যত্বের অবমাননার প্রকৃত কারণ অনুসন্ধান করে মানব কল্যাণ কথাটির প্রকৃত অর্থ ও তাৎপর্য তুলে ধরায় প্রবন্ধটি নতুন মাত্রা লাভ করেছে। অন্যদিকে, উদ্দীপকে কেবল মানব- কল্যাণ' প্রবন্ধের অন্যতম বিষয় কল্যাণময় পৃথিবী রচনার ক্ষেত্র তুলে ধরা হয়েছে, যা প্রবন্ধটির খণ্ডাংশ। এ কারণেই আমি মনে করি উদ্দীপকের কবিতাংশটি ‘মানব-কল্যণ' প্রবন্ধের আংশিক প্রতিচ্ছবি, পূর্ণাঙ্গ নয় ।"
        }
      ]
    },
    {
      "number": "5",
      "uddipok": "নববর্ষ বাঙালির প্রাণের উৎসব। তাই প্রতিবছরের মতো এবারের পহেলা বৈশাখকে বরণের অপেক্ষায় সবাই যখন ব্যস্ত ঠিক তখন নাদিরার মনে শোকের ছায়া। তার ছেলে রোহান চলে গেছে অজানার দেশে। অন্যান্য বার এ দিনটিতে রোহানই মাকে নিয়ে বেরিয়ে পড়ত নববর্ষের উৎসবে যোগ দিতে। একমাত্র ছেলের অবর্তমানে জীবনের সব আনন্দ নিঃশেষ হয়ে গেছে তার। আজ তার কাছে সব কিছুই অতীত স্মৃতি।",
      "tag": "RCC 23",
      "sub_questions": [
        {
          "label": "ক",
          "question": "'তাহারেই পড়ে মনে কবিতাটি কত খ্রিষ্টাব্দে প্রথম প্রকাশিত হয়?",
          "explanation": "'তাহারেই পড়ে মনে' কবিতাটি ১৯৩৫ খ্রিষ্টাব্দে প্রথম প্রকাশিত হয়।"
        },
        {
          "label": "খ",
          "question": "\"তাহারেই পড়ে মনে, ভুলিতে পারি না কোনো মতে\" কেন? ব্যাখ্যা করো।",
          "explanation": "প্রিয়জনের আকস্মিক মৃত্যুতে শোকাহত কবি তাঁকে কিছুতেই ভুলতে পারছেন না। চিরায়ত নিয়মে মহাসমারোহে প্রকৃতিতে বসন্তের আগমন ঘটেছে। কবির চারপাশ বাহারি ফুলে সুশোভিত হয়েছে। কিন্তু শোকাহত কবি বসন্তের আহ্বানে সাড়া দিতে পারছেন না। কারণ তিনি অতীতের স্মৃতিচারণায় কাতর । স্বামীর অকাল মৃত্যুই তাঁকে বসন্তের প্রতি বিমুখ করে তুলেছে। চলেযাওয়া প্রিয়জনের কথাই তাঁর বারবার মনে পড়ছে। এ জন্যই কবি তাঁকে ভুলে থাকতে পারেন না।"
        },
        {
          "label": "গ",
          "question": "উদ্দীপকে 'তাহারেই পড়ে মনে' কবিতার কোন বিশেষ দিকটি ফুটে উঠেছে? কীভাবে?",
          "explanation": "উদ্দীপকে 'তাহারেই পড়ে মনে' কবিতায় বর্ণিত কবির প্রিয়জন হারানোর বিষয়টি ফুটে উঠেছে। 'তাহারেই পড়ে মনে' কবিতায় প্রকৃতির অনবদ্য রূপকল্পের সঙ্গে কবির ব্যক্তিজীবনের দুঃখময় ঘটনার ছায়াপাত ঘটেছে। তাঁর সাহিত্য সাধনার প্রধান সহায়ক ও উৎসাহদাতা স্বামী সৈয়দ নেহাল হোসেনের আকস্মিক মৃত্যুতে কবির জীবনে নেমে আসে প্রচণ্ড শূন্যতা। কবি যেন কিছুতেই সে শোক কাটিয়ে উঠতে পারছেন না। উদ্দীপকের নাদিরা প্রিয়জন হারানোর বেদনায় মুহ্যমান হয়ে পড়েছে। প্রিয়জনের স্মৃতিচারণা করে তার হৃদয় বেদনার্ত হয়ে উঠেছে। সবাই নববর্ষ উৎসবে গেলেও নাদিরা প্রাণপ্রিয় সন্তান হারানোর শোক কাটিয়ে উঠতে পারে না। তাই আনন্দঘন বৈশাখী মেলায় যেতে তার মন সায় দেয় না। অন্য বছর প্রিয় সন্তান রোহানই তাকে নববর্ষের উৎসবে নিয়ে যেত। কিন্তু ছেলে রোহানের আকস্মিক মৃত্যু তার জীবনকে শোকের কালো ছায়ায় ঢেকে দিয়েছে। তাই সন্তানহীন নববর্ষ উৎসবও তার কাছে নিরানন্দময় হয়ে ওঠে। একইভাবে, প্রকৃতিতে বসন্ত এলেও 'তাহারেই পড়ে মনে' কবিতার কবিমন প্রিয়জন হারানোর বেদনায় মুহ্যমান থেকেছে। এ কারণে বসন্ত-বন্দনার কোনো আগ্রহই কবিমনে জাগে না। এদিক বিবেচনায় উদ্দীপকের রোহান কবির প্রিয়জন হারানোর বিষয়টিকেই স্মরণ করিয়ে দেয়।"
        },
        {
          "label": "ঘ",
          "question": "উদ্দীপকে মূল কবিতার ভাবের প্রতিফলন ঘটেছে বলে তুমি মনে করো কি? যুক্তি দিয়ে বুঝিয়ে দাও।",
          "explanation": "\"উদ্দীপকে 'তাহারেই পড়ে মনে' কবিতার আংশিক ভাবের প্রতিফলন ঘটেছে”– মন্তব্যটি যথার্থ বলেই আমি মনে করি। কবিমন স্বভাবতই বসন্ত-প্রকৃতির প্রতি আকৃষ্ট হয়। কিন্তু 'তাহারেই পড়ে মনে' কবিতায় আমরা এর ব্যতিক্রম চিত্র দেখতে পাই। বসন্তের আগমনে প্রকৃতি আপন রূপে সাজলেও সেদিকে কবির খেয়াল নেই। কেননা, প্রিয়জনের আকস্মিক মৃত্যুতে কবিমন আচ্ছন্ন হয়ে আছে রিক্ততার হাহাকারে । উদ্দীপকের নাদিরা তার পুত্র রোহানের শোকে কাতর। তাই নববর্ষ উৎসবও তার কাছে নিরানন্দ মনে হয়। চলে যাওয়া ছেলের স্মৃতি নাদিরা কিছুতেই ভুলতে পারে না। অন্য বছর রোহানই মাকে নিয়ে বেরিয়ে পড়ত নববর্ষ উৎসবে যোগ দিতে। আজ রোহান না থাকায় নববর্ষ উৎসবে কোনো আগ্রহই খুঁজে পায় না সে। পুত্রের আকস্মিক মৃত্যু যেন তার জীবনের সকল আনন্দ মুছে দিয়েছে। আলোচ্য কবিতার কবি সুফিয়া কামালের মাঝেও একইরকম শোকানুভূতির প্রতিফলন ঘটেছে। 'তাহারেই পড়ে মনে' কবিতার কবি এবং উদ্দীপকের নাদিরা উভয়েই প্রিয়জন হারানোর বেদনায় মুহ্যমান। একারণেই তারা আনন্দঘন পরিবেশকে স্বাগত জানাতে পারেনি। এদিক থেকে উদ্দীপকের সাথে আলোচ্য কবিতার মিল রয়েছে। তবে এ কবিতায় বিচ্ছেদবেদনা ছাড়াও ঋতুরাজ বসন্তের রূপসৌন্দর্যের কথা বর্ণিত হয়েছে। চিত্রিত হয়েছে কবি- ভক্তের ব্যাকুলতার দিকটিও। এছাড়াও প্রকৃতির সঙ্গে মানবমনের সম্পর্ক কবিতাটির এক উল্লেখযোগ্য দিক। এসব বিষয় উদ্দীপকে উঠে আসেনি। সেখানে কেবল আলোচ্য কবিতার কবির শোকানুভূতির বিষয়টি প্রতিফলিত হয়েছে, উল্লিখিত অন্যান্য বিষয় নয়। সেদিক বিবেচনায়, উদ্দীপকে “তাহারেই পড়ে মনে' কবিতার আংশিক প্রতিফলন ঘটেছে, পূর্ণ ভাব নয়।"
        }
      ]
    },
    {
      "number": "6",
      "uddipok": "পরের কারণে স্বার্থ দিয়া বলি এ জীবন মন সকলই দাও, তার মতো সুখ কোথাও কি আছে? আপনার কথা ভুলিয়া যাও। পরের কারণে মরণেও সুখ; 'সুখ', 'সুখ' করি কেঁদো না আর' যতই কাঁদিবে, যতই ভাবিবে ততই বাড়িবে হৃদয় ভার। আপনারে লয়ে বিব্রত রহিতে আসে নাই কেহ অবনী 'পরে, সকলের তরে সকলে আমরা, প্রত্যেকে আমরা পরের তরে।",
      "tag": "RCC 23",
      "sub_questions": [
        {
          "label": "ক",
          "question": "কবি কাকে বুক ভরা গান দেন?",
          "explanation": "যে কবিকে বিষে ভরা বাণ দিয়েছে, কবি তাকে বুকভরা গান দেন।"
        },
        {
          "label": "খ",
          "question": "কবির ঘর যে ভেঙেছে তাঁর ঘর কষি বেঁধে দিতে চান কেন?",
          "explanation": "কবি সহজাতভাবেই মানবপ্রেমী হওয়ায় কবির ঘর যে ভেঙেছে তার ঘর বেঁধে দিতে চান। 'প্রতিদান' কবিতায় কবি মনুষ্যত্বের চরম পরাকাষ্ঠা দেখিয়েছেন। মানুষে মানুষে আন্তরিক সম্পর্কই পারে পৃথিবীকে স্বগীয় সুখে ভরে তুলতে। সে বোধ বুকে লালন করেই কবি ভালোবাসার উদাত্ত আহ্বান জানিয়েছেন কবিতায়। শুধু যারা কবির সাথে ভালো আচরণ করবে তারাই নয়, বরং কবির ক্ষতিসাধন হয়েছে যাদের মাধ্যমে তারাও কবির ভালোবাসা পেতে পারে। কবি বুকভরা ভালোবাসা নিয়ে এগিয়ে এসে বলতে চেয়েছেন, তাঁর ঘর ভেঙে দেওয়া লোককে ঘর বেঁধে দেওয়ার মাধ্যমে অপূর্ব মানবপ্রেমের পরাকাষ্ঠা দেখাতেও তিনি প্রস্তুত।"
        },
        {
          "label": "গ",
          "question": "'প্রতিদান' কবিতার যে দিকটি উদ্দীপকে ফুটে উঠেছে তা আলোচনা করো।",
          "explanation": "উদ্দীপকে 'প্রতিদান' কবিতার পরার্থপরতার দিকটি ফুটে উঠেছে। পরার্থপরতার এক উজ্জ্বল দৃষ্টান্ত 'প্রতিদান' শীর্ষক কবিতাটি। কবিতায় মানুষের প্রতি কবির অকৃত্রিম ভালোবাসার কথা বর্ণিত হয়েছে। মানুষ হিসেবে মানুষের প্রতি ভালোবাসা তো মনুষ্যত্বেরই পরিচায়ক। কবি এক্ষেত্রে এত বেশি উদার যে, কবির প্রতি যে বা যারা অন্যায় আচরণ করেছে, তাদের প্রতিও তাঁর ভালোবাসার কমতি নেই। তাঁর ঘর ভেঙেছে যে, তিনি তাকে ঘর বেঁধে দেওয়ার মাধ্যমে সুমহান প্রতিশোধ নিতে তৎপর। উদ্দীপকের কবিতাংশে সত্যিকার পরার্থপরতার চিত্র ফুটে উঠেছে। কবির মতে, শুধুমাত্র নিজের সুখ কামনা মানুষের কর্ম হতে পারে না। এতে সুখের বদলে দুঃখ পাওয়ার সম্ভাবনাই বেশি। তার চেয়ে আমরা সকলে একে অপরের সুখে-দুঃখে পাশাপাশি থাকার মাধ্যমে আমাদের জীবনে সত্যিকারের সুখ পেতে পারি। 'প্রতিদান' কবিতায় মানবপ্রেমের এই চেতনা ভিন্নরূপে ফুটে উঠেছে। কবি সেখানে শত্রু-মিত্র ভেদাভেদ না করে মানবপ্রেমের অমর আখ্যান রচনা করেছেন।"
        },
        {
          "label": "ঘ",
          "question": "\"উদ্দীপক ও 'প্রতিদান' কবিতার মূলভাব একই।\"। এ কথার সার্থকতা তুলে ধরো।",
          "explanation": "পরার্থপরতা বা নিঃস্বার্থ মানবতাবোধের চেতনা সমান্তরাল হওয়ায় বলা যায় যে, উদ্দীপক ও 'প্রতিদান' কবিতার মূলভাব একই। 'প্রতিদান' কবিতায় কবি অত্যন্ত সচেতনভাবে পরার্থপরতা বা নিঃস্বার্থ মানবতাবোধের চেতনা ফুটিয়ে তুলেছেন। কবির মতে, তিনি মানুষের মানবতার কাজ করাকেই ব্রত হিসেবে নিয়েছেন। এক্ষেত্রে মিত্র শ্রে বটেই, শত্রুও পাবে সমান ভালোবাসা। যারা কবিকে যন্ত্রণা দিয়েছে, ঘর ভেঙে দিয়েছে, তাদের প্রতিও কবি ভালোবাসা বিলিয়ে দিতে প্রস্তুত। উদ্দীপকের কবিতাংশে আত্মসুখ পরিহার করে মানবকল্যাণে প্রকৃত সুখ নিহিত থাকার কথা বলা হয়েছে। পৃথিবীতে মানুষ হিসেবে জন্ম নিয়ে মানবকল্যাণে নিরন্তর কর্ম করার মাধ্যমেই চরম সার্থকতা লাভ করা সম্ভব। মনুষ্যত্বের যথাযথ স্ফুরণ পরার্থপরতার মাধ্যমেই সম্ভব। সবাইকে নিয়ে ভালো থাকার নামই প্রকৃত সুখ। 'প্রতিদান' কবিতার কবিও প্রায় একই রকম চেতনার ধারক। তিনি বরং তাঁর শত্রুকেও ভালোবাসা বিলিয়ে দিতে প্রস্তুত। উদ্দীপকে ও 'প্রতিদান' কবিতা বিশ্লেষণে দেখা যায়, উভয় কবিই পরার্থপরতায় প্রকৃত সুখ খুঁজে পেয়েছেন। মানুষ হিসেবে মানুষের প্রতি শত্রুতা নয় বরং প্রেম, প্রীতি ও ভালোবাসা ছড়িয়ে দেওয়াতেই প্রকৃত সার্থকতা নিহিত। ভালোবাসার মাধ্যমে অন্যের শত্রুতাকেও চিরতরে শেষ করে দেওয়া সম্ভব। নিঃস্বার্থ মানবতাবোধ উভয় কবিরই প্রধান চেতনা। অতএব, আমরা বলতে পারি যে, প্রশ্নোক্ত মন্তব্যটি যুক্তিসংগত।"
        }
      ]
    },
    {
      "number": "7",
      "uddipok": "আজি হতে শতবর্ষ পরে কে তুমি পড়িছ বসি আমার কবিতাখানি কৌতূহল ভরে আজি হতে শত বর্ষ পরে ……………………. ……………………. আমার বসন্ত গান তোমার বসন্ত দিনে ধ্বনিত হউক ক্ষণতরে হৃদয় স্পন্দনে তব ভ্রমর গুঞ্জনে নব পল্লব মর্মরে আজি হতে শতবর্ষ পরে।",
      "tag": "RCC 23",
      "sub_questions": [
        {
          "label": "ক",
          "question": "'সোনার তরী' কবিতাটি কোন ছন্দে রচিত?",
          "explanation": "'সোনার তরী' কবিতাটি মাত্রাবৃত্ত ছন্দে রচিত।"
        },
        {
          "label": "খ",
          "question": "'ওগো তুমি কোথা যাও কোন বিদেশে'? কৰি চিহ্নিত 'বিদেশ' শব্দ দিয়ে কী বোঝাতে চেয়েছেন?",
          "explanation": "'ওগো তুমি কোথা যাও কোন বিদেশে'- কবি চিহ্নিত 'বিদেশ' শব্দ দিয়ে চিরায়ত শিল্পলোককে বোঝাতে চেয়েছেন। 'সোনার তরী' কবিতায় কৃষক বা শিল্পস্রষ্টা কবি নদীর তীরে কাটা রাশি রাশি ধান বা শিল্পসম্ভার নিয়ে বসে আছেন। চিরায়ত শিল্পলোকে জায়গা পেতে কৃষকরূপী কবি অপেক্ষায় আছেন, কখন শিল্পলোকের নৌকা আসবে তাঁর শিল্পসম্ভারকে মহাকালের গর্ভে জায়গা করে দিতে। এমন সময় কবির মনশ্চক্ষুতে অনেকটা চেনা মনে হয়, এহেন এক মাঝির আবির্ভাব লক্ষ করেন। সেই মাঝি কবির দিকে ভ্রুক্ষেপ না করেই যখন চলে যাচ্ছে, তখন কবির মনে হয় যে, মাঝি বোধ হয় চিরায়ত শিল্পলোকে অর্থাৎ জাগতিক পরিচয়ে কোনো এক অজানা বিদেশের পানে চলে যাচ্ছে। এখানে 'বিদেশ' শব্দটি বিশেষ ব্যঞ্জনাময় হয়ে ওঠে এসেছে।"
        },
        {
          "label": "গ",
          "question": "উদ্দীপকে কবির প্রত্যাশা 'সোনার তরী' কবিতায় কতটুকু সাযুজ্যপূর্ণ? ব্যাখ্যা করো।",
          "explanation": "কর্মগুণই মানুষকে পৃথিবীতে বাঁচিয়ে রাখার অন্যতম উপায় এ চেতনাবোধ থেকে উদ্দীপকের কবির প্রতাশা 'সোনার তরী' কবিতার সাথে সাযুজ্যপূর্ণ। কবিতায় সোনার তরী, কৃষক, ধান ইত্যাদি নানা রূপকে মূলত শিল্পস্রষ্টা কবির মানসসত্তাকে তুলে ধরেছেন। কবির শিল্প সৃষ্টি মূলত মহাকালের গর্ভে নিজেকে অমর করে তোলার প্রচেষ্টা। তিনি যেন একজন কৃষক, যে সোনার ধান ফলায়। সোনার তরীতে সে ধানের জায়গা হলেও কৃষকের সংকুলান হয় না। অর্থাৎ, মহাকালের গর্ভে মানবীয় অস্তিত্ব হয়তো হারিয়ে যাবে, কিন্তু সোনার ধান বা শিল্পসম্ভার কবির অস্তিত্বকে জানান দিয়ে যাবে। উদ্দীপকের কবিতাংশে কবি তাঁর শতবর্ষ পরের কোনো কৌতূহলী ব্যানুরাগীকে উদ্দেশ করে নিজের কথামালা ব্যক্ত করেছেন। বিশেষত তিনি কামনা করেছেন যেন শতবর্ষ পরের পাঠক হৃদয়েও তাঁর বাসন্তীগান পাঠকের সাথে একাত্ম হয়ে ওঠে। একইভাবে 'সোনার তরী' কবিতায়ও অনেকটা ভিন্নরূপে একই ভাবনার প্রতিফলন ঘটেছে। কবি জানে মহাকালের গর্ভে তাঁর জায়গা হবে না; তাই সৃষ্টিসম্ভারে পৃথিবীতে সোনালি ফসল ফলাতে পারলে সেসবই তাঁর হয়ে কথা বলবে। এ দিক থেকে উদ্দীপকের কবির প্রত্যাশা 'সোনার তরী' কবিতার সমান্তরাল।"
        },
        {
          "label": "ঘ",
          "question": "\"উদ্দীপকটি 'সোনার তরী' কবিতার সাথে সাদৃশ্যপূর্ণ হলেও 'সোনার তরী' কবিতায় রয়েছে বৈচিত্র্যময় উদাহরণ ও বক্তব্যের বিশাল বিস্তৃতি\"- উক্তিটি বিশ্লেষণ করো।",
          "explanation": "কর্মগুণে মৃত্যুর পরও পৃথিবীতে অমরত্ব লাভের বিষয়টির সাদৃশ্য থাকলেও 'সোনার তরী' কবিতায় বিচিত্র বিষয় বিবৃত হয়েছে। ফলে প্রশ্নোক্ত মন্তব্যটি যৌক্তিক বলে বিবেচ্য। 'সোনার তরী' কবিতায় রূপকের মাধ্যমে মহাকালের গর্তে মানুষের হারিয়ে যাওয়া এবং তার কালজয়ী কর্মের স্থায়িত্ব সম্পর্কে বর্ণিত হয়েছে। কৃষক, সোনার ধান, মাঝি, বিদেশ, ভরা নদী, সোনার তরী ইত্যাদি রূপক হিসেবে আমাদের মানবজীবনের নানা অবস্থা ও পর্যায়কে অত্যন্ত সুন্দরভাবে ফুটিয়ে তোলা হয়েছে। আমরা পৃথিবীতে থাকব না, তবে আমাদের কর্মগুণ বা সৃষ্টির মাঝে আমরা অমরত্ব লাভ করতে সক্ষম। উদ্দীপকের কবিতাংশে শতবর্ষ পরের কোনো সহৃদয় পাঠকের দৃষ্টি আকর্ষণ করা হয়েছে। কবি কামনা করেছেন তাঁর অমর শিল্পসম্ভার শতবর্ষ পরেও। তখনকার মানুষের মুখে একই রকম আবেদন সৃষ্টিতে সক্ষম হবে। ব্যক্তি কবি হারিয়ে গেলেও তিনি বেঁচে থাকবেন তাঁর কালজয়ী কর্মের মাঝে। এ বিষয়টি 'সোনার তরী' কবিতায়ও মেলে; তবে একটু ভিন্ন আঙ্গিকে। সেখানেও কৃষকরূপী কবি তাঁর শিল্পসম্ভারে সোনার তরী সাজিয়ে দিয়েছেন; কিন্তু নিজের জন্য জায়গা করতে সক্ষম হননি। ওপরের আলোচনায় দেখা যাচ্ছে যে, উদ্দীপক ও 'সোনার তরী' কবিতা উভয় স্থানেই ব্যক্তি মানুষের অবধারিত বিদায়কে মেনে নিয়েই কর্মগুণে নিজের অস্তিত্বকে জানান দেওয়ার বিষয়টি প্রকাশিত হয়েছে। তবে উদ্দীপকের কবিতাংশ অনেকটাই সংক্ষিপ্ত। সেই তুলনায় 'সোনার তরী' কবিতার ব্যাপ্তি ও আলোচনার বিষয় আরও বেশি প্রসারিত। তাই বলা যায় যে, উদ্দীপকটি 'সোনার তরী' কবিতার সাথে সাদৃশ্যপূর্ণ হলেও 'সোনার তরী' কবিতায় রয়েছে বৈচিত্র্যময় উদাহরণ ও বক্তব্যের বিশাল বিস্তৃতি।"
        }
      ]
    },
    {
      "number": "8",
      "uddipok": "ইসলামপুর নিবাসী রুহুল আমিন একজন অবস্থাসম্পন্ন কৃষক। কিন্তু গত তিন বছর ধরে তার জমিতে ফসল জন্মেনি। স্থানীয় মসজিদের ইমাম এর কাছে এর কারণ জানতে গেলে তিনি বলেন, অতিমাত্রায় পাপ-পঙিকলতায় আল্লাহ তায়ালা মুখ ফিরিয়ে নিয়েছেন। খাস দিলে তওবা করে গ্রামের সবাইকে একবেলা খাওয়ানো হলে এবং সেই সঙ্গে মসজিদে এক হাজার টাকা দান করলে এ বিপদ কেটে যাবে বলে পরামর্শ দেন তিনি।",
      "tag": "RCC 23",
      "sub_questions": [
        {
          "label": "ক",
          "question": "'কলমা জান মিঞা' এ প্রশ্ন কে কাকে করেছে?",
          "explanation": "‘কলমা জান মিঞা' মজিদ এ প্রশ্ন করে সাত ছেলের বাপ দুদু মিঞাকে।"
        },
        {
          "label": "খ",
          "question": "'শস্যের চেয়ে টুপি বেশি, ধর্মের আগাছা বেশি'- কেন বলা হয়েছে?",
          "explanation": "আলোচ্য উক্তিটি দ্বারা প্রচণ্ড অভাবের মধ্যে থেকেও সাধারণ মানুষের তা থেকে উত্তরণের চেষ্টার চেয়ে তথাকথিত ধর্মচর্চার প্রতি অধিক আগ্রহের দিকটিকে বোঝানো হয়েছে। 'লালসালু' উপন্যাসে, অভাবপীড়িত এক জনবহুল অঞ্চলের কথা বলা হয়েছে। কিন্তু সেখানকার মানুষ অনাহার থেকে বাঁচতে ফসল উৎপাদনে যত্নশীল না হয়ে ধর্মচর্চায় বেশি ব্যস্ত থাকে। অর্থাৎ ফসল উৎপাদন করে অভাব দূর করার জন্য যতটুকু যত্নশীল হওয়া প্রয়োজন তা তারা করে না। পক্ষান্তরে তারা যে ধর্ম নিয়ে বাড়াবাড়ি করে সেটাও বাহ্যিক, এটা তাদের অন্তরের বিষয় হয়ে উঠতে পারেনি। আর এ কারণেই তাদের মন ধর্মীয় নানা কুসংস্কারে আচ্ছন্ন । এমনকি কেউ কেউ ধর্মকে ব্যক্তিস্বার্থে ব্যবহার করতেও পিছপা হয় না । আর তাই লেখক আলোচ্য উক্তিটি করেছেন ।"
        },
        {
          "label": "গ",
          "question": "উদ্দীপকের ইমামের সাথে 'লালসালু' উপন্যাসের মজিদ চরিত্রের সাদৃশ্য দেখাও।",
          "explanation": "মানুষের বিপদে তথাকথিত ধর্মের দোহাই দিয়ে সুযোগ নেওয়ার দিক থেকে উদ্দীপকের ইমামের সাথে 'লালসালু' উপন্যাসের মজিদ চরিত্রটি সাদৃশ্যপূর্ণ। ‘লালসালু' উপন্যাসে মজিদ তথাকথিত মোদাচ্ছের পিরের মাজারের প্রধান খাদেম । পিরের প্রতি ভক্তি শ্রদ্ধায় মানুষ মজিদের কাছে কুপোকাত । মজিদই হয়ে যায় মহব্বতনগর গ্রামের দণ্ডমুণ্ডের কর্তা। কৃষকের মাঠে সোনালি ফসল মানুষের মুখে হাসি ফোটালে সে শঙ্কিত হয়। মানুষকে নাফরমান বলে বকাঝকা করে। মাজারে দান-দক্ষিণার ব্যাপারে সবাইকে উৎসাহিত করে। মূলত ধর্মের বাতাবরণে স্বীয় স্বার্থোদ্ধারই তার মুখ্য উদ্দেশ্য। উদ্দীপকে রুহুল আমিন নামের একজন কৃষকের জমিতে আশানুরূপ ফসল না ফলার কথা জেনে স্থানীয় মসজিদের ইমাম সাহেবে একে পাপের ফল বলে আখ্যায়িত করেন। তওবা করা, মানুষকে খাওয়ানো এবং মসজিদে হাজার টাকা দানের কথা বলে মূলত নিজের লোভী মানসিকতার পরিচয় দিয়েছেন তিনি। 'লালসালু' উপন্যাসে মজিদকেও মানুষের বিপদাপদে এহেন সমাধান দিতে দেখা যায়। দুজনই মুখে ধর্মের কথা বললেও আসল উদ্দেশ্যে মানুষের বিপদকে পুঁজি করে আপনাপন স্বার্থসিদ্ধি। ফলে তাদের দুজনকে মুদ্রার এপিঠ-ওপিঠ বলা যায়।"
        },
        {
          "label": "ঘ",
          "question": "\"উদ্দীপকটি 'লালসালু' উপন্যাসের একটি দিক মাত্র, সম্পূর্ণ নয়\"- মন্তব্যটি বিশ্লেষণ করো।",
          "explanation": "বিপদগ্রস্থ মানুষকে ধর্মের দোহাই দিয়ে স্বীয় স্বার্থোদ্ধারে ব্যবহারের দিকটি ছাড়াও 'লালসালু' উপন্যাসে অনেক বিষয় উপস্থিত হয়েছে বিধায় প্রশ্নোক্ত কথাটি যৌক্তিক বলা যায়। 'লালসালু' উপন্যাসে আমাদের সমাজে প্রচলিত তথাকথিত মাজারকেন্দ্রিক ধর্মব্যাবসার কদর্যরূপ তুলে ধরার পাশাপাশি নানা বিষয় ফুটে উঠেছে। মজিদের একচ্ছত্র সাম্রাজ্যে বিদ্রোহ, সামাজিক নানা অসংগতি, নারীর অবমাননা, সামাজিক কুসংস্কার ইত্যাদি উপন্যাস বাঙ্ময় হয়ে উঠেছে। সকল অন্ধকারের মাঝেও আক্কাস, জমিলার কিছুটা হলেও আলোর বিচ্ছুরণ দেখাতে পেরেছে। উদ্দীপকে সুবিধাবাদী ধর্মীয় ব্যক্তিত্ব জনৈক ইমাম সাহেবের কথা বর্ণিত হয়েছে। জমিতে ঠিকমতো ফসল না ফলায় চিন্তিত কৃষক রুহল আমিনকে দুর্বল মুহূর্তে স্বীয় স্বার্থোদ্ধারে কাজে লাগিয়েছেন ইমাম সাহেব। 'লালসালু' উপন্যাসে মজিদকে এহেন কাজে প্রায়ই দেখা গেছে প্রধান ক্রীড়ানকের ভূমিকায়। তার হাত থেকে এমনকি ব্যাপারীর মতো হোমড়াচোমড়াও রেহাই পায়নি। আওয়ালপুরের পিরের পানি পড়া আনতে পাঠানোর অপরাধে ব্যাপারীর স্ত্রীকে নির্মমভাবে শাস্তি দিতেও সে কুণ্ঠিত হয় না। উদ্দীপকের ইমাম সাহেবের মাঝে উপন্যাসের মজিদ চরিত্রের ধর্মব্যবসায়ীর মুখোশ আঁটা চরিত্র উন্মোচিত হয়েছে। তবে উপন্যাসের আলোচ্য বিষয় শুধু মজিদের স্বার্থ প্রসারেই সীমাবদ্ধ নয়; বরং আক্কাস, জমিলা, রহিমা, হাসুনির মা এবং অন্যান্য চরিত্রের নানাবিধ কার্যকলাপও গুরুত্বপূর্ণ। তাই আমরা বলতে পারি, উদ্দীপকটি 'লালসালু' উপন্যাসের একটি দিক মাত্র, সম্পূর্ণ নয়।"
        }
      ]
    },
    {
      "number": "9",
      "uddipok": "ধূর্ত প্রকৃতির মানুষ বহিপীর কুসংস্কার আর ধর্মবিশ্বাসকে পুঁজি করে তার ধর্মব্যাবসা পরিচালনা করেন। সারা বছর মুরিদদের বাড়ি বাড়ি ঘুরে বেড়ান, তাদের কাছ থেকে অর্থসম্পদ সংগ্রহ করেন। সরলমনা মানুষদের ধর্মীয় কুসংস্কারকে পুঁজি করেই বহিপীর সম্পদের পাহাড় গড়েন।",
      "tag": "RCC 23",
      "sub_questions": [
        {
          "label": "ক",
          "question": "প্রাচীন কবরটি কার বলে মজিদ প্রচারণা চালায়?",
          "explanation": "প্রাচীন কবরটি মোদাচ্ছের পিরের বলে মজিদ প্রচারণা চালায়।"
        },
        {
          "label": "খ",
          "question": "'শক্তিমত্তা নারীর উজ্জ্বল পরিষ্কার চোখে ঘনায়মান ভয়ের ছায়া দেখে মজিদ খুশি হয়'-ব্যাখ্যা করো।",
          "explanation": "শক্তি সামর্থ্য শরীরের অধিকারী হয়েও রহিমার শান্তশিষ্ট মনোভাবের প্রতি ইঙ্গিত করে আলোচ্য উক্তিটি করা হয়েছে। মজিদ তথাকথিত মোদাচ্ছের পিরের মাজার কেন্দ্র করে ধীরে ধীরে মহব্বতনগর গ্রামের দণ্ডমুণ্ডের কর্তা হয়ে ওঠে। বিয়ে করে এ গ্রামেরই মেয়ে রহিমাকে। গায়ে গতরে যথেষ্ট শক্তি-সামর্থ্য থাকলেও সে অন্তরে অত্যন্ত দুর্বল প্রকৃতির। মাজারের প্রধান খাদেম হিসেবে স্বামী মজিদকে সে বিশেষ ক্ষমতাসম্পন্ন মানুষ হিসেবে মনে করে। স্বামীর যেকোনো কথাকে সে মুখ বুজে মেনে নেয়। শক্তি সামর্থ্যের আড়ালে শান্ত ও ভীরুপ্রকৃতির রহিমাকে স্ত্রী হিসেবে পেয়ে মজিদ তাই খুশি হয়। আলোচা উক্তিটিতে সে বিষয়টিই ফুটে উঠেছে।"
        },
        {
          "label": "গ",
          "question": "উদ্দীপকের বহিপীরের সাথে 'লালসালু' উপন্যাসের মজিদের সাদৃশ্য/বৈসাদৃশ্য তুলে ধরো।",
          "explanation": "ধর্মীয় অনুভূতি ব্যবহার করে ব্যক্তিগত স্বার্থ চরিতার্থ করার দিক থেকে উদ্দীপকের বহিপীরের সাথে 'লালসালু' উপন্যাসের মজিদ সাদৃশ্যপূর্ণ। সামান্য ধর্মীয় জ্ঞান পুঁজি নিয়ে জীবিকা অর্জনে বের হওয়া মজিদ মহব্বতনগর গ্রামে ঢোকে কথিত মোদাচ্ছের পিরের দোহাই দিয়ে। গ্রামের অশিক্ষিত কৃষকসমাজকে সে সহজেই ধর্মের দোহাই দিয়ে কবলা করে নিতে সক্ষম হয়। খালেক ব্যাপারীর মতো হোমড়াচোমড়াও মূলত ধর্মীয় কুসংস্কারের কারণেই মজিদের বশ্যতা শিকারে বাধ্য হয়। ধীরে ধীরে সে হয়ে ওঠে সকল দণ্ডমুণ্ডের কর্তা। অর্থনৈতিক স্বচ্ছলতার পাশাপাশি সবদিক থেকেই তার অবস্থান পাকাপোক্ত হয়। উদ্দীপকে কুসংস্কার ও ধর্মবিশ্বাসকে পুঁজি করে ধর্মব্যাবসা পরিচালনা করা জনৈক বহিপীর সম্পর্কে বর্ণিত হয়েছে। সারা বছর মুরিদদের বাড়ি বাড়িঘুরে তাদের কাছ থেকে অর্থসম্পদ সংগ্রহ করাই তার প্রধান লক্ষ্য। সরলমনা মানুষের ধর্মীয় কুসংস্কার পুঁজি করে সে সম্পদের পাহাড় গড়ে তোলে। 'লালসালু' উপন্যাসে মজিদের শূন্য থেকে যাত্রা করে। মহব্বতনগরের হর্তাকর্তা হওয়ার পেছনেও প্রায় একই ধরনের প্রক্রিয়া কার্যকর হয়েছে । এহেন বৈশিষ্ট্য এদের উভয়কে সাদৃশ্যপূর্ণ করে তুলেছে।"
        },
        {
          "label": "ঘ",
          "question": "'বহিপীর এবং মজিদের লক্ষ্য-উদ্দেশ্য এক'- উদ্দীপক এবং 'লালসালু' উপন্যাস অবলম্বনে এ কথার সত্যতা যাচাই করো।",
          "explanation": "ধর্ম পুঁজি করে স্বার্থোদ্বারের প্রচেষ্টার সাদৃশ্য দেখে বলা যায় যে, 'বহিপীর এবং মজিদের লক্ষ্য-উদ্দেশ্যে এক। 'লালসালু' উপন্যাসের কেন্দ্রীয় চরিত্র মজিদ শূন্য হাতে মহব্বতনগর গ্রামে প্রবেশ করলেও অশিক্ষিত গ্রাম্য কৃষক শ্রেণির মানুষের ধর্মীয় অন্ধবিশ্বাস কাজে লাগিয়ে সুফল পেয়েছে। অর্থ-বিত্তের পাশাপাশি সামাজিক অবস্থানও হয় সুসংহত। কথিত মোদাচ্ছের পিরের প্রতি ভক্তি-শ্রদ্ধা স্বরূপ মানুষের দেওয়া দান-দক্ষিণা সকলই মজিদের হস্তগত। এভাবেই সে তার লক্ষ্য পূরণে এগিয়ে যায়। উদ্দীপকের বহিপীর সাধারণ মানুষের কুসংস্কার ও ধর্মবিশ্বাস পুঁজি করে ধর্মব্যাবসা পরিচালনা করেন। সারা বছর মুরিদদের বাড়ি বাড়ি ঘুরে বেড়ান মূলত তাদের কাছ থেকে অর্থসম্পদ সংগ্রহ করার মানসে। এভাবেই তিনি সম্পদের পাহাড় গড়েছেন। 'লালসালু' উপন্যাসের মজিদও প্রায় একই প্রক্রিয়ায় ধনে-জনে বড়ো হয়ে ওঠে। সাধারণ মানুষের কুসংস্কার ও ধর্মীয় অনুভূতি ব্যবহার করেই সে হয়ে ওঠে মহব্বতনগরের সর্বেসর্বা। উদ্দীপক ও 'লালসালু' উপন্যাস পর্যালোচনা করলে দেখা যায়, বহিপীর ও মজিদ উভয়েই মূলত ধর্ম ব্যবসায়ী। মানুষের ধর্মবিশ্বাস কাজে লাগিয়ে তারা নিজেদের স্বার্থ উদ্ধারে সদা ব্যস্ত। উভয়েই প্রভৃত ধন সম্পদের অধিকারী হয়েছে মানুষকে ধর্মীয়ভাবে কজা করার মাধ্যমে। তাই বলা যায় যে, প্রশ্নোক্ত কথাটি যুক্তিসংগত।"
        }
      ]
    },
    {
      "number": "10",
      "uddipok": "সন্তানতুল্য ছাগশিশুকে কালী দেবীর মন্দিরে বলি দেওয়ায় শোকার্ত অপর্ণা রাজার কাছে বিচারপ্রার্থী হয়। সন্তানহারা ভিখারিণীর দুঃখ রাজাকে মর্মাহত করে। তিনি রাজ্যে' পশুবলি বন্ধ করে দেন। কিন্তু রাজার এ আদেশ মেনে নিতে পারে না রাজপুরোহিত রঘুপতি। পৌরহিত্যের নাস্তিকতা নিয়ে বিদ্রোহ ঘোষণা করেন তিনি। রাজানুজ নক্ষত্র রায়কে রাজ্যলোডে বশ করে রাজাকে হত্যা করতেও রাজি করান। এভাবে শুরু হয় ষড়যন্ত্রের খেলা।",
      "tag": "RCC 23",
      "sub_questions": [
        {
          "label": "ক",
          "question": "'সিরাজউদ্দৌলা' নাটকের রচয়িতা কে?",
          "explanation": "'সিরাজউদ্দৌলা' নাটকের রচয়িতা সিকান্দার আবু জাফর।"
        },
        {
          "label": "খ",
          "question": "'ব্রিটিশ সিংহ ভয়ে লেজ গুটিয়ে নিলেন, এ বড় লজ্জার কথা'- কেন একথা বলা হয়েছে?",
          "explanation": "ফোর্ট উইলিয়াম দুর্গে নবাব সিরাজউদ্দৌলার আক্রমণের মুখে ইংরেজরা পালিয়ে যাওয়ায় প্রশ্নোক্ত মন্তব্যটি করা হয়েছে। ১৭০৬ সালে' প্রতিষ্ঠিত ফোর্ট উইলিয়াম দুর্গে ইংরেজরা নবাবের বিনা অনুমতিতে সামরিক শক্তি বৃদ্ধি করে। তাই নবাব ওই দুর্গ আক্রমণ করেন। ইংরেজ সৈন্যরা নবাবের সৈন্যদের আক্রমণের মুখে দিশেহারা হয়ে পড়লে ক্যাপ্টেন মিনচিন, কাউন্সিলর ফকল্যান্ড ও ম্যানিংহাম নৌকাযোগে দুর্গ থেকে পালিয়ে আত্মরক্ষা করেন। শেষ পর্যায়ে ক্যাপ্টেন ক্লেটনও গভর্নর ড্রেকের সাথে পরামর্শের নাম করে আত্মরক্ষার্থে সব প্রতিজ্ঞা ভুলে দুর্গ থেকে পালিয়ে যান। তাই ব্যঙ্গার্থে প্রশ্নোক্ত কথাটি বলা হয়েছে।।"
        },
        {
          "label": "গ",
          "question": "উদ্দীপকের রঘুপতির সাথে 'সিরাজউদ্দৌলা' নাটকের ইংরেজদের সাদৃশ্য দেখাও।",
          "explanation": "স্বীয় স্বার্থোদ্ধারে ষড়যন্ত্রের জাল বিস্তারের দিক থেকে উদ্দীপকের রঘুপতির সাথে 'সিরাজউদ্দৌলা' নাটকের ইংরেজরা সাদৃশ্যপূর্ণ। 'সিরাজউদ্দৌলা' নাটকে ইংরেজ বণিক দল কর্তৃক বাংলার স্বাধীনতা সূর্য অস্তমিত করার বিষয়টি অত্যন্ত চমৎকারভাবে ফুটিয়ে তোলা হয়েছে। ব্রিটিশরা অত্যন্ত সুকৌশলে এদেশীয় শীর্ষস্থানীয় কিছু ব্যবসায়ী, নবাবের প্রধান সেনাপতি মিরজাফরসহ উল্লেখযোগ্যসংখ্যক উচ্চপদস্থ লোককে নবাবের বিরুদ্ধে ষড়যন্ত্রে যুক্ত করতে সমর্থ হয়। এমনকি নবাবের খালা ঘসেটি বেগমও এ ষড়যন্ত্রে যুক্ত হন। পারিবারিক বন্ধনও এ ষড়যন্ত্রে ছিন্নভিন্ন হয়ে যায়। উদ্দীপকে সন্তানতুল্য ছাগশিশুকে বলি দেওয়াকে কেন্দ্র করে উদ্ভূত পরিস্থিতিতে রাজা পশুবলি বন্ধ করে দেন। স্বীয় স্বার্থে ঘা লাগায় পুরোহিত রঘুপতি রাজার বিরুদ্ধে ষড়যন্ত্র শুরু করেন। তিনি কৌশলে রাজার ছোটোভাই নক্ষত্ররায়কে ভ্রাতৃহত্যায় উদ্‌বুদ্ধ করেন। এভাবে শুরু হয় ষড়যন্ত্রের খেলা। একইভাবে, 'সিরাজউদ্দৌলা' নাটকেও ইংরেজ বণিক দল কর্তৃক নবাবের অতি কাছের লোকজনকে নবাবের বিরুদ্ধে কাজে লাগানোর ষড়যন্ত্রে লিপ্ত হতে দেখা যায়। এদিক থেকে উদ্দীপকের রঘুপতি ও নাটকের ইংরেজরা পরস্পরের সাথে সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপকের নক্ষত্র রায়ের মাতা 'সিরাজউদ্দৌলা' নাটকের ঘসেটি বেগমও ক্ষমতালোভী\"- মন্তব্যটি বিশ্লেষণ করো।",
          "explanation": "অন্যের প্ররোচনায় আপনজনের বিরুদ্ধে যাওয়ার দিক থেকে সাদৃশ্য উ থাকায় প্রশ্নোক্ত মন্তব্যটিকে যথার্থ বলা যায়। নবাব সিরাজউদ্দৌলাকে একই সাথে বাইরের শক্তি ইংরেজ বাহিনী এবং ঘরের শত্রু মিরজাফর, উমিচাঁদ ও বিশেষ করে নিজের আপন খালাে ঘসেটি বেগমের ষড়যন্ত্র মোকাবিলা করতে হয়েছে। ঘসেটি বেগম পিতার বড়ো কন্যা হওয়ায় নিজেকে আলিবর্দি খানের উত্তরসূরি মনে ন করতেন। তাই সিরাজউদ্দৌলা নবাব হওয়ায় তিনি ক্রোধে অন্ধ হয়ে য ইংরেজদের সাথে ষড়যন্ত্রে যুক্ত হন। উদ্দীপকে বলিপ্রথা বন্ধ ঘোষণা করে রাজা পুরোহিত রঘুপতির চক্ষুশূলে পরিণত হন। রঘুপতি সরাসরি কিছু করতে না পেরে রাজার ছোটোভাই নক্ষ এরায়কে নিয়ে ষড়যন্ত্রে মেতে ওঠে। নক্ষত্র রায় ক্ষমতার লোভে নিজের ন বড়োভাই অর্থাৎ রাজাকে হত্যা করতেও রাজি হয়ে যায়। 'সিরাজউদ্দৌলা' নাটকে ইংরেজদের ষড়যন্ত্রের ক্রীড়ানক হিসেবে আবির্ভূত হন ঘসেটি বেগম। এক্ষেত্রে রক্তের সম্পর্কও তার কাছে তুচ্ছ হয়ে যায়। 'সিরাজউদ্দৌলা' নাটকের ঘসেটি বেগম উদ্দীপকের নক্ষত্র রায় উভয়েই অন্যের ষড়যন্ত্রের খুটি হিসেবে কাজ করে। তবে উভয় ক্ষেত্রেই ক্ষমতার ন মোহ প্রধান নিয়ামক হিসেবে কাজ করেছে। নক্ষত্র রায় যেমন নিজের বড়োভাইয়ের হন্তারক হতে রাজি হয়েছেন, নবাবের খালা ঘসেটি বেগমও তেমনি। যেহেতু ক্ষমতার মোহে তাদের রক্তের সম্পর্কও বাধা হতে পারেনি, তাই বলা যায় যে, উদ্দীপকের নক্ষত্ররায়ের মতো 'সিরাজউদ্দৌলা' নাটকের ঘসেটি বেগমও ক্ষমতালোভী।"
        }
      ]
    },
    {
      "number": "11",
      "uddipok": "ইতিহাসের এক বীর চরিত্র মহীপুরের টিপু সুলতান। ইংরেজদের বিরুদ্ধে টিপু সুলতান যুদ্ধ করে প্রাণ দিয়েছেন। চতুর ইংরেজ টিপু সুলতানের দরবারের এক উচ্চাভিলাষী সেনাপতিকে হাত করেছিল। এই সেনাপতি গোপনে টিপু সুলতানের সব খবর ইংরেজদের কাছে পৌছে দিত। যুদ্ধের এক পর্যায়ে সে দুর্গের দরজা খুলে দিলে ইংরেজরা দুর্গে প্রবেশ করে। নিল লোকের বিশ্বাসঘাতকতায় টিপু সুলতান প্রাণ হারান।",
      "tag": "RCC 23,RUMC 23",
      "sub_questions": [
        {
          "label": "ক",
          "question": "কার নির্দেশে সিরাজউদ্দৌলাকে হত্যা করা হয়?",
          "explanation": "মিরজাফরের পুত্র মিরনের নির্দেশে সিরাজউদ্দৌলাকে হত্যা করা হয়।"
        },
        {
          "label": "খ",
          "question": "'শুভ কাজে অযথা বিলম্ব করা উচিত নয়'- পোন প্রখলো 'কন একথা বলা হয়েছে?",
          "explanation": "ক্লাইভের সাথে গোপন চুক্তিপত্রে দ্রুত সই করার বিষয়টিকে কেন্দ্র করে শুভ কাজ তাড়াতাড়ি সেরে ফেলার কথাটি মিরজাফর ক্লাইভকে উদ্দেশ করে বলেছে। ইংরেজরা নবাব সিরাজউদ্দৌলাকে হটিয়ে মিরজাফরকে বাংলার নবাব বানানোর গোপন ষড়যন্ত্রে লিপ্ত হয়। মিরজাফর নবাব হওয়ার আশায় তাদের প্রস্তাবে সহজেই রাজি হয়ে যায়। চুক্তি অনুযায়ী বাংলার নবাব হবে মিরজাফর আর পরোক্ষভাবে দেশ চালাবে ইংরেজরা। বিশ্বাসঘাতক মিরজাফর এই গোপন ষড়যন্ত্রকে শুভ কাজ বলে আখ্যায়িত করেছে। এ কাজকে ত্বরান্বিত করতেই সে বলে, 'শুভ কাজে অযথা বিলম্ব করা উচিত নয়।"
        },
        {
          "label": "গ",
          "question": "উদ্দীপকে সেনাপতির সাথে 'সিরাজউদ্দৌলা' নাটকের কোন চরিত্রের সাদৃশ্য খুঁজে পাও? ব্যাখ্যা করো।",
          "explanation": "উদ্দীপকের সেনাপতির সাথে 'সিরাজউদ্দৌলা' নাটকের মিরজাফর চরিত্রের সাদৃশ্য খুঁজে পাওয়া যায়। 'সিরাজউদ্দৌলা' নাটকে নবাবের শোচনীয় পরাজয় যতটা না ইংরেজদের কৃতিত্বে, তার চেয়ে অনেক বেশি দায়ী নবাবের অত্যন্ত কাছের কিছু লোকের বিশ্বাসঘাতকতা। এসব বিশ্বাসঘাতকের অন্যতম নবাবের প্রধান সেনাপতি মিরজাফর। তিনি ইংরেজদের সাথে ষড়যন্ত্রে লিপ্ত হয়ে নবাবের পরাজয় নিশ্চিত করতে প্রয়োজনীয় সকল পদক্ষেপ গ্রহণ করেন। দেশ, মাটি ও মানুষের প্রতি মমত্ববোধ, রাষ্ট্রের বড়ো পদে আসীন অবস্থায় দায়িত্বপালন সবকিছুকে ভূলুণ্ঠিত করে তিনি চরম বিশ্বাসঘাতকরূপে নিজেকে উপস্থাপন করেছেন। উদ্দীপকে মহীশূরের বীর টিপু সুলতানের পরাজয়ের ঘটনা বর্ণিত হয়েছে। টিপু সুলতান ব্রিটিশদের বিরুদ্ধে প্রাণপণে লড়াই করে বীরের মতোই শাহাদত বরণ করেছেন। তাঁর পরাজয়ের পেছনে অবশ্য এক উচ্চাভিলাষী সেনাপতির হাত রয়েছে। ইংরেজদের সাথে হাত মিলিয়ে সে টিপু সুলতানের পরাজয় নিশ্চিত করেছে। প্রায় একই রকম চিত্র দেখা যায় 'সিরাজউদ্দৌলা নাটকের নবাবের পরাজয়ে। সেখানেও নবাবের সেনাপতি মিরজাফরের ষড়যন্ত্রের ইংরেজদের কাছে নবাব পরাজিত হন। তাই টিপু সুলতানের সেনাপতি এবং মিরজাফর যেন একে অপরের প্রতিরূপ।"
        },
        {
          "label": "ঘ",
          "question": "টিপু সুলতান এবং সিরাজউদ্দৌলার জীবনের নির্মম পরিণতি এক সূত্রে গাঁথা'- মন্তব্যটির যথার্থতা বিশ্লেষণ করো।",
          "explanation": "কাদের লোকদের বিশ্বাসঘাতকতায় চরম পরিণতি বরণ করার দিক থেকে টিপু সুলতান ও সিরাজউদ্দৌলার জীবনের নির্মম পরিণতি একসূত্রে গাঁথা। 'সিরাজউদ্দৌলা' নাটকে ইংরেজ বণিক দলের সাথে লড়াইয়ে নবাবের বাহিনীর পরাজয় অভাবনীয় হলেও মূলত তা নিশ্চিত করেছে নবাবের আশপাশেরই কতিপয় নেতৃস্থানীয় লোকজন। বিশেষত তাঁর প্রধান সেনাপতি মিরজাফরের বিশ্বাসঘাতকতা এক্ষেত্রে প্রধান নিয়ামক হিসেবে কাজ করেছে। ক্ষমতালোভী মিরজাফরের অপকর্মের বলি হয়েছেন নবাব সিরাজউদ্দৌলা। মেনে নিতে হয়েছে শোচনীয় পরাজয়। উদ্দীপকে মহীশূরের টিপু সুলতানের নির্মম পরাজয়ের কথা বর্ণিত হয়েছে। ইংরেজ বাহিনীর বিরুদ্ধে প্রবল বিক্রমে লড়াই করে তিনি প্রাণত্যাগ করেন। তবে টিপু সুলতানের পরাজয় বরণে তাঁর জনৈক সেনাপতির ভূমিকা অত্যন্ত ন্যাক্কারজনক। দেশ, মাটি ও মানুষের সাথে বেইমানি করে ওই সেনাপতি ইংরেজদের সহযোগী হিসেবে কাজ করেছে। প্রায় একই রকমের ভূমিকা পালন করে 'সিরাজউদ্দৌলা' নাটকে নবাবের পরাজয় ত্বরান্বিত করে প্রধান সেনাপতি মিরজাফর। ক্ষমতার প্রতি মোহ তাকে এ কাজে প্রবৃত্ত করেছে। উদ্দীপক ও 'সিরাজউদ্দৌলা' নাটকে টিপু সুলতান ও নবাব সিরাজউদ্দৌলা উভয়েই মূলত ষড়যন্ত্রের কাছে পরাজিত হয়েছেন। উভয়েই অত্যন্ত কাছের লোকের ষড়যন্ত্রের বলি হয়েছেন। যদিও ইংরেজদের বিরুদ্ধে লড়াইয়ে তাঁরা হেরেছেন; তথাপি তাঁদের পরাজয়ে দেশীয় ষড়যন্ত্রকারীরা প্রধান নিয়ামক। তাই উপরিউক্ত আলোচনা শেষে বলা যায় যে, প্রশ্নোক্ত মন্তব্যটি যথার্থ।"
        }
      ]
    }
  ]
}