{
  "title": "চট্টগ্রাম বোর্ড ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "লাবণীর বিয়ে। তার বাবা বলল, 'ছেলে পক্ষ এত ভালো যে, তারা কিছুই চায় না। কিন্তু আমার মন মানে না। এতবড়ো বাড়িতে তোকে খালি হাতে পাঠাই কী করে। তাই ভাবছি- যত ইলেকট্রনিক্স লাগে, সব তোর সঙ্গে পাঠাব।' লাবণী দৃঢ় কণ্ঠে বলল, 'না। আমার বিয়েটা দৃষ্টান্ত হয়ে থাক, বাবা।'",
      "tag": "CTG 23",
      "sub_questions": [
        {
          "label": "ক",
          "question": "",
          "explanation": "কল্যাণীর বিয়ের গহনাগুলো তাঁর পিতামহীদের আমলের ছিল।"
        },
        {
          "label": "খ",
          "question": "",
          "explanation": "অত্যন্ত মিশুক ও সংবেদনশীল কল্যাণী সম্পর্কে প্রশ্নোক্ত কথা বলা হয়েছে। 'অপরিচিতা' গল্পে ছোটোদের সঙ্গে মিষ্টি ভাষায় কথা বলা কল্যাণীর সঙ্গে দু-তিনটি মেয়ে ছিল। তাদের সঙ্গে কল্যাণী অনায়াসে ও আনন্দে ছোটো হয়ে গিয়েছিল। কারণ পরিবেশ পরিস্থিতি অনুযায়ী স্বচ্ছন্দে চলতে গেলে বয়সের তফাৎটাকে ভুলে থাকতে হয়। অন্য মেয়েদের সঙ্গে বয়সের তফাৎটা ধরে রাখলে হাসি-আনন্দটা কিছুতেই করা হতো না। এই মনোভাবটি যে অত্যন্ত ইতিবাচক তা বোঝাতেই প্রশ্নোক্ত উক্তিটি করা হয়েছে।"
        },
        {
          "label": "গ",
          "question": "",
          "explanation": "আচরিত্রগত বৈশিষ্ট্যের কারণে উদ্দীপকের বাবা চরিত্রের সঙ্গে 'অপরিচিতা' গল্পের শম্ভুনাথ সেনের চরিত্র পুরোপুরি সাদৃশ্যপূর্ণ নয়। 'অপরিচিতা' গল্পে কল্যাণীর বাবা শম্ভুনাথ সেন একজন ব্যক্তিত্ববান মানুষ। বিয়ের অনুষ্ঠানে অনুপমের মামার আচরণে অপমানিত বোধ করায় তিমি বরপক্ষকে খাবার খাইয়ে বিদায় করে দেন। ফলে বিয়ে ভেঙে যায় পরবর্তীতে কল্যাণী ও শম্ভুনাথ বাবুর কাছে অনুপম বিগত ঘটনার জন্য ক্ষমা চাইলে শম্ভুনাথ সেন ক্ষমা করে দেন। গল্পে শম্ভুনাথ স্পষ্টবাদী ও সুপুরুষ। উদ্দীপকের লাবণীর বাবা বিয়েতে খালি হাতে মেয়েকে পাঠাতে চান না। তিনি ভাবলেন, যত ইলেকট্রনিকস লাগে তিনি তা মেয়ের সঙ্গে পাঠাবেন উদ্দীপকের লাবণীর বাবা শম্ভুনাথ সেনের মতো দৃঢ়চিত্ত ও ব্যক্তিত্ববান নন লাবণীর বাবা উপযাচিত হয়ে মেয়ের বিয়েতে যৌতুক দিতে চান। তার কথায় মনে হয় বরপক্ষ যৌতুক দাবি করলেও তার খুব একটা আপত্তি হতো না। তিনি মেয়ের জন্য সব ইলেকট্রনিকস সামগ্রী দিতে প্রস্তুত। তাই বলা যায়, উদ্দীপকের বাবা চরিত্রের সঙ্গে 'অপরিচিতা' গল্পের শম্ভুনাথ সেনের চরিত্র তুলনামূলক বিচারে পুরোপুরি সাদৃশ্যপূর্ণ নয়।"
        },
        {
          "label": "ঘ",
          "question": "",
          "explanation": "উদ্দীপকের লাবণী 'অপরিচিতা' গল্পের কল্যাণীর পুরোপুরি প্রতিনিধিত্ব করে না। 'অপরিচিতা' গল্পের কল্যাণী কন্যা হিসেবে ছিল রেশ সুন্দর ও প্রাণচঞ্চলা। বিয়ের আনুষ্ঠানিকতার একপর্যায়ে দেনা-পাওনার কারণে সব আনন্দ- আয়োজন ম্লান হয়ে যায়। অনুপমের মামার আচরণে অপমানিত বোধ করেন কল্যাণীর বাবা। ফলে তিনি বরপক্ষকে খাইয়ে বিদায় করে দেন। সব ক্ষেত্রে অনুপম নীরব দর্শকের ভূমিকা পালন করে। অনুপম পরবর্তী সময়ে ক্ষমা চাইলেও কল্যাণী তার সিদ্ধান্ত জানিয়ে দেয় সে আর বিয়ে করবে না। উদ্দীপকের লাবণীর বাবা মেয়ের বিয়েতে মেয়েকে খালি হাতে বরের বাড়ি পাঠাতে চান না। তার মতে ছেলে পক্ষ অনেক ভালো যে, তারা কিছুই চায় না। তাই তিনি সব ধরনের ইলেকট্রনিকস সামগ্রী পাঠাতে চান। কিন্তু লাবণী অস্বীকৃতি জানিয়ে বলে তার বিয়ে দৃষ্টান্ত হয়ে থাকবে। এর মাধ্যমে লাবণীর দৃঢ় ব্যক্তিত্বের পরিচয় ফুটে উঠেছে। 'অপরিচিতা' গল্পে কল্যাণীর ব্যক্তিত্ব ও চারিত্রিক বৈশিষ্ট্য যতটা প্রকাশিত হয়েছে উদ্দীপকে লাবণীর ক্ষেত্রে তেমন ততটা পরিচয় আমরা পাই না। কল্যাণী গাড়িতে সিট নিয়ে যে প্রতিবাদ করেছে তা নজীরবিহীন। অনুপম ও তার মাকে ডেকে জায়গা করে দিয়েছে। কল্যাণীর ব্যবহারে অনুপমের মা মুগ্ধ হয়েছিলেন। দৃঢ়চিত্ত কল্যাণী বিয়ের সিদ্ধান্ত পরিবর্তন করে নারী শিক্ষার পেছনে জীবন উৎসর্গ করার সিদ্ধান্ত নেয়। উদ্দীপকের লাবণী প্রতিবাদী। হলেও কল্যাণীর চরিত্রের মতো মহিমান্বিত হয়ে ওঠেনি। তাই উদ্দীপকের লাবণী 'অপরিচিতা' গল্পের কল্যাণীর সম্পূর্ণ প্রতিনিধিত্ব করে না।"
        }
      ]
    },
    {
      "number": "2",
      "uddipok": "মহামারি কোভিডের সময় বাবুলের বাবার কারখানা বন্ধ হয়ে যায়। ফলে বাবুলের লেখাপড়া প্রায় বন্ধের উপক্রম হয়। এ সময় সহপাঠী রানুর বাবা বাবুলকে গৃহশিক্ষক হিসেবে নিয়োগ দেন। বাবুল যেন হাফ ছেড়ে বাঁচে। কিন্তু তাদের পারিবারিক শত্রুর কারসাজিতে নিজের আড়ালে কিছু একটা ঘটতে থাকে। কিছুদিনের মধ্যেই সে টের পায়- তার পাড়া- প্রতিবেশী তাকে এড়িয়ে চলছে। সবাই বাবুল এবং রানুকে জড়িয়ে অপপ্রচারে বিশ্বাসী।",
      "tag": "CTG 23",
      "sub_questions": [
        {
          "label": "ক",
          "question": "",
          "explanation": "মশার কামড় সহ্য করতে না পেরে ন্যাড়া সন্ন্যাসীগিরিতে ইস্তফা দেন।"
        },
        {
          "label": "খ",
          "question": "",
          "explanation": "সংকীর্ণমনা ও কুসংস্কারাচ্ছন্ন সমাজের প্রতি তীব্র কটাক্ষ হিসেবে প্রশ্নোক্ত উক্তিটি করা হয়েছে। গৌরবের সঙ্গে টিকে থাকার মধ্যেই রয়েছে জীবনের সার্থকতা। যেন তেন প্রকারের টিকে থাকার মধ্যে জীবনের সার্থকতা নেই। তৎকালীন সমাজে মানুষ বেঁচে থাকার জন্য ধর্মীয় গোঁড়ামি, কুসংস্কার, অনাচার-অবিচারকে উপায় হিসেবে গ্রহণ করত। এ ধরনের অসুস্থ মানসিকতা নিয়ে বেঁচে থাকার কোনো গৌরব নেই। লেখকের মতে তেলাপোকা হয়ে টিকে থাকার চেয়ে অতিকায় হস্তী হয়ে মরে যাওয়াও গৌরবের।"
        },
        {
          "label": "গ",
          "question": "",
          "explanation": "মিথ্যা অপপ্রচার চালিয়ে সামাজিক অনাচার সৃষ্টির ক্ষেত্রে উদ্দীপকের পারিবারিক শত্রু 'বিলাসী' গল্পের খুড়ার প্রতিনিধিত্ব করে। 'বিলাসী' গল্পে চিত্রিত হয়েছে দুই মানব-মানবীর প্রেমের মহিমা। পাশাপাশি বর্ণিত হয়েছে ধর্মীয় গোঁড়ামি, পরনিন্দা, দুর্বলের প্রতি সবলের অত্যাচার ও তৎকালীন হিন্দু সমাজের বীভৎস রূপ। গল্পের মৃত্যুঞ্জয় এক অনাথ যুবক। এক জ্ঞাতি খুড়া ছাড়া আপনজন বলতে তার আর কেউ ছিল না। জ্ঞাতি খুড়া নিজেকে মৃত্যুঞ্জয়ের আম বাগানের অর্ধেক অংশের মালিক বলে প্রচার করে এবং মৃত্যুঞ্জয়ের নামে নানা ধরনের দুর্নাম রটায়। মৃত্যুঞ্জয় কঠিন রোগে আক্রান্ত হলে মৃত্যুর কবল থেকে রক্ষা করে মালো পাড়ার সাপুড়ে কন্যা বিলাসী। মৃত্যুঞ্জয় অসহায় বিলাসীকে বিয়ে করলে: সমাজের মানুষ তার বিরুদ্ধে অন্নপাপের অভিযোগ আনে যার নেতৃত্ব দেয় স্বার্থান্বেষী খুড়া। খুড়ার ষড়যন্ত্রে মৃত্যুঞ্জয় ও বিলাসীর জীবনে নেমে আসে চরম দুর্ভোগ। উদ্দীপকে বাবার কারখানা বন্ধ হয়ে যাওয়ায় বাবুলের লেখাপড়া বন্ধের উপক্রম হয়। সহপাঠী রানুর বাসায় গৃহশিক্ষক হওয়ায় সে হাফ ছেড়ে বাঁচে। পারিবারিক শত্রুর কারসাজির কারণে এই ঘটনা ভিন্নখাতে প্রবাহিত হতে থাকে। বাবুল এবং রানুকে জড়িয়ে ঘৃণ্য অপপ্রচার চলতে থাকে। তারা বুঝতে পারে পাড়া-প্রতিবেশী তাকে এড়িয়ে চলছে। ষড়যন্ত্র ও অপপ্রচার যে মানুষের জীবন কীভাবে দুর্বিষহ করে তুলতে পারে তা আমরা 'বিলাসী' গল্পে এবং উদ্দীপকে লক্ষ করি। উদ্দীপকে যেমন একজন পারিবারিক শত্রু দুটি ছেলে মেয়ের জীবন বাধাগ্রস্ত করে তেমনি 'বিলাসী' গল্পের খুড়াও মৃত্যুঞ্জয় ও বিলাসীর জীবন মৃত্যুর দিকে ঠেলে দেয়। বিলাসী আত্মহত্যা করতে বাধ্য হয়। সংগত কারণেই উদ্দীপকের পারিবারিক শত্রু 'বিলাসী' গল্পের খুড়াকে প্রতিনিধিত্ব করে।"
        },
        {
          "label": "ঘ",
          "question": "",
          "explanation": "ঘটনার সাদৃশ্য থাকলেও উদ্দীপকে বর্ণিত সমাজচিত্রকে 'বিলাসী' গল্পের সমাজচিত্রের পুরোপুরি দর্পণ বলা যায় না। 'বিলাসী' গল্পে জাতিগত বিভেদের সংকীর্ণ সীমা পেরিয়ে মৃত্যুঞ্জয় ও বিলাসীর ভালোবাসা জয়যুক্ত হয়েছে। কিন্তু অশিক্ষা, কুসংস্কার ও তৎকালীন হিন্দু সমাজের জাতভেদ প্রথা তাদের জীবনকে বিষিয়ে তুলেছিল। সমাজের নিষ্ঠুর নিপীড়নের শিকার হয়েছিল মমতাময়ী নারী বিলাসী। নিচু জাতের বলে বিলাসীকে গ্রাম ছেড়ে তাড়িয়ে দিতে উদ্যত হয়েছে গ্রামবাসী। মৃত্যুঞ্জয়ের আপন বলতে কেউ ছিল না। কঠিন রোগে আক্রান্ত মৃত্যুঞ্জয়কে বিলাসী মনপ্রাণ দিয়ে শুশ্রুষা করে সারিয়ে তোলে। মৃত্যুঞ্জয়ও তাই তাকে ভালোবেসে • বিয়ে করে। জাত-কুলের মূলে কুঠারাঘাত করে মৃত্যুঞ্জয় পৈতৃক ভিটা ছেড়ে মালোপাড়ায় নতুন বসতি গড়ে। উদ্দীপকে মানসিক দৈন্য ও পরাশ্রীকাতরতার একটি ঘটনার উল্লেখ করা হয়েছে। কোভিড মহামারির সময় বাবুলের বাবার কারখানা বন্ধ হয়ে যায়। বাবুলের লেখাপড়া বন্ধের উপক্রম হলে সহপাঠী রানুর বাবা তাকে গৃহশিক্ষক হিসেবে নিয়োগ দেন। কিন্তু তাদের পারিবারিক শত্রু রানু ও বাবুলকে জড়িয়ে ঘৃণ্য অপপ্রচার চালায়। এতে প্রতিবেশীরাও তাদের এড়িয়ে চলে। 'বিলাসী' গল্পে দুটি হৃদয়ের অমর প্রেমকাহিনি তুলে ধরতে গিয়ে লেখক নানা চরিত্র ও ঘটনার সমাবেশ ঘটিয়েছেন। সেখানে উদার, নিভীক, দৃঢ়চেতা, ধৈর্যশীল ও মানবিক মৃত্যুঞ্জয়ের উল্লেখ রয়েছে। উল্লেখ করা হয়েছে বুদ্ধিমতী, সেবাব্রতী ও কর্মনিপুণ নারী বিলাসীর। বিদ্যার্জনে তৎকালে শিক্ষার্থীদের কী পরিমাণ কষ্ট স্বীকার করতে হয়েছে তাও প্রসঙ্গক্রমে এসেছে। বিভিন্ন ফলমূল, গাছের বর্ণনাসহ প্রকৃতির প্রকৃত চিত্র অংকন করা হয়েছে। ন্যাড়ার জবানিতে হৃদয়গ্রাহী প্রেমকাহিনিসহ সামাজিক অনাচার, কুসংস্কার, ধর্মীয় গোঁড়ামি ও জাতভেদ প্রথার উল্লেখ করা হয়েছে। উদ্দীপকে তার একটি খণ্ডিত চিত্র ফুটে উঠেছে। তাই উদ্দীপককে 'বিলাসী' গল্পের দর্পণ বলা যায় না।"
        }
      ]
    },
    {
      "number": "3",
      "uddipok": "'পৃথিবীতে এমন কেউ কেউ আছেন মিথ্যার সাথে করেন না আপস কোথাও মেকি দেখলেই ঝরে তাদের রোষ কেউ কেউ বলে এটা তাদের দোষ অনেকেই তাদের বাহবা দিয়ে বলে আছে বটে সাহস।'",
      "tag": "CTG 23",
      "sub_questions": [
        {
          "label": "ক",
          "question": "",
          "explanation": "'কুহেলিকা' কাজী নজরুল ইসলামের একটি উপন্যাস।"
        },
        {
          "label": "খ",
          "question": "",
          "explanation": "প্রশ্নোক্ত উক্তিটির মাধ্যমে লেখক মিথ্যা বিনয়ের নিরর্থকতা তুলে ধরেছেন। মানুষ কখনো কখনো বিনয় প্রকাশ করতে গিয়ে মিথ্যার আশ্রয় গ্রহণ করে। লেখক দেখিয়েছেন, সুস্পষ্টভাবে নিজের বিশ্বাস আর সত্যকে প্রকাশ করতে না পারলে পরনির্ভরতা তৈরি হয়। আহত হয় আমাদের ব্যক্তিত্ব। নজরুলের কাছে এই ভগ্ন আত্মবিশ্বাসের গ্লানি গ্রহণযোগ্য নয়। এর পরিবর্তে তিনি দাম্ভিক হতে রাজি আছেন। কেননা, তার বিশ্বাস সত্যের দাম্ভিকতা মিথ্যা বিনয়ের চেয়ে অনেক ভালো।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'মিথ্যার সাথে করেন না আপস' উক্তিটি 'আমার পথ' প্রবন্ধের সত্য প্রকাশে নির্ভীক ও অসংকোচের বিষয়টি ইঙ্গিত করে। 'আমার পথ' প্রবন্ধে কাজী নজরুল ইসলাম সত্য প্রকাশে নির্ভীকতার পরিচয় দিয়েছেন। তিনি এই প্রবন্ধে এক আমি সত্তার প্রকাশ ঘটিয়েছেন। তাঁর এই আমি ভাবনা বিন্দুতে সিন্ধুর উচ্ছ্বাস জাগায়। কাজী নজরুল ইসলাম প্রতিটি মানুষকে, পূর্ণ এক আমির সীমায় ব্যাপ্ত করেছেন এবং তাদের পথপ্রদর্শক হিসেবে সত্যকে ধারণ করার কথা বলেছেন। যিনি সত্যকে চেনেন, জানেন তার কাছে কোনো ভয়ই ভয় নয়। তিনি রাজভয়, লোকভয়কে পরোয়া করেন না। কারণ সত্যই হলো একমাত্র যার চলার পথ তার আবার ভয় কীসে? যার হৃদয়ে সত্য আছে, সে কখনো অন্য কোন কিছু থেকে ভয় পায় না। তাই প্রাবন্ধিক কখনো মিথ্যার সাথে আপস করতে চান না। মিথ্যার মতো কপটতা, ভন্ডামি প্রাবন্ধিকের কাছে ঘৃণার বিষয়। উদ্দীপকেও এমনই একজন সত্যের ধারক ও বাহকের কথা বলা হয়েছে যার চলার শক্তি হলো সত্য। তিনি সত্যকে জীবনের চলার আধার হিসেবে গ্রহণ করেছেন। তিনিও প্রাবন্ধিকের মতো মিথ্যা, কপটতা ও ভণ্ডামিকে ঘৃণা করেন। তিনি' সত্যকে ধারণ করে চলেন, এই জন্য কখনো কাউকে তিনি কুর্নিশ করেন না। তিনি মনে করেন মিথ্যা বিনয়ের চেয়ে অহংকার অনেক ভালো। মিথ্যা মানুষকে ক্রমে ক্রমে নিচু করে ফেলে, পরাধীন করে ফেলে। এই সত্যের পথকে জীবনের কর্ণধার হিসেবে গ্রহণ করার ফলে অনেকে তাকে কটূক্তি করলেও তাতে তার কিছু যায় আসে না। মিথ্যা বাহবা প্রাবন্ধিকের প্রত্যাশা নয়। তাই বলা যায়, উদ্দীপকে বর্ণিত 'মিথ্যার। সাথে করেন না আপস' উক্তিটি দ্বারা আমার পথ প্রবন্ধের সত্য প্রকাশে নির্ভীকতার দিকটি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে কেবল 'আমার পথ' প্রবন্ধের সত্যের পথে আপসহীনতার দিকটি প্রকাশ পাওয়ায় প্রশ্নোক্ত মন্তব্যটি যথার্থ হয়ে উঠেছে। 'আমার পথ' প্রবন্ধে নজরুল আমি সত্তার অবতারণা করেছেন যে আমি সত্তা বিন্দু থেকে সিন্দুর উচ্ছ্বাস জাগায়। তিনি আমি সত্তার মাধ্যমে এক মানুষকে আরেক মানুষের সঙ্গে মিলিয়ে 'আমরা' হয়ে উঠতে চেয়েছেন। এই জন্য প্রাবন্ধিক অনায়াসে বলতে পারেন যে, আমার কর্ণধার আমি। তিনি রুদ্র তেজে মিথ্যা ভয়কে জয় করে সত্যের আলোয় নিজেকে চিনে নিতে সাহায্য করেছেন। নজরুল এই প্রবন্ধে দেখিয়েছেন যে, তিনি ভুল করতে রাজি কিন্তু ভণ্ডামি করতে প্রস্তুত নন। ভুল জেনেও তাকে ঠিক বলে চালিয়ে দেবার মতো কপটতা তাঁর দৃষ্টিতে আর কিছু নেই। এছাড়া তিনি মানুষের মনুষ্যত্ববোধ জাগ্রত হওয়ার কথা বলেছেন। মনুষ্যত্ববোধ জাগ্রত হলে ধর্মে ধর্মে কোনো ব্যবধান থাকবে না বলে তিনি বিশ্বাস করেন। তিনি সম্প্রীতিময় বিশ্ব গড়ার প্রত্যাশা করেছেন। উদ্দীপকে শুধু 'আমার পথ' প্রবন্ধের একটি মাত্র দিক প্রকাশিত হয়েছে। প্রাবন্ধিক যেমন মিথ্যার সাথে আপস করতে নারাজ, ঠিক তেমনি উদ্দীপকের প্রাবন্ধিকও মিথ্যার সাথে আপস করতে চান না। তিনি সত্যকে জীবনের কর্ণধার হিসেবে গ্রহণ করেছেন। তাই তিনি যেকোনো মুহূর্তেই সত্যকে ধারণ করবেন। তিনি সত্য প্রকাশে নির্ভীক। উদ্দীপক ও 'আমার পথ' প্রবন্ধের আলোকে বলা যায় যে, উদ্দীপকে মূল প্রবন্ধের আংশিক রূপ ফুটে উঠেছে। কারণ 'আমার পথ' প্রবন্ধে জীবন চলার পথ হিসাবে সত্যকে ধারণ করার পাশাপাশি মনুষ্যত্ববোধ জাগরণের কথা বলেছেন। তিনি প্রবন্ধে ধর্মের সত্য উন্মোচনের কথা বলেছেন। তিনি মনে করেন সকল ধর্মের মূলসুর এক ও অভিন্ন। তাই মনুষ্যত্ববোধ জাগ্রত করতে পারলে, ধর্মের স্বরূপ জানলে মানুষে মানুষে কোনো ভেদাভেদ থাকবে না, মানুষে মানুষে সম্প্রীতি বৃদ্ধি পাবে। কিন্তু উদ্দীপকে এসব বিষয় উপেক্ষা করে শুধু সত্যকে ধারণ করে, মিথ্যার সাথে আপস না করার কথা বলা হয়েছে। তাই বলা যায় \"উদ্দীপকে 'আমার পথ' প্রবন্ধের মূলভাবের আংশিক প্রতিফলন হয়েছে\"- মন্তব্যটি সর্বাংশে যথার্থ।"
        }
      ]
    },
    {
      "number": "4",
      "uddipok": "বৃত্তাকারে দাঁড়ানো মিলিটারির মাঝখানে হাত-পা বাঁধা কালামকে টানতে টানতে এনে দাঁড় করানো হলো। কালামের নাক-মুখ থেকে রক্ত ঝরছে। তাকে জিজ্ঞেস করা হচ্ছে, মুক্তিবাহিনী কোথায় পালিয়ে গেছে? তিনি ঠিক করলেন, কিছুই বলবেন না। বন্দুকের নলটা কপালের ঠিক মাঝখানটায় ধরা হলো। তিনি বললেন, 'আমার মতো সাধারণ কালামের মৃত্যুতে কিছু এসে যায় না। কিন্তু মুক্তিফৌজদের জীবনের দাম আছে। মুক্তিফৌজ না বাঁচলে তোমাদের মারবে কে?' গুলিটা কপাল ভেদ করে বেরিয়ে যায়।",
      "tag": "CTG 23",
      "sub_questions": [
        {
          "label": "ক",
          "question": "",
          "explanation": "'রেইনকোট' গল্পে ইসহাক একজন পিওন।"
        },
        {
          "label": "খ",
          "question": "",
          "explanation": "রেইনকোট' গল্পে মুক্তিযুদ্ধের সময় মুক্তিযোদ্ধাদের জন্য বর্ষা ঋতুর সহায়ক ভূমিকার বিষয়টি বোঝাতে প্রশ্নোক্ত কথাটি বলা হয়েছে। ইতিহাস থেকে জানা যায়, দ্বিতীয় বিশ্বযুদ্ধের সময় তীব্র শীতের কবলে পড়ে জার্মান বাহিনী রাশিয়ায় পর্যুদস্ত হয়েছিল। গল্পকার শীত ঋতুকে তাই জেনারেল উইনটার বলেছেন। বাংলাদেশের মুক্তিযুদ্ধের সময় বর্ষা ঋতুর কারণে পাকিস্তানি বাহিনী একইভাবে পর্যুদস্ত হয়েছিল। বাংলার প্রবল ঝড়-বৃষ্টির সাথে হানাদার বাহিনীর পরিচয় ছিল না। ফলে তাদের মুক্তিযোদ্বাদের পাশাপাশি বর্ষা ঋতুর সাথেও লড়তে হয়েছিল। 'রেইনকোট' গল্পে বর্ষা ঋতুকে তাই রাশিয়ার জেনারেল উইনটারের সাথে তুলনা করে জেনারেল মনসুন বলা হয়েছে।"
        },
        {
          "label": "গ",
          "question": "",
          "explanation": "উদ্দীপকে বর্ণিত মিলিটারির নিপীড়নের দৃশ্যটি 'রেইনকোট' গল্পের নুরুল হুদার প্রতি নির্যাতনের সঙ্গে একসূত্রে গাঁথা। 'রেইনকোট' গল্পে নুরুল হুদা ঢাকা কলেজের একজন লেকচারার। তিনি অত্যন্ত সাদাসিধা প্রকৃতির। মুক্তিযুদ্ধের সময় অনেকেই পাকিস্তানের পক্ষ অবলম্বন করলেও তিনি নিরপেক্ষ থাকার চেষ্টা করেছিলেন। কিন্তু কয়েকজন গেরিলা যোদ্ধা ঢাকা কলেজে অবস্থানরত পাকিস্তানি মিলিটারি ক্যাম্পে আক্রমণ করায় পাকিস্তানি মিলিটারি ঢাকা কলেজের কয়েকজন প্রগতিশীল শিক্ষকদের সন্দেহের তালিকায় রাখে। এই জন্য প্রচণ্ড বৃষ্টি উপেক্ষা করে নুরুল হুদাকে কলেজে ডেকে আনা হয়। মুক্তিযোদ্ধাদের সাথে তার কোনো সম্পর্ক না থাকলেও নুরুল হুদার ওপর দোষারোপ করা হয়। একপর্যায়ে নুরুল হুদার ওপর নির্যাতন শুরু হয়। নির্যাতনের প্রথম পর্যায়ে তিনি ব্যথা পেলেও পরবর্তীতে একে স্রেফ উৎপাত মনে হয়েছিল। উদ্দীপকের কালাম যেন নুরুল হুদারই প্রতিচ্ছবি। কালাম বাংলাদেশের একজন সাধারণ নাগরিক। তাকে পাকিস্তানি হানাদার বাহিনী নির্মমভাবে অত্যাচার করে। ফলে তার শরীর ও নাক-মুখ দিয়ে রক্ত বের হয়। কলামকে নির্যাতন করে পাকিস্তানিরা মুক্তিযোদ্ধাদের সম্পর্কে খোঁজখবর জানার চেষ্টা করে। কিন্তু শত নির্যাতন সহ্য করেও কালাম মুক্তিফৌজদের কোনো সন্ধান পাকিস্তানিদের কাছে দেয়নি। এর ফলে নির্যাতনের মাত্রা আরও বৃদ্ধি পায়। কালাম পাকিস্তানিদের হাতে শহিদ হলেও মুক্তিযোদ্ধাদের কোনো তথ্য প্রদান না করে দেশপ্রেমের পরিচয় দিয়েছেন। তাই বলা যায়, উদ্দীপকে বর্ণিত মিলিটারির নিপীড়নের দৃশ্যটি 'রেইনকোট' গল্পের নুরুল সুদার নির্যাতনের সাথে একসূত্রে গাঁথা।"
        },
        {
          "label": "ঘ",
          "question": "",
          "explanation": "\"উদ্দীপকের কালাম ও 'রেইনকোট' গল্পের নুরুল হুদার মতো সাধারণ ব্যাক্তিরাই আমাদের মুক্তিযুদ্ধের অন্যতম প্রেরণা।”-মন্তব্যটি যথার্থ ও যুক্তিযুক্ত। 'রেইনকোট' একটি মুক্তিযুদ্ধভিত্তিক গল্প। এই গল্পে রেইনকোট একটি চেতনা ও শক্তির প্রতীক। রেইনকোট পরিধান করো নুরুল হুদার মতো সাধারণ মানুষও সাহসী হয়ে ওঠেন। নুরুল হুদা মুক্তিযুদ্ধ চলাকালীন সম্পূর্ণ নিরপেক্ষ ছিলেন। তিনি মনের ভুলেও কখনো কারো সাথে মুক্তিযুদ্ধ, মুক্তিযোদ্ধা সম্পর্কে আলোচনা করেননি। তিনি সবসময় এই সকল আলোচনা থেকে নিজেকে সচেতনভাবে সরিয়ে রেখেছেন। কিন্তু সেই নিরীহ ও সাধারণ লেকচারার নুরুল হুদা পাকিস্তানিদের নির্যাতনের মুখেও তাদের কাছে নতি স্বীকার করেননি। নূরুল হুদা তাই মুক্তিযুদ্ধে সাধারণ মানুষের বিদ্রোহী হওয়ার প্রতীকী চরিত্র। উদ্দীপকের কালামও মুক্তিযুদ্ধের বিপ্লবী চরিত্র। কালামের মতো অনেক সাধারণ মানুষ প্রত্যক্ষ ও পরোক্ষভাবে মুক্তিযুদ্ধে সহযোগিতা করেছিলেন। সাধারণ মানুষ মুক্তিযোদ্ধাদের আশ্রয় দিয়ে, চিকিৎসা ও সেবা দিয়ে সহযোগিতা করেছিলেন। মুক্তিযুদ্ধ চলাকালীন অনেক সাধারণ মানুষ পাকিস্তানিদের দ্বারা অত্যাচারিত হয়েও মুক্তিযোদ্ধাদের সম্পর্কে কোনো তথ্য প্রদান করেননি। কালাম যেন সেই সকল সাধারণ মানুষের প্রতিনিধি চরিত্র। কালাম পাকিস্তানিদের দ্বারা নির্যাতিত ও শহিদ হয়েছিলেন কিন্তু পাকিস্তানিদের কাছে মুখ খোলেননি। উদ্দীপক' ও 'রেইনকোট' গল্পের আলোকে বলা যায় যে, নুরুল হুদা ও কালামের মতো সাধারণ মানুষই মুক্তিযুদ্ধের মূল প্রেরণা। তাঁদের মতো অসংখ্য মানুষ খাদ্য, আশ্রয় ও চিকিৎসা দিয়ে মুক্তিযুদ্ধের সময় সহযোগিতা করেছিলেন। তাঁদের বিন্দু বিন্দু সহযোগিতা তখন সমুদ্রের জোয়ারের মতো উচ্ছ্বাস জাগিয়েছে। নুরুল হুদা ও কালামের মাধ্যমে সেই সকল মানুষের অবদান তুলে ধরা হয়েছে। মূলত বাংলাদেশের সাধারণ মানুষই ছিল। মুক্তিযুদ্ধের মূল প্রেরণা। তাই বলা যায়, \"উদ্দীপকের কালাম ও 'রেইনকোট' গল্পের নুরুল হুদার মতো সাধারণ ব্যক্তিরাই আমাদের মুক্তিযুদ্ধের অন্যতম প্রেরণা।\"- মন্তব্যটি যথার্থ ও যুক্তিযুক্ত।"
        }
      ]
    },
    {
      "number": "5",
      "uddipok": "মহেশচন্দ্র ভট্টাচার্য ছিলেন বাঙালি হোমিওপ্যাথিক ওষুধ ব্যবসায়ী, সমাজসেবক ও দানশীল ব্যক্তিত্ব। নিজের ঐকান্তিক চেষ্টায় বিপুল ধনসম্পদের অধিকারী হন। কিন্তু নিজে কৃচ্ছ সাধন করে জনহিতকর কাজে লিপ্ত হন। তিনি শিক্ষা বিস্তারের জন্য টোল, পাঠশালা, গ্রন্থাগার, হোস্টেল, নারীশিক্ষার জন্য বিদ্যানিকেতন, ছাত্রীনিবাস এবং দরিদ্রের জন্য আশ্রম, ধর্মশালা প্রতিষ্ঠা করেন। তিনি আজও সকলের কাছে স্মরণীয় হয়ে আছেন।",
      "tag": "CTG 23",
      "sub_questions": [
        {
          "label": "ক",
          "question": "",
          "explanation": "'সোনার তরী' কবিতায় শ্রাবণ মাসের উল্লেখ রয়েছে।"
        },
        {
          "label": "খ",
          "question": "",
          "explanation": "'চারি দিকে বাঁকা জল করিছে খেলা।।'- চরণটির মধ্য দিয়ে বর্ষার জলস্রোতবেষ্টিত ছোটো জমিটুকুর বিলীন হওয়ার আশঙ্কাজনক পরিস্থিতি ব্যক্ত হয়েছে। 'সোনার তরী' কবিতায় কবি নানা রূপক এবং দৃশ্যের অবতারণা ঘটিয়েছেন। উদ্ধৃত অংশের মধ্য দিয়ে তেমনই অসাধারণ একটি দৃশ্যকল্প তৈরি হয়েছে। কবিতায় ধানখেতটি ছোটো দ্বীপের মতো কল্পিত। তার চারপাশে ঘূর্ণায়মান স্রোতের উদ্দামতা। নদীর 'বাঁকা জলস্রোত' পরিবেষ্টিত ছোট্ট জমিটুকুর আশু বিলীন হওয়ার ইঙ্গিত রয়েছে এ অংশে। এখানে বাঁকা জল কালস্রোতের প্রতীক।"
        },
        {
          "label": "গ",
          "question": "",
          "explanation": "উদ্দীপকের মহেশচন্দ্র ভট্টাচার্যের ব্যক্তিজীবনের মধ্য দিয়ে 'সোনার তরী' কবিতার কৃষকের সোনার ধান ফলানোর দিকটি ফুটে উঠেছে। 'সোনার তরী' কবিতায় কৃষক, ধান, সোনার তরী ইত্যাদি রূপকের মাধ্যমে এক গভীর জীবনদর্শন প্রকাশ পেয়েছে। কৃষক যেন কীর্তিমান মানুষের প্রতিচ্ছবি, ধান তার কর্মকৃতি এবং সোনার তরী হচ্ছে পৃথিবী। পৃথিবী নামক তরীতে মানুষের ধান স্থান পেলেও নিজেকে নিশ্চিতভাবে হতে হয় মহাকালের নিষ্ঠুর কালগ্রাসের শিকার। তাই জীবনে সোনা ফলানোর মতো কর্ম করে নিজের স্বাক্ষর রেখে যাওয়াই প্রকৃত মানুষের কর্তব্য। উদ্দীপকের মহেশচন্দ্র ভট্টাচার্য একজন কীর্তিমান বাঙালি। প্রকৃত ধনসম্পদ অর্জন করলেও তিনি তা ব্যক্তিগত ভোগ-বিলাসে ব্যয় না করে শিক্ষাবিস্তার ও দারিদ্র্য দূরীকরণসহ নানাবিধ সমাজকল্যাণমূলক কাজে ব্যয় করেন। ফলে তিনি মৃত্যুবরণ করলেও মানুষের মাঝে স্মরণীয় হয়ে আছেন। প্রায় একই রকম চিত্র 'সোনার তরী' কবিতার কৃষকের সোনার ধান ফলানোর মাঝে লক্ষ করা যায়। তাই উদ্দীপকের মহেশচন্দ্র ভট্টাচার্য এবং কবিতার কৃষক যেন একই জীবনচেতনার ব্যক্তিত্ব।"
        },
        {
          "label": "ঘ",
          "question": "",
          "explanation": "মহেশচন্দ্র ভট্টাচার্যের কর্মময় জীবনের সাথে 'সোনার তরী' কবিতার সোনার ধান ফলানো কৃষকের জীবনের তুলনা করে আলোচ্য মন্তব্যটিকে যৌক্তিক বলা যায়। 'সোনার তরী' কবিতায় নিবিড়ভাবে মিশে আছে কবির জীবনদর্শন। কৃষক, সোনার ধান, সোনার তরী ইত্যাদি রূপকের মাধ্যমে তিনি এক মহাসত্য তুলে ধরেছেন। সোনার ধান ফলানো কৃষকের স্থান সংকুলান হয় না সোনার তরীরূপ পৃথিবীতে। সোনার ধান তথা কৃষকের কীর্তিসমূহের মাঝেই তাঁর বেঁচে থাকা; তাঁর ব্যক্তিসত্তা ও শারীরিক অস্তিত্বকে নিশ্চিতভাবে হতে হয় মহাকালের নিষ্ঠুর কালগ্রাসের শিকার। উদ্দীপকের মহেশচন্দ্র ভট্টাচার্য সমাজের সফল মানুষদের একজন। তিনি প্রচুর বিত্তশালী হলেও ব্যক্তিগত সুখ-সুবিধার কথা চিন্তা করেননি। তিনি দারিদ্র্য দূরীকরণ, শিক্ষাবিস্তারসহ নানারকম স্মাজসেবামূলক কাজ করেন। ফলে পৃথিবী থেকে বিদায় নিলেও তাঁর কৃতিত্বে তিনি স্মরণীয় হয়ে আছেন। 'সোনার তরী' কবিতার কৃষকের মাঝেও এমন কর্মকুশলতা দেখা যায়। কৃষক সোনার ধান ফলিয়ে বিশ্বকে করেছে সমৃদ্ধ, যদিও সোনার তরী নামক পৃথিবীতে তিনি স্থান পাননি। উদ্দীপক ও 'সোনার তরী' কবিতায় যথাক্রমে মহেশচন্দ্র ভট্টাচার্য ও কৃষকের কীতিমান হয়ে ওঠার বৈশিষ্ট্য প্রকাশিত হয়েছে। উভয়ের কর্মধারা একই ধারায় বহমান। মানবকল্যাণ ও সোনার ধান তাই একে অপরের পরিপূরক। মহেশচন্দ্র ভট্টাচার্য ও কৃষক তাঁদের কর্মগুণে চিরস্মরণীয়। তাই প্রশ্নোল্লিখিত 'মানুষ বাঁচে তার কর্মের মধ্যে।'-উক্তিটিকে যথার্থ বলে প্রতীয়মান হয়।"
        }
      ]
    },
    {
      "number": "6",
      "uddipok": "রফিক মার্চের উত্তাল সময়ে ঢাকা ছেড়ে গ্রামের বাড়িতে চলে আসে। গ্রামে এসে সে সমবয়সিদের সঙ্গে আলোচনা করে সিদ্ধান্ত নেয় যে, তারা যুদ্ধের ট্রেনিং নিতে ভারতে যাবে। পরিবারের উদ্দেশ্যে চিরকুট লিখে সবাই রাতের আঁধারে ঘর ছাড়ে।",
      "tag": "CTG 23",
      "sub_questions": [
        {
          "label": "ক",
          "question": "সুকান্ত ভট্টাচার্যের কাব্যগ্রন্থ 'ছাড়পত্র' কত সালে প্রকাশিত?",
          "explanation": "সুকান্ত ভট্টাচার্যের কাব্যগ্রন্থ 'ছাড়পত্র' ১৯৪৮ সালে প্রকাশিত।"
        },
        {
          "label": "খ",
          "question": "",
          "explanation": "আঠারো বছর বয়সের ইতিবাচক বৈশিষ্ট্যগুলো যেন জাতীয় জীবনের চালিকাশক্তি হয়ে ওঠে, সেই প্রত্যাশায় কবি এদেশের বুকে আঠারো বছর বয়সিদের নামিয়ে আনতে চান। আঠারো বছর বয়স বহু ইতিবাচক বৈশিষ্ট্যে সমৃদ্ধ। এ বয়সের তরুণরা জড়-নিশ্চল প্রথাবদ্ধ জীবনকে পেছনে ফেলে সবসময় নতুন জীবন রচনার স্বপ্ন দেখে। কল্যাণচিন্তা, সেবাব্রত, উদ্দীপনা, সাহসিকতা, চলার দুর্বার গতি- এ সবই আঠারো বছর বয়সি তারুণ্যের বৈশিষ্ট্য। কবির কামনা এসব বৈশিষ্ট্য দিয়েই যেন তরুণরা জাতীয় জীবনের ইতিবাচক পরিবর্তন ঘটায়।"
        },
        {
          "label": "গ",
          "question": "",
          "explanation": "উদ্দীপকের রফিকের মাঝে আঠারো বছর বয়সের দেশ ও জাতির জন্য জীবনের ঝুঁকি নিয়ে এগিয়ে আসার দিকটি স্পষ্ট। আঠারো বছর বয়স বহু ইতিবাচক বৈশিষ্ট্যে চিহ্নিত। জড়-নিশ্চল প্রথাবদ্ধ জীবনকে পেছনে ফেলে নতুন জীবন রচনার স্বপ্ন, কল্যাণ ও সেবাব্রত, উদ্দীপনা, সাহসিকতা, চলার দুর্বার গতির জয়গান ফুটে উঠেছে আলোচ্য কবিতায়। দেশ, জাতি ও মানবতার জন্য যুগে যুগে এ বয়সের মানুষেরা এগিয়ে গেছে সবচেয়ে বেশি। জীবনের ঝুঁকি নিয়ে দাঁড়িয়েছে সমস্ত বিপদ মোকাবেলায়। উদ্দীপকের রফিক মার্চের উত্তাল সময়ে ঢাকা ছেড়ে গ্রামের বাড়িতে চলে আসে। গ্রামে এসে সে সমবয়সিদের সাথে আলোচনা করে যুদ্ধের ট্রেনিং নিতে ভারতে যাওয়ার সিদ্ধান্ত নেয়। পরিবারের উদ্দেশে চিরকুট লিখে সবাই রাতের আঁধারে ঘর ছাড়ে। দেশমাতৃকার জন্য শত্রুদের বিরুদ্ধে লড়াই করার এ মানসিকতা রফিককে কবিতার আঠারো বছর বয়সি তরুণদের সহযাত্রী করেছে। কেননা, কবির মতে, এ বয়সিরাই দেশ ও জাতির জন্য যেকোনো ঝুঁকি নিতে প্রস্তুত থাকে।"
        },
        {
          "label": "ঘ",
          "question": "",
          "explanation": "হাউদ্দীপক ও 'আঠারো বছর বয়স' কবিতায় দেশপ্রেমে উদ্বুদ্ধ তরুণ সমাজের ভূমিকা ফুটে উঠায় আলোচ্য মন্তব্যটি যথার্থ। তারুণ্য স্বপ্ন দেখে নতুন জীবনের নব নব অগ্রগতি সাধনের। সেসব স্বপ্ন বাস্তবায়নে, নিত্য-নতুন করণীয় সম্পাদনের জন্য নব নব শপথে বলীয়ান হয়ে তারা এগিয়ে যায় দৃঢ় পদক্ষেপে। দেশ ও জনগণের মুক্তি ও কল্যাণের সংগ্রামে জীবন বাজি রেখে লড়াই করতে এরা সদা প্রস্তুত। কবি 'আঠারো বছর বয়স' কবিতায় তারুণ্যের এ মহতী কর্মকাণ্ড উল্লেখ করে তাদের জয়গান গেয়েছেন। উদ্দীপকের রফিক ১৯৭১ সালের মার্চ মাসের উত্তাল সময়ে ঢাকা ছেড়ে গ্রামের বাড়িতে চলে আসে। সমবয়সিদের সঙ্গে আলোচনা করে তাদেরকে নিয়ে যুদ্ধে যোগ দেওয়ার প্রস্তুতিস্বরূপ ট্রেনিং নিতে ভারতে যাত্রা করে। দেশমাতৃকার দুর্দিনে রফিক ও তার দলের যুদ্ধযাত্রা 'আঠারো বছর বয়স' কবিতার তারুণ্যের স্বাচ্ছন্দ্য বহিঃপ্রকাশের সমান্তরাল। কবিতার তরুণ সমাজ সর্বদা দেশ ও জাতির জন্য প্রাণপণে লড়াই করতে সদাপ্রস্তুত। উদ্দীপক ও কবিতায় তারুণ্যের সত্যিকার প্রতিফলন ঘটেছে। দেশ' ও জাতির যেকোনো বিপদে-সংগ্রামে তারা অগ্রসৈনিক। দেশমাতৃকার মান রক্ষার্থে প্রাণপণে লড়াই করার ঝুঁকি তারা হাসতে হাসতে নিতে পারে। দেশমাতৃকার মুক্তিই তাদের সবচেয়ে বড়ো আরাধ্য। তাই বলা যায় যে, 'তরুণ মানেই দেশমাতৃকার দুঃসময়ের শক্তি'- উক্তিটি যথার্থ।"
        }
      ]
    },
    {
      "number": "7",
      "uddipok": "রত্নার সন্তানটি বিশেষ চাহিদাসম্পন্ন 'অটিস্টিক'। স্বামীর আকস্মিক মৃত্যুর পর সে গার্মেন্টস-এ কাজ নেয়। রত্নার মা ছেলের দেখাশোনা করে। হঠাৎ একদিন রত্নার বাকশক্তিহীন ছেলেটি কোথাও চলে যায়। পাগলপ্রায় রত্না সবকিছু ছেড়ে তার হারানো ছেলেকে খুঁজে চলেছে।",
      "tag": "CTG 23",
      "sub_questions": [
        {
          "label": "ক",
          "question": "সুফিয়া কামালের পৈতৃক নিবাস কোথায়?",
          "explanation": "সুফিয়া কামালের পৈতৃক নিবাস কুমিল্লায়।"
        },
        {
          "label": "খ",
          "question": "এ বসন্তে কবির পুষ্পসাজ না থাকার কারণ কী?",
          "explanation": "আনমনা কবির বসন্তের প্রতি ঔদাসীন্যের কারণে এ বসন্তে কবির পুষ্পসাজ নেই। বসন্তের আগমনে সমগ্র প্রকৃতি যেন নবরূপ লাভ করে। বাহারি ফুল আর পাতায় সজ্জিত হয় বৃক্ষরাজি। স্বভাবতই কবিরাও. বসন্ত-বন্দনায় মগ্ন হন। কিন্তু প্রিয়জনের বিয়োগব্যথায় কাতর কবির পক্ষে বসন্তকে বরণ করা সম্ভব হয়ে ওঠেনি। বাহারি ফুলে সুসজ্জিত হওয়ার পরিবর্তে করিমন শীতের রিক্ততাকেই অবলম্বন করেছেন, যা আলোচ্য পঙ্ক্তিটিতে কবি- ভক্তের প্রশ্নের মধ্য দিয়ে ফুটে উঠেছে।"
        },
        {
          "label": "গ",
          "question": "উদ্দীপকের সঙ্গে কবিতার ভাবগত সাদৃশ্য তুলে ধরো।",
          "explanation": "প্রিয়জন হারানোর শোকে রিক্ততার হাহাকার ও বর্তমানের প্রতি নিস্পৃহতার দিক থেকে উদ্দীপকের সঙ্গে 'তাহারেই পড়ে মনে' কবিতার ভাবগত সাদৃশ্য রয়েছে। 'তাহারেই পড়ে মনে' কবিতায় কবির ব্যক্তিজীবনের দুঃখময় ঘটনার ছায়াপাত ঘটেছে। তাঁর সাহিত্য সাধনার প্রধান সহায়ক ও উৎসাহদাতা স্বামী সৈয়দ নেহাল হোসেনের আকস্মিক মৃত্যুতে কবির জীবনে প্রচণ্ড শূন্যতা নেমে আসে। কবিমন আচ্ছন্ন হয়ে যায় রিক্ততার হাহাকারে। তাই বসন্ত এলেও উদাসীন কবির অন্তর জুড়ে রিক্ত শীতের করুণ বিদায়ের বেদনা। উদ্দীপকের রত্না একজন গার্মেন্টস কর্মী। স্বামীর মৃত্যুর পর একমাত্র সন্তানকে নিয়ে তার জীবনযুদ্ধ শুরু হয়। বিশেষ চাহিদাসম্পন্ন 'অটিস্টিক' ও বাশক্তিহীন ছেলেটিও একদিন হারিয়ে যায়। সন্তান হারানোর শোকে পাগলপ্রায় রত্না সবকিছু ছেড়ে ছেলেকে খুঁজে বেড়াচ্ছে। প্রিয়জন হারানোর বেদনার এ দিকটি 'তাহাকেই পড়ে মনে' কবিতায় কবির মনোভাবেও লক্ষ করা যায়। তিনিও প্রিয়জন তথা স্বামীকে হারিয়ে বর্তমান কর্মকান্ডে নিস্পৃহতার পরিচয় দিয়েছেন।"
        },
        {
          "label": "ঘ",
          "question": "'প্রিয়জন হারানোর বেদনা কবিতা এবং উদ্দীপকে ভিন্নভাবে উপস্থাপিত।'-তোমার মত দাও।",
          "explanation": "ছেলে হারানো রত্নার পাগলপ্রায় হয়ে যাওয়ার বিপরীতে স্বামীর মৃত্যুশোকে কবির মগ্ন থাকার বিষয়টি পুরোপুরি সাদৃশ্যপূর্ণ না হওয়ায় আলোচ্য মন্তব্যটিকে যথার্থ বলা যায়। 'তাহারেই পড়ে মনে' কবিতায় প্রকৃতি ও মানবমনের সম্পর্কের একটি গুরুত্বপূর্ণ দিক তাৎপর্যময় অভিব্যক্তিতে পেয়েছে। বসন্ত প্রকৃতির অপরূপ সৌন্দর্য কবিমনে আনন্দের শিহরণ জাগানোর কথা থাকলেও প্রিয়জন হারানোয় কবি শোকাচ্ছন্ন। স্বামীকে হারিয়ে কবিমন আচ্ছন্ন হয়ে আছে রিক্ততার হাহাকারে। তাই বসন্ত এলেও উদাসীন কবির অন্তর জুড়ে রিক্ত শীতের করুণ বিদায়ের বেদনা। উদ্দীপকের রত্না একজন গার্মেন্টস কর্মী। স্বামীর আকস্মিক মৃত্যুতে তাকে এ পথে আসতে হয়েছে। একমাত্র সন্তানকে মায়ের কাছে রেখে সে কাজ করে। কিন্তু বাশক্তিহীন বিশেষ চাহিদাসম্পন্ন ছেলেটি কোথায় যেন হারিয়ে যায়। এতে সে পাগলপ্রায় হয়ে ছেলেকে খুঁজে বেড়ায়। উদ্দীপকের রত্না এবং 'তাহারেই পড়ে মনে' কবিতার কবি উভয়েই তাঁদের প্রিয়জন হারানোর বেদনায় শোকাচ্ছন্ন। রত্না পাগলপ্রায় হয়ে ঘুরে বেড়ালেও কবির পক্ষে তা সম্ভব নয়; তবে তিনি শোকাচ্ছন্ন হয়ে বসন্তের আগমনকেও উপেক্ষা করেন। তার নিস্পৃহতাই শোকের গভীরতা জানান দেয়। উপরিউক্ত আলোচনা শেষে তাই বলা যায় যে, 'প্রিয়জন হারানোর বেদনা কবিতা এবং উদ্দীপকে ভিন্নভাবে উপস্থাপিত' হয়েছে।"
        }
      ]
    },
    {
      "number": "8",
      "uddipok": "অজ পাড়াগাঁয়ের মসজিদের ইমাম মাওলানা আবুল কালাম নিজের মুদি দোকানের সামান্য উপার্জনে কোনোভাবে সংসার খরচ নির্বাহ করেন। অজ্ঞ গ্রামবাসী অসুখ-বিসুখে প্রায়শই তার কাছে আসে টাকাপয়সার বিনিময়ে পানিপড়া ও তাবিজ-কবজ নেওয়ার জন্য। কিন্তু মাওলানা সাহেব তা না করে রোগীদের শহরের ডাক্তারের কাছে পাঠিয়ে দেন। তিনি গ্রামবাসীকে শিক্ষা দেন- ধর্ম ব্যাবসার বিষয় নয়, মানুষকে প্রতারণা বা নিপীড়নের জন্য নয়।",
      "tag": "CTG 23",
      "sub_questions": [
        {
          "label": "ক",
          "question": "",
          "explanation": "মাছ ধরার ডিঙিতে দুজন মৎস্য শিকারি ছিল।"
        },
        {
          "label": "খ",
          "question": "",
          "explanation": "মজিদের চমকপ্রদ আগমন গ্রামবাসীকে চমকে দেয়, এজন্য তার গ্রামে প্রবেশকে ঔপন্যাসিক নাটকীয় বলেছেন। মহব্বতনগর গ্রামের বাসিন্দা তাহের ও কাদের মাছ ধরতে গিয়ে মজিদকে প্রথম দেখতে পায়। মজিদ লম্বা সময় ধরে আকাশের পানে হাত তুলে মোনাজাতের ভঙ্গিতে দাঁড়িয়ে থাকে। মোদাচ্ছের পিরের মাজারকে অযত্নে ফেলে রাখার জন্য গ্রামে ঢুকে সে গ্রামবাসীকে বেআলেম বলে গালাগাল করে, তাকে ঘিরে মানুষের জটলা হয়ে যায়। অপরিচিত একজন লোক এভাবে সচরাচর গ্রামে আসে না, তাই মসজিদের এমন আগমনকে লেখক নাটকীয় বলেছেন।"
        },
        {
          "label": "গ",
          "question": "",
          "explanation": "ধর্মকে ব্যক্তি স্বার্থে ব্যবহার করার দিক থেকে উদ্দীপকের মাওলানা আবুল কালাম এর সঙ্গে 'লালসালু' উপন্যাসের মজিদের আদর্শগত পার্থক্য রয়েছে। 'লালসালু' উপন্যাসের মজিদ একজন লোভী মানুষ। সে ধর্মের প্রতি মানুষের আবেগকে ব্যবহার করে নিজে লাভবান হয়। মজিদ পুরোনো এক কবরকে মোদাচ্ছের পিরের মাজার বলে দাবি করে। সে নিজে ওই মাজারের খাদেম হয়, গ্রামের মানুষ অন্ধ বিশ্বাসে মাজারে আসতে থাকে। মাজারে দেওয়া মানুষের সমস্ত অর্থ মজিদ কুক্ষিগত করে। ফলে অল্পসময়ে বিপুল ধন-সম্পদের মালিক হয়ে সমাজের বিভিন্ন ক্ষেত্রে প্রভাব খাটিয়ে চলে। এভাবে সে দিনের পর দিন মানুষকে ঠকিয়ে যায়। উদ্দীপকের মাওলানা আবুল কালাম নিজের দোকানের আয় থেকে জীবিকা নির্বাহ করেন। মসজিদের ইমাম ও মাওলানা হওয়ার সুবাদে এবং গ্রামবাসীর অন্ধবিশ্বাসের কারণে অনেকেই তার কাছে পানিপড়া, তাবিজ-কবজ ইত্যাদি নিতে আসে। মাওলানা সাহেব তাদেরকে পানি পড়া না দিয়ে শহুরে ডাক্তারের কাছে পাঠিয়ে দেন। মাওলানা সাহেব সহজেই গ্রামবাসীর অন্ধবিশ্বাসের সুযোগ নিতে পারতেন কিন্তু তা না করে তিনি গ্রামবাসীকে শিক্ষা দেন যে, ধর্ম কোনো ব্যবসায়ের বিষয় নয়, ধর্মকে ব্যবহার করে মানুষের সঙ্গে প্রতারণা করা যায় না। কিন্তু 'লালসালু' উপন্যাসের মজিদ চরিত্রে আমরা উলটো চিত্র দেখতে পাই। তাই বলা যায়, ধর্মকে ব্যক্তিগত স্বার্থে ব্যবহারের দিক থেকে মজিদ ও মাওলানা আবুল কালামের আদর্শগত পার্থক্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের মূলভাব 'লালসালু' উপন্যাসের ঔপন্যাসিকের মানসচিন্তাকে ধারণ করে বলে আমার মনে হয়। 'লালসালু' উপন্যাসে মহব্বতনগর গ্রামে একদিন হঠাৎ উদয় হয় মজিদের। সে নিজেকে মোদাচ্ছের পিরের মাজারের সেবক বলে দাবি করে। ধর্মীয় ও পির সংক্রান্ত বিষয় বলে ভীত ও অজ্ঞ গ্রামবাসী মজিদকে সমীহের সঙ্গে মেনে নেয়। গ্রামে মাজার স্থাপন করে মজিদের আর্থিক উন্নতি ঘটে, সে ধীরে ধীরে গ্রামের একজন প্রভাবশালী মানুষে পরিণত হয়। গ্রামে তার প্রভাব ক্ষুণ্ণ হতে পারে এমন ছোটো ছোটো বিষয়কে সে নিয়ন্ত্রণ করতে থাকে, গ্রামে স্কুল প্রতিষ্ঠা করতে না দেওয়া, আমেনা বিবিকে তালাক দেওয়ানো তার উদাহরণ। এভাবে মজিদ ধর্মকে ব্যবহার করে নিজের, আধিপত্যবাদ বজায় রাখে। উদ্দীপকের মাওলানা আবুল কালাম গ্রামবাসীর চাওয়া সত্ত্বেও টাকাপয়সার বিনিময়ে তাদেরকে তাবিজ-কবজ দেন না। তিনি তার স্বল্প আয়ের মুদির দোকান থেকেই জীবিকা নির্বাহ করেন। পানিপড়া তাবিজ- কবজ দেওয়ার বদলে তিনি গ্রামবাসীকে ডাক্তার দেখাতে বলেন। গ্রামবাসীকে শিক্ষা দেন যে ধর্ম কোনো ব্যাবসার বিষয় নয়, ধর্ম মানুষকে প্রতারণা বা নিপীড়ন করার জন্য নয়। 'লালসালু' উপন্যাসে এমন দৃষ্টিভঙ্গি দৃষ্টিগোচর হয় না। 'লালসালু' উপন্যাসে ধর্মভীরু মানুষের ভক্তির সুযোগ নিয়ে পির প্রথার এক চলমান রূপের সন্ধান পাওয়া যায়। যেখানে মানুষের অন্ধ বিশ্বাসের সুযোগ নিয়ে তাদেরকে দিনের পর দিন ঠকানো হয়। ব্যক্তিগত স্বার্থ হাসিলের জন্য কিছু মানুষ ধর্মের আশ্রয় নিয়ে থাকে; তারা তাদের আধিপত্য বজায় রাখার জন্য সামাজিক জীবন ও মানুষের ব্যক্তিগত জীবনে বিঘ্ন ঘটায়। তবু গ্রামের অন্ধবিশ্বাসী মানুষ তাদের বিশ্বাস করে চলে। ঔপন্যাসিক এই চলমান প্রথার বিরুদ্ধচারণ করতেই এই উপন্যাস রচনা করেন, যেহেতু উদ্দীপকের মূলভাব উপন্যাসে ফুটে ওঠা জীবনাচরণের বিপরীত, তাই বলা যায়, উদ্দীপকের মূলভাব ঔপন্যাসিকের মানসচিন্তাকে ধারণ করেছে।"
        }
      ]
    },
    {
      "number": "9",
      "uddipok": "উদয়পুর গ্রামের মোড়ল সাহেবের ভৃত্য গফুর মিয়ার সন্তান সাফল্যের সঙ্গে পিএসসি পাশ করে। দূরবর্তী গ্রামে সন্তানকে পাঠিয়ে হাই স্কুলে পড়ানোর সামর্থ্য নেই বিধায় গফুর মোড়লের আর্থিক সাহায্য ও পরামর্শ চায়। কিন্তু মোড়ল তার সন্তানকে লেখাপড়ায় নিরুৎসাহিত করে এবং বলে গরিবের লেখাপড়া করে কী হবে? বরং আর্থিক সচ্ছলতার জন্য গফুরের সন্তানকে ঋণের মাধ্যমে অটোরিকশা কিনে দেওয়ার পরামর্শ দেয়। ভৃত্য গফুর মোড়লের এই পরামর্শ মেনে নিতে বাধ্য হয়। ফলে সন্তানের লেখাপড়ার ইতি ঘটে।",
      "tag": "CTG 23",
      "sub_questions": [
        {
          "label": "ক",
          "question": "",
          "explanation": "মজিদের আবিষ্কৃত পিরের নাম- মোদাচ্ছের।"
        },
        {
          "label": "খ",
          "question": "",
          "explanation": "মজিদকে বাদ দিয়ে আওয়ালপুরের পিরের কাছ থেকে পানিপড়া আনার জন্য খালেক ব্যাপারীর নির্দেশ প্রসঙ্গে ধলা মিঞা এ কথা ভেবেছে। স্ত্রী আমেনা বিবির আকাঙ্ক্ষা পূরণের জন্য খালেক ব্যাপারী ধলা মিঞাকে নির্দেশ দেয়। ধলা মিঞার কাছ থেকে মজিদ সে কথা জানতে পেরে রেগে যায়। বউয়ের খাতিরে ব্যাপারী মজিদের নির্দেশের বরখেলাপ করে ঠক-পিরের কাছে লোক পাঠাবে পড়াপানি আনার জন্য, সেটা মজিদের পছন্দসই নয়। তাই ধলা মিঞারও মনে হয়, ব্যাপারী যে কাজ করেছে সেটা ঘোড়া ডিঙিয়ে ঘাস খাওয়ার মতো।"
        },
        {
          "label": "গ",
          "question": "",
          "explanation": "লেখাপড়াকে নিরুৎসাহিত করার দিক থেকে উদ্দীপকের মোড়লের অটোরিকশা কিনে দেওয়ার পরামর্শ 'লালসালু' উপন্যাসের মজিদের মসজিদ নির্মাণের প্রস্তাবের সঙ্গে সাদৃশ্য রয়েছে। 'লালসালু' উপন্যাসের মহব্বতনগর গ্রামের স্বল্পশিক্ষিত আক্কাস তার গ্রামে একটি স্কুল প্রতিষ্ঠা করতে চায়। স্কুল প্রতিষ্ঠা করলে মানুষ সাধারণ শিক্ষায় শিক্ষিত হবে, তাদের মধ্যে সচেতনতা বাড়বে, তাই এই প্রস্তাবটি মজিদের পছন্দ হয়নি। সে আক্কাসের ব্যাপারে একটি সালিশ বসায় এবং সে সালিশে স্কুলের বদলে মসজিদ প্রতিষ্ঠার কথা বলা হয়। সাধারণ শিক্ষায় শিক্ষিত হয়ে জ্ঞান-বিজ্ঞানে পারদর্শী হওয়ার চেয়ে মসজিদ নির্মাণের প্রস্তাবটিই গ্রামবাসীর কাছে বেশি প্রীতিকর মনে হয়। উদ্দীপকের গফুর মিয়ার সন্তান সাফল্যের সঙ্গে পিএসসি পরীক্ষায় পাশ করে। কিন্তু শিক্ষার পরবর্তী ধাপে সন্তানকে পড়ানোর খরচ জোগানোর সামর্থ্য নেই বলে গফুর মিয়া উদয়পুর গ্রামের মোড়লের কাছে সাহায্য চায়। মোড়ল তাকে আর্থিক সাহায্য করে না; বরং পড়াশোনা নিরুৎসাহিত করে। তার মতে, গরিবের সন্তানের পড়াশোনা করে কী হবে। আর্থিক সচ্ছলতার জন্য মোড়ল গফুরকে পরামর্শ দেয় ঋণ করে সন্তানকে অটোরিকশা কিনে দিতে। গফুর তাতে রাজি হয় এবং তার ছেলের পড়াশোনার ইতি ঘটে। এভাবেই উদ্দীপক ও 'লালসালু' উপন্যাস উভয়ক্ষেত্রেই সাধারণ শিক্ষাকে নিরুৎসাহিত করার দিক থেকে সাদৃশ্য পরিলক্ষিত হয়।"
        },
        {
          "label": "ঘ",
          "question": "",
          "explanation": "\"প্রেক্ষাপট ভিন্ন হলেও উদ্দীপকের সমাজবাস্তবতাই যেন 'লালসালু' উপন্যাসের প্রতিফলিত হয়েছে।”- মন্তব্যটি যথার্থ। 'লালসালু' উপন্যাসে একটি কুসংস্কারাচ্ছন্ন, অন্ধবিশ্বাসী, দরিদ্র সমাজের বাস্তবতা দেখা যায়। যে সমাজে মানুষ ধর্মের প্রতি ভক্তির কারণে অন্ধভাবে পির প্রথা বিশ্বাস করে। এই সমাজে সাধারণ শিক্ষার বিপরীতে ধর্মীয় শিক্ষাকে বেশি প্রাধান্য দেওয়া হয়। ফলে সাধারণ শিক্ষার জন্য উদ্যোগ গ্রহণ করা হলেও সেই উদ্যোগ ব্যর্থতায় পর্যবসিত হয়। উদ্দীপকে গফুর মিয়ার সন্তান পিএসসি পরীক্ষায় সাফল্যের সঙ্গে সাফল্যের সঙ্গে পাশ করলেও হাই স্কুলে ভর্তি করার মতো টাকা গফুর মিয়ার নেই। দারিদ্র্যের কারণে গফুর মিয়া গ্রামের মোড়লের কাছে হাত পাতে। গ্রামের মোড়ল তাকে অর্থ সাহায্য না করে ঋণ নিয়ে তার সন্তানকে অটোরিকশা কিনে দেওয়ার পরামর্শ দেয়। দরিদ্র মানুষের কাছে লেখাপড়ার চেয়ে অর্থই বেশি গুরুত্বপূর্ণ বলে তাকে বোঝায়; গফুর মিয়া তার কথায় সায় দেয় এবং এতে তার সন্তানের পড়ার ইতি ঘটে। 'লালসালু' উপন্যাসের সমাজেও সার্বিকভাবে শিক্ষাকে গুরুত্ব না দেওয়ার প্রবণতা পরিলক্ষিত হয়। 'লালসালু' উপন্যাসের সমাজ ও উদ্দীপকের সমাজ উভয়ক্ষেত্রেই দরিদ্রতা একটি সাধারণ বিষয়। 'লালসালু' উপন্যাসে দরিদ্র মানুষেরা জ্ঞান- বিজ্ঞানের আলো থেকে বঞ্চিত, তাই তারা অন্ধবিশ্বাস ও কুসংস্কারে আক্রান্ত। দরিদ্রতা থেকে উদ্ভুত এই কুসংস্কার তাদেরকে নতুন কোনো শিক্ষা গ্রহণে সংশয়ী করে তোলে। এই সুযোগ নেয় গ্রামে আধিপত্য বজায় রাখতে চাওয়া কিছু লোক, স্কুল প্রতিষ্ঠার বদলে তারা মসজিদ প্রতিষ্ঠা করার প্রস্তাব দেয়। একইভাবে দরিদ্রতার শিকার গফুর মিয়া তার, সন্তানকে স্কুলে পাঠানোর সামর্থ্য রাখে না এবং স্থানীয় মোড়ল তার সন্তানকে স্কুলে পাঠানোর ব্যাপারে তাকে নিরুৎসাহিত করে। উভয়ক্ষেত্রেই শিক্ষাকে গুরুত্বের সঙ্গে দেখা হয় না, সবদিক বিবেচনা করে তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "10",
      "uddipok": "গোলকচন্দ্র বসু ও তাঁর রাইয়ত সাধুচরণের আলাপ-চারিতায় ফুটে ওঠে ইংরেজ কর্তৃক সাধারণ চাষিদের নীল চাষে বাধ্য করা, নীল চাষে অস্বীকৃতি জানালে জেল-জুলুম, নিরীহ বৌ-ঝির সম্ভ্রমহানি প্রভৃতি দৈনন্দিন কর্মকাণ্ডের অংশ। প্রজা পীড়নের বিরুদ্ধে রুখে দাঁড়ানোর জন্য গোলক বসুর পুত্র নবীন মাধব প্রতিবাদী হয়ে ওঠে এবং নীলকর সাহেবদের বিরুদ্ধে মামলা করে। একবার এক নীলকরকে বাগে পেয়েও চারিত্রিক ঔদার্যের কারণে সেই নীলকরকে কঠিন শাস্তি না দিয়ে ছেড়ে দেয়। অথচ পরবর্তী সময়ে সেই নীলকরদের লাঠিয়াল বাহিনীর নির্মম প্রহারে নবীন মাধব মৃত্যুবরণ করে।",
      "tag": "DB 23,CTG 23",
      "sub_questions": [
        {
          "label": "ক",
          "question": "",
          "explanation": "'আমরা এমন কিছু করলাম যা ইতিহাস হবে'- উক্তিটি রবার্ট ক্লাইভের।"
        },
        {
          "label": "খ",
          "question": "",
          "explanation": "'দওলত আমার কাছে ভগবানের দাদামশায়ের চেয়েও বড়ো।'- উক্তিটি দ্বারা উমিচাঁদের অর্থলোলুপ মানসিকতার দিকটি বোঝানো হয়েছে। 'সিরাজউদ্দৌলা' নাটকে নবাব সিরাজউদ্দৌলার অমাত্যদের অধিকাংশই ছিল অর্থলোভী ও বিশ্বাসঘাতক। তাদের মধ্যে সবচেয়ে বেশি অর্থলোভী ছিল উমিচাঁদ। অর্থের জন্য সে একেক সময় একেকজনের পক্ষ নিত। ঘসেটি বেগমের সঙ্গে কথা বলার একপর্যায়ে উমিচাঁদ জানায় যে, সে দওলতের পূজারি। কারণ দওলত বা অর্থ তার কাছে ভগবানের দাদামশায়ের চেয়েও বড়ো।"
        },
        {
          "label": "গ",
          "question": "",
          "explanation": "উদ্দীপকে নীলকরদের অত্যাচারের সঙ্গে 'সিরাজউদ্দৌলা' নাটকের দ্বিতীয় অঙ্কে বর্ণিত লবণচাষির ওপর ইংরেজদের অত্যাচারের সাদৃশ্য রয়েছে। 'সিরাজউদ্দৌলা' নাটকে নবাব সিরাজউদ্দৌলা তার প্রজাসাধারণের ইংরেজদের দ্বারা বীভৎসভাবে অত্যাচারিত হওয়া দেখে ক্ষোভে-দুঃখে বলেছিলেন, 'আমার নালিশ আজ আমার বিরুদ্ধে', নবাবের সামনে উপস্থিত হয়ে এক লবণচাষি বলেছিলেন, 'লবণ বিক্রি করিনি বলে কুঠির সাহেবদের লোকজন আমার বাড়িঘর জ্বালিয়ে দিয়েছে।' ষন্ডা পাঁচজনে মিলে তার পোয়াতি বউটাকে নিগৃহীত করেছে তার চোখের সামনেই। চোখ বুজলে তারা তার নখের ভেতরে খেজুরকাঁটা ফুটিয়েছে, তার বউকে তারা খুন করে ফেলে। এসব চাষির উৎপাদিত লবণের ইজারাদার কুঠিয়াল ইংরেজ। তিন আনা দরে লবণ কিনে তারা সেখানেই দুই টাকা আড়াই টাকা মণ দরে বিক্রি করে। উদ্দীপকে সাধারণ মানুষের ওপর ইংরেজদের অত্যাচারের কথা বলা হয়েছে। গোলকচন্দ্র বসু ও সাধুচরণের আলাপচারিতায় জানা যায়, ইংরেজরা সাধারণ চাষিদের নীলচাষে বাধ্য করত। নীলচাষে অস্বীকৃতি জানালে জেল-জুলুম, নিরীহ বউ-ঝির সম্ভ্রমহানি করত। গোলক বসুর পুত্র নবীনমাধব এই অত্যাচারের বিরুদ্ধে রুখে দাঁড়ায় ও নীলকর সাহেবদের বিরুদ্ধে মামলা করে। পরবর্তী সময়ে সেই নীলকরদের লাঠিয়াল বাহিনীর নির্মম প্রহারে নবীনমাধবের মৃত্যু হয়। 'সিরাজউদ্দৌলা' নাটকের দ্বিতীয় অঙ্কে লবণচাষিদের ওপর নির্যাতন চালিয়েছে ইংরেজরা, একইভাবে সাধারণ মানুষের ওপর নির্যাতন চালিয়েছে নীলকর বাবুরা। তাই উদ্দীপকের ঘটনা আর লবণচাষিদের ওপর অত্যাচারের বিষয়টি সাদৃশ্যপূর্ণ হয়ে উঠেছে।"
        },
        {
          "label": "ঘ",
          "question": "",
          "explanation": "\"অবস্থানগত ভিন্নতা পরিলক্ষিত হলেও নবীনমাধব এবং সিরাজউদ্দৌলার জীবন একই সূত্রে গাঁথা”- মন্তব্যটি যথার্থ। 'সিরাজউদ্দৌলা' নাটকে নবাব সিরাজউদ্দৌলা এক প্রজাবান্ধব শাসক। রাজ্য পরিচালনার মতো বীরত্ব, সাহস এবং মানসিকতা সবই তাঁর ছিল, কিন্তু সিংহাসনে আরোহণের পর থেকেই তাঁর বিরুদ্ধে প্রাসাদ ষড়যন্ত্র শুরু হয়। তাঁর বিশ্বাসঘাতক সেনাপতি ও অমাত্যদের বিশ্বাসঘাতকতার সুযোগ নেয় ইংরেজ কর্তৃপক্ষ। সেনাপতিদের ডেকে নবাব ইংরেজদের দ্বারা প্রজাপীড়নের কথা বলেন কিন্তু মিরজাফররা চক্রান্ত-ষড়যন্ত্র করে ক্ষমতার লোভে ইংরেজদের হাতকেই শক্তিশালী করে। তাদের চক্রান্তে পলাশির প্রান্তরে ইংরেজদের তুচ্ছ বাহিনীর কাছে সিরাজের বিশাল বাহিনী পরাজিত হয়, বিশ্বাসঘাতকদের হাতেই সিরাজ নিহত হন। উদ্দীপকের নবীনমাধব নীলকরদের অত্যাচারের বিরুদ্ধে রুখে দাঁড়িয়েছিলেন। সাধারণ চাষিরা নীলচাষে অস্বীকৃতি জানালে তাদের ওপর নেমে আসত ভয়াবহ নির্যাতন। এমনকি তাদের বউ-ঝির সম্ভ্রমহানি করতেও তারা কুণ্ঠিত হয়নি। প্রতিবাদী নবীনমাধব নীলকর সাহেবদের বিরুদ্ধে মামলা করে। তিনি উদারতা দেখিয়ে এক নীলকরকে বাগে পেয়ে ছেড়ে দিলেও নীলকরদের লাঠিয়াল বাহিনীর নির্মম প্রহারেই তাঁর মৃত্যু হয়। নবীনমাধব এবং সিরাজউদ্দৌলা উভয়েই সাধারণ মানুষের মঙ্গল চিন্তা করেছেন। তারা দুজনেই বৈরী পরিস্থিতির শিকার হয়ে জীবন দিয়েছেন। নিজেরা স্বার্থের ঊর্ধ্বে থেকে জনসাধারণের পাশে দাঁড়িয়েছিলেন। কিন্তু বিশ্বাসঘাতকতার কারণে সিরাজের করুণ মৃত্যু হয়। আর নবীনমাধব ইংরেজদের সংগঠিত শক্তির কাছে পরাজিত হন। তাই প্রশ্নোক্ত মন্তব্যটি যথার্থ।"
        }
      ]
    },
    {
      "number": "11",
      "uddipok": "'যার অন্তরে বয়ে যায় দেশপ্রেম কোন অসম্মান তাকে পারে না ছুঁতে শত কলঙ্ক রেখা দিলে টেনে কালের পৃষ্ঠা তাকে খাঁটি করে হেমে প্রজন্ম থেকে প্রজন্মান্তরে তিনি বেঁচে থাকেন অন্তরে।'",
      "tag": "CTG 23",
      "sub_questions": [
        {
          "label": "ক",
          "question": "",
          "explanation": "সিরাজের শ্বশুরের নাম ইরিচ খাঁ।"
        },
        {
          "label": "খ",
          "question": "",
          "explanation": "সিরাজউদ্দৌলা নবাব হওয়ায় ঘসেটি বেগম ঈর্ষান্বিত হয়ে আলোচ্য উক্তিটি করেন। নবাব আলিবর্দি খাঁ তাঁর মৃত্যুর আগে দৌহিত্র সিরাজউদ্দৌলাকে সিংহাসনের উত্তরাধিকার দিয়ে যান। কিন্তু ঘসেটি বেগম এ সিদ্ধান্ত মেনে নিতে পারেননি। তাই তিনি নবাব সিরাজউদ্দৌলার বিরুদ্ধে নানা ষড়যন্ত্রে লিপ্ত হন। একদিন রাজমাতা আমিনার সামনে ঘসেটি বেগম সিরাজের অমঙ্গল কামনা করলে আমিনা বলেন, 'সিরাজ তোমার কোনো ক্ষতি করেনি, বড়ো আপা।' এর উত্তরে ঘসেটি বেগম ক্ষতির ধরন ব্যাখ্যা করে বলেন, 'তার নবাব হওয়াটাই তো আমার মস্ত ক্ষতি।'"
        },
        {
          "label": "গ",
          "question": "",
          "explanation": "উদ্দীপকের দেশপ্রেম 'সিরাজউদ্দৌলা' নাটকের নবাব সিরাজউদ্দৌলা চরিত্রের মধ্যে বেশি স্পষ্ট। 'সিরাজউদ্দৌলা' নাটকের নবাব সিরাজ ছিলেন একজন আপাদমস্তক দেশপ্রেমিক। তিনি দেশে ব্রিটিশ বেনিয়াদের অপতৎপরতা ও মানুষের দুঃখ-কষ্ট ও শোষণ প্রত্যক্ষ করে মুক্তির লক্ষ্যে আমৃত্যু সংগ্রাম করে গেছেন। বাংলার নবাব হওয়া সত্ত্বেও তিনি অপমান, ষড়যন্ত্র সহ্য করেছেন কেবলমাত্র দেশের কথা চিন্তা করে। উদ্দীপকে বলা হয়েছে যার অন্তরে দেশপ্রেম আছে তাকে কোনো অসম্মান স্পর্শ করতে পারে না। শত কলঙ্ক বুকে নিয়েও কালের পৃষ্ঠার মতো সে এগিয়ে চলে। তাই প্রজন্ম থেকে প্রজন্মান্তরে তিনি সবার হৃদয়ে বেঁচে থাকেন। 'সিরাজউদ্দৌলা' নাটকের নবাব সিরাজের দেশাত্মবোধ এতটাই প্রগাঢ় ছিল যে তিনি কোনো কিছুতেই অপশক্তির কাছে মাথা নত করেননি। তাঁর প্রধান সেনাপতি মীরজাফর, আপন খালা ঘসেটি বেগম, সেনাপতি রাজবল্লভ, রায়দুর্লভ, জগৎশেঠ, উমিচাঁদ প্রমূখ ব্যক্তিদের ঘৃণ্য ষড়যন্ত্র নবাব হিসেবে তাঁর জন্য অস্বস্তিকর বিষয় ছিল। নবাবের কাছের লোক হিসেবে তারা যখন শত্রুর সাথে আঁতাত করে তখন তা তাঁর জন্য অসম্মানের বিষয় হয়ে দাঁড়ায়। কিন্তু এসব দিক গায়ে না মাখিয়ে দেশপ্রেমের টানে ব্রিটিশ বেনিয়াদের দমন ও দেশের মানুষকে মুক্তি দানের নিমিত্তে সামনে এগিয়ে যান।"
        },
        {
          "label": "ঘ",
          "question": "",
          "explanation": "মৃত্যুর পরিণতি বিচারে উদ্দীপক ও সিরাজউদ্দৌলা নাটককে একই সূত্রে গাঁথা যায়। 'সিরাজউদ্দৌলা' নাটকের নবাব সিরাজ একজন দেশপ্রেমিক ও প্রজাবান্ধব নবাব ছিলেন। তিনি দেশ ও মানুষের কথা চিন্তা করে ব্রিটিশদের দমনে পলাশিতে যুদ্ধে লিপ্ত হন। পরিণতিতে ষড়যন্ত্রের বেড়াজালে তিনি নৃশংসভাবে খুন হলেও দেশপ্রেমিক হিসেবে মানুষের হৃদয়ে আজীবন বেঁচে থাকবেন। উদ্দীপকের বক্তব্যেও পরিণতি হিসেবে মৃত্যুর বিষয়টি ফুটে উঠেছে। দেশপ্রেমিক মানুষেরা প্রজন্ম থেকে প্রজন্মান্তরে মানুষের অন্তরে স্থান করে নেয়। তারা সকল অসম্মানের বেড়াজাল ছিন্ন করে দেশপ্রেমকে তাদের মূল লক্ষ্য হিসেবে বিবেচিত করে। এমন মানুষেরা পৃথিবী ছেড়ে চলে গেলেও দেশাত্মবোধের মাধ্যমে মানুষের হৃদয়ে অনন্তকাল তারা বেঁচে থাকে। 'সিরাজউদ্দৌলা' নাটকের নবাব সিরাজ পলাশির যুদ্ধে পরাজিত ও নৃশংসভাবে নিহত হন। ব্রিটিশ বেনিয়াদের এদেশে শোষণ ও অত্যাচার নির্যাতন বন্ধ করতে বদ্ধপরিকর ছিলেন। ব্যবসার নামে তারা এদেশের স্বাধীনতা খর্ব করার হীন ষড়যন্ত্রে লিপ্ত ছিল। নবাবের কিছু বিপথগামী সেনাপতি ও স্বার্থলোভী স্বজন তাদের সাথে চক্রান্ত করে নবাবকে সিংহাসনচ্যুত করার বন্দোবস্ত করে। কিন্তু তিনি দেশ ও মানুষের মুক্তির জন্য সর্বদা উদগ্রীব ছিলেন। এতদসত্বেও মীরজাফর, রাজবল্লভ, রায়দুর্লভ, উমিচাঁদ, ঘসেটি বেগম প্রমুখের কারণে পলাশির যুদ্ধে তাকে পরাজিত ও নিহত হতে হয়। উদ্দীপকে দেশপ্রেমিক মানুষের এমন পরিণতি তাদেরকে জন্ম জন্মান্তরে মানুষের অন্তরে বাঁচিয়ে রাখার কথা বলা হয়েছে।"
        }
      ]
    }
  ]
}