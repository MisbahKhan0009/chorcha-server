{
  "title": "ঢাকা কলেজ ২০২৪",
  "subtitle": "বাংলা (11)",
  "questions": [
    {
      "number": "1",
      "uddipok": "আমাদের অন্যতম ব্যবসায়-পাশ বিক্রয়। এই পাশ বিক্রেতার নাম 'বর' এবং ক্রেতাকে স্বর বলে। এক একটি পাশের মূল্য কত জান? \"অর্ধেক রাজত্ব ও এক রাজকুমারী”। এম. এ. পাশ অমলারর, ইহা যে-সে ক্রেতার ক্রেয় নহে। নিতান্ত সস্তা দরে বিক্রয় হইলে, মূল্য- এক রাজকুমারী এবং সমুদয় রাজত্ব। আমরা অলস, তরলমতি, শ্রমকাতর, কোমলাঙ্গ বাঙালি কি না তাই ভাবিয়া দেখিয়াছি, সশরীরে পরিশ্রম করিয়া মুদ্রালাড করা অপেক্ষা Old fool শ্বশুরের যথাসর্বস্ব লুঠন করা সহজ।",
      "tag": "DC 24,PCC 23",
      "sub_questions": [
        {
          "label": "ক",
          "question": "বিয়ে ভাঙার পর থেকে কল্যাণী কিসের ব্রত গ্রহণ করেছে?",
          "explanation": "বিয়ে ভাঙার পর থেকে কল্যাণী মেয়েদের শিক্ষার ব্রত গ্রহণ করেছে।"
        },
        {
          "label": "খ",
          "question": "কোনো কিছুর জন্যই অনুপমকে কোনো ভাবনা ভাবতে হয় না কেন?",
          "explanation": "বাবার মৃত্যুর পর মামা পরিবারের দায়িত্ব গ্রহণ করায় অনুপমকে পরিবারের কোনো ভাবনা ভাবতে হয় না । বাবা-মায়ের একমাত্র সন্তান অনুপম। সদ্য এম. এ. পাশ করেছে। কিন্তু চাকরির জন্য তার কোনো তাড়া নেই। নিজের জন্যও তার কিছু ভাবতে হয় না। কারণ পরিবারের দায়িত্ব পালন করেন মামা। ঘরে-বাইরে মামা ও মা সকল দায়িত্ব পালন করেন। মামার সিদ্ধান্তে তাকে চলতে হয়। মামা তার 'ভাগ্য দেবতার প্রধান এজেন্ট' । ফলে অনুপমকে কোনোকিছুর জন্যই ভাবতে হয় না।"
        },
        {
          "label": "গ",
          "question": "উদ্দীপকটি 'অপরিচিতা' গল্পের কোন দিকটির সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকটি ‘অপরিচিতা' গল্পের অনুপমের ব্যক্তিত্বহীনতা এবং তার মামার যৌতুকলোভী মানসিকতার সাথে সাদৃশ্যপূর্ণ। 'অপরিচিতা' গল্পে দেখা যায়, গল্পের নায়ক অনুপম এম.এ পাশ করা উচ্চশিক্ষিত এক যুবক। উচ্চশিক্ষিত হলেও সে কাজের প্রতি অনাগ্রহী ও অদায়িত্বশীল। সে কারণে পুরো গল্প জুড়ে তাকে যেকোনো সিদ্ধান্তের জন্য মামার ওপর নির্ভরশীল হতে দেখা যায় যা তার ব্যক্তিত্বহীনতার পরিচয় বহন করে। অপর দিকে, তার মামা একজন যৌতুকলোভী ব্যক্তি। অনুপমের বিয়ের সময় সে কন্যাপক্ষের থেকে অর্থ ও গহনা দাবি করে । উদ্দীপকে বিয়েকে এক ধরনের ব্যবসায় হিসেবে তুলে ধরা হয়েছে। যেখানে বর সার্টিফিকেট মূল্যে বিক্রিত হয় এবং শ্বশুর হয় ক্রেতা। অলস, শ্রমকাতর, কোমলমতি বাঙালি উচ্চশিক্ষিত হয়েও নিজে পরিশ্রম করে অর্থ উপার্জন করতে চায় না। বরং বিয়ে করে যৌতুক লাভের মাধ্যমে অর্থ উপার্জনকে সহজ মনে করে। বাঙালির এই যৌতুকলোভী মানসিকতার সঙ্গে 'অপরিচিতা' গল্পের অনুপমের মামার যৌতুকলোভী মানসিকতার মিল রয়েছে। আবার, উচ্চশিক্ষিত হয়েও কর্মবিমুখ থাকার বিষয়টি অনুপমের সঙ্গে সাদৃশ্যপূর্ণ। এসব দিক বিবেচনায় বলা যায়, উদ্দীপকটি ‘অপরিচিতা' গল্পের তৎকালীন সমাজব্যবস্থার অনুপমের ব্যক্তিত্বহীনতাও তার মামার যৌতুকলোভী মানসিকতার সাথে সাদৃশ্যপূর্ণ ।"
        },
        {
          "label": "ঘ",
          "question": "উদ্দীপকটি 'অপরিচিতা' গল্পের আংশিক প্রতিফলন মাত্র। মন্তব্যটির যথার্থতা প্রমাণ করো।",
          "explanation": "উদ্দীপকে 'অপরিচিতা' গল্পের ব্যক্তিত্বহীন ও যৌতুকলোভী মানসিকতার উল্লেখ থাকলেও কল্যাণীর দৃঢ় ব্যক্তিত্ব, শম্ভুনাথ সেনের আত্মসম্মান, অনুপমের ভুলের স্বীকারোক্তি অনুপস্থিত থাকায় তা গল্পের আংশিক প্রতিফলন মাত্র— উক্তিটি যথার্থ । ‘অপরিচিতা' গল্পে আঠারো শতকের যৌতুকলোভী মানসিকতার এক সামাজচিত্র ফুটে উঠেছে। সেখানে উচ্চশিক্ষিত যুবক অনুপম শ্রমবিমুখ, ও ব্যক্তিত্বহীন। তার বিয়ের সময় মামা চরিত্রের ঘৃণ্য যৌতুকলোভী মানসিকতা লক্ষ্য করা যায় । এমনকি অনুপম ও কল্যাণীর বিয়ের আসরে সেকরা নিয়ে গহনা পরীক্ষার মাধ্যমে অনাকাক্ষিত পরিস্থিতির সৃষ্টি করে। ফলে কন্যার পিতা শম্ভুনাথ সেন বিয়ে ভেঙে দেন। পরবর্তীতে কল্যাণী দেশব্রতে নিজেকে নিয়োজিত করে এবং অনুপম নিজের ভুল বুঝতে পারে । উদ্দীপকে অলস, তরলমতি, শ্রমকাতর, কোমলমতি বাঙালি বিয়েকে অর্থ আদান-প্রদানের একটি ব্যবসায় হিসেবে মনে করে। যেখানে বর হলো বিক্রেতা এবং শ্বশুর হলো ক্রেতা। শ্বশুর বর কিনে নেওয়ার মাধ্যমে তার কন্যা ও অর্থ বরকে প্রদান করে। শ্রমবিমুখ বাঙালি এই অর্থ লাভের প্রক্রিয়াকে সহজ মনে করে, পরিশ্রম করে অর্থ লাভকে নয়। যা একই সাথে তাদের ব্যক্তিত্বহীন ও যৌতুকলোভী মানসিকতাকে ইঙ্গিত করে । “অপরিচিতা” গল্প ও উদ্দীপকে যৌতুকলোভী ও ব্যক্তিত্বহীন মানসিকতার | চিত্র ফুটে উঠলেও ‘অপরিচিতা' গল্পের বিষয়বস্তু আরও বিস্তৃত। সেখানে যৌতুককে কেন্দ্র করে বিয়ের আসরে অনাকাক্ষিত পরিস্থিতি হয় । ফলে আত্মসম্মান বোধ সম্পন্ন কল্যাণীর বাবা এই বিয়ে ভেঙে দেয়। বিয়ে ভাঙলেও কল্যাণী দমে না গিয়ে দেশব্রতে নিজেকে নিয়োজিত করে। পরবর্তীতে অনুপম নিজের ভুল বুঝতে পারে। এসব দিক উদ্দীপকে অনুপস্থিত থাকায় বলা যায়, উদ্দীপকটি 'অপরিচিতা' গল্পের খণ্ডাংশ মাত্র - উক্তিটি যথার্থ।"
        }
      ]
    },
    {
      "number": "2",
      "uddipok": "নদী কভু পান নাহি করে নিজ জল, তরুগণ নাহি খায় নিজ নিজ ফল, গাভি কভু নাহি করে নিজ দুগ্ধ পান; কাষ্ঠ দগ্ধ হয়ে করে পরে অন্ন দান। স্বর্ণ করে নিজ রূপে অপরে শোভিত, বংশী করে নিজ সুরে অপরে মোহিত। শস্য জন্মাইয়া নাহি খায় জলধরে; সাধুর ঐশ্বর্য শুধু পরহিত তরে।",
      "tag": "DB, DIN.B, JB, SB 18,RB, CB, CTG.B, BB 18,DC 24,ACC 23",
      "sub_questions": [
        {
          "label": "ক",
          "question": "",
          "explanation": "আবুল ফজল ছাত্রজীবনে বুদ্ধির মুক্তি আন্দোলনের সাথে যুক্ত হন।"
        },
        {
          "label": "খ",
          "question": "",
          "explanation": "মানব-কল্যাণের জন্য প্রয়োজন সদিচ্ছার পাশাপাশি মানুষকে স্বাবলী ও আত্মমর্যাদাবান করে গড়ে তোলার যথাযথ পরিকল্পনা ও কর্মপদ্ধতি। সমাজের অধিকাংশ মানুষ দান করা কিংবা ভিক্ষা দেওয়াকে মানব, কল্যাণ বলে ভেবে থাকে। কিন্তু এতে মানব-কল্যাণ তো হয়-ই না, বরং ধনী ও গরিবের মধ্যে পার্থক্য আরো স্পষ্ট হয়। দাতব্য সংস্থাগুলোর সংখ্যা দিনকে দিন বৃদ্ধি পাওয়া থেকেই অনুমান করা যায়, প্রচুর মানুষের মানব-কল্যাণের প্রতি সদিচ্ছা আছে। কিন্তু যথাযথ বৈজ্ঞানিক পরিকল্পনা ও সুবুদ্ধি-নিয়ন্ত্রিত কর্মপদ্ধতি না থাকার কারণে কল্যাণের পরিবর্তে অকল্যাণ এবং মানুষে মানুষে পার্থক্য বৃদ্ধি পাচ্ছে। তাই শুধু সদিচ্ছা থাকলেই হবে না, প্রকৃত মানব-কল্যাণের জন্য সদিচ্ছার পাশাপাশি সুপরিকল্পিত কর্ম-পদ্ধতিরও প্রয়োজন।"
        },
        {
          "label": "গ",
          "question": "",
          "explanation": "উদ্দীপকে 'মানব-কল্যাণ' প্রবন্ধের পরার্থপরতা বা অন্যের প্রকৃত কল্যাণ সাধনের জন্য আত্মত্যাগের বিষয়টি প্রতিফলিত হয়েছে। 'মানব-কল্যাণ' প্রবন্ধে লেখক প্রকৃত মানব-কল্যাণের স্বরূপ তুলে ধরেছেন। তাঁর মতে, লোক দেখানো জন-কল্যাণে প্রকৃতপক্ষে কোনে কল্যাণ সাধিত হয় না; বরং মানুষে মানুষে ভেদাভেদ আরো প্রকট হয়। তিনি আত্ম-স্বার্থ বিসর্জন দিয়ে এমন এক মানব-কল্যাণের কথা বলেছেন যাতে প্রকৃতপক্ষে দুঃস্থ, অসহায়, গরিব মানুষেরা আত্মিক উৎকর্ষের পাশাপাশি আর্থিকভাবেও স্বাবলম্বী হতে পারে। কোনো স্বার্থসিদি, প্রশংসাপ্রাপ্তি বা বাহবা লাভের জন্য নয়; বরং যথাযথ মানব-কল্যাণ করতে আত্মত্যাগ করা অনস্বীকার্য। বৈজ্ঞানিক পদ্ধতি ও যথাযথ কর্মপ্রণালীর মাধ্যমে আত্মত্যাগের মাধ্যমেই অর্জিত হতে পারে প্রকৃত মানব-কল্যাণ। উদ্দীপকের কবিতাংশেও নিঃস্বার্থ আত্মত্যাগের মাধ্যমে পরহিত করার উদাহরণ তুলে ধরা হয়েছে। প্রাণী, উদ্ভিদ এমনকি জড়বস্তুও সম্পূর্ণ নিঃস্বার্থভাবে নিজেকে অপরের কল্যাণে উজাড় করে দেয়। তাদের এই আত্মত্যাগের ফলেই পৃথিবী এতটা সুন্দর হয়েছে। নিজেকে গুটিয়ে না রেখে কিংবা আত্ম-স্বার্থকে বড়ো করে না দেখে পরের স্বার্থে অকাতরে আত্মত্যাগের মধ্যেই প্রকৃত সুখ বিদ্যমান। এভাবে সকলেই নিজ নিজ স্থান থেকে পরার্থপরতার চেষ্টা করলে পৃথিবীতেই স্বর্গসুখ লাভ করা সম্ভব। এখানে বিভিন্ন উদাহরণের মাধ্যমে এই পরার্থপরতার প্রকৃত স্বরূপটি তুলে ধরা হয়েছে। সুতরাং বলা যায়, উদ্দীপকের কবিতাংশে 'মানব-কল্যাণ' প্রবন্ধের প্রকৃত মানব-কল্যাণের জন্য নিঃস্বার্থ আত্মত্যাগের দিকটি চমৎকারভাবে প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের কবিতাংশ মানব-কল্যাণের জন্য নিঃস্বার্থ আত্মত্যাগের দিকটি প্রতিফলিত হয়েছে, যা 'মানব-কল্যাণ' প্রবন্ধের আংশিক প্রতিচ্ছবি, পূর্ণাঙ্গ নয়। 'মানব-কল্যাণ' প্রবন্ধে প্রকৃত মানব-কল্যাণের স্বরূপ আলোচনা করা হয়েছে। প্রকৃত মানব-কল্যাণ যে প্রচলিত মানব-কল্যাণ থেকে ভিন্ন সেদিকটি লেখক বিশদ বর্ণনার মাধ্যমে তুলে ধরেছেন। পাশাপাশি, প্রকৃত মানব-কল্যাণ কীভাবে অর্জন করা যায়, এর পথে অন্তরায় কী কী কীভাবে কাজ করলে প্রকৃত মানব-কল্যাণ অর্জন করা সম্ভব; দেশ বা রাষ্ট্র বা সমাজের ভূমিকা কেমন হওয়া উচিত প্রভৃতি বিষয় নিয়েও আলোচনা করেছেন। উদ্দীপকের কবিতাংশে বিভিন্ন উদাহরণের মাধ্যমে কীভাবে আত্মত্যাগ করতে হয় তার স্বরূপ তুলে ধরা হয়েছে। নিজ-স্বার্থকে উপেক্ষা করে পরের কারণে নিঃস্বার্থভাবে নিজেকে উজাড় করে দিলেই যে পৃথিবীতে প্রকৃত কল্যাণ আসতে পারে তা উদ্দীপক থেকে খুবই স্পষ্ট বোঝা যায়। জীব-জড় নির্বিশেষে প্রত্যেকেই কল্যাণের জন্য আত্মত্যাগ করছে। এসব থেকে শিক্ষা নিয়ে মানুষেরও উচিত প্রকৃত মানব-কল্যাণে পর-স্বার্থকে প্রাধান্য দিয়ে নিঃস্বার্থভাবে কাজ করা। তবেই প্রকৃত মানব-কল্যাণ সাধিত হবে। উপর্যুক্ত আলোচনার পরিপ্রেক্ষিতে বলা যায় যে, উদ্দীপকের কবিতাংশে মানব-কল্যাণের একটি দিক আলোচিত হলেও তা পুরো 'মানব-কল্যাণ' প্রবন্ধের অধিকাংশ দিককে তুলে ধরতে পারেনি। উদ্দীপকে নদী, তরু, গাভী, কাঠ, স্বর্ণ, বংশী, জলধর কিংবা সাধু প্রত্যেকেই নিঃস্বার্থভাবে আত্মত্যাগের মাধ্যমে পৃথিবীকে সুন্দর করেছে। এতে প্রকৃত মানব-কল্যাণের জন্য প্রকৃত আত্মত্যাগের স্বরূপ উপস্থাপিত হয়েছে। পক্ষান্তরে, 'মানব- কল্যাণ' প্রবন্ধে প্রকৃত-মানব-কল্যাণের প্রকৃতস্বরূপ তুলে ধরা হয়েছে। এছাড়া এটি বাস্তবায়নের জন্য প্রকৃত পদ্ধতি ও প্রণালী, আত্মত্যাগের স্বরূপ এবং নানা প্রতিবন্ধকতা নিয়ে আলোচনা করা হয়েছে। তাই বলা যায়, উদ্দীপকটি 'মানব-কল্যাণ' প্রবন্ধের আংশিক প্রতিচ্ছবি, পূর্ণাঙ্গ নয়।"
        }
      ]
    },
    {
      "number": "3",
      "uddipok": "শফিক মিয়ার মেয়ে আমেনাকে বিয়ে দেয় অপেক্ষাকৃত দরিদ্র জমিরের সাথে। জমির সৎ, হৃদয়বানৰ এবং স্ত্রীকে সে প্রাণাধিক ভালোবাসে কিন্তু আমেনা দরিদ্র জমিরের ঘর করতে অস্বীকৃতি জানিয়ে বাবার বাড়ি চলে আসে।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "'জেলে নয় গেলাম কৈলাশ' উক্তিটি মাসির।"
        },
        {
          "label": "খ",
          "question": "",
          "explanation": "প্রশ্নোত্ত উক্তিটি দ্বারা জন্মর লোভী মানসিকতাকে বোঝানো হয়েছে। দুর্ভিক্ষের সময় আহ্লাদির বাবা, মা ও ভাই মারা গেলে বাপের ঘরবাড়ি ও জমিজমার মালিক হয় আহ্লাদি। আহ্লাদিকে ফিরিয়ে নিলে জগু তার জমিজমার মালিক হয়ে যাবে। হোক তা সামান্য কিন্তু বিনা পয়সায় বিনা পরিশ্রমে অর্জিত সম্পত্তি জগু হাতছাড়া করতে চায় না। উল্লিখিত উক্তিটির মধ্য দিয়ে জগুর লোভী মানসিকতা প্রকাশ পেয়েছে।"
        },
        {
          "label": "গ",
          "question": "",
          "explanation": "উদ্দীপকের জামির সৎ এবং হৃদয়বান হলেও মাসি-পিসি গল্পের জগু হলো পাষণ্ড এবং অত্যাচারী যেটা উভয়কে আলাদা করেছে। 'মাসি-পিসি' গল্পে জগু হলো আহ্লাদির স্বামী। যে সংসারে ভালোমতো সম্বর না দিয়ে স্ত্রীর ভরণপোষণ না করে নেশা করে পড়ে থাকে সবসময়। এ ছাড়াও স্ত্রী আস্ত্রাদির উপর মানশিক এবং শারীরিক নির্যাতন করেন হেমন ঠিকমতো খেতে না দিয়ে কলক্ষেপোড়া ছ্যাঁকা দেয় কিংবা আহা দিন খুঁাঁটির গাখে ঘড়িবাঁধা করে রাখে। উদ্দীপকের জমির অত্যন্ত দরিদ্র। যার শাথে বিয়ে হয় শফিক মিয়ার যেছে আমেনার। জমির পরিয় হলেও শখ, হৃদয়বাণ এবং স্ত্রীকে প্রাণাধিক ভালোবাগে। শুতরাং স্পষ্ট বোঝা যায় অমির দ্বায়ী হিসেবে একজন অলো মানুষ কারণ সের অর্থসম্পদ না থাকলেও সে তার স্ত্রীকে ভালোবাসে। অপরদিকে 'মানি বিবি' গল্পে অগ্ন একজন খারাপ এবং লোভী প্রভৃতির গোড়। যে তার স্ত্রী আহ্লাদির উপর অত্যাচার করে। খেতে না দিয়ে সারা দিন খুঁটির সাথে পড়িবাঁধা করে রাখে এবং পরবর্তীকালে স্ত্রী বাপের বাড়ি চলে গেলে স্ত্রীর সম্পত্তির লোভে তাকে ঘরে ফিরিয়ে আনতে চায়। এই বিষয়গুলোই উদ্দীপক্ষের অধির ও অপুর মধ্যে বৈসাদৃশ্য সৃষ্টি করেছে।"
        },
        {
          "label": "ঘ",
          "question": "",
          "explanation": "\"উদ্দীপকের আমেনা এবং 'মাসি শিদি' গল্পের আহ্লাদির স্বামীর ঘর ছাড়ার কারণ এক নয়।\" উক্তিটি যথার্থ। 'মাসি-পিসি' গল্পে স্বামীর নিম্নম নিখাতনের শিকার পিতৃমাতৃহীন এক করুণীর করুণ জীবনকাহিনি বর্ণনা করা হয়েছে। যেই তরুণীর নাম আহ্লাদি যার বিয়ে হয় জপুর সাথে। অণু হলো নেশাখোর যে কিছু টাকা হাতে পেলেই মত্ত হয়ে পড়ে নেশার জগতে। স্ত্রী সংসার নিয়ে যার কোনো টেনশন নেই। স্ত্রীকে ঠিকমতো খেতে না দিয়ে শারীরিক ও মানসিক নির্যাতন করে। অসহ্য নির্যাতন সহ্য করতে না পেরে আহ্লাদি বাবার বাড়ি চলে যায় এবং খুন হওয়ার ভয়ে আর অপুর কাছে যেতে চায় না। উদ্দীপকে শফিক মিয়ার মেয়ে আমেনাকে বিয়ে দেয় অপেক্ষাকৃত দরিদ্র জমিরের সাথে। জমির সৎ, হৃদয়বান এবং স্ত্রীকে যে প্রাণাধিক ভালোবাসে কিন্তু আমেনা দরিদ্র জমিরের ঘর করতে অস্বীকৃতি জানিয়ে বাবার বাড়ি চলে আসে। মাসি-পিসি' গল্পে আহ্লাদি স্বামীর ঘর ছেড়ে বাবার বাড়িতে চলে আসে বেশকিছু কারণে যার মধ্যে অন্যতম স্বামীর হাতে খুন হওয়ার ভয়ে। এছাড়াও লগ্ন ঠিকমতো তার স্ত্রীর ভরণপোষণ করতে পারত না, আহ্লাদিকে খাওয়ার কষ্ট দিত, কলকেপোড়া ছ্যাঁকা দিত এবং সারা দিন খুঁটির সাথে দরিবাঁধা করে রাখত আর এসব কারণেই মূলত আহ্লাদি বাবার বাড়ি চলে আসে। কিন্তু উদ্দীপকের আমেনার স্বামী যথেষ্ট ভালো কিন্তু সে শুধু গরিব হওয়ার কারণে আমেনা ঘর ছেড়ে চলে আসে। তাই বলা যায়, প্রশ্নোক্ত উক্তিটি সঠিক।"
        }
      ]
    },
    {
      "number": "4",
      "uddipok": "১৯ শে অক্টোবর ১৯৭১ সালে ঢাকার মতিঝিল এলাকায় একটি ব্যাংকের সম্মুখে পাকিস্তানি জঙ্গী সরকারের তাঁবেদারদের একটি মোটরগাড়ি দাঁড়িয়ে ছিল। আমাদের দুঃসাহসিক বীর তরুণরা প্রকাশ্যে টহলরত হানাদার সৈন্যদের চোখ ফাঁকি দিয়ে উক্ত গাড়ির আসনের নিচে একটা 'টাইম বোমী' বসিয়ে দেয়। এরপর তাঁবেদাররা ব্যাংক লুট করে মোটরে আসনে গ্রহণ করার সঙ্গে সঙ্গে সমগ্র এলাকা প্রকম্পিত করে বোমাটি বিস্ফোরিত হলে পার্শ্ববর্তী অন্যান্য গাড়িও একসজো ধ্বংসপ্রাপ্ত হয়। ফলে ঘটনাস্থলে ৫ জন তাঁবেদার খতম এবং কয়েকজন মারাত্মক আহত হয়। গেরিলা যোদ্ধাদের এরকম কর্মকান্ড অনেক সাধারণ ভীরু মানুষকে সাহসী করে তোলে এবং মুক্তিযুদ্ধে অংশগ্রহণে অনুপ্রেরণা জোগায়।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "নুরুল হুদা তাঁর শ্যালক মিন্টুর রেইনকোট পরেছিলেন।"
        },
        {
          "label": "খ",
          "question": "",
          "explanation": "কেমিস্ট্রি ডিপার্টমেন্টে আলমারি নিয়ে আসা একজন কুলি বর্ষাকাদে পাকিস্তানি বাহিনীর বিরুদ্ধে যুদ্ধ করা সহজ হবে বোঝাতেই এ উন্নিটি করেন। পাকিস্তানিরা পানির মধ্যে খুব একটা স্বাভাবিক নয়। সাঁতারেও দুর্বল। নদীমাতৃক বাংলাদেশের মানুষ এ ব্যাপারে বেশ পটু। বর্ষাকালে চারদিকে পানি থই থই করে। সেই পরিবেশে পাকিস্তানি মিলিটারিদের মুক্তিযোদ্ধারা সহজেই কোণঠাসা করতে পারবেন মনে করে কুলিটি উক্তিটি করেছে"
        },
        {
          "label": "গ",
          "question": "",
          "explanation": "উদ্দীপকে 'রেইনকোট' গল্পের মুক্তিযোদ্ধাদের গেরিলা আক্রমণের দিকটি ফুটে উঠেছে। 'রেইনকোট' গল্পটি মুক্তিযুদ্ধে শেষ পর্যায়ে ঢাকার অবস্থা নিয়ে রচিত হয়েছিল। যেখানে দেখানো হয় কীভাবে আমাদের দেশের সোনার ছেলেরা/মুক্তিযোদ্ধারা পাকিস্তানি হানাদার বাহিনী বা মিলিটারি সেনাদের ওপর গেরিলা আক্রমণ করে তাদের পরাস্ত করে। এমনই এক ঘটনা হচ্ছে মিরপুরের বিল দিয়ে নৌকা বোঝায় করে মুক্তিযোদ্ধারা এসে এক জিপ উড়িয়ে দেয়। যেখানে কমপক্ষে পাঁচটা খানসেনা খতম হয়। উদ্দীপকে দেখা যায়, ১৯ শে অক্টোবর ১৯৭১ সালে ঢাকার মতিঝিল এলাকায় একটি ব্যাংকের সম্মুখে পাকিস্তানি জঙ্গি সরকারের তাঁবেদারদের একটি মোটর গাড়ি দাঁড়িয়ে ছিল। আমাদের দুঃসাহসিক বীর তরুণরা প্রকাশ্যে টহলরত হানাদার সৈন্যদের চোখ ফাঁকি দিয়ে উক্ত গাড়ির আসনের নিচে একটা 'টাইম বোমা' বসিয়ে দেয়। পরবর্তী সময়ে বোমাটি বিস্ফোরিত হলে ঘটনাস্থলে ৫ জন তাঁবেদার খতম এবং কয়েকজন মারাত্মক আহত হয়। উপরোক্ত ঘটনার সাথে 'রেইনকোট' গল্পের মুক্তিযোদ্ধাদের গেরিলা আক্রমণের মাধ্যমে পাকিস্তানি খানসেনাদের জিপ উড়িয়ে দেওয়ার মাধ্যমে পাঁচজন খান সেনা খতম করার বিষয়ে সাদৃশ্য রয়েছে।"
        },
        {
          "label": "ঘ",
          "question": "",
          "explanation": "মুক্তিযুদ্ধে গেরিলা আক্রমণে সফলতা আমাদের অনেক সাধারণ ভীরু মানুষকে সহসী করে তুলেছিল' উদ্দীপক ও রেইনকোট গল্পের আলোকে উক্তিটি সম্পূর্ণ যুক্তিযুক্ত বলে মনে করি। 'রেইনকোট' গল্পে গেরিলা আক্রমণের সাথে জড়িত হচ্ছে মিন্টু। যে তার বোন আসমা এবং দুলাভাই নুরুল হুদার, সাথে থাকে। নুরুল হুদা খুবই ভীতু একজন মানুষ। যে যুদ্ধ এবং রক্তপাত দেখলে ভীষণ ভয় পায় কিন্তু তার শ্যালক মিন্টু দমাদম মিলিটারি মারে। তার শ্যালকের পরা রক্তাক্ত একটা রেইনকোট গায়ে দিয়ে ভীতু প্রকৃতির নুরুল হুদার মধ্যে সঞ্চারিত হয় সাহস, উষ্ণতা এবং দেশপ্রেম। উদ্দীপকেও গেরিলা আক্রমণের এমন কর্মকান্ড দেখে অনেক সাধারণ ভীতু মানুষকে সাহসী করে তোলে এবং মুক্তিযুদ্ধে অংশগ্রহণের অনুপ্রেরণা জোগায়। উদ্দীপকে গেরিলা বাহিনী তাঁবেদারদের একটি মোটর গাড়িতে টাইম বোমা বসিয়ে বিস্ফোরিত করে। ফলে গাড়িতে থাকা পাঁচ জন তাঁবেদার খতম হয়ে যায় যেটা দেখে ভীরু মানুষ সাহসী হয়ে ওঠে। 'রেইনকোট' গল্পে নুরুল হুদার শ্যালক মিন্টু একজন মুক্তিযোদ্ধা। যে গেরিলা আক্রমণের মাধ্যমে দমাদম মিলিটারি মারে। এক বৃষ্টির দিনে নুরুল হুদার স্ত্রী তাকে মিন্টুর রেইনকোট পরতে দিলে ভীতু প্রকৃতির নুরুল হুদার মধ্যে এক শক্তি, সাহস, উষ্ণতা এবং দেশপ্রেম সঞ্চারিত হয়। নুরুল হুদাকে মিলিটারিরা ধরে নিয়ে গিয়ে তার শ্যালক মিন্টুর খোঁজ জানতে চাইলে সে মুক্তিযোদ্ধাদের তথ্য দেয় না বরং অনেক অত্যাচার সহ্য করে। সুতরাং প্রশ্নোক্ত মন্তব্যটি সঠিক এবং যুক্তিযুক্ত।"
        }
      ]
    },
    {
      "number": "5",
      "uddipok": "কামাল পাশা কোন বিষয়ে অন্যায় দেখলে মেনে নিতে পারতেন না। জন্ম থেকে তার মধ্যে ছিল বিদ্রোহী সভা। দেশের সুলতান অন্য দেশের কাছে অবজ্ঞার পাত্র। কামাল পাশা অন্তরে অনুভব করেন এই অবস্থার পরিবর্তন প্রয়োজন। শেষ পর্যন্ত তিনি এই পরিবর্তন করতে সক্ষম হন এবং তুরস্ককে একটি আধুনিক রাষ্ট্রে পরিণত করেন।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "'কুর্ণিশ' শব্দটির অর্থ কিছুটা পিছিয়ে সম্ভ্রমপূর্ণ সালাম বা অভিবাদন।"
        },
        {
          "label": "খ",
          "question": "",
          "explanation": "যেদিন সমাজে বিদ্যমান সকল প্রকার বৈষম্য দূরীভূত হবে, উৎপীড়ন বন্ধ হবে কবি সেইদিন শান্ত হওয়ার কথা বলেছেন। কবি প্রত্যক্ষ করেছেন, ব্রিটিশ শাসিত ভারতবর্ষ চরম দুঃসময়ে উপনীত হয়েছে। চারদিকে অন্যায়-অত্যাচার, অনাচার- একদিকে দারিদ্র্যের কশাঘাত, অন্যদিকে ধনী-দরিদ্র, জাতি-ধর্মের বৈষম্য সমাজব্যবস্থাকে ভঙ্গুর করে তুলেছে। পাশাপাশি ঔপনিবেশিক শক্তির শোষণ ও পরাধীনতার গ্লানি কবিকে ভাবিয়ে তোলে। সংগত কারণে সমাজ-সচেতন কবি এ অবস্থা থেকে উত্তরণ চেয়েছিলেন, যা আলোচ্য কবিতায় সুস্পষ্টভাবে ফুটে উঠেছে। তাই কবি সকল প্রকার অন্যায় এবং অসাম্যের বিরুদ্ধে বিদ্রোহ ঘোষণা করেছেন। তাঁর এই বিদ্রোহ আর্তমানবতার পক্ষে এবং পরাধীনতা ও বৈষম্যের বিরুদ্ধে আলোকবর্তিকা সদৃশ। যা কিছু নষ্ট, পুরাতন ও কুসংস্কারাচ্ছন্ন কবির বিদ্রোহ সে সবকিছুর বিরুদ্ধেই। প্রথাবদ্ধ জীবন ও শৃঙ্খলকে ভেঙে নতুন করে গড়তে চান তিনি। তাঁর দৃঢ় বিশ্বাস, তাঁর এই বিদ্রোহ একদিন পরাধীন জাতিকে পৌছে দিবে মুক্তির সীমায়। অর্থাৎ সমাজ থেকে সব অনাচার, বৈষম্য দূর হলেই কবি শান্ত হবেন।"
        },
        {
          "label": "গ",
          "question": "",
          "explanation": "উদ্দীপকের সাথে 'বিদ্রোহী' কবিতার সাদৃশ্যপূর্ণ দিকটি হলো কবির বিদ্রোহী সত্তা। বিদ্রোহী' কবিতায় আত্মজাগরণে উন্মুখ কবির সদম্ভ আত্মপ্রকাশ ঘোষিত হয়েছে। যেখানে কবির বিদ্রোহী সভা অন্যায়-অত্যাচার দেখলে মেনে নিতে পারেন না। কবি বলেন যতদিন উৎপীড়িত জনতার ক্রন্দনরোল প্রশমিত না হবে ততদিন কবির এ বিদ্রোহ চলতে থাকবে। কবি সমস্ত অত্যাচার- অনিয়মের বিরুদ্ধে রুখে দাঁড়িয়ে সুন্দর একটি পৃথিবী গড়তে চান। মেনে নিতে উদ্দীপকের কামাল পাশা কোনো বিষয়ে অন্যায় দেখলে পারতেন না। জন্ম থেকে তার মধ্যে ছিল বিদ্রোহী সত্তা। দেশের সুলতান অন্য দেশে অবজ্ঞার পাত্র। কামাল পাশা অন্তরে অনুভব করেন এই অবস্থার পরিবর্তন প্রয়োজন। কামাল পাশার এই বিদ্রোহী সত্তার সঙ্গে 'বিদ্রোহী' কবিতার কবির বিদ্রোহী সত্তার সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকটি 'বিদ্রোহী' কবিতার সমগ্র ভাব ধারণ করে না।\"- মন্তব্যটি যথার্থ। 'বিদ্রোহী' কবিতায় কবি নিজের বিদ্রোহী কবিসত্তার প্রকাশ ঘটিয়ে ঔপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দেন। এ কবিতায় সংযুক্ত রয়েছে ঔপনিবেশিক শাসনের বিরুদ্ধে কবির ক্ষোভ ও বিদ্রোহ। কবি সকল অন্যায় ও অনিয়মের বিরুদ্ধে বিদ্রোহ ঘোষণা করতে গিয়ে বিভিন্ন ধর্ম, ঐতিহ্য, ইতিহাস ও পুরাণের শক্তি উৎস থেকে উপকরণ সমীকৃত করে নিজের বিদ্রোহী সভার অবয়ব রচনা করেন। উপাদান উদ্দীপকে শুধু একটা বিষয় দেখা যায় যে, কামাল পাশা কোনো অন্যায় দেখলে মেনে নিতে পারেন না। জন্ম থেকে তার মধ্যে ছিল বিদ্রোহী সত্তা। এখানে শুধু কামাল পাশার বিদ্রোহীর সত্তার কথা বলা হয়েছে বিদ্রোহী' কবিতায় কবি ভারতবর্ষের ঔপনিবেশিক শাসকদের বিরুদ্ধে ' নিজের বিদ্রোহী সত্তার প্রকাশ ঘটিয়েছেন। যেখানে কবি বলেন যতদিন পর্যন্ত না শাসকরা সাধারণ মানুষের উপর অত্যাচার করা বন্ধ করবে ততদিন কবির বিদ্রোহ চলতে থাকবে। সুতরাং এছাড়া কবিতাটিতে ধর্ম, ইতিহাস, ঐতিহ্য ও পুরানসহ নানা প্রসঙ্গ এসেছে, যা উদ্দীপকে অনুপস্থিত। তাই উদ্দীপকটি বিদ্রোহী কবিতার সমগ্র ভাব নয় আংশিক ভাব ধারণ করে।"
        }
      ]
    },
    {
      "number": "6",
      "uddipok": "১৯৭১ সালে মুক্তিযুদ্ধে পাক-হানাদার বাহিনী নির্বিচারে অগণিত বাঙালিকে হত্যা করে। দেশে এমন অরাজকতা দেখে তরুণ যুবক রফিক আর চুপ থাকতে পারে না। অপরিসীম সাহস নিয়ে সে মুক্তিযুদ্ধে ঝাঁপিয়ে পড়ে। জীবনের মায়া ত্যাগ করে দেশ ও দশের কল্যাণে সে নিজেকে উৎসর্গ করে।",
      "tag": "RB, CB, CTG.B, BB 18,DC 24",
      "sub_questions": [
        {
          "label": "ক",
          "question": "ছাড়পত্র' কাব্যগ্রন্থটি কত সালে প্রকাশিত হয়?",
          "explanation": "'ছাড়পত্র' কাব্যগ্রন্থটি ১৯৪৮ সালে প্রকাশিত হয়।"
        },
        {
          "label": "খ",
          "question": "কবি কেন যৌবনশক্তির জয়গান করেছেন?",
          "explanation": "যৌবনের ইতিবাচক বৈশিষ্ট্যের জন্য কবি যৌবনশক্তির জয়গান করেছেন। আঠারো বছর বয়সের তরুণরা শৈশব-কৈশোরের পরনির্ভরতার দিনগুলো সচেতনভাবে মুছে ফেলতে উদ্যোগী হয়। এ বয়স অদম্য দুঃসাহসে সকল বাধা-বিপত্তিকে পেরিয়ে যেতে প্রস্তুত থাকে। অন্যায়ের বিরুদ্ধে মাথা উঁচু করে দাঁড়াতে এ বয়সের তরুণরা অগ্রণী ভূমিকা পালন করে। এ বয়সের তরুণপ্রাণ কারো কাছে মাথা নিচু করে না। আর এ কারণেই কবি যৌবনশক্তির জয়গান করেছেন।"
        },
        {
          "label": "গ",
          "question": "উদ্দীপকের রফিক 'আঠারো বছর বয়স' কবিতার কোন বৈশিষ্ট্যের প্রতিনিধিত্ব করে- ব্যাখ্যা করো।",
          "explanation": "উদ্দীপকের রফিকের মাঝে সাহসিকতা, উদ্দীপনা, আত্মত্যাগ ও দুর্বার গতি লক্ষ করা যায়, যা 'আঠারো বছর বয়স' কবিতায় বর্ণিত তারুণ্যের ইতিবাচক বৈশিষ্ট্যেরই প্রতিনিধিত্ব করে। আলোচ্য কবিতায় আঠারো বছর বয়সি তরুণদের অসীম সাহস ও আত্মত্যাগের মহান মন্ত্রে উজ্জীবিত হওয়ার দিকটি উঠে এসেছে। তাই তারা শত আঘাত-সংঘাতের মধ্যেও রক্তশপথ নিয়ে মানুষের কল্যাণে ঝাঁপিয়ে পড়তে পারে। এই বয়সি তরুণদের রয়েছে অফুরন্ত উদ্দীপনা, অসীম সাহসিকতা ও দুর্বার গতি। ফলে এই বয়সি তরুণরা স্থবিরতা, নিশ্চলতা, জরাজীর্ণতাকে অতিক্রম করতে পারে খুব সহজেই। তাই আলোচ্য কবিতায় কবি প্রগতি ও অগ্রগতির পথে এই বয়সি তরুণদের পদক্ষেপ প্রত্যাশা করেছেন। উদ্দীপকে দুরন্ত-দুর্বার যৌবনকে অফুরন্ত প্রাণশক্তির আধার-রূপে বর্ণনা করা হয়েছে। এখানে যুবক রফিকের মাঝে অপরিসীম দেশপ্রেমের পরিচয় ফুটে উঠেছে। সে পাকিস্তানি বাহিনীর বর্বরতা সহ্য করতে না পেরে জীবনের মায়া ত্যাগ করে মুক্তিযুদ্ধে ঝাঁপিয়ে পড়েছে। আত্মত্যাগের মহান মন্ত্রে উজ্জীবত বলেই সে দেশের কল্যাণে নিজেকে উৎসর্গ করতে পেরেছে। কারণ তারুণ্য অফুরন্ত প্রাণশক্তি নিয়ে সমস্ত বাধা পেরিয়ে এগিয়ে যায় অভীষ্ট লক্ষ্যে। আর তারুণ্যের এ বৈশিষ্ট্যই 'আঠারো বছর বয়স' কবিতায় কবি তুলে ধরেছেন। এ বয়সি তরুণদের তিনি দুঃসহ বলেছেন, যারা স্পর্ধায় মাথা তোলবার ঝুঁকি নেয়। এ কারণে কবি প্রত্যাশা করেছেন নানা সমস্যাপীড়িত দেশে তারুণ্যের শক্তি যেন জাতীয় জীবনের চালিকাশক্তি হয়ে দাঁড়ায়। অতএব, দেশের কল্যাণে তারুণ্যের এ সকল বৈশিষ্ট্য ধারণ করায় উদ্দীপকের রফিক 'আঠারো বছর বয়স' কবিতার আঠারো বছর বয়সি তরুণদের সার্থক প্রতিনিধি হয়ে উঠেছে।"
        },
        {
          "label": "ঘ",
          "question": "\"আত্মত্যাগ ও মানব কল্যাণ 'আঠারো বছর বয়স' কবিতার আলোকে উক্তিটির তাৎপর্য মূল্যায়ন করো।",
          "explanation": "'আত্মত্যাগ ও মানব-কল্যাণ আঠারো বছর বয়সের একটি অন্যতম বৈশিষ্ট্য' উদ্দীপক ও 'আঠারো বছর বয়স' কবিতার আলোকে উক্তিটি যথার্থ। আলোচ্য কবিতায় কবি আঠারো বছর বয়সকে বলেছেন দুঃসহ, দুর্বার ও নির্ভীক। এই বয়সের তরুণরা সমাজজীবনের নানা বিকার, অসুস্থতা ও সর্বনাশের অভিঘাতকে রুখে দিতে পারে। এ জন্য কবি আঠারো বছর বয়সকে অদম্য প্রাণশক্তি ও দুর্বার সাহসিকতার প্রতীকরূপে খুঁজে পেয়েছেন। উদ্দীপকে উঠে এসেছে দেশপ্রেমে সমুজ্জ্বল, অসীম প্রাণশক্তির আধার তারুণ্যের কথা। এখানে তরুণ রফিক দেশের মানুষের ওপর পাকিস্তানি বাহিনীর নির্মমতা দেখে যুদ্ধে ঝাঁপিয়ে পড়েছে। তারুণ্যের শক্তির জোরেই সে দেশের মানুষের জন্য নিজের জীবনকে উৎসর্গ করেছে। অর্থাৎ, তরুণদের আছে সমস্যা ও বাধা পেরিয়ে যাওয়ার প্রবল মানসিক শক্তি। সেই শক্তি ও সাহসের বলেই রফিক আত্মত্যাগ করে হলেও মানব-কল্যাণে নিয়োজিত হয়েছে। 'আঠারো বছর বয়স' কবিতায় ঠিক একই চেতনার বহিঃপ্রকাশ লক্ষ করা যায়। 'আঠারো বছর বয়স' কবিতার মূলভাবে বলা হয়েছে, আঠারো বছর বয়সের আছে সমস্ত দুর্যোগ আর দুর্বিপাক মোকাবিলা করার অদম্য শক্তি। কবি তাই সমস্যাপীড়িত এই দেশে আঠারোর তারুণ্যকে প্রত্যাশা করেছেন। অর্থাৎ, আলোচ্য কবিতা ও উদ্দীপক উভয় স্থানেই সমাজজীবনে তারুণ্যের উপস্থিতি কামনা করা হয়েছে। আলোচ্য কবিতার কবি আঠারো বছর বয়সি তরুণদের পদক্ষেপ প্রত্যাশা করেছেন সমস্যাপীড়িত দেশের চালিকাশক্তি হয়ে দাঁড়াতে। আর উদ্দীপকে সেই ভাবের ফলস্বরূপ রফিককে দেশের জন্য মুক্তিযুদ্ধে ঝাঁপিয়ে পড়তে দেখা যায়। অর্থাৎ, আত্মত্যাগ ও মানব-কল্যাণ আঠারো বছর বয়সের একটি অন্যতম বৈশিষ্ট্য যে দিকটি উভয় ক্ষেত্রেই সমানভাবে উঠে এসেছে।"
        }
      ]
    },
    {
      "number": "7",
      "uddipok": "বিশ্বম্ভর বাবু মনে করতেন তার পূর্বপুরুষেরা মননশীলতা, সৃজনশীলতা ও অধ্যবসায়ের যে স্বাধীনচেতা মানসিকতা প্রকাশে দৃঢ় প্রতিজ্ঞ ছিলেন তা আজ ইতিহাস। তাঁরা ঔপনিবেশিক শাসন আমলে ক্রীতদাসে পরিণত হয়ে নানা নিপীড়ন সহ্য করলেও স্বাধীনতার বাক্য উচ্চারণ করতে দ্বিধা করেননি। তিনিও তাই তাদের মনোভাব আঁকড়ে ধরে সামনের দিকে এগোতে চান, সত্য প্রকাশ করতে চান।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "'কিংবদন্তি' শব্দের অর্থ জনশ্রুতি।"
        },
        {
          "label": "খ",
          "question": "",
          "explanation": "'সূর্যকে হৃৎপিণ্ডে ধরে রাখা' বলতে কবি হৃদয়ে কবিতা ধারণকে বুঝিয়েছেন। সূর্য সকল শক্তির উৎস। তাই এই সর্বশক্তির আধারকে হৃদয়ে ধারণ করতে পারলে মুক্তি অনিবার্য। কবির মতে, এই সামর্থ্য অর্জনের একমাত্র উপায় হলো কবিতা শোনা, কবিতাকে আত্মস্থ করা। কেননা, কবির কাছে শুধু কবিতাই সত্য, আর সত্যই শক্তি। প্রশ্নোক্ত কথাটির মধ্য দিয়ে এ বিষয়টিই বোঝানো হয়েছে।"
        },
        {
          "label": "গ",
          "question": "",
          "explanation": "'আমি কিংবদন্তির কথা বলছি' কবিতায় প্রকাশিত ঐতিহ্য সচেতন শিকড়সন্ধানী মানুষের মুক্তির দৃপ্ত ঘোষণার বিষয়টি উদ্দীপকে স্পষ্ট হয়ে উঠেছে। 'আমি কিংবদন্তির কথা বলছি' কবিতায় আছে বাঙালি সংস্কৃতির হাজার বছরের ইতিহাস। বাঙালি জাতির সংগ্রাম, বিজয় ও মানবিক উদ্ভাসনের অনুষঙ্গসমূহ এই কবিতায় উঠে এসেছে। কবিতায় কবি তাঁর পূর্বপুরুষদের সাহসী ও গৌরবময় ইতিহাসের কথা তুলে ধরেছেন। উদ্দীপকের বিশ্বম্ভর বাবু মনে করতেন তার পূর্বপুরুষেরা মননশীলতা। সৃজনশীলতা ও অধ্যবসায়ের ক্ষেত্রে ছিলেন স্বাধীনচেতা ও দৃঢ়প্রতিজ্ঞ। - তারা ঔপনিবেশিক আমলে নানা নিপীড়ন সহ্য করলেও স্বাধীনতার বাক্য উচ্চারণ করতে দ্বিধা করেননি। তিনিও তার পূর্বপুরুষদের মনোভাব - আঁকড়ে ধরে সামনের দিকে এগিয়ে যেতে চান এবং সত্য প্রকাশ করতে চান। আলোচ্য কবিতায়ও কবি তাঁর পূর্বপুরুষদের সাহসী ও গৌরবোজ্জল ইতিহাসের কথা উপস্থাপনের মাধ্যমে বক্তব্যকে এগিয়ে নিয়ে যান। কবির বর্ণিত এই ইতিহাস মাটির কাছাকাছি মানুষের ইতিহাস, বাংলার ভূমিহীন ক্রীতদাসের লড়াই করে টিকে থাকার ইতিহাস। তাই বলা যায়, উদ্দীপকে 'আমি কিংবদন্তির কথা বলছি' কবিতায় প্রকাশিত ঐতিহ্যসচেতন শিকড়সন্ধানী মানুষের মুক্তির দৃপ্ত ঘোষণার বিষয়টি স্পষ্ট হয়ে উঠেছে।"
        },
        {
          "label": "ঘ",
          "question": "",
          "explanation": "'আমি কিংবদন্তির কথা বলছি' কবিতা ও উদ্দীপক উভয় ক্ষেত্রেই বাঙালির গৌরবোজ্জ্বল ইতিহাসের কথা বলা হয়েছে বিধায় প্রশ্নোক্ত মন্তব্যটি যথার্থ। 'আমি কিংবদন্তির কথা বলছি' কবিতায় পরাধীনতার গ্লানি থেকে উত্তরণের জন্য বাঙালির দীর্ঘ সংগ্রামের ইতিহাস উঠে এসেছে। এ কবিতায় উচ্চারিত হয়েছে শিকড়সন্ধানী মানুষের সর্বাঙ্গীণ মুক্তির ঘোষণা। কবি তাঁর লেখনীর মধ্য দিয়ে আমাদের পূর্বপুরুষদের সাহসী ও গৌরবোজ্জ্বল ইতিহাসের কথা উপস্থাপন করেছেন। উদ্দীপকের বিশ্বম্ভর বাবু মনে করতেন তার পূর্বপুরুষেরা ছিলেন স্বাধীনচেতা ও দৃঢ়প্রতিজ্ঞ। তারা ঔপনিবেশিক আমলে নানা নিপীড়ন সহ্য করলেও স্বাধীনতার বাক্য উচ্চারণ করতে দ্বিধা করেননি। কবিতার কবির বর্ণিত ইতিহাসও মাটির কাছাকাছি মানুষের ইতিহাস; বাংলা ভূমিহীন অনার্য ক্রীতদাসের লড়াই করে টিকে থাকার ইতিহাস। উদ্দীপকে বর্ণিত বিশ্বম্ভর বাবুর পূর্বপুরুষের ইতিহাস মূলত আলোচ্য কবিতার বর্ণিত বাঙালি সংস্কৃতির হাজার বছরের ইতিহাস। উদ্দীপকের বিশ্বম্ভর বাবুর পূর্বপুরুষেরা ঔপনিবেশিক শাসন আমলে ক্রীতদাসে পরিণত হয়ে নানা নিপীড়ন সহ্য করলেও স্বাধীনতার বাক্য উচ্চারণ করতে দ্বিধা করেননি। তিনিও তাই তাদের মনোভাব আঁকড়ে ধরে সামনের দিকে এগোতে চান, সত্য প্রকাশ করতে চান। 'আমি কিংবদন্তির কথা বলছি' কবিতায়ও কবি বলেন মুক্তির পূর্বশর্ত হলো যুদ্ধ। আর সেই যুদ্ধে পরিবার থেকে দূরে সরে যেতে হয়। এই অমোঘ। সত্য কবি জেনেছেন আমাদের স্বাধীনতাযুদ্ধের ইতিহাস থেকে। তাই বলা যায়, উদ্দীপকের বর্ণিত বিশ্বম্ভর বাবুর পূর্বপুরুষের যে ইতিহাস তা মূলত 'আমি কিংবদন্তির কথা বলছি' কবিতার সারাংশ।"
        }
      ]
    },
    {
      "number": "8",
      "uddipok": "গৌরিপুর গ্রামের সুশিক্ষিত ছেলে আরিফ হোসেন। এলাকার উন্নয়ন, বিশেষ করে নিরক্ষর মানুষদের সাক্ষর করে তোলার লক্ষ্যে সে একটি স্কুল প্রতিষ্ঠার স্বপ্ন দেখে। কিন্তু এ মহৎ কাজে সে তীব্র বাধার সম্মুখীন হয়। নিজের প্রভাব ও প্রতিপত্তি বজায় রাখার জন্য মাতব্বর আনসার আলী ও তার লোকেরা আরিফকে অপমানিত করে গ্রাম ছাড়া করে।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "খালেক ব্যাপারীর দ্বিতীয় স্ত্রীর নাম তানু বিবি।"
        },
        {
          "label": "খ",
          "question": "",
          "explanation": "প্রশ্নোত্ত উক্তিটিতে 'লালসালু' উপন্যাসের রহিমার মাতৃগৃদয় বিচলিত হয়ে ওঠার দিকটি প্রতিফলিত হয়েছে। মজিদের প্রথম স্ত্রী রহিমা তাকে ভক্তি ও শ্রদ্ধা করে। কিন্তু মজিদ তার অল্পবয়সি দ্বিতীয় স্ত্রী জমিলার ওপর নিজের প্রভাব বিস্তারের জন্য নানা কৌশল অবলম্বন করে। এজন্য সে দুর্যোগপূর্ণ অন্ন্ধকার রাতে জমিলাকে মাজারে বেঁধে রেখে আসে। মজিদ যখন জমিলাকে ঝড়বৃষ্টির রাতে একা মাজারে বেঁধে রেখে আসে, তখন রহিমা জমিলার কথা ভেবে বিচলিত হয়ে ওঠে। জমিলার জন্য রহিমার মানসিক পরিবর্তন লক্ষ করে মজিদ তার মনোযোগ অন্যদিকে সরাতে চায়। তাই সে শিলাবৃষ্টির প্রসঙ্গ তুলে ধানের ক্ষতি হওয়ার কথা বলে। এ পরিস্থিতিতে স্বামীভস্ত রহিমা দিকটি প্রতিবাদী ভাষায় মজিদকে প্রশ্নোত্ত উক্তিটি করে। রহিমার এই উক্তির স্বারা 'পালা তার মাতৃহৃদয়ে কমবয়সি জমিলার জন্য শঙ্কা ও সন্তানবাৎসল্যসুলভ হয়ো মনোভাব প্রকাশ পেয়েছে।"
        },
        {
          "label": "গ",
          "question": "",
          "explanation": "উদ্দীপকের আরিফ 'লালসালু' উপন্যাসের আক্কাস চরিত্রের প্রতিনিধিত্ব করে। 'স্নালসালু' উপন্যাস একটি, সামাজিক সমস্যাবিষয়ক উপন্যাস। যেখানে মহব্বতনগর নামক একটা গ্রামের মানুষের মধ্যে থাকা কুসংস্কার, অন্ধবিশ্বাস ইত্যাদি দেখা যায়। মহব্বতনগর গ্রামের এক শিক্ষিত যুবক আক্কাস গ্রামে একটি স্কুল প্রতিষ্ঠা করতে চায় কিন্তু মজিদ তাকে স্কুল প্রতিষ্ঠা করতে বাধা দেয়। মজিদের ধর্মব্যাবসার প্রভাব যেন ক্ষুন্ন না হয় তাই সে গ্রামের মানুষকে অন্ধকারাচ্ছন্ন করে রাখতে চায়। উদ্দীপকে গৌরিপুর গ্রামের সুশিক্ষিত ছেলে আরিফ হোসেন এলাকার উন্নয়ন, বিশেষ করে নিরক্ষর মানুষদের সাক্ষর করে তোলার লক্ষ্যে সে একটি স্কুল প্রতিষ্ঠার স্বপ্ন দেখে কিন্তু এ মহৎ কাজে সে তীব্র বাধার সম্মুখীন হয় সমাজের প্রভাবশালী লোকেদের কারণে উদ্দীপকের সাথে 'লালসালু' উপন্যাসের আক্কাস চরিত্রের সাদৃশ্য লক্ষ করা যায় কারণ সে মহব্বতনগরের মানুষকে নিরক্ষর থেকে স্বাক্ষর করে তুলতে চায় কিন্তু সে উদ্দীপকের আরিফের মতো ষড়যন্ত্রের শিকার হয় যার ফলে তার স্কুল প্রতিষ্ঠার স্বপ্নও ভেঙে যায়। সুতরাং বলা যায়, উদ্দীপকে আরিফ 'লালসালু' উপন্যাসের আক্কাস চরিেিত্রর প্রতিনিধিত্ব করে।"
        },
        {
          "label": "ঘ",
          "question": "",
          "explanation": "গ্রামের অনগ্রসতার ক্ষেত্রে আনসার আলী ও তার অনুসারীদের মতো লোকদের গুরুত্বপূর্ণ ভূমিকা রয়েছে।'- উক্তিটি যথার্থ। 'লালসালু' উপন্যাসের আক্কাস হলো গ্রামের শিক্ষিত যুবক যে গ্রামে একটা স্কুল প্রতিষ্ঠা করতে চায় এবং গ্রামের মানুষের মাঝে আলো ছড়িয়ে দিতে চায়। কিন্তু মহব্বতনগর গ্রামের মাতব্বর খালেক ব্যাপারী ও ধর্মব্যবসায়ী মজিদ আক্কাসকে নানাভাবে অপমান করে এবং স্কুল প্রতিষ্ঠা করতে বাধা দেয়। আক্কাসকে ঠাট্টা করে মজিদ বলে, তোমার দাড়ি কই মিয়া? মজিদ গ্রামের সাধারণ মানুষকে বোঝায় শিক্ষিত হলে তারা ধর্ম কর্ম করবে না, তাই স্কুলের কোনো দরকার নেই। উদ্দীপকে গৌরিপুর গ্রামের সুশিক্ষিত ছেলে আরিফ হোসেন। এলাকার উন্নয়ন, বিশেষ করে নিরক্ষর মানুষদের সাক্ষর করে তোলার লক্ষ্যে সে একটি স্কুল প্রতিষ্ঠা করতে চায় কিন্তু সে তীব্র বাধার সম্মুখীন হয়। নিজের প্রভাব ও প্রতিপত্তি বজায় রাখার জন্য মাতব্বর আনসার আলী ও তার লোকেরা আরিফকে অপমানিত করে গ্রাম ছাড়া করে যেটার সাথে 'লালসালু' উপন্যাসে নিজের প্রভাব এবং ক্ষমতা বজায় রাখার জন্য মজিদ এবং খালেক ব্যাপারী মহব্বতনগর গ্রামে আক্কাসকে স্কুল প্রতিষ্ঠা করতে না দেওয়ার মিল আছে। কারণ তারা দুজনেই একই চরিত্রের অধিকারী। উভয়ই গ্রামের মানুষকে শোষণ করছে, গ্রামের মানুষ যদি শিক্ষিত হয়ে যায় তাহলে তারা নিজেদের ভালোমন্দ বুঝতে পারবে এবং তাদেরকে শোষণ করে আর নিজের অর্থসম্পদ গড়তে পারবে না। মূলত একারণেই তারা গ্রামে স্কুল প্রতিষ্ঠা করতে দেয়নি যেটা উদ্দীপকেও প্রতিফলিত হয়েছে। উপরোক্ত আলোচনার প্রেক্ষিতে স্পষ্ট প্রতীয়মান হয় 'গ্রামের অনগ্রসতার ক্ষেত্রে আনসার আলী ও তার অনুসারীদের মতো লোকদের গুরুত্বপূর্ণ ভূমিকা রয়েছে।'"
        }
      ]
    },
    {
      "number": "9",
      "uddipok": "হঠাৎ করে সুন্দরপুর গ্রামে এক দরবেশ এসে উপস্থিত হয়। আজানুলম্বিত পোশাক আর হাতে একটি লাঠি নিয়ে গ্রামে সে প্রবেশ করে। গ্রামের নিরক্ষর, সাধারণ মানুষ তাকে দেখে যেন অনেক অপ্রাপ্তি আর বেদনা থেকে আশাবাদী চেতনা ফিরে পায়। নবাগতের ভিতর থেকে যেন মুক্তির আলো ছড়িয়ে পড়তে লাগল। মানুষের ভালোর জন্য তিনি সব করতে পারেন। সময়ের ব্যবধানে দরবেশ সকলের হৃদয়ের মণি হয়ে উঠলেন।",
      "tag": "DC 24",
      "sub_questions": [
        {
          "label": "ক",
          "question": "’তোমার দাড়ি কই মিঞা?'- উক্তিটি ব্যাখ্যা করো।",
          "explanation": "'তোমার দাড়ি কই মিঞা?' উক্তিটি মজিদের।"
        },
        {
          "label": "খ",
          "question": "",
          "explanation": "মজিদ প্রসঙ্গে জামিলা বলে ‘আমি ভাবলাম, তানি বুঝি দুলার বাপ'। 'লালসালু' উপন্যাসের জমিলা ও রহিমা একদিন দুপুরে পাটি বুনতে বসে - দুটো কাক দেখে জমিলা হেসে ওঠে। রহিমা জিজ্ঞেস করলে জমিলা বলে মজিদ যেদিন তাকে বিয়ে করার জন্য গিয়েছিল বেড়ার ফাঁক দিয়ে দেখেছিল সেদিন। জামিলা মজিদকে দুলার বাপ ভেবেছিল। - একারণেই জামিলা বলে, 'আমি ভাবলাম, তামি বুঝি দুলার বাপ'।"
        },
        {
          "label": "গ",
          "question": "",
          "explanation": "উদ্দীপকের দরবেশের সাথে উপন্যাসের মজিদের বৈসাদৃশ্য হলো দরবেশ ভালো লোক, মানুষের ভালোর জন্য সব করতে পারেন কিন্তু উপন্যাসের মজিদ শুধু মানুষ ঠকাতে পারেন আর এখানেই দুজনের বৈসদৃশ্য। 'লালসালু' উপন্যাসের মজিদ হলো কুসংস্কার ও অনববিশ্বাসের প্রতীক। সে মানুষকে অবতারে রাখতে চাই শিক্ষিত হতে দেয় না যার কারণে। গ্রামে সস্কুল প্রতিষ্ঠা করতে যাহা দেয় মজিদ গ্রামের সহজ-সরল ানুষকে বোকা বানিয়ে নিজের প্রভাব বিস্তার করে তাদের উপর। হর্মের নামে ব্যাবসা করে নিজে অর্থসম্পদের মালিক হয় এককথায় মজিদ লো স্বার্থপর এবং শোষণ প্রতিভূ একজন মানুষ। উদ্দীপকে কে হ্যাৎ করে সুন্দরপুর গ্রামে এক দরবেশ এসে উপস্থিত হয়। সনুলম্বিত পোশাক আর হাতে একটি লাঠি নিয়ে গ্রামে সে প্রবেশ আজানুল করে। গ্রামের এমের নিরক্ষর, সাধারণ মানুষ তাকে দেখে যেন অনেক অপ্রাপ্তি বদনা থেকে আশাবাদী চেতনা ফিরে পায়। নবাগতের ভিতর থেকে যেন মুক্তির আম আলো ছড়িয়ে পড়তে লাগল। মানুষের ভালোর জন্য তিনি সব করতে পারেন। সময়ের ব্যবধানে দরবেশ সকলের হৃদয়ের মণি হয়ে উঠলেন। অপরদিকে 'লালসালু' উপন্যাসের মজিদ কিন্তু মানুষের ভালোর। জন্য সবকিছু করে না বরং মানুষকে শোষণ করে তার ব্যক্তিস্বার্থ হাসিলের চেষ্টায় লিপ্ত থাকে। তাদের নিরক্ষর করে রাখে। আলোচিত অংশ থেকে এটাই প্রতীয়মান হয় যে, উপরে উল্লিখিত বিষয়ই উদ্দীপকের দরবেশ এবং 'লালসালু' উপন্যাসের মজিদের মধ্যে পার্থক্য সৃষ্টি করে।"
        },
        {
          "label": "ঘ",
          "question": "",
          "explanation": "উদ্দীপকে দরবেশের আগমন ও 'লালসালু' উপন্যাসের মজিদের আগমন ঠিক একই রকম।\"- উক্তিটি যথার্থ 'লালসালু' উপন্যাসে মজিদের প্রবেশ ছিল নাটকীয়। যেমন মজিদ মতিগঞ্জ সড়কের উপর আকাশের পানে দুই হাত তুলে মোনাজাতের ভঙ্গিতে দাঁড়িয়ে থাকে কিছুক্ষণ। মজিদকে দেখে মনে হয় যেন পাথরের মুর্তিতে ভূপান্তরিত হয়েছে। একসময় মজিদ মোনাজাত শেষ করে যাতে পুঁটুনিটা নিয়ে নাটকীয়ভাবে মহব্বতনগর গ্রামে প্রবেশ করে। উদ্দীপকেও হঠাৎ করেই সুন্দরপুর গ্রামে এক দরবেশ এসে উপস্থিত হয়। আজানুলম্বিত পোশাক আর হাতে একটি লাঠি নিয়ে গ্রামে সে প্রবেশ করে। এখানে মূলত নাটকীয় প্রবেশের কথা বলা হয়েছে। কারণ এবাই যেন তাকে নিয়ে হৈচৈ করে চমকপ্রদ হয়। চমকপ্রদ এই জন্য যে, ভার আগমন, মুহূর্তে সমগ্র গ্রামকে চমকে দেয়।"
        }
      ]
    },
    {
      "number": "10",
      "uddipok": "জমিদার নন্দলালের মৃত্যুর পর তার একমাত্র উত্তরাধিকারী গোবিন্দলাল জমিদারি পায়। গোবিন্দলাল বয়সে তরুণ ও সরল প্রকৃতির। তার এ সুযোগ নিয়ে তার কাকা শিশির গোবিন্দলালের অমাত্যদের নিয়ে 'ঘরের শত্রু বিভীষণে' পরিণত হয়। গোবিন্দলাল বিষয়টি বুঝতে পারে এবং তার যথোপযুক্ত ব্যবস্থা নেয়।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "'সিরাজউদ্দৌলা' চার অঙ্কের নাটক।"
        },
        {
          "label": "খ",
          "question": "",
          "explanation": "ফোর্ট উইলিয়াম দুর্গে নবাব সিরাজউদ্দৌলার আক্রমণের মুখে ইংরেজরা পালিয়ে যাওয়ায় উমিচাঁদ প্রশ্নোক্ত মন্তব্যটি করেছে। ১৭০৬ সালে' প্রতিষ্ঠিত ফোর্ট উইলিয়াম দুর্গে ইংরেজরা নবাবের বিনা অনুমতিতে সামরিক শক্তি বৃদ্ধি করে। তাই নবাব ওই দুর্গ আক্রমণ করেন। ইংরেজ সৈন্যরা নবাবের সৈন্যদের আক্রমণের মুখে দিশেহারা হয়ে পড়লে ক্যাপ্টেন মিনচিন, কাউন্সিলর ফকল্যান্ড ও ম্যানিংহাম নৌকাযোগে দুর্গ থেকে পালিয়ে আত্মরক্ষা করে। শেষ পর্যায়ে ক্যাপ্টেন ক্লেটনও গভর্নর ড্রেকের সাথে পরামর্শের নাম করে আত্মরক্ষার্থে সব প্রতিজ্ঞা ভুলে দুর্গ থেকে পালিয়ে যায়। তাই ব্যঙ্গার্থে প্রশ্নোক্ত কথাটি বলা হয়েছে।"
        },
        {
          "label": "গ",
          "question": "",
          "explanation": "গোবিন্দলালের কাকা 'সিরাজউদ্দৌলা' নাটকের সিরাজের খালা ঘসেটি বেগম চরিত্রের সাথে সাদৃশ্যপূর্ণ। ’সিরাজউদ্দৌলা' নাটকে, আলীবর্দি খাঁ তার ছোটো মেয়ের ছেলে - সিরাজকে খুব অল্প বয়সে বাংলার নবাব নিযুক্ত করলে, সিরাজের খালা ঘসেটি বেগম ঈর্ষান্বিত হয়ে ওঠেন। ফলে সিরাজের প্রতি অগ্নিসম হিংসা হৃদয়ে লালন করা শুরু করেন। এই পরিণতিতে ঘসেটি বেগম সিরাজের ধ্বংস নিশ্চিত করার ষড়যন্ত্রে মিরজাফর ও রাজবল্লভকে যুক্ত করেন। উদ্দীপকে জমিদার নন্দলালের মৃতুর পর তার একমাত্র উত্তরাধিকারী গোবিন্দলাল জমিদারি পায়। গোবিন্দলাল বয়সে তরুণ ও সরল প্রকৃতির। তার এ সুযোগ নিয়ে তার কাকা শিশির গোবিন্দলালের অমাত্যদের নিয়ে 'ঘরের শত্রু বিভীষণে' পরিণত হয়। যেটি 'সিরাজউদ্দৌলা' নাটকের সিরাজের বড়ো খালা ঘসেটি বেগমের সাথে হুবহু সাদৃশ্যপূর্ণ। কারণ নবাব আলীবর্দী খাঁ যখন সিরাজউদ্দৌলাকে নবাব হিসেবে নিয়োগ দেন তখন তাঁর বড়ো মেয়ে ঘসেটি বেগমও এটি মেনে নিতে পারেননি বরং নবাব সিরাজউদ্দৌলার বিরুদ্ধে ষড়যন্ত্রে লিপ্ত হন। তাই বলা যায়, উদ্দীপকের গোবিন্দলালের কাকার সঙ্গে 'সিরাজউদ্দৌলা' নাটকের ঘসেটি বেগম চরিত্রটি সাদৃশ্যপূর্ণ।"
        },
        {
          "label": "ঘ",
          "question": "\"সিরাজউদ্দৌলা এবং গোবিন্দলালের সিদ্ধান্ত গ্রহণ ও কর্মতৎপরতা 'সিরাজউদ্দৌলা' নাটক ও উদ্দীপকের শেষ পরিণতিকে ভিন্ন খাতে প্রবাহিত করেছে'। উদ্দীপক ও 'সিরাজউদ্দৌলা' নাটকের আলোকে তোমার মত উপস্থাপন করো।",
          "explanation": "উদ্দীপক ও ‘সিরাজউদ্দৌলা’ নাটকের আলোকে দেখা যায় যে—দু’টি কাহিনিতেই ঘরের শত্রু বিভীষণ-এর উপস্থিতি থাকলেও নায়কদ্বয়ের সিদ্ধান্ত গ্রহণ ও কর্মতৎপরতার পার্থক্যই শেষ পরিণতিকে ভিন্ন খাতে প্রবাহিত করেছে। উদ্দীপকে জমিদার নন্দলালের মৃত্যুর পর গোবিন্দলাল জমিদারি লাভ করে। সে তরুণ ও সরল হলেও কাকা শিশিরের ষড়যন্ত্র এবং অমাত্যদের বিশ্বাসঘাতকতা সে সময়মতো অনুধাবন করতে পারে। গুরুত্বপূর্ণ বিষয় হলো—গোবিন্দলাল পরিস্থিতি বুঝে যথোপযুক্ত ও কার্যকর ব্যবস্থা গ্রহণ করে। ফলে অভ্যন্তরীণ শত্রুদের ষড়যন্ত্র ব্যর্থ হয় এবং জমিদারি রক্ষা পায়। এখানে গোবিন্দলালের সচেতনতা, দ্রুত সিদ্ধান্ত এবং বাস্তবধর্মী পদক্ষেপ তার সাফল্যের মূল কারণ। অন্যদিকে, ‘সিরাজউদ্দৌলা’ নাটকে নবাব সিরাজউদ্দৌলার ক্ষেত্রেও একই ধরনের ঘরের শত্রু—মীরজাফর, রায়দুর্লভ, জগৎশেঠ প্রমুখ—বিশ্বাসঘাতকতায় লিপ্ত হয়। কিন্তু সিরাজউদ্দৌলা তাদের ষড়যন্ত্র পুরোপুরি বুঝতে পারলেও সময়োপযোগী ও দৃঢ় সিদ্ধান্ত নিতে ব্যর্থ হন। আবেগপ্রবণতা, অতিরিক্ত বিশ্বাস এবং রাজনৈতিক দূরদর্শিতার অভাবের কারণে তিনি বিশ্বাসঘাতকদের দমন করতে পারেননি। এর ফলেই পলাশীর যুদ্ধে পরাজয় ঘটে এবং স্বাধীন বাংলার সূর্য অস্তমিত হয়। সুতরাং বলা যায়, উদ্দীপকের গোবিন্দলাল ও নাটকের সিরাজউদ্দৌলার পরিস্থিতি প্রায় এক হলেও সিদ্ধান্ত গ্রহণের দক্ষতা ও কর্মতৎপরতার পার্থক্য তাদের পরিণতিকে সম্পূর্ণ ভিন্ন করে দিয়েছে। গোবিন্দলালের বিচক্ষণতা তাকে রক্ষা করেছে, আর সিরাজউদ্দৌলার দ্বিধা ও দুর্বলতা তাকে ইতিহাসের এক করুণ ট্র্যাজেডিতে পরিণত করেছে।"
        }
      ]
    },
    {
      "number": "11",
      "uddipok": "সম্রাট আকবরের সভাসদ ছিলেন আবুল ফজল। সম্রাট সাম্রাজ্য পরিচালনার সব বিষয়েই তার সভাসদের সঙ্গে পরামর্শ করতেন। একবার পারস্য সম্রাট আবুল ফজলকে প্রস্তাব দেন যে, সে যদি ভারতবর্ষের নানা গোপনীয় তথ্য পারস্যে পাচার করে, তাহলে তাকে অনেক ধনসম্পদ দেওয়া হবে। আবুল ফজল ঘৃণাভরে এ প্রস্তাব প্রত্যাখ্যান করেন এবং বলেন, আমি আমৃত্যু ভারত সম্রাটের হয়ে কাজ করব।",
      "tag": "DC 24",
      "sub_questions": [
        {
          "label": "ক",
          "question": "",
          "explanation": "মোহাম্মদি বেগ দশ হাজার টাকার বিনিময়ে নবাব সিরাজকে হত্যা করতে রাজি হয়েছিল।"
        },
        {
          "label": "খ",
          "question": "",
          "explanation": "মিরজাফরের ব্যক্তিত্বহীনতা দেখে রবার্ট ক্লাইভ তাকে ব্যঙ্গ করে প্রশ্নোক্ত মন্তব্যটি করেছিলেন। বাংলার শেষ স্বাধীন নবাব সিরাজউদ্দৌলার পতনের পর পূর্ব চুক্তিমতো নবাব হয় বিশ্বাসঘাতক ও ক্ষমতালোভী মিরজাফর। রাজদরবারে এসে মিরজাফর সিংহাসনে না বসে সিংহাসনের হাতল ধরে কর্নেল ক্লাইভের জন্য অপেক্ষা করতে থাকে। এতে মিরজাফরের ব্যক্তিত্বহীনতার বহিঃপ্রকাশ ঘটে। আর তা দেখেই ক্লাইভ প্রশ্নোক্ত মন্তব্যটি করেছিলেন।"
        },
        {
          "label": "গ",
          "question": "",
          "explanation": "দেশাত্ববোধ ও নৈতিকতার দিক থেকে উদ্দীপকের আবুল ফজলের সাথে 'সিরাজউদ্দৌলা' নাটকের মিরজাফরের অমিল রয়েছে। নবাব সিরাজউদ্দৌলার প্রধান সেনাপতি মিরজাফর সবচেয়ে সংকটময় মুহূর্তে নবাব এবং দেশের মানুষের সাথে চরম বেইমানি করে। নিশ্চিত বিজয়ের অবস্থানে থাকা সত্ত্বেও শুধু সেনাপতি মিরজাফরের নিষ্ক্রিয়তা ও তার কূটকৌশলের কারণে নবাবের বাহিনী পলাশির প্রান্তরে পরাজয় বরণ করে। ফলে এ দেশের স্বাধীনতার সূর্য অস্তমিত হয়।"
        },
        {
          "label": "ঘ",
          "question": "",
          "explanation": "মোহনলাল, মিরমদীন, নারান সিং প্রমুখ ব্যক্তিদের ভূমিকা দেখে বলা যায়, উদ্দীপকের আবুল ফজলের মতো বিশ্বস্ত মানুষ নবাব সিরাজের দরবারেও ছিল। নবাব সিরাজউদ্দৌলা ক্ষমতার মসনদে বসার পরপরই খালা ঘসেটি বেগমসহ অনেক শীর্ষস্থানীয় ব্যক্তির ষড়যন্ত্রের শিকার হন। এরই ধারাবাহিকতায় পলাশির প্রান্তরে নবাবের পরাজয় হয়। তবে এর বিপরীতে নাটকটিতে মোহনলাল, মিরমর্দান, নারান সিংদের মতো দেশপ্রেমিক ব্যক্তিরাও নবাবের দরবারে ছিলেন। তাঁরা জীবন দিয়েছেন; কিন্তু দেশপ্রেমের আদর্শ জলাঞ্জলি দেননি। উদ্দীপকে মোগল সম্রাট আকবরের সভাকবি আবুল ফজলের নির্মোহ দেশপ্রেম ও কর্তব্যবোধের পরিচয় মেলে। পারস্য সম্রাটের কাছ থেকে অত্যন্ত লোভনীয় প্রস্তাব পেয়েও তিনি তাতে সাড়া দেননি। কেননা, তিনি নীতি ও আদর্শে ছিলেন অটল। নবাব সিরাজউদ্দৌলার দরবারেও এমন কয়েকজন বিশ্বস্ত ও নীতির প্রশ্নে আপসহীন মানুষ ছিলেন। মিরজাফর, ঘসেটি বেগমরা যখন জাতীয় স্বার্থ জলাঞ্জলি দিয়ে ব্রিটিশদের কেনা গোলাম হয়ে যায়, তখনো তারা দেশমাতৃকার পক্ষে মরণপণ লড়াই করেছেন। 'সিরাজউদ্দৌলা' নাটকে মিরজাফর বা ঘসেটি বেগমের বিশ্বাসঘাতকতার বিপরীতে নবাব সিরাজউদ্দৌলা, নারান সিং, মিমদান মোহনলালদের অকৃত্রিম দেশপ্রেমের পরিচয় ফুটে উঠেছে। অর্থাৎ নবাব সিরাজউদ্দৌলার দরবারের শুধু বেইমান, দেশদ্রোহী মিরজাফরদের মতো লোকেরাই ছিল না, আবুল ফজলের মতো দেশপ্রেমিক মিরমর্দান, নারান সিং মোহনলালুরাও ছিলেন। তাই বলা যায়, প্রশ্নোক্ত মন্তব্যটি যুক্তিসংগত।"
        }
      ]
    }
  ]
}