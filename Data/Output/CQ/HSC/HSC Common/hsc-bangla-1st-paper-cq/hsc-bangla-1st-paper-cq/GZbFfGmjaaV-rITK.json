{
  "title": "রাজশাহী ক্যাডেট কলেজ ২০২৫",
  "subtitle": "(11)",
  "questions": [
    {
      "number": "1",
      "uddipok": "স্বার্থপর লোকেরা সবসময় নিজের স্বার্থে মগ্ন থাকে। শেষে সব শক্তি ক্ষয় হয় এবং জীবনে ব্যর্থ হয় কিন্তু শেষে পরোপকারের মধ্যেই শান্তি খুঁজে পায়। তাই আসল সুখ হলো পরোপকারে। তাহলে আত্মসুখ, প্রকৃত সুখ নয়, প্রকৃত সুখ সমষ্টিগত। কেননা, মানবকুল একে অন্যের সাথে আত্মার বন্ধনে আবদ্ধ। তাই সমষ্টিগতভাবে পরস্পরের সান্নিধ্যে জীবনকে সুখময় - করে তোলার মধ্যেই মানবজীবনের প্রকৃত সুখ নিহিত। সুখের সঠিক ব্যাখ্যা' খুঁজলে তার মধ্যে সেবা ও দানের গুরুত্ব পরিলক্ষিত হয়। উদাহরণস্বরূপ বলা যায় যে, একটা ক্ষুধার্ত প্রাণীকে পরম মমতায় একটু খাওয়াও দেখবে এর মধ্যে পরম আনন্দ পাবে। আবার একজন অন্ধ মানুষ যে পথে যাচ্ছে তাতে বিপদ হবে। তুমি তাকে ধরে রাস্তা পার করে দিলে এতেও প্রকৃত সুখ উপলব্ধি করতে পারবে।..",
      "tag": "RCC 25",
      "sub_questions": [
        {
          "label": "ক",
          "question": "কীসের সহায়তায় কল্যাণময় পৃথিবী রচনা সম্ভব?",
          "explanation": "মুক্তবুদ্ধির সহায়তায় কল্যাণময় পৃথিবী রচনা সম্ভব।"
        },
        {
          "label": "খ",
          "question": "মানবকল্যাণ কীভাবে মানব-মর্যাদার সহায়ক হয়ে উঠবে তা বুঝিয়ে দাও।",
          "explanation": "কল্যাণময় পৃথিবী রচনা সম্ভব হলে মানব-কল্যাণ মানব-মর্যাদার সহায়ক হয়ে উঠবে। 'মানব-কল্যাণ' প্রবন্ধে লেখক কল্যাণময় পৃথিবী রচনার প্রত্যাশা ব্যক্ত করেছেন। কল্যাণময় পৃথিবী বলতে তিনি এমন পৃথিবীকে বুঝিয়েছেন যেখানে মানব-মর্যাদা কখনো ক্ষুণ্ণ হয় না বরং সকল অবমাননাকর - অবস্থা থেকে মর্যাদাপূর্ণ অবস্থায় সেখানে মানুষের উত্তরণ ঘটে। তিনি মনে করেন, মুক্তবুদ্ধির সহায়তায় পরিকল্পনামাফিক পথে চললে তা সম্ভব; কারণ একমাত্র সুষ্ঠু পরিকল্পনাকারীকে সৃজনশীল মানবিক কর্মে নিয়োগ করা যায়। তাই বলা যায়, কল্যাণময় পৃথিবী রচনা সম্ভব হলেই মানব-কল্যাণ মানব-মর্যাদার সহায়ক হয়ে উঠবে।"
        },
        {
          "label": "গ",
          "question": "উদ্দীপকের পরোপকারের বিষয়টি 'মানব-কল্যাণ' প্রবন্ধের কোন দিকটিকে প্রতিফলিত করেছে তা ব্যাখ্যা করো।",
          "explanation": "উদ্দীপকের পরোপকারের বিষয়টি 'মানব-কল্যাণ' প্রবন্ধের মানুষের সার্বিক মঙ্গল সাধনের দিকটিকে প্রতিফলিত করেছে। 'মানব-কল্যাণ' প্রবন্ধে লেখক কীভাবে কল্যাণময় পৃথিবী রচনা সম্ভব, সে বিষয়টি উপস্থাপন করেছেন। লেখকের মতে, করুণার বশবর্তী হয়ে দানখয়রাত কখনোই প্রকৃত মানবকল্যাণ সাধন করতে পারে না। তাঁর মতে, মানবকল্যাণ হলো মানুষের সার্বিক মজঙ্গলের প্রয়াস, যা মানব-মর্যাদাকে অবমাননা করে কখনোই সম্ভব নয়। তাই প্রকৃতভাবে মানুষের 'কল্যাণ করতে চাইলে সকল অবমাননাকর অবস্থা থেকে মর্যাদাপূর্ণ অবস্থায় মানুষের উত্তরণ ঘটানো প্রয়োজন। উদ্দীপকে বলা হয়েছে, সত্যিকারের সুখ শুধু নিজের জন্য কিছু পাওয়ার মধ্যে নয় বরং অন্যের উপকারে আসার মধ্যেই পাওয়া যায়। যখন আমরা কাউকে সাহায্য করি বা বিপদে পাশে দাঁড়াই, তখন মন থেকে এক ধরনের আনন্দ অনুভব করি। তাই জীবনের আসল সুখ পরোপকার ও. ভালো কাজের মধ্যে লুকিয়ে আছে। তাই বলা যায়, উদ্দীপকের পরোপকারের বিষয়টি 'মানব-কল্যাণ' প্রবন্ধে বর্ণিত মানুষের সার্বিক মঙ্গলের প্রয়াসের দিককেই তুলে ধরেছে।"
        },
        {
          "label": "ঘ",
          "question": "উদ্দীপকে 'মানব-কল্যাণ' প্রবন্ধের সমগ্র ভাবার্থ আছে কি? তোমার মতের পক্ষে যুক্তি দাও।",
          "explanation": "বিষয়বস্তু বিবেচনায় উদ্দীপকে বর্ণিত বিষয় 'মানব-কল্যাণ' প্রবন্ধটির সমগ্র ভাবার্থ নয়। 'মানব-কল্যাণ' প্রবন্ধে প্রাবন্ধিক মানবকল্যাণ ধারণাটির তাৎপর্য বিচারে সচেষ্ট হয়েছেন। এক্ষেত্রে তিনি সমাজে প্রচলিত মানবকল্যাণ কথাটির উপলব্ধিহীন প্রয়োগের বিভিন্ন দৃষ্টান্ত উপস্থাপন করেছেন। পাশাপাশি 'প্রকৃত মানবকল্যাণ কীভাবে সম্ভব তা বিস্তারিত তুলে ধরেছেন। মানবকল্যাণ কথাটার অর্থ ক্ষুদ্রার্থে ব্যবহার করলে মানব-মর্যাদার যে অবমাননা ঘটে, সে বিষয়েও তিনি সকলকে সচেতন করেছেন। করুণার বশবর্তী হয়ে সামান্য দানখয়রাত করে মানব-মর্যাদার অবমাননা না করে মানুষের সার্বিক মঙ্গল সাধনের প্রতিই তিনি তাঁর মত প্রকাশ করেছেন। উদ্দীপকে বলা হয়েছে প্রকৃত সুখ শুধু নিজের স্বার্থসিদ্ধির মধ্যে নয় বরং পরোপকারের মধ্যেই নিহিত। স্বার্থপর মানুষ জীবনের শেষে শান্তি খুঁজলেও, পরোপকারী মানুষ শুরু থেকেই আনন্দ ও তৃপ্তি অনুভব করে। অন্যের উপকারে আসার মাধ্যমে অন্তরে যে প্রশান্তি পাওয়া যায়, তা যেকোনো ব্যক্তিগত অর্জনের চেয়েও অধিক। কখনো ক্ষুধার্তকে আহার দেওয়া বা অসহায়কে সাহায্য করার মধ্যেও প্রকৃত সুখ খুঁজে পাওয়া যায়। তাই মানবজীবনের প্রকৃত সুখ পরস্পরের সান্নিধ্য ও সেবার মধ্যেই নিহিত।। 'মানব-কল্যাণ' প্রবন্ধে কল্যাণময় পৃথিবী রচনার গুরুত্বের পাশাপাশি দেশে মানবকল্যাণের প্রকৃত চিত্র উঠে এসেছে। মানবকল্যাণের নামে কীভাবে মানব-মর্যাদার অবমাননা ঘটানো হয়, সে বিষয়টিও প্রবন্ধটিতে সুন্দরভাবে তুলে ধরা হয়েছে। মনুষ্যত্বের অবমাননার প্রকৃত কারণ অনুসন্ধান করে মানবকল্যাণ কথাটির প্রকৃত অর্থ ও তাৎপর্য তুলে ধরায় প্রবন্ধটি নতুন মাত্রা লাভ করেছে। অন্যদিকে, উদ্দীপকে, কেবল 'মানব-কল্যাণ' প্রবন্ধের অন্যতম বিষয় পরোপকারের মধ্য দিয়ে প্রকৃত সুখের সন্ধান বিষয়টি তুলে ধরা হয়েছে। তাই বলা, যায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "2",
      "uddipok": "'লাখো জনতার কাতারে দাঁড়িয়ে, রাজপথ হলো উঠান, মিছিলের নগরী উত্তাল জনপদ, মহাবিজয়ের জয়গান। আঁধারে আলোতে-দিনের প্রহরে, মহাপ্রলয়ের আগমন, মুক্তির মন্দিরে বিজয়ের নিশান, জেগেছে বিপ্লবী জনগণ। মাফিয়ার দুগে দুগেশনন্দিনী, ভেঙে হলো খান খান, তোমার অহংকার, ধুলায় লুণ্ঠিত, উড়িছে বিজয় কেতন। নির্মমতার পাষণ্ড হাতিয়ার, স্তব্ধ করছে জনগণ, অস্ত্রবিহীন জনতার যুদ্ধ, বিজয়ের ভাষায় গরিয়ান।'",
      "tag": "RCC 25",
      "sub_questions": [
        {
          "label": "ক",
          "question": "রাস্তায় বেরুলে নুরুল হুদা সবসময় ঠোঁটের উপর কী রেডি রাখেন?",
          "explanation": "রাস্তায় বেরুলে নুরুল হুদা সবসময় ঠোঁটের উপর পাঁচ কালেমা রেডি রাখেন।"
        },
        {
          "label": "খ",
          "question": "এসব হলো পাকিস্তানের ইনটার্নাল অ্যাফেয়ার।'- 'রেইনকোট' গল্পে এ কথাটি দ্বারা কী বোঝানো হয়েছে?",
          "explanation": "বাংলাদেশের মুক্তিযুদ্ধ সম্পর্কে হেনরি কিসিনজার তথা মার্কিন যুক্তরাষ্ট্রের দৃষ্টিভঙ্গি প্রকাশ পেয়েছে প্রশ্নোক্ত কথাটির মাধ্যমে। মুক্তিযুদ্ধের সময় মার্কিন যুক্তরাষ্ট্রের পক্ষপাতিত্ব ছিল পাকিস্তানের প্রতি। ফলে বাঙালিদের উপর চালানো নির্যাতনকে তারা আন্তর্জাতিক সমস্যা হিসেবে দেখতে চায়নি। কারণ এতে পাকিস্তানের উপর আন্তর্জাতিক চাপ বাড়বে। তাই আন্তর্জাতিক সম্প্রদায়ের দৃষ্টি বাংলাদেশ-সমস্যা থেকে সরিয়ে নেওয়ার জন্য মার্কিন যুক্তরাষ্ট্রের তৎকালীন জাতীয় নিরাপত্তা উপদেষ্টা (পরে পররাষ্ট্রমন্ত্রী) হেনরি কিসিনজার বাঙালির উপর চালানো নির্যাতনকে 'পাকিস্তানের ইন্টার্নাল অ্যাফেয়ার' বলে প্রচার করেন।"
        },
        {
          "label": "গ",
          "question": "উদ্দীপকের বিপ্লবী জনগণের সাথে 'রেইনকোট' গল্পের কাদের মিল রয়েছে তা ব্যাখ্যা করো।",
          "explanation": "উদ্দীপকের বিপ্লবী জনগণের সাথে 'রেইনকোট' গল্পের সাহসী মুক্তিবাহিনীর মিল রয়েছে। 'রেইনকোট' গল্পে মুক্তিযুদ্ধকালীন পাকিস্তানি সেনাবাহিনীর নৃশংসতার চিত্র উঠে এসেছে। সেসময় পাকিস্তানি হানাদার বাহিনী ধ্বংসযজ্ঞ চালিয়ে সারা দেশে এক বীভৎস পরিবেশ সৃষ্টি করেছিল। নিরীহ সাধারণ মানুষকে নৃশংসভাবে হত্যা, ঘরবাড়ি পুড়িয়ে দেওয়া, নারীদের উপর অমানবিক নির্যাতনসহ এহেন কোনো খারাপ কাজ ছিল না যা তারা করেনি। তাদের এসব নির্মম নৃশংস কর্মকান্ডের বিপরীতে দেশকে পাকিস্তানি শাসকগোষ্ঠীর হাত থেকে মুক্ত করার বাসনাও বিভিন্ন চরিত্রের মধ্য দিয়ে গল্পে প্রকাশ পেয়েছে। উদ্দীপকে অগণিত মানুষের অংশগ্রহণে রাজপথে ঐকতানের উত্তাল পরিবেশের প্রকাশ পেয়েছে। অপশক্তির হাতে নিপীড়নের শিকার হয়েও থেমে থাকেনি, লাখো জনতা বরং মিছিলে স্লোগানে তীব্র প্রতিবাদ জানিয়েছে নিরন্তর। একপর্যায়ে অপশাসনের নির্মমতা হতে সাধারণ মানুষ পায় মুক্তির আনন্দ, বেঁচে থাকার নতুন স্বাদ। 'রেইনকোট' গল্পে মুক্তিযুদ্ধকালীন পাকিস্তানি বাহিনীর নির্মমতার বিরুদ্ধে সাহসী মুক্তিবাহিনীর যুদ্ধকৌশল ও তীব্র প্রতিরোধের চিত্র উপস্থাপিত হয়েছে। অতএব, উদ্দীপকের বিপ্লবী জনগণের সাথে 'রেইনকোট' গল্পের সাহসী মুক্তিবাহিনীর সাথে মিল রয়েছে।"
        },
        {
          "label": "ঘ",
          "question": "\"উদ্দীপকটি 'রেইনকোট' গল্পটির আংশিক প্রতিনিধিত্ব করে, সম্পূর্ণ নয়।\"-এ প্রসঙ্গে তোমার মতামত দাও।",
          "explanation": "উদ্দীপকে 'রেইনকোট' গল্পের কেবল মুক্তিবাহিনীর অপ্রতিরোধ সংগ্রামের চালচিত্র উপস্থাপিত হলেও গল্পের বিষয় আরও বিস্তৃত। 'রেইনকোট' গল্পটি রচিত হয়েছে মুক্তিযুদ্ধের পটভূমিতে। এখানে গেরিলা যোদ্ধাদের বীরত্বের কথা উঠে এসেছে। পাশাপাশি উঠে এসেছে যুদ্ধকালীন দেশের অবস্থা। কিন্তু গল্পের মূল বিষয় হিসেবে উঠে এসেছে মুক্তিযোদ্ধা শ্যালকের রেইনকোট পরার পর ভীতু নুরুল হুদার মধ্যে সাহস ও দেশাত্মবোধের চেতনা জাগ্রত হওয়ার দিকটি। একজন মুক্তিযোদ্ধার পোশাকও যে মানুষকে প্রভাবিত করতে পারে সেটিই এখানে দেখানো হয়েছে। উদ্দীপকের কবিতাংশে ১৯৭১ সালে মুক্তিযুদ্ধকালীন বিপ্লবী জনগণ পাকিস্তানি হানাদার বাহিনীকে রুখে দেওয়ার দিকটি প্রকাশিত হয়েছে। ১৯৭১ সালে পাকিস্তানি হানাদার বাহিনী এ দেশের নিরীহ মানুষের উপর অবর্ণনীয় নির্যাতন সহ্য করার পর এ দেশের বিপ্লবী জনতা রাজপথে নেমে আসে। ফলে রাজপথ পরিণত হয় জনসমুদ্রে। মিছিলে, স্লোগানে আর প্রতিরোধের মাধ্যমে উচিত শিক্ষা দেওয়া হয় পাকিস্তানি শাসকগোষ্ঠীকে। অবশেষে আসে কাঙ্ক্ষিত বিজয়। 'রেইনকোট' গল্পে মুক্তিযুদ্ধে সাধারণ জনগণের অংশগ্রহণের দিকটি ছাড়াও আরও নানা দিক উঠে এসেছে। এখানে পাকিস্তানি বাহিনীর অত্যাচার, রাজাকারদের দৌরাত্ম ও সাধারণ মানুষদের মধ্যে একসময় মুক্তিযুদ্ধের চেতনার জাগরণের দিকটিও বর্ণিত হয়েছে। উদ্দীপকে কেবল হন্তারক ও নিপীড়ক পাকিস্তানি বাহিনীর বিরুদ্ধে সাধারণ মানুষের ঐক্যবদ্ধ স্বতঃস্ফূর্ত। সংগ্রামের কাহিনি ও বিজয়গাথা বিবৃত হয়েছে। সুতরাং বলা যায় যে, উদ্দীপকে 'রেইনকোট' গল্পের আংশিক দিকের প্রতিফলন ঘটেছে।"
        }
      ]
    },
    {
      "number": "3",
      "uddipok": "রাজা অষ্টম এডওয়ার্ড প্রেমের কারণে সিংহাসন ত্যাগ করে স্মরণীয় হয়ে আছেন। ব্রিটিশ সাম্রাজ্যের রাজা অষ্টম এডওয়ার্ড ও যুক্তরাষ্ট্রের একজন সাধারণ নারী ওয়ালিস সিম্পসনের অসম প্রেম কাঁপিয়ে দিয়েছিল প্রায় বারো'শ বছরের পুরোনো ব্রিটিশ রাজপরিবারের ভিত। সরকারের পাশাপাশি তাঁদের অসম বিয়ের বিপক্ষে কঠোর অবস্থান নেয় ইংল্যান্ডের চার্চ। ব্রিটিশ জনগণের কাছেও রানি হিসেবে ভিনদেশি এই নারী অগ্রহণযোগ্য ছিলেন। একটি রেডিও ভাষণে দেশবাসীর উদ্দেশে এডওয়ার্ড বলেন, 'ওয়ালিসের সমর্থন ছাড়া আমি দায়িত্বের ভারী বোঝা বহন এবং রাজা হিসেবে দায়িত্ব পালন করা অসম্ভব বলে মনে করছি।' তাই তিনি সিংহাসন ত্যাগ করার সিদ্ধান্ত নেন। স্বামীর মৃত্যুর পর ওয়ালিস একবার বলেছিলেন, 'অমর এক প্রেমকাহিনির মতো জীবনযাপন করা কত কঠিন।'",
      "tag": "RCC 25",
      "sub_questions": [
        {
          "label": "ক",
          "question": "'বিলাসী' গল্পের বর্ণনাকারী কে?",
          "explanation": "বিলাসী' গল্পের বর্ণনাকারী ন্যাড়া।"
        },
        {
          "label": "খ",
          "question": "'ভয় পাইবার সময় পাইলাম না'- উক্তিটির প্রেক্ষাপট ব্যাখ্যা করো।",
          "explanation": "বিলাসীকে নিয়ে ভাবনার কারণে ন্যাড়ার রাতের অন্ধকারেও ভয়ের উদ্রেক না হওয়ার প্রসঙ্গে কথাটি বলেছে। অসুস্থ মৃত্যুঞ্জয়কে দেখে ফেরার পথে ন্যাড়াকে বিলাসী এগিয়ে দিতে আসে। বিশাল আম বাগানের ঘন অন্ধকারে সাপের ভয় উপেক্ষা করে বিলাসী ন্যাড়াকে এগিয়ে দেয়। বিলাসীর এরকম সাহসিকতাপূর্ণ পরোপকারী মনোভাব ন্যাড়াকে এমনভাবে মোহাচ্ছন্ন করে রাখে যে, পরবর্তী পথের সাপ বা অন্য কিছুর ভয় ন্যাড়ার চিন্তাতে ক্ষণিকের জন্যও আসে না।"
        },
        {
          "label": "গ",
          "question": "উদ্দীপকের ওয়ালিসের সঙ্গে 'বিলাসী' গল্পের বিলাসীর সাদৃশ্য কোথায় তা আলোচনা করো।",
          "explanation": "ওয়ালিসের সঙ্গে 'বিলাসী' গল্পের বিলাসীর সাদৃশ্য রয়েছে। বিলাসী' গল্পটি আবর্তিত হয়েছে বিলাসী নামক কর্মনিপুণা ও সেবাব্রতী একজন নারীকে ঘিরে। মৃত্যুপথযাত্রী মৃত্যুঞ্জয়কে সে সেবা-শুশ্রুষা করে সুস্থ করে তোলে। বিলাসী সাপুড়ে-কন্যা হয়েও সংকীর্ণতার ঊর্ধ্বে উঠে কায়স্থ বর্ণের মৃত্যুঞ্জয়কে ভালোবেসে বিয়ে করে। বর্ণবিদ্বেষে জ্বলতে থাকা সমাজ তাদের এই বিয়েকে মনে নিতে পারেনি। ফলে সমাজচ্যুত হয় তারা। উদ্দীপকে রাজা অষ্টম এডওয়ার্ড ব্রিটিশ সাম্রাজ্যের রাজা হয়েও একজন সাধারণ নারী ওয়ালিসের প্রেমে পড়েন। সরকারের পাশাপাশি সাধারণ জনগণও তাদের প্রেমকে সমর্থন করেনি। যার ফলে সিংহাসনচ্যুত হয়ে রাজা ও ওয়ালিস সাধারণ জীবনযাপন করেন। একইভাবে 'বিলাসী' গল্পে মৃত্যুঞ্জয়কে ভালোবেসে বিয়ে করার ফলে জাত-বর্ণের বৈষম্যের শিকার হয়ে সমাজচ্যুত হতে হয়। তাই বলা যায় গল্পের বর্ণবৈষম্যের শিকার হয়ে সমাজচ্যুত হওয়ার সাথে উদ্দীপকের অতি সাধারণ মেয়ে ওয়ালিসকে বিয়ে করে রাজা সিংহাসনচ্যুত হওয়ার দিকটি সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের বর্ণনায় 'বিলাসী' গল্পের সমাজবাস্তবতা আছে কি না তা প্রমাণ করো।",
          "explanation": "উদ্দীপকে শ্রেণিবৈষম্য উপস্থিত থাকায় 'বিলাসী' গল্পের সমাজ বাস্তবতা প্রতিফলিত হয়েছে। 'বিলাসী' গল্পে জাতিগত বিভেদের সংকীর্ণ সীমা পেরিয়ে মৃত্যুঞ্জয় ও বিলাসীর ভালোবাসা জয়যুক্ত হয়েছে। কিন্তু অশিক্ষা, কুসংস্কার ও তৎকালীন হিন্দুসমাজের জাতভেদ প্রথা তাদের জীবনকে বিষিয়ে তুলেছিল। সমাজের নিষ্ঠুর নিপীড়নের শিকার হয়েছিল তারা। নিচু জাতের মেয়ে বিলাসীকে বিয়ে করার কারণে গ্রাম থেকে তাদের তাড়িয়ে দিতে উদ্যত হয়েছিল গ্রামবাসী। জাত-কূলের মূলে কুঠারাঘাত করে মৃত্যুঞ্জয় পৈতৃক ভিটা ছেড়ে মালোপাড়ায় নতুন বসতি গড়ে। উদ্দীপকে অষ্টম রাজা এডওয়ার্ড ভালোবেসে একজন সাধারণ নারী ওয়ালিস সিম্পসনকে বিয়ে করতে চান। কিন্তু রাজপরিবার থেকে শুরু করে ব্রিটিশ জনগণ কেউই ওয়ালিসকে রানি হিসেবে গ্রহণ করেনি। তাই বাধ্য হয়ে রাজা এডওয়ার্ড সিংহাসন ত্যাগ করার সিদ্ধান্ত নেন। বিলাসী' গল্পে সংকীর্ণ সমাজদৃষ্টির ঊর্ধ্বে মানব-মানবীর প্রেমের স্বরূপ তুলে ধরা হয়েছে। বর্ণবাদী সমাজের দৃষ্টিভঙ্গি প্রকাশিত হয়েছে। অসচেতন মানুষের অন্ধবিশ্বাস প্রবণতা দেখানো হয়েছে। এর সঙ্গে জাতপ্রথার বলী হয়ে বিলাসী এবং মৃত্যুঞ্জয়ের করুণ পরিণতি এ গল্পে দৃশ্যমান। উদ্দীপকেও রাজা এডওয়ার্ড ও ওয়ালিসের প্রেমের মধ্য দিয়ে তৎকালীন সমাজ বাস্তবতার শ্রেণি বৈষম্যের চিত্র প্রতিফলিত হয়েছে। তাই বলা যায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "4",
      "uddipok": "'কেন তারে ধরিবারে করি পণ-অকারণ/ মায়াবন বিহারিণী। থাক্ থাক্ নিজমনে দূরেতে/ আমি শুধু বাঁশরির সুরেতে। থাক্ থাক্ নিজমনে দূরেতে/ আমি শুধু বাঁশরির সুরেতে। পরশ করিব ওর প্রাণমন অকারণ/ মায়াবন বিহারিণী।'",
      "tag": "RCC 25",
      "sub_questions": [
        {
          "label": "ক",
          "question": "অপরিচিতা' গল্পে কোন কথা স্মরণ করে অনুপমের মামা ও মা একযোগে বিস্তর হাসলেন?",
          "explanation": "গায়েহলুদে কনের বাড়িতে যে সংখ্যক বাহক গিয়েছিল, তাদের আপ্যায়ন কল্যাণীদের কী রকম নাকাল হতে হবে সে কথা স্মরণ করে অনুপমের মামা ও মা একযোগে বিস্তর হাসলেন।-"
        },
        {
          "label": "খ",
          "question": "'মেয়ের চেয়ে মেয়ের বাপের খবরটাই তাহার কাছে গুরুতর'-উক্তিটি বুঝিয়ে লেখো।",
          "explanation": "বিয়েতে কল্যাণীর যোগ্যতার চেয়ে তার পিতা শম্ভুনাথ কী পরিমাণ পণ দিতে সক্ষম অনুপমের মামার কাছে সেটি বেশি গুরুত্বপূর্ণ বিষয় ছিল। হরিশ অনুপমের মামার কাছে অনুপমের জন্য পাত্রীর সন্ধান দেয়। পাত্রীর কথা জানার চেয়ে মামার কাছে পাত্রীর বাবার বিষয়-সম্পত্তির ব্যাপারে জানার বেশি আগ্রহ দেখা যায়। রূপ বা গুণ নয় বরং তার বাবার আর্থিক সক্ষমতার মানদণ্ডে পাত্রীর যোগ্যতা যাচাই করেন অনুপমের মামা। আলোচ্য উক্তিটিতে অনুপমের মামার যৌতুকলিন্সার দিকটি উন্মোচিত হয়েছে।"
        },
        {
          "label": "গ",
          "question": "উদ্দীপকের কথকের মনের ভাব 'অপরিচিতা' গল্পের অনুপমের মনোভাবের সাথে কতটুকু সম্পর্কিত? আলোচনা করো।",
          "explanation": "উদ্দীপকের কথকের মনের ভাব 'অপরিচিতা' গল্পের অনুপমের মনের ভাবের সাথে অনেকাংশেই সম্পর্কিত। 'অপরিচিতা' গল্পে পারিবারিকভাবে অনুপমের বিবাহের দিন ধার্য হয়। কিন্তু মামার নিচু মানসিকতার কারণে বিয়ের আসরে তাকে উপেক্ষিত হতে হয়। পরবর্তীকালে অনুপম কল্যাণীকে আপন করে পাওয়ার ব্যাকুলতায় ছুটতে থাকে। কিন্তু কল্যাণী তাকে বিয়ে করতে অসম্মতি জানায়। তারপরও গল্পকথক অনুপম ভালোবাসার মানুষটিকে দূর হতেই নিরন্তর ভালোবাসার অভিব্যক্তি ঘটায়। উদ্দীপকের কথক তার প্রিয়জনকে দূর থেকে ভালোবাসতে চেয়েছেন। প্রিয়জন নিজের মতো দূরে থাকলেও তার আপত্তি নেই। তিনি শুধু প্রিয়জনের বাঁশির সুর হয়ে থাকতে চেয়েছেন। 'অপরিচিতা' 'গল্পের অনুপমও বিয়ে ভেঙে যাওয়ার পর পুনরায় কল্যাণীর কাছে ফিরে আসে, ক্ষমা প্রার্থনা করে। কল্যাণী তাকে ক্ষমা করে কিন্তু বিয়ে করতে অসম্মতি জানায়। অনুপম তার আশেপাশে থেকে কিছু কাজ করে দেয়। আর এই তার কাছে পরম পাওয়া। দূরে থেকে নীরবে ভালোবেসে যাওয়ার মনোভাবের দিক থেকে উদ্দীপকের কথকের সাথে আলোচ্য গল্পের অনুপমের মনোভাব অনেকাংশে সম্পর্কিত।"
        },
        {
          "label": "ঘ",
          "question": "\"উদ্দীপকে 'অপরিচিতা' গল্পের আংশিক ভাব প্রতিফলিত হয়েছে।\" -বিশ্লেষণ করো।",
          "explanation": "উদ্দীপকে 'অপরিচিতা' গল্পের আংশিক ভাব প্রতিফলিত হয়েছে, কেননা উদ্দীপকে কেবল বিরহব্যথার বিষয়টি বর্ণিত হলেও গল্পে এর পাশাপাশি অন্যান্য বিষয়ও বিদ্যমান। 'অপরিচিতা' গল্পে যৌতুকপ্রথার বিরোধী মনোভাব নিয়ে নারী-পুরুষের ব্যক্তি স্বাতন্ত্রের দিকটি সুন্দরভাবে ফুটিয়ে তোলা হয়েছে। অনুপমের জীবনের 'ব্যর্থতার গ্লানি এবং তৎকালীন সমাজবাস্তবতা স্পষ্টভাবে আলোচিত হয়েছে। মামার নিচু মানসিকতার পরিচয়ে হাজারো কষ্ট বুকে নিয়ে কল্যাণীকে সাহায্য করার দীপ্ত শপথ গ্রহণ করে গল্পকথক অনুপম। উদ্দীপকে কথকের বিরহব্যথায় নানা গ্লানি ও স্মৃতি অসাধারণভাবে রূপায়িত হয়েছে। কষ্ট, যন্ত্রণা, বিরহ ও স্মৃতি রোমথনে দিন অতিক্রান্ত হতে থাকে কথকের। হাজারো চেষ্টা করেও কথক হারানো দিন ও প্রিয়জনকে উপেক্ষা করতে পারছেন না। কিন্তু তাকে আর কোনোদিনই কথক আপন করে পাবেন না, দূর হতেই আমৃত্যু ভালোবেসে যাবেন কথক তার প্রেয়সীকে। 'অপরিচিতা' গল্পের অনুপমের জীবনেও এমন অনুভূতির প্রকাশ বিদ্যমান। ভালোবাসার মানুষ কাছে থাকলেও সে তাকে নিজের করে পায় না। উদ্দীপকে গল্পকথকের প্রিয়জন হারানোর ব্যর্থতা, শূন্যতা ও হতাশাবোধ উপস্থাপিত হয়েছে। অন্যদিকে 'অপরিচিতা' গল্পে অনুপমের ব্যর্থ জীবনের কাহিনি ও প্রাপ্ত ব্যাকুলতা উপস্থাপিত হলেও পাশাপাশি সমাজচিত্র, ব্যক্তিত্ব, পণপ্রথা ও তার পরিবারের নিচুমনার পরিচয় স্বচ্ছভাবে বিধৃত হয়েছে। তাই বলা যায়, উদ্দীপকে 'অপরিচিতা' গল্পের আংশিক ভাব প্রতিফলিত হয়েছে।"
        }
      ]
    },
    {
      "number": "5",
      "uddipok": "'প্রথম যেদিন তুমি এসেছিলে ভবে/ কেঁদেছিলে একা তুমি, হেসেছিল সবে। এমন জীবন তুমি করিবে গঠন/ মরণে হাসিবে তুমি কাঁদিবে ভুবন।'",
      "tag": "RCC 25",
      "sub_questions": [
        {
          "label": "ক",
          "question": "মহাকালের চিরন্তন স্রোতে কী টিকে থাকে বলে 'সোনার তরী' কবিতায় বলা হয়েছে?",
          "explanation": "মহাকালের চিরন্তন স্রোতে সৃষ্ট সোনার ফসল টিকে থাকে।"
        },
        {
          "label": "খ",
          "question": "'সোনার তরী' কবিতায় 'একখানি ছোটো খেত' বলতে কী বোঝানো হয়েছে?",
          "explanation": "কবিতায় 'একখানি ছোটো খেত' বলতে মানুষের কর্মক্ষেত্র হিসেবে পৃথিবীকে বোঝানো হয়েছে। আলোচ্য কবিতায় প্রতিটি অনুষঙ্গই রূপক অর্থে ব্যবহৃত হয়েছে। সেখানে উল্লিখিত ছোটো খেতটি কৃষকের চাষাবাদের ক্ষেত্র হিসেবে চিহ্নিত হলেও এর গূঢ়ার্থ হলো পৃথিবী অর্থাৎ মানুষের কর্ম সম্পাদনের জায়গা। বস্তুত, প্রতিকূল পরিবেশের সাথে লড়াই করেই পৃথিবীতে মানুষকে কর্ম সম্পাদন করতে হয়। আলোচ্য কবিতাটিতে কবিগুরু মানুষের কর্মক্ষেত্র হিসেবে ঝঞ্ঝা-বিক্ষুব্ধ এই সীমাবদ্ধ পৃথিবীকেই 'একখানি ছোটো খেত' বলে উপমিত করেছেন।"
        },
        {
          "label": "গ",
          "question": "উদ্দীপক ও 'সোনার তরী' কবিতার মূলভাবের দৃষ্টিগত পার্থক্য আলোচনা করো।",
          "explanation": "উদ্দীপক ও 'সোনার তরী' কবিতার মূলভাবের দৃষ্টিগত পার্থক্য হলো নবজাতকের শুভাগমন ও পারিবারিক আনন্দানুভূতি। 'সোনার তরী' কবিতায় কৃষকের রূপকে মানবজীবনের চরম বাস্তবতা প্রস্ফুটিত হয়েছে। এটি একটি রূপক কবিতা। কবিতার কৃষক, মাঝি, ধান, নৌকার বর্ণনার আড়ালে লুকিয়ে আছে একটি জীবনদর্শন, তা হলো-পৃথিবী থেকে এক সময় প্রত্যেক মানুষকেই চলে যেতে হবে; কিন্তু মানুষের অর্জিত সম্পদ বা কীর্তি থেকে যাবে পৃথিবীতে। অর্থাৎ ব্যক্তিমানুষের মৃত্যু হলেও মৃত্যু নেই তার কৃতকর্মের। অন্যদিকে, উদ্দীপকে নবজাতকের আবির্ভাবে পরিবারের সুখানুভূতি ফুটে উঠেছে। নতুন শিশুর আগমনে পরিবারের প্রতিটি সদস্য হাস্যোজ্জ্বল হয়ে ওঠে। তাদের হৃদয়ে আনন্দানুভূতি ছড়িয়ে পড়ে। কিন্তু আলোচ্য কবিতায় সে বিষয়টি নেই। সেখানে বর্ষাকালীন প্রতিকূল পরিবেশে নদীর মাঝখানে - ছোটো দ্বীপে ধান কাটতে যাওয়া এক কৃষকের অসহায়ত্ব ফুটে উঠেছে। সোনার তরীতে সে কৃষকের ধান নিয়ে যায় মহাকালের প্রতীক মাঝি। আর কৃষককে পড়ে থাকতে হয় 'নদীর পাড়ের দ্বীপটিতে। তাই বলা যায়, উদ্দীপকের নবজাতকের শুভাগমন ও পারিবারিক আনন্দানুভূতি আলোচ্য কবিতার সাথে পার্থক্য তৈরি করেছে।"
        },
        {
          "label": "ঘ",
          "question": "“পার্থক্য থাকলেও উদ্দীপকের ভাবার্থ 'সোনার তরী' কবিতার জীবনদর্শনকে স্পর্শ করতে সক্ষম হয়েছে।\"- মন্তব্যটি বিশ্লেষণ করো।",
          "explanation": "উদ্দীপক এবং 'সোনার তরী' কবিতায় কর্মের মাধ্যমে অমরত্ব লাভের ভাবটি ফুটে ওঠায় প্রশ্নোক্ত মন্তব্যটিকে যথাযথ বলা যায়। 'সোনার তরী' কবিতায় কবি মানবজীবনের নির্মম বাস্তবতার কথা তুলে ধরেছেন। পৃথিবী মানুষের ব্যক্তিসত্তাকে মনে রাখে না। মনে রাখে শুধু তার সৃষ্টিকর্মকে। কবিতায় কৃষক হলেন কবি নিজেই। কৃষক তাঁর ফসল নিয়ে নৌকার জন্য অপেক্ষা করে কিন্তু সেই নৌকায় ব্যক্তিসভার স্থান হয় না। নৌকা তথা মহাকাল কৃষকের ফসল তুলে নিয়ে কৃষককে নিক্ষেপ করে মহাকালের স্রোতে। অর্থাৎ মহাকালের কাছে ব্যক্তিমানুষের চেয়ে তার সৃষ্টিকর্মের মূল্য অপরিসীম। উদ্দীপকে নবজাতকের আগমনে সুখানুভূতির পাশাপাশি উপদেশমূলক বক্তব্য উপস্থাপন করা হয়েছে। সেখানে মানুষকে কর্মের মাধ্যমে মূল্যায়ন করার দিকটি প্রস্ফুটিত হয়েছে। এমন কর্ম করতে বলা হয়েছে যাতে মৃত্যুর পর মানুষ মহৎ কাউকে হারিয়েছে অনুধাবন করে আফসোস করে। উদ্দীপক থেকে বোঝা যায়, ব্যক্তিমানুষের সৃষ্টিশীল কর্মতৎপরতা মানুষকে অমরত্বের সন্ধান দেয় এবং তার পরলোকগমনে অন্যদের হৃদয়ে শোকানুভূতি হয়। একইভাবে 'সোনার তরী' কবিতাতেও কৃষকরূপী কবির শরীরীসভা বেঁচে থাকে না, বেঁচে থাকে কেবল তাঁর সৃষ্টিকর্ম। তাই বলা যায়, কর্মের মাধ্যমে অমর থাকার ধারণার দিক থেকে প্রশ্নোক্ত মন্তব্যটি যথার্থ।"
        }
      ]
    },
    {
      "number": "6",
      "uddipok": "খ্রিষ্টীয় প্রথম বা তৃতীয় শতাব্দীতে গ্রিক লেখক লঙ্গিনাস তার 'অন দ্য সাবলাইম' গ্রন্থে সাহিত্যের সাবলিমিটি বা মাহাত্ম্যকে ভাষার শ্রেষ্ঠত্ব, মহান আত্মার অভিব্যক্তি এবং পাঠকদের মধ্যে পরমানন্দকে উসকে দেওয়ার শক্তি হিসেবে সংজ্ঞায়িত করে গেছেন। সাহিত্যের সাবলিমিটিতে উন্নত ভাষা, শক্তিশালী বা মহান চিন্তার অপ্রতিরোধ্য প্রকাশকে বিশেষ গুরুত্ব দেওয়া হয়। তেমনি আমাদের দেশে জুলাই বিপ্লব একটি মহৎ উত্তরণে আসীন হয়েছে, যাকে আন্দোলনের সাবলিমিটি হিসেবে চিহ্নিত করা যায়। যেকোনো আন্দোলনের ভাষা' হলো স্লোগন অর্থাৎ আন্দোলনকারীদের দাবির প্রতীক। যার মাধ্যমে দেশের শাসকগোষ্ঠীর বৈষম্যমূলক আচরণ, শোষণ, নিপীড়ন, নির্যাতন ও বর্বর অত্যাচার থেকে মুক্তির লক্ষ্যে স্লোগানগুলো শক্তি হিসেবে কাজ করে। 'যদি তুমি ভয় পাও তবে তুমি শেষ, যদি তুমি রুখে দাঁড়াও, তবে তুমিই বাংলাদেশ'-এর মতো স্লোগান সাক্ষী হয়ে আছে মানুষের দাবি এর আন্দোলনের ইতিহাস নিয়ে। শুধু রাজনীতি নয়, স্লোগানে স্লোগানে লেখা থাকে সমাজনীতি, অর্থনীতি, পরিবেশের কথা।",
      "tag": "RCC 25",
      "sub_questions": [
        {
          "label": "ক",
          "question": "'বিদ্রোহী' কবিতায় 'নতশির' শব্দের অর্থ কী?",
          "explanation": "'বিদ্রোহী' কবিতায় 'নতশির শব্দের অর্থ মাথা নিচু করা।"
        },
        {
          "label": "খ",
          "question": "’আমি দ'লে যাই যত বন্ধন, যত নিয়ম কানুন শৃঙ্খল।'- ব্যাখ্যা করো।",
          "explanation": "নিয়মের বেড়াজাল দিয়ে অত্যাচারী শাসকগোষ্ঠী, সাধারণ মানুষের জীবনকে দুর্বিষহ করে তোলায় কবি নিয়ম ভঙ্গ করে সে অবস্থার উত্তরণ ঘটাতে চেয়েছেন। ঔপনিবেশিক ভারতবর্ষে জন্মগ্রহণ করে কবি ঔপনিবেশিক শাসকগোষ্ঠীর অন্যায়, অত্যাচার ও অবিচারকে প্রত্যক্ষ করেছেন কাছ থেকে। এসব অন্যায়ের বিরুদ্ধে উচ্চকণ্ঠ হতে চাইলেই দেশবাসীর উপর নেমে এসেছে আইনকানুনের বেড়াজাল। কবি তাই সব ধরনের বন্ধন ছিন্ন করে, আইনের বেড়াজাল কেটে বেরিয়ে আসার মাঝেই মুক্তি খুঁজেছেন। প্রশ্নোত্ত চরণটিতে কবির সে মনোভাবই ব্যক্ত হয়েছে।"
        },
        {
          "label": "গ",
          "question": "উদ্দীপকের সাবলিমিটির সাথে 'বিদ্রোহী' কবিতার একটি ভাবার্থের তুলনামূলক আলোচনা করো।",
          "explanation": "উদ্দীপকের সাবলিমিটির সাথে 'বিদ্রোহী' কবিতার একটি ভাবার্থ হলো দুঃশাসনের বিরুদ্ধে বিদ্রোহ। 'বিদ্রোহী' কবিতায় কবি সমাজে বিদ্যমান অন্যায়-অত্যাচার, শোষণ-নির্যাতনের বিরুদ্ধে বিদ্রোহ ঘোষণা করেছেন। ব্রিটিশদের অপশাসন, শোষণ ও অন্যায়ের হাত থেকে রক্ষার অভিপ্রায়ে এই কবিতায় জ্বালাময়ী বাণী উচ্চারিত হয়েছে। সাধারণ মানুষ জেগে উঠেছে প্রিয় কবির অমর জ্বালাময়ী ভাষণে। ঐক্যবন্ধ হয়ে অপশাসনের বিরুদ্ধে সাধারণ মানুষ নিরন্তর সংগ্রাম চালিয়েছে এবং অধিকার প্রতিষ্ঠা করেছে। উদ্দীপকে বর্ণিত হয়েছে গ্রিক লেখক লগিনাসের লেখনীতে মাহাত্ম্যের অসাল্লারণত্ন। তিনি সাহিত্যের মধ্যে সৃষ্টি করেছেন উদার, উন্নত, মহৎ ও চমৎকার ভাষা, যার কারণে তৎকালীন এই লেখকের সাহিত্য পাঠকের গণজোয়ার সৃষ্টি করে। 'বিদ্রোহী' কবির বিদ্রোহাত্মক মনোভাব ও তীব্র প্রতিবাদ ততদিনে চলতে থাকবে, যতদিন না তিনি সাধারণ শ্রেণির মানুষকে ব্রিটিশ শোষণের হাত থেকে মুক্তির স্বাদ এনে দিতে পারবেন। অতএব, উদ্দীপকের সাবলিমিটির সাথে 'বিদ্রোহী' কবিতার একটি ভাবার্থ হলো শাসকশ্রেণির দুঃশাসনের বিরুদ্ধে বিদ্রোহ।"
        },
        {
          "label": "ঘ",
          "question": "\"উদ্দীপক ও 'বিদ্রোহী' কবিতার মূল চেতনা একই।\"- মন্তব্যটির সত্যতা যাচাই করো।",
          "explanation": "উদ্দীপক ও 'বিদ্রোহী' কবিতার মূল চেতনা একই কেননা বিদ্রোহ চেতনার ঐক্যবদ্ধস্রোতে অসাধ্যকে সাধন করা সম্ভব। বিদ্রোহী কবিতায় কবি নানা উপমা ও প্রকরণে নিজের বিদ্রোহী সভাকে মূর্ত করে তুলেছেন। ব্রিটিশ শাসন-শোষণ, নির্যাতন ও জাঁতাকলে যখন পুরো ভারতবর্ষী দিশাহারা, তখন বিদ্রোহী চেতনায় আবির্ভাব ঘটে কবির। অসহায়, বদ্যিত ও উপেক্ষিত সাধারণ মানুষের প্রকৃত মুক্তি না আসা পর্যন্ত কবির এ বিদ্রোহ জারি থাকবে। দীর্ঘদিন অপশাসন, শোষণ, নিপীড়ন ও উপেক্ষিত হয় বাংলাদেশের সাধারণ জনগণ এবং বিপ্লবী ছাত্র-জনতা ফুঁসে ওঠে জুলাই বিপ্লবে, যা উদ্দীপকে' বিবৃত হয়েছে। সমস্ত অত্যাচার, অন্যায়, শোষণ ও পুলিশি নির্যাতন উপেক্ষা করে বিপ্লবী ছাত্র-জনতা রূপ নেয় জনসমুদ্রে। তারা জেনে যায় পিছানোর কোনো জায়গা নেই; হয় জয়, তা না হলে ক্ষয়, জেনে রেখো নিশ্চয়\"। এভাবেই পরিবর্তনের পিছনে ছাত্র-জনতার ঐক্যবদ্ধ সংগ্রাম ও ত্যাগ অনিবার্য সফলতার দিকে নিয়ে যায়। 'বিদ্রোহী' কবিতাতেও ব্রিটিশ অপশাসন, শোষণ, নিপীড়ন ও অধীনতার বিরুদ্ধে কবির বিদ্রোহ প্রকাশিত হয়েছে প্রাণপণ লড়াই স্বাধিকার চেতনার মূলমন্ত্র। উদ্দীপকে বৈষম্যবিরোধী ছাত্র আন্দোলনের ঐক্যবদ্ধ চেতনায় ও বৈপ্লবিক রোষে স্বৈরশাসন ব্যবস্থা নস্যাৎ হয়ে যায়। সাধারণ মানুষের প্রাণপণ সংগ্রামে স্বৈরশাসন ব্যবস্থার দীর্ঘদিনের শক্ত অবস্থান কপূরের মতো মুহূর্তেই নিঃশেষ হয়ে যায়। অতএব, মন্তব্যটি সঠিক।"
        }
      ]
    },
    {
      "number": "7",
      "uddipok": "আন্দোলনকারী ছাত্ররা মিছিলে স্লোগান দিতে দিতে ক্লান্ত। মীর মাহফুজুর রহমান মুগ্ধ আন্দোলনকারী ক্লান্ত শিক্ষার্থীদের মাঝে পানি বিতরণে ব্যস্ত। আন্দোলনরত শিক্ষার্থীদের ছত্রভঙ্গ করতে পুলিশের ছোড়া টিয়ারগ্যাসে তার চোখ হয়তো জ্বালা করছিল। তিনি ঠিকমতো তাকাতেও পারছিলেন না। এমতাবস্থায় হঠাৎ গুলিবিদ্ধ হন তিনি। তার সঙ্গে থাকা বন্ধুরা গুলিবিদ্ধ অবস্থায় তাকে দ্রুত হাসপাতালে নিয়ে যান। কিন্তু হাসপাতালে নেওয়ার আগেই মারা যান তিনি। ছোটোবেলা থেকেই অন্যায়ের বিরুদ্ধে প্রতিবাদী তিনি। ইতঃপূর্বে বড়ো অগ্নিকাণ্ডের সময় উদ্ধার অভিযানে অংশগ্রহণ করে সাহসিকতার পরিচয় দেন। সেজন্য বাংলাদেশ স্কাউটস থেকে ন্যাশনাল সার্ভিস অ্যাওয়ার্ড অর্জন করেন। মুগ্ধ বিশ্বাস করতেন, 'জীবন অর্থবহ হোক, দীর্ঘ নয়।' সত্যিই তার জীবন অর্থবহ হয়েছে।",
      "tag": "RCC 25",
      "sub_questions": [
        {
          "label": "ক",
          "question": "আঠারো বছর বয়স বিপদের মুখে কী ভূমিকা পালন করে?",
          "explanation": "আঠারো বছর বয়স বিপদের মুখে অগ্রণী ভূমিকা পালন করে।"
        },
        {
          "label": "খ",
          "question": "'রক্তদানের পুণ্য' কথাটির ভাবার্থ লেখো।",
          "explanation": "যেকোনো মহৎ কাজে আঠারো বছর বয়সি তরুণদের আত্মত্যাগী মানসিকতা বোঝাতে কবি আলোচ্য উক্তিটি করেছেন। দেশ, জাতি ও মানবতার জন্য যুগে যুগে তরুণেরাই এগিয়ে এসেছে সবচেয়ে বেশি। সমস্ত বিপদ মোকাবিলায় তারা জীবনের ঝুঁকি নিয়ে দাঁড়িয়েছে। প্রাণ দিয়েছে দেশ ও জনগণের মুক্তির সংগ্রামে। যেকোনো অন্যায়-অবিচারের প্রতিবাদ করতে এ বয়সের তরুণেরা পিছপা হয় না। তাই কবি বলেছেন, 'এ বয়স জানে রক্তদানের পুণ্য।'"
        },
        {
          "label": "গ",
          "question": "'আঠারো বছর বয়স' কবিতার যুবকদের সাথে উদ্দীপকের মুগ্ধের কী মিল খুঁজে পাও তা ব্যাখ্যা করো।",
          "explanation": "আঠারো বছর বয়ন' কবিতার যুবকদের সাথে উদ্দীপকের মুগ্ধের অন্যায়ের বিরুদ্ধে তীব্র প্রতিবাদী মনোভাবের মিল রয়েছে। 'আঠারো বছর বয়স' অধিতায় কবি তারণ্যের অদম্য বৈশিষ্ট্যগুলোকে মর্ত করে তুলেছেন। যেখানে তরুণ সমাজের চিত্রা, পরিকল্পনা, ত্যাগ, প্রতিবাদপ্রিয় মানসিকতা সুন্দরভাবে বিন্যস্ত হয়েছে। তরুণ প্রজন্মই অন্যায়, অবিচার, অনিয়ম ও অধীনতার বিরুদ্ধে সর্বদা প্রতিবাদী মানসিকতা পোষণ করে এবং শৃঙ্খলা, স্বাধিকার চেতনা ও বৈষম্যহীন উদার সমাজ প্রতিষ্ঠা করার জন্য প্রাণ বাজি রেখে সামনের দিকে অগ্রসর হতে থাকে। উদ্দীপকে বৈষম্যবিরোধী ছাত্র-জনতার জুলাই বিপ্লবের সংগ্রামী চিত্র আলোচিত হয়েছে। আন্দোলনরত ক্লান্ত ছাত্র-জনতাকে পানি বিতরণে ব্যস্ত মীর মাহফুজুর রহমান মুগ্ধ। পুলিশের টিয়ারগ্যাস তার চোখে সমস্যা সৃষ্টি করলেও থেমে থাকেননি মীর মুগ্ধ। ছোটোবেলা থেকেই অন্যায়, অবিচার, অনিয়ম ও অধীনতার বিরুদ্ধে সর্বদা প্রতিবাদী ও ত্যাগী মানসিকতা পোষণ করে আসছেন মীর মুগ্ধ। অকুতোভয় মুগ্ধ একপর্যায়ে পুলিশের গুলিবর্ষণে মাটিতে লুটিয়ে পড়েন। 'আঠারো বছর বয়স' কবিতাতে তরুণ সমাজের সাহসিকতা, প্রতিবাদ, স্বাধীনচেতা মনোভাব ও নেতৃত্ব গুণাবলি সুন্দরভাবে বিধৃত হয়েছে। অন্যায়-অবিচার, অনিয়ম ও অধীনতার বিরুদ্ধে প্রাণপণ লড়াইয়ের মানসিকতা রয়েছে তারুণ্যশক্তির রক্তবিন্দুতে। সাহসী চেতনা ও ত্যাগী মানসিকতা তরুণ প্রজন্মের অন্যতম ধর্ম। সুতরাং 'আঠারো বছর বয়স' কবিতায়, যুবকদের সাথে উদ্দীপকের মুখের মিলের দিকটি হলো অন্যায়ের বিরুদ্ধে তীব্র প্রতিবাদী মনোভাব।"
        },
        {
          "label": "ঘ",
          "question": "উদ্দীপকটি পরিপূর্ণরূপে 'আঠারো বছর বয়স' কবিতার ভাব ধারণ করতে পেরেছে কি? তোমার উত্তরের পক্ষে যুক্তি দাও।",
          "explanation": "উদ্দীপকটি পরিপূর্ণভাবে 'আঠারো বছর বয়স' কবিতার ভাব ধারণ করেনি, কেননা উদ্দীপকের বিপ্লবী চেতনা ছাড়াও কবিতাতে অন্যান্য বিষয়ের বিবরণ রয়েছে। 'আঠারো বছর বয়স' কবিতায় কবি আঠারো বছর বয়সকে বলেছেন দুঃসহ, দুর্বার, নিভীক। এখানে তরুণ সমাজের বৈচিত্র্যময় সম্ভাবনা, সমস্যা, প্রতিবাদ ও নেতৃত্ব গুণাবলি স্বচ্ছতার সাথে ফুটে উঠেছে। যেখানেই অন্যায়, অনিয়ম, উচ্ছৃঙ্খলা ও সামাজিক সমস্যা বিদ্যমান সেখানেই তরুণদের অকুতোভয় তীব্র প্রতিবাদ লক্ষণীয়। পাশাপাশি তরুণ প্রজন্ম নানা অন্যায়, অনৈতিক ও সমস্যামূলক কাজে জড়িত হয়ে যায়। উদ্দীপকে বৈষম্যবিরোধী জুলাই বিপ্লবের ছাত্র-জনতার মিছিল, স্লোগান আর অকুতোভয় প্রতিবাদের চিত্র বিদ্যমান। আন্দোলনরত ছাত্র-জনতাকে পানি পান করানোর মতো সেবামূলক কাজে নিয়োজিত থাকে সাহসী ও প্রতিবাদী মীর মুগ্ধ। আন্দোলন নস্যাৎ করতে স্বৈরতান্ত্রিক সরকারের নির্দেশে পুলিশ টিয়ারসেল নিক্ষেপ ও গুলিবর্ষণ করে। একপর্যায়ে মীর মুগ্ধ প্রকুতোভয় মানসিকতা নিয়ে সেবামূলক কাজ করার সময় মাটিতে লুটিয়ে পড়েন। রক্তাক্ত মুগ্ধকে বন্ধুরা মিলে হাসপাতালে নেওয়ার সময় মুগ্ধ প্রাণত্যাগ করেন। অন্যায়, অবিচার ও দ্বৈরশাসনের কাছে বীর সাহসী মীর মুগ্ধ কখনোই মাথা নত করেননি। 'আঠারো বছর বয়স' কবিতাতে তারুণ্যশস্তির ইতিবাচক ও নেতিবাচক উভয় দিকই ফুটে উঠেছে। অন্যায়-অবিচারের বিরুদ্ধে প্রাণপণ লড়াইয়ের মানসিকতা ও ত্যাগী মনোভাব এ বয়সের অন্যতম বৈশিষ্ট্য। উদ্দীপকে কেবল দেশপ্রেমে ঋদ্ধ হয়ে অকুতোভয় মানসিকতা পোষণ করে অন্যায়, অবিচার ও স্বৈরশাসনের বিরুণ্যে মরণপণ সংগ্রামী মনোভাবের দিকটি বিধৃত হয়েছে। সুতরাং উদ্দীপকে কবিতার সামগ্রিক ভাব ফুটে ওঠেনি।"
        }
      ]
    },
    {
      "number": "8",
      "uddipok": "আমরা জানি নবীন-প্রবীণের দ্বন্দ্বের প্রধান কারণ দুইটি: তার একটি প্রবীণদের মধ্যে নিহিত, আর একটি তরুণদের মধ্যে। প্রবীণদের সমস্যা তারা নতুনত্বের বিরোধী; নবীনদের সমস্যা তারা নতুনত্বে আগ্রহী আর পুরাতনের বিরোধী। চতুর্থ শিল্পবিপ্লবের সঙ্গে ঘটেছে দ্রুত ডিজিটাল উদ্ভাবন, যা আমাদের বেঁচে থাকার ধরনে এনেছে পরিবর্তন। কিন্তু আন্তর্জাতিক টেলিকমিউনিকেশন ইউনিয়ন বলছে, প্রবীণদের মধ্যে এতে রয়েছে প্রবল বিরোধিতা।",
      "tag": "RCC 25",
      "sub_questions": [
        {
          "label": "ক",
          "question": "মহব্বতনগর গ্রামে সবার আগে মজিদকে কে দেখেছিল?",
          "explanation": "মহব্বতনগর গ্রামে সবার আগে মজিদকে দেখেছিল তাহের।"
        },
        {
          "label": "খ",
          "question": "ধলা মিঞা আওয়ালপুরের পিরের কাছ থেকে পানিপড়া আনতে অনিচ্ছুক কেন?",
          "explanation": "আওয়ালপুর ও মহব্বতনগরের মাঝপথে থাকা মস্ত তেঁতুল গাছ এবং পির সাহেবের দজ্জাল সাঙ্গোপাঙ্গদের ভয়ে ধলা মিঞা আওয়ালপুরের পিরের কাছ থেকে পানিপড়া আনতে অনিচ্ছুক। খালেক ব্যাপারীর স্ত্রী আমেনা নিঃসন্তান। সন্তান লাভের আশায় সে আওয়ালপুরের পিরের পানি পড়া খেতে চায়। এমতাবস্থায় সে খালেক ব্যাপারীকে আওয়ালপুরের পিরের কাছ থেকে পানি এনে দেওয়ার আবদার জানায়। খালেক ব্যাপারী ধলা মিঞাকে পানিপড়া নিয়ে আসার দায়িত্ব অর্পণ করে। কিন্তু ধলা মিঞা দেবংশি তেঁতুল গাছ এবং পির সাহেবের দজ্জাল সাঙ্গোপাঙ্গদের হাতে মার খাওয়ার ভয়ে আওয়ালপুরের পিরের কাছে থেকে পানিপড়া আনতে যেতে অনিচ্ছুক হয়ে পড়ে।"
        },
        {
          "label": "গ",
          "question": "উদ্দীপকটি 'লালসালু' উপন্যাসের কোন বিষয়ের সাথে সাদৃশ্যপূর্ণ তা ব্যাখ্যা করো।",
          "explanation": "উদ্দীপকটি 'লালসালু' উপন্যাসের সাথে প্রবীণদের নতুনত্বকে গ্রহণ করতে না চাওয়ার দিকটির সঙ্গে সাদৃশ্যপূর্ণ। 'লালসালু' উপন্যাসের আক্কাস গ্রামে ফিরে গ্রামের তরুণ সমাজকে আধুনিক শিক্ষায় শিক্ষিত করতে স্কুল প্রতিষ্ঠিত করতে চায়। কিন্তু মজিদ এবং খালেক ব্যাপারী আক্কাসের এই সিদ্ধান্তের বিরোধী হয়ে ওঠে। তারা সালিশ ডেকে আক্কাসের স্কুলের বদলে গ্রামে মসজিদ প্রতিষ্ঠা করার সিদ্ধান্ত নেয়। উদ্দীপকে বলা হয়েছে নবীনেরা যেমন পুরাতন বিরোধী তেমনি প্রবীণেরা নতুনত্বের বিরোধী। যদিও শিল্পবিপ্লবের ফলে সমাজের আধুনিকায়ন ঘটেছে তবু প্রবীণেরা পুরাতনকে আঁকড়ে ধরেই বাঁচতে চান। উদ্দীপকের এই ব্যাপারটিই লক্ষ করা যায় 'লালসালু' উপন্যাসের মানুষদের মধ্যে। তারা আভাসের স্কুল প্রতিষ্ঠার ইচ্ছাকে তাই উপলব্ধি করতে পারে না। এদিক থেকে উদ্দীপক ও 'লালসালু' উপন্যাস সাদৃশ্যপূর্ণ।"
        },
        {
          "label": "ঘ",
          "question": "'উদ্দীপকের প্রবীণদের ও 'লালসালু' উপন্যাসের মজিদের চেতনাগত বৈশিষ্ট্য অভিন্ন।\"- মন্তব্যটির যথার্থতা নির্ণয় করো।",
          "explanation": "উদ্দীপকের প্রবীণদের ও 'লালসালু' উপন্যাসের মজিদের চেতনাগত বৈশিষ্ট্য অভিন্ন, কেননা উভয়ই পরিবর্তনশীলতার পরিপন্থি। 'লালসালু' উপন্যাসে ভাগ্যসন্ধানী মজিদ ধর্মব্যবসার নানা কূটকৌশলে আধিপত্য বিস্তারকারী বনে যায়। গ্রামের মানুষের অশিক্ষা, অসচেতনতা ও দুর্বল মানসিকতাকে কাজে লাগিয়ে মজিদ অনেক সম্পদের মালিক হয়ে ওঠে। গ্রামের শিক্ষার আলো ছড়িয়ে দেওয়ার জন্য শিক্ষিত সচেতন যুবক আক্কাস নিরন্তর কাজ করার চেষ্টা করে থাকে। কিন্তু কূটকৌশলী মজিদ আক্কাসের মহতী উদ্যোগকে ভয় পেয়ে তা আর বাস্তবায়িত হতে দেয় না। প্রবীণদের অপরিবর্তনশীল মানসিকতা ও নতুনত্বে ভীতির বিষয়টি উদ্দীপকে অত্যন্ত স্পষ্টভাবে উঠে এসেছে। দুইটি দলের বিষয় বিধৃত হয়েছে এখানে, প্রবীণ ও নবীন। নবীনরা সময়ের সাথে তাল মিলিয়ে আধুনিকতার ছোঁয়ায় বাস করার মনোবাসনা প্রকাশ করলেও প্রবীণরা নবীনদের ঘোর বিরোধী মানসিকতা পোষণ করে। প্রবীণরা আধিপত্য বলয় তৈরি করে দীর্ঘদিন ধরে শোষণ, নিপীড়ন ও কুক্ষিগত মনোভাব পোষণ করে সবকিছুকে নিয়ন্ত্রণ করতে চায়। উদ্দীপকের প্রবীণরা নবীনদের চিন্তা-চেতনা ও মানসিকতাকে পছন্দ করে না, কারণ এতে তাদের আধিপত্যের শিকড় উপড়ে যাওয়ার প্রবণতা দেখা দেয়। একইভাবে উপন্যাসের মজিদও আভাসের আধুনিক মানসিকতা সহজেই মেনে নিতে পারেনি তার দীর্ঘদিনের আধিপত্য ও প্রাচুর্য নস্যাৎ হওয়ার ভয়ে। তাই বলা যায়, প্রশ্নোক্ত মন্তব্যটি যৌক্তিক।"
        }
      ]
    },
    {
      "number": "9",
      "uddipok": "জহির রায়হান রচিত 'হাজার বছর ধরে' উপন্যাসের টুনি হলো বুড়ো মকবুলের তৃতীয় স্ত্রী। গায়ের রং কালো। দোহারা গড়ন। আয়ত চোখের এই মেয়েটির বয়স তেরো-চৌদ্দর মাঝামাঝি। কিশোরীর চঞ্চলতা এখনো তার মধ্যে বিরাজমান। তাই ঘরসংসার কাকে বলে সে বুঝে ওঠেনি। সমবয়সি কারোর সঙ্গে দেখা হলে সে গল্পে মেতে ওঠে। কখনো হাসতে হাসতে মেঝেতে গড়াগড়ি খায়। টুনি গ্রামের সহজসরল, চঞ্চল এক মেয়ে। স্বামী মারা যাওয়ায় টুনির পরিণতি হয়েছে হৃদয় চিরে যাওয়ার মতো কষ্টকর। শেষ পর্যন্ত শূন্য বুকে বাপের বাড়ি ফিরে টুনি, তবুও শৃঙ্খল ভাঙেনি।",
      "tag": "RCC 25",
      "sub_questions": [
        {
          "label": "ক",
          "question": "লালসালু' উপন্যাসে মতলুব খাঁ কে?",
          "explanation": "লালসালু' উপন্যাসের মতলুব খাঁ ইউনিয়ন বোর্ডের চেয়ারম্যান।"
        },
        {
          "label": "খ",
          "question": "'তারা ছোটে, ছোটে।'- কেন ছোটে তা বুঝিয়ে দাও।",
          "explanation": "অভাব-অনটন দূর হওয়ার প্রত্যাশা নিয়ে শস্যহীন গারো পাহাড়ের লোকেরা ছোটে। 'লালসালু' উপন্যাসে শস্যহীন জনবহুল অঞ্চলের বাসিন্দাদের কথা বলা হয়েছে। এই অঞ্চলের বাসিন্দারা সুখে থাকার আশা নিয়ে দিন কাটায়। ঘরে খাবার না থাকলেও দূরে তাকিয়ে থেকে অভাব মেটাবার দুরাশায় মত্ত হয় তারা। কিন্তু কেবল আশায় 'বুক বেঁধে অভাব মিটবে না বুঝতে পেরে তারা দিনক্ষণের হিসাব না করেই ছুটে চলে অজানার উদ্দেশ্যে।"
        },
        {
          "label": "গ",
          "question": "উদ্দীপকের শেষ বাক্যের আলোকে 'লালসালু' উপন্যাসের রহিমা চরিত্রটি আলোচনা করো।",
          "explanation": "উদ্দীপকের শেষে টুনি চরিত্রের যে পরিবর্তন এই একই পরিবর্তন উপন্যাসের শেষে রহিমা চরিত্রের মধ্যে লক্ষ করা যায়। 'লালসালু' উপন্যাসের অন্যতম প্রধান চরিত্র রহিমা। লম্বা চওড়া শারীরিক শক্তিসম্পন্না এই নারী পুরো উপন্যাস জুড়ে স্বামীর ব্যক্তিত্বের কাছে অসহায় হয়ে থাকলেও তার চরিত্রের স্বতন্ত্র মাধুর্য আছে। তার মন সংবেদনশীল, মাতৃবৎ। এ কারণেই সতীন জমিলাকে সে ঈর্ষা করে না বরং জমিলাকে কেন্দ্র করেই তার মাতৃত্বের বিকাশটি পূর্ণতা লাভ করে। তাই ব্যক্তিত্বহীন, স্বামীর অনুগত রহিমা উপন্যাসের শেষে এসে মাতৃত্বের মধ্য দিয়ে ব্যক্তিত্বময় হয়ে ওঠে। উদ্দীপকের কিশোরী টুনি চঞ্চল। ঘরসংসার সামলে নেওয়ার সক্ষমতা তার গড়ে ওঠেনি। সমবয়সি কারো সঙ্গে দেখা হলে তাই সে গল্পে মেতে ওঠে, হাসতে হাসতে মেঝেতে গড়াগড়ি খায়। সহজসরল, চঞ্চল টুনির এই চরিত্রে পরিবর্তন আসে স্বামীর মৃত্যুর পর। স্বামীর মৃত্যুই তাকে পরিণত করে তোলে। উদ্দীপকের শেষে টুনির যে পরিবর্তন এই একই পরিবর্তন উপন্যাসের শেষে রহিমা চরিত্রের মধ্যে লক্ষ করা যায়। রহিমা চরিত্রটিও উপন্যাসের শেষে সতিনের প্রতি মাতৃত্ববোধের জায়গা থেকে ব্যক্তিত্বসম্পন্ন হয়ে ওঠে।"
        },
        {
          "label": "ঘ",
          "question": "উদ্দীপকের টুনি কি 'লালসালু' উপন্যাসের জমিলার প্রতিচ্ছবি? এ প্রসঙ্গে মতামত দাও।",
          "explanation": "\"উদ্দীপকের টুনি 'লালসালু' উপন্যাসের জমিলা চরিত্রের প্রতিরূপ\"-কেননা উভয়ের মাঝে রয়েছে চঞ্চলতা, স্বকীয়তা ও প্রাণবন্ততা। 'লালসালু' উপন্যাসে বাবা-মায়ের নির্দেশানুসারে চঞ্চলা কিশোরী জমিলা বিবাহ বন্ধনে আবদ্ধ হয় ধর্মব্যবসায়ী মজিদের সাথে। এতে জমিলার স্বাধীনচেতা মনোভাবের প্রতিবন্ধক পরিবেশ তৈরি হয়, কেননা মজিদ সংকীর্ণ চিন্তা ও ধর্মীয় অনুশাসনে তাকে সবসময় নিয়ন্ত্রণ করার চেষ্টা করে। তাই জমিলা নিজেকে খাঁচাবন্দি পাখি ভাবতে থাকে এবং এক পর্যায়ে বিদ্রোহী হয়ে ওঠে। উদ্দীপকের কিশোরী টুনির বিয়ে হয় অধিক বয়সি বুড়ো মকবুলের সাথে। তারপরও প্রাণচঞ্চলা এই কিশোরীর স্বাধীনচেতা ও চঞ্চলা মনোভাবে ভাটা পড়েনি বরং হাসি, আনন্দ ও জীবনীশক্তি নিয়ে উল্লসিতভাবে সময় কাটাতেই সে পছন্দ করে। ঘরসংসারের বাস্তবতা সে তেমন বুঝতে চায় না। 'লালসালু' উপন্যাসের মজিদের দ্বিতীয় স্ত্রী জমিলার মধ্যে প্রাণচঞ্চলতা, স্বাধীনচেতা ও উদ্দমতার বিষয়টি লক্ষ করা যায়। বাবা-মায়ের পরামর্শক্রমেই কিশোরী জমিলার বিয়ে হয় ধর্মব্যবসায়ী আধিপত্য বিস্তারকারী মজিদের সাথে। স্বামী-সংসার কী, সে বিষয়ের প্রকৃত মমার্থ জমিলা বুঝতে চায় না। উদ্দীপকের টুনির মধ্যে প্রাণোচ্ছলতা, প্রাণবন্ততা ও স্বাধীনচেতা মনোভাবের বিষয়টি স্পষ্টভাবে আলোচিত হয়েছে। একইভাবে 'লালসালু' উপন্যাসের জমিলা চরিত্রের মধ্যেও চঞ্চলতা, স্বকীয়তা ও স্বাধীনভাবে চলার প্রবণতা লক্ষণীয়। সুতরাং উভয় চরিত্রের মাঝেই স্বাধীনতার পরম আনন্দ ও প্রাণচঞ্চলতার দিকটি ভাস্বর হয়েছে। সুতরাং উল্লিখিত মন্তব্যটি যৌক্তিক।"
        }
      ]
    },
    {
      "number": "10",
      "uddipok": "'বাঙালি ক্ষাত্রশক্তিকে অবহেলা করল বলে তার এই দুর্গতি তার অভিশপ্তের জীবন। তার মাঠের ধান পাট রবি ফসল তার সোনা তামা লোহা কয়লা- তার সর্ব ঐশ্বর্য বিদেশি দুস্য বাটপাড়ি করে ডাকাতি করে নিয়ে যায়, সে বসে বসে দেখে। বলতে পারে না এ আমাদের ভগবানের দান, এ আমাদের মাতৃ-ঐশ্বর্য। খবরদার, যে রাক্ষস একে গ্রাস করতে আসবে, যে দস্যু ওই ঐশ্বর্য স্পর্শ করবে- তাকে প্রহারেণ ধনায় দিয়ে বিনাশ করব, সংহার করব। বাঙালিকে, বাঙালিরা ছেলেমেয়েকে। ছেলেবেলা থেকে শুধু এই এক মন্ত্র শেখাও, 'বাংলা বাঙালির হোক! বাংলার জয় হোক। বাঙালির জয় হোক।'",
      "tag": "RCC 25",
      "sub_questions": [
        {
          "label": "ক",
          "question": "কে দুর্গে সাদা নিশান ওড়াতে বলে গেল?",
          "explanation": "হলওয়েল দুর্গে সাদা নিশান ওড়াতে বলে গেল।"
        },
        {
          "label": "খ",
          "question": "'আমরা এমন কিছু করলাম যা ইতিহাস হবে।' কথাটির ভাবার্থ লেখো।",
          "explanation": "'আমরা এমন কিছু করলাম যা ইতিহাস হবে।' কথাটির ভাবার্থ হলো- 'সিরাজউদ্‌দৌলা' নাটকের দ্বিতীয় অঙ্কের তৃতীয় দৃশ্যে ইংরেজ সেনাপতি রবার্ট ক্লাইভ এ উক্তিটি করেছিলেন বাংলাকে চিরকালের জন্য নিজেদের নিয়ন্ত্রণে নিতে যাচ্ছেন, এমন প্রত্যাশা থেকে।"
        },
        {
          "label": "গ",
          "question": "উদ্দীপকটি 'সিরাজউদ্দৌলা' নাটকের কোন বিষয়কে ইঙ্গিত করে তা ব্যাখ্যা করো।",
          "explanation": "উদ্দীপকটি 'সিরাজউদ্দৌলা' নাটকের ইংরেজদের দ্বারা বাংলার ধনসম্পদ লুট এবং এর বিরুদ্ধে বাঙালিদের প্রতিবাদ না করার বিষয়কে ইলিত করে। 'সিরাজউদ্দৌলা' নাটকে বাংলার নবাব সিরাজউদ্দৌলার বিরুদ্ধে ইংরেজ ও তাঁর সভাসদদের সম্মিলিত ষড়যন্ত্রের মাধ্যমে ইংরেজ কর্তৃক বাংলার স্বাধীনতা ছিনিয়ে নেওয়ার ঘটনা বর্ণিত হয়েছে। ইংরেজরা প্রথমে বাংলায় কুঠি স্থাপন করে ব্যাবসা শুরু করলেও পরবর্তীকালে নানারকম অন্যায় ও শোষণের মাধ্যমে বাংলার সম্পদ লুট করতে থাকে। কিন্তু এর বিরুদ্ধে বাঙালিরা জোরালো কোনো প্রতিবাদ করে না। উলটা মিরজাফর, রায়দুর্লভ, উমিচাঁদ, রাজবল্লভ, ঘসেটি বেগম, শওকতজঙ্গের মতো ব্যক্তিরা অর্থ ও ক্ষমতার লোভে ইংরেজদের সাহায়্য করে। উদ্দীপকে ক্ষাত্রশক্তি বা যুদ্ধ করার ক্ষমতার প্রতি বাঙালির অবহেলার চিত্র উপস্থাপিত হয়েছে। বাঙালির দুর্গতির মূল কারণ ক্ষাত্রশক্তিকে অবহেলা করা। এজন্যই বিদেশিরা বাংলার ফসল ও মূল্যবান সম্পদ ডাকাতি বা বাটপাড়ি করে নিয়ে গেলেও বাঙালি বসে বসে দেখে। তাদের লুটপাটে বাঙালি বাধা দিতে পারে না। 'সিরাজউদ্দৌলা' নাটকে ইংরেজরা যেমন বিনা বাধায় বাংলার সম্পদ লুট করেছে, উদ্দীপকেও ঠিক তেমনিভাবে বিদেশিরা বাঙালির মাতৃ-ঐশ্বর্য গ্রাস করেছে। উভয় ক্ষেত্রেই বাঙালিরা এ অন্যায়ের বিরুদ্ধে প্রতিবাদ করেনি; উলটা ইংরেজদের ভয়ে চুপচাপ সবকিছু সহ্য করেছে। সততা, সাহস ও যুদ্ধ করার ক্ষমতার অভাবই তাদের এ অবস্থার জন্য দায়ী। তাই উদ্দীপকটি 'সিরাজউদ্দৌলা' নাটকের এ বিষয়টিকে ইঙ্গিত করে।"
        },
        {
          "label": "ঘ",
          "question": "উদ্দীপকে প্রতিফলিত বিষয়টি 'সিরাজউদ্দৌলা' নাটকের প্রধান বিষয় কি? এ প্রসঙ্গে তোমার যুক্তি উপস্থাপন করো।",
          "explanation": "'সিরাজউদ্দৌলা' ঘাটকে নবাব সিরাজউদ্দৌলার বিরুদ্ধে তাঁর কাছের মানুষদের ষড়যন্ত্র, তাদের প্রতি নবাবের নমনীয় আচরণ এবং অবশেষে বিশ্বাসঘাতকতার কারণে পলাশির প্রান্তরে নবাবের পরাজয়ের মতো অনেক গুরুত্বপূর্ণ বিষয় থাকায় উদ্দীপকে প্রতিফলিত বিষয়টি 'সিরাজউদ্দৌলা' নাটকের প্রধান বিষয় নয়। 'সিরাজউদ্দৌলা' নাটকে নবাব সিরাজউদ্দৌলা প্রাসাদ ষড়যন্ত্রের শিকার হয়েছেন। তাঁর সাথে প্রধান সিপাহসালার থেকে শুরু করে সেনাপতিরা পর্যন্ত বিশ্বাসঘাতকতা করেছে। প্রান্তরে তারা সবাই মিলে যুদ্ধের নাটক সাজিয়েছে এবং পরাজিত হয়েছেন নবাব। পরবর্তীকালে পালিয়ে গিয়ে পুনরায় যুদ্ধের প্রস্তুতি শুরু করলেও ভাগ্যের নির্মম পরিহাসে শত্রুদের-হাতে নবাব নিহত হন। উদ্দীপকে যুদ্ধ সম্পর্কে বাঙালির নির্লিপ্ততা ও অনাগ্রহের দিকটি প্রকাশ পেয়েছে। বাঙালি কষ্ট করে ধান, পাট, রবি শস্য ফলায়, আর তা লুট করে নিয়ে যায় বিদেশিরা। তারা এর বিরুদ্ধে রুখে দাঁড়াতে পারে না। কিন্তু বাঙালিকে জয়ী হতে হলে সবরকম অন্যায়ের বিরুদ্ধে লড়াই করতে হবে। শত্রুর কবল থেকে নিজেদের রক্ষা করে নিজেদের অধিকার প্রতিষ্ঠা করতে হবে। 'সিরাজউদ্দৌলা' নাটকে ইংরেজদের অন্যায় ও শোষণের বিরুদ্ধে বাঙালির প্রতিবাদহীন ভূমিকা প্রকাশ পেয়েছে। অনেক বাঙালি ব্যক্তিগত লোভের কারণে উলটা তাদের সাহায্য করেছে। নাটকের এ বিষয়টির সাথে উদ্দীপকের সাদৃশ্য আছে। কিন্তু উদ্দীপকে বর্ণিত ক্ষাত্রশক্তির উদ্‌দ্বোধন ঘটানোর পাশাপাশি 'সিরাজউদ্দৌলা' নাটকের একটি অন্যতম প্রধান বিষয় বাঙালির বিশ্বাসঘাতকতা, ষড়যন্ত্র ও লালসার কারণে বাংলার পরাধীনতার শিকলে আবদ্ধ হওয়া। উদ্দীপকে বাঙালির এসব বৈশিষ্ট্যের কোনো উল্লেখ নেই। এছাড়া নবাবের মানসিক টানাপোড়েনও উত্ত নাটকের একটি গুরুত্বপূর্ণ বিষয়। তাই সব মিলিয়ে উদ্দীপকে প্রতিফলিত বিষয়টি 'সিরাজউদ্দৌলা' নাটকের প্রধান বিষয় নয় বলে আমি মনে করি।"
        }
      ]
    },
    {
      "number": "11",
      "uddipok": "জুলিয়াস সিজার একজন বিখ্যাত রোমান রাজনীতিবিদ, সেনাপতি ও জনপ্রিয় রোমান সম্রাট। রোম প্রজাতন্ত্রের প্রতিষ্ঠা ও রোম সাম্রাজ্যের বিস্তারে তিনি গুরুত্বপূর্ণ ভূমিকা রেখেছিল। রোমের শাসক সুলার প্রভাব থেকে দূরে থাকতে তরুণ বয়সেই সিজার সেনাবাহিনীতে যোগ দেন এবং রোম ছেড়ে চলে যান। সুলার মৃত্যুর পর সিজার রোমে ফিরে এসে সেনাবাহিনীর উচ্চ পদে পদোন্নতি পান। এরপর রোম সরকারের সর্বোচ্চ পদ 'কনস্যুল' ও পরে গল -প্রদেশের গভর্নর নিযুক্ত হন। নানা বাধাবিঘ্ন অতিক্রম করে সিজার হয়ে যান বিশ্বের 'অন্যতম প্রভাবশালী ব্যক্তিত্ব। সিজারের খ্যাতির কারণে শুরু হয় ষড়যন্ত্র। সিজারের প্রিয়ভাজনরাও নিজ স্বার্থ উদ্ধারে এ ষড়যন্ত্রে লিপ্ত হয়। হত্যা করতে আসা ঘনিষ্ঠ বন্ধুকে দেখে বিস্মিত সিজার নিদারুণ বেদনায় শুধু উচ্চারণ করেছিল, 'ফ্রুটাস তুমিও!'",
      "tag": "RCC 25",
      "sub_questions": [
        {
          "label": "ক",
          "question": "অন্ধকারে ফাঁকা দরবারে রসে থেকে কোনো লাভ নেই নবাব'-'সিরাজউদ্দৌলা' নাটকে উক্তিটি কার?",
          "explanation": "'অন্ধকারে ফাঁকা দরবারে বসে থেকে কোনো লাভ নেই নবাব'-উক্তিটি লুৎফুন্নেসার।"
        },
        {
          "label": "খ",
          "question": "ক্লাইভ উমিচাঁদকে যুগের সেরা বিশ্বাসঘাতক বলেছে কেন?",
          "explanation": "উমিচাঁদ বড়ো ধুরুন্ধর ব্যক্তি ছিলেন বলে দার্ড ক্লাইভ তাকে এ যুগের সেরা বিশ্বাসঘাতক বলেছে। উমিচাঁদ ইংরেজদের কথা নবাবের কাছে এবং নবাবের কথা ইংরেজদের কাছে বলে দুপক্ষের সঙ্গে সুসম্পর্ক রাখত। সে ইংরেজদের সব পরিকল্পনার কথা নবাবকে জানিয়ে দিলে, নবাব তাকে কলকাতা Attack-এর সময় তার যা ক্ষতি হয়েছিল ভা পুষিয়ে দিতে চান। আবার পলাশি যুদ্ধে ইংরেজদের সহযোগিতা করবে এই শর্তে ইংরেজদের থেকে ত্রিশ লক্ষ টাকা চেয়ে বসে। মূলত উমিচাঁদের এই রকম স্বার্থসন্ধানী মানসিকতার জন্য ক্লাইভ তাকে এ যুগের সেরা বিশ্বাসঘাতক বলেছে।"
        },
        {
          "label": "গ",
          "question": "উদ্দীপকের ফ্রুটাসের কার্যক্রম 'সিরাজউদ্দৌলা' নাটকের কোন চরিত্রের সাথে মিলে যায় তা আলোচনা করো।",
          "explanation": "উদ্দীপকের ফ্রুটাসের কার্যক্রম 'সিরাজউদ্দৌলা' নাটকের মিরজাফর চরিত্রের সাথে মিলে যায়। 'সিরাজউদ্দৌলা' নাটকের মিরজাফর বাংলার প্রধান সেনাপতি ছিল। সে সিরাজের সিংহাসনে, আরোহণ মেনে নিতে না পেরে ক্ষমতার লোভে ইংরেজদের সাথে হাত মেলায়। পলাশির প্রান্তরে তার নিষ্ক্রিয় ভূমিকায় সিরাজের পতন ঘটে। পরবর্তীকালে মিরজাফর ইংরেজদের সহায়তায় বাংলার মসনদে বসে। উদ্দীপকের রোমের সম্রাট জুলিয়াস সিজার যখন ক্ষমতা গ্রহণ করেন এবং একচ্ছত্র আধিপত্য বিস্তার করেন তখন তিনি বিভিন্ন ষড়যন্ত্রের সম্মুখীন হন। এই চক্রান্তকারীদের সঙ্কো সিজারের আপনজনও ছিল। যার মধ্যে ছিল তার ঘনিষ্ঠ বন্ধু ত্রুটাসও। স্বার্থের কারণে ফ্রুটাস সিজারকে হত্যা করতে অগ্রসর হয়। সুতরাং বিশ্বাসঘাতকতার দিক থেকে উদ্দীপকের ব্লুটাসের কার্যক্রম 'সিরাজউদ্দৌলা' নাটকের মিরজাফরের সাথে মিলে যায়।"
        },
        {
          "label": "ঘ",
          "question": "\"উদ্দীপক ও 'সিরাজউদ্দৌলা' নাটকে শাসকদের হত্যার নেপথ্যে একই কারণ নিহিত।\" মন্তব্যটি বিশ্লেষণ করো।",
          "explanation": "উদ্দীপক ও 'সিরাজউদ্দৌলা' নাটকের, শাসকদের হত্যার নেপথ্যের কারণ হলো হীন স্বার্থ চরিতার্থে কাছের মানুষের চরম বিশ্বাসঘাতকতা। 'সিরাজউদ্দৌলা' নাটকের যত ষড়যন্ত্র ও হঠকারিতার ঘটনা প্রতীয়মান হয়েছে তার মূলে ছিল স্বার্থের দ্বন্দ্ব। অর্থ ও ক্ষমতার মোহে সিরাজের আপনজন ও কাছের লোকেরা তাঁর পতন ত্বরান্বিত করে। তারা বিদেশি বেনিয়াদের সঙ্গে ষড়যন্ত্রে লিপ্ত হয়ে নবাব সিরাজকে হত্যা করে। উদ্দীপকে জুলিয়াস সিজার ছিলেন রোমের এক শক্তিশালী সেনাপতি ও শাসক। তরুণ বয়সে সেনাবাহিনীতে যোগ দিয়ে তিনি শীর্ষ পদে পৌঁছান। তাঁর জনপ্রিয়তা বাড়তেই তাঁর প্রিয়ভাজনরা ষড়যন্ত্রে লিপ্ত হয়। ব্রুটাস সিজারের ঘনিষ্ঠ বন্ধু হয়েও তাঁর উপর আক্রমণ করে। ব্রুটাসের আক্রমণ সিজার তাই প্রথমে বিশ্বাসই করতে পারেননি। কিন্তু হীন স্বার্থ চরিতার্থ করতে গিয়ে ব্রুটাস অন্যদের সঙ্গে মিলে তার ঘনিষ্ঠ বন্ধুকে হত্যা করতে উদ্যত হয়। 'সিরাজউদ্দৌলা' নাটকে নবাবের বিশ্বস্ত সেনাপতি মিরজাফরসহ অন্য অমাত্যবর্গ ধর্মগ্রন্থ ছুঁয়ে প্রতিজ্ঞা করেও শেষ পর্যন্ত নবাবের বিরুদ্ধে অবস্থান নেয়। আর যে মোহাম্মদি বেগকে সিরাজউদ্দৌলার বাবা নিজ সন্তানের মতো লালনপালন করেছিলেন সে-ই চরম বিশ্বাসঘাতকতার পরিচয় দিয়ে নবাবকে হত্যা করে। অনুরূপভাবে উদ্দীপকের বন্ধু ব্রুটাসও বিশ্বাসঘাতকতা করে। সিজারের প্রতি তাদের সবার উদ্দেশ্য ছিল নিজ স্বার্থ হাসিল। সে বিবেচনায় প্রশ্নোক্ত মন্তব্যটি যথার্থ।"
        }
      ]
    }
  ]
}