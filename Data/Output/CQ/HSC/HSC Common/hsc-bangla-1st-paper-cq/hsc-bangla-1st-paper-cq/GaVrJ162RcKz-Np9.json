{
  "title": "ঢাকা বোর্ড ২০২২",
  "subtitle": "বাংলা (10)",
  "questions": [
    {
      "number": "1",
      "uddipok": "পড়াশুনা শেষ করে সবিতা এখন গ্রামের একটি সরকারি প্রাইমারি স্কুলে শিক্ষকতা করেন। বছর কয়েক আগে শহরের এক ধনী ব্যবসায়ীর ছেলের সাথে তাঁর বিবাহ স্থির হয়। পাত্রপক্ষ বিয়েতে মোটা অঙ্কের যৌতুক দাবি করলে তাঁর আত্মসম্মানে আঘাত লাগে। সবিতা নিজেই যৌতুককে প্রত্যাখ্যান করে বিয়ে না করার সিদ্ধান্তে অটল থাকেন। পিতা-মাতা ও সহকর্মীদের অনেক অনুরোধ সত্ত্বেও তিনি তাঁর চিন্তা চেতনায় কোনো পরিবর্তন আনেননি। তিনি ছাত্র-ছাত্রীর প্রাণ। মায়ের মতো ভালোবাসা দিয়ে আগলে রাখেন সবাইকে। তিনি বলেন, “দেশকে মাতৃজ্ঞানে সেবা করা, দেশকে ভালোবাসা প্রত্যেকের কর্তব্য।\" পরহিতে জীবন উৎসর্গ করাই তাঁর ধর্ম।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "অনুপমের বন্ধু হরিশ কানপুরে কাজ করে। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "‘‘এইটে একবার পরখ করিয়া দেখো।” কথাটি শম্ভুনাথ সেন স্যাকরাকে বলেছিলেন কল্যাণীকে অনুপমের মামার দেয়া এয়ারিং দেখিয়ে। অপরিচিতা গল্পে অনুপমের বিয়ের দিনে তার মামা সঙ্গে স্যাকরা নিয়ে গিয়েছিলেন কন্যাপক্ষের বাড়িতে । অনুপমের মামা ভেবেছিলেন কন্যাপক্ষ তাদের নকল সোনা দিয়ে ঠকাতে পারে।তাই বিয়ের আগেই স্যাকরাকে দিয়ে সব গহনা পরীক্ষা করিয়েছিলেন। এ সময় অনুপমের মামার দেয়া একজোড়া এয়ারিং স্যাকরাকে পরীক্ষা করতে দেয়ার সময় প্রশ্নোক্ত উক্তিটি করেন শম্ভুনাথ সেন। এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "“উদ্দীপকের 'সবিতা' ও 'অপরিচিতা' গল্পের 'কল্যাণী' উভয়েই যৌতুকের শিকার। \"-উভয়ের ক্ষেত্রেই বরপক্ষ মোটা অঙ্কের যৌতুক দাবি করেছে। 'অপরিচিতা'গল্পের কল্যাণী ও অনুপমের বিবাহ স্থির হলে অনুপমের মামা কল্যাণীর বাবা শম্ভুনাথ সেনের কাছে যৌতকের দাবি করেন। এই গল্পেই প্রথম যৌতুক প্রথার বিরুদ্ধে নারী-পুরুষের সম্মিলিত প্রতিরোধের ঘটনা ফুটে উঠেছে। এ গল্পে পিতা শম্ভুনাথ সেন এবং কন্যা কল্যাণীর স্বতন্ত্রবীক্ষা ও আচরণে সমাজে গেড়ে বসা ঘৃণ্য যৌতুকপ্রথা প্রতিরোধের সম্মুখীন হয়েছে। পিতার বলিষ্ঠ প্রতিরোধ এবং কন্যা কল্যাণীর দেশচেতনায় ঋদ্ধ ব্যক্তিত্বের জাগরণ ও তার অভিব্যক্তি প্রকাশ পেয়েছে। উদ্দীপকের সবিতা পড়াশুনা শেষ করে এখন গ্রামের একটি সরকারি প্রাইমারি স্কুলে শিক্ষকতা করেন। বছর কয়েক আগে শহরের এক ধনী ব্যবসায়ীর ছেলের সাথে তাঁর বিবাহ স্থির হয়। পাত্রপক্ষ বিয়েতে মোটা অঙ্কের যৌতুক দাবি করলে তাঁর আত্মসম্মানে আঘাত লাগে। সবিতা নিজেই যৌতুককে প্রত্যাখ্যান করে বিয়ে না করার সিদ্ধান্তে অটল থাকেন। উদ্দীপকের 'সবিতা' ও 'অপরিচিতা' গল্পের 'কল্যাণী' উভয়েই ঘৃন্য প্রথা যৌতুকের শিকার হলেও কল্যাণী ও সবিতার অাত্মসম্মান, দেশপ্রেম ও বলিষ্ঠ প্রতিবাদ তাদের অমানবিক যৌতুক প্রথার নির্মম বলি হতে দেয়নি। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "“সবিতার দেশপ্রেম কল্যাণীর মাতৃআজ্ঞার সাথে একই সূত্রে গাঁথা।”-সবিতা ও কল্যাণী উভয়েই যৌতুকের শিকার, কিন্তু তাদের উভয়েই বলিষ্ঠ প্রতিবাদের কারণেই তাদের নির্মম বলি হতে হয়নি। “অপরিচিতা” গল্পে অপরিচিতা বিশেষণের আড়ালে যে বলিষ্ঠ ব্যক্তিত্বের অধিকারী নারীর কাহিনি বর্ণিত হয়েছে, তার নাম কল্যাণী ।কিন্তু এই গল্পেই প্রথম যৌতুক প্রথার বিরুদ্ধে নারী-পুরুষের সম্মিলিত প্রতিরোধের ঘটনা দেখা যায়। এ গল্পে পিতা শম্ভুনাথ সেন এবং কন্যা কল্যাণীর স্বতন্ত্রবীক্ষা ও আচরণে সমাজে গেড়ে বসা ঘৃণ্য যৌতুকপ্রথা প্রতিরোধের সম্মুখীন হয়েছে। পিতার বলিষ্ঠ প্রতিরোধ এবং কন্যা কল্যাণীর দেশচেতনায় ঋদ্ধ ব্যক্তিত্বের জাগরণ ও তার অভিব্যক্তি ফুটে উঠেছে। উদ্দীপকের সবিতা পড়াশুনা শেষ করে এখন গ্রামের একটি সরকারি প্রাইমারি স্কুলে শিক্ষকতা করেন। তার এক ধনী ব্যবসায়ীর ছেলের সাথে তাঁর বিবাহ স্থির হলে পাত্রপক্ষ বিয়েতে মোটা অঙ্কের যৌতুক দাবি করলে তাঁর আত্মসম্মানে আঘাত লাগে। সবিতা নিজেই যৌতুককে প্রত্যাখ্যান করে বিয়ে না করার সিদ্ধান্তে অটল থাকেন। তিনি ছাত্র-ছাত্রীর প্রাণ। মায়ের মতো ভালোবাসা দিয়ে আগলে রাখেন সবাইকে। তিনি বলেন, “দেশকে মাতৃজ্ঞানে সেবা করা, দেশকে ভালোবাসা প্রত্যেকের কর্তব্য।\" পরহিতে জীবন উৎসর্গ করাই তাঁর ধর্ম। সবিতা ও কল্যাণী উভয়েই সমাজের ভয়ে নিজেদের আত্মসম্মান বলি না দিয়ে প্রতিবাদ করেছে এবং সমাজের কাছে মাথানত না করে নিজের সিদ্ধান্তে অটল থেকে দেশপ্রেম ও সমাজসেবা করে যাচ্ছে। তাই আমরা বলতে পারি যে, সবিতার দেশপ্রেম কল্যাণীর মাতৃআজ্ঞার সাথে একই সূত্রে গাঁথা। এই পর্যন্ত ৩ পয়েন্ট"
        }
      ]
    },
    {
      "number": "2",
      "uddipok": "অমিত বাবু ভূমি অফিসের একজন নায়েব। তিনি সৎ, দক্ষ এবং স্বনামে এলাকায় পরিচিত। শুধু তাঁর কারণে তাঁর অফিসে কোনো ঘুষের লেনদেন হয় না। তিনি নিজ উদ্যোগে একদিন একটি সাইনবোর্ড ঝুলিয়ে দিলেন ভূমি অফিসে। তাতে লেখা “এই অফিসে কোনো ঘুষের লেনদেন হয় না।” বিষয়টি এলাকায় চাঞ্চল্যের সৃষ্টি করে, কিন্তু তাঁর সহকর্মীরা বিষয়টি সহজভাবে নেননি। কেবল অমিত বাবুর কারণে তাঁদের বাড়তি আয় কমে গেছে। তারা ষড়যন্ত্র করে তাঁকে অফিস হতে বিতাড়ণের চেষ্টা করেন। তাঁর বিরুদ্ধে ঘুষ লেনদেনের অভিযোগ উত্থাপন করলে ঊর্ধ্বতন কর্তৃপক্ষ বিষয়টি গুরুত্বসহকারে তদন্ত করে, কিন্তু অভিযোগের সত্যতা খুঁজে পায়নি। অমিত বাবু সত্যের পথে ছিলেন অবিচল, তিনি অন্যায়ের কাছে মাথা নত করেননি কোনো দিন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "সম্মার্জনা' শব্দের অর্থ ঘষে-মেজে পরিষ্কার করা। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "আলোচ্য উক্তিটি দ্বারা লেখক সাম্প্রদায়িকতার প্রতি তীব্র নিন্দা জানিয়েছেন ।  লেখক অসাম্প্রদায়িক চেতনার অধিকারী। হিন্দু-মুসলমানের মিলনের অন্তরায় কোথায় তা দেখিয়ে দেওয়া এবং সব জটিলতা দূর করাই তাঁর উদ্দেশ্য। মানুষে মানুষে যেখানে প্রাণের মিল, সত্যের মিল থাকে সেখানে কোনো ধর্মের বৈষম্য বা হিংসার ভাব থাকতে পারে না। তাঁর বিশ্বাস, যার নিজের ধর্মের ওপর বিশ্বাস আছে, যে নিজের সত্যকে চিনেছে, সে অন্যের ধর্মকে ঘৃণা করতে পারে না । এই পর্যন্ত ১ পয়েন্ট"
        },
        {
          "label": "গ",
          "question": "",
          "explanation": "উদ্দীপকে আমার পথ' প্রবন্ধের আপন সত্যশক্তিতে অবিচল থাকার বিশেষ দিকটি প্রতিফলিত হয়েছে।  যা ন্যায়, যা সব মানুষের জন্য কল্যাণকর তাই সত্য। এ সত্যকে হৃদয়ে ধারণ করলে শুভ চিন্তার উদয় হয়। আর এই চিন্তা থেকেই মানুষের মুক্তির পথ সুগম হয়। সত্যের বিরোধী অসত্য ও অপশক্তি সত্যের শক্তির কাছে শেষ পর্যন্ত পরাজিত হয়।  উদ্দীপকে দেখা যায় অমিতবাবু ভূমি অফিসের একজন নায়েব।তিনি সৎ দক্ষ এবং স্বনামে এলাকায় পরিচিত।শুধু তার কারণে ঘুষের লেনদেন হয় না।তিনি সাধারণ মানুষের কথা ভেবে তার অফিসে যে ঘুষের লেনদেন হয় না সেই মর্মে একটি সাইনবোর্ড লাগান। আর এ ধরনের কর্মকান্ডের কারণে অফিসে তার অনেক শত্রু সৃষ্টি হয়। কিন্তু সকল রক্ত চক্ষুকে উপেক্ষা করে তিনি আপন সত্যের পথে অবিচল থাকেন।আমার পথ প্রবন্ধে লেখক আপন সত্যের আলোয় আলোকিত হওয়ার কথা বলেছেন। এ প্রবন্ধে লেখক যে আমি সত্তার কথা বলেছেন তা উদ্দীপকের অমিত বাবুর মাঝে মূর্ত হয়ে উঠেছে। তাই আপন শক্তির আলোয় উদ্ভাসিত এ দিকটি উদ্দীপকের অমিতবাবু সাদৃশ্য রয়েছে এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "উদ্দীপকের অমিত বাবু 'আমার পথ' প্রবন্ধের প্রাবন্ধিকের মানসপুত্র।মন্তব্যটি যথার্থ । আমার পথ প্রবন্ধে কাজী নজরুল ইসলাম আত্মবিশ্বাসী মানুষের ক্ষমতার কথা বলেছেন।তিনি প্রত্যাশা করেছেন আত্মবিশ্বাসে বলীয়ান ব্যক্তিত্বকে।তিনি মনে করেন মানুষ যদি নিজের উপর বিশ্বাস রাখতে পারে তাহলে সে সকল কাজেই সফল হতে পারে   আমার পথ' প্রবন্ধে প্রাবন্ধিক আপন সত্যকে চিনে তা প্রকাশের বিষয়ে গুরুত্ব দিয়েছেন। সত্য যত নির্মমই হোক না কেন, এই সত্যই মানুষকে পথ দেখায়। সত্যের আলোতেই হৃদয় আলোকিত হয়ে ওঠে। সত্যের দম্ভ যাদের মধ্যে রয়েছে তারাই জীবনে অসাধ্য সাধন করতে পারে। ন্যায় পথে থেকে অন্যায়ের প্রতিবাদ করতে পারে। প্রবন্ধের এ দিকটি উদ্দীপকের অমিত বাবুর কর্মকাণ্ডে এবং তাঁর চারিত্রিক বৈশিষ্ট্যে প্রকাশ পেয়েছে। অমিত বাবু নিজেই নিজের সত্যকে চিনেছেন বে ঘুষ-দুর্নীতিবিরোধী তাঁর অবস্থান স্পষ্ট করেছেন। এতে যারা ক্ষতিগ্রস্ত হয়েছে, যাদের স্বার্থে আঘাত লেগেছে তারা অমিত বাবুর নামে মিথ্যা অভিযোগ করেছেন। অমিত বাৰু সেই মিথ্যার কাছে মাথা নত করেননি। এ কারণে শেষ পর্যন্ত তিনিই জয়ী হয়েছেন । সমস্ত অন্যায় অভিযোগ মিথ্যা প্রমাণিত হয়েছে।  'আমার পথ' প্রবন্ধে লেখক এমন এক 'আমি'র প্রত্যাশা করেছেন যার পথ সত্যের পথ, সত্য প্রকাশে তিনি নির্ভীক, অসংকোচ। লেখকের প্রত্যাশিত এমন বৈশিষ্ট্য উদ্দীপকের অমিত বাবুর মধ্যে প্রতিফলিত হয়েছে। তিনি আপন সত্যে বলীয়ান। এসব দিক বিচারে প্রশ্নোক্ত মন্তব্যটি যথার্থ। এই পর্যন্ত ২ পয়েন্ট"
        }
      ]
    },
    {
      "number": "3",
      "uddipok": "নেলসন ম্যান্ডেলা ছিলেন দক্ষিণ অফ্রিকার বর্ণবাদ বিরোধী বিপ্লবী নেতা। তিনি সে দেশের প্রথম গণতান্ত্রিকভাবে নির্বাচিত রাষ্ট্রপতি এবং প্রথম কৃষ্ণাঙ্গ রাষ্ট্রপ্রধান। তিনি ১৯৪৩ সালে আফ্রিকান ন্যাশনাল কংগ্রেসে যোগ দেন। পরে তিনি সশস্ত্র সংগঠনের নেতা হিসেবে বর্ণবাদ বিরোধী আন্দোলনে সক্রিয়ভাবে অংশগ্রহণ করেন। ১৯৬২ সালে দক্ষিণ আফ্রিকার সরকার তাঁকে গ্রেফতার করেন এবং অন্তর্ঘাতসহ নানা অপরাধের দায়ে যাবজ্জীবন কারাদন্ড দেন। নেলসন ম্যান্ডেলা ২৭ বছর কারাবাস করেন। তিনি সাধারণ মানুষের অধিকার আদায়ে সারা জীবন লড়াই করেছেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "বঙ্গবন্ধু শেখ মুজিবুর রহমানের পিতার নাম শেখ লুৎফর রহমান।"
        },
        {
          "label": "খ",
          "question": "",
          "explanation": "“﻿﻿﻿জনমতের বিরুদ্ধে যেতে শোষকরাও ভয় পায়” । কথাটি বঙ্গবন্ধু শেখ মুজিবুর রহমান ভাষার দাবি মেনে নেওয়া প্রসঙ্গে বলেছিলেন । বায়ান্নর দিনগুলি রচনায় ভাষা আন্দোলনের ঘটনার মধ্য দিয়ে স্পষ্ট হয় যে দেশের সাধারণ মানুষ অধিকার সচেতন হয়ে উঠেছে। এখন আর তারা কোন কিছুতে ভয় পায় না তারা নিজেদের অধিকার আদায়ের জন্য নিজেদের বুকের রক্ত দিতে দ্বিধাবোধ করে না ।জনগণের এই আত্মজাগরণ নিয়ে বঙ্গবন্ধু শেখ মুজিবুর আত্মবিশ্বাস বেড়ে যায়। তার মনে হয় জনগণকে কোন শাসকগোষ্ঠী দমাতে পারবেনা।তাই তিনি উপরোক্ত মন্তব্যটি করেছেন যে জনমতের বিরুদ্ধে যেতে শোষকরাও ভয় পায়।"
        },
        {
          "label": "গ",
          "question": "",
          "explanation": "সাধারণ মানষেুর অধিকার আদায়ের লক্ষ্যে আন্দোলন করার দিক থেকে উদ্দীপকের নেলসন ম্যান্ডেলার সঙ্গে বঙ্গবন্ধু শেখ মুজিবুর রহমানের সাদৃশ পাওয়া যায়। যারা সত্যিকারের দেশ প্রেমিক তারা দেশের সংকট জাতির সংকটে চুপ করে বসে থাকেন না। তারা নিজেদের সবটুকু দিয়ে দেশের মানুষের পাশে, দেশের সংকটে দেশের পাশে থেকে দেশ ও জাতিকে বিপদ থেকে উদ্ধার করতে নিজের জীবনকে উদার করে দেন, সময়োচিত সিদ্ধান্ত নেন এবং গুরুত্বপূর্ণ ভূমিকা পালন করে। উদ্দীপকে দক্ষিণ আফ্রিকার বর্ণবাদ বৈষম্যের শিকার বিপ্লবী নেতা নেলসন ম্যান্ডেলা অবদান তুলে ধরা হয়েছে। নেলসন ম্যান্ডেলা সাধরন মানুষের অধিকার আদায়ের জন্যে সারাটা জীবন নিজের জীবনকে ব্যয় করেছে। নিজেকে সবসময় নিয়োজিত রেখেছে সত্যের পথে। এই সত্যের পথে চলতে গিয়ে তাকে বিভিন্ন বাধা-বিপদের সম্মুখীন হতে হয়েছে। তাকে প্রায় তিন দশকের মতো করাগারের শাস্তি ভোগ করতে হয়েছে। তারপরও তিনি নিজের দেশ সাধারণ মানুষকে মুক্তির জন্য সংগ্রাম করে গেছেন।অনুরূপভাবে বায়ান্নার দিনগুলি রচনায় লেখক এবং শেখ মুজিবুর রহমান বাঙালির ন্যায্য অধিকার আদায়ের জন্য আন্দোলন সংগ্রাম করেছেন। তার জীবনের পুরোটা সময় সাধারণ মানুষের অধিকার আদায়ের লক্ষ্যে আন্দোলন করেছে এবং এর জন্য তাকে তার জীবনের অধিকাংশ সময় জেলে কাটাতে হয়েছে। এদিক থেকে বঙ্গবন্ধু শেখ মুজিবুর রহমান ও উদ্দীপকের সঙ্গে নেলসন ম্যান্ডেলার  সাদৃশ্য পাওয়া যায়।"
        },
        {
          "label": "ঘ",
          "question": "",
          "explanation": "\"উদ্দীপকে বায়ান্নর দিনগুলো' প্রবন্ধের সার্বিক চিত্র উঠেছে। মন্তব্যটি যথার্থ । সত্যিকারের দেশ প্রেমিক নেতা সব সময় জনগণের কল্যাণের জন্য সংগ্রাম করেন। সে নিজের নিজের কল্যাণের থেকে জনগণের কল্যাণের দিকে তার সমস্ত মনকে ধাবিত করে এবং জীবনকে উজার করে দেন। তিনি জনগণের ন্যায্য অধিকারের জন্য লড়াই করেন,মুক্তির জন্য লড়াই করেন। বায়ান্নর দিনগুলি রচনা শেখ মুজিবুর রহমান এদেশের মানুষের অধিকার আদায় করতে গিয়ে জীবনের বিভিন্ন সময়ে তিনি বিভিন্ন শাসকগোষ্ঠীর নির্যাতন নিপীড়নের শিকার হয়েছেন। তার জীবনে অধিকাংশ সময় অন্যায়ের বিরুদ্ধে লড়াই করেছেন,সংগ্রাম করেছেন। এর জন্য তাকে বেশিরভাগ সময়েই জেলে কারাজবন্দী  হিসেবে থাকতে হয়েছে। তিনি তারপরও কারো সাথে অন্যায় আবেদনে আপোস করেনি।ঠিক তেমনি উদ্দীপকে নেলসন ম্যান্ডেলা সাধারণ মানুষের জন্য সংগ্রাম করেছেন। তার জীবনের পুরোটা সময় তিনি আফ্রিকার কালো মানুষদের পক্ষে সংগ্রাম করেছেন। তাদের অধিকার আদায়ের জন্য সংগ্রাম করেছেন। এ জন্য তাকে জেল জুলুমের শিকার হতে হয়েছে প্রায় তিন দশক। তারপরও তিনি ধমে যাননি। থেকে এদিক থেকে বায়ান্নর দিনগুলো এর লেখক এবং উদ্দীপকের নেলসন ম্যান্ডেলা উভয়ই অভিন্ন চরিত'বায়ান্নর দিনগুলো রচনায় ১৯৫২ সালে বঙ্গবন্ধু শেখ মুজিবুর রহমানের জেলজীবন ও জেল থে কে মুক্তিলাভের স্মৃতি বিবতৃ হয়েছে প্রকৃতপক্ষে বাংলার মানষেুষের সঙ্গে শাসকগোষ্ঠীর নিপীড়নের যে চিত্র 'বায়ান্নর দিনগুলো' রচনায় প্রকাশ পেয়েছে তার প্রতি ফলন ঘটেছে উদ্দীপকে । এসব দক বিচারে তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "4",
      "uddipok": "১০ মার্চ, ১৯৭১। রাস্তায় রাস্তায় পাকিস্তানি মিলিটারি। গুয়াতলী গ্রামের হিন্দু জনগোষ্ঠী ভয়ে ভারতে পাড়ি জমায়। শুধু ভিটে আঁকড়ে পড়ে থাকে কেষ্ট বাবু। পাশের গ্রামে ছিল পাকিস্তানি হানাদার বাহিনীর ক্যাম্প। স্থানীয় রাজাকার কাশেম মোড়ল কেষ্টবাবুকে সন্দেহের চোখে দেখে। সে মনে করে কেষ্টবাবু মুক্তিবাহিনীর লোক। এক বৃষ্টিমুখর দিনে গুয়াতলী গ্রামে মিলিটারি প্রবেশ করে এবং কাশেম মোড়লের ইশরায় হানাদার বাহিনী তাকে ধরে নিয়ে পার্শ্ববর্তী রাস্তার পাশে জীবন্ত পুঁতে রেখে চলে যায়।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "ক। রেইনকোট' গল্পটি ১৯৯৫ সালে প্রকাশিত হয়।"
        },
        {
          "label": "খ",
          "question": "",
          "explanation": "খ। দ্বিতীয় বিশ্বযুদ্ধের সময় প্রচণ্ড শীত রুশ বাহিনীর জন্য যেমন কল্যাণ বয়ে এনেছিল তেমনই বর্ষা মৌসুম মুক্তিযোদ্ধাদের জন্য সুফল বয়ে আনে— এ কথাটি বোঝাতেই প্রশ্নোক্ত উক্তিটি করা হয়েছে।  দ্বিতীয় বিশ্বযুদ্ধের সময় হিটলার বাহিনী প্রচণ্ড শীতের কারণে রুশ বাহিনীর হাতে পর্যুদস্ত হয়েছিল। ১৯৭১ সালে মুক্তিযুদ্ধের সময় বাংলাদেশের প্রবল বর্ষায় তেমনই বিপজ্জনক পরিস্থিতিতে পড়েছিল পাকিস্তানি বাহিনী। উক্তিটির মাধ্যমে সেই বিষয়টির কথাই বলা হয়েছে। কুলির ছদ্মবেশে কলেজে আলমারি দিতে এসে এক গেরিলা মুক্তিযোদ্ধা বলেছিলেন, 'বর্ষাকালেই তো জুৎ।' কলেজ শিক্ষক নুরুল হুদার মনে হয়, এ কথার মধ্য দিয়ে ছেলেটি যেন আলোচ্য কথাটিই বলতে চেয়েছে।"
        },
        {
          "label": "গ",
          "question": "",
          "explanation": "গ। উদ্দীপকের কেষ্ট বাবু 'রেইনকোট' গল্পের নুরুল হুদা চরিত্রকে স্মরণ করিয়ে দেয়।  রেইনকোট গল্পের কথক নুরুল হুদা ভীতু প্রকৃতির মানুষ।তিনি কোন ঝামেলায় পড়তে চান না।তাই মুক্তিযোদ্ধা শ্যালক এর কথা জানাজানি হয়ে যাওয়ার ভয়ে বারবার বাসা পরিবর্তন করেন।এত কিছুর পরেও তাকে মুক্তিযোদ্ধাদের সহযোগী সন্দেহে পাকিস্তানি বাহিনী নির্যাতন করে।  উদ্দীপকের কেষ্ট বাবুকে মুক্তিবাহিনীর লোক সন্দেহে স্থানীয় রাজাকার কাশেম মোড়ল পাকিস্তানি হানাদার বাহিনীর কাছে তাকে ধরিয়ে দেয়। তারা কেষ্ট বাবুকে ধরে নিয়ে রাস্তার পাশে জীবন্ত পুঁতে রাখে। উদ্দীপকের এই কেষ্ট বাবু চরিত্রটি 'রেইনকোট' গল্পের নুরুল হুদা চরিত্রকে নির্দেশ করে। এ গল্পে মুক্তিযোদ্ধাদের সঙ্গে যোগাযোগ আছে সন্দেহে কলেজ শিক্ষক নুরুল হুদাকে ধরে নিয়ে গিয়ে নির্যাতন করা হয়। ক্ষতবিক্ষত হয়েও নুরুল হুদা নীরব থাকেন। পাকিস্তানি হানাদার বাহিনীর এ অত্যাচার উদ্দীপকের কেষ্ট বাবুর ওপর নির্মমতার সঙ্গে সাদৃশ্যপূর্ণ। এভাবে উদ্দীপকের কেষ্ট বাবু 'রেইনকোট' গল্পের নুরুল হুদা চরিত্রকে স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "ঘ। কেবল পাকিস্তানি সেনাদের নারকীয় হত্যাযজ্ঞের বিষয়টি উঠে আসায় উদ্দীপকটি রেইনকোট গল্পের খণ্ডচিত্রের ধারক হয়ে উঠেছে। মুক্তিযুদ্ধের সময় পাকিস্তানি হানাদার বাহিনী বাংলার মানুষের ওপর নির্মম নির্যাতন চালায়। তাদের হাত থেকে নারী-পুরুষ-শিশু-বৃদ্ধ কেউই রক্ষা পায়নি। তাদের এই ঘৃণ্য অত্যাচারের বিরুদ্ধে এ দেশের সর্বস্তরের মানুষ ঐক্যবদ্ধ হয়ে মুক্তিযুদ্ধে ঝাঁপিয়ে পড়ে।  উদ্দীপকে পাকিস্তানি সেনাবাহিনীর নারকীয় হত্যাযজ্ঞের বিবরণ রয়েছে। গ্রামের হিন্দু জনগোষ্ঠীর দেশত্যাগ ও তাদের উপর হত্যাকাণ্ডে বিবরন আমরা দেখতে পাই।কেবল সন্দেহের বশে তারা নিরাপদ কেষ্ট বাবুকে নির্মমভাবে হত্যা করে, তার চিত্রও আমরা উদ্দীপকে দেখতে পাই। রেইনকোট' গল্পে যুদ্ধবিধ্বস্ত ঢাকা শহরের চিত্র ফুটে উঠেছে।মুক্তিযুদ্ধের শেষ পর্যায়ে গেরিলা আক্রমণে মুক্তিযোদ্ধারা পাকিস্তানি সেনাদের ব্যতিব্যস্ত করে তোলে।এছাড়া মুক্তিযুদ্ধের চেতনায় ভীতু প্রকৃতির মানুষের সাহসী হয়ে ওঠার ব্যঞ্জনাময় প্রকাশ ঘটেছে আলোচ্য গল্পে। কিন্তু উদ্দীপকে কেবল পাকিস্তানি বাহিনীর গণহত্যা ও নারকীয় ধ্বংসযজ্ঞের বিষয়টি ফুটে উঠেছে। উদ্দীপকে  গল্পের অন্যান্য দিকের প্রতিফলন ঘটেনি। তাই বলা যায়, উদ্দীপকে উঠে আসার দিকটি রেইনকোট গল্পের সসমগ্রভাবকে ধারণ করতে পারেনি, আংশিক ভাবকে ধারণ করেছে।"
        }
      ]
    },
    {
      "number": "5",
      "uddipok": "বষণ্ণ বিরহী বাতাস মনের জানালায় দেয় উঁকি। উন্মাদ মন আজ মাধবীর। পড়ন্ত বিকেলে দখিনের বারান্দায় বেদনার রাগিনী ওঠে তার। শোকের পাথার বেয়ে আসে বসন্ত। চৈত্রের খরায় শুকিয়ে গেছে বুক। সেখানে শুধু ধু ধু বালুচর। নেই তাতে জল, আছে কষ্টের হলাহল। শীতের শুষ্কতা মুছে বসন্তের শূন্যতা চেপে ধরেছে তারে। কারণ মাঘের শীতে প্রিয়জন তার গিয়েছে চলে না ফেরার দেশে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "কবি সুফিয়া কামালের প্রথম স্বামীর নাম সৈয়দ নেহাল হোসেন।"
        },
        {
          "label": "খ",
          "question": "",
          "explanation": "বসন্তের আগমনে কবির উদাসীনতা দেখে কবি-ভক্ত কবিকে কাব্য রচনার মিনতি করেছেন।  প্রকৃতিতে বসন্ত এসেছে। কিন্তু বসন্তের আগমন সত্ত্বেও কবির সেদিকে কোনো খেয়াল নেই । উদাসীন কবির এ অবস্থায় কবি-ভক্ত তাকে সচেতন করে তোলার চেষ্টা করছেন। বসন্তের বন্দনায় তাই কবিকে কাব্য রচনায় মনোনিবেশ করার মিনতি জানানো হয়েছে।"
        },
        {
          "label": "গ",
          "question": "",
          "explanation": "উদ্দীপকে 'তাহারেই পড়ে মনে' কবিতায় উল্লিখিত প্রিয়জন বিচ্ছেদের বেদনা প্রকাশ পেয়েছে।  তাহারেই পড়ে মনে' কবিতায় কবির ব্যক্তিজীবনের দুঃখময় ঘটনার ছায়াপাত ঘটেছে । স্বামী সৈয়দ নেহাল হোসেনের আকস্মিক মৃত্যুতে কবির জীবনে নেমে আসে গভীর শূন্যতা। তাঁর ব্যক্তিজীবন ও কাব্যসাধনা তাই বিষণ্নতার গাঢ় আঁধারে ঢেকে যায়। সেই গভীর দুঃখবোধই ফুটে উঠেছে । আলোচ্য কবিতায় ।  উদ্দীপকের মাধবীর মধ্যে স্বজন হারানোর যন্ত্রণা প্রকাশ পেয়েছে। মাধবী যাঁকে খুব ভালোবাসত, তিনি তাকে ছেড়ে চলে গেছেন। এখন তার কাছে এ জীবন তাই অর্থহীন মনে হয়। সবকিছুতেই সে কেবল শূন্যতাই খুঁজে পায়। অতি প্রিয় মানুষের বিচ্ছেদ তাকে বড়ো নিঃসঙ্গ করে দিয়েছে। ‘তাহারেই পড়ে মনে' কবিতাতেও একই অনুভূতির অনুরণন | ঘটেছে। শীতের রিক্ততার স্মৃতি বারবার মনে পড়ায় কবি ঋতুরাজ বসন্তের আগমনকে স্বতঃস্ফূর্তভাবে গ্রহণ করতে পারেননি। অর্থাৎ প্রিয়জন চলে যাওয়ার বিষাদময় অনুভূতিই উদ্দীপক এবং আলোচ্য কবিতার মূল সুর ।"
        },
        {
          "label": "ঘ",
          "question": "",
          "explanation": "প্রিয়জন হারানোর বেদনা প্রকাশ করায় উদ্দীপকের মাধবী ‘তাহারেই পড়ে মনে' কবিতার কবির ব্যক্তি চরিত্রের ছায়াচিত্র হয়ে উঠেছে। প্রিয়জন যখন অসময়ে পৃথিবী থেকে বিদায় নেয় তখন জীবন প্রকৃতপক্ষে অর্থহীন হয়ে পড়ে। বিষাদ নেমে আসে চারপাশে। এসময় আনন্দের উপকরণগুলোও বেদনাময় হয়ে ওঠে। কবি তাঁর প্রিয়জন হারানোর এ শোকানুভূতিই ‘তাহারেই পড়ে মনে' কবিতায় তুলে ধরেছেন।  উদ্দীপকের বর্ণনায় মাধবীর শোকানুভূতি প্রকাশ পেয়েছে। মাধবী যাকে খুব ভালোবেসেছিল, সে তাকে ছেড়ে চলে গেছে। ফলে অপরূপ প্রকৃতিও তার আর ভালো লাগে না। তার কাছে সবকিছু শূন্য মনে হয়। একইভাবে, আলোচ্য কবিতায়ও শীতের বিদায় মনে করে বসন্তকে কবি যথাযথভাবে বরণ করতে পারছেন না ।  তাহারেই পরে মনে কবিতার মর্মবাণী  মূলত কবির প্রিয়জন হারানোর অন্তহীন শোক এবং তার ফলে জগৎ ও জীবনের প্রতি তার উদাসীনতা।সে তজর  কাছের মানুষটিকে হারিয়ে নিঃস্ব ও রিক্ত হয়ে পড়েছেন।ফলে বসস্ত বন্দনাও তার কাছে অর্থহীন ঠেকে।কবির এই বিষাদময় রিক্ততার সুর উদ্দীপকের মাধবীর মাঝেও অঅনুরণিত হয়েছে।প্রিয়জন  হারানোর বেদনা মানুষের মর্মমূলে  কতটা গভীর ক্ষত সৃষ্টি করে,তা উদ্দীপকের মাধবী ও 'তাহারেই পড়ে মনে' কবিতার কবির মাঝে লক্ষণীয়। উভয়ের মাঝেই বিচ্ছিন্নতার বেদনাবোধের দিকটি প্রাধান্য পেয়েছে । তাই নির্দ্বিধায় বলা যায়, প্রশ্নোক্ত মন্তব্যটি যথার্থ ।"
        }
      ]
    },
    {
      "number": "6",
      "uddipok": "একটি পতাকার জন্য কত রক্ত চাই! একটি মানচিত্রের জন্য কত অশ্রু চাই! রক্তের বুদবুদ ওঠে বিষণ্ণ বাতাসে চির সবুজের দেশে আপ্লুত আমুদে। জলপাই রঙের ট্যাংক বেড়ায় দাপিয়ে, শহরে কী বন্দরে সময়-অসময় । গর্জে উঠেছে সন্তান ভয়হীন সপ্রাণ, বাহুতে কলিজা বেঁধে করেছে সংগ্রাম।",
      "tag": "DB 22",
      "sub_questions": [
        {
          "label": "ক",
          "question": "'কমলবন' শব্দটির অর্থ কী?",
          "explanation": "'কমলবন' শব্দটির অর্থ পদ্মবন।"
        },
        {
          "label": "খ",
          "question": "",
          "explanation": "প্রশ্নোক্ত চরণটির মাধ্যমে কবি বিরুদ্ধ চেতনার আস্ফালনকে বুঝিয়েছেন। ১৯৫২ সালের ভাষা আন্দোলনের মধ্য দিয়েই মূলত বাঙালি একটি স্বতন্ত্র জাতিসত্তা হিসেবে নিজেদের অধিকার সম্পর্কে সচেতন হয়ে ওঠে।- একটি আত্মমর্যাদাশীল জাতি হিসেবে বাঙালির প্রতিষ্ঠালাভের পেছনে ভাষা আন্দোলন এবং ভাষা শহিদদের অবদান তাই অনস্বীকার্য। এ কারণে আলোচ্য কবিতাটিতে শহিদদের আত্মত্যাগের প্রতীক হিসেবে কৃষ্ণচূড়া ফুলকে বাঙালি জাতীয়তাবাদী চেতনার সাথে তুলনা করা হয়েছে। আর এ চেতনার বিরুদ্ধ শক্তিকেই কবি বিপরীত রং হিসেবে আখ্যায়িত করেছেন। প্রশ্নোক্ত পঙক্তিটিতে এ বিষয়টিই ফুটে উঠেছে।"
        },
        {
          "label": "গ",
          "question": "",
          "explanation": "‘ফেব্রুয়ারি ১৯৬৯' কবিতায় বর্ণিত জাতিগত শোষণ ও নিপীড়নের বিরুদ্ধে সাধারণ মানুষের বিদ্রোহের দিকটি উদ্দীপকে উঠে এসেছে। পাকিস্তানি শাসকগোষ্ঠী বাঙালিদের ওপর ব্যাপক নির্যাতন ও অত্যাচার চালিয়েছে। দেশজুড়ে তাদের অমানবিক অত্যাচার, হত্যা, লুণ্ঠন জনজীবনকে আতঙ্কিত করে তোলে। তবু বাঙালি তাদের অস্তিত্ব রক্ষার প্রশ্নে পাকিস্তানিদের সঙ্গে কখনো আপস করেনি। তারা সংগ্রাম করে রক্তের বিনিময়ে তাদের অধিকার ছিনিয়ে এনেছে। আলোচ্য কবিতায় এসব বিষয় চমৎকার ব্যঞ্জনায় ফুটে উঠেছে। উদ্দীপকের কবিতাংশে একটি পতাকার জন্য বাঙালির সীমাহীন রক্ত ও অশুর কথা উঠে এসেছে। বাঙালি জাতিকে দমন করতে শহর-বন্দরে জলপাই রঙের ট্যাংক দাপিয়ে বেড়াচ্ছে। কিন্তু বাঙালি জাতি কোনো কিছুর কাছেই মাথা নত করে না। তারা অন্যায়ের প্রতিবাদে সংগ্রামে ঝাঁপিয়ে পড়েছে। একইভাবে ‘ফেব্রুয়ারি ১৯৬৯' কবিতায়ও গণ-আন্দোলনের সংগ্রামী- প্রেক্ষাপট তুলে ধরা হয়েছে। কবিতাটিতে একুশের রক্তঝরা দিনগুলো - এদেশের সংগ্রামী মানুষের আত্মাহুতির মাহাত্ম্যে প্রগাঢ়তা লাভ করেছে। শুধু তা-ই নয়, পরে উনসত্তরের গণ-আন্দোলনে ভাষা-সংগ্রামের চেতনা কীভাবে প্রেরণা জুগিয়েছিল, সে দিকটিও তুলে ধরা হয়েছে আলোচ্য কবিতাটিতে। সুতরাং, ‘ফেব্রুয়ারি ১৯৬৯' কবিতায় বর্ণিত গণ-আন্দোলনের ঐতিহাসিক প্রেক্ষাপটের সঙ্গে উদ্দীপকটি সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের কবি ও 'ফেব্রুয়ারি ১৯৬৯' কবিতার কবি একই মন্ত্রে দীক্ষিত।\" মন্তব্যটির সত্যতা বিচার করো",
          "explanation": "গণ-আন্দোলনের প্রেক্ষাপট তুলে ধরায় উদ্দীপকের কবি যেন 'ফেব্রুয়ারি ১৯৬৯' কবিতার কবির মূল চেতনাকে ধারণ করে আছে। মাতৃভাষার প্রতি ভালোবাসা মানুষের একটি সহজাত প্রবৃত্তি। তৎকালীন পাকিস্তানি সরকার মাতৃভাষার অধিকার কেড়ে নিতে চাইলে বাঙালি রক্ত দিয়ে তা রক্ষা করে। ১৯৫২ সালের রক্তক্ষয়ী ভাষা আন্দোলনের পথ ধরে আসে ১৯৬৯ সালের গণ-অভ্যুত্থান। 'ফেব্রুয়ারি ১৯৬৯' কবিতার মাধ্যমে কবির মধ্যে এদেশের গণমানুষের সংগ্রামী চেতনার এই দিকটিই প্রকাশ পেয়েছে। উদ্দীপকের কবিতাংশে একটি পতাকার জন্য বাঙালির সীমাহীন রক্ত ও অশ্রুর কথা উঠে এসেছে। বাঙালি জাতিকে দমন করতে শহর-বন্দরে জলপাই রঙের ট্যাংক দাপিয়ে বেড়াচ্ছে। কিন্তু বাঙালি জাতি কোনো কিছুর কাছেই মাথা নত করে না। তারা অন্যায়ের প্রতিবাদে সংগ্রামে ঝাঁপিয়ে পড়েছে। জাতীয়তাবাদী চেতনা বুকে ধারণ করতে পেরেছিল বলেই পরবর্তী সময়ে বাঙালি জাতি' পাকিস্তানি বাহিনীর অত্যাচার ও নিপীড়ন থেকে মুক্ত হতে পেরেছিল। 'ফেব্রুয়ারি ১৯৬৯' কবিতায় বাঙালির সংগ্রামী চেতনা ও গভীর স্বদেশপ্রেম প্রতিফলিত হয়েছে। এ কবিতায় বর্বর পাকিস্তানি বাহিনীর অত্যাচার ও নিপীড়ন থেকে রেহাই পেতে এদেশের মানুষের প্রতিবাদী মনোভাবের পরিচয় ফুটে উঠেছে। এছাড়াও কবিতাটিতে উঠে এসেছে মানুষের প্রতিবাদী চেতনা কীভাবে গণজাগরণে রূপ নেয় সে দিকটি। এই গণজাগরণের পেছনে বায়ান্নর ভাষা আন্দোলন থেকে প্রাপ্ত জাতীয়তাবাদী চেতনাকে প্রেরণার উৎস হিসেবে দেখানো হয়েছে। উদ্দীপকের কবিতাংশটিতে এ বিষয়ের ইঙ্গিত রয়েছে। অর্থাৎ উদ্দীপক এবং আলোচ্য কবিতা উভয় ক্ষেত্রেই বাঙালির আত্মত্যাগের মহান স্মৃতি এবং জাতীয়তাবাদী চেতনায় উজ্জ্বীবিত হওয়ার প্রসঙ্গ এসেছে। সে বিবেচনায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "7",
      "uddipok": "জব্বার আলি একদিন স্বপ্নে খুঁজে পায় এক কামেল পীরের মাজার। বন-জঙ্গল ঘেরা ‘বাঘের মাঠ’ খ্যাত সাঞ্চাডাঙ্গা গ্রাম। এই গ্রামেই শায়িত আছেন এক কামেল পীর। স্বপ্ন ছড়িয়ে পড়ে গ্রামের ভিতর। স্থানীয় জনগণ খুঁজে পায় এক প্রাচীন পরিত্যক্ত মাজার। জঙ্গল পরিষ্কার করে রাতারাতি সেখানে টিনের ছাউনি ওঠে। চাঁদা তোলা হয় গ্রামবাসীর কাছ থেকে। পরিপাটি ও সুসজ্জিত হয় মাজার। এখানে বিভিন্ন লোক রোগ-শোকের জন্য মানত করতে আসে। এমনকি বন্ধ্যা নারীরাও ছুটে আসে সন্তান লাভের আশায়। এখানে প্রতি বছর এখন মেলা বসে। বর্তমানে মাজারের খাদেম জব্বার আলি।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "ক। মজিদের দ্বিতীয় স্ত্রীর নাম জমিলা ।"
        },
        {
          "label": "খ",
          "question": "",
          "explanation": "খ। “মনে হয় এটা খোদা তা'লার বিশেষ দেশ।”— কারণ সেখানে শস্যের চেয়ে টুপি বেশি, ধর্মের আগাছা বেশি। প্রশ্নোক্ত কথাটি মজিদ সাহেবের শস্যশূন্য ও অভাবী দেশ সম্পর্কে করা হয়েছে। সেখানে মানুষ প্রচন্ডভাবী।এই অভাবের মধ্যে তার ধর্মচর্চা করে। ঘরে খাবার না থাকলেও তারা ধর্মচর্চায় কার্পণ্য করে না। তাদের মধ্যে সবাই খোদার ভয়ে ধর্ম চর্চা করে এমন নয়। কেউ কেউ ধর্মের নামে প্রতারণা ও ভন্ডামি করে। এই প্রতারকরাই ধর্মের আগাছা সেখানে শস্য না থাকলেও টুপি আছে।"
        },
        {
          "label": "গ",
          "question": "",
          "explanation": "গ। গ্রামের সহজ-সরল মানুষের কুসংস্কারে বিশ্বাস ও পিরভক্তির দিক থেকে উদ্দীপকের সাজ্ঞাডাঙা গ্রামের সঙ্গে 'লালসালু' উপন্যাসের মহব্বতনগর গ্রামের সাদৃশ্য রয়েছে।  গ্রামের সহজ সরল সাধারণ মানুষ অশিক্ষিত, অসচেতন ধর্মবিরু বলে কুসংস্কারে বিশ্বাস করে। না বুঝে ধর্মব্যবসায়ী পীর ফকিরদের ফাঁদে পড়ে। তাদের সেই বিশ্বাসভক্তি সুযোগ নিয়ে একশ্রেণীর মানুষ স্বার্থ উদ্ধার করে। উদ্দীপাকে দেখা যায় জব্বার আলী নামে এক লোক স্বপ্নে খুঁজে পায় কামিল পীরের মাজার। বন জঙ্গল ঘেরা বাঘের মাঠ খ্যাত সাঞ্চাডাঙ্গা গ্রাম। এই গ্রামে শায়িত  আছেন এক কামিল পির। স্বপ্নের ছড়িয়ে পড়ে গ্রামের ভিতর। তদ্রূপ লালসালু উপন্যাসেও মোহব্বতনগরের  মজিদের তথাকথিত মোদাচ্ছের পিরের মাজার খুঁজে পাওয়ার সঙ্গে সাদৃশ্যপূর্ণ।গ্রামের সহজ-সরল মানুষেরা ধর্মভীরু হওয়ায় কুসংস্কারের বিশ্বাস করে। ঠিক উদ্দীপকেও তাই হয়েছে। গ্রামের লোকেরা সেই কামেল পীরের মাজারে গিয়ে রোগ শোকের জন্য মানত করে।বন্ধ্যা নারিরা সন্তান লাভের জন্য সেই মাজের ছুটে যায়।মাজারের প্রতি পীরের প্রতি তাদের এই ভক্তি ও বিশ্বাস লালসালু উপন্যাসের মহব্বতনগর গ্রামের মানুষের কুসংস্কার বিশ্বাস ও পিরভক্তির অনুরূপ।"
        },
        {
          "label": "ঘ",
          "question": "",
          "explanation": "ঘ। “উদ্দীপকের 'কামেল পিরের মাজার' ও 'লালসালু' উপন্যাসের “মোদাচ্ছের পিরের মাজার' এক এবং অভিন্ন ।”- মন্তব্যটি যথার্থ।  ধর্মভীরু অশিক্ষিত সহজ সরল মানুষ অসচেতনবশত কুসংস্কারে বিশ্বাস করে। তারা ভন্ড ধর্মব্যবসায়ীদের ধূর্ততায় প্রতারিত হয়।নিজেদের অসহায়ত্বকে তুলে ধরে তারা স্বার্থপর হীন ব্যক্তিদের কাছে ঠকে     লালসালু উপন্যাসে মোদাচ্ছের পীরের মাজার আবিষ্কার করেছে শস্যশূন্য আগাছার দেশ থেকে আসা মজিদ। সেই গ্রামের সহজ সরল মানুষের ধর্ম বিশ্বাস ও ভয়কে কাজে লাগিয়ে নিজের স্বার্থ উদ্ধার করেছে।নিজের স্বার্থকে হাসিল করার জন্য সে গ্রামবাসীদের ধর্মভীরুতাকে কাজে লাগায়। তার কথাগুলো বিশ্বাস করে নেয় গ্রামবাসীরা।ঠিক তেমনি উদ্দীপকের মাজারটিকে কেন্দ্র করে সাঞ্চাডাঙা মানুষের অনুরূপ অনুভূতি প্রকাশ পেয়েছে। মাজারে গিয়ে তারা তাদের বিভিন্ন প্রত্যাশা পূরণের জন্য মানত করেছে।লালসালু উপন্যাস ও উদ্দীপকে উভয়ে মাজাকে কেন্দ্র করে ধর্মব্যবসায় করেছে। তাদের উভয়ের উদ্দেশ্য ছিল অর্থ উপার্জন। মানুষকে বোকা বানিয়ে ধর্মকে কাজে লাগিয়ে অর্থ উপার্জন ছিল তাদের উভয়েরই মূল উদ্দেশ্য।এসব দিক বিবেচনা করে বলা যায়, প্রশ্নোক্ত মন্তব্যটি যথার্থ। লালসালু সৈয়দ ওয়ালীউল্লাহ ।"
        }
      ]
    },
    {
      "number": "8",
      "uddipok": "রিকশাচালক সাহেব আলির মেয়ে সালেহা। প্রাইমারির পর পড়া হয়নি তার। বয়স হয়তো ১২ কি ১৩। বড়ই চঞ্চলা। তিন বোনের মধ্যে সে-ই বড়। এক আত্মীয়ের মাধ্যমে একদিন বিয়ের প্রস্তাব আসে সালেহার। ছেলে থাকে বিদেশে, দালানবাড়ি, অনেক টাকার মালিক। তবে শর্ত একটা, “আপাতত মোবাইল ফোনে বিয়ে; ছেলে দেশে ফিরলে বউকে তুলে নেবে ঘরে। যতদিন না ফিরবে ততদিন বউয়ের খরচপত্র বাবদ টাকা পাঠিয়ে দেবে।” এমন প্রস্তাবে সাড়া না দেওয়ার উপায় ছিল না দরিদ্র সাহেব আলির। নিয়ম মেনে বিয়ে। তারপর কয়েক বছর পর দেশে ফিরল ছেলে। ছেলের বয়স এখন পঞ্চাশ।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "'কাঁদো নদী কাঁদো' সৈয়দ ওয়ালীউল্লাহ্ রচিত উপন্যাস এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "\"লালসালু\" উপন্যাসে মাজারের খাদেম মসজিদের দ্বিতীয় স্ত্রী হচ্ছেন জমিলা মসজিদে দ্বিতীয় স্ত্রী হিসেবে কিশোরী জমিলাকে বিয়ে করে। মজিদের প্রত্যাশা ছিল জমিলা তার সব আদেশ নির্দেশ পালন করবে তার প্রথম বিবি রহিমের মত। কিন্তু দিনে দিনে জমিলার মধ্যে বেপরোয়া ভাব প্রকাশ পেতে থাকে। কেননা সে মসজিদের ভন্ডামি ধরতে পেরেছিল।মসজিদের বিরুদ্ধে মূলত ঝামেলা নিরবে বিদ্রোহী হয়ে উঠেছে। তাই জমিলাকে \"লালসালু\" উপন্যাসের প্রতিবাদী চরিত্র বলা হয়। এই পর্যন্ত ১ পয়েন্ট"
        },
        {
          "label": "গ",
          "question": "উদ্দীপকের সালেহার সঙ্গে ‘লালসালু’ উপন্যাসের জমিলা চরিত্রের বৈসাদৃশ্য তুলে ধর।",
          "explanation": "উদ্দীপকে সালেহার সঙ্গে লালসালু উপন্যাসের জমিলা চরিত্রের বৈসাদৃশ্য হচ্ছে প্রতিবাদী ও সাহসী মনোভাব। \"লালসালু\" উপন্যাসের কেন্দ্রীয় চরিত্র মসজিদের দ্বিতীয় স্ত্রী জমিলা। মজিদ মোদ্দাচ্ছের পীরের মাজারের খাদেম বলে গ্রামের সবাই তাকে মান্য করে। তাই জমিলার মধ্যেও মসজিদ ধর্ম পালন ও স্বামীর নির্দেশ মেনে চলার মতো বিষয়গুলো আশা করেছিল। কিন্তু জমিলা অল্পদিনের মধ্যেই মসজিদের ভন্ডামি বুঝতে পারে। ফলে মসজিদ তাকে শাস্তি দিলেও সে তা না মেনে নিজের ঔদ্ধত্য  প্রকাশ করে।  উদ্দীপকে আমরা দেখতে পাই যে সালেহার বিয়ে হয় প্রবাসী একবৃদ্ধের সঙ্গে। দালান বাড়ি, অর্থ সম্পদ দেখে গরীব রিক্সা চালকের মেয়ে হয়ে বিয়ের প্রস্তাব ফিরিয়ে দেওয়া তার পক্ষে সম্ভব ছিল না। মোবাইলে বিয়ে হওয়ায় ছেলে বিদেশ থেকে আসার পর দেখা যায় তার বয়স ৫০ বছর তখন তার আর কিছুই করার থাকে না।অন্যদিকে উপন্যাসে আমরা দেখি যে জমিলার বাবা এক পীরের সাথে বিবাহ দিলে জমিলা সেই পীরের ভন্ডামি ধরে ফেলে। তখন জমিলা নিজের স্বাধীনতা রক্ষায় প্রতিবাদী ও সাহসী মনোভাব প্রদর্শন করে। আর এই দিকটিই তাদের মধ্যে বৈসাদৃশ্যপূর্ণ করে তুলেছে। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "উদ্দীপকে কেবল বৃদ্ধ হয়েও অল্প বয়সী মেয়েকে বিয়ের বিষয়টি উঠে এসেছে যাকে আলোচ্য উপন্যাসের ক্ষুদ্র সংস্করণ বলা যায় না। \"লালসালু\" উপন্যাসের মজিদ মহব্বতনগর গ্রামে এসে একটি অজ্ঞাত কবরকে মোদাচ্ছের পীরের মাজার বলে নিজের প্রভাব ও প্রতিপত্তি বিস্তার করে। সে গ্রামের মানুষের ধর্মান্ধতার সুযোগে মাজারকে কেন্দ্র করে সবার উপর কর্তৃত্ব স্থাপন করতে সক্ষম হয়। আবার সে সন্তান লাভের আশায় স্ত্রী হিসেবে অল্প বয়সী জমিলাকে দ্বিতীয় বিয়ে করে।  উদ্দীপকে আমরা দেখতে পাই বৃদ্ধ প্রবাসী টাকা-পয়সার লোভ দেখিয়ে অল্প বয়সে সালেহাকে বিয়ে করে নিজেকে না দেখে মোবাইলে বিয়ে সম্পন্ন করে দেশে ফিরলে মেয়ে তুলে নেয়া হবে এবং মাসে মাসে তার খরচ দিবে এমন কথায় সবাইকে বোকা বানায় কিন্তু ছেলে বিদেশ থেকে আসার পর দেখা যায় তার বয়স ৫০ বছর তখন আর সালেহার কিছু করার থাকে না। লালসালু উপন্যাসে মজিদ চরিত্রের ভন্ডামীর দিকটি লক্ষ্য করা যায়। সে শস্যহীন অঞ্চল থেকে মহব্বত নগর গ্রামে আসে ভাগ্য পরিবর্তনের আশায়। এখানে এসে গ্রামের মানুষের সরলতার সুযোগে মজিদ নিজের মাজারকেন্দ্রিক ব্যবসায় সাফল্য লাভ করে। সন্তান লাভের আশায় সে অল্প বয়সী জমিলাকে বিয়ে করে।উদ্দীপকের সাথে কেবল এই একটি দিকের মিল পাওয়া যায়।গ্রামীণ সমাজে নানা কুসংস্কারচ্ছন্ন দিক উপন্যাসে আলোচিত হয়েছে। যা উদ্দীপকের কোথাও চিত্রায়িত হয়নি। তাই বলা যায়, প্রতারণার দিক দিয়ে উদ্দীপকটিতে লালসালু উপন্যাসের একটি খণ্ডাংশের ইঙ্গিত রয়েছে মাত্র, যা আলোচ্য উপন্যাসে ক্ষুদ্র সংস্করণ হয়ে উঠতে পারিনি। এই পর্যন্ত ৩ পয়েন্ট"
        }
      ]
    },
    {
      "number": "9",
      "uddipok": "রোমের একচ্ছত্র অধিপতি জুলিয়াস সিজার। তাঁর সিনেটররা ব্যাপারটা মেনে নিতে পারেননি। তারা সিজারকে হত্যার ষড়যন্ত্রে লিপ্ত হন। এমনকি তাঁর ঘনিষ্ঠ বন্ধু ব্রুটাসও এই হীন চক্রান্তে যোগ দেন। সিনেটে নৃশংসভাবে নিহত হন সিজার। মৃত্যুকালে বন্ধু ব্রুটাসের হাতেও উদ্যত ছুরি দেখে বিস্মিত সিজার বলে ওঠেন, ‘ব্রুটাস, তুমিও!’",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "ওয়াটসনের সই জাল করে দিয়েছে লুসিংটন।"
        },
        {
          "label": "খ",
          "question": "",
          "explanation": "নবাবের ক্ষমতা সম্পর্কে সন্দিহান হওয়ায় ক্লাইভ প্রশ্নোত্তর উক্তিটি করেছে। সিরাজউদ্দৌলা নাটকের ক্লাইভ ও ওয়াটস নারীর ছদ্মবেশে মীরজাফরের সঙ্গে দেখা করতে আসে। কিন্তু এভাবে ছদ্মবেশে দেখা করাটাকে বিপজ্জনক মনে করে মীরজাফর। কিন্তু ক্লাইভের বিশ্বাস, নবাবের প্রধান সেনাপতি সহ প্রধান অমাত্যরা যখন ষড়যন্ত্রে লিপ্ত হয়, তখন সেই বিপজ্জনক হওয়ার ক্ষমতা নেই। এই পরিপ্রেক্ষিতেই ক্লাইভ প্রশ্নোক্ত কথাটি বলেছে।"
        },
        {
          "label": "গ",
          "question": "",
          "explanation": "উদ্দীপকের জুলিয়াস সিজার 'সিরাজউদ্দৌলা' নাটকের নবাব সিরাজ চরিত্রের সঙ্গে তুলনীয়। \"সিরাজউদ্দৌলা\" নাটকের নবাব সিরাজউদ্দৌলা একজন সাহসী দেশপ্রেমীক। কিন্তু তার কতিপীয় কাছের মানুষ ছিলেন বিশ্বাসঘাতক। তারা নিজেদের স্বার্থ হাসিলের জন্য ইংরেজদের সাথে হাত মিলায়।মির্জাফর থেকে মোহাম্মদি বেগ পর্যন্ত কতিপয়  বিশ্বাসঘাতকতার কারণে সেদিন বাংলার শেষ নবাব কে করুণ পরিণতি বরণ করতে হয়। উদ্দীপকে আমরা দেখতে পাই রোমের একচ্ছত্র অধিপতি জুলিয়াস সিজার। তার সিনেটররা ব্যাপারটা মেনে নিতে পারেনি। তারা সিরাজকে হত্যার ষড়যন্ত্রে লিপ্ত হন। এমনকি তার ঘনিষ্ঠ বন্ধু ব্রুটাসও এই হীন চক্রান্তে যোগদান করে।তার বন্ধুর যোগদান সে বিশ্বাসই করতে পারেননি। কিন্তু হীন স্বার্থ চরিতার্থ করতে গিয়ে ব্রুটাস অন্যদের সঙ্গে মিলে তার ঘনিষ্ঠ বন্ধুকে হত্যা করেন।আরে দিকটি উদ্দিপকের জুলিয়াস সিজার কে আলোচ্য নাটকের নবাব সিরাজউদ্দৌলার সাথে সাদৃশ্যপূর্ণ করে তুলেছে।"
        },
        {
          "label": "ঘ",
          "question": "",
          "explanation": "ব্রুটাসরা কেবল রোমেই নয়, এ বাংলাতেও বিচরণ করছে।\" উদ্দীপক ও সিরাজউদ্দৌলা নাটকের আলোকে উক্তিটি যথার্থ। সিরাজউদ্দৌলা নাটকের মীরজাফর ছিলেন বাংলার প্রধান সেনাপতি। তিনি নবাব সিরাজউদ্দৌলার মসনদে আহরণ ও ক্ষমতার লোভে ইংরেজদের সাথে হাত মিলান। ফলে পলাশের  প্রান্তরে তার সৈন্য বাহিনীর নিষ্ক্রিয় ভূমিকা নবাব সিরাজউদ্দৌলা পরাজয় ঘটে। পরবর্তী সময়ে মিরজাফর  ইংরেজদের সহায়তায় বাংলা মসনদে বসে সিরাজকে বন্দী করা নির্দেশ দেয়। উদ্দীপকে আমরা দেখতে পাই যে ব্রুটাস \"সিরাজউদ্দৌলা\" নাটকের মীরজাফর চরিত্রটিকে মনে করিয়ে দেয়। জুলিয়াস সিজার যখন ক্ষমতা গ্রহণ করেন এবং একচ্ছত্র আধিপত্য বিস্তার করেন। তখন তিনি কতিপয় সিনেটরের রোষের শিকার হন। এই চক্রান্তকারীদেরসঙ্গে সিজারের আপনজনও ছিল। যার মধ্যে ছিল ঘনিষ্ঠ বন্ধু ব্রুটাসও।এমন বিশ্বাসঘাতকতার দিকটি সিরাজউদ্দৌলা নাটকের মীরজাফরের মধ্যে লক্ষ্য করা যায়।সিরাজউদ্দৌলা নাটকের নবাবের বিশ্বস্ত সেনাপতি মীরজাফরসহ অন্যান্য অমাত্যগণরা  ধর্মগ্রন্থ ছুঁয়ে প্রতিজ্ঞা করেও শেষ পর্যন্ত নবাবের বিরুদ্ধে অবস্থান নেন। আর যে মোহাম্মদী বেগকে সিরাজউদ্দৌলার বাবা নিজ সন্তানের মত লালন পালন করেছিলেন। সেই চরম বিশ্বাসঘাতকের পরিচয় দিয়ে নবাবকে হত্যা করে। অনুরূপভাবে উদ্দীপকের ব্রুটাসও বিশ্বাসঘাতকতা করে সিজারের প্রতি।সুতরাং এই ঘটনার পরিপ্রেক্ষিতে বলা যায় ব্রুটাসেরা কেবল রোমেই নয়, এ বাংলাতেও বিচরণ করছে।"
        }
      ]
    },
    {
      "number": "10",
      "uddipok": "নেপাল ও গোপাল দুই ভাই। জমি নিয়ে বিরোধ তাদের দীর্ঘদিন। অনেক সালিশ-বিচার করেও কেউ তাদের বিরোধ মেটাতে পারেনি। কেউ কাউকে ছাড় দিতে নারাজ। এখন জমির ভাগ বণ্টন নিয়ে মামলা চলছে আদালতে। ছোটো ভাই নেপাল বড়ো ভাইকে শায়েস্তা করতে আব্দুল নামে এক মুসলমানের কাছে ভিটের জমির এক অংশ বিক্রি করে। আব্দুল সেখানে বাড়ি বানিয়ে স্থায়ীভাবে বসবাস শুরু করে। কোরবানির ঈদে সে নেপালের বাড়ির সামনে গোরু কোরবানি দেয়। এই ঘটনায় নেপালের মন ভেঙে যায়। কিছুদিন পর কাউকে কিছু না বলে জমি-জায়গা ফেলে সপরিবার ভারতে চলে যায় সে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "প্রশ্নটি বিতর্কিত হওয়ায় উত্তর দেওয়া হয়নি।"
        },
        {
          "label": "খ",
          "question": "",
          "explanation": "প্রশ্নটি বিতর্কিত হওয়ায় উত্তর দেওয়া হয়নি।"
        },
        {
          "label": "গ",
          "question": "",
          "explanation": "প্রশ্নটি বিতর্কিত হওয়ায় উত্তর দেওয়া হয়নি।"
        },
        {
          "label": "ঘ",
          "question": "",
          "explanation": "প্রশ্নটি বিতর্কিত হওয়ায় উত্তর দেওয়া হয়নি।"
        }
      ]
    }
  ]
}