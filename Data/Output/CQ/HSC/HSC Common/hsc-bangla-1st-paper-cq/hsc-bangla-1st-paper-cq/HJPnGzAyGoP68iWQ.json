{
  "title": "বরিশাল ক্যাডেট ২০২৪",
  "subtitle": "বাংলা (10)",
  "questions": [
    {
      "number": "1",
      "uddipok": "বাংলাদেশ একদিনে স্বাধীন হয়নি। প্রথম স্বাধীনতার বীজ বোনা হয়েছিল ভাষা আন্দোলনের মাধ্যমে। একটি জাতিকে পরাধীনতার শৃঙ্খলে আবদ্ধ করার প্রথম হাতিয়ার হলো তার নিজস্ব ভাষায় কথা বলতে না দেওয়া। এই আন্দোলন করতে গিয়ে অনেককেই কারাবরণ করতে হয়েছে।",
      "tag": "BCC 24",
      "sub_questions": [
        {
          "label": "ক",
          "question": "জনমতের বিরুদ্ধে যেতে কারী ভয় পায়?",
          "explanation": "শোষকরাও জনমতের বিরুদ্ধে যেতে ভয় পায়।"
        },
        {
          "label": "খ",
          "question": "'জীবনে আর দেখা না হতেও পারে।'- ব্যাখ্যা করো।",
          "explanation": "বঙ্গবন্ধু নিজের বেঁচে থাকা সম্পর্কে সন্দিহান হয়েই সহকর্মীদের এ কথা বলেছিলেন। বঙ্গবন্ধু ও তাঁর একজন সহযোদ্ধাকে ঢাকা থেকে ফরিদপুর জেলে স্থানান্তর করা হয়। ঢাকা থেকে জাহাজযোগে আসার সময় আরও অনেক সহকর্মীর সঙ্গে বঙ্গবন্ধুর দেখা হয়। নিজের বাঁচা-মরা নিয়ে তিনি সন্দিহান ছিলেন বলেই বিদায় নেওয়ার সময় সহকর্মীদের উদ্দেশে উক্তিটি করেছিলেন।"
        },
        {
          "label": "গ",
          "question": "উদ্দীপকে 'বায়ান্নর দিনগুলো' রচনার কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকে 'বায়ান্নর দিনগুলো' রচনার ভাষা আন্দোলনের দিকটি ফুটে উঠেছে। ১৯৫২ সালের ২১শে ফেব্রুয়ারি বাঙালি ছাত্র-জনতা বুকের রক্ত দিয়ে তাদের মাতৃভাষাকে রক্ষা করেছিল। একুশে ফেব্রুয়ারি বললেই বাঙালির স্মৃতিপটে ভেসে ওঠে 'রাষ্ট্রভাষা বাংলা চাই' লেখা প্ল্যাকার্ড হাতে নারী- পুরুষ, যুবক-বৃদ্ধের মিছিল আর রাজপথে থাকা ভাষা শহিদদের রক্তাক্ত মৃতদেহ। পাকিস্তানি শাসকগোষ্ঠী বাঙালির মাতৃভাষা বাংলাকে বাদ দিয়ে উর্দুকে একমাত্র রাষ্ট্রভাষা করার ষড়যন্ত্র করেছিল। ১৯৫২ সালে বীর বাঙালি বুকের তাজা রক্ত দিয়ে তাদের সে ষড়যন্ত্র রুখে দেয়। মূলত 'বায়ান্নর দিনগুলো' রচনায় লেখক শেখ মুজিবুর রহমান ভাষা আন্দোলনের দিনগুলোর বর্ণনা এবং তাঁর নিজস্ব উপলব্ধি ব্যক্ত করেছেন। ! উদ্দীপকে ভাষা আন্দোলনের মহান পট ক্ষুদ্র পরিসরে ফুটে উঠেছে। স্বাধীন • বাংলাদেশের বীজ মূলত ১৯৫২ সালের ভাষা আন্দোলনের মধ্য দিয়েই রোপণ করা হয়। সেদিন বাঙালি জাতি সাংস্কৃতিক শৃঙ্খল ভেঙে ফেলতে পেরেছিল বলেই ১৯৭১ সালে বাংলাদেশ স্বাধীনতা সংগ্রামেও জয়ী হতে পেরেছিল। 'বায়ান্নর দিনগুলো' রচনায়ও ভাষা আন্দোলনের গভীরতা ও তাৎপর্য ফুটে উঠেছে বঙ্গবন্ধুর নিজস্ব উপলব্ধি থেকে। তাই বলা যায়; উদ্দীপকে আলোচ্য রচনার ভাষা আন্দোলনের দিকটি ফুটে উঠেছে।"
        },
        {
          "label": "ঘ",
          "question": "\"উদ্দীপকে যে স্বাধীনতার বীজ বোনার কথা বলা হয়েছে 'বায়ান্নার দিনগুলো' রচনায় তারই ইঙ্গিত রয়েছে।\"- বিশ্লেষণ করো।",
          "explanation": "উদ্দীপকে যে স্বাধীনতার বীজ বোনার কথা বলা হয়েছে 'বায়ান্নর দিনগুলো' রচনায় বঙ্গবন্ধু সে নিশ্চয়তাকে আরও গভীরতা দিয়েছেন। 'বায়ান্নর দিনগুলো' রচনায় লেখক শেখ মুজিবুর রহমান ভাষা আন্দোলনের দিনগুলোর বর্ণনা এবং তাঁর নিজস্ব উপলব্ধি ব্যক্ত করেছেন। তিনি ভাষা শহিদদের এ আত্মত্যাগকে গভীর শ্রদ্ধার সাথে মূল্যায়ন করেছেন। তিনি অনুভব করেছেন, ভাষা আন্দোলনকে কেন্দ্র করে বাঙালির মাঝে যে জাতীয় চেতনার উন্মেষ ঘটেছে, তা একদিন তাদের জাতীয় মুক্তি এনে দেবে। কারণ, ১৯৫২ সালে ঢাকার ছাত্রদের মিছিলে গুলি চালানো হয়। ভাষা আন্দোলন বলতে আরম্ভ করে, যারা শাসন করছে তারা বাঙালির আপনজন নয়।উদ্দীপকে ভাষা আন্দোলনের তাৎপর্য তুলে ধরা হয়েছে। ১৯৫২ সালের ভাষা আন্দোলনের মধ্যে লুকিয়ে ছিল স্বাধীন বাংলাদেশের সূচনাপত্র, এই আন্দোলনই বাঙালির মনে বাঙালি জাতীয়তাবাদী চেতনার জন্ম দেয় এবং ভাষা আন্দোলনের বিজয় বাঙালিকে স্বাধীনতা আন্দোলনের অনুপ্রেরণা জোগায়। ১৯৫২ সালের ভাষা আন্দোলনই আমাদের স্বাধীনতা আন্দোলনের গোড়া পত্তন করে আমাদের মধ্যে বাঙালি জাতীয়তাবাদী চেতনার জন্ম দেয় এবং শিখিয়ে দিয়েছিল শোষণ-বঞ্চনার বিরুদ্ধে রুখে দাঁড়াতে। সেদিন যদি বাঙালি মাতৃভাষার মর্যাদা রক্ষা করতে না পারত তাহলে অধিকার আদায়ের জন্য লড়াই করাই তারা ভুলে যেত। বঙ্গঙ্গবন্ধুর 'বায়ান্নর দিনগুলো' রচনায় যেমন বিষয়টি সুস্পষ্ট তেমনি উদ্দীপকের বর্ণনাতেও এই বাস্তবতা উঠে এসেছে। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "2",
      "uddipok": "হাসু ও মায়মুনকে নিয়ে ভেসেই চলছিল জয়গুন। কিন্তু নিজের চেষ্টায় অকুল পাথরে সে কুল পায়। লজ্জা-শরম বিসর্জন দিয়ে সে ঝাঁপিয়ে পড়ে কাজে। তাকে বাঁচতে হবে। ছেলেমেয়েকে বাঁচাতে হবে। এই সংকল্প নিয়ে আকালের পাঁচ বছর সে লড়াই করে আসছে। [তথ্যসূত্র: সূর্য-দীঘল বাড়ী-আবু ইসহাক]",
      "tag": "BCC 24",
      "sub_questions": [
        {
          "label": "ক",
          "question": "কে বাঘের মতো ছিল?",
          "explanation": "মাসির ননদ বাঘের মতো ছিল।"
        },
        {
          "label": "খ",
          "question": "সোয়ামি নিতে চাইলে বৌকে আটকে রাখার আইন নেই'- ব্যাখ্যা করো।",
          "explanation": "মাসি-পিসিকে ভয় দেখিয়ে আহ্লাদিকে স্বামী জগুর কাছে পাঠানোর কৌশল হিসেবে কৈলাশ উক্তিটি করেছে। আহ্লাদি স্বামীর বাড়িতে প্রতিনিয়ত নির্যাতিত হতো। স্বামীর নির্যাতনে তার মৃত্যুর আশঙ্কায় মাসি-পিসি তাকে শ্বশুরবাড়ি না পাঠানোর সিদ্ধান্ত নেয়। স্বামী জগুর লোভ ছিল স্ত্রীর সম্পত্তির প্রতি। এ সম্পত্তির লোভে সে স্ত্রীকে ফিরে পেতে চায়। তাই সে কৈলাশকে দিয়ে মাসি-পিসিকে মামলার ভয় দেখায়। তখন মাসি-পিসিকে ভয় দেখাতে কৈলাশ প্রশ্নোক্ত উক্তিটি করে।"
        },
        {
          "label": "গ",
          "question": "উদ্দীপকে জয়গুনের সাথে 'মাসি-পিসি' গল্পের মাসি-পিসির কোন দিক দিয়ে সাদৃশ্য রয়েছে?",
          "explanation": "উদ্দীপকের জয়গুনের সাথে 'মাসি-পিসি' গল্পের মাসি-পিসির জীবিকার তাগিদে নিরলস সংগ্রাম চালিয়ে যাওয়ার দিকটি সাদৃশ্যপূর্ণ। মাসি-পিসি দুজনই বিধবা ও নিঃস্ব। জীবিকা নির্বাহের কঠিন সংগ্রাম তাদের প্রতিনিয়তই করতে হয়। নিজেদের ভরণপোষণের কিছু তারা - রোজগার করত ধান ভেনে, কাঁথা সেলাই করে, ডালের বড়ি বেচে, - হোগলা গেঁথে, শাকপাতা ফলমূল ডাঁটা কুড়িয়ে, এটা ওটা জোগাড় করে। তাছাড়া গেরস্তের বাড়তি শাকসবজি ফলমূল নিয়ে তারা সালতি বেয়ে শহরের বাজারে বেঁচে আসত। মূলত এভাবেই দুজন বিধবার শাকপাতা খুদকুঁড়ো ভোজন, বছরে দুজোড়া থান পরণের ব্যবস্থা হয়ে যেত। এর মধ্যে আহ্লাদি এলেও তাদের আন্তরিকতার অভাব হয়নি। উদ্দীপকের জয়গুন তার দুইসন্তান নিয়ে অনেকটা বাস্তুহারা জীবন পার • করছিল। কিন্তু জীবনে টিকে থাকার প্রয়োজনে সে লজ্জা-শরম বিসর্জন দিয়ে কাজে নেমে পরে। ছেলেমেয়েকে বাঁচাতে হবে। নিজে বাঁচতে হবে। এই সংকল্প নিয়েই তার সামনে এগিয়ে চলা। 'মাসি-পিসি' গল্পের মাসি- পিসির জীবনসংগ্রাম অনেকটাই উদ্দীপকের জয়গুণের সাথে সাদৃশ্যপূর্ণ। জীবিকার ব্যবস্থায় তাদের অবিরাম ছুটে চলা। তাই বলা যায়, জয়গুনের সাথে মাসি-পিসির জীবিকার লড়াই অনেকাংশেই সাদৃশ্যপূর্ণ।"
        },
        {
          "label": "ঘ",
          "question": "'সাদৃশ্য থাকলেও জয়গুন গল্পের মাসি-পিসির সমগ্র বৈশিষ্ট্য ধারণ করতে পারেনি।'- মন্তব্যটি বিশ্লেষণ করো।",
          "explanation": "পুরুষতান্ত্রিক সমাজব্যবস্থার শোষণ শাসনের দিকটি অনুপস্থিত থাকায় সাদৃশ্য থাকলেও জয়গুন মাসি-পিসির সমগ্র বৈশিষ্ট্য ধারণ করতে পারেনি। 'মাসি-পিসি' গল্পের প্রধান উপজীব্য মাসি ও পিসির কঠোর জীবন সংগ্রাম ও পুরুষতান্ত্রিক সমাজে নিজেদের অস্তিত্ব রক্ষার লড়ায়। মাসি- পিসি সর্বদা অস্তিত্ব রক্ষার জন্য সম্বলহীন ও দুর্বল অবস্থানে থেকেও প্রভাবশালীদের বিরুদ্ধে তীব্র প্রতিরোধ গড়ে তুলেছে। বিপদগ্রস্ত আহ্লাদিকে তারা আগলে রেখেছে। নারী হয়েও তারা নৌকা চালনা ও সবজির ব্যাবসা করেছে। আহ্লাদি ও নিজেদের সম্ভ্রম রক্ষায় ধারালো অস্ত্র নিয়ে প্রতিবাদমুখর হয়েছে। উদ্দীপকের জয়গুণ তার দুই সন্তানকে নিয়ে দিশাহারা। কীভাবে সে সংসার চালাবে, কীভাবে সন্তানদের বড়ো করবে। অবশেষে নিজের চেষ্টায় সে কাজ শুরু করে এবং সংসারের হাল ধরে। ধীরে ধীরে তার জীবন কিনারা খুঁজে পায়। মাসি-পিসির জীবনসংগ্রাম দুটি ধারায় প্রবাহিত ছিল। একদিকে তাদের জীবিকার জন্য লড়াই করতে হয়, অন্যদিকে তারা পুরুষশাসিত সামন্তবাদী সমাজব্যবস্থার বিরুদ্ধে তীব্র প্রতিরোধ গড়ে তোলে। তারা তাদের অস্তিত্বরক্ষার পাশাপাশি বিরূপ বিশ্ব থেকে আহ্লাদিকে রক্ষার জন্য, যে বুদ্ধিদীপ্ত ও সাহসী সংগ্রাম পরিচালনা করে সেটাই 'মাসি-পিসি' গল্পটিকে তাৎপর্যপূর্ণ করে তুলেছে। পুরুষতান্ত্রিক সমাজব্যবস্থার নেতিবাচক প্রভাব থেকে আহ্লাদিকে নিরাপদ রাখার ক্ষেত্রে অসহায় দুই বিধবার দায়িত্বশীল ও মানবিক জীবনযুদ্ধ খুবই প্রশংসনীয়। কিন্তু উদ্দীপকে কেবল জয়গুনের জীবিকার তাগিদে ছুটে চলাকে চিহ্নিত করা হয়েছে। তাই বলা যায়, সাদৃশ্য থাকলেও জয়গুন মাসি-পিসির সমগ্র বৈশিষ্ট্য ধারণ করতে পারেনি- মন্তব্যটি যথার্থ।"
        }
      ]
    },
    {
      "number": "3",
      "uddipok": "ছেলেটির মনে হয় এ গাঁয়ের কারও এমন দৃষ্টি ও কোনোদিন দেখেনি। মানুষগুরো বদলে যাচ্ছে। একদিন সবাই মিলে অবাক হয়ে শোনে গাঁয়ে শান্তি কমিটি হয়েছে। আহাদ মুন্সি চেয়ারম্যান। ছেলেটি বুখে যায় গাঁয়ের মানুষ দু ভাগ হয়ে গেছে। এক দল আলির চায়ের দোকানে এসে বসে। নিজেদের মধ্যে কথা বলতে চায়। অন্য, দল আহাদ মুন্সির দলে। মিলিটারির ক্যাম্পের পাশে ঘোরাফেরা করে। আকস্মিকভাবে ও চেঁচিয়ে ওঠে, 'যুদ্ধ, যুদ্ধ!' মানুষ যখন দুভাগ হয়ে যায় তখন তার মধ্যে দিয়ে যুদ্ধ নামের নদী বইতে থাকে। এখন থেকে ওর নাম যুদ্ধ। [তথ্যসূত্র: কাকতাড়ুয়া, সেলিনা হোসেন)",
      "tag": "BCC 24",
      "sub_questions": [
        {
          "label": "ক",
          "question": "মিলিটারি নুরুল হুদাকে কোন ভাষায় প্রশ্ন করেছিলো?",
          "explanation": "'মিলিটারি নুরুল হুদাকে ইংরেজি ভাষায় প্রশ্ন করেছিল।"
        },
        {
          "label": "খ",
          "question": "শহিদ মিনারকে কেন পাকিস্তানের শরীরের কাঁটা বলা হয়েছে?",
          "explanation": "প্রশ্নোক্ত মন্তব্যটিতে ভাষা শহিদদের স্মরণে নির্মিত শহিদ মিনার সম্পর্কে পাকিস্তানিদের দোসর প্রিনসিপ্যালের নেতিবাচক দৃষ্টিভঙ্গি প্রকাশ পেয়েছে। 'রেইনকোট' গল্পে বর্ণিত প্রিনসিপ্যাল কট্টর পাকিস্তানপন্থি। শিক্ষিত বাঙালি হওয়া সত্ত্বেও তিনি বাঙালি জাতীয়তাবাদের বিরোধিতা করেন। বাঙালির স্বাধীনতার পথ রুদ্ধ করতে তিনি পাকিস্তানি বাহিনীকে নানা রকম - পরামর্শ দেন। এরই অংশ হিসেবে, তিনি পাকিস্তানি বাহিনীকে দেশের সকল শহিদ মিনার ভেঙে ফেলার পরামর্শ দেন। তার মতে, শহিদ মিনার মুক্তিযোদ্ধাদের পাকিস্তানি বাহিনীর বিরুদ্ধে যুদ্ধ করতে উজ্জীবিত করে। তাই এগুলো পাকিস্তানের শরীরের কাঁটা।"
        },
        {
          "label": "গ",
          "question": "উদ্দীপকের আহাদ মুন্সি 'রেইনকোট' গল্পের কোন চরিত্রের সাথে সাদৃশ্যপূর্ণ ব্যাখ্যা করো।",
          "explanation": "উদ্দীপকের আহাদ মুন্সি 'রেইনকোট' গল্পের প্রিনসিপ্যাল ড. আফাজ চরিত্রের সাথে সাদৃশ্যপূর্ণ। প্রিনসিপ্যাল কট্টর পাকিস্তানপন্থি। শিক্ষিত বাঙালি হওয়া সত্ত্বেও তিনি বাঙালি জাতীয়তাবাদের বিরোধিতা করেন। এদেশের স্বাধীনতার পথ রুদ্ধ করতে তিনি পাকিস্তানি সৈন্যদের নানা রকম পরামর্শ দেন। এরই অংশ হিসেবে তিনি পাকিস্তানি বাহিনীকে দেশের সকল শহিদ মিনার ভেঙে ফেলার। পরামর্শ দেন। পাকিস্তানের জন্য দিন-রাত তিনি দোয়া-দরুদ পড়েন। সময়- অসময়ে আল্লাহের দরবারে পাকিস্তানের জন্য কান্নাকাটি করেন। উদ্দীপকের আহাদ মুন্সি একজন রাজাকার। তিনি পশ্চিম পাকিস্তানি বাহিনীকে সহায়তার জন্য গ্রামে শান্তি কমিটি গঠন করেন। এই কমিটির মধ্য দিয়েই তিনি দেশদ্রোহী কর্মকাণ্ড পরিচালনা করতো। সুতরাং আহাদ মুন্সি চরিত্রের সাথে গল্পের প্রিন্সিপাল ড. আফাজ আহমদের আদর্শগত মিল রয়েছে। তারা দুজনই পাকিস্তান রাষ্ট্রের পক্ষে অবস্থান নেয় এবং সেই লক্ষ্যে কাজ করে যায়। তাই বলা যায়, আহাদ মুন্সি ও প্রিন্সিপাল ড. আফাজ আহমদ একই আদর্শকে ধারণ করে বলে তারা সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপকের যুদ্ধ নামের ছেলেটি 'রেইনকোট' গল্পের মিন্টুদের চেতনাকে ধারণ করেছে।\" মন্তব্যটি যাচাই করো।",
          "explanation": "দেশাত্মবোধ ও মুক্তিযুদ্ধের আদর্শে বিশ্বাসী হওয়ায় উদ্দীপকের যুদ্ধ নামের ছেলেটি মিন্টুদের মতো মুক্তিযোদ্ধাদের চেতনাকে ধারণ করেছে। মন্তব্যটি যথার্থ। মিন্টু একজন বীর মুক্তিযোদ্ধা। সে গল্পকথক নুরুল হুদার শ্যালক। মুক্তিযুদ্ধ শুরু হলে মিন্টু ভারত থেকে প্রশিক্ষণ নিয়ে দেশে ফিরে আসে এবং উপর্যুপরি পাকিস্তানি মিলিটারিদের আক্রমণ করে। মিন্টু যুদ্ধে যাওয়ার আগে তার রেইনকোটটি বোন আসমার বাসায় রেখে যায়। এই রেইনকোটটি গল্পের কথক নুরুল হুদার মধ্যে সাহস ও দেশপ্রেম সঞ্চারণে অনুঘটনের ভূমিকা পালন করে। উদ্দীপকের যুদ্ধ নামের ছেলেটি একা একা বেড়ে উঠতে গিয়ে সে হয়ে ওঠে ভীষণ সাহসী। তার মধ্যে সাহসিকতা, পরোপকারিতা, দেশপ্রেম, স্বাজাত্যপ্রীতি, আত্মনির্ভরশীলতা ও আত্মসম্মানবোধসহ নানা গুণের সমাবেশ লক্ষ করা যায়। তার সাহসিকতা, দেশপ্রেম ও স্বাজাত্যপ্রীতি এবং গ্রামে রাজাকারদের তৎপরতা তাকে মুক্তিযুদ্ধে সম্পৃক্ত করে। 'রেইনকোট' গল্পটি মুক্তিযুদ্ধের সময়কার ঢাকার পরিস্থিতি নিয়ে রচিত। এখানে মিন্টু মুক্তিযোদ্ধাদের প্রতিনিধি। তাদের প্রচেষ্টাতেই নয় মাস রক্তক্ষয়ী যুদ্ধ করে দেশ স্বাধীনতা অর্জন করে। তারা নিজেদের জীবন বিপন্ন করে। যুদ্ধ করেছে বলেই দেশ ও দেশের মানুষ স্বাধীনতা অর্জন করতে পেরেছিল। উদ্দীপকের যুদ্ধ নামের ছেলেটিও মুক্তিযোদ্ধাদের চেতনাকেই ধারণ করে। গ্রামের মানুষদের অসহায় অবস্থা এবং রাজাকারদের ঘৃণিত কর্মকাণ্ড তার মধ্যে দেশাত্মবোধ জাগ্রত করে। সে নিজের মধ্যে মুক্তিযুদ্ধের চেতনা ধারণ করতে থাকে এবং যুদ্ধে সক্রিয়ভাবে অংশ নেয়। তাই বলা যায়, উদ্দীপকের ছেলেটি ও মিন্টুদের চেতনা এক ও অভিন্ন।"
        }
      ]
    },
    {
      "number": "4",
      "uddipok": "শহিদের পুণ্য রক্তে সাত কোটি বাঙালির প্রাণের আবেগ আজ পুষ্পিত সৌরভ। বাংলার নগর, বন্দর, গঞ্জ, বাষট্টি হাজার গ্রাম ধ্বংসস্তূপের থেকে সাত কোটি ফুল হয়ে ফোটে। প্রাণময় মহৎ কবিতা আর কোথাও দেখি না এর চেয়ে।",
      "tag": "MB 23,BCC 24",
      "sub_questions": [
        {
          "label": "ক",
          "question": "কৃষ্ণচূড়া কীসের প্রতীক?",
          "explanation": "কৃষ্ণচূড়া চেতনার রঙের প্রতীক।"
        },
        {
          "label": "খ",
          "question": "বিপরীত চেতনা বলতে কবি কী বোঝাতে চেয়েছেন? ব্যাখ্যা করো।",
          "explanation": "প্রশ্নোক্ত চরণটির মাধ্যমে কবি বিরুদ্ধ চেতনার আস্ফালনকে বুঝিয়েছেন। ১৯৫২ সালের ভাষা আন্দোলনের মধ্য দিয়েই মূলত বাঙালি একটি স্বতন্ত্র জাতিসত্তা হিসেবে নিজেদের অধিকার সম্পর্কে সচেতন হয়ে ওঠে। একটি আত্মমর্যাদাশীল জাতি হিসেবে বাঙালির প্রতিষ্ঠা লাভের পিছনে ভাষা আন্দোলন এবং ভাষা শহিদদের অবদান তাই অনস্বীকার্য। এ কারণে আলোচ্য কবিতাটিতে শহিদদের আত্মত্যাগের প্রতীক হিসেবে কৃষ্ণচূড়া ফুলকে বাঙালি জাতীয়তাবাদী চেতনার সাথে তুলনা করা হয়েছে। আর এ চেতনার বিরুদ্ধ শক্তিকেই কবি বিপরীত চেতনা হিসেবে আখ্যায়িত করেছেন। প্রশ্নোক্ত পঙ্ক্তিটিতে এ বিষয়টিই ফুটে উঠেছে।"
        },
        {
          "label": "গ",
          "question": "উদ্দীপকটির সাথে 'ফেব্রুয়ারি ১৯৬৯' কবিতার কোন চেতনার সাথে মিল রয়েছে? ব্যাখ্যা করো।",
          "explanation": "উদ্দীপকের সঙ্গে 'ফেব্রুয়ারি ১৯৬৯' কবিতার সংগ্রামী চেতনার মিল রয়েছে। 'ফেব্রুয়ারি ১৯৬৯' কবিতা থেকে জানা যায় ১৯৬৯ সালে বাংলার সর্বস্তরের মানুষ অপশক্তি ও দুঃশাসনের হাত থেকে দেশকে রক্ষা করার জন্য সংগ্রামী চেতনায় উজ্জীবিত হয়ে আন্দোলনে নেমেছিল। এই আন্দোলনে শাসক শ্রেণির বুলেটে বিদ্ধ হয়ে প্রাণ যায় অনেকের। কিন্তু তাতে দমে না গিয়ে সর্বস্তরের মানুষ ব্যাপক আন্দোলনে লিপ্ত হয়। যেকোনো মূল্যে তারা অধিকার ছিনিয়ে আনতে বদ্ধপরিকর হয়। মৃত্যুর মধ্য দিয়ে বেগবান আন্দোলন সফলতার দ্বারপ্রান্তে পৌছে যায় গণমানুষের সংগ্রামী চেতনায় ভর করে। উদ্দীপকে দেখা যায়, শহিদের পুণ্য রক্তে স্নাত বাঙালি ব্যাপক আন্দোলনে সম্পৃক্ত হয়। বাংলার নগর, বন্দর, এমনকি বাষট্টি হাজার গ্রাম তথা পুরো বাংলার সাত কোটি মানুষ এক একটি আন্দোলনের দুর্গে পরিণত হয়। প্রত্যেকের মনে সংগ্রামী চেতনার উন্মেষ ঘটে। শাসকের রক্তচক্ষু উপেক্ষা করে বিজয় ছিনিয়ে আনতে তারা বদ্ধপরিকর হয়। আন্দোলনে এই মানুষগুলোর উজ্জীবিত হওয়ার মূলমন্ত্র হলো সংগ্রামী চেতনা, যা শহিদের রক্তস্রোতে আরও বেগবান হয়েছে। তাই বলা যায়, উদ্দীপকের সঙ্গে 'ফেব্রুয়ারি ১৯৬৯' কবিতার একই ধরনের সংগ্রামী চেতনার উপস্থিতি লক্ষ করা যায়।"
        },
        {
          "label": "ঘ",
          "question": "\"উদ্দীপকটির কবি এবং 'ফেব্রুয়ারি ১৯৬৯' কবিতার কবির চেতনা একসূত্রে গাঁথা।\"- মন্তব্যটি যাচাই করো।",
          "explanation": "উদ্দীপকের সংগ্রামী চেতনা থেকে উৎসাহিত ভাবনা ও 'ফেব্রুয়ারি ১৯৬৯' কবিতার কবির চেতনা একসূত্রে গাঁথা।\"- মন্তব্যটি যথার্থ। 'ফেব্রুয়ারি ১৯৬৯' কবিতায় শোষকের বিরুদ্ধে জনতার সংঘবদ্ধ সংগ্রামী চেতনার প্রতিফলন লক্ষ করা যায়। কবি দেখিয়েছেন যে, জনতা একত্রিত হলে শোষকের ভিত যতই শক্ত হোক না কেন তা অচিরেই নড়বড়ে হয়ে যায়। ৬৯ সালের গণ আন্দোলন অন্তত এটা বুঝিয়েছে যে, জনগণের শক্তি অফুরন্ত, এর বেগ স্রোতঃস্বিনীর স্রোতের চেয়েও প্রবল। উদ্দীপক থেকে বাংলার মানুষের এক সর্বস্তরব্যাপী জাগরণের কথা বুঝতে পারা যায়। কিছু মানুষকে শাসকগোষ্ঠী হত্যা করলে এ আন্দোলন আরও বেগবান হয়। গ্রাম থেকে শহর সর্বত্র প্রতিবাদী মানুষের প্রতিবাদের ঢেউ বন্যার স্রোতের মতো বইতে থাকে। সাত কোটি মানুষ সংগ্রামী চেতনায় উজ্জীবিত হয়ে শাসকের দুঃশাসনের বিরুদ্ধে এক একটি দুর্গে পরিণত হয়। 'ফেব্রুয়ারি ১৯৬৯' কবিতায় কবি অন্যায়ের বিরুদ্ধে সত্যের আসন্ন জয় নিয়ে আশাবাদী। তিনি মনে করেন, যেভাবে '৫২ সালে সে চেতনার মাধ্যমে বাংলাকে রাষ্ট্রভাষা করা গেছে, ঠিক একই চেতনা '৬৯ এর গণজাগরণ শোষকের দুঃশাসন থেকে মুক্তি এনে দিবে। অন্যদিকে, উদ্দীপকে এটা স্পষ্টভাবে বোঝা যায় যে, জনতার বিজয় খুবই নিকটবর্তী হয়ে এসেছে। জনতার এই জাগরণ মূলত সংগ্রামী চেতনা থেকে উৎসারিত, যা অনেক দিনের বঞ্চনা, শোষণ ও অত্যাচার থেকে জন্ম লাভ করেছে। সুতরাং দেখা যায় যে, উদ্দীপকের আসন্ন বিজয়ভাবনা, গণজাগরণে উজ্জীবিত গণমানুষের চেতনা, অন্যায় প্রতিরোধ করতে মানুষের আত্মদানের নিভীকতা এবং সমস্ত প্রতিকূলতা ডিঙিয়ে সফলতা অর্জনের মানসিকতা প্রভৃতি বিষয়গুলোর সঙ্গে 'ফেব্রুয়ারি ১৯৬৯' কবিতার চেতনাগত মিল পরিলক্ষিত।"
        }
      ]
    },
    {
      "number": "5",
      "uddipok": "বৈশাখকে বরণ করার উৎসবে মেতেছে সবাই। কিন্তু সাহানা মনে শোকের ছায়া। তার ছেলে রাফিদ চলে গেছে অজানার দুনিয়ায়। অন্যান্যবার এ দিনটিতে রাফিদই মাকে নিয়ে বেরিয়ে পড়ত নববর্ষের উৎসবে যোগ দিতে। রাফিদহীন জীবনের সব আনন্দ নিঃশেষ হয়ে গেছে সাহানার। আজ তার কেবলি মনে হয়- 'স্মৃতিভারে আমি পড়ে আছি ভারমুক্ত সে এখানে নাই?'",
      "tag": "BCC 24",
      "sub_questions": [
        {
          "label": "ক",
          "question": "'তাহারেই পড়ে মনে' কবিতাটি কোন ছন্দে লেখা?",
          "explanation": "'তাহারেই পড়ে মনে' কবিতাটি অক্ষরবৃত্ত ছন্দে লেখা।"
        },
        {
          "label": "খ",
          "question": "'কুহেলি উত্তরী তলে মাঘের সন্ন্যাসী' বলতে কবি-কী বুঝিয়েছেন?",
          "explanation": "আলোচ্য পঙ্ক্তিটিতে কবি শীতকে কুয়াশার চাদর পরিহিত মাঘের সন্ন্যাসীরূপে কল্পনা করেছেন। শীত প্রকৃতিকে দেয় রিক্ততার রূপ। আলোচ্য কবিতাটিতে শীতের এ নিঃস্ব ও রিক্ত রূপকে বসন্তের বিপরীতে স্থাপন করা হয়েছে। প্রকৃতি বসন্তের আগমনে পুষ্পসাজে সাজলেও বিরহকাতর কবির মন জুড়ে রয়েছে শীতের রিক্ততার ছবি। শীত যেন রিক্ত সন্ন্যাসীর মতোই কুয়াশার চাদর গায়ে পত্রপুষ্পহীন দিগন্তের পথে চলে গেছে। প্রশ্নোক্ত পঙ্ক্তিটিতে সর্বগ্রাসী শীতের এ নিষ্প্রাণ রূপটিকেই তুলে ধরা হয়েছে।"
        },
        {
          "label": "গ",
          "question": "উদ্দীপকটির রাফিদ 'তাহারেই পড়ে মনে' কবিতার কোন ঋতুকে স্মরণ করিয়ে দেয়? আলোচনা করো।",
          "explanation": "জাউদ্দীপকটির রাফিদ 'তাহারেই পড়ে মনে' কবিতার বসন্ত ঋতুকে স্মরণ করিয়ে দেয়। প্রকৃতিতে বসন্ত এলেও কবির মন জুড়ে আছে শীতের রিক্ত ও বিষণ্ণ ছবি। কবির মন দুঃখ ভারাক্রান্ত। তাঁর কণ্ঠ নীরব, শীতের করুণ বিদায়কে তিনি কিছুতেই ভুলতে পারছেন না। তাই বসন্ত তাঁর মনে কোনো সাড়া জাগাতে পারছে না। বসন্ত সৌন্দর্য তাঁর কাছে অর্থহীন, মনে কোনো আবেদন জানাতে পারছে না। প্রিয়জন হারানোর বেদনায় প্রকৃতি বসন্তের আগমনে ফুলের সাজে সাজলেও কবির মন জুড়ে আছে শীতের রিক্ততার ছবি। উদ্দীপকের রাফিদ আর নেই। তাই তার মা সাহানার কাছে নববর্ষ উদ্যাপন হয়ে পড়েছে অর্থহীন। গতবার নববর্ষে রাফিদ তার সাথে থাকলেও এবার সে একা। সন্তান হারানোর বেদনা নববর্ষের আনন্দকে ম্লান করে দিয়েছে। কবিতায় স্বামীর মৃত্যুতে কবির জীবনে প্রচণ্ড শূন্যতা নেমে আসে।। তাই বসন্ত এলেও উদাসীন কবির অন্তর জুড়ে রিক্ত শীতের করুণ বিদায়ের বেদনা। তাই বলা যায়, রাফিদ 'তাহারেই পড়ে মনে' কবিতার বসন্ত ঋতুকে স্মরণ করিয়ে দেয়।"
        },
        {
          "label": "ঘ",
          "question": "\"উদ্দীপকে 'তাহারেই পড়ে মনে' কবিতার ভাবের প্রতিফলন ঘটেছে।\"- মন্তব্যটি বিশ্লেষণ করো।",
          "explanation": "উদ্দীপকে 'তাহারেই পড়ে মনে' কবিতার ভাবের প্রতিফলন ঘটেছে- মন্তব্যটি যথার্থ। 'তাহারেই পড়ে মনে' কবিতার কবি সুফিয়া কামালের স্বামীর আকস্মিক মৃত্যু ঘটে। ফলে কবির ব্যক্তিজীবন ও কাব্যসাধনার ক্ষেত্রে নেমে আসে এক দুঃসহ বিষণ্ণতা। এ কারণে বসন্তের আবেদনও তাঁর কাছে অর্থহীন মনে হয়। তাই ভক্তের শত অনুরোধেও তিনি কাব্য রচনায় মনোযোগী হতে পারেন না। উদ্দীপকে সন্তান হারানো একজন মায়ের বিষণ্ণতার কথা উঠে এসেছে। তার সন্তান যখন বেঁচে ছিল, তখন তারা একসাথে নববর্ষ উদ্যাপন করেছে কিন্তু এবার নববর্ষে এই মা একা। তার সন্তান হারানোর বেদনা নববর্ষের আনন্দকে যাতনায় পরিণত করেছে। প্রিয়জনের মৃত্যু স্বভাবতই মানুষের হৃদয়কে শোকে কাতর করে তোলে। আলোচ্য কবিতায় কবির স্বামী ও. উদ্দীপকের সাহানার সন্তান দুজনেই তাদের জীবনে ভীষণ গুরুত্বপূর্ণ মানুষ। সংগত কারণেই তাদের হারিয়ে কবি ও সাহানার হৃদয় শোকে ক্ষতবিক্ষত হয়েছে। তাদের স্বাভাবিক জীবনের ছন্দপতন ঘটেছে। বস্তুত, পরিবার-পরিজনেরাই আমাদের সবচেয়ে কাছের মানুষ। আর তাই তাদের অনাকাঙ্ক্ষিত বিদায়ে ব্যক্তি মাত্রই শোকাতুর হয়ে পড়ে। উভয় ক্ষেত্রে একই বিষয়ের প্রতিফলন ঘটেছে। তাই বলা যায়, উদ্দীপকটিতে আলোচ্য কবিতার সামগ্রিক ভাবের প্রতিফলন ঘটেছে।"
        }
      ]
    },
    {
      "number": "6",
      "uddipok": "মিজান স্যার ক্লাশে সেদিন বাঙালি জাতির অতীত ঐতিহ্য নিয়ে আলোচনা করেন। তিনি বলেন, বাঙালি জাতি সংগ্রামী চেতনা ধারণ করে অত্যাচারীদের মোকাবিলা করে আসছে। শত অত্যাচার সহ্য করলেও তারা পরাধীনতাকে মুখ বুঝে মেনে নেয়নি। বাঙালির ইতিহাস লড়াই করে টিকে থাকার ইতিহাস। যার বড়ো প্রমাণ পাকিস্তানিদের বিরুদ্ধে বিভিন্ন আন্দোলন ও মুক্তিযুদ্ধ।",
      "tag": "BCC 24",
      "sub_questions": [
        {
          "label": "ক",
          "question": "পূর্বপুরুষদের পিঠে কীসের মতো ক্ষত ছিল?",
          "explanation": "পূর্বপুরুষের পিঠে রক্তজবার মতো ক্ষত ছিল।"
        },
        {
          "label": "খ",
          "question": "`আমি কিংবদন্তির কথা বলছি' কবিতায় বেদনাসমূহ উল্লেখ করো।",
          "explanation": "'আমি কিংবদন্তির কথা বলছি' কবিতায় বাঙালির সংগ্রামের বেদনাবহুল চিত্র বর্ণিত হয়েছে। আলোচ্য কবিতায় কবি আমাদের পূর্বপুরুষের সম্পর্কে বলেছেন, পরাধীনতার কারণে তাদের উপর বারবার অমানুষিক অত্যাচার করা হয়েছে। বিদেশি শত্রুরা তাদের সাথে ক্রীতদাসের মতো আচরণ করত। বাঙালি জাতির উপর পরিচালিত অত্যাচারের চিত্র ফুটে উঠেছে 'আমি কিংবদন্তির কথা বলছি' কবিতায়।"
        },
        {
          "label": "গ",
          "question": "উদ্দীপকটি 'আমি কিংবদন্তির কথা বলছি' কবিতার কোন বিষয়ের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকটি 'আমি কিংবদন্তির কথা বলছি' কবিতার রাজনৈতিক ইতিহাসের সাথে সাদৃশ্যপূর্ণ। 'আমি কিংবদন্তির কথা বলছি' কবিতায় বাঙালির অতীত সংগ্রামের ইতিহাসের স্মৃতিচারণা করা হয়েছে। বিভিন্ন সময়ের প্রদেশের মানুষের শোষণ ও বঞ্চনার চিত্র কবিতাটিতে মূর্ত হয়েছে। নির্যাতন ও নিপীড়ন দমিয়ে রাখার প্রাণান্ত প্রচেষ্টা চলেছে এই জাতির উপর। কিন্তু পরাধীনতার শৃঙ্খলকে জাতি কোনোদিনই নির্বিবাদে মেনে নিতে পারেনি। উদ্দীপকে বাঙালিদের উপর চলে আসা দীর্ঘদিনের শোষণ ও বঞ্চনার চিত্র উপস্থাপিত হয়েছে। শত্রুর আক্রমণে আমাদের এই প্রিয় স্বদেশ বারবার ক্ষতবিক্ষত হয়েছে। শতাব্দীর পর শতাব্দী পরাধীনতার শৃঙ্খলে আবদ্ধ থেকেছি আমরা। বিদেশি শত্রুরা আমাদের সাথে ক্রীতদাসের মতো আচরণ করেছে। শত্রুরা একে একে আমাদের সকল অধিকার নস্যাৎ করতে চাইলেও তা পারেনি। যার বড়ো প্রমাণ আমাদের মহান মুক্তিযুদ্ধ ও অন্যান্য রাজনৈতিক আন্দোলন। 'আমি কিংবদন্তির কথা বলছি' কবিতাতেও এ দেশের সংগ্রামী ইতিহাস তুলে ধরা হয়েছে, যা উদ্দীপকের সাথে আলোচ্য কবিতাকে সাদৃশ্যপূর্ণ করে তোলে।"
        },
        {
          "label": "ঘ",
          "question": "'উদ্দীপকটি কবিতার সম্পূর্ণ ভাব ধারণ করেছে।'- মন্তব্যটি যাচাই করো।",
          "explanation": "বিষয়বস্তুর সীমাবদ্ধতার জন্য উদ্দীপকটি 'আমি কিংবদন্তির কথা বলছি' কবিতার সম্পূর্ণ ভাব ধারণ করতে পারেনি বলে আমি মনে করি।। 'আমি কিংবদন্তির কথা বলছি' কবিতায় কবি আবহমান বাংলার সংস্কৃতি ও ঐতিহ্যের প্রতি গুরুত্বারোপ করেছেন। এ কবিতায় কবি তাঁর বক্তব্যকে তুলে ধরতে গিয়ে এ দেশের সাংস্কৃতিক ঐতিহ্যের অনিন্দ্য অনুষঙ্গসমূহকে আশ্রয় করেছেন। এর মূলে রয়েছে কবির শিকড়সন্ধানী মনোভাব। উদ্দীপকের মিজান স্যারের বক্তব্যে বাঙালি জাতির সংগ্রামী ইতিহাস ও ঐতিহ্য উঠে এসেছে। বাঙালির অতীত পরাধীনতা আর শৃঙ্খলিত জীবনের ইতিহাস উঠে এসেছে এখানে। তবে তা বাঙালিকে বেশি দিন বয়ে বেড়াতে হয়নি। মুক্তির দুর্দমনীয় প্রচেষ্টায় বাঙালি স্বাধীনতার স্বাদ আস্বাদন করে। যার সবচেয়ে বড়ো প্রমাণ আমাদের মহান মুক্তিযুদ্ধ। 'আমি কিংবদন্তির কথা বলছি' কবিতায় উচ্চারিত হয়েছে ঐতিহ্যসচেতন শিকড়সন্ধানী মানুষের সর্বাঙ্গীণ মুক্তির দৃপ্ত ঘোষণা। প্রকৃতপক্ষে এ কবিতা রচনার প্রেক্ষাপটে আছে বাঙালি সংস্কৃতির হাজার বছরের ইতিহাস, এই জাতির সংগ্রাম, বিজয় ও মানবিক উদ্ভাসনের অনিন্দ্য অনুষঙ্গ। কবি এ কবিতায় পৌনঃপুনিকভাবে মানবমুক্তির আকাঙ্ক্ষায় সোচ্চার হন। ঐতিহ্যসচেতনতার সাথে কবি বাঙালি জাতির হাজার বছরের ইতিহাস ও ঐতিহ্যের এক নিগূঢ় বন্ধন স্থাপন করেছেন এ কবিতায়, যা আমাদের স্বাধীনতা ও মুক্তিযুদ্ধ সম্পর্কে বাস্তবভাবে ধারণা দেয়। অন্যদিকে, উদ্দীপকে সংক্ষিপ্ত পরিসরে মুক্তিযুদ্ধের অনিবার্যতা তুলে ধরা হয়েছে। তাই বলা যায়, উদ্দীপকটি আলোচ্য কবিতার সুবিস্তৃত ক্যানভাসকে ধারণ করতে পারেনি।"
        }
      ]
    },
    {
      "number": "7",
      "uddipok": "খানপুরা গ্রামের মৌলবি সাহেব সকলের প্রিয় পাত্র। শুধু ধর্মীয় ব্যাপারে নয়, সবখানেই তার পদচারণা। অসুখবিসুখে ঝাড়ফুঁক, পানিপড়া এসবের পরিবর্তে তিনি সকলকে অভিজ ডাক্তারের শরণাপন্ন হতে পরামর্শ দেন।",
      "tag": "BCC 24,MCC 23",
      "sub_questions": [
        {
          "label": "ক",
          "question": "বাহে মুলুক কোথায়?",
          "explanation": "'বাহে মুলুক' উত্তরবঙ্গে।"
        },
        {
          "label": "খ",
          "question": "মজিদ আওয়ালপুরে গেল কেন?",
          "explanation": "আওয়ালপুরের শীরের ভন্ডামির মুখোশ উন্মোচনের মাধ্যমে প্রকারান্তরে নিজের অস্তিত্ব রক্ষার প্রয়োজনে মজিদ আওয়ালপুর গেল। 'সালসালু' উপন্যাসে মজিদ যখন ধীরে ধীরে মহব্বতনগরের দণ্ডমুন্ডের কর্তা হয়ে বসেছে, সে সময়ে পার্শ্ববর্তী আওয়ালপুরে জনৈক পীরের আবির্ভাব হয়। আশপাশের বিভিন্ন গ্রাম থেকে পীরের কাছে অনেক লোকজনকে যেতে দেখে মজিদ; এমনকি মহব্বতনগরের মানুষও যায়। এসব দেখে মজিদ অস্তিত্ব সংকটে ভুগতে থাকে। নিজের মিথ্যার রাজ্যে অশনি সংকেত দেখে সে তারই প্রায় সগোত্রীয় আওয়ালপুরের পীরের ভণ্ডামির মুখোশ উন্মোচনে প্রয়াসী হয়ে আওয়ালপুরে গেল।"
        },
        {
          "label": "গ",
          "question": "মজিদ কোনো দিক দিয়ে খানপুরা গ্রামের মৌলবি সাহেবের সমকক্ষ হতে পেরেছে বি উত্তরের সপক্ষে যুক্তি দেখাও।",
          "explanation": "নীতিগত আদর্শের দিক থেকে মজিদ খানপুরা গ্রামের মৌলবি সাহেবের সমকক্ষ হতে পারেনি। 'সালসালু' উপন্যাসের মজিদ শস্যহীন জনবহুল এক অঞ্চল থেকে ভাগ্য পরিবর্তনের জন্য মহব্বতনগর গ্রামে আসে। এখানে এসে সে একটি অজ্ঞাত কবরকে মোদাচ্ছের পীরের মাজার বলে প্রতিষ্ঠিত করে। এই মাজারকে কেন্দ্র করে সে মহব্বতনগরে নিজের প্রভাব-প্রতিপত্তি বিস্তার করে। গ্রামের সহজ-সরল ও কুসংস্কারাচ্ছন্ন মানুষের বিশ্বাসকে পুঁজি করে সে তার ধর্মব্যাবসা চালিয়ে যায়। উদ্দীপকের মৌলবি সাহেব অত্যন্ত বিবেকবান এবং সমাজসচেতন ও দায়িত্ববান মানুষ। গ্রামের মানুষদের কাছে তিনি আশার আলোস্বরূপ। ধর্মীয় ব্যাপার ছাড়াও গ্রামের মানুষদের সব মূল ভাবনায় তার সফল পদচারণ। তাই তো তিনি গ্রামের মানুষদের আধুনিক চিকিৎসা গ্রহণের পরামর্শ দেন। অন্যদিকে মজিদ একজন ভন্ড, প্রতারক ধর্মব্যবসায়ী। নিজের স্বার্থের প্রয়োজনে যে গ্রামের প্রতিটি মানুষের সাথে বেইমানি করে। সুতরাং মজিদ কখনোই মৌলবি সাহেবের সমকক্ষ নয়।"
        },
        {
          "label": "ঘ",
          "question": "\"লালসালু' উপন্যাসের মজিদ যদি উদ্দীপকের খানপুরা গ্রামের মৌলবি সাহেবের মতে হতো তবে ধর্মের নামে ভণ্ডামি লোপ পেত।\" মন্তব্যটি বিশ্লেষণ করো।",
          "explanation": "খানপুরা গ্রামের মৌলবি সাহেব বিবেকবান ও আদর্শ চরিত্রের অধিকারী বিধায় আলোচ্য উক্তিটি যথার্থ। 'লালসালু' উপন্যাসে দেখা যায়, মজিদ শঠ ও প্রতারক একটি চরিত্র। মহব্বতনগর গ্রামের মানুষের ধর্মবিশ্বাসকে ব্যবহার করে একটি পরিত্যক্ত কবরকে মাজার বলে ঘোষণার মাধ্যমে সে ধর্মব্যাবসা শুরু করে। তার একমাত্র লক্ষ্য ছিল নিজের স্বার্থসিদ্ধি। আর এ কারণে যেই তার পথে বাধা সৃষ্টি করেছে, তার প্রতিই সে প্রতিশোধপরায়ণ হয়ে উঠেছে। উদ্দীপকের মৌলবি সাহেব তার গ্রামের মানুষদের জন্য নিবেদিতপ্রাণ। তিনি গ্রামের মানুষের কল্যাণেই নিজেকে সব সময় নিয়োজিত রাখেন। গ্রামের মানুষের মঙ্গল কামনা করেন বলেই তিনি অসুখ-বিসুখে ঝাড়ফুঁক, পানিপড়া এসবের পরিবর্তে সকলকে অভিজ্ঞ ডাক্তারের শরণাপন্ন হতে পরামর্শ দেন। 'লালসালু' উপন্যাসে মজিদ ধর্মের লেবাস পরে, ধর্মের দোহাই দিয়ে মাজার ব্যাবসা শুরু করে। গ্রামের অশিক্ষিত, ধর্মান্ধ মানুষদের পরকালীন কল্যাণের কথা বলে মাজারে অর্থদানে উদ্বুদ্ধ করে। এর মধ্য দিয়ে মজিদ তার আখের গুছিয়ে নেয়। মজিদ যদি খানপুরা গ্রামের মৌলবি সাহেবের মতো বিবেকবান ও নীতিবান মানুষ হতো, তাহলে সে মহব্বতনগর গ্রামের সহজ- সরল মানুষদের সাথে এত অন্যায় করতে পারত না। গ্রামের মানুষদের সঠিক পথের দিশা দেখাত। আর সমাজ থেকেও ধর্মের নামে ব্যাবসা লোপ পেত। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "8",
      "uddipok": "মধ্যযুগে বাংলার মুসলিম নারীসমাজ অনেকটাই পিছিয়ে ছিল। শিক্ষা গ্রহণের সুযোগ তো তারা পেতই না বরং চার দেয়ালে বন্দি জীবন কাটাতে হতো। ধর্মের নামে অধর্মের বেসাতি চালানো হতো তাদের উপর। পুরুষতান্ত্রিক সমাজে সর্বদাই নারীরা ছিল অবহেলার পাত্র। নিতান্তই হুকুম পালন ও ঘরকন্যা ছাড়া তাদের আর কোনো অধিকার ছিলনা।",
      "tag": "JB 23,BCC 24",
      "sub_questions": [
        {
          "label": "ক",
          "question": "",
          "explanation": "খালেক ব্যাপারীর দ্বিতীয় স্ত্রীর নাম তানু বিবি।"
        },
        {
          "label": "খ",
          "question": "",
          "explanation": "শস্যের চেয়ে টুপি বেশী, ধর্মের আগাছা বেশী।’ ‘লালসালু’ উপন্যাসে এই বক্তব্যের মধ্যেই প্রকাশ পায় বেশির ভাগ বাঙালির ধর্মীয় জ্ঞানের অজ্ঞতা, ধর্মভীরুতা ও ধর্মীয় গোঁড়ামির চিত্র। ধর্মভীরু মানুষকে কাজে লাগিয়ে নিজ স্বার্থ হাসিল করার প্রকৃষ্ট উদাহরণ সৈয়দ ওয়ালীউল্লাহর এই উপন্যাস। একদিকে কুসংস্কারাচ্ছন্ন ধর্মভীরু শোষিত দরিদ্র মানুষ; অন্যদিকে প্রতারক, ধর্মব্যবসায়ী ও শোষক মাতবর-ভূস্বামী।"
        },
        {
          "label": "গ",
          "question": "",
          "explanation": "'লালসালু' উপন্যাসের রহিমা উদ্দীপকে উল্লিখিত মুসলিম নারী সমাজেরই প্রতিনিধিত্ব করে।   রহিমা মজিদের প্রথম স্ত্রী। শক্তিমত্তা তার বাইরের রূপ কিন্তু প্রকৃতপক্ষে ঠান্ডা ও ভীতু প্রকৃতির মেয়ে। স্বল্পভাষী ও মজিদের একান্ত অনুগত। গ্রামের লোকেরা তারই অন্যতম সংস্করণ। রহিমা এই গ্রামের মেয়ে। ছোটবেলায় নাকে নোলক পরে হলদে শাড়ি পেঁচিয়ে পরে ছুটোছুটি করত যা সবার মনে আছে। রহিমা বারো বছর মজিদের সাথে সংসার করেছে। মজিদের প্রতি রহিমার আনুগত্য ধ্রুবতারার মতো অনড়, বিশ্বাস পর্বতের মতো অটল। সে মজিদের ঘরের খুঁটি। রহিমা সত্যি সে লম্বা-চওড়া মানুষ।এ চির চেনা বাঙালি নারী- দৈহিক শক্তিমত্তায় সে যতই প্রবল হোক না কেন, স্বামীর প্রতি ভক্তি তার প্রবল, স্বামীর কথা অক্ষরে অক্ষরে সে মেনে চলে। সে নম্ৰ ও বিনীত। এ রকম এক নারীরই প্রয়োজন ছিল মজিদের, যে তার সংসার আগলে রাখবে। কঠিন হাতে সামাল দেবে সংসার, কিন্তু স্বামীর সামনে থাকবে সদা নতমস্তকে, বিনীতা, আনুগতা। মজিদের জন্য রহিমাই আদর্শ স্ত্রী। কিন্তু উদ্দীপকের সে সমাজে মুসলিম নারীরা পিছিয়ে ছিল। তাদের মধ্যে শিক্ষা গ্রহগুলো আগ্রহ থাকলেও তারা শিক্ষা গ্রহণ করতে পারত না কারণ পুরুষতান্ত্রিক সমাজের কারণে তাদের অনেক বাধা এর সম্মুখীন হতে হতো।"
        },
        {
          "label": "ঘ",
          "question": "",
          "explanation": "পুরুষতান্ত্রিক সমাজে নারীরা সর্বদাই অবহেলার পাত্র।”   পুরুষতান্ত্রিক সমাজের বাস্তবতা এমন যে নারীর ক্ষেত্রে সবচেয়ে নাজুক, দুর্বল এবং গ্লানির জায়গা হচ্ছে তার যৌনতা এবং যৌন অঙ্গ-প্রত্যঙ্গ । অতএব, নারীকে সবচেয়ে নির্মমভাবে আঘাত করার উপায় হচ্ছে যৌন নিপীড়ন। বেশিরভাগ রক্ষণশীল সমাজ, পশ্চাৎপদ ও ধর্মীয় দৃষ্টিভঙ্গি অনুযায়ী নারীর উপর যৌন-নিপীড়ন যার দ্বারাই সংঘটিত হোক এর মুখ্য গ্লানি হচ্ছে আক্রান্ত নারীর। পশ্চাৎপদ সমাজে এই গ্লানি বা ‘কলঙ্ক’ এমন এক গ্লানি যা কোনো কিছু দ্বারাই মোচনীয় নয়। যে সমাজ যত পশ্চাৎপদ সে সমাজে এই মনোভাব তত গভীরভাবে প্রোথিত হয়ে আছে। আমরা লালসালু উপন্যাসও দেখতে পাই সেখানে মজিদ তার স্ত্রী রহিমাকে অনেক অবহেলা করে। তখনকার সময় ছিল নারী ও পুরুষের সমান অধিকার না পাওয়ার সমান। সে সময় নারীদের উপর নানা ধরনের নির্যাতন এবং অত্যাচার করা হতো এই পুরুষতান্ত্রিক সমাজে নারীদেরকে অবহেলিত মনে করা হতো ঠিক তেমনি লালসালে উপন্যাসে মুজিব এবং খালেদ বেপারী উভয়ের মধ্যে এরকম একটা চরিত্র ফুটে তারা তাদের স্ত্রীর সাথে অবহেলা অত্যাচার করে। এবং উদ্দীপকে আমরা দেখতে পারি মুসলিম সমাজে একসময় নারীদের প্রতি অত্যাচার নির্যাতন করা হতো পুরুষতান্ত্রিক সমাজ কর্তৃক তাদেরকে অবহেলিত মনে করা হতো। কিন্তু ইতিহাস সাক্ষ্য দেয় যে নারী ও পুরুষের সমান অধিকার রয়েছে আজ পর্যন্ত পৃথিবীতে যত অসাধ্য সাধন হয়েছে সেখানে পুরুষের যতটা অবদান ছিল নারীর ঠিক ততটাই অবদান ছিল এই ক্ষেত্রে নারী ও পুরুষকে কোনভাবেই আলাদা করা যায় না শুধুমাত্র শারীরিক সক্ষমতা দিক থেকে তাদেরকে আলাদা করা মোটেও ঠিক নয়।   কিন্তু আমাদের সমাজটা হচ্ছে পুরুষতান্ত্রিক সেখানে নারীকে সম্মান দেওয়া তো দূরের কথা উল্টা নারীর অবহেলিত করা হয় যে যুগের পর থেকে ধরে এসেছে। এখানে নারীদেরকে গৃহবন্দী করে রাখা হয় এবং তাদেরকে অসম্মান এবং অবহেলা করা হয়। যে বিষয়টি আমরা উদ্দীপক এবং পাশাপাশি লালসালের মধ্যেও খানিকটা লক্ষ্য করি।"
        }
      ]
    },
    {
      "number": "9",
      "uddipok": "এই পবিত্র বাংলাদেশ বাঙালির আমাদের দিয়া প্রহারেণ ধনঞ্জয় তাড়াব আমরা, করি না ভয় যত পরদেশি দস্যু ডাকাত রামাদের গামাদের বাংলা বাঙালির হোক; বাংলার জয় হোক বাঙালির জয় হোক।",
      "tag": "MB 24,BCC 24",
      "sub_questions": [
        {
          "label": "ক",
          "question": "মিরজাফরের মনোবাসনা কী ছিল?",
          "explanation": "ক) মিরজাফরের নবাব হওয়ার মনোবাসনা ছিল।"
        },
        {
          "label": "খ",
          "question": "ইংরেজরা ডাচ ও ফরাসিদের সাহায্য চেয়েছিল কেন? ব্যাখ্যা কর।",
          "explanation": "খ)ইংরেজরা ডাচ ও ফরাসিদের সাহায্য চেয়েছিল যুদ্ধে জয় লাভের জন্য। নবাব যখন ফোর্ট উইলিয়াম দুর্গে আক্রমণ করেন তখন ইংরেজদের কাছে পর্যাপ্ত সৈনিক ছিল না। এ কারণে যুদ্ধে টিকে থাকার জন্য তারা ডাচ ও ফরাসিদের কাছ থেকে সৈন্য সাহায্য চেয়েছিল।"
        },
        {
          "label": "গ",
          "question": "উদ্দীপকের পরদেশি দস্যু ডাকাত 'সিরাজউদ্দৌলা' নাটকে যাদের উন্মোচন করে তাদের পরিচয় তুলে ধর।",
          "explanation": ""
        },
        {
          "label": "ঘ",
          "question": "উদ্দীপকে বর্ণিত বাংলার জয় সম্ভব হয়নি মূলত 'সিরাজউদ্দৌলা' নাটকের সিরাজের বিচক্ষণতার অভাবে\"-উক্তিটির যথার্থতা বিচার কর।",
          "explanation": ""
        }
      ]
    },
    {
      "number": "10",
      "uddipok": "১৯৭১ সালে বাংলাদেশের স্বাধীনতা যুদ্ধের সময় এ দেশের কিছু স্বার্থন্বেষী মানুষ পাকিস্তানি হানাদার বাহিনীর সাথে যোগ দিয়ে দেশের প্রচুর ক্ষয়ক্ষতি করেছে। তাদের একজন রজত চৌধুরী। মানবতাবিরোধী অপরাধে তার বিরুদ্ধে মামলা হয়। মামলার সাক্ষী কাসেম আলী বলেন, এই রজত চৌধুরী পাকিস্তানি হানাদার বাহিনীকে তাদের গ্রামে আনে এবং সে তার ভাইকে গুলি করে হত্যা করে।",
      "tag": "BCC 24",
      "sub_questions": [
        {
          "label": "ক",
          "question": "সিরাজউদ্দৌলার হত্যাকারীর নাম কী?",
          "explanation": "সিরাজউদ্দৌলার হত্যাকারীর নাম মোহাম্মদি বেগ।"
        },
        {
          "label": "খ",
          "question": "'ঘরের লোক অবিশ্বাসী হলে বাইরের লোকের পক্ষে সবই সম্ভব' বলতে কী বোঝানো হয়েছে?",
          "explanation": "প্রশ্নোক্ত মন্তব্যটি দ্বারা নবাব সিরাজউদ্দৌলার অমাত্যবর্গের বিশ্বাসঘাতকতার দিকটি বোঝানো হয়েছে। ইংরেজদের সঙ্গে যুদ্ধে রাজ অমাত্যগণ নবাব সিরাজউদ্দৌলার কর্তৃত্ব রক্ষায় জীবন উৎসর্গ করবেন বলে পবিত্র গ্রন্থ নিয়ে শপথ করেছিলেন। কিন্তু নবাবকে পরাজিত করতে গোপনে অনেকেই ষড়যন্ত্র করেছিলেন ইংরেজদের সাথে, যা তাদের কর্মকাণ্ডে প্রকাশ পেয়েছে। অমাত্যবর্গের এই বিশ্বাসঘাতকতার দিকটিই প্রশ্নোক্ত মন্তব্যে প্রকাশ পেয়েছে।"
        },
        {
          "label": "গ",
          "question": "উদ্দীপকের রজত চৌধুরী 'সিরাজউদ্দৌলা' নাটকের কোন চরিত্রের সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের রজত চৌধুরী 'সিরাজউদ্দৌলা' নাটকের মিরজাফর চরিত্রের সাথে সাদৃশ্যপূর্ণ। 'সিরাজউদ্দৌলা' নাটকের মিরজাফর চরিত্রটি বাংলার ইতিহাসে বিশ্বাসঘাতকতার প্রতীক। নবাবের কাছে বারবার ক্ষমা লাভ সত্ত্বেও তার চারিত্রিক কোনো পরিবর্তন হয়নি বরং পলাশির যুদ্ধে সিরাজউদ্দৌলার পতনকে নিশ্চিত করার জন্য অধীন সৈনিকদের সক্রিয় ভূমিকা পালনে বিরত রেখেছে সে। উদ্দীপকে ১৯৭১ সালের মুক্তিযুদ্ধে এদেশেরই কিছু স্বার্থসন্ধানী মানুষ নিজেদের স্বার্থের প্রয়োজনে পশ্চিম পাকিস্তানিদের হয়ে কাজ করে। রজত চৌধুরী এমনই একজন রাজাকার। মুক্তিযুদ্ধের সময় সে পাকিস্তানিদের বিভিন্নভাবে সহায়তা করে। তার সহায়তায় গ্রামে মিলিটারিরা আক্রমণ চালায়। মূলত সে নিজের স্বার্থে দেশ ও দেশের মানুষের সাথে বিশ্বাসঘাতকতা করে। বিশ্বাসঘাতকতার বিষয়টি 'সিরাজউদ্দৌলা' নাটকের মিরজাফর চরিত্রের মধ্যেও সুস্পষ্ট। তার বিশ্বাসঘাতকতার জন্য বাংলা দুই শত বছরের জন্য স্বাধীনতা হারায়। তাই বলা যায়, দেশ ও দেশের মানুষের সাথে বিশ্বাসঘাতকতার দিক থেকে রজত চৌধুরী ও মিরজাফর চরিত্র দুটি সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপকের রজত চৌধুরী ও 'সিরাজউদ্দৌলা' নাটকের মিরজাফর চরিত্র যেন একই সূত্র গাঁথা।\"- উক্তিটি ব্যাখ্যা করো।",
          "explanation": "স্বার্থসন্ধানী চিন্তাচেতনা থেকে দেশদ্রোহী মানসিকতার জন্য রজত চৌধুরী ও মিরজাফর একই সূত্রে গাঁথা। মিরজাফর আলি খান পারস্য (ইরান) থেকে নিঃস্ব অবস্থায় ভারতবর্ষে আসেন। উচ্চ বংশীয় যুবক হওয়ায় নবাব আলিবর্দি খান তাকে আশ্রয় দেন এবং স্নেহ করেন। পরবর্তী সময়ে বৈমাত্রেয় ভগ্নি শাহ খানমের সঙ্গে মিরজাফরের বিয়ে দেন এবং তাঁকে সরকারের উচ্চ পদে নিযুক্ত করেন। তিনি কূটকৌশল ও চাতুর্যের মাধ্যমে নবাবের প্রিয় পাত্র হলেও তার মেধা, বুদ্ধি ও কৌশলের মূলে ছিল ক্ষমতা লিপ্সা। ফলে আলিবর্দিকে হত্যা করার ষড়যন্ত্র থেকে নবাব সিরাজউদ্দৌলার পতনের মূল নায়ক ছিল তিনি। উদ্দীপকের রজত চৌধুরী ছিলেন একজন কুখ্যাত রাজাকার। মুক্তিযুদ্ধের সময় নিজের স্বার্থরক্ষার জন্য সে দেশ ও দেশের মানুষের স্বার্থ জলাঞ্জলি দিয়ে পাকিস্তানিদের হয়ে কাজ করে। তার দিকনির্দেশনায় পাকিস্তানি বাহিনি তাদের গ্রামে হত্যাযজ্ঞ চালায়। 'সিরাজউদ্দৌলা' নাটকে মিরজাফরের ব্যক্তিস্বার্থের জন্য বাংলা স্বাধীনতা হারায়। নিজের স্বার্থ ও ক্ষমতালিপ্সার জন্য সে নিজ দেশের সাথে বিশ্বাসঘাতকতা করে। একইভাবে উদ্দীপকের রজত চৌধুরীও নিজের স্বার্থরক্ষার জন্য দেশ ও দেশের মানুষের বিরুদ্ধে পাকিস্তানি হানাদার বাহিনীর হয়ে কাজ করে। বিশ্বাসঘাতকতা স্বার্থান্বেষী ও কপটতার দিক হতে মিরজাফর ও রজত চৌধুরী একই সূত্রে গাঁথা। সুতরাং বলা যায় যে, প্রশ্নোক্ত উক্তিটি যথার্থ।"
        }
      ]
    }
  ]
}