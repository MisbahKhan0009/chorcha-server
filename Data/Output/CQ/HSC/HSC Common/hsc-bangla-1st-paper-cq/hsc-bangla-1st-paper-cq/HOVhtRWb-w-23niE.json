{
  "title": "রাজউক উত্তরা কলেজ ২০২৫",
  "subtitle": "(11)",
  "questions": [
    {
      "number": "1",
      "uddipok": "সাজিদ এবং আসিফ দুজনই বিশ্ববিদ্যালয় পড়া সমাপ্ত করে কর্মে যোগদান করেছে। সাজিদ কিছুটা পরনির্ভরশীল। অতিরিক্ত বিনয় ও তোষামোদ করে সে অন্যের মন জুগিয়ে চলে, কিন্তু কাজ শেখার প্রতি তার কোনো আগ্রহ নেই। অপরদিকে আসিফ সব কাজ অত্যন্ত গুরুত্ব দিয়ে করে। কাজ শেখার প্রতি তার অনেক আগ্রহ। দৃঢ়তা ও কর্মনিষ্ঠার গুণে সে স্বাবলম্বী হয়ে ওঠে। অপরদিকে পরনির্ভরশীল সাজিদের গ্রহণযোগ্যতা ক্রমশই কমতে থাকে।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "'কুর্নিশ' শব্দের অর্থ অভিবাদন।"
        },
        {
          "label": "খ",
          "question": "",
          "explanation": "সমস্ত অন্যায়-অবিচারের বিরুদ্ধে অভিশাপ হয়ে আবির্ভূত হয়েছেন বলেই কবি নিজেকে 'অভিশাপ-রথের সারথি' বলে অভিহিত করেছেন। কবি পুরাতন-জীর্ণ সমাজ ঢেলে সাজাতে চান। কিন্তু সমাজের নিয়ম পালটাতে গেলে বাধার সম্মুখীন হতে হয়, সমাজরক্ষকদের আক্রমণের শিকার হতে হয়। কবি এসব অন্যায়ের বিরুদ্ধে সোচ্চার। তিনি তাদের অন্যায়কে অভিশাপ হয়ে ধ্বংস করতে চান। তাই তিনি নিজেকে 'অভিশাপ-রথের সারথি' বলে অভিহিত করেছেন।"
        },
        {
          "label": "গ",
          "question": "",
          "explanation": "উদ্দীপকের ফাহিমের মধ্যে 'আমার পথ' প্রবন্ধের পরাবলম্বনের এবং নিজের সত্যকে অস্বীকার করার দিকটি ফুটে উঠেছে। 'আমার পথ' প্রবন্ধে প্রাবন্ধিক পরাবলম্বনকেই সবচেয়ে বড়ো দাসত্ব বলেছেন। কেননা পরাবলম্বনের ফলেই মানুষ আপন শক্তি ও সামর্থ্যকে বুঝতে পারে না। তাই লেখক আমাদের পরাবলম্বনের মনোভাব ছেড়ে আত্মনির্ভরশীল হতে বলেছেন। এ ক্ষেত্রে তিনি গান্ধীজির কথা বলেছেন, যিনি মানুষকে নিজের প্রতি অটুট বিশ্বাস রাখতে শিখিয়েছেন। উদ্দীপকের ফাহিম ছাত্রজীবন থেকেই পরনির্ভরশীল। সে নিজের কাজ অন্যকে দিয়ে করিয়ে নেওয়ার চেষ্টা করত। এ পরাবলম্বন সে কর্মজীবনে এসেও ছাড়াতে পারেনি। মিথ্যা বিনয় ও তোষামোদের কারণে অফিসের লোকদের কাছে ও তার গ্রহণযোগ্যতা কমে যায়। 'আমার পথ' প্রবন্ধেও প্রাবন্ধিক দেখিয়েছেন যারা নিজেকে চেনার মাধ্যমে আত্মবিশ্বাসী হতে পারেনি তারাই সবচেয়ে বড়ো দাসত্বের মধ্যে রয়েছে। তারা পরাবলম্বনেই বিশ্বাসী। তাই বলা' যায়, উদ্দীপকের ফাহিমের মধ্যে 'আমার পথ' প্রবন্ধের পরাবলম্বন এবং নিজের সত্যকে প্রকাশ না করার দিকটি ফুটে উঠেছে।"
        },
        {
          "label": "ঘ",
          "question": "",
          "explanation": "'আমার পথ' প্রবন্ধের লেখকের প্রত্যাশা রহমান সাহেবের মধ্য দিয়ে পূরণ হয়েছে বলে প্রশ্নোক্ত মন্তব্যটিকে যথার্থ বলা যায়। 'আমার পথ' প্রবন্ধে কাজী নজরুল ইসলাম আত্মবিশ্বাসী মানুষের ক্ষমতার কথা বলেছেন। তিনি প্রত্যাশা করেছেন আত্মবিশ্বাসে বলীয়ান ব্যক্তিত্বকে। মানুষ যদি নিজের উপর বিশ্বাস রাখতে পারে তাহলে সে সব কাজেই সফল হতে পারে। উদ্দীপকের রহমান সাহেব কর্মজীবনে সফলতা লাভের পিছনে যে সত্য আবিষ্কার করেছেন তা হলো সততা, আত্মবিশ্বাস ও দৃঢ়তা। তিনি অন্যের ভরসায় নিজের জীবন পরিচালনা করেন না। তিনি জানেন এ পথে জীবনে সাফল্য আসে না। তাই তিনি সততার সাথে কাজ করে সকলের প্রিয় ব্যক্তিত্ব হয়ে উঠেছেন। 'আমার পথ' প্রবন্ধে প্রাবন্ধিক মনে করেন, পরাবলম্বনতা মানুষের সঞ্জীবনী শক্তি ও আত্মশক্তি ক্রমান্বয়ে বিনষ্ট করে দেয়। নিজস্ব শক্তি ও যোগ্যতাকে কাজে লাগিয়েই অর্জন করা যায় সফলতা। লেখকের মতে, পরনির্ভরশীল হয়ে অন্যের দয়া-দাক্ষিণ্যে বেঁচে থাকার মধ্যে কোনো কৃতিত্ব নেই। পরনির্ভরশীলতা দূর করে নিজের উপর অটুট বিশ্বাস রাখলে, তবেই মানুষ জীবনে সাফল্য পাবে। উদ্দীপকের রহমান সাহেবের মধ্যেও এ বিষয়গুলো দেখা যায়। তিনি পরনির্ভরশীল না হয়ে আত্মশক্তিতে বলীয়ান হয়েছেন এবং জীবনে সফলতা পেয়েছেন। তাই বলা যায়, রহমান সাহেব 'আমার পথ' প্রবন্ধের লেখকেরই প্রতিনিধি চরিত্র।"
        }
      ]
    },
    {
      "number": "2",
      "uddipok": "'ধলেশ্বরী নদীর তীরে পিসিদের গ্রাম, তাঁর দেওরের মেয়ে, অভাগার সাথে তার বিবাহের ছিল ঠিকঠাক। লগ্ন শুভ, নিশ্চিত প্রমাণ পাওয়া গেল- সেই লগ্নে এসেছি পালিয়ে। মেয়েটা তো রক্ষে পেলে, আমি তথৈবচ। 'ঘরেতে এলো না সে তো, মনে তার নিত্য আসা-যাওয়া পরনে ঢাকাই শাড়ি, কপালে সিঁদুর।'",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "'অপরিচিতা' গল্পের মামা অনুপমের চেয়ে ছয় বছরের বড়ো।"
        },
        {
          "label": "খ",
          "question": "",
          "explanation": "অনুপমের মামাকে উদ্দেশ করে শম্ভুনাথ সেন প্রশ্নোক্ত উক্তিটি করেছিলেন। বরপক্ষ মেয়ের গহনা যাচাই করতে চাওয়ায় শম্ভুনাথ সেন খুব অপমান বোধ করেন। আর এ ব্যাপারে বর নিশ্চুপ থাকায় তিনি খুব অবাক হয়ে যান। তিনি সিদ্ধান্ত নিয়ে ফেলেন যারা তাকে বিশ্বাস করেন না, তাদের হাতে মেয়ে তুলে দেবেন না। তাই বিয়ের আসরে যাওয়ার পরিবর্তে তিনি পাত্রপক্ষকে খাইয়ে দেন। খাওয়া শেষ হলে তিনি বরপক্ষকে বিদায় দেওয়া প্রসঙ্গে উক্তিটি করেন। এটা শম্ভুনাথের সংক্ষুব্ধ মনের ভদ্রোচিত প্রকাশ।"
        },
        {
          "label": "গ",
          "question": "",
          "explanation": "অনুপমের কল্পনার অপরিচিতা পরবর্তীকালে নতুন জীবন শুরু না করলেও উদ্দীপকের মেয়েটি নতুন জীবন শুরু করেছিল। 'অপরিচিতা' গল্পের কল্যাণী ব্যক্তিত্বসম্পন্ন নারী। অনুপমের সঙ্গে বিয়ে ভেঙে গেলে সে পিতার যৌক্তিক মতামতকে সম্মান জানিয়েছে। পরবর্তী সময়ে সে নারীশিক্ষাকে ব্রত হিসেবে গ্রহণ করে। শুধু তা-ই নয়, গল্পের শেষে আমরা দেখতে পাই, অনুপমের অনুরোধ ও মিনতিতে শম্ভুনাথের হৃদয় নরম হলেও বিয়ে না করার সিদ্ধান্তে অটল থাকে কল্যাণী। উদ্দীপকের কবিতাংশের বক্তা কোনো এক কারণে বিয়ের লগ্নেই পালিয়ে আসতে বাধ্য হন। কিন্তু বিয়ে না করে পালিয়ে এলেও তিনি তাকে মন থেকে মুছে ফেলতে পারেননি। কবির কল্পনার সেই নারী এখন অন্য কারো ঘরনি হয়ে সুখে সংসার করছে। কবির অন্তর্দৃষ্টিতে তার পরনে ঢাকাই শাড়ি আর কপালে টকটকে লাল সিঁদুর। পক্ষান্তরে, 'অপরিচিতা' গল্পের কল্যাণী বিয়ে ভেঙে যাওয়ার পর নারীশিক্ষাকেই পণ হিসেবে গ্রহণ করেছে। অর্থাৎ অপ্রত্যাশিতভাবে বিয়ে ভেঙে যাওয়ার দিক থেকে কল্যাণীর সঙ্গে উদ্দীপকের কবিতাংশের কবির কল্পিত নারীর মিল থাকলেও ঘটনার পরবর্তী বাস্তবতায় তাদের অবস্থানগত পার্থক্য দেখা যায়।"
        },
        {
          "label": "ঘ",
          "question": "",
          "explanation": "উদ্দীপকে যৌতুকপ্রথার বিরুদ্ধে প্রতিবাদ এবং দেশসেবায় ঝন্দ্ব ব্যক্তিত্বের জাগরণের বহিঃপ্রকাশ না ঘটায় উদ্দীপকটি 'অপরিচিতা' গল্পের সমগ্র ভাব ধারণ করেনি। 'অপরিচিতা' গল্পে মনস্তাপে ভেঙে পড়া এক ব্যক্তিত্বহীন যুবক অনুপমের স্বীকারোক্তির গল্প বিবৃত হয়েছে। গল্পে অনুপমের কল্যাণীকে না পাওয়ার বেদনা উপস্থাপিত হলেও সেই সাথে শক্তিশালীভাবে উঠে এসেছে তৎকালীন সমাজে প্রচলিত যৌতুকপ্রথা এবং এর বিরুদ্ধে কল্যাণীর বাবার বলিষ্ঠ প্রতিবাদ। পরবর্তীকালে কল্যাণীর বিয়ে না করে দেশসেবার ব্রত গ্রহণ করার মাধ্যমে গল্পে নারীজাগরণের ইঙ্গিতও দেওয়া হয়েছে। উদ্দীপকে ধলেশ্বরী নদীর তীরে পিসিদের গ্রামে তার দেওরের মেয়ের সাথে একটি ছেলের বিয়ের আয়োজন করা হয়। কিন্তু ছেলেটি কোনো অজানা কারণে বিয়ের আসর থেকে পালিয়ে যায়। বিয়ে না হলেও মেয়েটি তার মনের মধ্যে সর্বক্ষণ বিচরণ করে। সে কিছুতেই মেয়েটিকে ভুলতে পারে না। 'অপরিচিতা' গল্পে অনুপমের সাথে কল্যাণীর বিয়ে না হওয়ার ঘটনাটির সাথে উদ্দীপকের ঘটনার সাদৃশ্য রয়েছে। কিন্তু উদ্দীপকটি আলোচ্য গল্পের মতো সমাজের রূঢ় বাস্তবকে বিস্তৃতভাবে উপস্থাপন করতে পারেনি। গল্পে বিবৃত যৌতুকপ্রথার বিরুদ্ধে বলিষ্ঠ প্রতিবাদ কল্যাণী ও তার পিতার আত্মমর্যাদাবোধ, কল্যাণীর দেশাত্মবোধ এবং পরবর্তীকালে কল্যাণীর সাথে অনুপমের দেখা হওয়ার মতো ঘটনাগুলোর অন্তর্নিহিত ভাব উদ্দীপকে খুঁজে পাওয়া যায় না। তাই আলোচ্য মন্তব্যটিকে আমি সঠিক বলে মনে করি।"
        }
      ]
    },
    {
      "number": "3",
      "uddipok": "গৃহকর্মীর কাজ নিয়ে বিদেশে গিয়েছে লতিফা, বিদেশে কাজ করার বিষয়টি তার এলাকার মানুষ পছন্দ করে না। তিন বছর পর লতিফা বাড়ি ফিরে এলে গ্রামবাসী তার নামে বিচার বসায় এবং তাকে গ্রামছাড়া করার সিদ্ধান্ত নেয়। লতিফা প্রতিবাদী কণ্ঠে বলে, 'অসুস্থ স্বামীর চিকিৎসার জন্যই গৃহকর্মীর কাজ করেছি, তাকে ফেলে রেখে কিছুতেই যাব না।'",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "মৃত্যুঞ্জয় থার্ড ক্লাসে পড়ত।"
        },
        {
          "label": "খ",
          "question": "",
          "explanation": "প্রশ্নোক্ত উক্তিটিতে গ্রামের মধ্যে মৃত্যুঞ্জয়ের নেতিবাচক ভাবমূর্তিকে ব্যঙ্গার্থে 'সুনাম' বলা হয়েছে। মৃত্যুঞ্জয় সম্পর্কে উদ্ধৃত উক্তিতে 'সুনাম' শব্দটি গল্পকথক ন্যাড়া 'দুর্নাম' অর্থে ব্যবহার করেছে। আত্মীয়-পরিজনহীন মৃত্যুঞ্জয়ের এক জ্ঞাতি খুড়া ছিল। সে তার নামে দুর্নাম রটনা করে বেড়াত। দুর্নাম রটানোর কারণে গ্রামের মধ্যে মৃত্যুঞ্জয়ের এমন একটা নেতিবাচক ভাবমূর্তি গড়ে উঠেছিল যে, গ্রামবাসী তার সঙ্গে প্রকাশ্যে মেলামেশা দূরে থাক, তার সঙ্গে সংশ্রব থাকার কথাটা পর্যন্ত স্বীকার করত না। নিজ গ্রামে মৃত্যুঞ্জয়ের এমন নেতিবাচক ভাবমূর্তি প্রসঙ্গেই গল্পটিতে উদ্ধৃত উক্তিটির অবতারণা করা হয়েছে।"
        },
        {
          "label": "গ",
          "question": "",
          "explanation": "বিলাসী চরিত্রে অসুস্থ মানুষের প্রতি মমত্ববোধ প্রকাশের দিকটি মহুয়ার সঙ্গে সাদৃশ্যপূর্ণ। 'বিলাসী' গল্পে জাতভেদ প্রথার সংকীর্ণ সীমা অতিক্রম করে দুই মানব-মানবীর অসাধারণ প্রেমকাহিনি বর্ণিত হয়েছে। গল্পের প্রধান চরিত্র বিলাসী এক কর্মনিপুণ, বুদ্ধিমতী ও সেবাব্রতী নারী। অনাথ যুবক মৃত্যুঞ্জয় কঠিন রোগে আক্রান্ত হয়ে পড়লে সাপুড়ে কন্যা বিলাসী তাকে দিনরাত সেবা দিয়ে বাঁচিয়ে তোলে। মৃত্যুঞ্জয় বিলাসীর এই ত্যাগ ও নিষ্ঠা দেখে ভালোবেসে তাকে বিয়ে করে। কিন্তু নীচ জাতের বিলাসীকে বিয়ে করার অপরাধে মৃত্যুঞ্জয়ের বাড়িতে সমাজের লোকজন হামলা চালায়। বিলাসী চুলের মুঠি ধরে টেনেহিচড়ে বের করে নিয়ে যায়। পরে সাপের কামড়ে মৃত্যুঞ্জয়ের মৃত্যু হলে বিলাসী শোক সইতে না পেরে কদিন পরেই বিষপানে আত্মহত্যা করে। উদ্দীপকের মহুয়া শহরে একটি পোশাক কারখানায় কাজ করে। গ্রামের মানুষ তার কাজ করার বিষয়টি পছন্দ করে না, তার নামে দুর্নাম রটনা করে। গ্রামের মানুষ মহুয়ার নামে বিচার বসায়। তাকে জোর করে বাড়ি থেকে বের করে দেওয়ার সিদ্ধান্ত নেয়, কিন্তু প্রতিবাদী মহুয়া অসুস্থ মাকে রেখে কোথাও যাবে না বলে জানিয়ে দেয়। 'বিলাসী' গল্পের বিলাসীও অসুস্থ মৃত্যুঞ্জয়কে রেখে খেতে চায়নি, মানুষজন যখন তাকে গ্রামের বাইরে রেখে আসার জন্য উদ্যত হয় তখন বিলাসী মিনতি করে বলে, 'বাবুরা আমাকে একটিবার ছেড়ে দাও আমি রুটিগুলো ঘরে দিয়ে আসি, রোগা মানুষ সমস্ত রাত খেতে পাবে না।' একজন অসুস্থ মানুষের প্রতি বিলাসীর এই মমত্ববোধ উদ্দীপকের মহুয়ার সঙ্গে তুলনীয়।"
        },
        {
          "label": "ঘ",
          "question": "",
          "explanation": "কুসংস্কার, জাত-বর্ণপ্রথা ও প্রতিবাদহীনতার কারণে উদ্দীপকের লতিফার তুলনায় 'বিলাসী' গল্পের বিলাসীর পরিণতি ভয়াবহ হয়। 'বিলাসী' গল্পে বিলাসী এক সেবাপরায়ণ নারী। কিন্তু কুংস্কারাচ্ছন্ন সমাজে সে এক, অস্পৃশ্য নিচু জাতের মেয়ে। মৃত্যুঞ্জয় কঠিন রোগে আক্রান্ত হলে বিলাসী অপরিসীম মমতায় সেবা-যত্ন দিয়ে তাকে সারিয়ে তোলে। এক পর্যায়ে মৃত্যুঞ্জয় বিলাসীকে বিয়ে করলে রক্ষণশীল সমাজ অন্নপাপের দায়ে তাকে দোষারোপ করে। মৃত্যুঞ্জয়কে ঘরে আবদ্ধ করে বিলাসীকে তারা গ্রামের বাইরে রেখে আসতে উদ্যত হয়। তাকে অশ্রাব্য গালিগালাজ ও 'শারীরিকভাবে নিঃগৃহীত করে। কিন্তু বিলাসী তার কোনো প্রতিবাদ করে না। পরবর্তী সময়ে সাপের কামড়ে মৃত্যুঞ্জয়ের মৃত্যু হলে শোক সইতে না পেরে বিলাসী আত্মহত্যা করে। উদ্দীপকের লতিফা বিদেশে গৃহকর্মীর কাজ করে। প্রবাসে কাজ করার এই বিষয়টি গ্রামের মানুষের পছন্দ নয়। তারা তাকে নিয়ে বিচার বসায়। বিচারে লতিফাকে তারা জোর করে গ্রাম থেকে বের করে দেওয়ার সিদ্ধান্ত নেয়। তবে লতিফা প্রতিবাদ করে যে অসুস্থ স্বামীকে রেখে সে কিছুতেই যাবে না। 'বিলাসী' গল্পের বিলাসীর পরিস্থিতি কিছুটা এরূপ হলেও তার ভয়াবহতা ছিল আরও বেশি। উদ্দীপকের লতিফা এবং 'বিলাসী' গল্পের বিলাসীর প্রেক্ষিত ও প্রেক্ষাপট পুরোপুরি এক নয়। বিলাসীকে যখন দশ-বারোজন লোক লাঠিসোটা নিয়ে আক্রমণ করে তখন বিলাসী ভয়ে নীলবর্ণ হয়ে যায়। তাকে টেনে-হিঁচড়ে নিয়ে যাওয়ার সময় সে অনুনয়-বিনয় করে, অসুস্থ মৃত্যুঞ্জয় সারা রাত কী খাবে সে চিন্তা করে। এছাড়া বিলাসী সমাজের রক্তচক্ষুর সামনে প্রতিবাদী হতে পারেনি। ফলে তার জীবন অত্যন্ত বেদনার্ত ও করুণ পরিণতি লাভকরে। অন্যদিকে, উদ্দীপকের লতিফা প্রতিবাদী ব্যক্তিত্বের হওয়ায় সে পরিস্থিতিকে সামলে নিয়েছে। তাই সংগত কারণেই বলা যায়, কুসংস্কার, জাত-বর্ণপ্রথা ও প্রতিবাদহীনতাই বিলাসীর করুণ পরিণতির পিছনের কারণ।"
        }
      ]
    },
    {
      "number": "4",
      "uddipok": "ওই যে মুক্তিফৌজের গেরিলা তৎপরতার কথা বলল- ঢাকার ছ'জায়গায় গ্রেনেড ফুটেছে, আমরা তো সাত-আটদিন আগে এ রকম বোমা ফাটার কথা শুনেছিলাম, কিন্তু ঠিক বিশ্বাস করিনি। ব্যাপারটা তাহলে সত্যি? আমার সারা শরীরে কাঁটা দিয়ে উঠল। ব্যাপারটা তাহলে সত্যি! সত্যি সত্যি তাহলে ঢাকার আনাচেকানাচে মুক্তিফৌজের গেরিলার প্রতিঘাতের ছোটো ছোটো স্ফুলিঙ্গ জ্বালাতে শুরু করেছে।",
      "tag": "RUMC 25",
      "sub_questions": [
        {
          "label": "ক",
          "question": "'সাবভার্সিস অ্যাকটিভিটিস' বলতে কী বোঝো?",
          "explanation": "'সাবভার্সিস অ্যাকটিভিটিস' বলতে বোঝায় রাষ্ট্রবিরোধী কর্মকাণ্ড।"
        },
        {
          "label": "খ",
          "question": "",
          "explanation": "প্রশ্নোক্ত মন্তব্যটিতে ভাষা শহিদদের স্মরণে নির্মিত শহিদ মিনার সম্পর্কে পাকিস্তানিদের দোসর প্রিনসিপ্যালের নেতিবাচক দৃষ্টিভঙ্গি প্রকাশ পেয়েছে। 'রেইনকোট' গল্পে বর্ণিত প্রিনসিপ্যাল কট্টর পাকিস্তানপন্থি। শিক্ষিত বাঙালি হওয়া সত্ত্বেও তিনি বাঙালি জাতীয়তাবাদের বিরোধিতা করেন। বাঙালির স্বাধীনতার পথ রুদ্ধ করতে তিনি পাকিস্তানি বাহিনীকে নানারকম পরামর্শ দেন। এরই অংশ হিসেবে, তিনি পাকিস্তানি বাহিনীকে দেশের সব শহিদ মিনার ভেঙে ফেলার পরামর্শ দেন। তার মতে, শহিদ মিনার মুক্তিযোদ্ধাদের পাকিস্তানি বাহিনীর বিরুদ্ধে যুদ্ধ করতে উজ্জীবিত করে। তাই এগুলোকে পাকিস্তানের শরীরের কাঁটা বলা হয়েছে।"
        },
        {
          "label": "গ",
          "question": "",
          "explanation": "উদ্দীপকে 'রেইনকোট' গল্পের মুক্তিযুদ্ধকালীন ঢাকায় গেরিলা হামলার দিকটির ইঙ্গিত পাওয়া যায়।' 'রেইনকোট' গল্পে ঢাকা শহরে মুক্তিযুদ্ধকালীন পাকিস্তানি মিলিটারির ধ্বংসযজ্ঞের বিপরীতে মুক্তিযোদ্ধাদের গেরিলা হামলার বিষয়টি উঠে এসেছে। দেশপ্রেমে উজ্জীবিত এসব মুক্তিসেনারা অতর্কিতে আক্রমণ করে পাকিস্তানি মিলিটারিকে নাস্তানাবুদ করে ফেলে। তারা কখনো ব্রিজ উড়িয়ে দেয়, কখনো দমাদম মিলিটারি মেরে স্থান ত্যাগ করে। তাদের এমন অতর্কিতে আক্রমণে পাকিস্তানি হানাদার বাহিনী দিশাহারা হয়ে পড়ে। উদ্দীপকেও মুক্তিফৌজের গেরিলা হামলার চিত্র তুলে ধরা হয়েছে। সেখানে বলা হয়েছে, মুক্তিসেনারা ঢাকার আনাচেকানাচে প্রবল প্রতিরোধ গড়ে তুলেছে। তারা গ্রেনেড ও বোমা মেরে প্রতিঘাতের স্ফুলিঙ্গ জ্বালিয়েছে। আগে বর্ডারঘেঁষা অঞ্চলগুলোতে গেরিলা তৎপরতার কথা শুনলেও মানুষ এখন খোদ ঢাকাতেই গেরিলা তৎপরতার খবর পাচ্ছে। উদ্দীপকের এ দিকটি 'রেইনকোট' গল্পের সাথে সংগতিপূর্ণ। উদ্দীপকে 'রেইনকোট' গল্পের এই গেরিলা হামলার বিষয়টি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "উদ্দীপক ও 'রেইনকোট' গল্পের গেরিলা যোদ্ধাদের তৎপরতার আলোকে উক্তিটির যথার্থতা খুঁজে পাওয়া যায়।. 'রেইনকোট' গল্পে মুক্তিযুদ্ধের উত্তাল দিনগুলোর বর্ণনা তুলে ধরতে গিয়ে লেখক মুক্তিযোদ্ধাদের গেরিলা হামলার সার্থকতা তুলে ধরেছেন। যখন মিলিটারিরা ঢাকা শহরের বাজার পুড়িয়ে, বস্তিতে আগুন লাগিয়ে অগুনতি মানুষ মারে, মেয়েদের নির্যাতন করে, তখন মুক্তিসেনারা তাদের উপর অতর্কিতে হামলা করে প্রতিঘাতের ছোটো ছোটো স্ফুলিঙ্গ জ্বালাতে সক্ষম হয়। গেরিলা যোদ্ধাদের এই ছোটো ছোটো হামলাগুলো এক সময় পাকিস্তানি মিলিটারির পতনে ভূমিকা রাখে। উদ্দীপকেও ঢাকা শহরে গেরিলা হামলার সার্থক প্রভাব ফুটিয়ে তোলা হয়েছে। মুক্তিযুদ্ধের সময় ঢাকা শহরের বিভিন্ন স্থানে গেরিলা বাহিনী অতর্কিতে আক্রমণ করে বোমা ও গ্রেনেডের মাধ্যমে শত্রুর আস্তানা তছনছ করে দেয়। তখন কেউ বিশ্বাস করতে পারেনি যে শহরেও মুক্তিবাহিনী প্রতিঘাতের স্ফুলিঙ্গ এভাবে জ্বালাতে পারবে। বর্ডারঘেঁষা এলাকাগুলোতে গেরিলা তৎপরতার কথা মানুষ শুনলেও এখন তারা খোদ ঢাকা শহরেই প্রতিঘাতের ছোটো ছোটো স্ফুলিঙ্গ থেকে দাবানল সৃষ্টির সংবাদ পায়। 'রেইনকোট' গল্পে দেখা যায়, পাকিস্তানি মিলিটারিরা ঢাকা শহরের বিভিন্ন স্থানে আস্তানা গেড়ে ধ্বংসযজ্ঞ চালাতে থাকে। তারা বাজার ও বস্তিতে আগুন দেয়, মানুষকে ধরে এনে মেরে ফেলে। এমন পরিস্থিতিতে দেশপ্রেমিক গেরিলা যোদ্ধারা চোরাগুপ্তা হামলার পথ বেছে নেয়। তারা হঠাৎ করে এসেই পাকিস্তানি মিলিটারির উপর আক্রমণ চালায় এবং তাদের মধ্যে ভীতির সঞ্চার করে। এভাবেই গেরিলা যোদ্ধারা প্রতিঘাতের ছোটো ছোটো স্ফুলিঙ্গকে একসময় দাবানলে রূপ দেয়। উদ্দীপকটিতেও সেই চিত্রের প্রতিফলন লক্ষ করা যায়। তাই বলা যায় উদ্দীপক ও 'রেইনকোট' গল্পের আলোকে মন্তব্যটি যথার্থ।"
        }
      ]
    },
    {
      "number": "5",
      "uddipok": "আধুনিক বাংলা কবিতায় গুরুত্বপূর্ণ অবদান রাখার জন্য চিরস্মরণীয় হয়ে আছেন কবি মাইকেল মধুসূদন দত্ত। অমিত্রাক্ষর ছন্দ ব্যবহার করে তিনি বাংলা কবিতাকে মুক্তি দিয়েছেন। আজ তিনি নেই কিন্তু তাঁর সৃষ্টিকর্ম আছে এবং থাকবে।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "'সোনার তরী' কবিতায় উল্লিখিত মাঝি মহাকালের প্রতীক।"
        },
        {
          "label": "খ",
          "question": "",
          "explanation": "'ওগো, তুমি কোথা যাও কোন বিদেশে?'- কবি চিহ্নিত 'বিদেশ' শব্দ দিয়ে চিরায়ত শিল্পলোককে বোঝাতে চেয়েছেন।. 'সোনার তরী' কবিতায় কৃষক বা শিল্পস্রষ্টা কবি নদীর তীরে কাটা রাশি রাশি ধান বা শিল্পসম্ভার নিয়ে বসে আছেন। এমন সময় কবির অনেকটা চেনা মনে হয়, এহেন এক মাঝির আবির্ভাব লক্ষ করেন। সেই মাঝি কবির দিকে ভুক্ষেপ না করেই যখন চলে যাচ্ছে, তখন কবির মনে হয় যে, মাঝি বোধ হয় চিরায়ত শিল্পলোকে অর্থাৎ জাগতিক পরিচয়ে কোনো এক অজানা বিদেশের পানে চলে যাচ্ছে। এই প্রসঙ্গে 'বিদেশ' শব্দটি বিশেষ ব্যঞ্জনাময় হয়ে উঠে এসেছে।"
        },
        {
          "label": "গ",
          "question": "",
          "explanation": "মানুষের মৃত্যু হলেও তার কর্ম বেঁচে থাকে, এই ভাব প্রকাশের দিক থেকে উদ্দীপক এবং 'সোনার তরী' কবিতার সাদৃশ্য রয়েছে। 'সোনার তরী' কবিতায় আমরা দেখতে পাই এক কৃষক তার ফসল নিয়ে অপেক্ষা করছে এক খরস্রোতা নদীর মধ্যে অবস্থিত দ্বীপসদৃশ এক ধানখেতে। ধীরে ধীরে সেই ধানখেত যখন নদীর পানিতে তলিয়ে যাচ্ছে তখন এক মাঝির দেখা পেয়ে তার মনে আশা জাগে। কিন্তু সেই মাঝি তার নৌকায় শুধু কৃষকের ফসলগুলোই তুলে নেয়। মহাকালরূপী সেই মাঝির নৌকায় ব্যক্তি কৃষকের স্থান না হলেও তার কর্ম স্থান পায়। উদ্দীপকে মাইকেল মধুসূদন দত্তকে স্মরণ করা হয়েছে। আধুনিক বাংলা কবিতায় অবদান রাখার জন্য তিনি চিরস্মরণীয় হয়ে আছেন। বাংলা কবিতায় তিনিই প্রথম অমিত্রাক্ষর ছন্দের ব্যবহার করেন। মাইকেল মধুসূদন দত্ত আর বেঁচে নেই কিন্তু তাঁর সৃষ্টিকর্ম এখনো টিকে আছে। তাই বলা যায়, কর্মের অবিনশ্বরতা প্রকাশের দিক থেকে উদ্দীপক এবং 'সোনার তরী' কবিতার সাদৃশ্যসূত্র খুঁজে পাওয়া যায়।"
        },
        {
          "label": "ঘ",
          "question": "",
          "explanation": "ব্যক্তিমানুষ মরে গেলেও তার কর্ম এ পৃথিবীতে টিকে থাকে- উদ্দীপক ও 'সোনার তরী' কবিতা উভয় জায়গাতেই এই সত্য প্রকাশিত হয়েছে। 'সোনার তরী' কবিতায় ঘন বর্ষার এক দিনে নদীর তীরে তার সমস্ত ফসল নিয়ে এক ভরসাহীন কৃষককে বসে থাকতে দেখা যায়। হঠাৎ নদীতে এক মাঝির আগমন ঘটলে কৃষক আশা করে যে এবার সে ফসলসহ নৌকায় উঠতে পারবে। কিন্তু নৌকায় তার ফসল তুলে দেওয়ার পর সেখানে আর কোনো জায়গা থাকে না। কৃষকের ফসলগুলো জলের তলে হারিয়ে যাওয়া থেকে রেহাই পেলেও কৃষক শূন্য নদীর তীরে একা পড়ে থাকে। উদ্দীপকে মাইকেল মধুসূদন দত্তের কথা বলা হয়েছে। মাইকেল মধুসূদন দত্ত আধুনিক বাংলা কবিতায় অনবদ্য অবদানের জন্য চিরস্মরণীয়। তিনি বাংলা কবিতায় প্রথম অমিত্রাক্ষর ছন্দ ব্যবহার করেন। মাইকেল মধুসূদন দত্ত জীবিত না থাকলেও তাঁর কর্মের মাধ্যমে আমাদের মধ্যে বেঁচে আছেন। 'সোনার তরী' কবিতায়ও মানুষের কর্মের অবিনশ্বরতার এই বিষয়টি আলোচিত হয়েছে। 'সোনার তরী' কবিতায় আমরা দেখতে পাই মহাকালের স্রোতে মানুষের জীবন ভেসে যায় কিন্তু তার সৃষ্ট সোনার ফসল টিকে থাকে। সময়ের করাল গ্রাসে মানুষের ব্যক্তিসত্তা বিলীন হয়ে যায়, টিকে থাকে শুধু তার কর্ম। সোনার তরীর মাঝি সোনার ধান নিয়ে গেলেও ব্যক্তিমানুষকে ধারণ করতে পারে না। উদ্দীপকের মাইকেল মধুসূদন দত্ত আজ বেঁচে নেই কিন্তু তিনি না থেকেও তাঁর সৃষ্টিকর্ম আমাদের মধ্যে টিকে আছে। উপরের আলোচনা থেকে বলা যায়, উদ্দীপক এবং 'সোনার তরী' কবিতার মূলভাব বিবেচনায় প্রশ্নোক্ত উক্তিটি যথার্থ।"
        }
      ]
    },
    {
      "number": "6",
      "uddipok": "মানুষ মানুষের জন্য জীবন জীবনের জন্য একটু সহানুভূতি কি মানুষ পেতে পারে না ও বন্ধু-",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "কবিকে যে বিয়ে-ভরা বাণ দিয়েছে, কবি তাকে 'বুকভরা গান' উপহার দেন।"
        },
        {
          "label": "খ",
          "question": "",
          "explanation": "যে কবির বুকে কবর বেঁধেছে কবি প্রতিদানস্বরূপ তার বুক 'রঙিন ফুলের সোহাগ-জড়ানো ফুল মালঞ্চে ভরিয়ে দেওয়ার পরিপ্রেক্ষিতে প্রশ্নোক্ত কথাটি বলেছেন। 'প্রতিদান' কবিতার কবি প্রতিহিংসাপরায়ণ নন। কেউ তাঁর ক্ষতি করলে তিনি প্রতিদানস্বরূপ তার উপকার করেন। তাই কবির বুকে যে ব্যথার কবর বেঁধেছে কবি তাকে রঙিন ফুলের সোহাগ-জড়ানো ফুল মালঞ্চ উপহার দিতে চান। কবির এই মনোভাব প্রকাশেই প্রশ্নোক্ত কথাটি বলা হয়েছে।"
        },
        {
          "label": "গ",
          "question": "",
          "explanation": "নিম্নের অনুরূপঃ অপরের কল্যাণে নিজেকে নিবেদনের পরিপ্রেক্ষিতে উদ্দীপকের সাথে 'প্রতিদান' কবিতার সাদৃশ্য রয়েছে। 'প্রতিদান' কবিতায় কবি নিজেকে নিঃস্বার্থভাবে অপরের কল্যাণে নিয়োজিত করেছেন। কেউ কবির ক্ষতি করলেও তিনি তার উপকার করেন। কবি প্রতিশোধ-প্রতিহিংসার বিপরীতে প্রত্যাশা করেন একটি প্রীতিময় পরিবেশ। এজন্য তিনি অনিষ্টকারীকে কেবল ক্ষমা করেই নয় বরং প্রতিদান হিসেবে অনিষ্টকারীর উপকার করার মাধ্যমে সুন্দর পৃথিবী নির্মাণ করতে চেয়েছেন। উদ্দীপকে মানুষের কল্যাণে আত্মনিবেদন করার কথা বলা হয়েছে। মানুষের জন্য কাজ করার মাধ্যমেই মানবজীবনের চরম সার্থকতা। কবির মতে মানুষ মানুষের জন্য। ফলে তারা একটু সহানুভুতি পেতেই পারে। মূলত উদ্দীপকে অপরের কল্যাণে আত্মনিবেদন করার কথাই নিহিত রয়েছে। আর এটি 'প্রতিদান' কবিতার ভাবগত দিকেরই প্রতিফলন।"
        },
        {
          "label": "ঘ",
          "question": "",
          "explanation": "নিম্নের অনুরূপঃ মানুষের কল্যাণে আত্মনিয়োগ উদ্দীপক ও 'প্রতিদান' কবিতার অন্তর্নিহিত তাৎপর্য হওয়ায় প্রশ্নোক্ত মন্তব্যটি যথার্থ। 'প্রতিদান' কবিতায় কবি পৃথিবী সুন্দর ও বাসযোগ্য করতে চেয়েছেন। এজন্য তিনি নিজের অনিষ্টকারীকেও ক্ষমা করেছেন নির্দ্বিধায়। তিনি মনে করেন ভালোবাসাপূর্ণ মানুষই পারে সুন্দর ও নিরাপদ পৃথিবী নির্মাণ করতে। উদ্দীপকে পরার্থপরতার কথা বলা হয়েছে। মানুষ হিসেবে মানুষের কল্যাণে কাজ করার মধ্যেই প্রকৃত সুখ নিহিত। এজন্য মানুষকে সহানুভুতি দেখানো উচিত। এজন্য মানুষ হিসেবে মানুষের পাশে দাঁড়ানোর আহ্বানই উদ্দীপকের মূলভাবে ফুটে উঠেছে। 'প্রতিদান' কবিতায় পরার্থপরতার মধ্যেই যে জীবনের সার্থকতা নিহিত সে বিষয়ে আলোকপাত করা হয়েছে। উদ্দীপকের মধ্যেও এ কথাই প্রতিফলিত হয়েছে। মানুষ মানুষের পাশে দাঁড়ালেই সুন্দর ও ভালোবাসাপূর্ণ পৃথিবী নির্মাণ করা সম্ভব। এটিই উদ্দীপক ও 'প্রতিদান' কবিতার মূলকথা। তাই প্রশ্নোক্ত 'মানুষ মানুষের জন্য' কথাটি 'প্রতিদান' কবিতার ক্ষেত্রে যথার্থ বলেই প্রতীয়মান।"
        }
      ]
    },
    {
      "number": "7",
      "uddipok": "সমৃদ্ধ ইতিহাস ও ঐতিহ্যের ধারক ও বাহক' আমরা বাঙালি জাতি। মাস্টার দা সূর্য সেন, ক্ষুদিরাম, প্রফুল্ল চাকী, প্রীতিলতা ওয়াদ্দেদার প্রমুখ সূর্যসন্তানদের আত্মত্যাগ আমাদের অমিত প্রেরণার উৎসভূমি। তাই তো আজও কোনো সংকটের মুহূর্তে বাঙালির কানে বাজে মহাপুরুষের অমর বাণী 'ওঠো, জাগো, লক্ষ্যে না পৌঁছানো পর্যন্ত থেমো না।'",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "কবির পূর্বপুরুষ পতিত জমি আবাদের কথা বলতেন।"
        },
        {
          "label": "খ",
          "question": "",
          "explanation": "'সূর্যকে হৃৎপিন্ডে ধরে রাখা' বলতে কবি হৃদয়ে কবিতা ধারণকে বুঝিয়েছেন। সূর্য সব শক্তির উৎস। তাই এই সর্বশক্তির আধারকে হৃদয়ে ধারণ করতে পারলে মুক্তি অনিবার্য। কবির মতে, এই সামর্থ্য অর্জনের একমাত্র উপায় হলো কবিতা শোনা, কবিতাকে আত্মস্থ করা। কেননা, কবির কাছে শুধু কবিতাই সত্য, আর সত্যই শক্তি। প্রশ্নোক্ত কথাটির মধ্য দিয়ে এ বিষয়টিই বোঝানো হয়েছে।"
        },
        {
          "label": "গ",
          "question": "'আমি কিংবদন্তির কথা বলছি' কবিতার সাথে উদ্দীপকের সাদৃশ্যমূলক দিকটি আলোচনা করো।",
          "explanation": "পূর্বপুরুষের আত্মত্যাগের ইতিহাস হতে ভবিষ্যৎ সংকট মোকাবিলার অনুপ্রেরণা খুঁজে পাওয়ার দিক থেকে 'আমি কিংবদন্তির কথা বলছি' কবিতার সাথে উদ্দীপকটি সাদৃশ্যপূর্ণ। 'আমি কিংবদন্তির কথা বলছি' কবিতায় কবি তাঁর গৌরবোজ্জ্বল অতীত ইতিহাসের বর্ণনা দিয়েছেন। সমৃদ্ধ ইতিহাসের স্মৃতিচারণ করে তিনি কৃষকের জমির প্রতিটি শস্যদানাকেও কবিতার মর্যাদায় আসীন করেছেন। কবি রূপক অর্থে নিজের ইতিহাস জানতে পারাকে কবিতা শোনার সাথে তুলনা করেছেন। যে কবিতা জানে, সে যুদ্ধে সন্তানের জন্য জীবন দিতে পারে, যে কবিতা শুনতে জানে সে ভালোবেসে যুদ্ধে যেতে পারে, পারে হৃৎপিন্ডে সূর্যকে ধারণ করতে। উদ্দীপকে বাঙালির সমৃদ্ধ ইতিহাস ও ঐতিহ্যের প্রসঙ্গে কথা বলা হয়েছে। বিপ্লবী বাঙালির ইতিহাসে মাস্টার দা সূর্য সেন, ক্ষুদিরাম, প্রফুল্ল চাকী, প্রীতিলতা ওয়াদ্দেদারের মতো বিপ্লবীদের কর্মকান্ড সোনার অক্ষরে লেখা রয়েছে। তাঁদের ইতিহাস আমাদের প্রেরণা দেয়। যেকোনো সংকটকালে লক্ষ্যে পৌছানোর আগ পর্যন্ত না থামার মন্ত্রণা দেয়। 'আমি কিংবদন্তির কথা বলছি' কবিতাতেও ইতিহাসের থেকে অনুপ্রেরণা নিয়ে আমরা নতুন করে সংগ্রামের মনোবল পাই। এদিক থেকে 'আমি কিংবদন্তির কথা বলছি' কবিতার সাথে উদ্দীপকের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "'আমি কিংবদন্তির কথা বলছি' কবিতা ও উদ্দীপক উভয় ক্ষেত্রেই বাঙালির গৌরবোজ্জ্বল ইতিহাসের কথা বলা হয়েছে, তাই প্রশ্নোক্ত মন্তব্যটি যথার্থ বলে আমি স্বীকার করি। 'আমি কিংবদন্তির কথা বলছি' কবিতায় পূর্বপুরুষদের কথা বলা হয়েছে।' যারা রক্তজবার মতো ক্ষত পিঠে নিয়েও অরণ্য ও শ্বাপদের মোকাবিলা করতেন। তাছাড়া মুক্তির পূর্বশর্ত যুদ্ধ হওয়ায় কবির পূর্বপুরুষরা বারবার যুদ্ধ করে টিকে থেকেছে। এই কবিতায় যুদ্ধে আপনজনের থেকে দূরে চলে গিয়ে দেশকে মুক্ত করার গৌরব গাথা রচিত হয়েছে। উদ্দীপকে সেই সকল মানুষের ইতিহাস নিয়ে কথা বলা হয়েছে যাঁদের নিয়ে আমরা গর্ববোধ করতে পারি। তাঁদের আত্মত্যাগের মধ্যেই আমরা পাই সামনের দিকে এগিয়ে চলার শক্তি। সূর্য সেন, ক্ষুদিরাম, প্রীতিলতা, প্রফুল্ল চাকীর মতো বিপ্লবীদের জন্যই আমাদের রয়েছে এক সংগ্রামী গৌরবোজ্জ্বল ইতিহাস। 'আমি কিংবদন্তির কথা বলছি' কবিতাটি বাঙালির দুঃখ, সংগ্রাম ও ঐতিহ্যের স্মৃতি বহন করে। নির্যাতনের শিকার হয়ে বাঙালি বরাবরই বিদ্রোহ ঘোষণা করেছে। নিজের পরিবার ও ব্যক্তিস্বার্থের বাইরে বের হয়ে দেশমাতাকে ও দেশের স্বার্থকে বড়ো করে দেখেছে। বোনের মৃত্যু, ভাইয়ের আত্মত্যাগ সবকিছুর মধ্যে মাথা নত না করার স্পর্ধা লুকিয়ে আছে, যা আমাদের গৌরবান্বিত করে। উদ্দীপকেও ইতিহাস, ঐতিহ্য ও আত্মত্যাগী মানসিকতার কারণে বাঙালি যে গৌরব অর্জন করেছে তারই রূপ প্রকাশিত হয়েছে।"
        }
      ]
    },
    {
      "number": "8",
      "uddipok": "কাজীপুর গ্রাম থেকে শহর অনেকটা দূরে অবিস্থত। প্রকৃতি উদার হাতে এ অঞ্চলের মানুষকে শস্যে ও সম্পদে সুখী রেখেছে। এ অঞ্চলের মানুষের দিন কাটে ফসলের খেতে, গৃহস্থালি কাজে, হাসি-উৎসবে ও প্রচলিত বিশ্বাসে। এ গ্রামে মাতব্বর ফরমান আলীর বাড়িতে এক পরন্ত বিকেলে মতলব মিয়া নামে অচেনা এক দরবেশের আগমন। দুর্গম পথ পার হয়ে আসা মতলব মিয়ার চোখে-মুখে আশঙ্কা, উদ্বেগ ও স্বপ্নের বিচিত্র আভাস। সবার সামনে সে নিজেকে পির হিসেবে পরিচয় দিয়ে নানারকম অলৌকিক কর্মকাণ্ডের গল্প শুরু করে।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "'মরা মানুষ জিন্দা হয় ক্যামনে?'- উক্তিটি মজিদের।"
        },
        {
          "label": "খ",
          "question": "",
          "explanation": "মহব্বতনগরের লোকেরা মজিদের প্রথম স্ত্রী রহিমার মতোই দৈহিক শক্তিতে বলীয়ান, কিন্তু সহজসরল এবং মানসিকভাবে দুর্বল ও ভীতু প্রকৃতির, যা প্রশ্নোক্ত বাক্যটির মাধ্যমে বোঝানো হয়েছে। মহব্বতনগরের মানুষগুলো কাজ করে আনন্দ পায়। তাদের অন্তরজুড়ে শুধু জমি আর ধান। সারা বছর খোদার কথা ভুলেই থাকে তারা। কেবল বর্ষণহীন খরার দিনে যখন জমিতে ফাটল ধরে তখন তারা খোদাকে স্মরণ করে। বিশাল শরীর নিয়ে তারা সবসময় কাজে মগ্ন থাকে। মোটাতাজা শরীর হলেও লোকগুলো রহিমার মতো অন্তরে ভয় লালন করে। রহিমার মতোই তারা মজিদকে ভয় পায় ও শ্রদ্ধা করে। এজন্যই প্রশ্নোক্ত কথাটি বলা হয়েছে।"
        },
        {
          "label": "গ",
          "question": "",
          "explanation": "নিজেকে অলৌকিক শক্তির অধিকারী হিসেবে প্রমাণ করার ক্ষেত্রে মতলব-মিয়ার সাথে 'লালসালু' উপন্যাসের মজিদের অভিন্নতা খুঁজে পাওয়া যায়। 'লালসালু' উপন্যাসে এক নিরাক পড়া শ্রাবণের দিনে মজিদকে মোনাজাতরত অবস্থায় মহব্বতনগর গ্রামের পাশে দেখা যায়। গ্রামে ঢুকে মজিদ সে গ্রামের মানুষদেরকে গালাগাল শুরু করে এবং বলে যে, গ্রামের মানুষ বে-এলেম ও মূর্খ। গ্রামের ভাঙা এক প্রাচীন কবরকে সে মোদাচ্ছের পিরের, কবর বলে দাবি করে এবং এই কবরের রক্ষণাবেক্ষণ না করার জন্য গ্রামবাসীকে গালাগাল করে। এরপর মজিদ সেই কবরকে একটি 'লালসালু' দিয়ে আবৃত করে দিয়ে সেখানে মাজার প্রতিষ্ঠা করে। উদ্দীপকে গ্রামের মাতব্বর ফরমান আলীর বাড়িতে পড়ন্ত এক বিকেলে মতলব মিয়া নামের এক দরবেশের আগমন ঘটে। মতলব মিয়া দুর্গম পথ পাড়ি দিয়ে এই গ্রামে এসেছে। তার চোখে নানা শঙ্কা, স্বপ্ন ও উদ্বেগের আভাস। সকলের সামনে সে নিজেকে পির বলে পরিচয় দেয় এবং তার অলৌকিক ক্ষমতার কথা সকলকে বলতে থাকে। 'লালসালু' 'উপন্যাসের মজিদও গ্রামের মানুষকে অলৌকিকতার ভেলকি দেখায়, এ দিক থেকে মজিদ এবং উদ্দীপকের মতলব মিয়ার আচরণের অভিন্নতা পরিলক্ষিত হয়।"
        },
        {
          "label": "ঘ",
          "question": "",
          "explanation": "\"উদ্দীপকের গ্রাম্যজীবন যেন 'লালসালু' উপন্যাসের গ্রাম্যজীবনের খণ্ডিত রূপ।\"- 'লালসালু' উপন্যাসের সমাজচিত্র বিচারে মন্তব্যটি যৌক্তিক। 'লালসালু' উপন্যাসে কোনো এক শ্রাবণের দিনে মজিদ মহব্বতনগর গ্রামে প্রবেশ করে। সেখানে সে এসে একটি পুরোনো কবরকে মোদাচ্ছের পিরের কবর বলে দাবি করে। পিরের কবরকে অরক্ষিত রাখায় গ্রামবাসীকে সে গালাগাল করে এবং 'লালসালু' দিয়ে এই কবরকে আবৃত করে দেয়। ধীরে ধীরে মজিদ এই কবরকে আশ্রয় করে নিজের ধর্মব্যাবসার সাম্রাজ্য গড়ে তোলে। উদ্দীপকের শহর থেকে দূরে অবস্থিত কাজীপুর গ্রামের মানুষ সমৃদ্ধশালী ও সুখী। ধান চাষ করে, গৃহস্থালি কাজে সময় দিয়ে ও প্রচলিত বিশ্বাস অনুসরণ করেই এ অঞ্চলের মানুষের দিন কাটে। হঠাৎ একদিন গ্রামের মাতব্বর ফরমান আলীর বাড়িতে মতলব মিয়া নামে অচেনা এক দরবেশের আগমন ঘটে। সেই দরবেশ বিভিন্নভাবে নিজেকে অলৌকিক ক্ষমতার অধিকারী বলে প্রমাণ করতে চায়। 'লালসালু' উপন্যাসে ধর্মকে আশ্রয় করে নিজের স্বার্থসিদ্ধি করতে গিয়ে কীভাবে মানুষ সমাজের মারাত্মক ক্ষতি করে তা দেখানো হয়েছে। মজিদের বিষাক্ত শিকড় শুধু তার বলয়েই থেমে থাকেনি, মহব্বতনগর গ্রামের নিরীহ মানুষের জীবনকেও ওলটপালট করে দিয়েছে। ধর্মভীরু মানুষের ধর্ম সম্পর্কে অজ্ঞানতা মজিদের ধর্মব্যাবসার পথকে সুগম করেছে। উদ্দীপকে মতলব মিয়া নামের দরবেশের আগমন ও তার ভণ্ডামির চিত্র উপস্থাপিত হয়েছে, সেদিক বিবেচনায় বলা যায়, উদ্দীপকটির গ্রাম্যজীবন 'লালসালু' উপন্যাসের গ্রাম্যজীবনের খণ্ডিত রূপ তুলে ধরেছে।"
        }
      ]
    },
    {
      "number": "9",
      "uddipok": "হোসেন মিয়া এক রহস্যময় চরিত্র। প্রথম জীবনে চালচুলাহীন অবস্থায় কেতুপুর গ্রামের জহর মাঝির বাড়িতে আশ্রয় নিলেও পরবর্তীকালে তিনি এই এলাকার বিশেষ একজন হয়ে ওঠেন। সকলকেই তিনি মিয়া বলে সম্বোধন করেন, কথা বলেন হাসিমুখে, এগিয়ে আসেন সবার বিপদাপদে। কিন্তু মনে তার অন্য চিন্তা। সরার অজান্তে অবৈধ ব্যবসায় করে তিনি গড়ে তুলেছেন বিশাল প্রতিপত্তি।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "‘নিরাক পড়া' বলতে হাওয়াশূন্য স্তব্ধতা কে বুঝায়।"
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "“স্বার্থরক্ষায় উদ্দীপকের হোসেন মিয়া এবং 'লালসালু' উপন্যাসের মজিদ চরিত্র একই পথের পথিক।”- উক্তিটির যথার্থতা প্রতিপন্ন করো।",
          "explanation": ""
        }
      ]
    },
    {
      "number": "10",
      "uddipok": "করিম মিয়ার খুব কাছের লোক ছিল শিহাবউদ্দীন। করিম মিয়া শিহাবউদ্দীনকে বিশ্বাস করে তার জমিজমা দেখাশোনার ভার দেয়। কিন্তু একদিন করিম মিয়া দেখে তার সম্পত্তি শিহাবউদ্দীনের নামে হয়ে আছে। সে ভাবল এতদিন সে ভুল মানুষকে বিশ্বাস করেছে। বিশ্বাস করা ভালো, কিন্তু অন্ধবিশ্বাস কখনো কখনো মানুষকে সর্বনাশ করে ফেলে।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "কোম্পানির ঘুসখোর ডাক্তার হলো হলওয়েল।"
        },
        {
          "label": "খ",
          "question": "",
          "explanation": "নবাব সিরাজউদ্দৌলার বিরুদ্ধে ষড়যন্ত্রের একপর্যায়ে নিজেদের ভাগবাঁটোয়ারা হিসাব করতে গিয়ে মিরজাফর প্রশ্নোক্ত মন্তব্যটি করেছিল। নবাব সিরাজউদ্দৌলার বিরুদ্ধে ষড়যন্ত্র করার জন্য তাঁর সিপাহসালার মিরজাফর ও কোম্পানির প্রতিনিধিরা মিরনের বাসগৃহে এক হয়েছিল। যুদ্ধে ক্লাইভ বিজয়ী হলে কে কতটা ভাগ পাবে তা নিয়ে দলিল তৈরি করেছিল তারা। কিন্তু দলিলে সই করতে গিয়ে চক্রান্তকারীরা তর্কে জড়িয়ে পড়ে। তখন বিলম্ব না করে দলিলে সই করার মাধ্যমে নিজ স্বার্থকে পাকাপোক্ত করার জন্য মিরজাফর আলোচ্য উক্তিটি করে।"
        },
        {
          "label": "গ",
          "question": "",
          "explanation": "উদ্দীপকের শিহাব উদ্দীন 'সিরাজউদ্দৌলা' নাটকের মিরজাফর চরিত্রের সাথে সাদৃশ্যপূর্ণ। 'সিরাজউদ্দৌলা' নাটকে নবাব সিরাজউদ্দৌলা এক প্রজাহিতৈষী শাসক ছিলেন। আত্মীয়তার সূত্রে মিরজাফর রাজ্যের গুরুত্বপূর্ণ পদে অধিষ্ঠিত হয়। সিরাজউদ্দৌলা মসনদে আসীন হলে মিরজাফর তা মেনে নিতে পারেনি। সে ষড়যন্ত্রকারীদের সঙ্গে যোগ দিয়ে সিরাজকে ক্ষমতাচ্যুত করার পরিকল্পনা করে। নবাবের সেনাপতির দায়িত্বে থাকা সত্ত্বেও তিনি পলাশির প্রান্তরে যুদ্ধের নেতৃত্ব না দিয়ে তিনি মূর্তির মতো দাঁড়িয়ে থাকে। উদ্দীপকের শিহাব ছিলেন ধনবান রহিম গাজীর কাছের লোক। তাকে বিশ্বাস করে তিনি তাঁর জমিজমা দেখাশোনার ভার দেন। শিহাব বিশ্বাসঘাতকতা করে রহিম গাজীর সম্পত্তি নিজের করে নেয়। রহিম গাজী বুঝতে পারলেন তিনি ভুল মানুষকে বিশ্বাস করেছেন। 'সিরাজউদ্দৌলা' নাটকেও মিরজাফরকে বিশ্বাস করেছিলেন নবাব সিরাজউদ্দৌলা। মিরজাফর যে বিশ্বাসঘাতকতা করতে পারবে সেটা ছিল নবাবের ধারণার বাইরে। উদ্দীপকের শিহাবও বিশ্বাস ও সরলতার সুযোগ নিয়ে উপকারীর সর্বনাশ করেছে। তাই শিহাব উদ্দীন 'সিরাজউদ্দৌলা' নাটকের মিরজাফর চরিত্রের সঙ্গে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "বিশ্বাস করা ভালো, কিন্তু অন্ধবিশ্বাস কখনো কখনো মানুষের সর্বনাশ করে ফেলে- উদ্দীপকের এই বক্তব্য 'সিরাজউদ্দৌলা' নাটকেও প্রতিফলিত হয়েছে। 'সিরাজউদ্দৌলা' নাটকে নবাব সিরাজউদ্দৌলা একজন দেশপ্রেমিক চরিত্র। তিনি স্বার্থান্বেষী ইংরেজ বেনিয়াদের সার্থকড়াবে মোকাবিলা করে আসছিলেন। কিন্তু নবাবের সেনাপতি মিরজাফরসহ প্রধান অমাত্যবর্গ ক্ষমতার লোভে আস্থাভাজন সেজে নবাবের বিরুদ্ধে ষড়যন্ত্রে লিপ্ত ছিলেন। নবাব তাদেরকে বিশ্বাস করেছিলেন। এই বিশ্বাসই তাঁর জন্য কাল হয়ে দাঁড়ায়। পলাশির প্রান্তরে মিরজাফরদের বিশ্বাসঘাতকতার জন্য নবাব তাঁর বিশাল বাহিনী থাকা সত্ত্বেও পরাজয় বরণ করেন। উদ্দীপকের রহিম গাজী' বিশ্বাস করে তার জমিজমা দেখাশোনার দায়িত্ব দিয়েছিলেন শিহাবকে। রহিম গাজী একদিন দেখতে পেলেন, তার সম্পত্তি শিহাবের নামে হয়ে গেছে। তিনি বুঝতে পারলেন, এতদিন ভুল মানুষকে বিশ্বাস করেছেন। শিহাব বিশ্বাসের মর্যাদা না রেখে লোভী হয়ে উঠেছে এবং ষড়যন্ত্রে লিপ্ত হয়েছে। 'সিরাজউদ্দৌলা' নাটক এবং উদ্দীপকের বিষয়বস্তু মূল্যায়ন করলে দেখা যায়, মিরজাফর ও শিহাব উভয়েই লোভের বশবর্তী হয়ে বিবেক বিসর্জন দিয়ে চরম বিশ্বাসঘাতকতার পরিচয় দিয়েছে। তাই উদ্দীপকের মন্তব্যটিই প্রণিধানযোগ্য যে, বিশ্বাস করা ভালো, কিন্তু অন্ধবিশ্বাস কখনো কখনো মানুষের সর্বনাশ করে ফেলে।"
        }
      ]
    },
    {
      "number": "11",
      "uddipok": "ইতিহাসের এক বীর চরিত্র মহীশূরের টিপু সুলতান। ইংরেজদের বিরুদ্ধে টিপু যুদ্ধ করে প্রাণ দিয়েছিলেন। চতুর ইংরেজ টিপুর দরবারের এক উচ্চাভিলাষী সেনাপতিকে হাত করেছিল। এই সেনাপতি গোপনে টিপুর সব খবর ইংরেজদের কাছে পৌঁছে দিত। যুদ্ধের একপর্যায়ে সে দুর্গের দরজা খুলে দিলে ইংরেজরা দুর্গে প্রবেশ করে। নিজ লোকের বিশ্বাসঘাতকতায় টিপু প্রাণ হারান।",
      "tag": "RUMC 25",
      "sub_questions": [
        {
          "label": "ক",
          "question": "",
          "explanation": "সিরাজউদ্দৌলা ভগবানগোলায় বন্দি হন।"
        },
        {
          "label": "খ",
          "question": "",
          "explanation": "নবাব সিরাজউদ্দৌলা তাঁর দরবারে মিরজাফর, জগৎশেঠ, রায়দুর্লভ, রাজবল্লভ প্রমুখ ব্যক্তিদের প্রতি সন্দেহ প্রকাশ করার পর সেই সন্দেহ দূর করে সবাই মিলে এক সাথে দেশের জন্য কাজ করতে প্রতিশ্রুতিবদ্ধ হওয়ার ইঙ্গিত দিয়ে প্রশ্নোক্ত কথাটি বলেছিলেন। সিরাজউদ্দৌলা তাঁর দরবারের দায়িত্বশীল ব্যক্তিদের ষড়যন্ত্র সম্পর্কে অবগত ছিলেন। তাই তিনি তাদের সামনেই তাদের সম্পর্কে সন্দেহ প্রকাশ করেন এবং তাদেরকে সতর্ক করে দেন। আর এ সন্দেহ দূর করার জন্য তিনি তাদের নিজ নিজ ধর্মগ্রন্থ ছুঁয়ে শপথ করান। তারা সবাই ঈশ্বরের নামে শপথ করে বলে যে, তারা চিরকাল নবাবের অনুগামী হয়ে থাকবে। নবাব তার এসব কাছের মানুষদের সম্পর্কে কোনো সন্দেহের অবকাশ রাখতে চান না। এ বিষয়টির ইঙ্গিত দিয়েই তিনি উক্ত কথাটি বলেছিলেন।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকের সেনাপতির সাথে 'সিরাজউদ্দৌলা' নাটকের মিরজাফর চরিত্রের মিল রয়েছে। 'সিরাজউদ্দৌলা' নাটকে নবাবের শোচনীয় পরাজয় যতটা না ইংরেজদের কৃতিত্বে, তার চেয়ে অনেক বেশি দায়ী নবাবের অত্যন্ত কাছের কিছু লোকের বিশ্বাসঘাতকতায়। এসব বিশ্বাসঘাতকের অন্যতম নবাবের প্রধান সেনাপতি মিরজাফর। সে ইংরেজদের সাথে ষড়যন্ত্রে লিপ্ত হয়ে নবাবের পরাজয় নিশ্চিত করতে প্রয়োজনীয় সব পদক্ষেপ গ্রহণ করে। দেশ, মাটি ও মানুষের প্রতি মমত্ববোধ, রাষ্ট্রের বড়ো পদে আসীন অবস্থায় দায়িত্ব পালন সবকিছুকে ভূলুণ্ঠিত করে তিনি চরম বিশ্বাসঘাতকরূপে নিজেকে উপস্থাপন করেছে। উদ্দীপকে মহীশূরের বীর টিপু সুলতানের পরাজয়ের ঘটনা বর্ণিত হয়েছে। টিপু সুলতান ব্রিটিশদের বিরুদ্ধে প্রাণপণে লড়াই করে বীরের মতোই শাহাদত বরণ করেছেন। তাঁর এই পরাজয়ের পিছনে অবশ্য এক উচ্চাভিলাষী সেনাপতির হাত রয়েছে। সে ইংরেজদের সাথে হাত মিলিয়ে টিপু সুলতানের পরাজয় নিশ্চিত করেছে। প্রায় একই রকম চিত্র দেখা যায়, 'সিরাজউদ্দৌলা' নাটকের নবাবের পরাজয়ে। সেখানেও নবাবের সেনাপতি মিরজাফরের ষড়যন্ত্রের ইংরেজদের কাছে নবাব পরাজিত হন। তাই উদ্দীপকের টিপু সুলতানের সেনাপতি এবং 'সিরাজউদ্দৌলা' নাটকের মিরজাফর যেন একে অপরের প্রতিরূপ।"
        },
        {
          "label": "ঘ",
          "question": "",
          "explanation": "নিম্নের অনুরূপঃ কাছের লোকদের বিশ্বাসঘাতকতায় চরম পরিণতি বরণ করার দিক থেকে টিপু সুলতান ও সিরাজউদ্দৌলার জীবনের নির্মম পরিণতি একসূত্রে গাঁথা। 'সিরাজউদ্দৌলা' নাটকে ইংরেজ বণিকদের সাথে লড়াইয়ে নবাবের বাহিনীর পরাজয় অভাবনীয় হলেও মূলত তা নিশ্চিত করেছে নবাবের আশপাশেরই কতিপয় নেতৃস্থানীয় লোকজন। বিশেষত তাঁর প্রধান সেনাপতি মিরজাফরের বিশ্বাসঘাতকতা এক্ষেত্রে প্রধান নিয়ামক হিসেবে কাজ করেছে। ক্ষমতালোভী মিরজাফরের অপকর্মের বলি হয়েছেন নবাব সিরাজউদ্দৌলা। ফলে মেনে নিতে হয়েছে শোচনীয় পরাজয়। উদ্দীপকে মহীশূরের টিপু সুলতানের নির্মম পরাজয়ের কথা বর্ণিত হয়েছে। ইংরেজ বাহিনীর বিরুদ্ধে প্রবল বিক্রমে লড়াই করে তিনি প্রাণত্যাগ করেন। তবে টিপু সুলতানের পরাজয় বরণে তাঁর জনৈক সেনাপতির ভূমিকা অত্যন্ত ন্যক্কারজনক। দেশ, মাটি ও মানুষের সাথে বেইমানি করে ওই সেনাপতি ইংরেজদের সহযোগী হিসেবে কাজ করেছে। প্রায় একই রকমের ভূমিকা পালন করে 'সিরাজউদ্দৌলা' নাটকে নবাবের পরাজয় ত্বরান্বিত করে প্রধান সেনাপতি মিরজাফর। 'সিরাজউদ্দৌলা' নাটক ও উদ্দীপকে নবাব সিরাজউদ্দৌলা ও টিপু সুলতান উভয়ই মূলত ষড়যন্ত্রের কাছে পরাজিত হয়েছেন। উভয়ই অত্যন্ত কাছের লোকের ষড়যন্ত্রের বলি হয়েছেন। যদিও ইংরেজদের বিরুদ্ধে লড়াইয়ে তাঁরা হেরেছেন; তথাপি তাঁদের পরাজয়ে দেশীয় ষড়যন্ত্রকারীরা প্রধান নিয়ামক কাজ করেছে। তাই উপরিউক্ত আলোচনা শেষে বলা যায় যে, প্রশ্নোক্ত মন্তব্যটি যথার্থ।"
        }
      ]
    }
  ]
}