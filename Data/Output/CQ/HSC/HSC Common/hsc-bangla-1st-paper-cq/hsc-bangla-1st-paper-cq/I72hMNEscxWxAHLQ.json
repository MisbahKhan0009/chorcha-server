{
  "title": "রাজশাহী বোর্ড ২০১৭",
  "subtitle": "বাংলা (11)",
  "questions": [
    {
      "number": "1",
      "uddipok": "শামসুদদীন আবুল কালামের 'মৌসুম' গল্পটি রচিত হয়েছে তৎকালীন জমিদারদের অধীন জনজীবনকে কেন্দ্র করে। সে সময় জমিদারদের শোষণের বিরুদ্ধে একদল সমাজরূপান্তর ও স্বাধীনতাকামীদের প্রচেষ্টায় কৃষকরা আন্দোলন শুরু করে। গল্পে দেখা যায়, দীর্ঘ খরার পর বৃষ্টির আগমনে কৃষকরা ভালো ফসল পাওয়ার আনন্দে বিভোর হয়। কৃষকদের মনের এই আনন্দ জমিদারের পছন্দ হয় না। চাল মজুদ করে দাম বাড়িয়ে কৃষকদের বেকায়দায় ফেলে দেয় জমিদার।",
      "tag": "RB 17",
      "sub_questions": [
        {
          "label": "ক",
          "question": "'লাঙ্গুল' কী?",
          "explanation": "'লাঙ্গুল' শব্দের অর্থ- লেজ।"
        },
        {
          "label": "খ",
          "question": "'একটি পতিত আত্মাকে অন্ধকার হইতে আলোকে আনিয়াছি, ভাবিয়া কমলাকান্তের বড়ই আনন্দ হইল'- কেন?",
          "explanation": "কমলাকান্ত নীতিকথার মাধ্যমে বিড়ালকে চুরি করা থেকে বিরত রাখতে পেরেছে ভেবে আনন্দিত হয়। 'পতিত আত্মা' বলতে এখানে নৈতিক অধঃপতনকে বোঝানো হয়েছে। দুধ চুরির দায়ে কমলাকান্ত বিড়ালকে মারতে উদ্যত হলে বিড়াল তার প্রতিবাদ করে। বিড়ালের মতে, পৃথিবীর খাদ্যদ্রব্যে সকলেরই সমান অধিকার রয়েছে। তাই ক্ষুধার্ত হয়ে কেউ চুরি করলে তার জন্য কৃপণ ধনীকেই দায়ী মনে করে সে। বিড়ালের যুক্তির কাছে পরাজিত কমলাকান্ত নীতিবাক্যের আশ্রয় নেয়। আর এর মধ্য দিয়ে বিড়ালের মনোভাব পরিবর্তন করতে পেরেছে ভেবে পরিতৃপ্তি লাভ করে কমলাকান্ত।"
        },
        {
          "label": "গ",
          "question": "উদ্দীপকে বর্ণিত কৃষকদের অবস্থার সাথে 'বিড়াল' রচনার বিড়ালের সাদৃশ্য আলোচনা করো।",
          "explanation": "কারো স্খলিত হওয়ার পেছনে যে প্রচলিত সমাজব্যবস্থা বহুলাংশে দায়ী তেমনি একটি ধারণার যুক্তিনিষ্ঠ উপস্থাপনা ঘটেছে 'বিড়াল' রচনায়। 'বিড়াল' রচনায় বিড়ালের ভাষ্যে দরিদ্রের চুরি করার কারণ হচ্ছে ধনীর কৃপণতা। দরিদ্রকে বঞ্চিত করে ধনীরা সম্পদের পাহাড় গড়ে তোলে আর গরিবরা বেঁচে থাকার জন্য সামান্য খাবার পর্যন্ত পায় না। এ রচনায় বিড়াল চরিত্রটি এসেছে শোষিত, প্রতিবাদী ও শ্রমজীবী শ্রেণির প্রতিনিধি হিসেবে। সে অধিকার আদায়ে সচেষ্ট। উদ্দীপকে শামসুদ্দীন আবুল কালামের 'মৌসুম' গল্পে তৎকালীন জমিদারদের শোষণ, নির্যাতন ও নিপীড়নের চিত্র ফুটে উঠেছে। পাশাপাশি বর্ণিত হয়েছে এ সকল অত্যাচারের বিরুদ্ধে শ্রমজীবী মানুষের প্রতিবাদের চিত্র। সে সময় অত্যাচারী জমিদারের শোষণের বিরুদ্ধে একদল সমাজরূপান্তর ও স্বাধীনতাকামীর প্রচেষ্টায় কৃষকরা আন্দোলন শুরু করে। তেমনি 'বিড়াল' রচনায় বিড়ালের কণ্ঠে পৃথিবীর সকল বঞ্চিত, নিষ্পেষিত,দলিত শ্রেণির ক্ষোভ-মর্মবেদনা-প্রতিবাদ উচ্চারিত হয়েছে। বিড়ালের মতে, পৃথিবীর খাদ্যদ্রব্যে সকলেরই অধিকার রয়েছে। তাই সে মনে করে ক্ষুধার্ত হয়ে কেউ চুরি করলে তার জন্য কৃপণ ধনীই দায়ী। অর্থাৎ, প্রতিবাদী মানসিকতার দিক দিয়ে উদ্দীপকের কৃষকদের সাথে বিড়াল চরিত্রটি সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের সাথে 'বিড়াল' রচনার গুণগত পার্থক্যগুলো তোমার যুক্তিসহ উপস্থাপন করো।",
          "explanation": "আপাত অপরাধীর অপরাধপ্রবণতার পেছনে যে সমাজব্যবস্থার অনস্বীকার্য ভূমিকা রয়েছে, তেমনি বক্তব্যের অবতারণা ঘটেছে 'বিড়াল' রচনায়। 'বিড়াল' রচনায় ধনী-দরিদ্রের বৈষম্য, দরিদ্রের বঞ্চনা, সমাজের অরাজকতায় ধনীর ভূমিকা ইত্যাদি নানা বিষয় বিড়ালের মাধ্যমে প্রকাশ পেয়েছে। এখানে বিড়ালের সঙ্গে কমলাকান্তের কথোপকথনের মধ্য দিয়ে লেখক মূলত সামাজিক নানা অসংগতির বিষয়ে তাঁর নিজস্ব দৃষ্টিভঙ্গি তুলে ধরেছেন। উদ্দীপকে শামসুদ্‌দীন আবুল কালাম তাঁর 'মৌসুম' গল্পে তৎকালীন জমিদার শ্রেণির নির্মমতার চিত্র তুলে ধরেছেন। এখানে দেখা যাচ্ছে, বৃষ্টির আগমনে ভালো ফসল পাওয়ার আশায় কৃষকদের আনন্দ প্রকাশ করতে। কেননা ভালো ফসল হলে পরিবারের সবাইকে নিয়ে তারা দুবেলা পেটপুরে খেতে পারবে। কিন্তু অত্যাচারী জমিদার গরিবের এ সামান্য চাওয়াকে ভালো চোখে দেখেননি। তিনি কৃষকদের বেকায়দায় ফেলতে চাল মজুদ করে দাম বাড়িয়ে দেন। এতে সংগত কারণেই গরিবদের দুর্ভোগের সীমা থাকবে না। কিন্তু 'বিড়াল' রচনায় এই বিষয়টিই পেয়েছে ভিন্ন মাত্রা। 'বিড়াল' রচনায় বিড়ালের ভাষ্যে দরিদ্রের চুরি করার কারণ হচ্ছে ধনীর কৃপণতা। সে মনে করে, দরিদ্রকে বঞ্চিত করে ধনীরা সম্পদের পাহাড় গড়ে তোলে আর গরিবরা বেঁচে থাকার জন্য সামান্য খাবার পর্যন্ত পায় না। লেখক একটা বিড়ালের মাধ্যমে শোষক-শোষিত, ধনী-দরিদ্র, সাধু-চোরের অধিকারবিষয়ক সংগ্রামের কথা শ্লেষাত্মক ও যুক্তিনিষ্ঠভাবে উপস্থাপন করেছেন। এ দিকটি উদ্দীপকের বক্তব্যের চেয়ে অনেক বেশি ব্যঞ্জনা সৃষ্টি করেছে। সুতরাং বক্তব্যের যুক্তিনিষ্ঠ আলোচনার ভিত্তিতে বলা যায়, উদ্দীপকের সাথে 'বিড়াল' রচনার যথেষ্ট গুণগত পার্থক্য বিদ্যমান।"
        }
      ]
    },
    {
      "number": "2",
      "uddipok": "বিশ্ববিদ্যালয়ের পড়াশুনার পাঠ শেষ করতে করতেই আমার বোনের অনেক বয়স হয়ে যায়। তিন তিনবার তার বিয়ের সম্বন্ধ ভেঙে যাবার পর কেমন যেন হতাশ হয়ে পড়ি। একদিন তাকে ডেকে বলি, 'অনন্যা, কাল বাসায় একটি নতুন বরপক্ষ তোকে দেখতে আসবে। শুনে ওর চেহারা কঠিন হয়ে ওঠে, বলে তুই শুধু শুধু ব্যস্ত হচ্ছিস শাওন, প্রতিবন্ধীদের নিয়ে আমার যা কাজ তা জীবনতর শেষ হবার নয় ।'",
      "tag": "RB 17,CCC 23",
      "sub_questions": [
        {
          "label": "ক",
          "question": "কাকে ‘মাকাল ফল' বলে বিদ্রুপ করা হয়েছে?",
          "explanation": ""
        },
        {
          "label": "খ",
          "question": "অনুপমের বিবাহ যাত্রার বর্ণনা দাও।",
          "explanation": ""
        },
        {
          "label": "গ",
          "question": "উদ্দীপকের সাথে 'অপরিচিতা' গল্পের কল্যাণীর সাদৃশ্য-বৈসাদৃশ্যগুলো আলোচনা করো ।",
          "explanation": ""
        },
        {
          "label": "ঘ",
          "question": "উদ্দীপকটিতে ‘অপরিচিতা' গল্পের মূল বক্তব্য কতটুকু প্রতিফলিত হয়েছে? যৌক্তিক বিশ্লেষণ করো ।",
          "explanation": ""
        }
      ]
    },
    {
      "number": "3",
      "uddipok": "\"সেইদিন আজো জ্বলজ্বলে স্মৃতি, যেদিন মহান বিজয়ী বীর দূর দেশে থেকে স্বদেশে এলেন ফিরে। শুনেছি সেদিন জয়ঢাক আর জন-উল্লাস; পথে-প্রান্তরে তাঁরই কীর্তন, তিনিই মুক্তিদূত। নিহত এ্যাগামেমনন, কবরে শায়িত আজ।”",
      "tag": "RB 17",
      "sub_questions": [
        {
          "label": "ক",
          "question": "আমলাতন্ত্র কী?",
          "explanation": "রাষ্ট্রীয় প্রশাসনে সরকারি কর্মচারীদের কর্তৃত্বমূলক ব্যবস্থাই আমলাতন্ত্র।"
        },
        {
          "label": "খ",
          "question": "'নাশতা খাবার ইচ্ছা আমার নাই'- কে, কোন প্রসঙ্গে একথা বলেছে?",
          "explanation": "নাস্তা করার ইচ্ছা না থাকলেও সহকর্মীদের নিজের অবস্থান জানানোর উদ্দেশ্যে বঙ্গবন্ধু শেখ মুজিবুর রহমান নাশতা করার অজুহাত দেখিয়েছিলেন। শাসকগোষ্ঠীর অপশাসন ও বিনাবিচারে রাজবন্দিদের আটক রাখার প্রতিবাদে বঙ্গবন্ধু শেখ মুজিবুর রহমান ও মহিউদ্দিন আহমদ ঢাকা জেলে অনশন ধর্মঘট করার সিদ্ধান্ত নেন। বিষয়টি জানতে পেরে কাউকে কিছু না জানিয়ে রাতের অন্ধকারে জেল কর্তৃপক্ষ তাঁদের ফরিদপুর জেলে পাঠানোর সিদ্ধান্ত নেয়। এমন পরিস্থিতিতে কারো নাস্তা করতে চাওয়ার কথা নয়। কিন্তু বঙ্গবন্ধু মনে করেছিলেন, তাঁদের স্থানান্তরের কথাটি নেতাকর্মীদের জানানোর জন্য একটি বাহানা আবশ্যক। তাই তিনি সুবেদারের কাছে বাইরে নাস্তা করতে যাওয়ার আবদার করেছিলেন।"
        },
        {
          "label": "গ",
          "question": "উদ্দীপকের 'বিজয়ী বীরের' স্বদেশ প্রত্যাবর্তনের সাথে বঙ্গবন্ধুর জেলমুক্তির সম্পর্কে আলোচনা করো।",
          "explanation": "উদ্দীপকের 'বিজয়ী বীরের' স্বদেশ প্রত্যাবর্তনের সাথে 'বায়ান্নর দিনগুলো' রচনার লেখক শেখ মুজিবুর রহমানের জেলমুক্তির সাদৃশ্য রয়েছে। 'বায়ান্নর দিনগুলো' রচনার লেখক শেখ মুজিবুর রহমান ছিলেন একজন আদর্শ দেশপ্রেমিক। যৌবনের অধিকাংশ সময় তাঁকে কারাপ্রকোষ্ঠে কাটাতে হলেও তিনি ছিলেন আপসহীন ও নির্ভীক। তৎকালীন পাকিস্তানি শাসকগোষ্ঠীর অপশাসন ও বিনাবিচারে রাজবন্দিদের আটক রাখার প্রতিবাদে জেলের ভেতরে তিনি অনশন ধর্মঘট শুরু করেন। অবশেষে, অসুস্থ অবস্থায় সরকার তাঁকে মুক্তি দিতে বাধ্য হয়। উদ্দীপকে মহান বিজয়ী বীর এ্যাগামেমননের বিজয়গাথা বিধৃত হয়েছে। এখানে দেখা যায়, গ্রিক বীর এ্যাগামেমনন দীর্ঘ সংগ্রাম শেষে স্বদেশে ফিরে আসেন। তাঁর আগমন জন-মানুষের মধ্যে আনন্দের সঞ্চার করে। পথে প্রান্তরে তাঁর কীর্তন গাওয়া হয়। এ থেকে বোঝা যায়, তিনি দেশ ও জাতির একজন মহান ব্যক্তিত্ব। 'বায়ার দিনগুলো' রচনায়ও বল্যবন্ধুর এমন মহান ব্যক্তিত্ব ফুটে উঠেছে। বঙ্গবন্ধু সাধারণ মানুষকে পরাধীনতার শৃঙ্খল থেকে মুক্ত করার জন্য আজীবন সংগ্রাম করেন। তাঁর আপসহীন ও নির্ভীক ব্যক্তিত্বের কারণে তিনি অর্জন করেন বাঙালির শ্রদ্ধা ও ভালোবাসা। তাই তাঁর জেল থেকে ফিরে আসা বাঙালির মনে আনন্দের সঞ্চার করে। উদ্ধৃত আলোচনায় লক্ষণীয়, বঙ্গবন্ধুর জেলমুক্তির সাথে উদ্দীপকের এ্যাগামেমননের স্বদেশ প্রত্যাবর্তনের সাদৃশ্য বিদ্যমান।"
        },
        {
          "label": "ঘ",
          "question": "উদ্দীপকটিতে 'বায়ান্নর দিনগুলো'র বক্তব্য প্রতিফলিত হয়েছে- তোমার মতামত দাও।",
          "explanation": "উদ্দীপকের বক্তব্যে 'বায়ান্নর দিনগুলো' রচনার আংশিক প্রতিফলন ঘটেছে। আলোচ্য রচনায় বঙ্গবন্ধুর জেলজীবন ও জেল থেকে মুক্তিলাভের স্মৃতি বিবৃত হয়েছে। দেশ ও দেশের মানুষের মুক্তির জন্য তিনি পাকিস্তানি শাসকগোষ্ঠীর বিরুদ্ধে সংগ্রাম করে জেলে যান এবং নানাভাবে অত্যাচারিত হন। পরাধীন মানুষের মুক্তির জন্য যৌবনের বেশিরভাগ সময়ই তাঁকে জেলে কাটাতে হয়। কিন্তু কোনো রকম চাপ কিংবা প্রলোভনই তাঁকে তাঁর দৃঢ় সিদ্ধান্ত থেকে সরাতে পারেনি। উদ্দীপকের কবিতাংশটির মূল কথা হলো- মহামানবের প্রত্যাবর্তনে দেশময় আনন্দানুভূতির জাগরণ। উদ্দীপকের দৃশ্যপটে দেখা যায়, 'বিজয়ী বীর' দূর দেশ থেকে স্বদেশে ফিরে আসেন। সেই আনন্দে চারিদিকে মানুষ উল্লাসে মেতে ওঠে। পথে প্রান্তরে তাঁর কীর্তন গাওয়া হয়। কেননা, তারা মনে করে, তিনিই তাদের মুক্তির দূত। 'বিজয়ী বীরের' স্বদেশে প্রত্যাবর্তনের এই দৃশ্যটি 'বায়ান্নর দিনগুলো' রচনায় চিত্রিত বঙ্গবন্ধুর জেল থেকে মুক্তিলাভের দৃশ্যের সাথে সাদৃশ্যপূর্ণ। আলোচ্য রচনায় বর্ণিত হয়েছে, ১৯৫২ সালে পাকিস্তান সরকার বিনাবিচারে এদেশের অনেক নেতাকর্মীকে জেলে আটক করে রাখে। পাকিস্তান সরকারের এমন নীতির প্রতিবাদে বঙ্গবন্ধু শেখ মুজিবুর রহমান ও মহিউদ্দিন আহমদ অনশন ধর্মঘট পালনের সিদ্ধান্ত গ্রহণ করেন। সরকার যতদিন না এদেশের নেতাকর্মীদের মুক্তি দেবে, ততদিন তাঁদের এই অনশন ধর্মঘট অব্যাহত রাখতে তাঁরা দৃঢ় প্রতিজ্ঞ হন। আর এজন্য প্রয়োজনে তাঁরা জীবন দিতেও প্রস্তুত। অন্যদিকে, আলোচ্য উদ্দীপকের কবিতাংশে মহামানবকে কাছে পাওয়ার আনন্দ প্রকাশ পেয়েছে। কিন্তু 'বায়ার দিনগুলো' রচনায় বাঙালি জাতির অধিকার আদায়ে বক্তাবন্ধুর যে আত্মত্যাগী ও অনমনীয় মনোভাবের পরিচয় পাওয়া যায়, তা উদ্দীপকে অনুপস্থিত। তাই, উদ্দীপকের বক্তব্যে 'বায়ান্নর দিনগুলো' রচনার আংশিক প্রতিফলন ঘটেছে।"
        }
      ]
    },
    {
      "number": "4",
      "uddipok": "\"চকচকে রোদ। সড়কের উত্তরে রাইফেল রেঞ্জের মধ্যে গামছা-পরা এক কিশোর তিন চারটে গরু খেদিয়ে নিয়ে যাচ্ছে। তার মাথায় ছালা বোঝাই ঘাস। কাঁধে লাঙল-জোয়াল। সম্ভবত সে মাঠ থেকে বাড়ি ফিরছে। 'মুক্তি। মুক্তি!' একজন সৈনিক চিৎকার করে ওঠে। 'কাঁহা? কাঁহা?- অপরেরা প্রশ্ন করে। 'ডাহনা তরফ দেখো।' কলিমুদ্দি দফাদার সবিনয়ে বলতে চায়, 'মুক্তি নেহি ক্যাপ্টেন সাব, উয়ো রাখাল হ্যায়, মেরা চেনাজানা হ্যায়।' 'চুপরাও সালে কাফের কা বাচ্চা কাফের। মুক্তি, আলবৎ মুক্তি।' বলেই সকলে একসঙ্গে গুলি ছোড়ে। এলাকা কেঁপে ওঠে। ধ্বনি প্রতিধ্বনিত হয়ে দূরে ছড়িয়ে পড়ে।",
      "tag": "RB 17",
      "sub_questions": [
        {
          "label": "ক",
          "question": "রেইনকোট' গল্পটি কার লেখা?",
          "explanation": "রেইনকোট' গল্পটি লিখেছেন- আখতারুজ্জামান ইলিয়াস ।"
        },
        {
          "label": "খ",
          "question": "'ব্র্যাক ডাউনের' রাতে কী ঘটেছিল?",
          "explanation": "ক্রাক-ডাউনের রাতে নিরীহ বাঙালির ওপর ভয়াবহ হত্যাযজ্ঞ চালানো হয়েছিল। পাকিস্তান রাষ্ট্র প্রতিষ্ঠার পর থেকেই বাঙালি শোষণ-নির্যাতনের শিকার হতে থাকে। ১৯৭১ সালের ২৫ শে মার্চ দিবাগত রাতে তা চূড়ান্ত আকার ধারণ করে। এ সময় পাকিস্তানি সেনাবাহিনী ঢাকার নিরস্ত্র মানুষের ওপর ভয়াবহ গণহত্যা ও ধ্বংসযজ্ঞ পরিচালনা করে। সে রাতের ভয়াবহতা বোঝাতে 'ক্লাক ডাউনের রাত' কথাটি বলা হয়েছে।"
        },
        {
          "label": "গ",
          "question": "উদ্দীপকে 'রেইনকোট' গল্পের যে দিকটি ফুটে উঠেছে তা ব্যাখ্যা করো।",
          "explanation": "উদ্দীপকে 'রেইনকোট' গল্পের গণহত্যার দিকটি ফুটে উঠেছে। 'রেইনকোট' গল্পে মুক্তিযুদ্ধের সময় ঢাকার ভয়াবহ পরিস্থিতির কথা উঠে এসেছে। সে সময় ঢাকার কোনো মানুষই নিরাপদ ছিল না। ১৯৭১ সালের ২৫শে মার্চ রাত থেকে তারা নিয়মিত গণহত্যা চালাতে থাকে। এর থেকে রেহাই পায় না আযান দিতে থাকা মসজিদের মোয়াজ্জিন পর্যন্ত। তারা নারী- শিশু-বৃদ্ধ নির্বিশেষে সকল শ্রেণির মানুষকে নির্বিচারে হত্যা করেছে। যেমনটি লক্ষ করা যায় উদ্দীপকের ঘটনায়। উদ্দীপকে পাকিস্তানি সেনাবাহিনী কর্তৃক এক রাখাল বালককে গুলি করে হত্যা করার চিত্র ফুটে উঠেছে। নিরীহ রাখাল বালক দিন শেষে গরু নিয়ে বাড়ি ফিরছিল। কিন্তু নির্মম পাকিস্তানি সৈন্যের বন্দুকের গুলি থেকে সে রেহাই পায়নি। তাদের আচরণ ছিল হিংস্র পশুর চেয়েও ঘৃণ্য। তারা এদেশের মানুষকে এতটাই তুচ্ছ মনে করত যে সামান্য কারণেই হত্যা করত। এরূপ নির্মমতার প্রতিফলন সমানভাবে লক্ষ করা যায় উদ্দীপক ও 'রেইনকোট' গল্পের ঘটনায়।"
        },
        {
          "label": "ঘ",
          "question": "উদ্দীপক ও 'রেইনকোট' গল্পের আলোকে স্বাধীনতাযুদ্ধে এদেশের জনসাধারণের অবস্থা আলোচনা করো।",
          "explanation": "রেইনকোট' গল্পে স্বাধীনতা যুদ্ধে এদেশের জনসাধারণের ভয়াবহ অবস্থার কথা চিত্রিত হয়েছে। 'রেইনকোট' গল্পটি রচিত হয়েছে মুক্তিযুদ্ধের সময়কার রাজধানী ঢাকার ভয়াবহ পরিস্থিতিকে কেন্দ্র করে। দীর্ঘ শোষণ-নিপীড়নের পর ১৯৭১ সালের ২৫ শে মার্চ দিবাগত রাতে পাকিস্তানি সেনাবাহিনী ঘুমন্ত শহরবাসির ওপর ঝাঁপিয়ে পড়ে। পরবর্তীতে বাঙালিরা ঐক্যবদ্ধ হয়ে তাদের বিরুদ্ধে প্রবল প্রতিরোধ গড়ে তোলে। নির্যাতনের ভয়াবহতা বাঙালিদের দমিয়ে রাখতে পারেনি। বুকের তাজা রক্ত দিয়ে তাঁরা এদেশের স্বাধীনতা ছিনিয়ে আনে। উদ্দীপকে বাংলাদেশের মুক্তিযুদ্ধের বাস্তব চিত্র লক্ষ করা যায়। পাকিস্তানিরা সম্পূর্ণভাবে এদেশের অবকাঠামো ভেঙে দিয়েছিল। বাঙালির জীবন তাদের কাছে ছিল তুচ্ছ। যুদ্ধের সময় পশু-পাখির মতো তারা মানুষ হত্যা করেছে। উদ্দীপকের রাখালকে হত্যা করার মাধ্যমে তারই প্রমাণ পাওয়া যায়। 'রেইনকোট' গল্পে মুক্তিযুদ্ধের সময় পাকিস্তানিদের অত্যাচার ও হত্যাযজ্ঞে ঢাকা শহরের অধিবাসীদের আতঙ্কগ্রস্ত জীবনের চিত্র ফুটে উঠেছে। সহজ- সরল নুরুল হুদা ও মসজিদের মোয়াজ্জিন যেন উদ্দীপকের নিরীহ রাখাল বালকেরই প্রতিরূপ। তাদের এমন অবস্থাই বলে দেয় সমসাময়িক পরিস্থিতির ভয়াবহতা। গল্পের নূরুল হুদা চারবার বাসা পরিবর্তন করেও তার নিয়তিকে পাল্টাতে পারেনি। দেশের জনসাধারণ যেন জিম্মি হয়ে গিয়েছিল তাদের হাতে। কোনো মানুষই বলতে পারত না বাড়ি থেকে বের হলে আর ফিরে আসতে পারবে কিনা। উদ্দীপক ও 'রেইনকোট' গল্পের কাহিনিতে এমন আভাসই পাওয়া যায়।"
        }
      ]
    },
    {
      "number": "5",
      "uddipok": "আবাল্য তোমার যে নিসর্গ ছিল নিদারুণ নির্বিকার, সুরক্ষিত দুর্গের মতন আমাদের প্রতিরোধে সে হলো সহায়, ব্ল‍্যাক-আউট অমান্য করে তুমি দিগন্তে জ্বেলে দিলে বিদ্রোহী পূর্ণিমা। আমি সেই পূর্ণিমার আলোয় দেখেছি; আমরা সবাই ফিরছি আবার নিজস্ব উঠোন পার হয়ে নিজেদের ঘরে।",
      "tag": "RB 17",
      "sub_questions": [
        {
          "label": "ক",
          "question": "কত বঙ্গাব্দে নূরলদীন বিপ্লবের ডাক দিয়েছিলেন?",
          "explanation": "১১৮৯ বঙ্গাব্দে নূরলদীন বিপ্লবের ডাক দিয়েছিলেন।"
        },
        {
          "label": "খ",
          "question": "পাহাড়ী ঢলের মতো নেমে এসে সমস্ত ভাষায়' বলতে কী বোঝানো হয়েছে?",
          "explanation": "নূরলদীনের ভাকে বিপ্লবের গণজোয়ার সৃষ্টি হওয়ার অবস্থাকে বোঝানো হয়েছে। কৃষকনেতা নূরলদীন ১১৮৯ সনে ব্রিটিশদের বিরুদ্ধে এদেশের কৃষকদের বিদ্রোহ করতে আহ্বান করেছিলেন। নূরলদীনের ডাকে অভাগা মানুষ জেগে উঠে পাহাড়ি ঢলের মতো ভাসিয়ে দিয়েছিল সকল অন্যায়। আজও জাতীয় সংকটে দেশবাসী তাঁর মতো বীরের জীবনী ও কর্মকে স্মরণ করে উজ্জীবিত হয়। কবিও মনে করেন, যখন দালালের আলখাল্লায় দেশ ছেয়ে গেছে, তখন নূরলদীন হয়তো আবারও বিপ্লবের ডাক দেবেন। আর সেই ডাক পাহাড়ি ঢলের মতো ভাসিয়ে নিয়ে যাবে সকল অন্যায়। প্রশ্নোক্ত চরণে একথাই বোঝানো হয়েছে।"
        },
        {
          "label": "গ",
          "question": "উদ্দীপকের সাথে 'নূরলদীনের কথা মনে পড়ে যায়' কবিতার চেতনাগত সাদৃশ্য আলোচনা করো।",
          "explanation": "জাউদ্দীপকের সাথে 'নূরলদীনের কথা মনে পড়ে যায়' কবিতায় অধিকার আদায়ে মেহনতি মানুষের জেগে ওঠার প্রত্যয়ের দিকটির সাদৃশ্য রয়েছে। 'নূরলদীনের কথা মনে পড়ে যায়' কবিতায় কবি জাতির দুর্দিনে নূরলদীনের মতো নেতার আগমন প্রত্যাশা করেছেন। কারণ, তাঁর আগমনে অভাগা মানুষগুলো আবার জেগে উঠবে বলে তিনি মনে করেন। ১৯৭১ সালের ২৫শে মার্চ কালরাত থেকে দীর্ঘ নয় মাস বাংলাদেশ মৃত্যুপুরীতে রূপ নেয়। দালালের আলখাল্লায় আবৃত শকুনে ছেয়ে যায় দেশ। তখন কবির মনে পড়ে ইতিহাসের প্রতিবাদী নায়ক নূরলদীনের কথা। কেননা, নূরলদীন একদিন ব্রিটিশদের শোষণের বিরুদ্ধে আন্দোলন করতে কৃষকদের ঐক্যবদ্ধ করতে পেরেছিলেন। উদ্দীপকের কবিতাংশের কবির চেতনায় সংগ্রামী মনোভাবের প্রতিফলন ঘটেছে। কবির কল্পনায় বাংলার নিসর্গও আবির্ভূত হয়েছে একজন সপ্রাণ মুক্তিযোদ্ধার বেশে। আন্দোলনই মুক্তির একমাত্র উপায় বলে প্রকৃতির মাঝেও ধ্বনিত হয়েছে বিদ্রোহের সুর। অন্যদিকে 'নূরলদীনের কথা মনে পড়ে যায়' কবিতায় দেখা যায় বারবার নূরলদীনের মতো সংগ্রামী নেতার আগমনকে প্রত্যাশা করা হয়েছে। কেননা নূরলদীনের ডাকে সাড়া দিয়েই শ্রমজীবী মানুষেরা তাদের অধিকার ফিরে পেয়েছিল। তাই নূরলদীনের আগমন এত বেশি কাম্য। নূরলদীনের এই সংগ্রামী চেতনারই সাদৃশ্য লক্ষ করা যায় উক্ত কবিতাংশের কবির চেতনায়।"
        },
        {
          "label": "ঘ",
          "question": "উদ্দীপকটিতে 'নূরলদীনের কথা মনে পড়ে যায়' কবিতার মূল বিষয় কতটুকু প্রতিফলিত হয়েছে তা বুঝিয়ে লেখো।",
          "explanation": "'নূরলদীনের কথা মনে পড়ে যায়' কবিতায় বাঙালির মুক্তিসংগ্রামে নূরলদীনের মতো সাহসী নেতাকে আহ্বান করা হয়েছে, যা উদ্দীপক ও আলোচ্য কবিতার মূল বিষয়। 'নূরলদীনের কথা মনে পড়ে যায়' কবিতায় কবি বারবার নূরলদীনের আগমন কামনা করেছেন। কেননা, আমাদের বর্তমান বাস্তবতার পরিপ্রেক্ষিতে তাঁর আগমন আবশ্যক। কবি মনে করেন, নূরলদীনের মতো সাহসী মানুষই আমাদের স্বপ্নগুলোকে রূপায়িত করতে পারবেন। উদ্দীপকের কবির কল্পনায় বাংলার নিসর্গও আবির্ভূত হয়েছে একজন সপ্রাণ মুক্তিযোদ্ধার বেশে। আক্রান্ত স্বদেশ নিজেই এই কবিতায় এক সাহসী যোদ্ধা। সে প্রাকৃতিক কৌশলে তার সহযোদ্ধাদের যুদ্ধে জয়ী হতে সাহায্য করে। শত্রুর বিরুদ্ধে গড়ে তোলে অলঙ্ঘনীয় প্রতিরোধ। যেমনটি লক্ষ করা যায় নূরলদীন কর্তৃক ব্রিটিশদের বিরুদ্ধে কৃষকদের ঐক্যবদ্ধ করার আহ্বানে। 'নূরলদীনের কথা মনে পড়ে যায়' কবিতায় নূরলদীনের আগমন বলতে বোঝানো হয়েছে নূরলদীনের মতো সাহসী কোনো ব্যক্তির আগমন। কেননা, জাতীয় সমস্যার সমাধানে নূরলদীনের মতো সাহসী নেতা এদেশবাসীর অত্যন্ত প্রয়োজন। তাই কবি তাঁর মতো ব্যক্তির আবির্ভাব বারবার কামনা করেছেন। কেননা, অভাগা মানুষগুলোর ভাগ্য পরিবর্তনে এমনকি স্বপ্ন পূরণে তাঁর আসাটা অত্যন্ত জরুরি। তেমনি উদ্দীপকের কবি স্বাধীনতাপ্রাপ্তির জন্য প্রকৃতির সহায়ক ভূমিকাকেও গুরুত্বপূর্ণ বলে মনে করেছেন। সর্বোপরি প্রতিবাদ ও বিদ্রোহের দ্বারা সকল অন্যায়কে ধ্বংস করে স্বাধীনতা অর্জনই উদ্দীপক ও আলোচ্য কবিতার মূল বিষয়। তাই বলা যায়, উদ্দীপকটিতে 'নূরলদীনের কথা মনে পড়ে যায়' কবিতার মূল বিষয় সম্পূর্ণভাবে প্রতিফলিত হয়েছে।"
        }
      ]
    },
    {
      "number": "6",
      "uddipok": "এবার ফিরাও মোরে' কবিতায় রবীন্দ্রনাথ তাঁর কবিসত্তাকে আহ্বান করেছিলেন দারিদ্রপীড়িত মানুষের পাশে দাঁড়িয়ে তাদের শক্তির উদ্বোধন ঘটাবার জন্য। তিনি এতে বলেছেন, যারা দরিদ্র, তারা বংশ পরম্পরায় দারিদ্র্যের যাঁতাকলে পিষ্ট হচ্ছে। তাদের মুখের অন্ন কেউ কেড়ে নিলেও তারা থাকে মুক ও ভীতসন্ত্রস্ত। প্রতিবাদ করা তো দূরের কথা, সবিনয়ে নালিশের ভাষাও যেনো এদের নেই। স্বয়ং বিধাতাও যেনো এদের প্রতি বিমুখ। কবি বলেছেন যে এদের মুখে দিতে হবে ভাষা।",
      "tag": "RB 17",
      "sub_questions": [
        {
          "label": "ক",
          "question": "ঐকতান' কবিতাটি কোন ছন্দে রচিত?",
          "explanation": "ঐকতান' কবিতাটি সমিল প্রবহমান অক্ষরবৃত্ত ছন্দে রচিত।"
        },
        {
          "label": "খ",
          "question": "কবির মতে গানের পসরা ব্যর্থ হয় কেন?",
          "explanation": "জীবনের সঙ্গে সম্পর্কহীন কৃত্রিম সাহিত্য নিঃসন্দেহে ব্যর্থ। 'ঐকতান' কবিতায় জীবনের সঙ্গে সম্পর্কহীন সাহিত্যসৃষ্টিকে কৃত্রিম বলে অভিহিত করা হয়েছে। কবির মতে- যে সাহিত্য, যে গান জীবনের সঙ্গে জীবনের সংযোগ সাধন করতে পারে না তা প্রকৃত সাহিত্য নয়। এমন ধরনের কৃত্রিমতা দোষে দুষ্ট সাহিত্য লক্ষ্যভ্রষ্ট হয়। আর কৃত্রিমতার জন্য গানের পসরা ব্যর্থ হয় বলে কবি উল্লেখ করেছেন।"
        },
        {
          "label": "গ",
          "question": "উদ্দীপকে বর্ণিত কবির আহ্বান 'ঐকতান' কবিতায় কতটা প্রতিফলিত হয়েছে?",
          "explanation": "জাউদ্দীপকের কবির দারিদ্র্যপীড়িত শ্রমজীবী মানুষের পাশে দাঁড়ানোর আহ্বান 'ঐকতান' কবিতায় সম্পূর্ণটা প্রতিফলিত হয়েছে। 'ঐকতান' কবিতার কবি সমগ্র জীবন সাহিত্য সাধনায় মগ্ন থেকে নিজের জ্ঞানভাণ্ডারকে পরিপূর্ণ করেছেন। তবু জীবনের দ্বারপ্রান্তে দাঁড়িয়ে হিসাব- নিকাশ করে নিজের অপূর্ণতাগুলোই তাঁর কাছে ধরা পড়েছে। এতকিছু করেও তাঁর মনে হয়েছে তিনি যেন কিছুই করতে পারেননি। জীবনের শেষ প্রান্তে এসে তিনি উপলব্ধি করেছেন যেসব শ্রমজীবী মানুষের হাত ধরে এই সভ্যতা গড়ে উঠেছে তারাই হয়েছে তাঁর সাহিত্যে উপেক্ষিত। উদ্দীপকের কবি রবীন্দ্রনাথ তাঁর 'এবার ফিরাও মোরে' কবিতায় সমাজের অন্ত্যজ শ্রেণির মানুষের মূল্য উপলব্ধি করেছেন। তিনি মনে করেন সমাজের খেটে খাওয়া মানুষদের শক্তির উদ্বোধন ঘটাতে না পারলে সামগ্রিক উন্নয়ন সম্ভব নয়। শ্রমজীবী মানুষেরা দীর্ঘদিন অবহেলিত থেকে তাঁদের প্রতিবাদের ভাষা পর্যন্ত হারিয়ে ফেলেছে। কবি মনে করেন, সামাজিক দায়বদ্ধতা থেকেই তাঁদের অধিকার সচেতন করে তুলতে হবে। উদ্দীপকের কবির অবহেলিত মানুষের পাশে দাঁড়ানোর এই বোধটিই 'ঐকতান' কবিতার কবির চিন্তায় সমানভাবে প্রতিফলিত হয়েছে।"
        },
        {
          "label": "ঘ",
          "question": "'ঐকতান' কবিতায় যে অপূর্ণতার কথা ব্যক্ত হয়েছে উদ্দীপকে তা নেই'- বিশ্লেষণ করো।",
          "explanation": "ঐকতান' কবিতায় কবি নিম্নবর্গীয় মানুষের জীবনকে তাঁর সাহিত্যে তুলে ধরতে না পারার আক্ষেপের কথা প্রকাশ করেছেন। 'ঐকতান' কবিতায় কবি তাঁর সাহিত্যে ব্রাত্যজনতাকে সংশ্লিষ্ট করতে পারেননি। আর তাঁর এই সীমাবদ্ধতার দিকটি তিনি উন্মোচন করেছেন সাবলীলভাবে তিনি একইসাথে ভবিষ্যৎ কবিদের কাছে পরিপূর্ণ কর্মের দ্বারা সাহিত্যজগৎকে সাফল্যমণ্ডিত করার প্রত্যাশা ব্যক্ত করেছেন। পাশাপাশি নিজ সাফল্য ও ব্যর্থতাকে প্রকাশ এবং অনাগত ভবিষ্যতের কবির প্রতি আহ্বান করেছেন জীবনঘনিষ্ঠ সাহিত্য সৃজনে। উদ্দীপকে ফুটে উঠেছে অন্ত্যজ শ্রেণির মানুষদের নিজ সাহিত্যে ঠাঁই দেওয়ার বিষয়টি। এখানে কবি সমাজের সকল স্তরের মানুষের গুরুত্ব উপলব্ধি করেছেন। উদ্দীপকের কবি মনে করেন, সামাজিক দায়বদ্ধতা থেকেই তাঁদের অধিকার সচেতন করে তুলতে হবে। সমাজের বেশিরভাগকে অবহেলিত রেখে দেশের উন্নয়ন প্রায় অসম্ভব। তাই কবি সেই সকল শ্রমজীবী মানুষের মুখে প্রতিবাদের ভাষা, নিজ অধিকার প্রতিষ্ঠার ভাষা দিতে চান। পৃথিবীতে মানুষ আপন চেষ্টায় সাফল্য অর্জন করলেও কিছু ব্যর্থতা থেকে যায় যা মূলত 'ঐকতান' কবিতার বক্তব্যে ফুটে উঠেছে। কিন্তু উদ্দীপক পরিপূর্ণভাবে রবীন্দ্রনাথের চিন্তাকে প্রতিনিধিত্ব করছে না। 'ঐকতান' কবিতায় কবি নিজের সীমাবদ্ধতার কথা অকপটে স্বীকার করেছেন, কিন্তু উদ্দীপকের কবির মাঝে সে সীমাবন্ধতা নেই। 'ঐকতান' কবিতার কবি সাধারণ মানুষের কাছে পৌঁছাতে পারেননি বলে নিজের আক্ষেপ প্রকাশ করেছেন। আর উদ্দীপকের কবি দরিদ্র মানুষের দুঃখ-কষ্ট নিয়েই 'এবার ফিরাও মোরে' কবিতাটি রচনা করেছেন। অতএব বলতে পারি, 'ঐকতান' কবিতায় প্রকাশ পেয়েছে কবির আক্ষেপ কিন্তু উদ্দীপকের কবির বক্তব্যে সেই স্নাক্ষেপাটি একেবারেই অনুপস্থিত"
        }
      ]
    },
    {
      "number": "7",
      "uddipok": "'পশ্চাতে ফেলি গির্জা-প্যাগোডা মসজিদ-মন্দির এতদিনে আমি মুক্তিপথের সন্ধানী মুসাফির। তোমারে খুঁজিয়া পথে পথে ফিরি, কোথা আছ তুমি খোদা প্রেমিক তোমার তোমার হতে আর কতদিন রবে জুদা?'",
      "tag": "RB 17",
      "sub_questions": [
        {
          "label": "ক",
          "question": "'দেউল' কী?",
          "explanation": "'দেউল' হলো- দেবালয় বা মন্দির।"
        },
        {
          "label": "খ",
          "question": "কবি সাম্যের গান গাইবেন বলে প্রত্যয় ব্যক্ত করেছেন কেন?",
          "explanation": "একটি বিভেদহীন, সুখী ও সমৃদ্ধ সমাজের প্রত্যাশায় কবি সাম্যের গান গাইবেন বলে প্রত্যয় ব্যক্ত করেছেন। পৃথিবীতে জাতি, ধর্ম ও বর্ণে বৈষম্য দেখা যায়। কবি মনে করেন, এসব ভিন্নতা মানুষের মাঝে সম্প্রীতির পরিবর্তে ভেদাভেদ তৈরি করে। এক্ষেত্রে সাম্যবাদ ছাড়া পৃথিবীতে শান্তি প্রতিষ্ঠা করা সম্ভব নয়। তাই একটি প্রীতিপূর্ণ ও সমৃদ্ধ সমাজের প্রত্যাশায় সকল মানুষকে সমান মর্যাদায় অধিষ্ঠিত করতে কবি সাম্যের গান গাইবেন বলে প্রত্যয় ব্যক্ত করেছেন।"
        },
        {
          "label": "গ",
          "question": "উদ্দীপকের 'তোমারে খোঁজা' এবং 'সাম্যবাদী' কবিতার 'তোমারে খোঁজা'র বৈসাদৃশ্য ব্যাখ্যা করো।",
          "explanation": "'সাম্যবাদী' কবিতায় মানুষের অন্তরেই ঈশ্বরের অবস্থানের কথা বলা হয়েছে। 'সাম্যবাদী' কবিতায় মানবজাতির মাঝে সাম্য প্রত্যাশা করার পাশাপাশি সবকিছুর ঊর্ধ্বে মানবতাকে প্রাধান্য দেওয়ার কথা বলা হয়েছে। এ কবিতায় মানুষের অন্তরের ঐশ্বর্যের দিকটিও বিশেষ গুরুত্ব পেয়েছে। এছাড়াও কবিতাটিতে মানুষের হৃদয়ে সৃষ্টিকর্তার অবস্থান বলে মত প্রকাশ করেছেন কবি। উদ্দীপকের কবিতাংশে সৃষ্টিকর্তাকে খুঁজে পাওয়ার প্রত্যাশা ব্যক্ত করা হয়েছে। সেখানে মুক্তপথের সন্ধানী মুসাফির সৃষ্টিকর্তাকে মনেপ্রাণে ভালোবাসেন। এজন্য তিনি সৃষ্টিকর্তার সান্নিধ্য একান্তভাবে কামনা করেন। তাই তাঁকে খুঁজে পেতে মরিয়া হয়ে পথে-প্রান্তরে ঘুরছেন তিনি। অন্যদিকে, 'সাম্যবাদী' কবিতায়ও স্রষ্টার অনুসন্ধান করা হয়েছে। তবে ধর্মালয়ের পরিবর্তে মানুষের হৃদয়কে প্রাধান্য দেওয়া হয়েছে সেখানে। শুধু তাই নয়, মানুষের হৃদয়েই সকল ধর্ম ও তীর্থভূমির অবস্থান বলে সেখানে মত প্রকাশ করা হয়েছে। অর্থাৎ আলোচ্য কবিতাটিতে যেখানে নিজ হৃদয়ে স্রষ্টার অনুসন্ধান করা হয়েছে, সেখানে উদ্দীপকের কবিতাংশে তাঁকে খোঁজা হয়েছে পথে-প্রান্তরে। এদিক থেকে 'সাম্যবাদী' কবিতার 'তোমারে খোঁজা'র সাথে উদ্দীপকের'তোমারে খোঁজা'র বৈসাদৃশ্য প্রতীয়মান হয়।"
        },
        {
          "label": "ঘ",
          "question": "'সাম্যবাদী' কবিতার বিপরীতধর্মী ভাব উদ্দীপকে বিদ্যমান'- তোমার মতের সপক্ষে যুক্তি দাও।",
          "explanation": "'সাম্যবাদী' কবিতায় বাহ্যধর্মের পরিবর্তে হৃদয়ধর্মকে প্রাধান্য দেওয়া হয়েছে। 'সাম্যবাদী' কবিতায় কবি জাতি-ধর্মের ঊর্ধ্বে মানুষের শ্রেষ্ঠত্বকে তুলে ধরেছেন। আপন অস্তিত্বে বিশ্বাসী কবি মানবহৃদয়ের ঐশ্বর্যকে সর্বাধিক গুরুত্ব দেন। তাই তিনি হৃদয়ের চেয়ে বড়ো কোনো পুণ্যস্থান দেখতে পান না। উদ্দীপকের কবিতাংশে মানুষের হৃদয়ে সৃষ্টিকর্তার অবস্থানের বিষয়টি বুঝতে না পেরে তাঁকে অন্যত্র খোঁজার বৃথা চেষ্টার কথা প্রকাশ পেয়েছে। মানুষ অজ্ঞানতাবশত অন্তর্ধর্মের গুরুত্বকে বুঝতে প্রায়ই ব্যর্থ হয়। তাই তারা বাইরের জগতে স্রষ্টাকে খোঁজার চেষ্টা করে। আপন অন্তরে স্রষ্টার অস্তিত্ব অনুধাবনের ব্যর্থতার এ দিকটি 'সাম্যবাদী' কবিতার বিপরীত ভাবকেই নির্দেশ করে। 'সাম্যবাদী' কবিতায় মানুষের হৃদয়ে স্রষ্টার অবস্থানের কথা বলা হয়েছে। নিজ প্রাণের গহিনে সকল শাস্ত্র খুঁজে পাওয়ার সুস্পষ্ট বক্তব্য এ কবিতায় ব্যক্ত হয়েছে। কবি মনে করেন, মানবহৃদয়েই সকল কালের জ্ঞান, ধর্ম এবং যুগাবতারের অবস্থান। তাই স্রষ্টাকে খোঁজার জন্য তীর্থস্থান ভ্রমণ জরুরি নয়। অন্যদিকে, উদ্দীপকের কবিতাংশের মুসাফির স্রষ্টার নৈকট্যলাভের আশায় পথে-প্রান্তরে সৃষ্টিকর্তাকে খুঁজে বেরিয়েছেন। বস্তুত, অন্তর্ধর্মকে বুঝতে পারেননি বলেই তিনি এমনটি করেছেন, যা 'সাম্যবাদী' কবিতায় বিধৃত কবির ভাবনার বিপরীত। সে বিবেচনায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "8",
      "uddipok": "ফয়জুল্লাহপুর একটি গ্রামীণ শহর। ধান-সুপারির মওসুমে এখানকার সকলের হাতেই টাকা-পয়সা থাকে। হাট-বাজারে থাকে লোকের ভীড়। এসময়ে ভিক্ষুকের আগমনও বেড়ে যায়। একদল ভিখারী হামাগুড়ি দেয় আর সুর করে 'আল্লা দে, আল্লা দেয়' বলে বলে ভিক্ষা চায়। তাদের বিচিত্র সুরে ফয়জুল্লাহপুরের মানুষের মন গলে, কেউ টাকা বা আধুলী ফেলে যায় থালায়। ব্যাপারটা এখানকার স্থানীয় ভিক্ষুকদের সহ্য হয় না। তারা লাঠিসোঁটা নিয়ে এদের উপর ঝাঁপিয়ে পড়ে।",
      "tag": "RB 17",
      "sub_questions": [
        {
          "label": "ক",
          "question": "ধলা মিয়া কে?",
          "explanation": "খালেক ব্যাপারীর দ্বিতীয় পক্ষের স্ত্রী তানু বিবির বড় ভাই ধলা মিয়া।"
        },
        {
          "label": "খ",
          "question": "’’দলিল-দস্তাবেজ জাল হয়, কিন্তু খোদাতালার কালাম জাল হয় না'- একথার তাৎপর্য কী?",
          "explanation": "লালসালু' উপন্যাসের ভণ্ডপীর মজিদ তার দেওয়া পানিপড়া প্রতিদ্বন্দ্বী পীরের নামে খাওয়া হবে শুনে ক্ষেপে গিয়ে প্রশ্নোক্ত উক্তিটি করে। খালেক ব্যাপারীর প্রথম স্ত্রী আমেনা বিবি সন্তান কামনায় আওয়ালপুরে আসা নতুন পীরের কাছ থেকে পানিপড়া খেতে চায়। কিন্তু ভণ্ডপীর মজিদের সাথে সেই পীরের স্বার্থগত দ্বন্দ্ব থাকার কারণে ব্যাপারী তার ছোট স্ত্রীর ভাই ধলা মিয়াকে গোপনে রাতের অন্ধকারে আওয়ালপুরে গিয়ে পানিপড়া আনতে বলে। কিন্তু ধলা মিয়া ভীতু প্রকৃতির লোক হওয়ায় রাতের অন্ধকারে সেখানে না গিয়ে মজিদের কাছে আসে পানিপড়া নিতে। আর মজিদকে এই পানিপড়া দেওয়ার কথা গোপন রাখতে বলে। মজিদের পানিপড়া আওয়ালপুরে আগত পীরের নামে চালিয়ে দেওয়ার হঠকারিতাপূর্ণ প্রস্তাবে মজিদ রেগে গিয়ে প্রশ্নোক্ত উক্তিটি করে।"
        },
        {
          "label": "গ",
          "question": "'লালসালু' উপন্যাসের কোন কোন ঘটনার সাথে উদ্দীপকের সাদৃশ্য রয়েছে- ব্যাখ্যা করো।",
          "explanation": "লালসালু' উপন্যাসে আওয়ালপুরে আসা নতুন পীর ও মজিদের স্বার্থগত দ্বন্দ্বের সঙ্গে উদ্দীপকের দুই দল ভিখারীর সাদৃশ্য রয়েছে। 'লালসালু' উপন্যাসের মজিদ নিজের অস্তিত্ব প্রতিষ্ঠা করার জন্যবেছে নেয় মাজার ব্যবসার মতো অসৎ পন্থা। একটি পুরোনো কবরকে মাজার হিসেবে প্রচার করে শুরু হয় তার প্রতিষ্ঠিত হওয়ার সংগ্রাম। আর এই সংগ্রামের পথে যে-ই বাধা হয়ে দাঁড়িয়েছে তাকেই দমন করার চেষ্টা করেছে মজিদ। আওয়ালপুরে নতুন পীরের আগমন ঘটায় মজিদের একক ধর্মীয় আধিপত্যে ভাটা পড়ে। এর পরিপ্রেক্ষিতে মজিদের সাথে আউয়ালপুরের পীরের দ্বন্দ্ব বাধে এবং তার কিছু অনুসারী নতুন পীরের সভায় হামলা চালায়। উদ্দীপকের ফয়জুল্লাহপুর গ্রামে কিছু নতুন ভিক্ষুক আসায় স্থানীয় ভিক্ষুকদের স্বার্থে আঘাত লাগে। স্থানীয় ভিক্ষুকদের মধ্যে এক ধরনের অস্তিত্ব সংকট দেখা দেয়। তারা চায় না, তাদের নতুন কোনো প্রতিদ্বন্দ্বী সৃষ্টি হোক। তাই তারা নতুন ভিক্ষুকদের ওপর আক্রমণ চালায়। তারাও নিজ অস্তিত্বকে প্রতিষ্ঠিত করার সংগ্রামে লিপ্ত হয়। যেমনটি 'লালসালু' উপন্যাসের মজিদের ক্ষেত্রে ঘটেছে। নিজের অস্তিত্বকে টিকিয়ে রাখার জন্য স্বার্থগত দ্বন্দ্বে লিপ্ত হয়ে 'লালসালু' উপন্যাসের মজিদ তার অনুসারীদের মাধ্যমে আওয়ালপুরের পীরের ওপর হামলা চালায় নিজেদের অস্তিত্ব টিকিয়ে রাখার এমন ঘটনা উদ্দীপকের স্থানীয় ভিক্ষুকদের মধ্যেও পরিলক্ষিত হয়। এই ঘটনান্বয়ই 'লালসালু' উপন্যাস ও উদ্দীপকের মাঝে সাদৃশ্য তৈরি করেছে।"
        },
        {
          "label": "ঘ",
          "question": "মজিদের সাথে ফকিরদের উদ্দেশ্যগত মিল থাকলেও আচরণগত অমিল রয়েছে- মন্তব্যটি বিশ্লেষণ করো।",
          "explanation": "আলোচ্য উপন্যাসের মজিদের সাথে উদ্দীপকের ফকিরদের স্বার্থ রক্ষায় উদ্দেশ্যগত মিল থাকলেও প্রতিপক্ষকে পরাজিত করার অপকৌশল অবলম্বনের মধ্যে অমিল রয়েছে। 'লালসালু' উপন্যাসের মজিদ নিজেকে টিকিয়ে রাখার জন্য নিজ বাসস্থান ছেড়ে কিছুদিন গারো পাহাড়ে বসবাস করে। এরপর, কোনো এক শ্রাবণের ঝিমিয়ে পড়া দুপুরে সে মহব্বতনগর গ্রামে প্রবেশ করে। এখানে একটি পুরোনো কবরকে মাজার বানিয়ে সেটিকে পুঁজি করে ব্যবসা শুরু করে সে। অর্থাৎ, ধর্মকে ব্যবসার হাতিয়ার হিসেবে গ্রহণ করার দিক থেকে মজিদের অস্তিত্বকে টিকিয়ে রাখার সংগ্রাম প্রকাশ পেয়েছে আলোচ্য উপন্যাসে। আর এই সংগ্রামের পথে যে-ই বাধা হয়ে দাঁড়িয়েছে তাকেই সে কৌশলে পরাজিত করেছে। উদ্দীপকের ফয়জুল্লাহপুর গ্রামের ভিক্ষুকদের মাঝেও টিকে থাকার সংগ্রাম পরিলক্ষিত হয়। তাই ধান-সুপারির মওসুমে গ্রামে কিছু নতুন ভিক্ষুক আসায় স্থানীয় ভিক্ষুকদের স্বার্থে আঘাত লাগে। তারা লাঠিসোটা নিয়ে নতুন ভিক্ষুকদের ওপর ঝাঁপিয়ে পড়ে। কারণ তারা চায় না, তাদের আয়ের পথে নতুন কোনো প্রতিদ্বন্দ্বীর আগমন ঘটুক। আওয়ালপুরে আসা নতুন পীরসাহেবের ওপর মজিদের আক্রোশের কারণ হিসেবে এরূপ বিষয়ই লক্ষ করা যায়। 'লালসালু' উপন্যাসের মজিদ কিংবা উদ্দীপকের স্থানীয় ভিক্ষুক উভয়েই অস্তিত্বের সংকটে পড়ে নিজেদের টিকিয়ে রাখার সর্বোচ্চ চেষ্টা চালিয়েছে। সংকটাপন্ন অবস্থা থেকে উত্তরণের একমাত্র উপায় হিসেবে তারা অন্য পক্ষকে প্রতিহত করাকেই প্রাধান্য দিয়েছে। এ থেকে বোঝা যায়, মজিদ বা ভিক্ষুকরা উদ্দেশ্যগত দিক দিয়ে একই মনোভাবের মানুষ। কিন্তু সমস্যা সমাধানে তাদের মধ্যে আচরণগত পার্থক্য লক্ষ করা যায়। কেননা, নতুন পীরকে দমন করতে মজিদ যেমন কৌশলী পন্থা অবলম্বন করেছিল, উদ্দীপকের ভিক্ষুকরা তা পারেনি। মজিদ তার চতুরতার সাহায্যে আওয়ালপুরের পীরকে সবার সামনে ভন্ড প্রমাণ করতে চেয়েছে। কিন্তু স্থানীয় ভিক্ষুকরা আগ্রাসী মনোভাব দেখিয়ে নতুন ভিক্ষুকদের তাড়াতে চেয়েছে। সুতরাং 'মজিদের সাথে ফকিরদের উদ্দেশ্যগত মিল থাকলেও আচরণগত অমিল রয়েছে'- মন্তব্যটি যথার্থ।"
        }
      ]
    },
    {
      "number": "9",
      "uddipok": "গফুর মিয়ার সংসার টিকিয়ে রেখেছে তার স্ত্রী মরিয়ম। বিশাল সংসারের সকল দায়িত্ব মরিয়মের- গরুবাছুরের তত্ত্বতালাশ, ধান মাড়াই থেকে সিদ্ধ করা, মেহমান মুসাফির সবকিছুই একহাতে সামলান তিনি। অবশ্য এতে তার ক্লান্তি নেই। শুধু মাঝে মাঝে নিজেকে বড় একলা মনে হয়। গফুর মরিফমের মনের অবস্থা বোঝে। কারণ সে জানে, তাদের কোনো সন্তান নেই।",
      "tag": "RB 17",
      "sub_questions": [
        {
          "label": "ক",
          "question": "'নিরাক পড়া' কী?",
          "explanation": "'নিরাক পড়া' হচ্ছে- বাতাসহীন নিস্তব্ধ গুমোট আবহাওয়া।"
        },
        {
          "label": "খ",
          "question": "'শস্যের চেয়ে টুপি বেশি, ধর্মের আগাছা বেশি'- বুঝিয়ে লেখো।",
          "explanation": "প্রশ্নোত্ত উক্তিটি স্বারা এ দেশের প্রান্তিক মানুষের অন্ধ ধর্মবিশ্বাসের দিকটিকে বোঝানো হয়েছে। গ্রামবাংলায় সাধারণত শিক্ষার আলো জোরালো নয়। এর ফলে সেখানকার অধিকাংশ মানুষ হয় ধর্মান্ধ। তারা উন্নত চাষপদ্ধতি গ্রহণ করে না। খোদার ওপর ভরসা করে চুপ করে বসে থাকে। তাই গ্রামে দেখা দেয় দুর্ভিক্ষ ও শুরু হয় ক্ষুধার যন্ত্রণা। তখন ধর্মকে কেন্দ্র করে শুরু হয় ব্যবসা, ধর্মের নামে চলে ভন্ডামি। আলোচ্য উক্তিটি দ্বারা প্রান্তিক মানুষের জীবনে ধর্মের প্রতি অন্ধবিশ্বাস ও ধর্মকেন্দ্রিক ব্যবসার বিষয়টিই বোঝানো হয়েছে"
        },
        {
          "label": "গ",
          "question": "’’মরিয়ম 'লালসালু' উপন্যাসের রহিমার মতই গফুরের ঘরের খুঁটি\"- ব্যাখ্যা করো।",
          "explanation": "সংসারের সকল দায়িত্ব নিষ্ঠার সাথে পালনের মাধ্যমে মরিয়ম যেন 'লালসালু' উপন্যাসের রহিমারই প্রতিরূপ হয়ে উঠেছে। 'লালসালু' উপন্যাসের রহিমা চরিত্রের মধ্যে মধ্যযুগের নারীর জীবনবাস্তবতার ছাপ লক্ষণীয়। রহিমা সুস্বাস্থ্যের অধিকারী কিন্তু সে ঠান্ডা এবং ধর্মভীরু মানুষ। স্বামী মজিদের প্রতি তার অগাধ সম্মান, শ্রদ্ধা ও ভয়। স্বামীর প্রতি আনুগত্য এবং প্রথা মতো জীবনযাত্রা তার অন্যতম বৈশিষ্ট্য। সংসারের সকল কাজ সে অত্যন্ত নিপুণভাবে সম্পাদন করে। কোনো কালেই যেন তার ক্লান্তি নেই। এসব আচরণগত দিক থেকে উদ্দীপকের মরিয়ম যেন রহিমার প্রতিমূর্তি। উদ্দীপকে ও 'লালসালু' উপন্যাসে চিরন্তন বাঙালি নারীর জীবনচিত্র উন্মোচিত হয়েছে রহিমা ও মরিয়ম চরিত্রে। বাঙালি নারীরা মৃত্যু ছাড়া স্বামীগৃহ ত্যাগ করে না। গৃহের সব কাজ তারা আপন করে নেয়। রহিমা ও মরিয়মের মধ্যে বাঙালি নারীর এসকল গুণের সমস্তই লক্ষ করা যায়। তারা পরিবারকে ভালোবেসে সংসারের সকল কাজকে আপন করে নিয়েছে। দিন-রাত পরিশ্রম করার পরও তাদের ক্লান্তি নেই। ঘরের খুঁটি যেমন একটি ঘরকে দাঁড় করিয়ে রাখে তেমনি মরিয়ম ও রহিমা উভয়ই ঘরের খুঁটির মতো নিজেদের সংসারের গুরুভার বহন করছে।"
        },
        {
          "label": "ঘ",
          "question": "'মরিয়মের সন্তান কামনা অতৃপ্ত কিন্তু রহিমার মাতৃহৃদয় কিছু পরিতৃপ্ত'- কীভাবে? বিশ্লেষণ করো।",
          "explanation": "উদ্দীপকের মরিয়মের সন্তান কামনা অতৃপ্ত থাকলেও উপন্যাসের রহিমার মাতৃহৃদয় মজিদের দ্বিতীয় স্ত্রী জমিলার সান্নেধ্যে কিছুটা পরিতৃপ্তি লাভ করেছে। 'লালসালু' উপন্যাসের মাজার ব্যবসায়ী শঠ মজিদের প্রথম স্ত্রী রহিমা। মাজার ও স্বামীর প্রতি অত্যধিক শ্রদ্ধাবোধ রয়েছে তার। কিন্তু সন্তান না থাকায় তার মনের মধ্যে একটা দুঃখবোধ কাজ করত। রহিমার সন্তান জন্ম দিতে না পারাকে কেন্দ্র করে মজিদ দ্বিতীয়বার বিয়ে করে জমিলাকে ঘরে তোলে, কিন্তু রহিমা অল্প বয়েসী জমিলাকে সতিন না ভেবে তার অন্তরে জমিলার প্রতি সন্তানবাৎসল্য জেগে ওঠে। উদ্দীপকের মরিয়মের মধ্যে শাশ্বত বাঙালি নারীর সকল গুণের বিস্তার লক্ষ করা যায়। তিনি স্বামী-সংসার নিয়ে ব্যস্ত সময় কাটান। কিন্তু তার জীবনেও ছিল সন্তান প্রাপ্তির অপূর্ণতা। একারণে মাঝে মাঝে মরিয়ম নিজেকে বড় একলা মনে করেন। গফুর তার স্ত্রীর মনের অবস্থা বুঝতে পারেন এবং নিজেও কষ্ট পান। 'লালসালু' উপন্যাসে বর্ণিত হয়েছে রহিমার সাথে মাজারের খাদেম মজিদের দীর্ঘদিনের সংসার জীবনের কথা। স্বামীর প্রতি অত্যধিক শ্রদ্ধাবোধ রয়েছে সহধর্মিণী রহিমার। কিন্তু হঠাৎ করে অসুস্থতা ও বয়সের কারণে রহিমা দুর্বল হয়ে পড়ে। দীর্ঘদিন সংসার যাপনের পর মজিদের মন আর স্ত্রীর প্রতি টানে না। দ্বিতীয়বার বিয়ে করে অল্প বয়সী মেয়ে জমিলাকে ঘরে আনে সে। নিঃসন্তান রহিমা কম বয়সী চঞ্চল জমিলার মাধ্যমে যেন নিজের মাতৃত্বকে অনুভব করে। জমিলার সঙ্গ তার সন্তানের অভাবকে অনেকটাই পূর্ণ করে দেয়। এদিক দিয়ে উদ্দীপকের মরিয়মের সন্তান কামনা অতৃপ্ত কিন্তু রহিমার মাতৃহৃদয় কিছুটা পরিতৃপ্ত ।"
        }
      ]
    },
    {
      "number": "10",
      "uddipok": "লাল পলাশের ভস্মস্তূপে কিসের জ্বালা স্তব্ধ অধীর বজ্রগর্ভ মেঘের মতো? শিবির-সীমায় মনের ছায়ায় ইতস্তত ছড়ায় সে তার কূট-মন্ত্রণা ঘৃণায় ঢালা দুই শতকের সেই একদিন মনে কি পড়ে? মিরজাফরের গুলির শিখায়, সমুদ্ধত নিভল তোমার দিনের সূর্য দিগন্তরে দূর গোধূলীর সেই একদিন মনে পড়ে মনে কি পড়ে?",
      "tag": "RB 17",
      "sub_questions": [
        {
          "label": "ক",
          "question": "'ক্লাইভের গাধা' কে?",
          "explanation": "'ক্লাইভের গাধা' হচ্ছে মিরজাফর।"
        },
        {
          "label": "খ",
          "question": "সিরাজউদ্দৌলার পতন হলে কে কত টাকা পাবে বলে দলিল সই হয়?",
          "explanation": "সিরাজউদ্দৌলার পতন হলে কোম্পানি এক কোটি, কলকাতার বাসিন্দারা সত্তর লক্ষ এবং ক্লাইভ দশ লক্ষ টাকা পাবেন বলে চুক্তি হয়। 'সিরাজউদ্দৌলা' নাটকে ষড়যন্ত্রকারীরা ক্লাইভের সঙ্গে চুক্তি করে। এ নাটকের দ্বিতীয় অঙ্কের তৃতীয় দৃশ্যে ক্লাইভের আনা দলিলে বিশ্বাসঘাতকেরা সই করে। চুক্তি অনুযায়ী যুদ্ধে সিরাজউদ্দৌলার পতন হলে ইস্ট ইন্ডিয়া কোম্পানি এক কোটি টাকা পাবে। এছাড়া কলকাতার বাসিন্দারা ক্ষতিপূরণ বাবদ পাবে সত্তর লক্ষ টাকা এবং ক্লাইভ সাহেব পাবেন দশ লক্ষ টাকা। অন্যদের টাকা সম্পর্কে নাটকে উল্লেখ করা না হলেও এ চুক্তিপত্রে জগৎশেঠ, রাজবল্লভ, মিরন সবাই স্বাক্ষর করে।"
        },
        {
          "label": "গ",
          "question": "নাটকের কোন দৃশ্যগুলোর ঘটনাসমূহ উদ্দীপকের ৩য় ও ৪র্থ চরণের সাথে বিশেষভাবে সাদৃশ্যপূর্ণ?",
          "explanation": "'সিরাজউদ্দৌলা' নাটকের নবাব সিরাজউদ্দৌলার শিবিরে তাঁর বিরুদ্ধে যে ষড়যন্ত্র হয়েছিল তা উদ্দীপকের তৃতীয় ও চতুর্থ চরণের সঙ্গে বিশেষভাবে সাদৃশ্যপূর্ণ। আলোচ্য নাটকে পলাশির যুদ্ধে যথেষ্ট লোকবল ও সমরশক্তি থাকা সত্ত্বেও নবাব সিরাজউদ্দৌলা পরাজিত হন। বিশ্বাসঘাতকদের ষড়যন্ত্রের কবলে পড়ে ইংরেজদের বিপক্ষে নবাব সফল হতে পারেননি। দেশবিরোধী চক্রান্তকারীরা প্রাসাদে বসেই নবাবের বিরুদ্ধে ষড়যন্ত্র করেছিল। তাদের এই ঘৃণ্য কর্মকাণ্ড পলাশির যুদ্ধে নবাব সিরাজউদ্দৌলার পতনকে ত্বরান্বিত করে। উদ্দীপকের তৃতীয় ও চতুর্থ চরণে যুদ্ধের সময় শিবির-সীমার কূট- মন্ত্রণার কথা বলা হয়েছে। এই কূট-মন্ত্রণা নিঃসন্দেহে ঘৃণ্য কাজ। আর এই কূট-মন্ত্রণার প্রভাবই দেখতে পাই নবাব সিরাজউদ্দৌলার শিবিরে। নাটকের বিভিন্ন দৃশ্যে নবাব সিরাজউদ্দৌলার বিরুদ্ধে তাঁর অমাত্যদের চক্রান্ত করতে দেখা যায়। উদ্দীপকের তৃতীয় ও চতুর্থ চরণ নাটকের সে দৃশ্যগুলোর কথাই মনে করিয়ে দেয়"
        },
        {
          "label": "ঘ",
          "question": "উদ্দীপকের সাথে 'সিরাজউদ্দৌলা' নাটকের মূল চেতনার যে মিল রয়েছে তা যুক্তিসহকারে উপস্থাপন করো।",
          "explanation": "সিরাজউদ্দৌলা' নাটকের মূল চেতনা হলো বিশ্বাসঘাতকতার কাছে দেশপ্রেমের পরাজয়, যা উদ্দীপকে সমভাবে প্রতিফলিত হয়েছে। 'সিরাজউদ্দৌলা' নাটকের মূল উপজীব্য হলো নবাব সিরাজউদ্দৌলার দেশপ্রেম। কিন্তু এ নাটকের ঘটনাপ্রবাহে উঠে এসেছে এক বেদনাবিধুর পরিণতি। সেনাপতি ও অমাত্যদের ঘৃণ্য ষড়যন্ত্রের কাছে নবাবকে বরণ করতে হয় করুণ পরিণতি। ফলে বিশ্বাসঘাতকতার কাছে পরাজয় ঘটে দেশপ্রেমের। উদ্দীপকে আলোচ্য নাটকের চেতনাকেই উপস্থাপন করা হয়েছে। সেখানে মিরজাফরের বিশ্বাসঘাতকতার কারণে নবাব সিরাজউদ্দৌলার পতনের ঘটনাকে স্মরণ করা হয়েছে। মিরজাফর এই চক্রান্ত করেছিল নবাবের শিবিরে বসেই। মূলত তার এ বিশ্বাসঘাতকতার কারণেই পলাশির যুদ্ধে নবাব সিরাজউদ্দৌলা পরাজিত হয়েছিলেন এবং বাংলার স্বাধীনতা-সূর্য ডুবে গিয়েছিল। এ ভাবেরই ব্যঞ্জনা বহন করছে 'নিভলো তোমার দিনের সূর্য দিগন্তরে' পঙক্তিটি। 'সিরাজউদ্দৌলা' নাটকে নবাব সিরাজউদ্দৌলা জীবনের শেষ মুহূর্ত পর্যন্ত বাংলার স্বাধীনতাকে অক্ষুন্ন রাখার চেষ্টা করেছিলেন। কিন্তু তিনি মিরজাফর ও অন্যান্য অমাত্যদের ষড়যন্ত্রের ফলে গভীর বেদনা নিয়ে পরাজয় বরণ করেছেন। তাঁর সে মর্মবেদনাই রূপায়িত হয়েছে উদ্দীপকের কবিতাংশে। তাই নির্দ্বিধায় বলা যায়, উদ্দীপকের সঙ্গে 'সিরাজউদ্দৌলা' নাটকের মূল চেতনার মিল রয়েছে।"
        }
      ]
    },
    {
      "number": "11",
      "uddipok": "ব্রিটিশ শাসকদের অত্যাচারে অতিষ্ঠ ভারতবাসী। ক্ষোভের আগুন ছড়িয়ে পড়ে সর্বত্র। মাস্টারদা সূর্যসেনের নেতৃত্বে ইউরোপিয়ান ক্লাব আক্রমণে এগিয়ে আসেন অনেকে। এদেরই একজন প্রীতিলতা ওয়াদ্দেদার। শেষ পর্যন্ত তিনি মৃত্যুকে বরণ করে নিয়েছেন কিন্তু আত্মসমর্পণ করেননি।",
      "tag": "RB 17,SCC 24",
      "sub_questions": [
        {
          "label": "ক",
          "question": "চারিদিকে শুধু অবিশ্বাস আর ষড়যন্ত্র'- কার উক্তি?",
          "explanation": "চারিদিকে শুধু অবিশ্বাস আর ষড়যন্ত্র'- কার উক্তিটি রায়দুর্লভের।"
        },
        {
          "label": "খ",
          "question": "কত বড় শক্তি, তবু কত তুচ্ছ'- উক্তিটি ব্যাখ্যা করো।",
          "explanation": "ইংরেজদের তুলনায় শক্তি ও সামর্থ্যে বেশি হওয়া সত্ত্বেও বিশ্বাসঘাতকদের কারণে পরাজয় অবশ্যম্ভাবী জেনেই নবাব সিরাজউদ্দৌলা প্রশ্নোক্ত কথাটি বলেছেন। 'সিরাজউদ্দৌলা' নাটকে পলাশির প্রান্তরে যুদ্ধের ময়দানে ইংরেজদের তুলনায় নবাব সিরাজউদ্দৌলার সৈন্য সংখ্যা ছিল অধিক এবং শক্তিশালী কিন্তু নবাবের বাহিনীতে বিশ্বাসঘাতক মিরজাফর এবং তার অনুসারী সৈন্যও ছিল। মিরজাফর নবাবের সেনাপ্রধান হলেও তার প্রতি নবাবের বিশ্বাস ছিল না। তাই সামর্থ্য থাকা সত্ত্বেও পরাজয় ঠেকানো যাবে না ভেবে নবাব প্রশ্নোক্ত উক্তিটি করেছেন।"
        },
        {
          "label": "গ",
          "question": "নবাব সিরাজদ্দৌলার কোন কোন সেনাপতির মধ্যে উদ্দীপকের চেতনা বিদ্যমান ছিল? ব্যাখ্যা করো।",
          "explanation": "উদ্দীপকের চেতনা হলো দেশপ্রেম, যা নবাব সিরাজউদ্দৌলার সেনাপতি মিরমদান' এবং মোহনলালের মধ্যে বিদ্যমান ছিল। মিরমর্দান ও মোহনলাল নবাব সিরাজউদ্দৌলার অত্যন্ত বিশ্বাসী সেনাপতি ছিলেন। নবাব সিরাজউদ্দৌলার সঙ্গে প্রধান সেনাপতিসহ অনেকেই যেখানে বিশ্বাসঘাতকতার পরিচয় দিয়েছে সেখানে মিরমর্দান ও মোহনলাল জীবন দিয়ে হলেও বিশ্বাসের মর্যাদা রেখেছেন। পলাশির যুদ্ধে মিরমর্দান গোলার আঘাতে মৃত্যুবরণ করলে মোহনলাল ফরাসি যোদ্ধা সিনফ্রেকে সঙ্গে নিয়ে বীরদর্পে ইংরেজদের বিরুদ্ধে যুদ্ধ চালিয়ে যান। শেষ পর্যন্ত পুত্রসহ বন্দি হয়ে ক্লাইভের গুলিতে মৃত্যুমুখে পতিত হন তিনি। উদ্দীপকে দেখতে পাই, ব্রিটিশ শাসকদের অপশাসন ভারতবাসীকে অতিষ্ঠ করে তুলেছে। ব্রিটিশদের এই অত্যাচার প্রতিরোধে এগিয়ে এসেছেন মাস্টারদা সূর্য সেন ও প্রীতিলতা ওয়াদ্দেদার। ইউরোপিয়ান ক্লাব আক্রমণে নিজের জীবন দিয়ে প্রীতিলতা ওয়াদ্দেদার প্রমাণ করে যান তাঁর দেশপ্রেমের চেতনা। তাঁর মতোই দেশের জন্য প্রাণ দিয়েছেন মিরমর্দান ও মোহনলাল। তাই বলা যায়, মিরমর্দান ও মোহনলালের মধ্যে উদ্দীপকে উল্লেখ্য দেশপ্রেমের চেতনা প্রবলভাবে বিদ্যমান ছিল।"
        },
        {
          "label": "ঘ",
          "question": "\"\"সিরাজউদ্দৌলা' নাটকের মূল বিষয় দেশপ্রেম যা উদ্দীপকে বিদ্যমান।\"- মন্তব্যটি উদ্দীপক ও 'সিরাজউদ্দৌলা' নাটকের আলোকে বিশ্লেষণ করো।",
          "explanation": "'সিরাজউদ্দৌলা' নাটকের মূল উপজীব্য হলো উদ্দীপকে উল্লিখিত দেশপ্রেম, যা নবাব সিরাজউদ্দৌলার চরিত্রের মাধ্যমে প্রস্ফুটিত হয়েছে। নবাব সিরাজউদ্দৌলা ছিলেন বাংলার শেষ স্বাধীন নবাব। তিনি তাঁর অমাত্যবর্গের বিশ্বাসঘাতকতার কারণে পলাশির যুদ্ধে পরাজিত হন। তাঁর মধ্যে ছিল দেশের প্রতি অকৃত্রিম ভালোবাসা। তাই দেশের স্বাধীনতা রক্ষার জন্য তিনি আমৃত্যু লড়াই করেছেন। দেশপ্রেমিক বীরদের সঙ্গে নিয়ে ইংরেজদের বিরুদ্ধে যুদ্ধে অংশগ্রহণ করে তিনি নিজের জীবনকে উৎসর্গ করেছেন। উদ্দীপকের মাস্টারদা সূর্য সেন ও প্রীতিলতা ওয়াদ্দেদার নাটকের সিরাজউদ্দৌলার মতোই দেশপ্রেমী ও সাহসী। তাঁদের পরিণতি বেদনাদায়ক হলেও তাঁদের উদ্যোগ, উদ্যম ও সাহস জনমানুষের মনে দেশপ্রেম জাগায়। দেশের মানুষের অধিকার আদায়ের সংগ্রামে আমৃত্যু লড়াই করেছেন প্রীতিলতা ওয়াদ্দেদার। 'সিরাজউদ্দৌলা' নাটকে নবাব সিরাজউদ্দৌলার করুণ পরিণতি লক্ষ করা যায়। এর অর্থ এই নয় যে তিনি ভীতু ও কাপুরুষ। নাটকের শুরু থেকে শেষ পর্যন্ত চারটি অঙ্কে আমরা তাঁকে সাহসী ও বীর হিসেবে দেখতে পাই। সিরাজউদ্দৌলা কখনো শত্রুর কাছে মাথা নত করেননি। আর পুরো নাটকে নবাবের এই দেশপ্রেমই মূল উপজীব্য। উদ্দীপকেও এই দেশপ্রেমের বিষয়টি প্রাধান্য পেয়েছে।"
        }
      ]
    }
  ]
}