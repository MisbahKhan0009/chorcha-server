{
  "title": "যশোর বোর্ড ২০১৯",
  "subtitle": "বাংলা (11)",
  "questions": [
    {
      "number": "1",
      "uddipok": "সম্প্রতি চিতলমারী গ্রামের অনেক উন্নতি হয়েছে- পাকা রাস্তা, ঘরে ঘরে বিদ্যুৎ, ডিশ অ্যান্টেনা মাঝে মাঝে দুই-চারটি পাকা বাড়িও চোখে পড়ে। কিন্তু কৃষিনির্ভর মানুষের ভাগ্যের তেমন পরিবর্তন হয়নি। আগে যারা খেয়ে পরে বছরে দুবিঘা জমি কিনত, এখন বছর শেষে শূন্য। ঐ গ্রামের করিম মাস্টার বললেন, \"উন্নতি হবে কেমন করে, এখন তো সবাই সাহেব। আহার, বিশ্রাম, আড্ডা, ভ্রমণ আর হিংসা-দলাদলি নিয়ে মানুষ এখন ব্যস্ত।\"",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "পূর্বে পল্লীবাসিনীগণ নিজেদের প্রস্তুতকৃত ক্ষার দিয়ে কাপড় কাচতেন।"
        },
        {
          "label": "খ",
          "question": "",
          "explanation": "সভ্যতার অন্ধ অনুকরণজাত বিলাসিতা ও বিদেশি পণ্যের আগ্রাসনের কারণে দেশি শিল্পসমূহ ক্রমশ বিলুপ্ত হয়েছে। আধুনিক সভ্যতার আগমনের পর এ দেশের সাধারণ জনগণ তার স্বাদ পেতে উদগ্রীব হয়ে ওঠে। ফলে বিলাসিতা ও আলস্য তাদের ধীরে ধীরে গ্রাস করতে থাকে। তারা দেশি শিল্পে উৎপাদিত পণ্যের পরিবর্তে সস্তায় পাওয়া বিদেশি জিনিসপত্রের প্রতি আকৃষ্ট হওয়ার পরিপ্রেক্ষিতে দেশি শিল্পসমূহ বাজার হারিয়ে ক্রমশ বিলুপ্ত হয়ে যায়।"
        },
        {
          "label": "গ",
          "question": "",
          "explanation": "নিজে চেষ্টা করো ।"
        },
        {
          "label": "ঘ",
          "question": "",
          "explanation": "নিজে চেষ্টা করো ।"
        }
      ]
    },
    {
      "number": "2",
      "uddipok": "গৌরী ও সঞ্জয় অনেক দিন ধরে একই অফিসে চাকরি করছে কিন্তু সহকর্মীরা জানে না দুজনার অন্তরে গভীর ক্ষত। গৌরীকে নিজে পছন্দ করে বিয়ে করতে চেয়েছিল সঞ্জয়। বছর পাঁচেক আগে লোক খাওয়ানো নিয়ে বিয়ে ভেঙেছে তাদের। পিতৃহীন সঞ্জয় কাকার আশ্রয়ে মানুষ তাই তার দোষ জেনেও প্রতিবাদ করতে পারেনি। একদিন গৌরীর কাছে নিজের অসহায় অবস্থার কথা তুলে ধরে সঞ্জয়। বলে, তার জন্য সে সারা জীবন অপেক্ষা করবে। একটা দীর্ঘশ্বাস ফেলে গৌরী বলে, \"কী দরকার, এই তো বেশ আছি!\"",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "গায়ে হলুদে কনের বাড়িতে যে পরিমাণ বাহক গিয়েছিল তাদের আপ্যায়নে কল্যাণীদের কী রকম নাকাল হতে হবে, সে কথা স্মরণ করে অনুপমের মামা ও মা 'একযোগে বিস্তর হাসিলেন।'"
        },
        {
          "label": "খ",
          "question": "",
          "explanation": "বিয়েতে কল্যাণীর যোগ্যতার চেয়ে তার পিতা শম্ভুনাথ কী পরিমাণ পণ দিতে সক্ষম বরপক্ষের কাছে সেটি বেশি গুরুত্বপূর্ণ বিষয় ছিল। হরিশ অনুপমের মামার কাছে অনুপমের জন্য পাত্রীর সন্ধান দেয়। পাত্রীর কথা জানার চেয়ে মামার কাছে পাত্রীর বাবার বিষয়-সম্পত্তির ব্যাপারে জানার বেশি আগ্রহ দেখা যায়। কল্যাণীর রূপ বা গুণ নয় বরং তার বাবার আর্থিক সক্ষমতার মানদণ্ডে পাত্রীর যোগ্যতা যাচাই করে অনুপমের মামা। আলোচ্য উক্তিটিতে মানুষের মাত্রাহীন লোভ-লালসার দিকটি উন্মোচিত হয়েছে।"
        },
        {
          "label": "গ",
          "question": "",
          "explanation": "উদ্দীপকের সঞ্জয় 'অপরিচিতা' গল্পের অনুপমের প্রতিনিধিত্ব করে। 'অপরিচিতা' গল্পে অনুপমের মধ্যে উদ্দীপকের সঞ্জয়ের চারিত্রিক বৈশিষ্ট্য লক্ষ করা যায়। বাবার মৃত্যুর পর অনুপমের মামা তাদের পরিবারের অভিভাবকের দায়িত্ব পালন করেন। বিয়ের আসরে কনের গয়না পরীক্ষার মাধ্যমে অনুপমের মামা যে হীন মানসিকতার পরিচয় দেন অনুপম তার কোনো প্রতিবাদ করে না। বিয়ে ভেঙে গেলেও অনুপম নীরব ভূমিকা পালন করে। উদ্দীপকের সঞ্জয়ের কাকা খাবার নিয়ে ঝামেলা করে সঞ্জয়ের বিয়ে ভেঙে দিলেও সে নীরব থাকে। সঞ্জয় কাকার দোষ জেনেও কোনো প্রতিবাদ করে না, গল্পের অনুপমের মতো সঞ্জয় ব্যক্তিত্বহীনতার পরিচয় দিয়েছে। সৎসাহসের অভাবে অনুপমের ন্যায় সঞ্জয় গৌরীকে আপন করে নিতে পারে না। ব্যক্তিত্বের অভাবের কারণেই অনুপম কল্যাণী সঞ্জয় আর গৌরীকে আপন করে নিতে পারেনি। এভাবেই সঞ্জয় গল্পের অনুপমের প্রতিনিধি হয়ে ওঠে।"
        },
        {
          "label": "ঘ",
          "question": "",
          "explanation": "আত্মমর্যাদা সচেতন নারীর যে রূপ কল্যাণীর মাঝে ফুটে উঠেছে তারই প্রতিফলন দেখা যায় উদ্দীপকের গৌরীর মাঝে। 'অপরিচিতা' গল্পের কল্যাণী ব্যক্তিত্বসম্পন্ন নারী। অনুপমের সাথে বিয়ে ভেঙে গেলে সে পিতার যৌক্তিক মতামতকে সম্মান জানিয়েছে। পরবর্তীতে সে দেশসেবার ব্রত গ্রহণ করেছে। নারী জাগরণের পথপ্রদর্শক হয়ে কল্যাণী দেশের জন্য কাজ করে চলেছে। গল্পের শেষে অনুপমের অনুরোধ ও মিনতিতে শম্ভুনাথের হৃদয় নরম হলেও বিয়ে না করার সিদ্ধান্তে অটল থাকে কল্যাণী। উদ্দীপকের গৌরী ও সঞ্জয় একসময় প্রণয়ের বন্ধনে আবদ্ধ ছিল। তবে একপর্যায়ে সঞ্জয়ের কাকার বিরূপ আচরণে বিয়ে ভেঙে যায় তাদের। এতে পরবর্তীতে সঞ্জয় গৌরীর জন্য সারাজীবন অপেক্ষার কথা বললেও মন গলে না গৌরীর। কল্যাণীর মতো গৌরীর জীবনদর্শনে পরিবর্তন এসেছে। সংস্কৃতির ক্ষুদ্র গণ্ডি ছাড়িয়ে তারা দেশ ও মানবতার সেবায় এগিয়ে গেছে। উদ্দীপকের গৌরী এবং গল্পের কল্যাণী উভয় চরিত্রের মাধ্যমে সমাজে নারী জাগরণের বিষয়টি উঠে এসেছে। কল্যাণী যেমন অনুপমের শত অনুরোধেও বিয়েতে রাজি হয়নি, তেমনি গৌরী সঞ্জয়ের কথার উত্তরে বলেছে 'এই তো বেশ আছি'। আত্মমর্যাদাবোধে উদ্বুদ্ধ নারীর যে রূপ গল্পের পরিণতিতে লেখক তুলে ধরেছেন তারই দেখা পাই আমরা উদ্দীপকে গৌরীর মাঝে।"
        }
      ]
    },
    {
      "number": "3",
      "uddipok": "মুক্তিযুদ্ধ চলাকালে একটি ছাত্রাবাস থেকে মিলিটারিরা সাজ্জাদকে তুলে নিয়ে যায়। অমানবিক নির্যাতন চালিয়ে তারা তার পিতার সন্ধান চায়। ক্ষত-বিক্ষত হয়েও সাজ্জাদ নীরব থাকে। মনে পড়ে বাবার শেষ উপদেশ, \"জীবনের চেয়ে দেশ, অনেক বড়।\" নিজেকে একজন দেশপ্রেমী মুক্তিযোদ্ধার সন্তান মনে করায় তার বুক ফুলে ওঠে।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "'সেই চোখ ভরা ভয়, কেবল ভয়'- উক্তিটিতে 'রেইনকোট' গল্পে বাসের তথাকথিত ক্রিমিনাল লোক দুটোর মধ্যে সর্দার টাইপের লোকের চোখের কথা বলা হয়েছে।"
        },
        {
          "label": "খ",
          "question": "",
          "explanation": "নুরুল হুদা একজন মুক্তিযোদ্ধার রেইনকোট পরিধান করায় পাকিস্তানি সেনারা তাকেও মুক্তিযোদ্ধা ভেবে আক্রমণ করতে পারে ভেবে সে আতঙ্কিত হয়েছে। 'রেইনকোট' গল্পের প্রধান চরিত্র কলেজশিক্ষক নুরুল হুদা ভীতু প্রকৃতির মানুষ। কলেজের প্রিন্সিপালের নির্দেশে প্রবল বৃষ্টির মাঝেও কলেজে যাওয়ার জন্য প্রস্তুত হন তিনি। বৃষ্টির কারণে মুক্তিযোদ্ধা শ্যালকের রেইনকোট পরিধান করায় তাকেও মুক্তিযোদ্ধার মতোই লাগছিল। এ অবস্থায় পাকিস্তানি সেনাবাহিনী তাকে মুক্তিযোদ্ধা ভেবে গ্রেপ্তার করতে পারে। তাই ড্রেসিং টেবিলের সামনে দাঁড়িয়ে নিজের নতুন রূপ দেখে তিনি ভ্যাবাচ্যাকা `খেয়ে যান।-"
        },
        {
          "label": "গ",
          "question": "",
          "explanation": "উদ্দীপকের সাজ্জাদ 'রেইনকোট' গল্পের নুরুল হুদা চরিত্রের সঙ্গে তুলনীয়। 'রেইনকোট' গল্পের কথক নুরুল হুদা ভীতু প্রকৃতির মানুষ। মুক্তিযোদ্ধা শ্যালকের রেইনকোট গায়ে দিয়ে সাধারণ ভীতু প্রকৃতির কলেজশিক্ষকের মাঝে সঞ্চারিত হয় উষ্ণতা, সাহস ও দেশপ্রেম। দেশপ্রেমে উদ্বুদ্ধ হয়ে তাই পাকিস্তানিদের শত নির্যাতনের পরও মুক্তিযোদ্ধা শ্যালক সম্পর্কে কোনো তথ্য প্রকাশ করেননি নুরুল হুদা। উদ্দীপকের সাজ্জাদ একজন বীর মুক্তিযোদ্ধার সন্তান। মুক্তিযুদ্ধ চলাকালে মিলিটারিরা তাকে গ্রেপ্তার করে এবং পিতার সন্ধান চেয়ে তার ওপর অমানবিক নির্যাতন চালায়। জীবনের চেয়ে দেশ বড় পিতার এই উপদেশ . স্মরণ করে শত নির্যাতনেও সে কোনো তথ্য প্রকাশ করেনি। বরং নিজেকে একজন মুক্তিযোদ্ধার সন্তান ভেবে গর্বে তার বুক ফুলে ওঠে। আলোচ্য গল্পের নুরুল হুদা চরিত্রেও অনুরূপ দেশপ্রেম ও আত্মীয় মুক্তিযোদ্ধার নাম গোপন রাখার প্রবনতা লক্ষ করা যায়। তাই বলা যায়, 'রেইনকোট' গল্পের নুরুল হুদা চরিত্রের সঙ্গে উদ্দীপকের সাজ্জাদের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "'রেইনকোট' গল্পের মূলকথা হলো দেশপ্রেমের চেতনাকে, হৃদয়ে লালন করা, যার সঙ্গে উদ্দীপকের সাজ্জাদের চেতনায় মিল রয়েছে। 'রেইনকোট' গল্পে মুক্তিযোদ্ধার রেইনকোট পরিধান করে ভীতু প্রকৃতির এক মানুষের সাহসী হয়ে ওঠার ব্যঞ্জনাময় প্রকাশ ঘটেছে। রেইনকোটের প্রভাবে নুরুল হুদার মাঝে দেশপ্রেমের সঞ্চার ঘটেছে। মুক্তিযোদ্ধাদের সঙ্গে তার আঁতাতের অভিযোগে তিনি আনন্দিত হন এবং মুক্তিযোদ্ধাদের সাথে একাত্মতা অনুভব করেন। আর তাই প্রচণ্ড নির্যাতনেও তিনি শ্যালক মুক্তিযোদ্ধার কোনো তথ্য শত্রুদের কাছে প্রকাশ করেননি। উদ্দীপকের সাজ্জাদ দেশপ্রেমের আদর্শে উদ্বুদ্ধ। একজন দেশপ্রেমী, মুক্তিযোদ্ধার চেতনাকে সে অন্তরে লালন করে। তাই শত্রুদের নির্যাতনে ক্ষত-বিক্ষত হলেও মুক্তিযোদ্ধা পিতার কোনো তথ্য সে শত্রুদের দেয়নি। আপন জীবনের চেয়ে দেশের মূল্য বেশি- এই বিষয়টি সে উপলব্ধি করতে পেরেছিল। তাই মুক্তিযোদ্ধাদের রক্ষায় সে নিজের জীবন বিসর্জন দিতে প্রস্তুত হয়েছিল। 'রেইনকোট' গল্পের নুরুল হুদা এবং উদ্দীপকের সাজ্জাদ উভয়ই দেশপ্রেমের চেতনাকে হৃদয়ে লালন করেছে। মুক্তিযুদ্ধের সময় এ দেশের মানুষ পাকিস্তানি হানাদার বাহিনীর নির্মম নিপীড়ন ও নির্যাতন সহ্য করেছে। পাকিস্তানি হানাদার বাহিনী সাধারণ মানুষের ওপর নানাভাবে নির্যাতন ও অত্যাচার করে মুক্তিযোদ্ধাদের সন্ধান পাওয়ার চেষ্টা করেছে। কিন্তু জীবনের মায়া ত্যাগ করে তারা মুক্তিযোদ্ধাদের রক্ষা করেছে। 'রেইনকোট' গল্পের নুরুল হুদা এবং উদ্দীপকের সাজ্জাদ সেই আত্মত্যাগী মানুষদের প্রতিনিধিত্ব করেছে। 'রেইকোট' গল্পে দেশপ্রেমে উদ্বুদ্ধ নুরুল হুদার কাছে তাই পাকিস্তানিদের চাবুকের বাড়ি কেবলই নিছক উৎপাত মনে হয়েছে। উদ্দীপকের সাজ্জাদ নিজেকে মুক্তিযোদ্ধার সন্তান ভেবে গর্বিত হয়েছে। তাই বলা যায়, সাজ্জাদের চেতনা 'রেইনকোট' গল্পের মূলভাবকে সম্পূর্ণরূপে ধারণ করেছে।"
        }
      ]
    },
    {
      "number": "4",
      "uddipok": "পিতার অভাবের সংসারে রেবেকা অতি কষ্টে মানুষ হয়েছে। জীবনে কত ছোটখাটো ইচ্ছাই তাকে নীরবে বিসর্জন দিতে হয়েছে! শিক্ষিত ও সুশ্রী হওয়া সত্ত্বেও বৈবাহিক জীবনে একটা ভালো সংসার জোটেনি। কিন্তু নিজের অবস্থাকে সে ভাগ্য হিসেবে মেনে নিয়েছে এবং গৃহ শিক্ষক স্বামীর সামান্য আয়ে সুন্দরভাবে সংসার পরিচালনা করছে। মেনে নেয়া এই জীবনে তার কোনো বিড়ম্বনা নেই।",
      "tag": "JB 19",
      "sub_questions": [
        {
          "label": "ক",
          "question": "'নেকলেস' গল্পের বাংলা অনুবাদক কে?",
          "explanation": "'নেকলেস' গল্পের বাংলা অনুবাদক পূর্ণেন্দু দস্তিদার।"
        },
        {
          "label": "খ",
          "question": "স্ত্রীর প্রতি লোইসেলের ভালোবাসা ও কর্তব্যপরায়ণতার দুটি দৃষ্টান্ত দাও।",
          "explanation": "খুশি করার নানা আয়োজনের মধ্যে দিয়ে স্ত্রীর প্রতি লোইসেলের গভীর ভালোবাসা ও কর্তব্যপরায়নতার পরিচয় পাওয়া যায়। দরিদ্র লোইসেল তার স্ত্রী মাতিলদাকে অনেক ভালোবাসত। সে বিভিন্নভাবে তাকে খুশি করতে চাইত। স্ত্রীকে খুশি করার জন্য সে অনেক কষ্ট করে জনশিক্ষামন্ত্রীর প্রাসাদে যাওয়ার আমন্ত্রণপত্র সংগ্রহ করেছিল। আবার তার অনেক দিনের বন্দুক কেনার জন্য জমানো টাকা স্ত্রীকে দিয়ে দিয়েছে জামা কেনার জন্য। এসব ঘটনার মধ্য দিয়ে তার মধ্যে মূলত স্ত্রীর প্রতি গভীর ভালোবাসা ও কর্তব্যপরায়ণতারই ইঙ্গিত পাওয়া যায়।"
        },
        {
          "label": "গ",
          "question": "রেবেকার সাথে 'নেকলেস' গল্পের মাতিলদার তুলনা করো।",
          "explanation": "জাউদ্দীপকের রেবেকা চরিত্রের অল্পতে তুষ্টি লাভের মানসিকতার বৈশিষ্ট্য মাতিলদার চরিত্রে অনুপস্থিত। 'নেকলেস' গল্পের মাতিলদা বিলাসিতাপূর্ণ জীবনের স্বপ্ন দেখে। গৃহে চাকচিক্যের অভাব, সংসারে বিলাসিতার উপকরণের ঘাটতি, জীবনের উচ্চাকাঙ্ক্ষা পূরণের ব্যর্থতার গ্লানি তাকে দুঃখী করে রাখে। মাতিলদা সবসময় ভাবত, আকর্ষণীয় রূপের কারণে তার বিয়ে হবে কোনো ধনীর সাথে, যে তার সমস্ত বিলাসী সামগ্রীর অভাব পূরণ করবে। কিন্তু এক কেরানির সাথে বিয়ে হওয়ায় সে নিজেকে অনেক দুঃখী ভাবত। উদ্দীপকের রেবেকা একজন দরিদ্র পরিবারের মেয়ে। তার বিয়ে হয় একজন সাধারণ গৃহশিক্ষকের সাথে। তবুও সে তার স্বামীকে অবজ্ঞা করে না। বরং সংসারের উন্নতির জন্য কঠোর পরিশ্রম করে। সে ভাবে, সংসারজীবনে বিলাসিতায় মেতে না থেকে নিজের হাতে সংসারের কাজ করে আত্মতৃপ্তি লাভ করা যায়। এই ভাবনাটি আলোচ্য গল্পের লোইসেল থেকে তাকে আলাদা করেছে। তাই বলা যায়, উদ্দীপকের রেবেকা চরিত্রের বিলাসী সামগ্রীর প্রতি নির্লিপ্ততা ও নিজের অবস্থানে পরিতৃপ্ত থাকার দিকটি মাতিলদা চরিত্রে অনুপস্থিত।"
        },
        {
          "label": "ঘ",
          "question": "\"মেনে নেয়া এই জীবনে কোনো বিড়ম্বনা নেই'- রেবেকার এই জীবন সত্যই 'নেকলেস' গল্পের মূলভাব।\"- এই মতের পক্ষে তোমার বক্তব্য উপস্থাপন করো ।",
          "explanation": "\"মেনে নেয়া এই জীবনে কোনো বিড়ম্বনা নেই'- রেবেকার এই জীবন সত্যই 'নেকলেস' গল্পের মূলভাব।\"- উদ্দীপক ও আলোচ্য গল্পের আলোকে উক্তিটি যথার্থ। 'নেকলেস' গল্পের মাদাম লোইসেল উচ্চাকাঙ্ক্ষী ছিল। তার জীবনে বাস্তব অভিজ্ঞতার অভাব ছিল। এজন্যই সে বল নৃত্যের অনুষ্ঠানে নিজেকে আকর্ষণীয় করে তুলতে বান্ধবীর হীরার নেকলেস ধার করে। সেই হার হারিয়ে তার ক্ষতিপূরণ করতে গিয়ে মোটা অংকের ঋণ করতে হয় তাকে ও তার স্বামীকে। আর সেই ঋণ শোধ করতে তাদের দশ বছর কঠোর পরিশ্রম করতে হয়। জীবনের এই দারিদ্র্যপূর্ণ অবস্থা মাদাম লোইসেলকে কঠিন বাস্তবতার মুখোমুখি এনে দাঁড় করায়। উদ্দীপকে দেখা যায়, রেবেকা একজন দরিদ্র ঘরের মেয়ে এবং সে গৃহশিক্ষক স্বামীর অভাবের সংসারকে মেনে নিয়েছে। স্বামী ও তার সংসারের সমস্যা মোকাবিলা করতে সে সর্বদা সচেষ্ট। সংসারের উন্নতির জন্য সুন্দরভাবে সংসার পরিচালনা করে সে। বিলাসিতাহীন মানসিকতার কারণে বাস্তবতাকে মেনে নেয় রেবেকা। এই বাস্তবতাকে মেনে নিয়েই সে সুখী হয়। কিন্তু 'নেকলেস' গল্পের মাতিলদা নিজের অবস্থানকে মেনে নিতে না পেরে কঠিন পরিস্থিতির সম্মুখীন হয়। 'নেকলেস' গল্পের মাতিলদা লোইসেল সুন্দরী তরুণী হওয়াতে তার মনে উচ্চাকাঙ্ক্ষা বিরাজ করত। সে মনে করত, জগতের সকল বিলাসদ্রব্য তার ভোগের জন্যই তৈরি হয়েছে। তার এই কল্পনাবিলাসী মন ও অবাস্তব ধারণার কারণে সে বল নাচের অনুষ্ঠানে যাওয়ার জন্য বান্ধবীর গয়না ধার করে। সেই গয়না হারিয়ে তার ক্ষতিপূরণ দিতে গিয়ে দশ বছর কঠোর পরিশ্রম করার কারণে যৌবনেই বার্ধক্যের ছাপ দেখা দেয় লোইসেলের চেহারায়। এর ফলে দারিদ্র্যের ভয়াবহতা বুঝতে পেরে বাস্তব জীবন সম্পর্কে ধারণা জন্মে তার। অপরদিকে, উদ্দীপকের রেবেকার সকল পরিস্থিতি বাস্তবতার আলোকে মোকাবিলা ও মেনে নিয়ে পরিতুষ্ট থাকার মানসিকতা তাকে জীবনে সুখী করে। অর্থাৎ, জীবনের বাস্তবতাকে মেনে নিতে পারলে তাতে তার কোনো বিড়ম্বনা থাকে না। লোইসেলের জীবনের বিষাদময় অভিজ্ঞতায় মূলত রেবেকার জীবন সত্যেরই স্বীকৃতি মেলে। তবে রেবেকার জীবনে যা প্রত্যক্ষ লোইসেলের জীবনে তা পরোক্ষ; ভাব সত্যে উভয়ই সমান্তরাল।"
        }
      ]
    },
    {
      "number": "5",
      "uddipok": "মাদক গ্রহণের অপরাধ মাথায় নিয়ে পুলিশ ভ্যানে উঠে বসল সাজিদ। মা-বাবা, পাড়া-প্রতিবেশী কেউ কল্পনা করতে পারেনি এমন দৃশ্য তাদের দেখতে হবে। শুধু ভালো ছাত্র হিসেবে নয়, তার মতো সাহসী, প্রতিবাদী, পরোপকারী সর্বগুণের অধিকারী একটি ছেলেও খুঁজে পাবে না কেউ বয়স্করা বলতেন, ‘আহা! এমন সোনার টুকরা যদি সবার ঘরে জন্মাত।' কান্নাজড়িত কণ্ঠে সাজিদের মা বলেন, 'কিছুদিন ধরে অচেনা একটা ছেলে ওর সাথে দেখা করতে আসত। ভাবতে পারিনি এত বড় সর্বনাশ হবে আমার ছেলের।’",
      "tag": "JB 19",
      "sub_questions": [
        {
          "label": "ক",
          "question": "‘আকাল' সুকান্ত ভট্টাচার্যের কী ধরনের রচনা?",
          "explanation": "'আকাল' সুকান্ত ভট্টাচার্য রচিত একটি কাব্যগ্রন্থ।"
        },
        {
          "label": "খ",
          "question": "",
          "explanation": "আঠারো বছর বয়সি তরুণদের দুর্জয় মনোভাব এবং অপার সম্ভাবনার দিক বিবেচনায় কবি প্রশ্নোক্ত পক্তিটির অবতারণা করেছেন। মানুষের জীবনে আঠারো বছর বয়স খুবই তাৎপর্যপূর্ণ একটি সময়। কৈশোর থেকে যৌবনে পদার্পণের এ সময়টিতে তরুণদের অনেক ঘাত- প্রতিঘাত সহ্য করে এগিয়ে যেতে হয়। আর প্রবল প্রাণশক্তির অধিকারী তরুণেরা শত দুর্যোগ মোকাবিলা করে অদম্য মনোভাব নিয়ে সামনে এগিয়ে চলে । তারুণ্যের শক্তিতে দুর্জয়কে জয় করে দেশ ও জাতির জন্য অমিত সম্ভাবনার দ্বার খুলে দেয় তারা। তারুণ্যের এ অমিত শক্তি এবং ইতিবাচক বৈশিষ্ট্য লক্ষ করেই কবি প্রশ্নোক্ত উক্তিটি করেছেন।"
        },
        {
          "label": "গ",
          "question": "",
          "explanation": "‘এ বয়সে কানে আসে কত মন্ত্রণা'- উক্তিটি নেতিবাচক কর্মকাণ্ডে যুক্ত হওয়ার দিক থেকে উদ্দীপকের সাজিদের ক্ষেত্রে প্রযোজ্য। 'আঠারো বছর বয়স' কবিতায় কবি নিজ অভিজ্ঞতার আলোকে বয়ঃসন্ধিকালের বৈশিষ্ট্য তুলে ধরেছেন। কৈশোর থেকে যৌবনে পদার্পণের এ বয়সটি প্রত্যেকের জীবনে নানা কারণে তাৎপর্যপূর্ণ হয়ে ওঠে। বস্তুত, এ বয়সে নানা আবেগ, উচ্ছ্বাস ও উত্তেজনায় তরুণ প্রাণ ক্ষত-বিক্ষত হয়। অনেক সময় এ বয়সের তরুণরা না বুঝেই ঝুঁকি নেয়, যা প্রায়ই বিপদ ডেকে আনে। উদ্দীপকের তরুণ সাজিদ সদ্‌ব্যবহার এবং নানা গুণের কারণে সকলের প্রিয়পাত্র হয়ে উঠেছিল। প্রতিবেশীরা তার প্রশংসা করত। কিন্তু কুসঙ্গে পড়ে কিছুদিনের মধ্যেই সে মাদকের প্রতি আসক্ত হয়ে পড়ে। অবশেষে মাদক গ্রহণের কারণে পুলিশ তাকে গ্রেফতার করে। তার এই ঘটনা 'আঠারো বছর বয়স' কবিতায় বিধৃত তারুণ্যের নেতিবাচক বৈশিষ্ট্যের প্রতি ইঙ্গিত করে। আলোচ্য কবিতাটিতে কবি এ বয়সের তরুণদের নানা ইতিবাচক ও নেতিবাচক মতাদর্শ এবং কর্মকাণ্ডে যুক্ত হওয়ার কথা উল্লেখ করে সচেতন করেছেন। উদ্দীপকের সাজিদ মাদকাসক্ত হওয়ার মতো এমনই এক নেতিবাচক কর্মকাণ্ডে যুক্ত হয়। এভাবেই প্রশ্নোক্ত 'এ বয়সে কানে আসে কত মন্ত্রণা' কথাটি সাজিদের ক্ষেত্রে সত্য হয়ে ধরা দেয়।"
        },
        {
          "label": "ঘ",
          "question": "'আহা! এমন সোনার টুকরা যদি সবার ঘরে জন্মাত!'— 'আঠারো বছর বয়স' কবিতার শেষ পক্তির আলোকে উক্তিটি মূল্যায়ন করো ।",
          "explanation": "'আহা! এমন সোনার টুকরা যদি সবার ঘরে জন্মাত!'— 'আঠারো বছর বয়স' কবিতায় বিধৃত তারুণ্যের ইতিবাচক বৈশিষ্ট্যগুলোর আলোকে উক্তিটি যথাযথ। 'আঠারো বছর বয়স' কবিতায় কবি তারুণ্যের নানা বৈশিষ্ট্য তুলে ধরে এর জয়গান করেছেন। বস্তুত, কৈশোর থেকে যৌবনে পা রাখার এ বয়সটি যেকোনো মানুষের জীবনেই অত্যন্ত গুরুত্বপূর্ণ ভূমিকা পালন করে। এ বয়সেই তরুণেরা নানা ইতিবাচক ও নেতিবাচক মতাদর্শ এবং কর্মকাণ্ডের সঙ্গে পরিচিত হতে শুরু করে। সংগত কারণে জাতীয় জীবনেও এর সুদূরপ্রসারী ভূমিকা রয়েছে। উদ্দীপকে সাজিদ নামের এক তরুণের কথা বর্ণিত হয়েছে। মার্জিত ব্যবহার এবং চরিত্রগুণে সে সকলের মন জয় করে নেয়। পড়াশোনার পাশাপাশি পরোপকারী মনোভাবের কারণে প্রতিবেশীরাও তাকে খুব ভালোবাসত । সাজিদের এ সকল গুণাবলি 'আঠারো বছর বয়স' কবিতায় বিধৃত তারুণ্যের ইতিবাচক বৈশিষ্ট্যগুলোর প্রতিই ইঙ্গিত করে। ‘আঠারো বছর বয়স' কবিতায় কবি তারুণ্যের জয়গান গেয়েছেন। তাঁর মতে, আঠারো বছর বয়স বহু ইতিবাচক বৈশিষ্ট্যে সমুজ্জ্বল। জড়, নিশ্চল ও প্রথাগত জীবনকে পেছনে ফেলে তরুণরা কল্যাণময় মহত্তম জীবনের স্বপ্ন দেখে। বিপদের মুখে তরুণরাই অগ্রণী ভূমিকা পালন করে। শুধু তা-ই নয়, দেশ ও জাতির প্রয়োজনে জীবন দিতেও তারা পিছপা হয় না। সেবাব্রত, পরোপকার, মানবকল্যাণের জন্য তারা উদ্যোগী হয়ে ওঠে। উদ্দীপকের সাজিদের আচরণেও এদিকটি পরিলক্ষিত হয়। তারুণ্যের এ সকল বৈশিষ্ট্য লক্ষ করেই কবি এ দেশের বুকে তারুণ্যের প্রত্যাবর্তন কামনা করেছেন। একই কারণে উদ্দীপকের সাজিদকে নিয়ে বয়স্করা প্রশ্নোক্ত উক্তিটির অবতারণা করেছেন। সে বিবেচনায় প্রশ্নোক্ত উক্তিটি যথার্থ ।"
        }
      ]
    },
    {
      "number": "6",
      "uddipok": "আগে কী সুন্দর দিন কাটাইতাম গ্রামের নওজোয়ান হিন্দু-মুসলমান মিলিয়া বাউলাগান ঘাটুগান গাইতাম। ……………………………………. করি ভাবনা সেদিন আর পাব না ছিল বাসনা সুখী হইতাম দিন হতে দিন আসে যে কঠিন করিম দীনহীন কোন পথে যাইতাম।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "'অমোঘ' শব্দের অর্থ- অবশ্যম্ভাবী।"
        },
        {
          "label": "খ",
          "question": "",
          "explanation": "'সেই অস্ত্র' কবিতার গঠনগত বিশেষত্ব হলো এর অনাড়ম্বর সহজ গতিময়তা। 'সেই অস্ত্র' কবিতায় কবি অত্যন্ত সাবলীলভাবে তাঁর একান্ত প্রত্যাশিত ভালোবাসার পুনরুত্থান কামনা করেছেন। আলোচ্য কবিতাটিতে কবি কোনোরূপ জটিল ও অপ্রচলিত শব্দ ব্যবহার করেননি। এই সহজ গতিময়তাই কবিতাটিকে বিশেষ করে তুলেছে। এছাড়া কবিতাটি অন্ত্যমিলহীন অক্ষরবৃত্ত ছন্দে রচিত এবং এর পর্ব বিন্যাস অসম।"
        },
        {
          "label": "গ",
          "question": "",
          "explanation": "উদ্দীপকের সঙ্গে 'সেই অস্ত্র' কবিতার সাদৃশ্য-বৈসাদৃশ্য দুই-ই রয়েছে। 'সেই অস্ত্র' কবিতায় কবি বর্তমান পৃথিবীর প্রেক্ষাপটে ভালোবাসার শক্তির পুনরুত্থান কামনা করেছেন। তিনি লক্ষ করেছেন হিংসা আর বিদ্বেষের বিষবাষ্প পৃথিবীকে ক্রমেই মানবিকতাশূন্য করে তুলছে। আর তাই মানবতার হৃতবোধকে ফিরিয়ে আনতে চান কবি। এ লক্ষ্যকে পূরণ করতে গিয়ে তিনি ভালোবাসার শক্তিকেই অমোঘ অস্ত্র হিসেবে গণ্য করেছেন। উদ্দীপকের কবিতাংশের প্রথম অংশে কবি অতীত সুখময় দিনগুলোর কথা স্মরণ করেছেন। সে সময় এ দেশের গ্রামীণ জনগোষ্ঠী নানা আনন্দ- আয়োজনের মধ্য দিয়ে দিন কাটাত। তখনকার উদার গ্রামীণ সমাজে নানা উৎসবে-পার্বণে ধর্মের ভেদাভেদ ভুলে সবাই একসাথে আনন্দে মেতে উঠত। উদ্দীপকের কবিতাংশে ফুটে ওঠা উদার জীবন চেতনার দিকটি 'সেই অস্ত্র' কবিতায় প্রকাশিত কবির প্রত্যাশাকেই যেন তুলে ধরে। এদিক থেকে কবিতা দুটির বক্তব্যের সাদৃশ্য রয়েছে। কিন্তু কবিতাংশটির শেষাংশে বর্তমান সময়ের প্রেক্ষাপটে সেই অসাম্প্রদায়িক ও সুখী জীবন ফিরে না পাওয়ার আশঙ্কা প্রকাশ করা হয়েছে। কিন্তু 'সেই অস্ত্র' কবিতার কবি উদ্দীপকের কবির মতো নৈরাশ্যবাদী নন। এদিক থেকে এদের মধ্যে বৈসাদৃশ্যও পরিলক্ষিত হয়।"
        },
        {
          "label": "ঘ",
          "question": "",
          "explanation": "'ভালোবাসার রসে সিক্ত হয়ে সুখী হওয়ার পুরনো পথই যেন খুঁজেছেন উভয় কবি'- মন্তব্যটি যথার্থ বলেই আমি মনে করি। 'সেই অস্ত্র' কবিতায় হিংসা-বিদ্বেষের বিপরীতে এক ভালোবাসাপূর্ণ ও শান্তিময় পৃথিবীর প্রত্যাশা ব্যক্ত করেছেন কবি। কেননা, হিংসা-বিদ্বেষ আর হিংস্রতা মানুষকে কেবল বিচ্ছিন্নই করতে পারে। পক্ষান্তরে, ভালোবাসাই মানুষের মধ্যে পারস্পরিক শ্রদ্ধা ও ভ্রাতৃত্ববোধের জাগরণ ঘটিয়ে সবাইকে ঐক্যবন্ধ করতে পারে। উদ্দীপকের কবিতাংশের কবি অসাম্প্রদায়িক চেতনাকে ধারণ করে একটি ঐক্যবদ্ধ মানবিক সমাজের কথা তুলে ধরেছেন। এর সূত্র ধরে তিনি অতীত সুখের দিনগুলোর স্মৃতিচারণ করেছেন। কবির উল্লেখিত সেই গ্রামীণ সমাজে জাতি-ধর্মের পার্থক্য মানুষের মাঝে বাধা হয়ে দাঁড়ায়নি। বিভিন্ন উৎসব ও অনুষ্ঠানে হিন্দু-মুসলিম নির্বিশেষে সকল মানুষ আনন্দে মেতে উঠেছে। আলোচ্য 'সেই অস্ত্র' কবিতার কবিও এমনই এক ভালোবাসাপূর্ণ সমাজের কথা কল্পনা করেছেন। 'সেই অস্ত্র' কবিতায় কবি ভালোবাসার শক্তিতে সকল মানুষকে ঐক্যবদ্ধ করতে চেয়েছেন। কবি মনে করেন, বর্তমান পৃথিবীতে মানুষে মানুষে হিংসার যে বিষবাষ্প ছেয়ে আছে, সেই বিষবাষ্পকে কেবল ভালোবাসার শক্তির দ্বারাই দূর করা সম্ভব। শুধু তা-ই নয়, আলোচ্য কবিতাটিতে কবি ভালোবাসাকে সকল নেতিবাচকতার বিপরীতে স্থাপন করেছেন। তিনি মনে করেন, পৃথিবীতে ভালোবাসা ব্যাপ্ত হলে মানুষের মাঝে মানবিক বোধের জাগরণ ঘটবে। একইভাবে, উদ্দীপকের কবিতাংশের কবিও অতীত বৈষম্যহীন শান্তিপূর্ণ সমাজের কথা চিন্তা করেই আক্ষেপ করেছেন। সে বিবেচনায় প্রশ্নোক্ত মন্তব্যটি যথাযথ।"
        }
      ]
    },
    {
      "number": "7",
      "uddipok": "অকালে বাবাকে হারিয়ে আবিদের মন ভীষণ খারাপ। বন্ধু বাতেন এসে বলল, - \"তুমি তো ঘুরতে খুব পছন্দ করো, চলো নৌকায় কোথাও ঘুরে আসি। শরতের শুভ্র - জ্যোৎস্নায় দু'ধারে কাশবন, মৃদু বাতাসে নৌকার দোলা- তোমার মন ভালো হয়ে - যাবে।” জবাবে আবিদ বলল, \"নির্মল জলে রূপালি চাঁদ কোনো কিছুতে আর মন নেই বন্ধু। আমার সব ভালো লাগা পৃথিবী থেকে বিদায় নিয়েছে।\"",
      "tag": "JB 19,PCC 24",
      "sub_questions": [
        {
          "label": "ক",
          "question": "",
          "explanation": "প্রিয়জনের বিয়োগব্যথায় নিমগ্নচিত্ত থাকাই 'তাহারেই পড়ে মনে' কবিতায় কবির নীরবতার কারণ।"
        },
        {
          "label": "খ",
          "question": "",
          "explanation": "কবির প্রিয়তম স্বামীর মৃত্যুশোক প্রকাশের দিক থেকে কবিতাটিতে তাঁর ব্যক্তিজীবনের ছায়াপাত ঘটেছে। 'তাহারেই পড়ে মনে' কবিতায় বিরহকাতর কবির মনোযাতনা প্রকাশিত হয়েছে। তাঁর সাহিত্য সাধনার প্রধান সহায়ক ও উৎসাহদাতা স্বামী সৈয়াদ নেহাল হোসেনের আকস্মিক মৃত্যু কবিকে ভারাক্রান্ত ও উদাসীন করে তোলে। আলোচ্য কবিতাটিতে তাঁর ব্যক্তিজীবনের এই দুঃসহ অনুভূতিই রূপায়িত হয়েছে"
        },
        {
          "label": "গ",
          "question": "",
          "explanation": "উদ্দীপকের বাতেন 'তাহারেই পড়ে মনে' কবিতার কবিভক্তের কথা স্মরণ করিয়ে দেয়। 'তাহারেই পড়ে মনে' কবিতায় কবির ব্যক্তিজীবনের দুঃখময় ঘটনার ছায়াপাত ঘটেছে। এ কবিতায় কবি এবং তাঁর ভক্তের প্রশ্নোত্তরের মধ্য দিয়ে ভারাক্রান্ত কবির মনোযাতনার বহিঃপ্রকাশ ঘটেছে। শুধু তা-ই নয়, আলোচ্য কবিতায় কবিভক্ত চরিত্রটি একইসাথে কবির শোকানুভূতি উপশমেরও প্রচেষ্টা চালিয়েছে। উদ্দীপকে আবিদ নামের এক যুবকের মনঃকষ্টের কথা বর্ণিত হয়েছে। অকালে বাবাকে হারিয়ে' সে শোকে মুহ্যমান। এমন অবস্থায় তার বন্ধু বাতেন তাকে সান্ত্বনা দিয়ে নৌকা ভ্রমণে যাওয়ার জন্য অনুরোধ করে। বিরহকাতর বন্ধুর মনের অবস্থা পরিবর্তনের উদ্দেশ্যেই সে প্রস্তাবটি দেয়। একইভাবে, আলোচ্য 'তাহারেই পড়ে মনে' কবিতায়ও কবিভক্ত চরিত্রটি নানাভাবে কবিকে উজ্জীবিত করার চেষ্টা করে। এ লক্ষ্যে সে করিকে বসন্তের আগমন সম্পর্কে অবহিত করে। শুধু তা-ই নয়, বসন্তবরণের জন্য বন্দনাগীতি রচনার জন্য কবিকে অনুরোধ জানায়। তার এই কর্মকাণ্ড উদ্দীপকের বাতেনের কর্মকান্ডের সমান্তরাল। সে বিবেচনায় উদ্দীপকের বাতেন চরিত্রটি আলোচ্য কবিতার কবিভক্তের কথাই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "আবিদের জবাবে 'তাহারেই পড়ে মনে' কবিতার মূলবক্তব্যই প্রতিধ্বনিত হয়েছে\"- মন্তব্যটি যথার্থ বলেই আমি মনে করি। 'তাহারেই পড়ে মনে' কবিতায় বিরহকাতর কবির একান্ত অনুভূতির বহিঃপ্রকাশ ঘটেছে। প্রিয়জন হারানোর শোকানুভূতি কবিহৃদয়কে আচ্ছ্যা করে রেখেছে। কবিতাটিতে কবি তাঁর সে হৃদয়যাতনারই বর্ণনা দিয়েছেন। উদ্দীপকের আবিদের বাবা মারা গেছেন। প্রিয় পিতার মৃত্যুশোক তাকে কাতর করে তুলেছে। কোনোভাবেই সে এই শোকানুভূতি কাটিয়ে উঠতে পারছে না। বন্ধু বাতেনের সান্ত্বনা, নৌকা ভ্রমণের প্রস্তাব কোনো কিছুই তার হৃদয়ভার কমাতে পারছে না। বাবার মৃত্যুর সাথে সাথে সব ভালোলাগা যেন তার জীবন থেকে বিদায় নিয়েছে। আলোচ্য 'তাহারেই পড়ে মনে' কবিতাতেও স্বজন হারানোর শোকানুভূতির দিকটি একইভাবে প্রতিফলিত হয়েছে। 'তাহারেই পড়ে মনে' কবিতায় বক্তব্য বিষয় হিসেবে প্রিয়জন হারানোর অন্তহীন শোক এবং তার ফলে জগৎ ও জীবনের প্রতি কবির নির্মম উদাসীনতার দিকটি ফুটে উঠেছে। কবি তাঁর সবচেয়ে কাছের মানুষটিকে হারিয়ে নিঃস্ব ও রিস্ত হয়ে পড়েছেন। এ কারণে বসন্ত-বন্দনাও তাঁর কাছে অর্থহীন ঠেকে। শুধু অতীত স্মৃতি নিয়ে বেঁচে থাকার এক অনিরাম লড়াই চালিয়ে যাচ্ছেন তিনি। কবির এই বিষাদময় রিস্ততার সুর উদ্দীপকের ঘটনাবর্তেও একইভাবে অনুরণিত হয়েছে। অর্থাৎ উভয়ক্ষেত্রেই সবকিছুকে ছাপিয়ে স্বজন হারানোর বেদনাই প্রাধান্য পেয়েছে। সে বিবেচনায় প্রশ্নোত্ত মন্তব্যটি যথাযথ।"
        }
      ]
    },
    {
      "number": "8",
      "uddipok": "আগে এক গ্রাম্য মাতব্বরের শাসন ও শোষণে অতিষ্ঠ ছিল স্বরপুর গ্রামের মানুষ। - এখন সেখানে এসে জুটেছে এক ভন্ড চিকিৎসক। অলৌকিক তার চিকিৎসা পদ্ধতি। সে নিজেকে 'জ্বিনের বাদশা' পরিচয় দেয়। বন্ধ্যাত্ব, পঙ্গুত্ব, ক্যান্সার প্রভৃতি রোগ নিয়ে লোকেরা তার কাছে আসে। মানুষের অসহায়ত্ব ও সরলতার সুযোগ নিয়ে সে বিপুল অর্থ 5. হাতিয়ে নেয়। মাতব্বরের কাছে নালিশ করেও কোনো প্রতিকার মেলে না। কারণ, চোরে চোরে মাসতুত ভাই।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "তেরো বছর বয়সে আমেনা বিবির বিয়ে হয়েছিল।"
        },
        {
          "label": "খ",
          "question": "",
          "explanation": "যে লোকটির কবরটিকে মজিদ মাজার বানিয়েছে সেই মৃত লোকটিকে সে চেনে না বলে বিস্ময়করভাবে নিঃসঙ্গ বোধ করে। মজিদ নিজেকে প্রতিষ্ঠিত করতে একটি সাধারণ কবরকে মাজার বলে ঘোষণা করে সাধারণ মানুষের সঙ্গে প্রতারণার আশ্রয় নেয়। একসময় সে সমাজে প্রতিষ্ঠা পায়। কিন্তু তার মনে সবসময় ভয় কাজ করে। একদিন সন্ধ্যায় মাজারে একা একা দোয়া-দরুদ পড়ার সময় তার চোখে পড়ে মাজারের ঝালরওয়ালা সালু কাপড়টার এক কোণ উল্টে আছে। ঘরের মান আলোয় কবরের সে অনাবৃত অংশটা মজিদের কাছে মৃত মানুষের খোলা চোখের মতো মনে হয়। কবরের কাপড় উল্টোনো নগ্ন অংশই হঠাৎ তাকে স্মরণ করিয়ে দেয় যে, মৃত লোকটিকে সে চেনে না এবং চেনে না বলেই তার পাশে নিজেকে বিস্ময়করভাবে নিঃসঙ্গ বোধ করে মজিদ।"
        },
        {
          "label": "গ",
          "question": "",
          "explanation": "উদ্দীপকের 'চোরে চোরে মাসতুত ভাই' কথাটি 'লালসালু' উপন্যাসের ভন্ড মজিদকে গ্রামের মাতব্বর খালেক ব্যাপারীর সকল বিষয়ে নিঃশর্ত সমর্থনকে নির্দেশ করে। 'লালসালু' উপন্যাসের খালেক ব্যাপারী মহব্বতনগর গ্রামের এক প্রভাবশালী চরিত্র। এ কারণে গ্রামে নবাগত মজিদ খালেক ব্যাপারীর সঙ্গে সখ্য গড়ে তোলে। খালেক ব্যাপারীর আশ্রয়ে থেকে ধর্মের ভয় দেখিয়ে গ্রামের সাধারণ মানুষের সঙ্গে শুরু করে প্রতারণা। গ্রামের সাধারণ মানুষ ডায় পেলেও পরবর্তীতে মজিদকেই বেশি ভয় পায়। কেননা, মজিদ যা বলে বা করে খালেক ব্যাপারী তাতেই সম্মতি জানায়। উদ্দীপকে উঠে এসেছে স্বরপুর গ্রামের মানুষের ওপর মাজারের শাসন ও শোষণের কথা। তার অত্যাচারে যখন গ্রামের মানুষ জর্জরিত সে সময় আবার গ্রামে এসে জোটে এক ভন্ড চিকিৎসক। সে প্রথমেই মাতব্বরকে হাত করে। গ্রামে নিজেকে 'জিনের বাদশা' পরিচয় দিয়ে নানা ধরনের জটিল রোগের চিকিৎসা করতে শুরু করে। সাধারণ মানুষের সরলতার সুযোগ নিয়ে বিপুল সম্পদ গড়ে তোলে সে। কিন্তু তার বিরুদ্ধে মাতব্বরের কাছে অভিযোগ করলে তিনি তা আমলে নেন না। কেননা, ভণ্ড চিকিৎসকের সঙ্গে তার ভালো সম্পর্ক। যেমনটি আমরা লক্ষ করি, আলোচ্য উপন্যাসের ডন্ড ধর্ম-ব্যবসায়ী মজিদকে গ্রামের মাতব্বর খালেক ব্যাপারীর সকল কাজে সমর্থন করায়। সুতরাং, উদ্দীপকের 'জিনের বাদশা' ও মাতব্বর এবং আলোচ্য উপন্যাসের মজিদ ও খালেক ব্যাপারী আমাদের প্রশ্নোক্ত উক্তিটিই স্বারণ করিয়ে দেয়।"
        },
        {
          "label": "ঘ",
          "question": "",
          "explanation": "উপায় ভিন্ন হলেও উদ্দীপকের জিনের বাদশা ও 'লালসালু' উপন্যাসের মজিদ উভয়ই প্রতারণার মাধ্যমে প্রতিষ্ঠা লাভের চেষ্টা করেছে। 'লালসালু' উপন্যাসের প্রেক্ষাপটে দেখা যায় মজিদ শঠ ও প্রতারক একটি চরিত্র। মহব্বতনগর গ্রামের মানুষের ধর্মবিশ্বাসকে ব্যবহার করে একটি পরিত্যক্ত কবরকে মাজার বলে ঘোষণার মাধ্যমে সে ধর্মব্যবসা শুরু করে। তার একমাত্র লক্ষ্য ছিল নিজের স্বার্থ সিদ্ধি। উদ্দীপকের জ্বিনের বাদশা উপন্যাসের মজিদের মতোই কূটবুদ্ধির অধিকারী। তাই সুযোগ মতো মানুষের সরল বিশ্বাসকে কাজে লাগায় সে। মানুষের বিশ্বাসকে পুঁজি করে চিকিৎসার মতো গুরুত্বপূর্ণ কাজে সে গ্রামের মানুষকে প্রতারিত করেছে। প্রতারণার মাধ্যমে নিজেকে প্রতিষ্ঠিত করার ক্ষেত্রে সেও একসময় সফল হয়। আলোচ্য উপন্যাস ও উদ্দীপকের বিশ্লেষণে দেখা যায়, ভাগ্যান্বেষণে জিনের বাদশা স্বরপুর গ্রামে আসে। আর উপন্যাসের মজিদ যায় মহব্বতনগর গ্রামে। অথচ দুজনের ঘটনার ক্ষেত্র আলাদা। তাই পাল্টে যায় প্রেক্ষাপটও। কিন্তু দুজনেই ভণ্ড ও প্রতারক। ভণ্ডামি করে তারা নিজেদের স্বার্থ হাসিল করে নেয়। তাদের লক্ষ্য ছিল নিজেদের অস্তিত্ব রক্ষার পাশাপাশি অর্থনৈতিক প্রতিষ্ঠা লাভ। সেটা তারা সফলভাবেই পূরণ করে। তাই, উদ্দীপক ও আলোচ্য উপন্যাসের বিশ্লেষণে বলা যায়, 'উপায় ভিন্ন হলেও জিনের বাদশা ও মজিদের উদ্দেশ্য অভিন্ন।'- মন্তব্যটি যথার্থ।"
        }
      ]
    },
    {
      "number": "9",
      "uddipok": "সমমনা যুবকদের নিয়ে নিজ গ্রামের মানুষকে স্বাস্থ্য, পুষ্টি, শিক্ষা পরিবেশ, ধর্মান্ধতার কুফল ইত্যাদি বিষয়ে সচেতন করার কাজ করে চলেছে শিক্ষিত যুবক বাজিত। বাজিতের কাজ-কর্মে খুশি নয় গ্রাম্য মাতব্বর চেরাগালি। গ্রামের মানুষ সচেতন হলে তার প্রভাব ক্ষুণ্ণ হবে- এই তার ভয়। ওরা গান-বাজনা করে, মেয়ে লোকের সাথে আড্ডা দেয় ইত্যাদি অভিযোগ তুলে গোঁড়া সমর্থকদের সাথে নিয়ে সে বাজিতের ক্লাবে আগুন ধরিয়ে দেয়।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "মহব্বতনগর গ্রামের আহত যুবকদের দেখতে মজিদ হাসপাতালে গিয়েছিল।"
        },
        {
          "label": "খ",
          "question": "\"বিশ্বাসের পাথরে যেন খোদাই সে চোখ”- ব্যাখ্যা করো।",
          "explanation": "\"বিশ্বাসের পাথরে যেন খোদাই সে চোখ\" এই উক্তিটি লালসালু উপন্যাসের একটি গুরুত্বপূর্ণ অংশ। এর অর্থ হল, মহব্বতনগরের মানুষের চোখে গভীর বিশ্বাস ও দৃঢ়তা প্রতিবিম্বিত হয়েছে। শিলাবৃষ্টিতে যখন তাদের ধানখেত নষ্ট হয়ে যায়, তখন তারা ভেঙে না পড়ে বরং সৃষ্টিকর্তার উপর অগাধ বিশ্বাস রাখে। এই বিশ্বাস তাদের চোখে এমনভাবে ফুটে ওঠে, যেন তা পাথরের উপর খোদাই করা, যা সহজে পরিবর্তন করা যায় না।"
        },
        {
          "label": "গ",
          "question": "",
          "explanation": "কল্যাণকর কাজের মাধ্যমে গ্রামের মানুষকে সচেতন করে তোলার আকাঙ্ক্ষার দিক থেকে 'লালসালু' উপন্যাসের আক্কাসের সাথে উদ্দীপকের বাজিতের উদ্দেশ্যগত মিল পাওয়া যায়। 'লালসালু' উপন্যাসে মোদাব্বের মিঞার ছেলে আক্কাস গ্রামে একটি স্কুল প্রতিষ্ঠা করতে চায়। সে নিজে করিমগঞ্জ স্কুলে পড়াশোনা করেছে। তাই সে চায় সকলের সহায়তায় একটি স্কুল প্রতিষ্ঠা করে গ্রামের অশিক্ষিত মানুষকে সচেতন ও শিক্ষিত করে তুলতে। কিন্তু মজিদের বিরোধিতার কারণে আক্কাসের সে উদ্দেশ্য সফল হয়নি। উদ্দীপকের বাজিতের মাঝেও আক্কাসের মতোই চারিত্রিক বৈশিষ্ট্য লক্ষ করা যায়। সে গ্রামের দরিদ্র খেটে খাওয়া মানুষদের স্বাস্থ্য, পুষ্টি, শিক্ষা ও ধর্মান্ধতার কুফল সম্পর্কে সচেতন করতে চায়। কিন্তু সেও 'লালসালু' উপন্যাসের আক্কাসের মতো বিরোধিতার সম্মুখীন হয়। গ্রামের মাতব্বর চেরাগালি তার কল্যাণকর কাজের বিরোধিতা করে তাদের ক্লাবে আগুন ধরিয়ে দেয়। বস্তুত, গ্রামের মানুষের কল্যাণচিন্তা করার আকাঙ্ক্ষার দিকটিতেই উদ্দীপকের বাজিত ও 'লালসালু' উপন্যাসের আক্কাসের মধ্যে মিল লক্ষ করা যায়।"
        },
        {
          "label": "ঘ",
          "question": "",
          "explanation": "উদ্দীপকের বাজিত ও আলোচ্য উপন্যাসের আক্কাসের জনকল্যাণমূলক কাজে স্বার্থান্বেষী মহলের স্বার্থে আঘাত লাগায় তারা এর বিরোধিতা করে। 'লালসালু' উপন্যাসের আক্কাস গ্রামের মানুষকে শিক্ষিত করে তুলতে একটি স্কুল প্রতিষ্ঠা করতে চায়। সে চায় গ্রামবাসী আধুনিক শিক্ষায় শিক্ষিত ও সচেতন হয়ে উঠুক। কিন্তু গ্রামের স্বার্থান্ধ ও ভন্ড মজিদ তার মাজার ব্যবসার ক্ষতি হবে ভেবে আক্কাসের এই মহৎ উদ্যোগের বিরোধিতা করে। সে খালেক ব্যাপারীর সহায়তায় গ্রামে স্কুলের পরিবর্তে মাদ্রাসা প্রতিষ্ঠা করতে চায়। ধর্মান্ধ মানুষেরা মজিদের এই মতামতকেই গুরুত্ব দেয়। ফলে আক্কাস গ্রাম থেকে চলে যেতে বাধ্য হয়। উদ্দীপকের বাজিত চায়, তার গ্রামের অশিক্ষিত ও ধর্মান্ধ মানুষগুলোও শিক্ষিত হয়ে উঠুক। এই উদ্দেশ্যে সে গ্রামের সমমনা যুবকদের নিয়ে একটি ক্লাব গঠন করে নানা কল্যাণকর কাজ করতে থাকে। তারা সাধারণ মানুষের শিক্ষা, স্বাস্থ্য, পুষ্টি ইত্যাদি নিয়ে কাজ করার উদ্যোগ নেয়। কিন্তু গ্রামের মাতব্বর চেরাগালি এসব কাজের বিরোধিতা করে তাদের ক্লাবে আগুন লাগিয়ে দেয়। মূলত প্রভাবশালী মাতব্বরের স্বার্থে আঘাত লাগায় সে এরূপ নির্মম আচরণ করেছে। স্বার্থান্ধ ও প্রতিহিংসার কারণে আলোচ্য উপন্যাসের আক্কাস ও উদ্দীপকের বাজিত উভয়েই তাদের উদ্দেশ্য বাস্তবায়ন করতে ব্যর্থ হয়। মানুষের অন্ধ ধর্মবিশ্বাসকে কাজে লাগিয়ে উপন্যাসের মজিদ আক্কাসের বিদ্যালয় প্রতিষ্ঠার বিষয়টি বন্ধ করেছে। অন্যদিকে, উদ্দীপকের মাতব্বর বাজিতের কল্যাণমুখী কর্মকাণ্ডকে প্রতিহত করেছে। 'লালসালু' উপন্যাস এবং উদ্দীপক উভয়ক্ষেত্রেই আক্কাস ও বাজিতের ব্যর্থতার মূল কারণ প্রভাবশালী ও লোভী মানুষের প্রতিহিংসা। তারা মাথা নত করতে বাধ্য হয়েছে এক শ্রেণির। মানুষের প্রবল স্বার্থের কাছে। সেদিক বিবেচনায় উদ্দীপকের বাজিত ও 'লালসালু' উপন্যাসের আক্কাস উভয়ের উদ্দেশ্য মহৎ হলেও তারা স্বার্থান্ধ মহলের হিংসার শিকার হয়েছে।"
        }
      ]
    },
    {
      "number": "10",
      "uddipok": "বিথী ও সাথী দুই বোন। দীর্ঘদিন বিদেশে থেকে বিথী যখন দেশে ফিরল তখন তার বাবার মৃত্যু হয়েছে। মৃত্যুর পূর্বে বৃদ্ধ তার সম্পত্তির কিছু অংশ সাথীকে দান করে যান। এই নিয়ে বিথী ভীষণ গোলযোগ সৃষ্টি করে। সে মনে করে বৃদ্ধ পিতাকে ভুলিয়ে সাথী সম্পত্তি আত্মসাৎ করেছে। সম্পত্তির জন্য সে ভয়ংকর হয়ে ওঠে এবং সাথীর কলেজপড়ুয়া ছেলের পেছনে সন্ত্রাসী লেলিয়ে দেয়।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "সিরাজের সেনাপতি নৌবে সিং হাজারি যুদ্ধে প্রথম মৃত্যুবরণ করেন।"
        },
        {
          "label": "খ",
          "question": "",
          "explanation": "‘আমার সারা অস্তিত্ব জুড়ে কেবল যেন দেয়ালের ভিড়'— উক্তিটিতে নবাব সিরাজউদ্দৌলার বেদনাভারাক্রান্ত ও ঘনায়মান অসহায় অবস্থার প্রকাশ পেয়েছে। শাসনকার্য পরিচালনার শুরু থেকেই নবাব সিরাজউদ্দৌলা চিন্তা ও কাজের মাঝে বাধা পেয়েছেন। ঘরে-বাইরে ষড়যন্ত্র নবাবের শাসনকার্য পরিচালনায় প্রধান অন্তরায় হয়ে দাঁড়ায়।  তাই ঘরে, বাইরে, দরবারে, সবখানে তাঁর মনে হয়েছে শুধু প্রতিবন্ধকতার দেয়াল। আর এই দেয়ালগুলো তাঁর অস্তিত্বকে সংকটে ফেলেছে, যা আলোচ্য উক্তিতে প্রকাশ পেয়েছে।"
        },
        {
          "label": "গ",
          "question": "",
          "explanation": "স্বার্থবাদী চেতনার দিক থেকে উদ্দীপকের বিথি এবং 'সিরাজউদ্দৌলা' নাটকের ঘসেটি বেগম সাদৃশ্যপূর্ণ। 'সিরাজউদ্দৌলা' নাটকে ঘসেটি বেগম ক্ষমতালোভী চরিত্র। তিনি নবাব সিরাজউদ্দৌলার আপন খালা হয়েও নবাবের ধ্বংস কামনা করেন। নবাবকে ক্ষমতাচ্যুত করার জন্য তিনি গোপনে ষড়যন্ত্র করেন। এছাড়া মিরজাফর ও তার দোসরদের সঙ্গে হাত মিলিয়ে ইংরেজদের সহযোগিতা করেন তিনি। ঘসেটি বেগমের এসব করার মূল কারণ ক্ষমতার প্রতি প্রবল আকর্ষণ। তিনি মনে করেন, ক্ষমতা থেকে নবাব সিরাজউদ্দৌলাকে সরাতে পারলে শাসনকার্যে তার প্রভাব বৃদ্ধি পাবে। উদ্দীপকের বিথি ঘসেটি বেগমের মতোই লোভী। বিথি তার বাবার সম্পত্তির লোভে নিজের বোন ও তার পরিবারের প্রতি হিংসাত্মক মনোভাব পোষণ করে। এজন্য নিজের বোন ও তার পরিবারের ক্ষতি করার চেষ্টা করে। বোনের কলেজপড়ুয়া ছেলের ক্ষতি করার জন্য সন্ত্রাসী লেলিয়ে দিয়ে বিথি ভয়ংকর চরিত্রের পরিচয় দিয়েছে। নিজের স্বার্থ উদ্ধারের জন্য অন্যের ক্ষতি করার এরূপ মানসিকতা 'সিরাজউদ্দৌলা' নাটকের ঘসেটি বেগমের মানসিকতারই বাস্তব প্রতিফলন।"
        },
        {
          "label": "ঘ",
          "question": "",
          "explanation": "উদ্দীপকের বিথি ও সাথির দ্বন্দ্ব পৈত্রিক সম্পত্তির উত্তরাধিকারিত্বকেন্দ্রিক 'সিরাজউদ্দৌলা' নাটকের ঘসেটি বেগম এবং নবাব সিরাজউদ্দৌলার দ্বন্দ্ব রাষ্ট্রক্ষমতা নিয়ে, যা প্রশ্নোত্ত উক্তিটিকে যথার্থ করে তুলেছে। 'সিরাজউদ্দৌলা' নাটকে ঘসেটি বেগম নবাব সিরাজউদ্দৌলার আপন খালা। তা সত্ত্বেও ক্ষমতাকে কেন্দ্র করে তাদের দুজনের দ্বন্দ্ব প্রকাশ্য হয়ে উঠেছে। নবাব সিরাজউদ্দৌলা সিংহাসনে আরোহণ করলে ঘসেটি বেগম তা মেনে নিতে পারেন না। এজন্য নবাবকে সিংহাসনচ্যুত করার জন্য গোপনে ষড়যন্ত্র করে। ক্ষমতার ভাগ পেতে সভাসদদের সাথে মিলে ইংরেজদের সাথে হাত মেলান তিনি। উদ্দীপকের বিথি তার বাবার সম্পত্তির লোভে বোন সাথির সঙ্গে দ্বন্দ্বে জড়িয়ে পড়ে। বাবা সম্পত্তির কিছু অংশ সাথিকে লিখে দিলে বিথি তা মেনে নিতে পারে না। ফলে সাথির ক্ষতি করার জন্য উঠেপড়ে লাগে সে। এজন্য সাথির কলেজপড়ুয়া ছেলের ক্ষতি করার জন্য সন্ত্রাসী লেলিয়ে দেয় বিথি। তার এ ধরনের কর্মকাণ্ড কেবল বাবার সম্পদের লোভেই। উদ্দীপকের বিথি ও সাথির দ্বন্দ্ব বাবার সম্পদের মালিকানা কেন্দ্রিক হলেও 'সিরাজউদ্দৌলা' নাটকের ঘসেটি বেগম ও সিরাজউদ্দৌলার দ্বন্দ্ব সম্পদের লোভে নয়। তাদের দ্বন্দ্ব রাষ্ট্রক্ষমতা দখলকে কেন্দ্র করে। ঘসেটি বেগম মনে করে সিরাজউদ্দৌলাকে ক্ষমতা থেকে সরাতে পারলে তার ক্ষমতা লাভের পথ সুগম হবে। ফলে সভাসদের সঙ্গে সে রাজনৈতিক ষড়যন্ত্রে লিপ্ত হয়। অন্যদিকে উদ্দীপকের বিথি কেবল বাবার সমস্ত সম্পত্তি ভোগদখল করতে চায়। তাই প্রশ্নোক্ত মন্তব্যটি যথার্থ ।"
        }
      ]
    },
    {
      "number": "11",
      "uddipok": "মাত্র সতেরো জন সৈন্য নিয়ে বখতিয়ার খলজি সুদূর তুরস্ক থেকে এসে বাংলার সিংহাসন দখল করে নিয়েছিল। সামান্য কয়জন ছদ্মবেশী বণিক যুদ্ধে জয়লাভ করেছিল তাদের অসামান্য সাহস, শৃঙ্খলা ও চাতুর্য দিয়ে। পক্ষান্তরে লক্ষ্মণ সেনের রাজপ্রাসাদ ছিল নানা বিশৃঙ্খলায় পরিপূর্ণ ও অরক্ষিত। তার বিশাল বাহিনী যুদ্ধ না করে পালিয়ে গেল। লক্ষ্মণ সেনও রাজ্য ত্যাগ করতে বাধ্য হলেন। মূলত সেদিন যুদ্ধ হয়নি, হয়েছে যুদ্ধের তিক্ত অভিজ্ঞতা।",
      "tag": "JB 19",
      "sub_questions": [
        {
          "label": "ক",
          "question": "",
          "explanation": "ঐতিহাসিক পলাশি ভাগীরথী (গঙ্গা থেকে উৎপন্ন) নদীর তীরে অবস্থিত।"
        },
        {
          "label": "খ",
          "question": "",
          "explanation": "নায়কমুখ্য কাহিনি এবং করুণ রস পরিবেশনের ফলে 'সিরাজউদ্দৌলা' নাটকে ট্র্যাজেডির বৈশিষ্ট্য ফুটে উঠেছে। নায়ক কিংবা নায়িকামুখ্য করুণ রস পরিবেশন ট্র্যাজেডির ধর্ম। ট্র্যাজেডি নাটকে কোনো জটিল ও গুরুতর ঘটনার আশ্রয়ে বিশেষ ধরনের রস সঞ্চার করা হয়, যা আমাদের অনুভূতিকে অভূতপূর্ব আবহে আলোড়িত করে। এই ধরনের নাটকে শত বিপর্যয় সত্ত্বেও নায়কের সুদৃঢ় মহিমান্বিত অবস্থান রূপায়িত হয়। 'সিরাজউদ্দৌলা' নাটকে আমরা দেখি নায়কমুখ্য কাহিনি এবং করুণ রসের ব্যঞ্জনা।"
        },
        {
          "label": "গ",
          "question": "",
          "explanation": "'সিরাজউদ্দৌলা' নাটকে বর্ণিত নবাব সিরাজউদ্দৌলার দরবারের বিশৃঙ্খল পরিস্থিতি এবং তার প্রেক্ষিতে নবাবের করুণ পরিণতির সঙ্গে উদ্দীপকটি তুলনীয়। 'সিরাজউদ্দৌলা' নাটকে নবাব সিরাজউদ্দৌলার দরবারে বিশৃঙ্খল পরিস্থিতি লক্ষ করা যায়। সেখানে নবাবের অমাত্যবর্গ নবাবের নির্দেশ • অমান্য করে ইংরেজদের পক্ষে কাজ করে। অসহায় নবাব তা বুঝতে পেরেও তাদের বিরুদ্ধে কোনো ব্যবস্থা গ্রহণ করতে পারেননি। ফলে পলাশির যুদ্ধে নবাবের বিপুল সমরসামর্থ্য থাকার পরও নবাবকে করুণ পরিণতি বরণ করতে হয়। উদ্দীপকে লক্ষ্মণ সেনের বিশাল সৈন্যবাহিনী ছিল। কিন্তু বখতিয়ার খলজির মাত্র সতেরো জন সৈন্যের কাছে তারা পরাজয় বরণ করেছে। বখতিয়ার খলজির যুদ্ধকৌশল ও সাহসের কাছে তারা দাঁড়াতেই পারেনি। ফলে লক্ষ্মণ সেনকে পরাজয় বরণ করতে হয়েছে। পরাজিত লক্ষ্মণ সেন বাধ্য হয়ে রাজ্য ত্যাগ করে চলে যান। আর এই ক্ষেত্রে উদ্দীপক ও 'সিরাজউদ্দৌলা' নাটক সমতুল্য।"
        },
        {
          "label": "ঘ",
          "question": "",
          "explanation": "পলাশির যুদ্ধে নবাবের বিশাল সৈন্যবহর থাকার পরও ইংরেজ চাতুর্যের কাছে নবাবের পরাজয় ঘটায় প্রশ্নোক্ত মন্তব্যটি যথার্থ বলে প্রতীয়মান হয়। 'সিরাজউদ্দৌলা' নাটকে পলাশির প্রান্তরে নবাবের বিপুল সমরসামর্থ্য থাকা সত্ত্বেও নবাবকে পরাজয় বরণ করতে হয়েছে। কেননা নবাবের প্রধান সেনাপতি মিরজাফর ও তার অনুসারীরা নবাবের সঙ্গে বিশ্বাসঘাতকতা করেছে। তারা ইংরেজদের যড়যন্ত্রের ফাঁদে পড়ে নবাবের বিপক্ষে অবস্থান নিয়েছিল যুদ্ধের ময়দানে ঠাঁয় দাঁড়িয়ে ছিল। ফলে ইংরেজরা সহজেই নবাবের বিরাট বাহিনীকে পরাজিত করতে পেরেছিল। উদ্দীপকে লক্ষ্মণ সেনের বিরাট সৈন্যবাহিনী ছিল। তাদের সামনে বখতিয়ার খলজির সামান্য সতেরো জন সৈন্য টিকে থাকার কথা নয়। কিন্তু বখতিয়ার খলজি চাতুর্য, সাহস ও শৃঙ্খলা দিয়ে সেই বাহিনীকে পরাস্ত করেছে। লক্ষ্মণ সেনের বাহিনী যুদ্ধ না করে পালিয়ে গিয়েছে। প্রকৃতার্থে সেদিন বখতিয়ার খলজিকে যুদ্ধ করতে হয়নি, বরং যুদ্ধের অভিনয় করে সহজেই রাজ্য লাভ করেছে সে। উদ্দীপকে যেমন লক্ষ্মণ সেনের বিরাট সৈন্যবাহিনী যুদ্ধ না করে সহজেই রাজ্য ছেড়ে দিয়েছে, তেমনি 'সিরাজউদ্দৌলা' নাটকেও সেনাপতি মিরজাফর ও তার অনুসারীরা যুদ্ধ না করে শত্রুকে সহজেই জিতিয়ে দিয়েছে। ফলে \"মূলত সেদিন যুদ্ধ হয়নি, হয়েছে যুদ্ধের অভিজ্ঞতা।\" -এই উক্তিটি 'সিরাজউদ্দৌলা' নাটকের ক্ষেত্রেও সমভাবে প্রযোজ্য।"
        }
      ]
    }
  ]
}