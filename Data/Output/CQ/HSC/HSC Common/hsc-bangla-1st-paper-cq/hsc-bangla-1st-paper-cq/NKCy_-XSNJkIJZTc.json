{
  "title": "পাবনা ক্যাডেট ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "আমাদের অন্যতম ব্যবসায়-পাশ বিক্রয়। এই পাশ বিক্রেতার নাম 'বর' এবং ক্রেতাকে স্বর বলে। এক একটি পাশের মূল্য কত জান? \"অর্ধেক রাজত্ব ও এক রাজকুমারী”। এম. এ. পাশ অমলারর, ইহা যে-সে ক্রেতার ক্রেয় নহে। নিতান্ত সস্তা দরে বিক্রয় হইলে, মূল্য- এক রাজকুমারী এবং সমুদয় রাজত্ব। আমরা অলস, তরলমতি, শ্রমকাতর, কোমলাঙ্গ বাঙালি কি না তাই ভাবিয়া দেখিয়াছি, সশরীরে পরিশ্রম করিয়া মুদ্রালাড করা অপেক্ষা Old fool শ্বশুরের যথাসর্বস্ব লুঠন করা সহজ।",
      "tag": "DC 24,PCC 23",
      "sub_questions": [
        {
          "label": "ক",
          "question": "বিয়ে ভাঙার পর থেকে কল্যাণী কিসের ব্রত গ্রহণ করেছে?",
          "explanation": "বিয়ে ভাঙার পর থেকে কল্যাণী মেয়েদের শিক্ষার ব্রত গ্রহণ করেছে।"
        },
        {
          "label": "খ",
          "question": "কোনো কিছুর জন্যই অনুপমকে কোনো ভাবনা ভাবতে হয় না কেন?",
          "explanation": "বাবার মৃত্যুর পর মামা পরিবারের দায়িত্ব গ্রহণ করায় অনুপমকে পরিবারের কোনো ভাবনা ভাবতে হয় না । বাবা-মায়ের একমাত্র সন্তান অনুপম। সদ্য এম. এ. পাশ করেছে। কিন্তু চাকরির জন্য তার কোনো তাড়া নেই। নিজের জন্যও তার কিছু ভাবতে হয় না। কারণ পরিবারের দায়িত্ব পালন করেন মামা। ঘরে-বাইরে মামা ও মা সকল দায়িত্ব পালন করেন। মামার সিদ্ধান্তে তাকে চলতে হয়। মামা তার 'ভাগ্য দেবতার প্রধান এজেন্ট' । ফলে অনুপমকে কোনোকিছুর জন্যই ভাবতে হয় না।"
        },
        {
          "label": "গ",
          "question": "উদ্দীপকটি 'অপরিচিতা' গল্পের কোন দিকটির সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকটি ‘অপরিচিতা' গল্পের অনুপমের ব্যক্তিত্বহীনতা এবং তার মামার যৌতুকলোভী মানসিকতার সাথে সাদৃশ্যপূর্ণ। 'অপরিচিতা' গল্পে দেখা যায়, গল্পের নায়ক অনুপম এম.এ পাশ করা উচ্চশিক্ষিত এক যুবক। উচ্চশিক্ষিত হলেও সে কাজের প্রতি অনাগ্রহী ও অদায়িত্বশীল। সে কারণে পুরো গল্প জুড়ে তাকে যেকোনো সিদ্ধান্তের জন্য মামার ওপর নির্ভরশীল হতে দেখা যায় যা তার ব্যক্তিত্বহীনতার পরিচয় বহন করে। অপর দিকে, তার মামা একজন যৌতুকলোভী ব্যক্তি। অনুপমের বিয়ের সময় সে কন্যাপক্ষের থেকে অর্থ ও গহনা দাবি করে । উদ্দীপকে বিয়েকে এক ধরনের ব্যবসায় হিসেবে তুলে ধরা হয়েছে। যেখানে বর সার্টিফিকেট মূল্যে বিক্রিত হয় এবং শ্বশুর হয় ক্রেতা। অলস, শ্রমকাতর, কোমলমতি বাঙালি উচ্চশিক্ষিত হয়েও নিজে পরিশ্রম করে অর্থ উপার্জন করতে চায় না। বরং বিয়ে করে যৌতুক লাভের মাধ্যমে অর্থ উপার্জনকে সহজ মনে করে। বাঙালির এই যৌতুকলোভী মানসিকতার সঙ্গে 'অপরিচিতা' গল্পের অনুপমের মামার যৌতুকলোভী মানসিকতার মিল রয়েছে। আবার, উচ্চশিক্ষিত হয়েও কর্মবিমুখ থাকার বিষয়টি অনুপমের সঙ্গে সাদৃশ্যপূর্ণ। এসব দিক বিবেচনায় বলা যায়, উদ্দীপকটি ‘অপরিচিতা' গল্পের তৎকালীন সমাজব্যবস্থার অনুপমের ব্যক্তিত্বহীনতাও তার মামার যৌতুকলোভী মানসিকতার সাথে সাদৃশ্যপূর্ণ ।"
        },
        {
          "label": "ঘ",
          "question": "উদ্দীপকটি 'অপরিচিতা' গল্পের আংশিক প্রতিফলন মাত্র। মন্তব্যটির যথার্থতা প্রমাণ করো।",
          "explanation": "উদ্দীপকে 'অপরিচিতা' গল্পের ব্যক্তিত্বহীন ও যৌতুকলোভী মানসিকতার উল্লেখ থাকলেও কল্যাণীর দৃঢ় ব্যক্তিত্ব, শম্ভুনাথ সেনের আত্মসম্মান, অনুপমের ভুলের স্বীকারোক্তি অনুপস্থিত থাকায় তা গল্পের আংশিক প্রতিফলন মাত্র— উক্তিটি যথার্থ । ‘অপরিচিতা' গল্পে আঠারো শতকের যৌতুকলোভী মানসিকতার এক সামাজচিত্র ফুটে উঠেছে। সেখানে উচ্চশিক্ষিত যুবক অনুপম শ্রমবিমুখ, ও ব্যক্তিত্বহীন। তার বিয়ের সময় মামা চরিত্রের ঘৃণ্য যৌতুকলোভী মানসিকতা লক্ষ্য করা যায় । এমনকি অনুপম ও কল্যাণীর বিয়ের আসরে সেকরা নিয়ে গহনা পরীক্ষার মাধ্যমে অনাকাক্ষিত পরিস্থিতির সৃষ্টি করে। ফলে কন্যার পিতা শম্ভুনাথ সেন বিয়ে ভেঙে দেন। পরবর্তীতে কল্যাণী দেশব্রতে নিজেকে নিয়োজিত করে এবং অনুপম নিজের ভুল বুঝতে পারে । উদ্দীপকে অলস, তরলমতি, শ্রমকাতর, কোমলমতি বাঙালি বিয়েকে অর্থ আদান-প্রদানের একটি ব্যবসায় হিসেবে মনে করে। যেখানে বর হলো বিক্রেতা এবং শ্বশুর হলো ক্রেতা। শ্বশুর বর কিনে নেওয়ার মাধ্যমে তার কন্যা ও অর্থ বরকে প্রদান করে। শ্রমবিমুখ বাঙালি এই অর্থ লাভের প্রক্রিয়াকে সহজ মনে করে, পরিশ্রম করে অর্থ লাভকে নয়। যা একই সাথে তাদের ব্যক্তিত্বহীন ও যৌতুকলোভী মানসিকতাকে ইঙ্গিত করে । “অপরিচিতা” গল্প ও উদ্দীপকে যৌতুকলোভী ও ব্যক্তিত্বহীন মানসিকতার | চিত্র ফুটে উঠলেও ‘অপরিচিতা' গল্পের বিষয়বস্তু আরও বিস্তৃত। সেখানে যৌতুককে কেন্দ্র করে বিয়ের আসরে অনাকাক্ষিত পরিস্থিতি হয় । ফলে আত্মসম্মান বোধ সম্পন্ন কল্যাণীর বাবা এই বিয়ে ভেঙে দেয়। বিয়ে ভাঙলেও কল্যাণী দমে না গিয়ে দেশব্রতে নিজেকে নিয়োজিত করে। পরবর্তীতে অনুপম নিজের ভুল বুঝতে পারে। এসব দিক উদ্দীপকে অনুপস্থিত থাকায় বলা যায়, উদ্দীপকটি 'অপরিচিতা' গল্পের খণ্ডাংশ মাত্র - উক্তিটি যথার্থ।"
        }
      ]
    },
    {
      "number": "2",
      "uddipok": "ভারতের দুর্নীতিবিরোধী মানবাধিকার কর্মী আন্না হাজারে। তিনি সর্বদা অন্যায়ের বিরুদ্ধে সোচ্চার। তিনি ও তাঁর দলের কর্মীরা দাবি আদায়ে একটু ব্যতিক্রমধর্মী আন্দোলন করেন। তা হলো অনশন ধর্মঘট । তাঁরা তাঁদের দাবি আদায় না হওয়া পর্যন্ত আমরণ অনশন ধর্মঘট পালন করেন।",
      "tag": "PCC 23",
      "sub_questions": [
        {
          "label": "ক",
          "question": "বঙ্গবন্ধুর সঙ্গে কে অনশন ধর্মঘট পালন করেছিলেন?",
          "explanation": "বঙ্গবন্ধুর সঙ্গে মহিউদ্দিন আহমদ অনশন ধর্মঘট পালন করেছিলেন।"
        },
        {
          "label": "খ",
          "question": "বঙ্গবন্ধু অনশন ধর্মঘট পালন করেছিলেন কেন ?",
          "explanation": "দীর্ঘদিন ধরে বিনাবিচারে নেতাকর্মীদের জেলখানায় আটকে রাখার প্রতিবাদে বঙ্গবন্ধু শেখ মুজিবুর রহমান অনশন ধর্মঘট পালন করছিলেন। পাকিস্তান সরকারের নানা রকমের অন্যায়ের বিরুদ্ধে আন্দোলন করতে গিয়ে বঙ্গবন্ধুসহ অনেককেই জেলে যেতে হয়। পাকিস্তানি সরকার এসব বন্দিদের বছরের পর বছর বিনাবিচারে জেলখানায় আটকে রাখে। এভাবে দীর্ঘদিন বন্দি থাকার কারণে শাসকগোষ্ঠীর প্রতি তীব্র ক্ষোভ ও ঘৃণা জন্মে বন্দিদের মাঝে। বঙ্গবন্ধু তাই তাঁর সহচর মহিউদ্দিন আহমদকে সাথে নিয়ে অনশন ধর্মঘট পালন করেন।"
        },
        {
          "label": "গ",
          "question": "উদ্দীপকে 'বায়ান্নার দিনগুলো' রচনার কোন বিষয়টি দৃশ্যমান? ব্যাখ্যা করো",
          "explanation": "উদ্দীপকের আন্না হাজারে ও বায়ান্নর দিনগুলো' রচনার শেখ মুজিবুর রহমান উভয়েই শাসকগোষ্ঠীর অপশাসনের বিরুদ্ধে অনশন ও প্রতিবাদ করেছেন। 'বায়ান্নর দিনগুলো' রচনায় বঙ্গবন্ধু শেখ মুজিবুর রহমানের জেলজীবন ও জেল থেকে মুক্তিলাভের স্মৃতি বিবৃত হয়েছে। তিনি তৎকালীন পাকিস্তান সরকারের অপশাসন ও বিনাবিচারে বছরের পর বছর প্রদেশের নেতাকর্মীদের জেলে আটক রাখার প্রতিবাদে ১৯৫২ সালে অনশন ধর্মঘট করেন। এ রচনায় তাঁর অনশন ধর্মঘটের মাধ্যমে এদেশের মানুষের অধিকার রক্ষার দিকটি প্রতিফলিত হয়েছে। উদ্দীপকের মানবাধিকার কর্মী আন্না হাজারে দুর্নীতির প্রতিবাদে দৃঢ়প্রত্যয়ী । প্রতিবাদী মনোভাব নিয়ে অগ্রসর হলেও তিনি বুঝতে পারেন, এভাবে দুর্নীতি রোধ করা সম্ভব নয়। তাই তিনি ও তাঁর অনুসারীরা আন্দোলনে নেমে আমরণ অনশন শুরু করেন। দুর্নীতি প্রতিরোধে সংগ্রামী মনোভাবের পরিচয় দিয়েছেন উদ্দীপকের আন্না হাজারে। আলোচ্য রচনায় শেখ মুজিবুর রহমান ও উদ্দীপকের আন্না হাজারে উভয়ই শাসকগোষ্ঠীর অপশাসনের বিরুদ্ধে প্রতিবাদ ও অনশন করেছেন। অন্যায়ের প্রতিবাদে একই মনোভাব ও কর্মকাণ্ডের দিক থেকে উদ্দীপকের আন্না হাজারে ও আলোচ্য রচনার শেখ মুজিবুর রহমানের মিল রয়েছে।"
        },
        {
          "label": "ঘ",
          "question": "“দাবি আদায়ে ব্যতিক্রমধর্মী পন্থা অবলম্বনে উদ্দীপকের আন্না হাজারে যেন বায়ান্নর দিনগুলো' রচনার বস্তাবন্ধু আদর্শ ধারণ করেছেন।”— বক্তব্যটির সত্যতা নিরূপণ করো।",
          "explanation": "গণমানুষের অধিকার আদায়ের দিক থেকে বঙ্গবন্ধুর ছায়াপাত ঘটেছে আন্না হাজারের মধ্যে। 'বায়ান্নর দিনগুলো' রচনায় ১৯৫২ সালে বঙ্গবন্ধুর জেলজীবন ও জেল থেকে মুক্তিলাভের স্মৃতি বিবৃত হয়েছে। তৎকালীন পাকিস্তানি শাসকগোষ্ঠীর অপশাসন ও বিনাবিচারে বছরের পর বছর রাজবন্দিদের কারাগারে আটক রাখার প্রতিবাদে ১৯৫২ সালে তিনি অনশন ধর্মঘট। করেন। অন্যায়ের প্রতিবাদে তিনি সব সময় সোচ্চার ছিলেন। উদ্দীপকের আন্না হাজারে অন্যায় কর্মের বিরুদ্ধে আজীবন সোচ্চার ছিলেন। দেশের মানুষের কল্যাণের জন্য তিনি আমরণ অনশন করেন। কোনোরকম চাপ কিংবা প্রলোভন তাঁকে তাঁর সিদ্ধান্ত থেকে টলাতে পারেনি। দুর্নীতি প্রতিরোধে তিনি ছিলেন প্রতিবাদমুখর, সংগ্রামী। একারণে দুর্নীতি বিনাশে তিনি তাঁর দলবলসহ আমরণ অনশন শুরু করেন। উদ্দীপকের আন্না হাজারের মধ্যে আলোচ্য রচনার বঙ্গবন্ধুর ছায়াপাত পরিলক্ষিত হয়। বাঙালির অধিকার আদায়ের জন্য বঙ্গবন্ধুকে কারাবরণ করতে হয়েছে। নির্যাতন সহ্য করতে হয়েছে। তবুও তিনি দমে যাননি। বজ্রকণ্ঠে পাকিস্তান সরকারের অন্যায় নিপীড়নের বিরুদ্ধে প্রতিবাদ করেছেন। উদ্দীপকের আন্না হাজারে'র মধ্যে বঙ্গবন্ধুর মতো দৃঢ় প্রত্যয় পরিলক্ষিত হয়েছে। অন্যায়ের বিরুদ্ধে তিনিও ছিলেন বঙ্গবন্ধুর মতো দৃঢ় প্রত্যয়ী। তাই এ কথা বলা যায় যে, আন্না হাজারের মধ্যে বঙ্গবন্ধুর ছায়াপাত ঘটেছে।"
        }
      ]
    },
    {
      "number": "3",
      "uddipok": "নাসিফের বড়ো ভাই একজন শহিদ বুদ্ধিজীবী। '৭১-এ ঢাকা বিশ্ববিদ্যালয়ের অধ্যাপক ছিলেন। ঢাকা বিশ্ববিদ্যালয়ের পঁচিশে মার্চের কালরাতে যে ক্রাকডাউন হয়েছিল, তার জন্য পাকিস্তানি বর্বর হানাদারদের তিনি কখনো ক্ষমা করেননি। পাকিস্তানি রাষ্ট্রের মৃত্যুর জন্য এর সামরিক বাহিনীই যে দায়ী তা খোলাখুলি বলতেন। দু-একজন হিতাকাঙ্ক্ষী প্রাণটা বাঁচাতে মুখ বুজে থাকতে বললেও পাকিস্তানি জুলুম ও অন্যায়ের প্রতিবাদে তিনি ছিলেন সোচ্চার। বিশ্ববিদ্যালয়ের যেসব ছাত্র মুক্তিযুদ্ধে যোগ দিয়েছে তিনি তাদের ভূয়সী প্রশংসাও করতেন। ১৯৭১-এর ১৪ ডিসেম্বর রাতে পাকিস্তানি হানাদারদের এদেশীয় দোসররা তাঁকে বাসা থেকে তুলে নিয়ে যায়। পরদিন রায়েরবাজার বধ্যভূমিতে তাঁর ক্ষত-বিক্ষত লাশ পাওয়া গিয়েছিল।",
      "tag": "PCC 23",
      "sub_questions": [
        {
          "label": "ক",
          "question": "ইসহাক কোন বিষয়ের প্রফেসরের বাড়ির দিকে রওনা হলো?",
          "explanation": "ইসহাক জিওগ্রাফির প্রফেসরের বাড়ির দিকে রওনা হলো।"
        },
        {
          "label": "খ",
          "question": "মিলিটারি আক্রমণের পর থেকে 'রেইনকোট' গল্পের কথক চারবার বাড়ি পালটালেন কেন?",
          "explanation": "শ্যালক মিন্টুর মুক্তিযুদ্ধে অংশগ্রহণের ব্যাপারটি গোপন রাখতে শহরে মিলিটারি নামার পর নুরুল হুদাকে চারবার বাড়ি পালটাতে হয়। নুরুল হুদার শ্যালক মিন্টুর মুক্তিযুদ্ধে যাওয়ার কথা মিলিটারি বা তাদের দোসরদের কেউ জানতে পারলে তার পরিবারের ওপর বিপদ নেমে আসবে। মিন্টুর অবস্থান জানতে চেয়ে তাঁদের ওপর নির্যাতন চালানো হবে। এমনকি মেরেও ফেলতে পারে। তাই মিন্টুর বিষয়টি গোপন রাখতে নুরুল হুদা ও তার স্ত্রী সদা তৎপর ছিলেন। তাই মিন্টুর বিষয়ে কেউ কিছু আঁচ করতে পেরেছে এমন মনে হলেই নুরুল হুদাকে আতঙ্কের কারণে বাসা পালটাতে হয়েছে।"
        },
        {
          "label": "গ",
          "question": "উদ্দীপকের নাসিফের বড়ো ভাই এবং 'রেইনকোট' গল্পের প্রিনসিপ্যাল সাহেবের মধ্যকার বৈসাদৃশ্য নিরূপণ করো",
          "explanation": "'রেইনকোট' গল্পের প্রিনসিপ্যাল এবং উদ্দীপকে বর্ণিত নাসিফের বড়ো ভাই পরস্পর বিপরীতধর্মী চরিত্র। ১৯৭১ সালের মহান মুক্তিযদ্ধে দেশপ্রেমে উদ্‌বুদ্ধ হয়ে অনেকেই মুক্তিযদ্ধে অংশ নিয়েছিলেন। তাঁদের মধ্যে কেউ শহিদ হয়েছেন। কেউবা আহত হয়ে পরবর্তী সময়ে কষ্টের ভেতর দিয়ে জীবন কাটিয়েছেন। দেশপ্রেমিক মুক্তিযোদ্ধাদের বিরোধিতা করে তখন কিছু বিশ্বাসঘাতক দেশের স্বাধীনতার বিরুদ্ধে অবস্থান নেয়। তারা গোপনে কিংবা প্রকাশ্যে পাকিস্তানি হানাদার বাহিনীকে সহযোগিতা করে। 'রেইনকোট' গল্পের প্রিনসিপ্যাল তেমনই একজন নিকৃষ্ট মানুষ। যিনি কলেজের অধ্যক্ষ হিসেবে পদে আসীন থেকে স্বাধীনতার বিরুদ্ধে কাজ করেছেন। উদ্দীপকে বর্ণিত নাসিফের বড়ো ভাই ঢাকা বিশ্ববিদ্যালয়ের অধ্যাপক। তিনি পাকিস্তানি হানাদার বাহিনীর বিরুদ্ধে প্রকাশ্যে প্রতিবাদ করেছেন। বিশ্ববিদ্যালয়ের ছাত্র যাঁরা মুক্তিযুদ্ধে অংশগ্রহণ করেছেন তাঁদের ভূয়সী প্রশংসা করেছেন। 'রেইনকোট' গল্পের প্রিনসিপ্যাল একটি সুবিধাবাদী চরিত্র'। পক্ষান্তরে, নাসিফের বড়ো ভাই একজন শহিদ বুদ্ধিজীবী। তিনি দেশপ্রেমিক। পক্ষান্তরে, 'রেইনকোট' গল্পের প্রিনসিপ্যাল সাহেবের চরিত্রটি দেশের শত্রু, বিশ্বাসঘাতক ।"
        },
        {
          "label": "ঘ",
          "question": "“উদ্দীপক ও 'রেইনকোট' গল্পের শহিদ বুদ্ধিজীবীর মতো শত-সহস্র শহিদ বুদ্ধিজীবীর ত্যাগে আমরা কাঙ্ক্ষিত স্বাধীনতা অর্জন করেছি।” এ বিষয়ে তোমার মতামত দাও ।",
          "explanation": "উদ্দীপক' ও 'রেইনকোট' গল্পের শহিদ বুদ্ধিজীবীর মতো শত-সহস্র শহিদ বুদ্ধিজীবীর ত্যাগে আমরা কাঙ্খিত স্বাধীনতা অর্জন করেছি”— উক্তিটি যথার্থ । 'রেইনকোট' মুক্তিযুদ্ধভিত্তিক ছোটোগল্প। গল্পকথক নুরুল হুদার শ্যালক মিন্টু একজন সক্রিয় মুক্তিযোদ্ধা। এছাড়া শ্রমিক বেশে গেরিলা সেজে অনেকেই যুদ্ধ করেছেন। 'রেইনকোট' গল্পটির কাহিনি ঢাকা কলেজের অভ্যন্তরে সংগঠিত হয়েছিল। যেখানে মুক্তিযুদ্ধের পক্ষে শিক্ষকরা কাজ করেছেন। প্রিনসিপ্যাল ও তার পিয়ন পাকিস্তানিদের পক্ষে কাজ করে রাজাকার হয়েছে। উদ্দীপকে বর্ণিত নাসিফের বড়ো ভাই ছিলেন ঢাকা বিশ্ববিদ্যালয়ের শিক্ষক। তিনি পঁচিশে মার্চের কালরাতে যে ক্রাকডাউন হয়েছিল, তার বিরুদ্ধে প্রতিবাদ করেছেন। তাঁকে মতো আরও অনেক বুদ্ধিজীবী দেশের পক্ষে কথা বলেছেন। ফলে ১৯৭১ সালের ১৪ ডিসেম্বর রাতে পাকিস্তানি হানাদার বাহিনী তাঁকে বাসা থেকে তুলে নিয়ে যায়। তাঁকে নির্মমভাবে হত্যা করে। মূলত, নাসিফের বড়ো ভাইয়ের মতো এমন অনেক বুদ্ধিজীবীকে আমরা সেদিন হারিয়েছি। 'রেইনকোট' গল্পের মিন্টু, নুরুল হুদাসহ গেরিলাদের আত্মত্যাগ আমাদের সেই কথা স্মরণ করিয়ে দেয়। ঢাকা কলেজে গেরিলা আক্রমণের দায়ে সেদিন পাকবাহিনী কলেজ শিক্ষকদের তলব করে। তারা নুরুল হুদা ও আবদুস সাত্তার মৃধাকে গ্রেফতার করে নির্যাতন চালিয়ে মুক্তিযোদ্ধাদের সন্ধান পাওয়ার চেষ্টা করে। কিন্তু তারা কিছুতেই মাথানত করেননি। ভীতু প্রকৃতির নুরুল হুদার গায়ে সেদিন মুক্তিযোদ্ধা শ্যালক মিন্টুর রেইনকোট ছিল। এই রেইনকোট তার মনে উষ্ণতা, সাহস ও দেশপ্রেম জাগিয়ে তোলে। সুতরাং উদ্দীপক ও 'রেইনকোট' গল্পের শহিদ বুদ্ধিজীবীর মতো শত-সহস্র শহিদ বুদ্ধিজীবীর ত্যাগে আমরা কাঙ্খিত স্বাধীনতা অর্জন করেছি। উদ্দীপকে বর্ণিত মন্তব্যটি সর্বাংশে সত্য।"
        }
      ]
    },
    {
      "number": "4",
      "uddipok": "কাজের শেষে বাড়িতে ফিরে আসে শাহানা। ভাঙা খাটে ক্লান্ত দেহখানি এলিয়ে দেয়। দেহের চাইতে তার মনটা বেশি ক্লান্ত। মনটা আজ তার কেমন কেমন করছে। ফুলবানু খালা রান্না-বান্না করছে। অন্যদিন এ কাজটা সে নিজেই করে। আজ কেন জানি এতে মন বসছে না। হঠাৎ মনের আয়নায় ফেলে আসা অতীত ছায়া ফেলে। তার একটা সংসার ছিল। ছোটো একটি সাজানো ঘর ছিল। হঠাৎ একদিন কালবৈশাখীর ঝড় এলো। বাপের বাড়ি থেকে টাকা আনার জন্য স্বামী রমজান আলী লাথি মেরে ঘর থেকে বের করে দেয়। তারপর ফুলবানু খালার হাত ধরে শহরে আসে। গার্মেন্টসে চাকরি নেয় । বিভিন্ন প্রতিকূলতা তার নিয়মিত সঙ্গী। বাইরে পা রাখলে বখাটে ছেলেপুলে উত্ত্যক্ত করে। মাঝে মাঝে আবার সেই ঘর ফিরে পেতে সাধ জাগে।",
      "tag": "PCC 23",
      "sub_questions": [
        {
          "label": "ক",
          "question": "মাসি-পিসি কীভাবে শহরে যেতেন?",
          "explanation": "মাসি-পিসি সালতি বেয়ে শহরে যেতেন।"
        },
        {
          "label": "খ",
          "question": "মাসি-পিসি রোজগারের জন্য কী উপায় খোঁজে?",
          "explanation": "মাসি-পিসি রোজগারের জন্য ভিন্ন উপায়া খোঁজে । মাসি-পিসি জীবন চালাতে খুব হিমশিম খেতে হয়। দুর্ভিক্ষের কারণে তাদের আয়-রোগার কমে যায়। তাই তারা বেশি আয়ের জন্য চির পন্থা অবলম্বনের কথাভাবে। শহরে শাকসবজির দাম বেশি। গ্রাম থেকে কষ্ট করে সবজি শহরে নিয়ে বিক্রি করলে ভালো আয় করা সম্ভব। এই ভাবনায় তারা রোজগারের জন্য শহরে সবজি বিক্রির কাজ বেছে নেয়।"
        },
        {
          "label": "গ",
          "question": "উদ্দীপকে মাসি-পিসি চরিত্রের কোন ভাবের প্রকাশ ঘটেছে? ব্যাখ্যা করো !",
          "explanation": "উদ্দীপকে 'মাসি-পিসি' গল্পের মাসি ও পিসি চরিত্রের জীবন-সংগ্রাম ও অসহায়ত্বের প্রকাশ ঘটবে । 'মাসি-পিসি' বিধবা ও অসহায় নারীদের ঘুরে দাঁড়ানোর গল্প। এখানে যেমন নারীর অসহায় অবস্থার পাশাপাশি প্রয়োজনে প্রতিবাদী দেখানো হয়েছে। এই গল্পে আহ্লাদি নামের মেয়েটি মাতা-পিতাহীন। তার স্বামীর নাম জগু। সে আহ্লাদির ওপর অমানবিক নির্যাতন করে। একপর্যায়ে বাধ্য হয়ে বাপের বাড়ি এসে মাসি-পিসির ঘরে আশ্রয় নেয়। এদিকে মাসি-পিসির অবস্থাও ভালো না। তারাও সামাজিক নানা প্রতিবন্ধকতার সঙ্গে লড়াই করে টিকে আছে। উদ্দীপকে বর্ণিত গল্পের শাহানা কিংবা ফুলবানুর জীবনসংগ্রাম আমাদের যেন 'মাসি-পিসি' গল্পের মাসি-পিসি ও আহ্লাদির কথা মনে করিয়ে দেয়। শাহানা গার্মেন্টসে কাজ করে। তার স্বামী রমজান আলী বাপের বাড়ি থেকে টাকা না আনায় তাকে লাথি দিয়ে ঘর থেকে বের করে দেয়। তার সাজানো-গোছানো স্বপ্নের সংসার যেন কালবৈশাখীর ঝড়ে শেষ হয়ে যায়। ফুলবানু তাকে কাজের সন্ধান দেয়। এখন সে গার্মেন্টস কর্মী। কিন্তু এখানেও তার স্বস্তি নেই। ঘর থেকে বাইরে বের হলে বখাটেদের উৎপাত শুরু হয়। সুতরাং উদ্দীপকে বর্ণিত শাহানা ও ফুলবানুর জীবনের অসহায়ত্ব ও জীবন-সংগ্রামের সঙ্গে 'মাসি-পিসি' গল্পের মাসি-পিসির মিল পাওয়া যায়।"
        },
        {
          "label": "ঘ",
          "question": "উদ্দীপকের শাহানা এবং 'মাসি-পিসি' গল্পের আহ্লাদি আমাদের এই পুরুষশাসিত সমাজের নির্যাতিত নারীদের প্রতিনিধি।”— মন্তব্যটি যাচাই করো ।",
          "explanation": "উদ্দীপকের শাহানা এবং 'মাসি-পিসি' গল্পের আহ্লাদি আমাদের পুরুষশাসিত সমাজের নির্যাতিত নারীদের প্রতিনিধি' – মন্তব্যটি যথার্থ। 'মাসি-পিসি' গল্পে পুরুষশাসিত সমাজের আধিপত্য ও নির্যাতনের নৃশংস রূপ প্রকাশ পেয়েছে। পুরুষতান্ত্রিক সমাজে নারীর প্রতি নিগ্রহের ঘৃণ্য রূপ আমাদের ব্যথিত করে। পুরুষের লোভ-লালসার শিকার হয়ে নারীর জীবন কতটা দুর্বিষহ হতে পারে, তার বর্ণনা এই গল্পের চরিত্র মাসি- পিসি ও আহ্লাদিকে দেখলে বোঝা যায় । উদ্দীপকের শাহানা চরিত্রটিও পুরুষশাসিত সমাজের নির্যাতনের শিকার। স্বামীর অত্যাচারে অতিষ্ঠ হয়ে তাকেও স্বামীর বাড়ি ছাড়তে হয়। বাধ্য। হয়ে ফুলবানুর সহযোগিতায় গার্মেন্টসে চাকরি নেয়। সেখানেও তাবে বখাটেদের উৎপাতে পড়তে হয়। একটি সুখের সংসার হবে, এমনটিই / তার স্বপ্ন ছিল। কিন্তু পুরুষশাসিত এই সমাজ সেই স্বপ্নটুকু পূরণের অন্তরায় হয়ে দাঁড়ায়। উদ্দীপকের শাহানা এবং 'মাসি-পিসি' গল্পের আহ্লাদি দুজনের জীবনের প্রায় একই। দুজনেই স্বামীর হাতে নির্যাতিত। দুজনেই বাধ্য হয়ে বেরিয়ে গ্রামের বখাটেদের নজরে পড়ে। তাকে নিয়ে মাসি-পিসির দৃশ্চিতার অ এসেছে। আহ্লাদি আশ্রয় নেয় মাসি-পিসির কাছে। কিন্তু এখানে এসেও । নেই। শাহানা ঘর ছেড়ে গার্মেন্টসে চাকরি নিয়ে নিজে বাঁচার পথ বেধে নেয়। কিন্তু বখাটেদের উৎপাতে তার জীবন দুর্বিষহ হয়ে ও বিবেচনায় উদ্দীপকের শাহানা এবং মাসি-পিসি' গল্পের আহ্লাদি আমারে পুরুষশাসিত সমাজের নির্যাতিত নারীদের প্রতিনিধি'- মন্তব্যটি যথার্থ হয়েছে।"
        }
      ]
    },
    {
      "number": "5",
      "uddipok": "আমরা দুর্বল নিরীহ বাঙালি। এই বাঙালি শব্দে কেমন সুমধুর তরল-কোমল ভাব প্রকাশিত হয়। আহা! এই অমিয়াসিক্ত বাঙালি কোন বিধাতা গড়িয়াছিলেন? কুসুমের সৌকুমার্য্য, চন্দ্রের চন্দ্রিকা, মধুর মাধুরী, যূথিকার সৌরভ, সুপ্তির নীরবতা, ভূধরের অচলতা, নবনীর কোমলতা, সলিলের চরলতা এক কথায় বিশ্বজগতের সমুদয় সৌন্দর্য এবং স্নিগ্ধতা লইয়া বাঙালি গঠিত হইয়াছে! আমাদের নামটি যেমন শ্রুতিমধুর তদ্রূপ আমাদের সমুদয় ক্রিয়াকলাপও সহজ-সরল।",
      "tag": "PCC 23",
      "sub_questions": [
        {
          "label": "ক",
          "question": "'আঠারো বছর বয়স' কবিতায় 'আঠারো' শব্দটি কতবার ব্যবহৃত হয়েছে?",
          "explanation": "'আঠারো বছর বয়স' কবিতায় 'আঠারো' শব্দটি নয়বার ব্যবহৃত হয়েছে।"
        },
        {
          "label": "খ",
          "question": "এ বয়স জেনো ভীরু, কাপুরুষ নয়” – কথাটি দ্বারা কবি কী বুঝিয়েছেন?",
          "explanation": "‘আঠারো বছর বয়স' তারুণ্যের দীপ্তিতে উজ্জ্বল বলে এ বয়স ভীরু বা কাপুরুষ নয় । আঠারো বছর বয়সি ছেলে-মেয়েরা প্রবল আবেগ ও উচ্ছ্বাসে মেতে থাকতে ভালোবাসে। তাদের চোখে-মুখে স্বপ্ন খেলা করে। অনেক অসম্ভব কাজকে তারা চ্যালেঞ্জ হিসেবে গ্রহণ করে। কারণ তাদের মাঝে আছে বন্ধন ছিন্ন করে নতুন কিছু করার তাড়না। অদম্য সাহসে তারা সকল বাধা-বিপত্তি জয় করতে চায়। ফলে দেশ ও জাতির দুর্যোগ কিংবা ঝড়ে তারা ঝাঁপিয়ে পড়ে। এ কারণেই কবি তাদেরকে বলেছেন- 'এ বয়স জেনো ভীরু, কাপুরুষ নয় ।"
        },
        {
          "label": "গ",
          "question": "উদ্দীপকের 'দুর্বল নিরীহ বাঙালি'র সাথে কবিতার 'বিরাট দুঃসাহসেরা'র মধ্যে পার্থক্য নির্দেশ করো।",
          "explanation": "উদ্দীপকের দুর্বল নিরীহ বাঙালি'র সাথে কবিতার ‘বিরাট দুঃসাহসেরা'র মধ্যে মানসিকতায় পার্থক্য বিদ্যমান । 'আঠারো বছর বয়স' কবিতায় সুকান্ত ভট্টাচার্য তারুণ্যের জয়গান গেয়েছেন। বিশেষ করে বয়ঃসন্ধিকালীন যে অনুভূতি তরুণপ্রাণে বিরাজ করে। কবি সেই অনুভূতিকে কবিতায় তুলে ধরতে চেয়েছেন। কবিতায় তারুণ্যের দুর্নিবার শক্তির কথা উপমা ও রূপকের মাধ্যমে প্রকাশ করেছেন। যারা স্পর্ধায় মাথা তোলবার ঝুঁকি নেয়। এই বয়সে তরুণের মনে বিরাট দুঃসাহসী পরিকল্পনা উঁকি দেয়। কারণ তারুণ্যের প্রাণ তীব্র ও প্রখর হয়। উদ্দীপকে নিরীহ ও দুর্বল বাঙালির প্রসঙ্গ এসেছে। মূলত, 'সার্বিকভাবে বাঙালির সরল ও কোমলপ্রাণের দিকটি উদ্দীপকে উপস্থাপিত হয়েছে। কিন্তু 'আঠারো বছর বয়স' কবিতায় কেবল কৈশোর ও তারুণ্যের গতি ও প্রকৃতি নিয়ে আলোকপাত করা হয়েছে। ফলে, উদ্দীপকের 'দুর্বল নিরীহ বাঙালির সাথে কবিতার 'বিরাট দুঃসাহসেরা'র মধ্যে মানসিক দৃঢ়তার দিক দিয়ে স্পষ্টত পার্থক্য রয়েছে।"
        },
        {
          "label": "ঘ",
          "question": "উদ্দীপকের ভাববস্তু এবং কবিতার ভাববস্তু ভিন্নধারার হলেও একই উৎস হতে উৎসারিত। যথার্থতা বিচার করো।",
          "explanation": "\"উদ্দীপকের ভাববস্তু এবং কবিতার ভাববস্তু ভিন্নধারার হলেও একই উৎস হতে উৎসারিত\"— উক্তিটি যথার্থ। “আঠারো বছর বয়স' কবিতায় কেবল বয়ঃসন্ধিকালের বৈশিষ্ট্য সম্পর্কে কবি আলোকপাত করেছেন। এই বয়সি তরুণ-তরুণীদের মনে কোমলপ্রাণের উপস্থিতি যেমন আছে, তেমনি প্রতিবাদী ও দুঃসাহসী মনোভাবের প্রকাশ দেখা যায়। এই বয়সি ছেলে-মেয়েরা ভীরু কাপুরুষ নয়। তারা নিজেদেরকে শপথে কোলাহলে সঁপে দেয়। দেশের কল্যাণে মানবতার প্রয়োজনে ঝাঁপিয়ে পড়ে। এতে তারা প্রাণ হারানোর ভয় পায় না। বাষ্পের বেগে চলা স্টিমারের মতো তারা ছুটে চলে। কবি তাই এ বয়সি তরুণদের জয়ধ্বনি শুনতে পান। তিনি প্রত্যাশা করেন, যেন এদেশের বুকে আঠারো বছর বয়সি তরুণদের মতো সাহসী প্রজন্ম তৈরি হয়। সবার মনে আঠারো বছর বয়সিদের মতো তারুণ্য ছড়িয়ে পড়ে । উদ্দীপকে সমগ্র বাঙালির একটি সাধারণ বৈশিষ্ট্য নিয়ে লেখা হয়েছে। বাঙালি স্বভাবতই কোমলপ্রাণের অধিকারী। তারা ছোটোবেলা থেকেই অনুপম স্নিগ্ধতা নিয়ে বেড়ে ওঠে। অর্থাৎ, বাঙালির মানবিকতাকে গুরুত্ব দেওয়া হয়েছে। এখানে লেখক প্রত্যাশা করেছেন বাঙালি যেন এই কোমলতা পরিহার করে কঠোর হয়। আলোচ্য কবিতাতেও বাঙালি তরুণদের কঠোরতার দিকটি উঠে এসেছে। 'আঠারো বছর বয়স' কবিতায় ভাবের উৎসগত মিল থাকলেও বক্তব্যের বিবেচনায় স্বতন্ত্র। বাঙালি স্বভাবে কোমল হতে পারে। সুপ্তির নীরবতাকে লালন করতে পারে। আবার একইভাবে প্রতিকূল পরিস্থিতি মোকাবিলা করার সক্ষমতাও রাখে। আলোচ্য উদ্দীপক এবং কবিতায় উভয়স্থানে বাঙালির কঠোরতাকে প্রত্যাশা করা হয়েছে। ফলে 'উদ্দীপকের ভাববস্তু এবং কবিতার ভাববস্তু ভিন্নধারার হলেও একই উৎস হতে উৎসারিত।' উক্তিটি যথার্থ।"
        }
      ]
    },
    {
      "number": "6",
      "uddipok": "এদেশ আমি বিকিয়ে দেবো না পণ্যের বিনিময়ে এদেশ আমার প্রেম, অপ্রেমে; শঙ্কা ও সংশয়ে শত্রুকে আমি দেবো না এখানে অকারণ প্রশ্রয় রক্তের দামে কিনেছি এ দেশ আমার স্বদেশ তবে আর ভয় কেন? বলুন এবং আত্মীয়জন, নর-নারী আমরা সবাই শত্রুর সংহারী ।",
      "tag": "PCC 23",
      "sub_questions": [
        {
          "label": "ক",
          "question": "মাছের সঙ্গে খেলা করতে জানে ?",
          "explanation": "যে কবিতা শুনতে জানে না সে মাছের সঙ্গে খেলা করতে জানে না।"
        },
        {
          "label": "খ",
          "question": "“যে কবিতা শুনতে জানে না সে ভালোবেসে যুদ্ধে যেতে পারে না” বলতে কী বোঝো?",
          "explanation": "যে কবিতা শুনতে জানে না সে ইতিবাচক চিন্তাকে ধারণ করতে পারে না বলে মাতৃভূমিকে ভালোবেসে যুদ্ধে যেতে পারে না । কবিতা চিরন্তন সুন্দর ও সত্যের কথা বলে। কবিতা মানুষের সংবেদনশীল মানবিক মনন তৈরির ক্ষেত্রে ভূমিকা রাখে। যিনি কবিতা ভালোবাসেন, তিনি সত্য ও সুন্দরকে হৃদয়ে ধারণ করেন। তার পক্ষে অকল্যাণকর কোনো কাজ হতে পারে না। কবিতা মানুষকে দেশপ্রেম ও মানবপ্রেমে উদ্বুদ্ধ করে। তাই যে কবিতা শুনতে জানে না সে স্বদেশের দুর্দিনে ভালোবেসে স্বেচ্ছায় যুদ্ধে যেতে পারে না ।"
        },
        {
          "label": "গ",
          "question": "'আমি কিংবদন্তির কথা বলছি' কবিতার কোন বিষয়টি উদ্দীপকে ফুটে উঠেছে? ব্যাখ্যা করো।",
          "explanation": "আমি কিংবদন্তির কথা বলছি' কবিতায় স্বদেশপ্রেম ও ঐতিহ্যপ্রীতির যে দৃষ্টান্ত উপস্থাপিত হয়েছে, উদ্দীপকে তার চমৎকার প্রতিফলন দেখা যায়। 'আমি কিংবদন্তির কথা বলছি' কবিতায় ঐতিহ্যসচেতন শিকড়সন্ধানী মানুষের সর্বাঙ্গীণ মুক্তির দৃপ্ত ঘোষণা রয়েছে। কবিতায় স্বপ্নময় উচ্চাশার পাশাপাশি উন্নয়ন ও এগিয়ে যাওয়ার প্রসঙ্গ এসেছে। প্রয়োজনে প্রতিবাদ ও প্রতিরোধের প্রসঙ্গ এসেছে। পূর্বপুরুষের হাত ধরে উত্তরাধিকারসূত্রে আমরা যে সম্পদ ও সম্মান অর্জন করেছি, সেটা কিছুতেই ম্লান হতে দেওয়া যাবে না। কবি 'কবিতা'র প্রতীকে বারবার সেই প্রসঙ্গটি পাঠকের সম্মুখে তুলে ধরেছেন। উদ্দীপকেও কবিতার অনুরূপ ভাব প্রকাশ পেয়েছে। এখানে উঠে এসেছে প্রেমে-অপ্রেমে, শঙ্কা কিংবা সংশয়ে দেশপ্রেমের কথা। শত্রুদের প্রশ্রয় না দিয়ে প্রতিহত করার কথা। পূর্বপুরুষের রক্তের বিনিময়ে অর্জিত স্বাধীনতা রক্ষায় জীবন বাজি রাখার কথা। আত্মীয়জন ও নর-নারী সবাই মিলে শত্রুকে পরাস্ত করার কথা। অর্থাৎ, 'আমি কিংবদন্তির কথা বলছি' কবিতা ও উদ্দীপকের উভয়স্থানে স্বদেশপ্রেম ও ঐতিহ্যপ্রীতি প্রকাশ পেয়েছে ।"
        },
        {
          "label": "ঘ",
          "question": "“উদ্দীপকে উল্লিখিত দেশপ্রেম এবং সাহসিকতাই 'আমি কিংবদন্তির কথা বলছি' কবিতার অন্তর্নিহিত তাৎপর্য\" – মন্তব্যটি সত্যতা পরীক্ষা করো।",
          "explanation": "“উদ্দীপকে উল্লিখিত দেশপ্রেম এবং সাহসিকতাই 'আমি কিংবদন্তির কথা বলছি' কবিতার অন্তর্নিহিত তাৎপর্য\" – মন্তব্যটি যথার্থ। “আমি কিংবদন্তির কথা বলছি' কবিতায় গভীর দেশপ্রেমের কথা এসেছে। পূর্বপুরুষের ঋণ স্বীকার করে তাঁদের রেখে যাওয়া ঐতিহ্যের কথা বলা হয়েছে। তাদের লড়াই ও সংগ্রামী জীবনের কথা। যুগে যুগে শোষকশ্রেণির নির্যাতন ও পরাধীনতার গ্লানিকে মুছে ঘুরে দাঁড়ানোর কথা বলা হয়েছে। স্বদেশরক্ষায় যুদ্ধের কথাও বলা হয়েছে। কৃষিজীবী মানুষের জীবনমান ও বেঁচে থাকার প্রত্যয়ে সংগ্রামের বৃত্তান্ত উপস্থাপিত হয়েছে। 'কবিতা'র প্রতীকে কবি বারবার সেই ঐতিহ্য ও সাহসিকতার কথা বলেছেন। উদ্দীপকের মূলসুরেও অনুরূপ দেশপ্রেম ও সাহসিকতার প্রকাশ ঘটেছে। এই দেশ আমাদের পরিচয়। রক্তের বিনিময়ে স্বাধীন রাষ্ট্র হিসেবে আমরা প্রতিষ্ঠা লাভ করেছি। ফলে সুখে-দুঃখে, সংশয় ও শঙ্কায় আমরা দেশমাতৃকার পক্ষে কাজ করব। উদ্দীপকে উল্লিখিত এই প্রত্যয় যেন *আমি কিংবদন্তির কথা বলছি' কবিতার ভাবার্থের প্রকাশ।"
        }
      ]
    },
    {
      "number": "7",
      "uddipok": "বারো-তেরো বছর বয়সে ফাতেমার বিয়ে হয়। দূরন্ত ফাতেমা বিবাহ সম্পর্কে কিছুই বোঝে না। প্রকৃতির অপরূপ সৌন্দর্যে সে মুগ্ধ হলেও স্বামীর প্রতি দায়িত্ব সম্পর্কে সচেতন নয়। সময় অতিবাহিত হওয়ার সাথে সাথে সে স্বামীর প্রতি কর্তব্যবোধ সম্পর্কে সচেতন হয়ে ওঠে। এখন তার একমাত্র প্রিয়জন হলো তার প্রাণপ্রিয় স্বামী। একদিন বেড়াতে বের হলে সড়ক দুর্ঘটনায় মারা যায় তাঁর প্রাণপ্রিয় স্বামী। এতে সে শোকাচ্ছন্ন হয়ে পড়ে। বসন্তের অপরূপ সৌন্দর্য এখন তার অন্তরকে স্পর্শ করে না।",
      "tag": "PCC 23",
      "sub_questions": [
        {
          "label": "ক",
          "question": "'তাহারেই পড়ে মনে' কবিতাটি 'মাসিক মোহাম্মদী পত্রিকায় কততম সংখ্যায় প্রকাশিত হয়।",
          "explanation": "'তাহারেই পড়ে মনে' কবিতাটি 'মাসিক মোহাম্মদী' পত্রিকায় ষষ্ঠ সংখ্যায় প্রকাশিত হয়।"
        },
        {
          "label": "খ",
          "question": "'তাহারেই পড়ে মনে' কবিতায় বসন্তের আগমনে কবি উদাসীন কেন?",
          "explanation": "প্রিয়জন হারানোর বিষাদময় স্মৃতি ভুলতে না পারার কারণে বসন্তের আগমন সত্ত্বেও কবি নীরব ভূমিকা পালন করেছেন। প্রকৃতিতে বসন্তের আগমন ঘটলেও কবির মনোজগৎ জুড়ে বিরাজ করছে শীতের রিক্ততা ও বিষণ্নতার ছবি। প্রিয়জনের করুণ বিদায় কৰিমনে যে বেদনার ছায়াপাত রেখে গেছে, তা তিনি কিছুতেই ভুলতে পারেন না। আর তাই বসন্ত প্রকৃতির মনোহর রূপও কবিমনে সাড়া জাগাতে পারে না। মূলত প্রিয়জন হারানোর বেদনায় মুহ্যমান কৰি স্বাভাবিকভাবেই নিরাসক্ত, নিরাবেগ ও নীরব হয়ে পড়েন।"
        },
        {
          "label": "গ",
          "question": "স্বামীর প্রতি ফাতেমার ভালোবাসা সুফিয়া কামালের ভালোবাসার সঙ্গে কতটুকু সাদৃশ্যপূর্ণ। ব্যাখ্যা করো ।",
          "explanation": "স্বামীর প্রতি ফাতেমার ভালোবাসা সুফিয়া কামালের ভালোবাসার সঙ্গে সাদৃশ্যপূর্ণ। দুজনের জীবনগল্প যেন একই সুতায় গাঁথা। 'তাহারেই পড়ে মনে' কবিতায় কবি সুফিয়া কামালের ব্যক্তিজীবনের ছায়াপাত ঘটেছে। প্রিয়তম স্বামী সৈয়দ নেহাল হোসেনের আকস্মিক মৃত্যুতে কবিমনে যে শূন্যতা তৈরি হয়েছে, সেটা সহজে ভোলার নয়। কারণ স্বামী সৈয়দ নেহাল হোসেনের নিবিড় ভালোবাসা ও অনুপ্রেরণায় তিনি জীবনের পথে এগিয়েছেন। স্বামী তাঁর লেখালেখির ক্ষেত্রে অনুপ্রেরণা জুগিয়েছেন। স্বামীর মৃত্যুতে তিনি শোকে মুহ্যমান। ফলে প্রকৃতিতে বসন্তের নানা ফুলের সমারোহ ও বর্ণিল সাজসজ্জায় তার মনে তেমন কোনো পরিবর্তন সূচিত হয়নি। তিনি স্বামীর মৃত্যুশোক মনে পুষে রেখেছেন। যেন শীতের রিক্ততা তাকে এখনো আচ্ছন্ন করে রেখেছে। উদ্দীপকে বর্ণিত ফাতেমার জীবনগল্প কবি সুফিয়া কামালের অনুরূপ। বারো-তেরো বছর বয়সে ফাতেমার বিয়ে হয়েছিল। তখন স্বামীর প্রতি সঙ্গেই তেমন দায়িত্ববোধ অনুভব করেনি সে। কিন্তু বয়স বাড়ার সঙ্গে স্বামীর প্রতি তার নিবিড় ভালোবাসা জন্মায়। সুফিয়া কামালের স্বামী সৈয়দ নেহাল হোসেনের মতো তার স্বামীও তাকে খুব ভালোবাসতেন। কিন্তু এই । সম্পর্ক দীর্ঘস্থায়ী হয়নি। একদিন বেড়াতে যাওয়ার পথে সড়ক ঘটনায় স্বামীর আকস্মিক মৃত্যু হয়। শোকাচ্ছন্ন ফাতেমার মন এতই বিষাক্রান্ত হয়েছে যে, বসন্তের আগমনেও সেই বিষাদ থেকে মুক্তি মেলেনি। সুতরাং স্বামীর প্রতি ফাতেমার ভালোবাসা সুফিয়া কামালের চলোবাসার সঙ্গে সাদৃশ্যপূর্ণ'- উক্তিটি যথাযথ।"
        },
        {
          "label": "ঘ",
          "question": "“স্বামীর অকাল মৃত্যুতে প্রকৃতির অপরূপ সৌন্দর্য কবির মতো ফাতেমার অন্তরকেও স্পর্শ করতে পারেনি'- 'তাহারেই পড়ে মনে' কবিতার আলোকে বিশ্লেষণ করো।",
          "explanation": "স্বামীর অকাল মৃত্যুতে প্রকৃতির অপরূপ সৌন্দর্য কবির মতো তোমার অন্তরও স্পর্শ করতে পারেনি।' উল্লিখিত মন্তব্যটি 'তাহারেই পড় মনে' কবিতার প্রধান চরিত্রের সঙ্গে সংগতিপূর্ণ। প্রকৃতির সঙ্গে মানবমনের সম্পর্ক অত্যন্ত নিবিড়। ঋতু পরিবর্তনের সঙ্গে ফল প্রকৃতির পরিবর্তন ঘটে। একইসঙ্গে মানুষের মনেও সেই পরিবর্তনের প্রভাব পড়ে। কিন্তু প্রকৃতির বদল হলেও কিছু কিছু শোক থেকে মানুষ সালে বের হতে পারে না। তাহারেই পড়ে মনে' তেমনই একটি কবিতা ।। যেখানে ব্যক্তিকবির মনোবেদনা শীতের কুয়াশাচাদরে ঢাকা। কবিমনে রিমে স্বামী সৈয়দ নেহাল হোসেনের আকস্মিক মৃত্যুশোক গভীরভাবে দাগ কার্ট। ফলে প্রকৃতির নিয়মে শীতের পরে বসন্ত ঋতুর আগমন ঘটলেও কবির মনে তেমন কোনো আনন্দযাপন দেখা যায় না । উদ্দীপকের ফাতেমা চরিত্রটি অল্প বয়সে বিয়ে করে। স্বামীর দায়িত্ববোধ সম্পর্কে প্রথম দিকে তেমন অভিজ্ঞ না হলেও ক্রমশ শিখে ফেলেন। বয়স বাড়ার সঙ্গে সঙ্গে স্বামীর প্রতি তার নিবিড় অনুরাগ তৈরি হয়েছে। চলো চলছিল তাদের দাম্পত্যজীবন। একদিন বাইরে বেড়াতে গিয়ে সড়ক দুর্ঘটনাবশত তার স্বামীর মৃত্যু হয় । 'তাহারেই পড়ে মনে' কবিতায় দেখা যায় আকস্মিক স্বামীকে হারিয়ে কবির চোখে নেমে আসে ঘোর অন্ধকার। ঋতুরাজ বসন্তের আগমনে প্রকৃতিতে সবুজ পাতা আর বাহারি ফুল ও ফলের সমারোহ ফাতেমাকে এখন আর তেমন আলোড়িত করে না। 'তাহারেই পড়ে মনে' কবিতার কবি সুফিয়া জামালের মতো সেও আজ নির্লিপ্ত ও নির্মোহ হয়ে বেঁচে আছে।"
        }
      ]
    },
    {
      "number": "8",
      "uddipok": "ঢাকার কোল ঘেঁষে কামরাঙ্গির চর এলাকা। নদীভাঙন কবলিত, লবণাক্ততায় জজারত, ক্ষুধা ও দারিদ্র্যের শিকার লাখ লাখ বনি আদম বিশাল ঘিঞ্জি বস্তিতে মানবেতর জীবনযাপনের মধ্য দিয়ে এ এলাকায় বসবাস করে। তারপরও ভোরবেলায় এলাকার বিভিন্ন বস্তিতে কায়দা আমসিপারা পড়ার এত আর্তনাদ ওঠে যে, মনে হয় এটা খোদাতায়ালার বিশেষ কোনো এলাকা। অথচ পাশাপাশি যুগোপযোগী বৈজ্ঞানিক ও কারিগরি শিক্ষার অভাবে এলাকার বেশিরভাগ লোকই অশিক্ষা, অনুদার শিক্ষার কুসংস্কার ও বেকারত্বের শিকার।",
      "tag": "PCC 23",
      "sub_questions": [
        {
          "label": "ক",
          "question": "কীসের ধৈর্যের সীমা নেই?",
          "explanation": "অজগরের মতো দীর্ঘ রেলগাড়ির ধৈর্যের সীমা নেই।"
        },
        {
          "label": "খ",
          "question": "“আপনারা জাহেল, বেএলেম, আনপাড়হ।\" উক্তিটি কে, কেন করেছেন?",
          "explanation": "\"আপনারা জাহেল, বেএলেম, আনপাড়হ। মোদচ্ছের পীরের মাজারকে আপনারা এমন করি ফেলি রাখছেন?\"—এই উক্তিটি সৈয়দ ওয়ালীউল্লাহ রচিত 'লালসালু' উপন্যাসের প্রধান চরিত্র মজিদের মুখ থেকে এসেছে। মজিদ মহব্বতনগর গ্রামে আগমনের পর গ্রামবাসীদের উদ্দেশ্যে এই কথা বলেন। এখানে 'জাহেল' অর্থ মূর্খ, 'বেএলেম' অর্থ জ্ঞানহীন, এবং 'আনপাড়হ' অর্থ অশিক্ষিত। মজিদ এই উক্তির মাধ্যমে গ্রামবাসীদের ধর্মীয় অবহেলা ও অজ্ঞতার জন্য তিরস্কার করছেন এবং তাদেরকে মাজারের প্রতি শ্রদ্ধাশীল হতে উদ্বুদ্ধ করছেন। তিনি দাবি করেন যে, পীরের স্বপ্নাদেশে তিনি মাজার তদারকির জন্য সেখানে এসেছেন। তার এই তিরস্কার ও স্বপ্নাদেশের বিবরণ শুনে গ্রামবাসীরা ভয়ে ও শ্রদ্ধায় তার প্রতিটি হুকুম পালন করতে শুরু করে। এভাবে মজিদ তার প্রতারণার মাধ্যমে গ্রামবাসীদের নিয়ন্ত্রণে আনেন এবং মাজারকে তার শক্তির উৎসে পরিণত করেন।"
        },
        {
          "label": "গ",
          "question": "‘শস্যের চেয়ে টুপি বেশি, ধর্মের আগাছা বেশি।' উক্তিটির সাথে উদ্দীপকের সাদৃশ্য কতটুকু তুলে ধরো।",
          "explanation": "প্রচণ্ড অভাবের মধ্যে থেকেও সাধারণ মানুষের তা থেকে উত্তরণের চয়ে তথাকথিত ধর্মচর্চার প্রতি অধিক আগ্রহের দিকটি আলোচ্য উক্তিটি বোঝানো হয়েছে যা উদ্দীপকের সঙ্গে যথেষ্ট সাদৃশ্যপূর্ণ। \"সালসাল' উপন্যাসে মহব্বতনগর গ্রামে বসবাসরত মানুষের পরিবেশ- পরিস্থিতি বোঝাতে গিয়ে লেখক সৈয়দ ওয়ালীউল্লাহ উক্তিটি করেছেন। আলোচ্য উত্ত্বিতে অভাবগ্রস্ত মানুষের ধর্মচর্চার প্রতি বেশি মনোযোগী হওয়ার কথা বলা হয়েছে। তারা যতটা ধর্মপালনে উৎসাহী, দারিদ্র্য্য থেকে মুক্তি পাওয়ার ক্ষেত্রে ততটা নয়। ফসল উৎপাদন করে অভাব মোচনের প্রতি তাদের মনোযোগ না থাক দর্মীয় কুসংস্কার কিংবা ধর্মকেন্দ্রিক বাহ্যিক আচার-অনুষ্ঠানে বেশ উৎসাহী। 'পালসালু' উপন্যাসে বর্ণিত পরিস্থিতি উল্লিখিত উদ্দীপকে দারুণভাবে উপস্থাপিত হয়েছে। এখানের মংপতনগর গ্রামের মতো ধর্মভীর মানুষের ভিড়। কামরাঙ্গীর চর নামক এলাকা নদীভাঙন কবলিত পরগারতায় জর্জরিত। ক্ষুধা ও দারিদ্র্যের শিকার লাখ লাখ মানুষ বস্তিবাড়ির ঘিঞ্জি পরিবেশে দিন যাপন করে। ভোরবেলায় বস্তিতে আরবি শিক্ষার আসর বসে। সবাই ধর্মচর্চায় ব্যস্ত। দেখলে মনে হবে, এই এলাকা হয়তো খোদাতায়ালার বিশেষ অনুগ্রহ প্রাপ্ত। অথচ এদের আধুনিক শিক্ষার প্রতি কোনো আগ্রহ নেই। বেশিরভাগ লোক অশিক্ষিত ও কুসংস্কারাচ্ছন্ন। ফলে বেকারত্ব ও অভাব এখানে লেগেই থাকে। ফলে তুলনা করে দেখা যায়, শস্যের চেয়ে টুপি বেশি'। ধর্মের আগাছা বেশি। উত্তিটি উদ্দীপকের সঙ্গে যথেষ্ট সাদৃশ্যপূর্ণ।"
        },
        {
          "label": "ঘ",
          "question": "'উদ্দীপকটি উপন্যাসের খন্ডিতাংশের ধারক মাত্র।' বিশ্লেষণ করো।",
          "explanation": "\"উদ্দীপকটি উপন্যাসের খণ্ডিতাংশের ধারক মাত্র।' উক্তিটি যথার্থ। 'পাপসালু' উপন্যাসের পটভূমি গ্রামীণ সমাজ। বিষয় হিসেবে এসেছে সামাজিক রীতিনীতি, প্রচলিত বিশ্বাস। উপন্যাসের একদিকে আছে কুসংস্কারাচ্ছা ধর্মভীরু, শোষিত দরিদ্র গ্রামবাসী, অন্যদিকে আছে শঠ, প্রতারক, ধর্মব্যবসায়ী ও শোষক ভূস্বামী। গ্রামবাসীর সরলতা ও ধর্মবিশ্বাসের সুযোগ নিয়ে ভন্ড ধর্মব্যবসায়ী মজিদ প্রতারণার আশ্রয় নেয়। সে গ্রামে মাজার স্থাপন করে। এমনকি দুটি বিয়ে করে নিজের অবস্থানকে শক্ত করে। উদ্দীপকে 'লালসালু' উপন্যাসের বিস্তারিত কাহিনি অনুপস্থিত। এখানে মূলত কামরাঙ্গীর চর এলাকার মানুষের দারিদ্র্য, ধর্মবিশ্বাস ও কুসংস্কারাচ্ছন্ন জীবনের চিত্র উপস্থাপিত হয়েছে। 'লালসালু' একটি সামাজিক সমস্যামূলক উপন্যাস। যেখানে ধর্মকে কাজে লাগিয়ে ভণ্ড ধর্মব্যবসায়ী আব্দুল মজিদের কুকীর্তি সবিস্তারে উপস্থাপিত হয়েছে। উদ্দীপকে উপন্যাসের সার্বিক দিক প্রতিফলিত হয়নি। বরং মহব্বতনগরের মানুষের ধর্মকেন্দ্রিক কুসংস্কারের চিত্র উপস্থাপিত হয়েছে।"
        }
      ]
    },
    {
      "number": "9",
      "uddipok": "আকস্মিকভাবে, আকর্ষণীয় উপায়ে লোকাল বাসের মধ্যে শরফুদ্দিন তার সর্বরোগ নিরাময়কারী আর সকল আশা পূরণকারী অষ্ট ধাতুর তাবিজ বিক্রির বয়ান শুরু করে। এসব বাসে চলাচলকারীদের মধ্যে তার মতো নিম্ন আয়ের, নিম্নমধ্যম আয়ের অনেক মানুষেরা রয়েছে। তাদের কাছে অষ্ট ধাতুর তাবিজের নামে ডাহা মিথ্যা কথা বলে টিনের এক একটি সর্বগুণহীন তাবিজ গছাতে পেরে পকেট স্ফিত হওয়ায় শরফুদ্দিন পুলকিত হয়। এই জগতে বিবি বাচ্চা নিয়ে তারও যে বাঁচার অধিকার আছে।",
      "tag": "PCC 23",
      "sub_questions": [
        {
          "label": "ক",
          "question": "বাংলা বর্ষের কোন মাসে নিরাক পড়ার কথা বলা হয়েছে?",
          "explanation": "বাংলা বর্ষের শ্রাবণের শেষে নিরাক পড়ার কথা বলা হয়েছে।"
        },
        {
          "label": "খ",
          "question": "রহিমার চলাচলে মজিদের শাসনের কারণ কী?",
          "explanation": "রহিমার ওপর নিজের নিয়ন্ত্রণ অটুট রাখার জন্য মজিদ রহিমার চলাচলে শাসন করে। 'লালসালু' উপন্যাসে রহিমা মজিদের প্রথম স্ত্রী। সে মজিদের অনুগত ও বাধ্য হয়ে থাকে। স্ত্রী রহিমাকে ধর্মের ভয় দেখিয়ে নিয়ন্ত্রণে রাখার কৌশল হিসেবে চলাচলে শাসন করে। সে রহিমাকে বলে, 'অমন করে হাঁটতে নাই বিবি, মাটি-এ গোস্বা করে।'"
        },
        {
          "label": "গ",
          "question": "উদ্দীপকের শরফুদ্দিনের পুলকিত হওয়া 'লালসালু' উপন্যাসের কোন দিকটিকে ইঙ্গিত করে ।",
          "explanation": "উদ্দীপকে শরফুদ্দিনের পুলকিত হওয়া 'লালসালু' উপন্যাসের মজিদ চরিত্রের আকস্মিক আগমনের দিকটিকে ইঙ্গিত করে। 'লালসালু' উপন্যাসের প্রধান চরিত্র মজিদ। তার নিজের বাড়ি গারো পাহাড়ে মধুপুরগড় থেকে তিন দিনের পথ। নিজ এলাকা ছেড়ে হঠাৎ একদিন থেকে তাড়িয়ে দেয়। এ বিষয়টি মূলত ধর্মকে কেন্দ্র করে ব্যাবসা করার নামান্তর। মানুষকে বোকা বানিয়ে তাদের সরল বিশ্বাসকে কাজে লাগিয়ে ধর্ম ব্যাবসার মুনাফা হাতিয়ে নিয়ে এরকম ধর্ম ব্যবসায়ীরা ব্যক্তিগত সমৃদ্ধি প্রতিষ্ঠা করে। তাই উপন্যাসের মসজিদের চরিত্রের সঙ্গে কবিতাংশের দোয়ার চরিত্রের সাদৃশ্যতা লক্ষ্য করা যায়। তারা উভয়ই বাইরে ধার্মিকতা দেখালেও প্রকৃতপক্ষে অন্তরে তারা ধর্ম-ব্যবসায়ী, স্বার্থপর।"
        },
        {
          "label": "ঘ",
          "question": "'অপব্যবসায় উদ্দীপকের শরফুদ্দিনের আকস্মিকতা মহব্বতনগরে মজিদের নাটকীয়ভাবে প্রবেশকে মনে করিয়ে দেয়।'- বক্তব্য বিষয়ে তোমার মতামত তুলে ধর।",
          "explanation": "উদ্দীপক এবং 'লালসালু' উপন্যাসের মূলসুর হচ্ছে ধর্মকে কেন্দ্র করে ব্যাবসা করা। সালসালু' উপন্যাসে আমরা দেখতে পাই, মহব্বতনগর গ্রামের ধর্মপ্রাণ মুসলমানদের সরল বিশ্বাসকে কাজে লাগিয়ে মজিদ নিজস্ব ব্যাবসার আখড়া খুলে বসে। হিতাহিত জ্ঞান হারিয়েছে ধর্মকে ব্যবহার করে নিজস্ব স্বার্থ রক্ষা করে । মানুষকে ঠকিয়ে মানুষ থেকে অর্থ হাতিয়ে সে হয়ে যায় বিত্তবান। জনগণের সম্পদ সে কুক্ষিগত করে রাখে। বাইরে ধর্মের আবরণ দেখালেও তার ভেতরটা অন্তঃসারশূন্য। মাজারের নামে সে ধর্মের অদ্বিতীয় প্রধান গুরুতে পরিণত হয়। তাই মাজার কেন্দ্রিক সমস্ত সম্পদ ভোগ করাকে সে বৈধ করে নেয়। অন্যদিকে, উদ্দীপকের কবিতাংশের মোল্লা সাহেবের মন-মানসিকতা অত্যন্ত নীচু। ধর্মকে ব্যবহার করে সেও আত্মস্বার্থ রক্ষা করে। বাইরে ধর্মের কথা বললেও সে অন্তর থেকে ধর্মটাকে ব্যাবসার মূল হাতিয়ার হিসেবে ব্যবহার করেছে। মসজিদের বেঁচে যাওয়া অতিরিক্ত খাবার সে দেবে না, কিন্তু সে কথা সরাসরি না বলে নামাজ না পড়ার অজুহাত টেনে একজন ক্ষুধার্তকে খেতে না দিয়ে তাড়িয়ে দেয়। আত্মস্বার্থ রক্ষাই এখানে মুখ্য হয়ে উঠেছে। ধর্ম নয়, ব্যক্তি স্বার্থই প্রাধান্য পেয়েছে। তাই উদ্দীপকের কবিতাংশ এবং 'লালসালু' উপন্যাসের তুলনামূলক আলোচনা করলে দেখা যায় যে, 'লালসালু' উপন্যাসের মজিদ যেভাবে ধর্মকে নিজের জন্য ব্যবহার করেছে, ঠিক একইভাবে মোল্লা সাহেব ধর্মকে নিজের জন্য ব্যবহার করেছে। বাইরে ধর্মের গুণকীর্তন করলেও এবং নিজেকে ধার্মিক হিসেবে উপস্থাপন করলেও তারা ধর্মের নামে নিজের স্বার্থসিদ্ধি করতে চায়। জনমানুষের কল্যাণ নয় বরং জনগণের স্বার্থকে আত্মসাৎ করাই এদের মূল লক্ষ্য। উপন্যাসের মজিদের যে লক্ষ্য, উদ্দীপকের কবিতাংশের মোল্লা সাহেবের লক্ষ্য সেই একই। তাই বলা যায়, উদ্দীপক ও 'লালসালু' উপন্যাসের মূলসুর এক ।"
        }
      ]
    },
    {
      "number": "10",
      "uddipok": "সাহেব: সো নেটিভ জমিদার, বিদায় হও। আমি তোমাকে রক্ষা করিব। নিদ্রা যাও আর মুখ দ্বারা নাসিকা গর্জন করো। [জমিদার সালাম করতে করতে বিদায় নিলো] লেডিস অ্যান্ড জেন্টলম্যান, লর্ড কর্নওয়ালিসের খুব বুদ্ধি ছিল। তিনি পারমানেন্ট সেটেলমেন্ট দ্বারা জমিদার করিলেন আর জমিদারগণ লেজ নাড়িতে লাগিল। আপনারা বলেন, কর্নেল ক্লাইড যুদ্ধ করিয়া বঙ্গদেশ জয় করিলেন, নো, নেভার। আই মাস্ট নট টক লাইক এ্যান ইডিয়ট। ইতিহাসকে মিথ্যা করিতে পারিব না। বাংলাদেশের মেরাজ আলী আপন হস্তে ক্লাইভের পকেটে বাংলাদেশ ঘুষড়াইয়া দিলেন। সো লঙ লিড মেরাজ আলী, লঙ লিভ জমিদার জাতি।",
      "tag": "PCC 23",
      "sub_questions": [
        {
          "label": "ক",
          "question": "ইস্ট ইন্ডিয়া কোম্পানির প্রথম বাণিজ্য কুঠি কোনটি?",
          "explanation": "ইস্ট ইন্ডিয়া কোম্পানির প্রথম বাণিজ্য কুঠি সুরাটের বাণিজ্য কুঠি।"
        },
        {
          "label": "খ",
          "question": "ইংরেজ জাতি ভারতবর্ষে কেন আসে?",
          "explanation": "ইংরেজ জাতি বাণিজ্যের আকর্ষণে ভারতবর্ষে আসে। সমগ্র ইউরোপে এই অঞ্চলের পণ্য দ্রব্যের ব্যাপক চাহিদা ছিল। তবে তুলনামূলকভাবে ইংল্যান্ডে সবচেয়ে বেশি চাহিদা থাকায় ইংরেজরা এখানে প্রথমে বাণিজ্যের উদ্দেশ্যে আগমন করে।"
        },
        {
          "label": "গ",
          "question": "উদ্দীপকের সাহেব 'সিরাজউদ্দৌলা' নাটকের কোন চরিত্রকে মনে করিয়ে দেয়? ব্যাখ্যা করো।",
          "explanation": "উদ্দীপকের সাহেব তার সম্বোধন দ্বারা 'সিরাজউদ্দৌলা' নাটকের মিরজাফর চরিত্রের কথা মনে করিয়ে দেয়। সিরাজউদ্দৌলা' নাটকে মিরজাফর লোভের বশবর্তী হয়ে ঘুষের বিনিময়ে ও ক্ষমতার লোভে ক্লাইভের সঙ্গে গোপনে আঁতাত করে। মূলত মিরজাফরের মতো আরও একটি বিশ্বাসঘাতক চরিত্র উমিচাদ। যে কি না ইংরেজদের পক্ষে কাজ করতে গিয়ে কুড়ি লক্ষ টাকা ঘুষ দাবি করে চুক্তিপত্রে সই করে। এদের মতো কিছু বিশ্বাসঘাতকের কারণেই বাঙালিরা স্বাধীনতা হারায়। উদ্দীপকের মেরাজ আলীর মতো জমিদার সম্প্রদায় ঘুষের বিনিময়ে ইংরেজদের কাছে নিজেদের বিক্রি করে দেয়। লর্ড কর্নওয়ালিস ঘুষের মাধ্যমে অনেক জমিদার ভূস্বামীকে নিজের পক্ষে নিয়ে নেয়। পরবর্তী সময়ে এরই দেশদ্রোহী হিসেবে কখনো গোপনে, কখনো প্রকাশ্যে কাজ করে। 'সিরাজউদ্দৌলা' নাটকে ঘসেটি বেগম, মিরজাফর, মিরন, জগৎশেঠ প্রমুখ চরিত্র নবাবের বিরুদ্ধে কাজ করেছে। উদ্দীপকে সাহেবের সম্বোধনে এই বিশ্বাসঘাতক চরিত্রগুলোর কথাই মনে পড়ে যায় ।"
        },
        {
          "label": "ঘ",
          "question": "“উদ্দীপকের সাহেবের মন্তব্যটি 'সিরাজউদ্দৌলা' নাটকের ক্ষেত্রে সম্পূর্ণভাবে সত্য।” মন্তব্যটি যাচাই করো ।",
          "explanation": "উদ্দীপকের সাহেবের উক্তিটি 'সিরাজউদ্দৌলা' নাটকের ক্ষেত্রে সম্পূর্ণভাবে সত্য।'— মন্তব্যটি যথার্থ । 'সিরাজউদ্দৌলা' নাটকের মিরজাফর, উমিচাদের হয় বিশ্বাসঘাতকরা অর্থ ও ক্ষমতার লোভে নিজের দেশকে ইংরেজদের হাতে তুলে দিতেও দ্বিধাবোধ করেনি। তারা নিজেদের স্বার্থ চরিতার্থের জন্য বাংলাকে বিক্রি করে দিয়েছিল। নবাব সিরাজউদ্দৌলার বিপক্ষে গিয়ে পলাশির যুদ্ধে মিরজাফর ও তার দোসররা দাঁড়িয়ে থেকেছিল। ফলে বাংলার স্বাধীনতার সূর্য অস্তমিত হয় । উদ্দীপকের ভাষ্যমতে, কর্নেল ক্লাইভ যুদ্ধ করে বঙ্গদেশ দখল করেননি। মেরাজ আলীর মতো নেটিভ জমিদারদের কারণে বাংলা ইংরেজদের অধীনে চলে গেছে। এ কারণেই সাহেব করে বলেছেন, 'সো লং লিভ মেরাজ আলী, লঙ লিভ জমিদার জাতি।' সিরাজউদ্দৌলা' নাটকে নবাবের পতনের নেপথ্যে ছিল আস্থাভাজনদের দ্বারা প্রতারণার স্বীকার হওয়া। খালা ঘসেটি বেগমের প্রাসাদ ষড়যন্ত্র, প্রধান সেনাপতি মিরজাফর ও তার পুত্র মিরনের বিশ্বাসঘাতকতা, মোহাম্মদী বেগের নিষ্ঠুরতা, উমিচাদ, রাজবল্লভ, জগৎশেঠসহ অনেকেই অর্থের লোভে পড়ে স্বদেশের বিরুদ্ধে কাজ করেছে। সৈন্য সংখ্যা ও সমরাস্ত্রের তুলনায় নবাব সিরাজউদ্দৌলা বহুগুণ এগিয়ে ছিলেন। যদি যুদ্ধচলাকালীন মিরজাফরসহ বাকী বিশ্বাসঘাতকেরা নিষ্ক্রিয় ভূমিকায় না থাকত, তবে ক্লাইভের পক্ষে নবাবকে কিছুতেই পরাজিত করা সম্ভব ছিল না। মূলত, উদ্দীপকের মেরাজ আলীর মতো কিছু লোভী ব্যক্তি ক্লাইভের পকেটে বাংলাকে ঘুষের বিনিময়ে ঢুকিয়ে দিয়েছে । সুতরাং প্রশ্নে উল্লিখিত মন্তব্যটি যথার্থ।"
        }
      ]
    },
    {
      "number": "11",
      "uddipok": "জাতির পিতা বঙ্গবন্ধুর ডাকে সাড়া দিয়ে ১৯৭১ সালে বাঙালিরা স্বাধীনতা যুদ্ধে ঝাঁপিয়ে পড়ে এবং বাংলার স্বাধীনতাকে ছিনিয়ে আনে। তিনি বাংলার মানুষের শান্তির জন্য, কল্যাণের জন্য আজীবন কাজ করে গেছেন। অথচ দেশ স্বাধীন হওয়ার পর এদেশেরই কিছু বিশ্বাসঘাতক হাজার বছরের শ্রেষ্ঠ এই বাঙালিকে নির্মমভাবে হত্যা করে।",
      "tag": "PCC 23",
      "sub_questions": [
        {
          "label": "ক",
          "question": "নবাব সিরাজউদ্দৌলাকে প্রথম কী দ্বারা আঘাত করা হয়?",
          "explanation": "নবাব সিরাজউদ্দৌলাকে প্রথম লাঠি দ্বারা আঘাত করা হয় ।"
        },
        {
          "label": "খ",
          "question": "\"নিশ্চিন্ত হোক বাংলার প্রত্যেকটি নরনারী'— বুঝিয়ে লেখো।",
          "explanation": "নিশ্চিত হোক বাংলার প্রত্যেকটি নর-নারী' উক্তিটি নবাব সিরাজউদ্দৌলার । নবাব সিরাজউদ্দৌলা পলাশির যুদ্ধের পর কারাগারে বন্দি ছিলেন। সেখানে মৃত্যুর পূর্বে তিনি দেশের প্রতিটি মানুষের কল্যাণচিন্তা করে গেছেন। তিনি মোনাজাতের ভঙ্গিতে আক্ষেপ করে এই উক্তিটি করেছেন। তখন স্ত্রী লুৎফ্ফার জন্যও শুভকামনা জানিয়েছেন।"
        },
        {
          "label": "গ",
          "question": "উদ্দীপকের জাতির পিতা বঙ্গবন্ধু শেখ মুজিবুর রহমান 'সিরাজউদ্দৌলা' নাটকের কোন চরিত্রের প্রতীক? ব্যাখ্যা করো।",
          "explanation": "উদ্দীপকের জাতির পিতা বঙ্গবন্ধু শেখ মুজিবুর রহমান “সিরাজউদ্দৌলা” নাটকের নবাব সিরাজউদ্দৌলার প্রতীক। 'সিরাজউদ্দৌলা' নাটকে নবাব সিরাজউদ্দৌলা ষড়যন্ত্রের কারণে করুণ পরিণতি বরণ করেন। তাঁর সভাসদরা ষড়যন্ত্র করে ইংরেজদের সঙ্গে হাত মেলায়। ফলে বন্ধুবেশী শত্রুদের ষড়যন্ত্রের কারণে তিনি যুদ্ধে পরাজিত হন। খালা ঘসেটি বেগম, প্রধান সেনাপতি মিরজাফর, মিরন, উমিচাঁদ, রাজবল্লভ, জগৎশেঠদের ষড়যন্ত্রের কারণে নবাব শেষপর্যন্ত বন্দি হন । উদ্দীপকে বঙ্গবন্ধুর প্রসঙ্গ এসেছে। ১৯৭১ সালের মহান মুক্তিযুদ্ধে বঙ্গবন্ধু শেখ মুজিবুর রহমানের নেতৃত্বে বাংলাদেশ স্বাধীনতা লাভ করে। বঙ্গবন্ধুর ডাকে এদেশের বীর বাঙালিরা মুক্তিযুদ্ধে ঝাঁপিয়ে পড়ে। বঙ্গবন্ধু বাংলাদেশের মানুষের জন্য আমৃত্যু কাজ করেছেন। বিভিন্ন সময়ে পাকিস্তানি সরকার তাঁকে বিনা দোষে জেলে রেখেছে। তবুও তিনি দমে যাননি। মৃত্যু অবধারিত জেনেও সিদ্ধান্তে অবিচল ছিলেন। কিন্তু দুঃখের বিষয়, দেশ স্বাধীন হওয়ার পর কিছু বিশ্বাসঘাতকের ষড়যন্ত্রের কারণে তাঁকে নির্মমভাবে হত্যা করা হয়। 'সিরাজউদ্দৌলা' নাটকে নবাব সিরাজের ভাগ্যও উদ্দীপকের বঙ্গবন্ধুর মতোই।"
        },
        {
          "label": "ঘ",
          "question": "“উদ্দীপকের জাতির পিতা বঙ্গবন্ধু শেখ মুজিবুর রহমান এবং 'সিরাজউদ্দৌলা' নাটকের সিরাজের পরিণতি একই সূত্রে গাঁথা” মন্তব্যটি বিচার করো।",
          "explanation": "উদ্দীপকের জাতির পিতা বঙ্গবন্ধু শেখ মুজিবুর রহমান এবং 'সিরাজউদ্দৌলা' নাটকের সিরাজের পরিণতি একই সূত্রে গাঁথা' ।— মন্তব্যটি যথার্থ। ১৭৫৭ সালের ২৩ জুন নবাব সিরাজউদ্দৌলা পলাশির প্রান্তরে ইংরেজদের কাছে পরাজিত হন। তাঁর পরাজয়ের কারণে বাঙালি জাতি প্রায় ২০০ বছরের জন্য পরাধীন জাতিতে পরিণত হয়। নবাব সিরাজউদ্দৌলা মূলত ষড়যন্ত্রের কাছে হেরেছেন। তাঁর সৈন্যসংখ্যা ও সামরিক অস্ত্র অনেক বৈশি থাকা সত্ত্বেও তিনি বিশ্বাসঘাতকদের দ্বারা প্রতারিত হয়েছেন। শেষ পর্যন্ত তাঁকে গ্রেফতার করা হয়। শত্রুর আঘাতে তিনি করুণভাবে মৃত্যুবরণ করেন । উদ্দীপকে দেখা যায়, জাতির পিতা বঙ্গবন্ধু শেখ মুজিবুর রহমানকে ষড়যন্ত্রের করুণ পরিণতি বরণ করতে হয়েছে। এদেশীয় বিশ্বাসঘাতকদের কারণে তিনি দেশের স্বাধীনতার নায়ক হওয়া সত্ত্বেও দেশের মাটিতে নির্মমতার শিকার হন। তাঁর অবদান ভুলে বিশ্বাসঘাতক শ্রেণি তাঁকে নির্মমভাবে হত্যা করে। উদ্দীপকে উল্লিখিত বঙ্গবন্ধুকে নিয়ে যে প্রসঙ্গটি আলোচিত হয়েছে, ‘সিরাজউদ্দৌলা' নাটকের সিরাজ যেন তেমনই একটি চরিত্র। বঙ্গবন্ধুর মতো সিরাজউদ্দৌলাও বন্ধুরূপী শত্রুদের ষড়যন্ত্রের কারণে পরাস্ত হন। ফলে, জাতির পিতা বঙ্গবন্ধু শেখ মুজিবুর রহমান এবং 'সিরাজউদ্দৌলা' নাটকের সিরাজের পরিণতি একই সূত্রে গাঁথা'— উক্তিটি যথাযথ।"
        }
      ]
    }
  ]
}