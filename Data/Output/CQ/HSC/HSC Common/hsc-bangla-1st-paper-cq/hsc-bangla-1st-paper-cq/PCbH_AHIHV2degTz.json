{
  "title": "রাজশাহী বোর্ড ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "মহুয়া শহরে একটি পোশাক কারখানায় কাজ করে। তার শহরে কাজ করার বিষয়টি গ্রামের কিছু মানুষ পছন্দ করে না। উপরন্তু তার নামে দুর্নাম রটনা করে। ঈদের ছুটিতে বাড়ি আসলে গ্রামের মানুষগুলো মহুয়ার নামে বিচার বসায়। তারা মহুয়াকে জোর করে গ্রাম থেকে বের করে দেওয়ার সিদ্ধান্ত নেয়। কিন্তু মহুয়া তাতে প্রতিবাদ করে। অসুস্থ মাকে রেখে সে কিছুতেই কোথাও যাবে না।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "এডেন বন্দর সামুদ্রিক লবণ তৈরির জন্য বিখ্যাত।"
        },
        {
          "label": "খ",
          "question": "",
          "explanation": "উদ্ধৃত উক্তিটির মাধ্যমে অসুস্থ মৃত্যুঞ্জয়ের সেবারত বিলাসীর অবস্থা বোঝানো হয়েছে। 'বিলাসী' গল্পের নায়ক মৃত্যুঞ্জয় অসুস্থ হয়ে পড়লে বিলাসী রাতের পর রাত জেগে তার সেবা-শুশ্রুষা করে। এই নিরবচ্ছিন্ন পরিশ্রমে বিলাসী শারীরিকভাবে দুর্বল হয়ে পড়ে। তার সারা শরীরে একটা অপরিসীম ক্লান্তি ও নিরবচ্ছিন্ন রাত জাগার ছাপ পড়ে যায়। তার এ সজীবতাহীন ও অবসন্ন শরীরকে গল্পের কথক তুলে ধরেছেন উক্তিটির মাধ্যমে।"
        },
        {
          "label": "গ",
          "question": "",
          "explanation": "কাবিলাসী চরিত্রে অসুস্থ মানুষের প্রতি মমত্ববোধ প্রকাশের দিকটি মহুয়ার সঙ্গে সাদৃশ্যপূর্ণ। 'বিলাসী' গল্পে জাতভেদ প্রথার সংকীর্ণ সীমা অতিক্রম করে দুই মানব- মানবীর অসাধারণ প্রেমকাহিনি বর্ণিত হয়েছে। গল্পের প্রধান চরিত্র বিলাসী এক কর্মনিপুণ, বুদ্ধিমতী ও সেবাব্রতী নারী। অনাথ যুবক মৃত্যুঞ্জয় কঠিন রোগে আক্রান্ত হয়ে পড়লে সাপুড়ে কন্যা বিলাসী তাকে দিনরাত সেবা দিয়ে বাঁচিয়ে তোলে। মৃত্যুঞ্জয় বিলাসীর এই ত্যাগ ও নিষ্ঠা দেখে ভালোবেসে তাকে বিয়ে করে। কিন্তু নীচ জাতের বিলাসীকে বিয়ে করার অপরাধে মৃত্যুঞ্জয়ের বাড়িতে সমাজের লোকজন হামলা চালায়। বিলাসী চুলের মুঠি ধরে টেনেহিচড়ে বের করে নিয়ে যায়। পরে সাপের কামড়ে মৃত্যুঞ্জয়ের মৃত্যু হলে বিলাসী শোক সইতে না পেরে কদিন পরেই বিষপানে আত্মহত্যা করে। উদ্দীপকের মহুয়া শহরে একটি পোশাক কারখানায় কাজ করে। গ্রামের মানুষ তার কাজ করার বিষয়টি পছন্দ করে না, তার নামে দুর্নাম রটনা করে। গ্রামের মানুষ মহুয়ার নামে বিচার বসায়। তাকে জোর করে বাড়ি থেকে বের করে দেওয়ার সিদ্ধান্ত নেয়, কিন্তু প্রতিবাদী মহুয়া অসুস্থ মাকে রেখে কোথাও যাবে না বলে জানিয়ে দেয়। 'বিলাসী' 'গল্পের বিলাসীও অসুস্থ মৃত্যুঞ্জয়কে রেখে খেতে চায়নি, মানুষজন যখন তাকে গ্রামের বাইরে রেখে আসার জন্য উদ্যত হয় তখন বিলাসী মিনতি করে বলে, 'বাবুরা আমাকে একটিবার ছেড়ে দাও আমি রুটিগুলো ঘরে দিয়ে আসি, রোগা মানুষ সমস্ত রাত খেতে পারে না'। একজন অসুস্থ মানুষের প্রতি বিলাসীর এই মমত্ববোধ উদ্দীপকের মহুয়ার সঙ্গে তুলনীয়।"
        },
        {
          "label": "ঘ",
          "question": "",
          "explanation": "বিষয় বিবেচনায় বিলাসী ও মহুয়া বিপরীত চরিত্রের মানুষ। 'বিলাসী' গল্পে বিলাসী এক সেবাব্রতী নারী। কিন্তু কুংস্কারাচ্ছন্ন সমাজে সে এক অদৃশ্য, নীচ জাতের মেয়ে। মৃত্যুঞ্জয় কঠিন রোগে আক্রান্ত হলে বিলাসী অপরিসীম মমতায় সেবা-যত্ন দিয়ে তাকে সারিয়ে তোলে। মৃত্যুঞ্জয় এক পর্যায়ে তাকে ভালোবেসে বিয়ে করে। কিন্তু মৃত্যুঞ্জয়ের খুড়োসহ সমাজের মানুষ নিচু জাতের মেয়েকে বিয়ে করার বিষয়টি মেনে নেয়নি। অন্নপাপ হয়েছে বলে মৃত্যুঞ্জয়কে দোষারোপ করে। যার খেসারত দিতে হয় বিলাসীকে। মৃত্যুঞ্জয়কে ঘরে আবদ্ধ করে বিলাসীকে তারা গ্রামের বাইরে রেখে আসতে উদ্যত হয়। তাকে অশ্রাব্য গালিগালাজ ও শারীরিকভাবে নিঃগৃহীত করে। সাপের কামড়ে মৃত্যুঞ্জয়ের মৃত্যু হলে শোক সইতে না পেরে বিলাসী আত্মহত্যা করে। উদ্দীপকের মহুয়া পোশাক কারখানায় কাজ করে। শহরে তার কাজ করার এই বিষয়টি গ্রামের মানুষের পছন্দ নয়। তার নামে তারা দুর্নাম রটায়। মহুয়াকে তারা জোর করে গ্রাম থেকে বের করে দেওয়ার সিদ্ধান্ত নেয়। মহুয়া প্রতিবাদ করে যে অসুস্থ মাকে রেখে সে কিছুতেই যাবে না। উদ্দীপকের মহুয়া এবং 'বিলাসী' গল্পের বিলাসীর প্রেক্ষিত ও প্রেক্ষাপট এক নয়। বিলাসীকে যখন দশ-বারোজন লোক লাঠিসোটা নিয়ে আক্রমণ করে তখন বিলাসী ভয়ে নীলবর্ণ হয়ে যায়। তাকে টেনে হিচড়ে নিয়ে যাবার সময় সে অনুনয় বিনয় করে, অসুস্থ মৃত্যুঞ্জয় সারা রাত কী খাবে সে চিন্তা করে। বিলাসী সমাজের রক্তচক্ষুর সামনে প্রতিবাদী হতে পারেনি। স্বামীর মৃত্যুর পর সে এতটাই অসহায় পড়ে যে সে আত্মহত্যা করতে বাধ্য হয়, তার জীবন অত্যন্ত বেদনার্ত ও করুণ পরিণতি লাভ করে। সেদিক থেকে মহুয়া প্রতিবাদী সে পরিস্থিতিকে সামলে নিয়েছে। সংগত কারণেই বিলাসী ও মহুয়া পরস্পরবিরোধী চরিত্রের মানুষ।"
        }
      ]
    },
    {
      "number": "2",
      "uddipok": "একবার মরে ভুলে গেছে আজ মৃত্যুর ভয় তারা। শাবাশ, বাংলাদেশ, এ পৃথিবী অবাক তাকিয়ে রয়; জ্বলে-পুড়ে মরে ছারখার তবু মাথা নোয়াবার নয়।",
      "tag": "RB 23",
      "sub_questions": [
        {
          "label": "ক",
          "question": "রেণু কে?",
          "explanation": "রেণু হলেন বঙ্গবন্ধু শেখ মুজিবুর রহমানের সহধর্মিনী শেখ ফজিলাতুন্নেছা মুজিব।"
        },
        {
          "label": "খ",
          "question": "“মুক্তি দিলে খাব, না দিলে খাব না।”— উক্তিটি ব্যাখ্যা কর ।",
          "explanation": "তৎকালীন পাকিস্তানি শাসকগােষ্ঠীর অপশাসন ও বিনা-বিচারে বছরের পর বছর রাজবন্দিদের কারাগারে আটক রাখার প্রতিবাদে ১৯৫২ সালে বঙ্গবন্ধু অনশন করেছিলেন। কোনাে ন্যায্য দাবি পূরণের লক্ষ্যে একটানা আহার বর্জনের সংকল্পকে অনশন বলে।   অনশনের একপর্যায়ে ২৭ ফেব্রুয়ারিতে বঙ্গবন্ধুর কাছে জেলার এসে তিনি খাবেন কিনা জিজ্ঞেস করলে তিনি বলেন \"মুক্তি দিলে খাব, না দিলে খাবো না। তবে আমার লাশ মুক্তি পেয়ে যাবে।\" পাকিস্তানি শাসক গোষ্ঠীর আরোপিত মানসিক নির্যাতনের থেকে মুক্তির কথা বলেছেন বঙ্গবন্ধু।"
        },
        {
          "label": "গ",
          "question": "উদ্দীপকের শেষ চরণের বক্তব্য 'বায়ান্নর দিনগুলো' রচনার যে বিশেষ দিকটিতে আলোকপাত করেছে তা আলোচনা কর।",
          "explanation": "'বায়ান্নর দিনগুলো' রচনার পাকিস্তানি শাসকগোষ্ঠীর অপশাসনের বিরুদ্ধে বঙ্গবন্ধু শেখ মুজিবুর রহমান এবং এ দেশের আপামর জনসাধারণের প্রতিবাদী মনোভাব ও আত্মত্যাগের যে স্বরূপ বিধৃত হয়েছে, উদ্দীপকের শেষ বাক্যে তারই প্রতিফলন ঘটেছে।   'বায়ান্নর দিনগুলো' রচনায় বঙ্গবন্ধু দেশবাসীর স্বার্থরক্ষায় আন্দোলন করার দায়ে কারাবন্দি হন। রাজবন্দি থাকাকালীন পাকিস্তানি শাসকগোষ্ঠীর অপশাসনের বিরুদ্ধে প্রতিবাদস্বরূপ যে অনশন করেছিলেন, তার বিবরণ তুলে ধরা হয়েছে। সাধারণ মানুষের অধিকার আদায়ের জন্য তিনি ব্যক্তিগত সুখ-স্বাচ্ছন্দ্য ত্যাগ করেছেন। এমনকি রাজবন্দিদের মুক্তির দাবিতে নিজের জীবন বিপন্ন করে তিনি আমরণ অনশনও করেছেন।   উদ্দীপকের শেষ বাক্যে অকুতোভয় বীর সেনানিদের কথা বলা হয়েছে যারা দেশের স্বার্থে নিজ দাবীতে অটল থেকে জীবন বাজি রেখে সংগ্রাম করে যায়। শত আঘাত প্রতিকূলতা সহ্য করে তারা দেশমাতৃকার সেবায় আত্মনিয়োগ করে। উদ্দীপকের শেষ বাক্যটি তথা মাতৃভূমির জন্য এদেশের মানুষের আত্মত্যাগের দিকটি ‘বায়ান্নর দিনগুলো' রচনার বর্ণনায় বঙ্গবন্ধু শেখ মুজিবুর রহমান, মহিউদ্দিন আহমদ এবং এ দেশের গণমানুষের প্রতিবাদী মনোভাবের মধ্য দিয়ে প্রতিফলিত হয়েছে।"
        },
        {
          "label": "ঘ",
          "question": "\"উদ্দীপকে প্রতিফলিত মনোভাব ‘বায়ান্নর দিনগুলো' রচনায় বঙ্গবন্ধু শেখ মুজিবুর রহমানের মাঝেও দেখা যায়।\" মূল্যায়ন কর ।",
          "explanation": "\"উদ্দীপকে প্রতিফলিত মনোভাব ‘বায়ান্নর দিনগুলো' রচনায় বঙ্গবন্ধু শেখ মুজিবুর রহমানের মাঝেও দেখা যায়।\" – মন্তব্যটি যথার্থ।   'বায়ান্নর দিনগুলো' রচনায় অধিকার আদায়ে বাঙালির যে আত্মত্যাগের চেতনা প্রতিফলিত হয়েছে, উদ্দীপকের কবিতাংশটিও একই চেতনা ধারণ করে। 'বায়ান্নর দিনগুলো রচনা থেকে জানা যায়, বাঙালির ভাষার দাবিকে যৌক্তিক বিবেচনা করে বঙ্গবন্ধু শেখ মুজিবুর রহমান ভাষা আন্দোলনকে সমর্থন করেন। কারাবন্দি থাকা অবস্থাতেও তিনি বাঙালির মাতৃভাষা আন্দোলনের খোঁজ রাখেন। এছাড়া, তিনি অনশনব্রত গ্রহণ করে শাসকগোষ্ঠীর অন্যায় আচরণের প্রতিবাদ করেন।   উদ্দীপকের কবিতাংশে অশুভ শক্তির বিরুদ্ধে বাঙালির প্রতিবাদী চেতনার অভিব্যক্তি প্রকাশ পেয়েছে। সুদীর্ঘকাল ধরে দেশের জন্য, দেশের মানুষের অধিকার আদায়ের জন্য রক্তদানের ইতিহাস বাঙালি জাতির প্রেরণার বাতিঘর হিসেবে কাজ করছে। ভিনদেশি হানাদারদের বিরুদ্ধে প্রতিরোধ-সংগ্রামের ঐতিহ্য মিশে আছে বাংলার মানুষের রক্তে। এ দেশের মানুষ জাতীয়তাবাদী চেতনায় উজ্জীবিত হয়ে বারবার পরাভূত করেছে অশুভ শক্তিকে। যে দেশে এমন বীর সন্তান আছে সে দেশ কখনো শত্রুর কাছে পরাভূত হতে পারে না বলে মনে করেন উদ্দীপকের কবি। 'বায়ান্নর দিনগুলো' রচনায়ও অন্যায়ের বিরুদ্ধে এমন প্রতিবাদী চেতনার জাগরণ লক্ষ করা যায়।   'বায়ান্নর দিনগুলো' রচনায় দেখা যায়, বঙ্গবন্ধু শেখ মুজিবুর রহমান জেলে থাকা অবস্থায় পাকিস্তানি শাসকগোষ্ঠীর অপশাসন এবং বিনা বিচারে রাজবন্দিদের কারাগারে আটকে রাখার প্রতিবাদে অনশন ধর্মঘট পালন করেন। তিনি সেসময় চলমান রাষ্ট্রভাষা আন্দোলনকেও অকুণ্ঠ সমর্থন জানান। এমনকি তাঁর জীবন সংকটাপন্ন হলেও তিনি অনশন অব্যাহত রাখেন। একইভাবে, আলোচ্য উদ্দীপকেও শত্রুর অন্যায় মনোভাবের বিরুদ্ধে প্রতিবাদ ধ্বনিত হয়েছে। বস্তুত, 'বায়ান্নর দিনগুলো' রচনা ও উদ্দীপক উভয়ক্ষেত্রেই অধিকার আদায়ে বাঙালির আত্মত্যাগের চেতনার বহিঃপ্রকাশ ঘটেছে।   উদ্দীপকে প্রতিফলিত মনোভাব ‘বায়ান্নর দিনগুলো' রচনায় বঙ্গবন্ধু শেখ মুজিবুর রহমানের মাঝে সুস্পষ্টভাবে দেখা যায়।"
        }
      ]
    },
    {
      "number": "3",
      "uddipok": "সীমা শৈশবে মা-বাবাকে হারিয়ে চাচার আশ্রয়ে ছিল। সেখানে থাকাকালীন তার বাল্যবিবাহ হয়। স্বামীর ঘরে অত্যাচার-নির্যাতন, পরে তালাক। চাচার তেমন সহযোগিতা না পেলেও দমেনি সীমা। টিউশনি করে লেখাপড়া চালিয়ে যায় সে। সীমা এখন মেডিকেল কলেজের তৃতীয় বর্ষের ছাত্রী।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "'মাসি-পিসি' গল্পটির লেখক মানিক বন্দ্যোপাধ্যায়।"
        },
        {
          "label": "খ",
          "question": "",
          "explanation": "পাষণ্ড স্বামীর অত্যাচার, নির্যাতনের ভয়ে আহ্লাদি স্বামীর ঘরে যেতে চায় না। আহ্লাদির স্বামী জগু নেশাখোর, লম্পট। তার মধ্যে কোনো মানবিকতার ছোঁয়া নেই। সে অমানুষের মতো আহ্লাদিকে নির্যাতন করে। লাথি, ঝাঁটা, কলকেপোড়া ছ্যাঁকা, খুঁটির সাথে বেঁধে প্রহার করা -এভাবেই সে স্ত্রীকে নির্যাতন করে। যার জন্য আহ্লাদি স্বামীর ঘর ছাড়তে বাধ্য হয় এবং অত্যাচারের ভয়ে আবারও সেখানে যেতে চায় না।"
        },
        {
          "label": "গ",
          "question": "",
          "explanation": "উদ্দীপকের চাচা ও 'মাসি-পিসি' গল্পের মাসি-পিসি চরিত্রের মধ্যে বৈসাদৃশ্য রয়েছে।   'মাসি-পিসি' গল্পের মাসি ও পিসি দুই সংগ্রামী নারী। তারা উভয়েই বিধবা। আহ্লাদির বাবার ভিটেবাড়িতেই তাদের আশ্রয়। আহ্লাদি বয়সে তরুণী। মা, ই ভাই মারা যাওয়ার কিচ্ছুদিন পর বাপও মারা যায়। স্বামী জগুর নির্মম নির্যাতনের শিকার হয়ে আহ্লাদি মাসি-পিসির কাছেই থাকে। ভাগ্যের নির্মম পরিহাস মেনে নিয়ে তারা জীবনযুদ্ধে অবতীর্ণ। সরু ডোঙা চালিয়ে গ্রামের গেরস্ত বাড়ি থেকে শাকসবজি ও ফলমূল কিনে শহরের বাজারে বিক্রি করেই সংসার চালায় মাসি ও পিসি। নারী হয়েও তাদের এই কঠিন কর্মজীবন বেছে নেওয়ার কারণ নিজেদের অস্তিত্ব রক্ষা ও অনাথ আহ্লাদিকে বাঁচানো।   অন্যদিকে উদ্দীপকে সীমার চাচা সীমাকে নিজের আশ্রয় রাখলেও তেমন সহযোগিতা করেননি। সীমা নিজে স্বাবলম্বী হয়ে তার জীবন সংগ্রাম চালিয়ে গেল।   উদ্দীপকের চাচা ও 'মাসি-পিসি' গল্পের মাসি-পিসি চরিত্রের বৈপরীত্য লক্ষণীয়।"
        },
        {
          "label": "ঘ",
          "question": "",
          "explanation": "“উদ্দীপকের সীমা এবং ‘মাসি-পিসি' গল্পের আহ্লাদি উভয়েই নির্যাতিত নারী সমাজের প্রতিনিধি।”—মন্তব্যটি যথার্থ।   'মাসি-পিসি' গল্পে এমন এক পুরুষশাসিত সমাজের চিত্র ফুটে উঠেছে যেখানে নারীরা পুরুষদের হীন মানসিকতার জন্য পদে পদে অন্যায় ও অত্যাচারের শিকার। আহ্লাদির স্বামী জগু আহ্লাদির ওপর নির্যাতন করে বাড়ি থেকে তাড়িয়ে দেয়। আবার সম্পত্তির ভোলে আহ্লাদিকে ফিরিয়ে নেওয়ার জন্য ভয়-ভীতি দেখায়। তাছাড়া এই বঞ্চিত নারী সমাজের প্রতিনিধি মাসি, পিসি ও আহ্লাদিকে নিজেদের সম্ভ্রম রক্ষায় সংগ্রাম করতে হয়েছে অত্যাচারী জগু, লালসা-উম্মত্ত জোতদার, দারোগা ও গুন্ডা-বদমাশদের বিপক্ষে।   উদ্দীপকে সীমা শৈশবে মা-বাবাকে হারিয়ে চাচার আশ্রয়ে ছিল। সেখানে থাকাকালীন তার বাল্যবিবাহ হয়। স্বামীর ঘরে অত্যাচার-নির্যাতন, পরে তালাক। চাচার তেমন সহযোগিতা না পেলেও দমেনি সীমা। পুরুষতান্ত্রিক সমাজে নানা ক্ষেত্রেই বঞ্চিত হতে হয় তাকে। অধিকার আদায়ের জন্য সংগ্রামে লিপ্ত হতে হয়। টিউশনি করে লেখাপড়া চালিয়ে যায় সে। সীমা এখন মেডিকেল কলেজের তৃতীয় বর্ষের ছাত্রী।   মূলত পুরুষ সমাজের হীনমানসিকতার জন্যই টিকে থাকার লড়াইয়ে নারীকে অবতীর্ণ হতে হয়, যা কখনো কাম্য নয়। পুরুষদের আন্তরিকতা এবং সহযোগিতা নারীর জীবনকে অনেক সহজ ও নিরাপদ করতে পারে যা 'মাসি-পিসি' গল্পেও অনুপস্থিত। এই গল্পে স্বামী, চাচার অবহেলার কারণ উদ্দীপকের পুরুষতান্ত্রিক সমাজের হীনমানসিকতার রূপটি ফুটে উঠেছে।   “উদ্দীপকের সীমা এবং ‘মাসি-পিসি' গল্পের আহ্লাদি উভয়েই নির্যাতিত নারী সমাজের প্রতিনিধি।”— মন্তব্যটি যথার্থ।"
        }
      ]
    },
    {
      "number": "4",
      "uddipok": "মতি গাজী একজন লেখক। তিনি সর্বদা মানবতাকে উচ্চ মর্যাদায় স্থান দিতে চেষ্টা করেন। ভিক্ষাবৃত্তিকে তিনি চরম অপছন্দ করেন। কারণ, এতে মানবতার মূল্যায়ন হয় না। এক মুষ্টি ভিক্ষা সাময়িক দাক্ষিণ্য হলেও প্রকৃত মানব কল্যাণের চিন্তা সৃজন হয় না .",
      "tag": "RB 23",
      "sub_questions": [
        {
          "label": "ক",
          "question": "\"ওপরের হাত সব সময় নিচের হাত থেকে শ্রেষ্ঠ।”— কথাটি কে বলেছেন?",
          "explanation": "ইসলামের নবি বলেছেন, \"ওপরের হাত সব সময় নিচের হাত থেকে শ্রেষ্ঠ।\""
        },
        {
          "label": "খ",
          "question": "লেখকের মতে 'মানব কল্যাণ' বলতে কী বোঝায়? বর্ণনা কর।",
          "explanation": "মানবকল্যাণ বলতে লেখক মূলত মানুষের ব্যবহারিক জীবনের কল্যাণকে বুঝিয়েছেন । সাধারণভাবে অনেকে দুস্থ মানুষকে করুণাবশত দান – খয়রাত করাকে মানবকল্যাণ মনে করে । কিন্তু লেখকের মতে এমন ধারণা খুবই সংকীর্ণ মনোভাবের পরিচায়ক । তাঁর মতে মানব – কল্যাণ হলো মানুষের সার্বিক মঙ্গলের প্রয়াস । এই কল্যাণের লক্ষ্য সব অবমাননাকর অবস্থা থেকে মর্যাদাপূর্ণ অবস্থায় মানুষের উত্তরণ ঘটানো । লেখকের বিশ্বাস , মুক্তবুদ্ধির সহায়তায় পরিকল্পনামাফিক পথেই কল্যাণময় পৃথিবী রচনা করা সম্ভব।"
        },
        {
          "label": "গ",
          "question": "উদ্দীপকে মতি গাজীর চিন্তায় ‘মানব কল্যাণ' প্রবন্ধের কোন দিকটি প্রধান হয়ে উঠেছে? আলোচনা কর।",
          "explanation": "উদ্দীপকে মতি গাজীর চিন্তায় ‘মানব কল্যাণ' প্রবন্ধের মানুষের সার্বিক কল্যাণের দিকটি প্রধান হয়ে উঠেছে।   'মানব কল্যাণ' প্রবন্ধে লেখক বলতে চেয়েছেন, মানব-কল্যাণ মানব- মর্যাদার সহায়ক । মানুষকে মানুষ হিসেবে এবং মানবিক বৃত্তির বিকাশের পথেই বেড়ে উঠতে হবে, আর তার জন্য যথাযথ ক্ষেত্র রচনাই মানব- কল্যানের প্রাথমিক সোপান। সাধারণভাবে অনেকে দুস্থ মানুষদের করুণাবশত দান-খয়রাত করাকে মানব-কল্যাণ মনে করেন। কিন্তু লেখকের মতে, মানব কল্যাণের লক্ষ্য সকল অবমানাকর অবস্থা থেকে মর্যাদাপূর্ণ অবস্থায় মানুষের উত্তরণ ঘটানো।   উদ্দীপকের লেখক মতি গাজী সর্বদা মানবতাকে উচ্চ মর্যাদায় স্থান দিতে চেষ্টা করেন। ভিক্ষাবৃত্তিকে তিনি চরম অপছন্দ করেন। কারণ, এতে মানবতার মূল্যায়ন হয় না। তিনি মনে করেন, এক মুষ্টি ভিক্ষা সাময়িক দাক্ষিণ্য হলেও প্রকৃত মানব কল্যাণের চিন্তা সৃজন হয় না, যা 'মানব কল্যাণ' প্রবন্ধের চিন্তাকেই প্রতিফলিত করে।"
        },
        {
          "label": "ঘ",
          "question": "“উদ্দীপকে বর্ণিত বিষয় 'মানব কল্যাণ' প্রবন্ধটির সমগ্র ভাবের ধারক নয়।\" -এ ক্ষেত্রে তুমি কি মনে কর তা প্রবন্ধের আলোকে লেখ।",
          "explanation": "“উদ্দীপকে বর্ণিত বিষয় 'মানব কল্যাণ' প্রবন্ধটির সমগ্র ভাবের ধারক নয়।\" - কথাটি যথার্থ হয়েছে বলে আমি মনে করি।   'মানব কল্যাণ' প্রবন্ধে প্রাবন্ধিক মানব কল্যাপের একটি সার্বজনীন ধারণা 'মানব উপস্থাপন করেছেন। প্রাবন্ধিকের মতে, মানুষকে আত্মমর্যাদায় প্রতিষ্ঠিত 'মানব-ক করার মাধ্যমে সত্যিকার অর্থে মানব কল্যাণ নিশ্চিত করা যায়। এজন্য বিষয়টির সামান্য কিছু দান-খয়রাত দিয়ে মানব-মর্যাদা ক্ষুণ্ণ না করে মানুষের মর্যাদা বাইরে গায়ে বৃদ্ধি ও মানবিক চেতনাকে বিকাশ করার ওপর তিনি পুরুত্ব দিয়েছেন। তাঁর আমাদের মতে, মানব-কল্যাণ হলো মানুষের সার্বিক মঙ্গলের প্রয়াস ।   উদ্দীপকে লেখক মতি গাজী সর্বদা মানবতাকে উচ্চ মর্যাদায় স্থান দিতে চেষ্টা করেন। ভিক্ষাবৃত্তিকে তিনি চরম অপছন্দ করেন। কারণ, এতে মানবতার মূল্যায়ন হয় না। এক মুষ্টি ভিক্ষা সাময়িক দাক্ষিণ্য হলেও প্রকৃত মানব কল্যাণের চিন্তা সৃজন হয় না ৷ এটি মানব কল্যাণ' প্রবন্ধের গুরুত্বপূর্ণ একটি বিষয় হলেও সমগ্র ভাব নয়।   'মানব-কল্যাণ' প্রবন্ধে উদ্দীপকের বিষয়টি গুরুত্বের সাথে আলোচিত হয়েছে। তবে রচনাটি মানব-কল্যাণের একটি পূর্ণাঙ্গ ধারণা প্রকাশ করেছে। প্রাবন্ধিক মনে করেন, দান বা ভিক্ষা মানব মর্যাদাকে ক্ষুন্ন করে। যে বা যারাই সামান্য কিছু দান করার মাধ্যমে মানবকল্যাণ করেছেন তারা মূলত মানুষকে অপমান করেন। কেননা এই সাময়িক দান করে মানব উন্নয়ন করা সম্ভব হয় না। বরং যারা এ কাজ করেন তারা লোক দেখানো মানবকল্যাণ করে নিজেদের দানশীল প্রমাণেই ব্যস্ত থাকেন। প্রাবন্ধিকের মতে, এমন কর্ম বন্ধ করে সামগ্রিক ও স্থায়ী মানব উন্নয়নের প্রচেষ্টা চালাতে হবে । বিভিন্ন সংস্থা, সংগঠন, সরকার ও ব্যক্তিকে বিভক্তিকরণ বন্ধ করে এক ও অভিন্ন লক্ষে মানব কল্যাণে নিয়োজিত থাকতে হবে। আর তা হলো আত্মমর্যাদা সমুন্নত রেখে মানবের সার্বিক উন্নয়ন নিশ্চত করা। মুক্তবুদ্ধির মাধ্যমে পরিকল্পনামাফিক পথেই কল্যাণময় পৃথিবী রচনা করা সম্ভব। সেদিকে লক্ষ রেখে সবাই কাজ করলে তবেই প্রকৃত মানবকল্যাণ করা হবে। ‘মানকল্যাণ' প্রবন্ধের এই সামগ্রিক মানবকল্যাণ উদ্দীপকে ফুটে ওঠেনি। কেবল সাময়িক দান খয়রাত যে মানব কল্যাণ হতে পারে না সে বিষয়টি উঠে আসায় উদ্দীপকটি 'মানবকল্যাণ' প্রবন্ধের সমস্তভাব নয়, আংশিক ভাব ধারণ করেছে বলাই সমীচীন।"
        }
      ]
    },
    {
      "number": "5",
      "uddipok": "আমায় নহে গো ভালোবাস, শুধু ভালোবাস মোর গান। বনের পাখিরে কে চিনে রাখে গান হলে অবসান । চাঁদেরে কে চায়, জোছনা সবাই যাচে গীত শেষে বীণা পড়ে থাকে ধূলি মাঝে।",
      "tag": "RB 23,MB 22",
      "sub_questions": [
        {
          "label": "ক",
          "question": "চারিদিকে বাঁকা জল কী করছে?",
          "explanation": "চারিদিকে বাঁকা জল খেলা করছে।"
        },
        {
          "label": "খ",
          "question": "“ যাহা ছিল নিয়ে গেল সোনার তরী”—ব্যাখ্যা কর ।",
          "explanation": "আলোচ্য কথাটির মাধ্যমে কবি মহাকালের বুকে মানুষের ঠাঁই হয় না, কেবল তার সৃষ্টিকর্মকেই মহাকাল গ্রহণ করে_ একথা বুঝিয়েছেন।'সোনার তরী' কবিতায় কবি এক গভীর জীবনদর্শন ব্যক্ত করেছেন। এ কবিতায় সোনার তরী মূলত মহাকাল বা প্রবহমান সময় আর সোনার ধান মূলত সৃষ্টিকর্ম। সোনার তরীতে ঠাঁই পায় সোনার ধান কিন্তু স্রষ্টার ঠাঁই হয় না সেই তরীতে। ব্যক্তির মহৎ কর্মকে মহাকাল গ্রহণ করে, ফলে ব্যক্তি হতাশা নিয়ে জীবন তীরে দাঁড়িয়ে থাকে।"
        },
        {
          "label": "গ",
          "question": "‘সোনার তরী’ কবিতার কৃষকের সঙ্গে উদ্দীপকের বনের পাখির তুলনামূলক আলোচনা কর।",
          "explanation": "উদ্দীপকের বনের পাখির সাথে 'সোনার তরী' কবিতায় প্রকাশিত কৃষকের সাদৃশ্য রয়েছে।   'সোনার তরী' কবিতায় বর্ণিত কৃষক মূলত শিল্পস্রষ্টা। আর সোনার ধান হলো সৃষ্টিকর্মের প্রতীক। কৃষক তাঁর জমি থেকে সোনার ধান কেটে অপেক্ষায় আছেন কখন তরী এসে ফসলসহ তাঁকে নিয়ে যাবে। অবশেষে কৃষকের কষ্টের ফসল সোনার ধান মহাকালের তরীতে স্থান পেলেও - কৃষকের স্থান সেখানে হয়নি। বস্তুত, মহাকাল মানুষের শিল্পকর্মের কদর করলেও শিল্পস্রষ্টার কথা কেউ মনে রাখে না । উদ্দীপকের কবিতাংশের কবি নিজের সৃষ্ট গানের মাঝেই বেঁচে থাকতে . চান। কেননা, গান শেষ হলে বনের গায়ক পাখির খোঁজ কেউ করে না, কেবল তার মিষ্টি গানই আমাদের ভালো লাগে। আবার সবাই জোছনা ভালোবাসলেও চাঁদের কথা কারো মনে থাকে না। তেমনি গান শেষ হলে বীণাও পড়ে থাকে ধূলি-মাঝে। অনুরূপভাবে 'সোনার তরী' কবিতাতেও এই অমোঘ সত্যটিই উন্মোচিত হয়েছে। মহাকালের স্রোতে মহৎ সৃষ্টিকর্ম টিকে থাকলেও শিল্পস্রষ্টাকে অবধারিতভাবেই কালস্রোতে হারিয়ে যেতে হয়। তাকে কেউ মনে রাখে না। সুতরাং, উদ্দীপকের বনের পাখির সাথে আলোচ্য কবিতার কৃষকের সাদৃশ্য লক্ষ করা যায় ।"
        },
        {
          "label": "ঘ",
          "question": "“সোনার তরী' কবিতার মূল বক্তব্য উদ্দীপকের শেষ চরণের মধ্যে নিহিত।”- তোমার মতামত দাও।",
          "explanation": "উদ্দীপকের কবিতাংশে উল্লিখিত শেষ চরণ 'গীত শেষে বীণা পড়ে থাকে ধূলি মাঝে' চরণটিই 'সোনার তরী' কবিতার অন্তর্ভাবনাকে প্রকাশ করে।   ‘সোনার তরী' কবিতাটি একটি রূপক কবিতা। এখানে কবি রূপকের আড়ালে জীবনের একটি অমোঘ সত্যকে প্রকাশ করেছেন। তাঁর মতে, কালের করালগ্রাসে মানুষ তার শারীরিক অস্তিত্ব হারায়; কিন্তু তার কৃতকর্মকে মৃত্যু স্পর্শ করতে পারে না।   উদ্দীপকের কবিতাংশে নিজের সৃষ্টিকর্মকে ঘিরে কবির প্রত্যাশার দিকটি উন্মোচিত হয়েছে। মহাকালের স্রোতে কবি হারিয়ে গেলেও তাঁর সৃষ্ট গান যেন সবার মনে জেগে থাকে, এটাই কবির চাওয়া। তিনি লক্ষ করেছেন, গানের সুরে সবাই মোহিত হয়; কিন্তু বাদ্যযন্ত্রের দিকে তাদের নজর পড়ে না। আর তাই কবি নিজের পরিবর্তে তাঁর সৃষ্ট শিল্পকর্মের অমরতাই প্রার্থনা করেছেন। আলোচ্য কবিতায় আমরা এমন জীবনদর্শনই দেখতে পাই ।   'সোনার তরী' কবিতায় কবি বলতে চেয়েছেন, মানুষের কর্মই পৃথিবীতে টিকে থাকে, ব্যক্তিমানুষ নয়। অর্থাৎ, মহৎ সৃষ্টিকর্ম কালের খেয়াতে স্থান পেলেও স্রষ্টাকে অতৃপ্তির বেদনা নিয়ে অপেক্ষা করতে হয় অনিবার্যভাবে মহাকালের শূন্যতায় বিলীন হওয়ার জন্য। অন্যদিকে, উদ্দীপকের কবিতাংশে কবি তাঁকে ভালো না বাসলেও তাঁর গান তথা সৃষ্টিকর্মকে ভালোবাসার অনুরোধ জানিয়েছেন। এর মধ্য দিয়ে আলোচ্য কবিতাটিতে প্রকাশিত মহাকালের কালস্রোতে সৃষ্টিকর্মের টিকে থাকার এবং শিল্পস্রষ্টার বিলীন হওয়ার প্রসঙ্গটি ফুটে উঠেছে। সুতরাং, প্রশ্নোক্ত উক্তিটির মাঝে 'সোনার তরী' কবিতার মূলবক্তব্য নিহিত রয়েছে ।"
        }
      ]
    },
    {
      "number": "6",
      "uddipok": "প্রতিদিন স্কুলে যাওয়ার পথেই রুমার নজর পড়ে আম গাছটির দিকে। ওদিকে তাকাতেই তার মনে পড়ে তার প্রতিবাদী বুবুর কথা। কেননা ঐ গাছটাতেই বুবু রীণার গলায় দড়ি দেয়া লাশ পাওয়া গিয়েছিল। কয়েকটা বখাটে যুবক তাকে প্রায়ই বিরক্ত করত। তাই একদিন সে প্রতিবাদ করেছিল এবং জুতা দেখিয়েছিল। সেই কারণে পরের দিনই তার প্রতিবাদী বুবু রীণার লাশ ঐ গাছটাতে ঝুলন্ত অবস্থায় পাওয়া যায়।",
      "tag": "RB 23",
      "sub_questions": [
        {
          "label": "ক",
          "question": "শহরের পথে থরে থরে কী ফুটেছে?",
          "explanation": "শহরের পথে থরে থরে কৃষ্ণচূড়া ফুটেছে।"
        },
        {
          "label": "খ",
          "question": "'সেই ফুল আমাদের প্রাণ' – বুঝিয়ে দাও।",
          "explanation": "'সেই ফুল আমাদেরই প্রাণ' -এখানে ‘সেই ফুল’ বলতে বাংলা ভাষাকে বোঝানো হয়েছে। ১৯৬৯-এর ফেব্রুয়ারি কবি দেশে কিছু লোকের অপতৎপরতা লক্ষ করেছেন। চারদিকে সন্ত্রাসের রং ছড়িয়ে পড়তে দেখেছেন তিনি। পাশাপাশি তিনি ভাষা আন্দোলনে আত্মদানকারী বীর শহিদ সালাম ও বরকতকে আবারও রাজপথে নেমে আসতে দেখেন। অর্থাৎ ভাষা-আন্দোলনের অবিনশ্বর সংগ্রামী চেতনায় এখনো মৃত্যু ঘটেনি। ফলে সেই বাস্তবতায়ও মুক্তি ও স্বাধিকার চেতনায় বাঙালি আবার উজ্জীবিত হয়। আর এই চেতনাই বাঙালির প্রাণ।"
        },
        {
          "label": "গ",
          "question": "উদ্দীপকের চেতনা 'ফেব্রুয়ারি ১৯৬৯' কবিতার কোন বিষয়টির সঙ্গে সাদৃশ্যপূর্ণ? আলোচনা কর।",
          "explanation": "উদ্দীপকের চেতনা 'ফেব্রুয়ারি ১৯৬৯' কবিতার সংগ্রামী মানুষের প্রাণোৎসর্গের সঙ্গে সাদৃশ্যপূর্ণ। ১৯৬৯ সালে পাকিস্তানি শাসকগোষ্ঠীর বিরুদ্ধে তৎকালীন পূর্ববঙ্গে যে গণ খ আন্দোলন সূচিত হয়েছিল, ‘ফেব্রুয়ারি ১৯৬৯' কবিতাটি সেই গণজাগরণের পটভূমিতে রচিত। দেশকে ভালোবেসে মানুষের আত্মদান ও আত্মাহুতির প্রেরণাকে এ কবিতায় কবি গভীর মমতা ও শ্রদ্ধার সঙ্গে তুলে ধরেছেন। - কবিতাটিতে একুশের রক্তঝরা দিনগুলোতে স্বৈরশাসনের বিরুদ্ধে এদেশের সংগ্রামী মানুষের আত্মাহুতির মাহাত্মে প্রগাঢ়তা লাভ করেছে। দেশকে ভালবেসে গণমানুষ যে প্রাণ দিয়েছে, কবি পরম মমতায় তা উপস্থাপন করেছেন।   উদ্দীপকে রুমার প্রতিবাদী বুবু রীনা বখাটেদের প্রতিবাদে জুতা প্রদর্শন করলে বখাটে কর্তৃক তার করুণ পরিণতি অর্থাৎ মৃত্যুমুখে পতিত হতে হয়। অন্যায়ের বিরুদ্ধে অবস্থান নেয়ার কারণে নিজ প্রাণ উৎসর্গ করে দিতে হয় তার।  উদ্দীপকের চেতনা 'ফেব্রুয়ারি ১৯৬৯' কবিতার সংগ্রামী মানুষের প্রাণোৎসর্গের সঙ্গে সাদৃশ্যপূর্ণ।"
        },
        {
          "label": "ঘ",
          "question": "“উদ্দীপকের রীণা আর 'ফেব্রুয়ারি ১৯৬৯' কবিতার শহিদরা একই প্রতিবাদের মূর্ত প্রতীক।\" —উক্তিটির যথার্থতা মূল্যায়ন কর।",
          "explanation": "“উদ্দীপকের রীণা আর 'ফেব্রুয়ারি ১৯৬৯' কবিতার শহিদরা একই প্রতিবাদের মূর্ত প্রতীক।\" —উক্তিটির যথার্থ। 'ফেব্রুয়ারি ১৯৬৯' কবিতাটি সংগ্রামী চেতনার কবিতা, দেশপ্রেমের কবিতা, গণ জাগরণের কবিতা। ১৯৫২ সালের ভাষা আন্দোলন মূলত বাঙালির জাতীয়তাবাদী চেতনার ভিত্তিস্বরূপ। ভাষার জন্য যারা রক্ত দিয়েছেন, জীবন উৎসর্গ করেছেন তাঁদের ত্যাগ আর মহিমা যেন পরবর্তী কালের সকল আন্দোলন-সংগ্রামে বাঙালিকে প্রেরণা জুগিয়েছে। ভাষা শহিদের যুগ যুগ ধরে আমাদের প্রেরণার উৎস। তাই এ কবিতায় কবি শোষণ আর বঞ্চনার বিরুদ্ধে রুখে দাঁড়ানো ও আত্মাহুতি দেওয়ার বীর জনতাকে ভাষাশহিদ সালাম ও বরকতের প্রতীকে তাৎপর্যময় করে তুলেছেন। উদ্দীপকে প্রতিবাদী এক নারী চরিত্র রুমার প্রতিবাদী বুবু রীনা। বখাটেদের জ্বালাতন সহ্য করতে না পেরে তার প্রতিবাদে তাদেরকে জুতা প্রদর্শন করে। সেই কারণে পরের দিনই তার প্রতিবাদী বুবু রীণার লাশ ঐ 'ফেব্রুয়ারি ১৯৬৯' কবিতায় ভাষাশহিদদের আত্মত্যাগ আর তাঁদের বীরত্ব গাথাকে স্মরণ করা হয়েছে। যাঁরা পরবর্তীতে সকল আন্দোলন-সংগ্রামে বাঙালিকে প্রেরণা জুগিয়েছে। মূলত ১৯৬৯ সালের গণ-অভ্যুত্থান ছিল ভাষা আন্দোলনেরই ফলস্বরূপ। আবার উদ্দীপকেও অন্যায়ের বিরুদ্ধে আপসহীন এক নারীর ব্যাপারে বলা হয়েছে। যারা যুগ যুগ ধরে স্বাধীনতাবাদী মানুষকে সাহস জুগিয়েছে। তাই উদ্দীপক ও আলোচ্য কবিতার আলোকে বলা যায়, “উদ্দীপকের রীণা আর 'ফেব্রুয়ারি ১৯৬৯' কবিতার শহিদরা একই প্রতিবাদের মূর্ত প্রতীক।\" —উক্তিটির যথার্থ হয়েছে।"
        }
      ]
    },
    {
      "number": "7",
      "uddipok": "মালেকের ঘর তালেব পুড়িয়ে দেয়। মালেক প্রতিশোধ নেয়ার জন্য তৎপর হয়। কিন্তু পরে তার এই স্পৃহা পরিবর্তিত হয়। তাকে ক্ষমা করে দেয়। এতে তালেব খুশি হয়ে মালেকের নতুন ঘর বেঁধে দেয়।",
      "tag": "RB 23",
      "sub_questions": [
        {
          "label": "ক",
          "question": "‘প্রতিদান' শব্দের অর্থ কী?",
          "explanation": "‘প্রতিদান' শব্দের অর্থ প্রত্যর্পণ।"
        },
        {
          "label": "খ",
          "question": "কবি দীঘল রজনী জেগে থাকেন কেন?",
          "explanation": "কবির ঘুম যে কেড়ে নিয়েছে কবি তার জন্য দীঘল রজনী জেগে থাকেন। কবি একজন উদার, মহৎ ও সুন্দর হৃদয়ের মানুষ। পরার্থপরতা তাঁর অন্যতম প্রধান গুণ। সব মানুষের জন্যই তাঁর প্রাণ কাঁদে। তাই তো দীর্ঘ রাত কবি জেগে থাকেন। তিনি তার জন্য জেগে থাকেন, যে ব্যক্তি তার ঘুম হরণ করেছে। অর্থাৎ কষ্ট পেলেও কবি বুক ভরা ভালোবাসা দিয়ে তাকে আগলে রাখেন, যে কবির ক্ষতি করেছে। তাই কবি বলেছেন, 'দীঘল রজনী তার তরে জাগি ঘুম যে হরেছে মোর।'"
        },
        {
          "label": "গ",
          "question": "উদ্দীপকে মালেকের সঙ্গে 'প্রতিদান' কবিতার সাদৃশ্য কতটুকু? আলোচনা কর।",
          "explanation": "উদ্দীপকে মালেকের সঙ্গে 'প্রতিদান' কবিতার ক্ষমাপরায়নতার দিক থেকে সাদৃশ্য রয়েছে।   'প্রতিদান' কবিতায় সমাজ-সংসারে বিদ্যমান বিভেদ-হিংসা-হানাহানি দ্বারা আক্রান্ত হওয়া সত্ত্বেও কবির কণ্ঠে প্রতিশোধ-প্রতিহিংসার বিপরীতে ব্যক্ত ত হয়েছে প্রীতিময় এক পরিবেশ সৃষ্টির আকাঙ্ক্ষা। কবি অনিষ্টকারীকে কেবল ং ক্ষমা করেই ক্ষান্ত হননি, বরং প্রতিদান দিয়েছেন তার উপকার করে।   উদ্দীপকের মালেকের ঘর তালেব পুড়িয়ে ফেললেও মালেক প্রতিহিংসাপরায়ণ হয়েও নিজেকে সংবরণ করে তালেবের কোন ক্ষতি করেনি। বরং তাকে ক্ষমা করে দিয়েছে। তবে সে প্রতিদান কবিতার লেখকের মত তালেবের উপকার করেনি।   তাই বলা যায়, 'প্রতিদান' কবিতার মত ক্ষমাপরায়ন মন মানসিকতার দিক থেকে উদ্দীপকের মালেকের সাদৃশ্য খুঁজে পাওয়া যায়।"
        },
        {
          "label": "ঘ",
          "question": "“উদ্দীপকের চেতনা এবং ‘প্রতিদান' কবিতার মর্মকথা প্রায় একই।”—তুমি কি মনে কর? সপক্ষে যুক্তি দাও ।",
          "explanation": "“উদ্দীপকের চেতনা এবং ‘প্রতিদান' কবিতার মর্মকথা প্রায় একই।” - উক্তিটি সত্যি বলে আমি মনে করি।    'প্রতিদান' কবিতায় কবি পরার্থপরতার মধ্য দিয়ে মানুষের জন্য নিজেকে নিবেদন করেছেন। তিনি সমাজে বিদ্যমান বিভেদ-হিংসা-হানাহানিতে বিশ্বাস করেন না। তাঁর কাছে ভালোবাসাই পরম সত্য। তাই তিনি অনিষ্টকারীকেও দ্বিধাহীনভাবে ক্ষমা করেছেন। অনিষ্টকারীর উপকার করে মহৎ মনের পরিচয় দিয়েছেন। তাঁর বিশ্বাস, ভালোবাসাই পারে পৃথিবীকে সুন্দর ও নিরাপদ বাসস্থানে পরিণত করতে।   তেমনি উদ্দীপকে মালেকের ঘর তালেব পুড়িয়ে দেয়ার পর মালেক প্রতিশোধ নেয়ার জন্য তৎপর হয়। কিন্তু পরে তার এই স্পৃহা পরিবর্তিত হলে তাকে ক্ষমা করে দেয়। এতে তালেব খুশি হয়ে মালেকের নতুন ঘর বেঁধে দেয়। এমন মনোভাবই 'প্রতিদান' কবিতার মূলকথা।   'প্রতিদান' কবিতায় কবির ভাবনায় স্বার্থহীন মহান হৃদয়ের সন্ধান পাওয়া যায়, যে সহজেই অনিষ্টকারীকে ক্ষমা করে তাকে আপন করতে পারে। তেমনি মালেক ও তালেবকে আপন করে নিয়েছে। তাই বলা যায়, \"উদ্দীপকের চেতনা এবং ‘প্রতিদান' কবিতার মর্মকথা প্রায় একই।\" - উক্তিটি যথার্থ।"
        }
      ]
    },
    {
      "number": "8",
      "uddipok": "রাহী গ্রামের এক দুরন্ত মেয়ে। তার আনন্দের কাজ বন্ধুদের সাথে ছুটোছুটি করা, সাঁতার কাটা। অভাবের তাড়নায় তার বাবা একদিন পাশের গ্রামের এক বুড়ো লোকের সাথে তার বিয়ে দিয়ে দিলেন। লোকটি গ্রামের মাতব্বর। সকলে তাকে 'মুন্সি' বলে ডাকে। মুন্সির কথা গ্রামের সবাই মেনে চলে। কিন্তু চঞ্চল ও স্বাধীনচেতা রাহী তার কথা মানে না।",
      "tag": "RB 23",
      "sub_questions": [
        {
          "label": "ক",
          "question": "তানু বিবির ভাইয়ের নাম কী?",
          "explanation": "তানু বিবির ভাইয়ের নাম ধলা মিয়া।"
        },
        {
          "label": "খ",
          "question": "\"তাই তারা ছোটে, ছোটে”–কেন? ব্যাখ্যা কর।",
          "explanation": "‘লালসালু’ উপন্যাসে অভাবের তাড়নায় অনাহারক্লিষ্ট গরিব মানুষেরা কাজের সন্ধানে ছুটে চলে। এখানে প্রশ্নোক্ত বাক্যটিতে মানুষের এই ছুচে চলাকে বোঝানো হয়েছে। ‘লালসালু’ উপন্যাসে উল্লেখকৃত অঞ্চলটিতে খেতে শস্য নেই, কর্মসংস্থানের সুযোগ নেই। তাদের ঘরে কিছু নেই। ভাগাভাগি লুটালুটি, আর স্থানবিশেষে খুনাখুনি করে সর্বপ্রচেষ্টার শেষ। দৃষ্টি তাদের বাইরের দিকে। দূরে তাকিয়ে তাদের চোখে আশার আলো জ্বলে। তাই সেই এলাকার লোকজন বেঁচে থাকার তাগিদে দেশের নানা অঞ্চলে কাজের সন্ধানে ছুটে বেড়ায়।"
        },
        {
          "label": "গ",
          "question": "“রাহী 'লালসালু' উপন্যাসের কোন চরিত্রের সাথে সাদৃশ্যপূর্ণ?\"- -আলোচনা কর।",
          "explanation": "কৈশোরের সহজাত চাঞ্চল্য ও সংসার বিড়ম্বনার দিক দিয়ে উদ্দীপকের রাহীর সাথে 'লালসালু' উপন্যাসের জমিলা চরিত্রের সাথে সাদৃশ্যপূর্ণ।   'লালসালু' উপন্যাসের জমিলা চরিত্রে দেখা যায় সহজাত চঞ্চলতা ও স্বাধীনচেতা মনোভাব। ভাগ্যের নির্মমতায় বাবার বয়সি মজিদের সঙ্গে তার বিয়ে হয়। গ্রামের সবাই মজিদকে ভয় ও মান্য করলেও জমিলার চোখে তার ভণ্ডামি ধরা পড়ে। সে অল্প দিনেই বুঝে যায় মজিদের আসল রূপ। আর তাই সে মজিদের সকল অনুশাসন উপেক্ষা করে। ফলে তাকেও সহ্য করতে হয় সীমাহীন অত্যাচার।   উদ্দীপকে উল্লিখিত দুরন্ত মেয়ে রাহীর মাঝে দেখা যায় কিশোরীসুলভ চঞ্চলতা। সমবয়সিদের সঙ্গে খেলাধুলা, ছুটোছুটি ও হাসি-তামাশা করতেই তার বেশি ভালো লাগত। অভাবের তাড়নায় তার বাবা একদিন পাশের গ্রামের এক বুড়ো লোকের সাথে তার বিয়ে দিয়ে দিলেন। বয়সের বিস্তর পার্থক্য থাকায় স্বামী ও সংসারের সুখ তার জুটে না। অর্থাৎ প্রেক্ষাপট ভিন্ন হলেও সাংসারিক অবস্থা দৃষ্টে উদ্দীপকের রাহী ‘লালসালু' উপন্যাসের জমিলার সঙ্গে সাদৃশ্যপূর্ণ।"
        },
        {
          "label": "ঘ",
          "question": "“উদ্দীপকের বুড়ো লোকটি 'লালসালু' উপন্যাসের মজিদ চরিত্রের সামগ্রিক দিক ধারণ করেনি।\"—মূল্যায়ন কর ।",
          "explanation": "কৈশোরের সহজাত চাঞ্চল্য ও সংসার বিড়ম্বনার দিক দিয়ে উদ্দীপকের রাহীর সাথে 'লালসালু' উপন্যাসের জমিলা চরিত্রের সাথে সাদৃশ্যপূর্ণ।   'লালসালু' উপন্যাসের জমিলা চরিত্রে দেখা যায় সহজাত চঞ্চলতা ও স্বাধীনচেতা মনোভাব। ভাগ্যের নির্মমতায় বাবার বয়সি মজিদের সঙ্গে তার বিয়ে হয়। গ্রামের সবাই মজিদকে ভয় ও মান্য করলেও জমিলার চোখে তার ভণ্ডামি ধরা পড়ে। সে অল্প দিনেই বুঝে যায় মজিদের আসল রূপ। আর তাই সে মজিদের সকল অনুশাসন উপেক্ষা করে। ফলে তাকেও সহ্য করতে হয় সীমাহীন অত্যাচার।   উদ্দীপকে উল্লিখিত দুরন্ত মেয়ে রাহীর মাঝে দেখা যায় কিশোরীসুলভ চঞ্চলতা। সমবয়সিদের সঙ্গে খেলাধুলা, ছুটোছুটি ও হাসি-তামাশা করতেই তার বেশি ভালো লাগত। অভাবের তাড়নায় তার বাবা একদিন পাশের গ্রামের এক বুড়ো লোকের সাথে তার বিয়ে দিয়ে দিলেন। বয়সের বিস্তর পার্থক্য থাকায় স্বামী ও সংসারের সুখ তার জুটে না। অর্থাৎ প্রেক্ষাপট ভিন্ন হলেও সাংসারিক অবস্থা দৃষ্টে উদ্দীপকের রাহী ‘লালসালু' উপন্যাসের জমিলার সঙ্গে সাদৃশ্যপূর্ণ। উদ্দীপকের বুড়ো লোকটি গ্রামের মাতব্বর। সকলে তাকে 'মুন্সি' বলে ডাকে। মুন্সির কথা গ্রামের সবাই মেনে চলে। তার কারণ গ্রামের মানুষের তার প্রতি অগাধ ভক্তি। লালসালু উপন্যাসেও আমরা তেমনি ভক্তি দেখতে পাই মজিদের প্রতি।   উদ্দীপকের বর্ণনায় ছোটোপুত্রবধূর স্বনির্ভর জীবনযাপন করার মধ্য দিয়ে প্রচলিত সমাজব্যবস্থার বিপরীত চিত্র ফুটে উঠেছে। নারীর এই সক্রিয় ও প্রতিবাদী সত্তার দেখা মেলে উপন্যাসের জমিলা চরিত্রে। কিন্তু 'লালসালু' উপন্যাসে কুসংস্কার ও অন্ধবিশ্বাসের চিত্র থাকলেও এখানে 'স্বার্থ ও লোভের বশবর্তী হয়ে কুসংস্কার ও অন্ধ বিশ্বাসকে টিকিয়ে রাখা এবং মানুষের ধর্মীয় বিশ্বাসকে পুঁজি করে সরল ও ধর্মপ্রাণ সাধারণ মানুষকে বিভ্রান্ত ও ভীতির মধ্যে রেখে শাসন ও শোষণ করার প্রক্রিয়া চালু রাখার বাস্তবতা বর্ণিত হয়েছে। তাছাড়া ধর্মতন্ত্র ও ধর্মবোধের দ্বন্দ্ব এবং অর্থনৈতিক ক্ষমতা কাঠামোর সঙ্গে ধর্মতন্ত্রের অবিচ্ছেদ্য নাড়ির যোগ প্রভৃতি বিষয় উপন্যাসে স্থান পেয়েছে। তাছাড়া নির্জীব ধর্মতন্ত্রের বিরুদ্ধে সজীব প্রাণ ধর্মের জাগরণ উপন্যাসটিকে ভিন্ন মাত্রা দিয়েছে।   তাই বলা যায়, \"উদ্দীপকের বুড়ো লোকটি 'লালসালু' উপন্যাসের মজিদ চরিত্রের সামগ্রিক দিক ধারণ করেনি\" - মন্তব্যটি যথার্থ। এই পর্যন্ত ৪ পয়েন্ট"
        }
      ]
    },
    {
      "number": "9",
      "uddipok": "রহিম উদ্দীন মধ্যপ্রাচ্যে গিয়ে অনেক টাকা উপার্জন করেন। এলাকায় তাঁর দানে রাস্তা, সেতু, মসজিদ, মন্দির নির্মাণ হয়েছে। কিন্তু তাঁর মনে সুখ নেই। তিনি নিঃসন্তান। অনেকেই তাঁকে দ্বিতীয় বিয়ে করার জন্য পরামর্শ দেন। কিন্তু তিনি দ্বিতীয় বিয়ে করেননি।",
      "tag": "RB 23",
      "sub_questions": [
        {
          "label": "ক",
          "question": "'লালসালু' কোন ধরনের উপন্যাস?",
          "explanation": "'লালসালু' সামাজিক উপন্যাস।"
        },
        {
          "label": "খ",
          "question": "“গ্রামের লোকেরা যেন রহিমারই অন্য সংস্করণ।”—ব্যাখ্যা কর।",
          "explanation": "মজিদের প্রথম স্ত্রী রহিমা সহজ, সরল, ধর্মভীরু হওয়ায় লেখক প্রশ্নোক্ত কথাটি বলেছেন। সরলতা ও বিশ্বাসের দিক থেকে গ্রামের লোকেরা যেন তারই মতো। রহিমা ঠান্ডা, ভিতু মানুষ। তার এই ভীতিবিহবল নরম কোমল শান্ত রূপের পেছনে সক্রিয় রয়েছে ঈশ্বর বিশ্বাস এবং মাজার বিশ্বাস। মাজারের প্রতিনিধি হিসেবে স্বামী প্রতি তার অন্ধ আনুগত্য ও ভক্তি। মহব্বতনগর গ্রামের কুসংস্কারাচ্ছন্ন ও অন্ধধর্ম বিশ্বাসী মানুষগুলোও এমন। রহিমা তাদের একজন যোগ্য প্রতিনিধি।"
        },
        {
          "label": "গ",
          "question": "উদ্দীপকের রহিম উদ্দীনের সাথে 'লালসালু' উপন্যাসের খালেক ব্যাপারী চরিত্রের কতটুকু মিল ও অমিল আছে বলে তুমি মনে কর? আলোচনা কর।",
          "explanation": "উদ্দীপকের রহিম উদ্দীনের সাথে 'লালসালু' উপন্যাসের খালেক ব্যাপারী চরিত্রের কতটুকু মিল ও অমিল আছে। খালেক ব্যাপারী মহব্বতনগর গ্রামের সমাজপতি। গ্রামীণ সমাজে এ শ্রেণির মানুষকে মোড়ল বা মাতব্বর বলা হয়ে থাকে, যারা গ্রামীণ মানুষের সকল সামাজিক কর্মকাণ্ড পরিচালনা করেন।একপক্ষে আছে খালেক ব্যাপারী, অন্যপক্ষের প্রতিনিধি মজিদ। খালেক ব্যাপারী গ্রামের মোড়ল কিন্তু ধর্মীয় পুরোহিত মজিদের কথায় সে পরিচালিত।   খালেক ব্যাপারীর দুই স্ত্রী তানু ও আমিনা। তানু বিবি প্রতিবছর আস্তে আস্তে সন্তান জন্ম দেয় জামেনা বিবি সহ্য হয় না আমেনা বিবির সন্তান হয় না বলে তাকে পীরের কাছে নিয়ে যাওয়া হয় পানি পড়া খেতে এক পর্যায়ে মজিদ আমেনা বিবিকে ছেড়ে দেওয়া নির্দেশ দেয় খালেক বেপারীকে।   উদ্দীপকে আমরা দেখতে পাই, রহিম বেপারী অনেক ধনসম্পদ টাকা-পয়সা থাকলেও তার কোন সন্তান নেই তাই সবাই তাকে দ্বিতীয় বিয়ে করার কথা বললে সেটাতে রাজি হননি। উদ্দীপক এবং লালসালু উপন্যাসে খালেক বেপারী এর ঘটনা পর্যবেক্ষণ করলে দেখা যায় যেখানে রহিম সাহেব তার স্ত্রীকে তালাক দিয়ে আরেক বিবাহ করতে প্রস্তুত হননি সেখানে খালেক বেপারী তার প্রথম স্ত্রী আমেনাকে সন্তান না হওয়ার কারণে তালাক দিয়ে মসজিদের কথায় অন্য বিয়ে করতে রাজি হন এখানে তাদের দুজনের মাঝখানে রয়েছে।"
        },
        {
          "label": "ঘ",
          "question": "“উদ্দীপকে প্রতিফলিত ইতিবাচক জীবন-চেতনা ‘লালসালু' উপন্যাসে অনুপস্থিত।”—উক্তিটি বিশ্লেষণ কর।",
          "explanation": "উদ্দীপকে প্রতিফলিত ইতিবাচক জীবন-চেতনা ‘লালসালু' উপন্যাসে অনুপস্থিত।   লালসালু উপন্যাসে আমরা দেখতে পাই, নিঃসন্তান মজিদের সন্তান-কামনাসূত্রে তার দ্বিতীয় স্ত্রীরূপে আগমন ঘটে জমিলার। প্রতিষ্ঠা লাভের সাথে সাথে মজিদ ধর্মকর্মের পাশাপাশি সমাজেরও কর্তা ব্যক্তি হয়ে ওঠে। গ্রামের মানুষের দৈনন্দিন জীবনে উপদেশ দেয় এবং গ্রাম্য বিচার-সালিশিতে সে-ই হয়ে ওঠে সিদ্ধান্ত গ্রহণকারী প্রধান ব্যক্তি। এক্ষেত্রে মাতব্বর খালেক ব্যাপারীই তার প্রধান সহায়ক শক্তি। ধীরে ধীরে সে গ্রামবাসীর পারিবারিক জীবনেও প্রভাব বিস্তার করে।   খালেক ব্যাপারীর নিঃসন্তান স্ত্রী আমেনা সন্তান কামনায় অধীর হয়ে মজিদের প্রতিদ্বন্দ্বী আওয়ালপুরের পিরের প্রতি আস্থাশীল হলে মজিদ তাকেও শাস্তি দিতে পিছপা হয়না।   উদ্দীপকে, রহিম বেপারী অনেক ধনসম্পদ টাকা-পয়সা থাকলেও তার কোন সন্তান নেই তাই সবাই তাকে দ্বিতীয় বিয়ে করার কথা বললে সেটাতে রাজি হননি। উদ্দীপকে রহিম বেপারীর মাঝে যে, জীবন চেতনা ফুটে উঠেছে সেটি আমাদের লালসালু উপন্যাসে অনুপস্থিত লালসালু উপন্যাসের গ্রামীণ মানুষের অন্ধ বিশ্বাস এবং মজিদের প্রতি আঘাত অন্ধবিশ্বাসের কারণে তাদের মাঝে জীবন চেতনা রহিম ব্যাপারীর মত নয়। তারা সবাই মজিদ ভক্ত। এবং কুসংস্কার ও অন্ধকারে অতীতে একটি জাতি।"
        }
      ]
    },
    {
      "number": "10",
      "uddipok": "রহিম গাজীর খুব কাছের লোক ছিল শিহাব উদ্দীন। সে তাকে বিশ্বাস করে তার জমি-জমা দেখানোর ভার দেয়। কিন্তু একদিন রহিম গাজী দেখে তার সম্পত্তি শিহাব উদ্দীনের নামে হয়ে আছে। সে ভাবলো এতদিন সে ভুল মানুষকে বিশ্বাস করেছে। বিশ্বাস করা ভালো, কিন্তু অন্ধবিশ্বাস কখনো কখনো মানুষকে সর্বনাশ করে ফেলে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "সিরাজউদ্দৌলার মায়ের নাম আমিনা বেগম।"
        },
        {
          "label": "খ",
          "question": "",
          "explanation": "নবাবের বিরুদ্ধে ষড়যন্ত্র করার সময় ইংরেজদের সাথে ভাগ-বাটোয়ারা নিয়ে তর্ক শুরু হলে মিরজাফর উক্তিটি করেন। নবাবের বিরুদ্ধে ষড়যন্ত্রের এক পর্যায়ে মিরনের আবাসে সকলের ভাগ-বাটোয়ারা নিয়ে সভা বসে। নবাবের পরাজয়ে কে কত টাকা পাবে তা নিয়ে তর্ক শুরু হয় তাদের মাঝে। তবে মিরজাফর দ্রুত চুক্তিটি সম্পাদন করতে চেয়েছিলেন। তাই তিনি প্রশ্নোক্ত উক্তিটি করেন।"
        },
        {
          "label": "গ",
          "question": "",
          "explanation": "বিশ্বাসঘাতকতার দিক থেকে উদ্দীপকের শিহাব উদ্দিন এর সাথে 'সিরাজউদ্দৌলা' নাটকের মিরজাফর চরিত্রের সাদৃশ্য রয়েছে।   মিরজাফর আলি খান পারস্য (ইরান) থেকে নিঃস্ব অবস্থায় ভারতবর্ষে নব আসেন। উচ্চ বংশীয় যুবক হওয়ায় নবাব আলিবর্দি খান তাকে আশ্রয় দেন এবং স্নেহ করেন। পরবর্তীকালে বৈমাত্রেয় ভগ্নি শাহ খানমের সঙ্গে মিরজাফরের বিয়ে দেন এবং তাঁকে সরকারের উচ্চ পদে নিযুক্ত করেন। তিনি কূটকৌশল ও চাতুর্যের মাধ্যমে নবাবের অত্যন্ত প্রিয় পাত্র হয়েছিলেন এবং সেনাপতি ও বকশির পদে অধিষ্ঠিত হয়েছিলেন। কিন্তু তাঁর মেধা, বুদ্ধি ও কৌশলের মূলে ছিল ক্ষমতা লিপ্সা। ফলে আলিবর্দিকে হত্যা করার ষড়যন্ত্র থেকে নবাব সিরাজউদ্দৌলার পতনের মূল নায়ক তিনি।   উদ্দীপকের রহিম গাজীর খুব কাছের লোক ছিল শিহাব উদ্দীন। সে তাকে বিশ্বাস করে তার জমি-জমা দেখানোর ভার দেয়। কিন্তু একদিন রহিম গাজী দেখে তার সম্পত্তি শিহাব উদ্দীনের নামে হয়ে আছে। সে ভাবলো এতদিন সে ভুল মানুষকে বিশ্বাস করেছে। 'সিরাজউদ্দৌলা' নাটকের মীরজাফর ও একই কাজ করেছে।   অতএব, বিশ্বাসঘাতকতার সূত্রে উদ্দীপকের শিহাব উদ্দিন এর সাথে 'সিরাজউদ্দৌলা' নাটকের মিরজাফর সাদৃশ্যপূর্ণ ।"
        },
        {
          "label": "ঘ",
          "question": "",
          "explanation": "“বিশ্বাস করা ভালো, কিন্তু অন্ধবিশ্বাস কখনো কখনো মানুষকে সর্বনাশ করে ফেলে”— 'সিরাজউদ্দৌলা' নাটকের আলোকে মন্তব্যটি যথার্থ।#1   নিকটজনের বিশ্বাসঘাতকতার দ্বারা বিপর্যয়ের শিকার হয়েছেন উদ্দীপকের রহিম গাজী ও 'সিরাজউদ্দৌলা' নাটকের দেশপ্রেমিক নবাব সিরাজউদ্দৌলা।   ‘সিরাজউদ্দৌলা' নাটকের নবাব সিরাজ তার কাছের লোকের হীন স্বার্থের কারণে বিপর্যয়ে পড়েছেন। সেনাপতি যদি আপন নবাবের বিরুদ্ধে অবস্থান নেয় তবে সেখানে টিকে থাকা অসম্ভব হয়ে পড়ে। তাছাড়া নবাবের ঘরের লোক আপন খালাও তাকে সিংহাসনচ্যুত করার চক্রান্তে লিপ্ত হয়। নবাবের আমত্যবর্গ ও এই নিকটাত্মীয়দের বিশ্বাসঘাতকতার কারণে পলাশিতে তাঁকে পরাজিত ও নিহত হতে হয়েছে। উদ্দীপকের রহিম গাজীর খুব কাছের লোক ছিল শিহাব উদ্দীন। সে তাকে বিশ্বাস করে তার জমি-জমা দেখানোর ভার দেয়। কিন্তু একদিন রহিম গাজী দেখে তার সম্পত্তি শিহাব উদ্দীনের নামে হয়ে আছে। সে ভাবলো এতদিন সে ভুল মানুষকে বিশ্বাস করেছে। 'সিরাজউদ্দৌলা' নাটকেও এমন নিন্দনীয় ঘটনার প্রেক্ষাপটে সিরাজউদ্দৌলাকে নিহত হতে হয়। একজন নবাবের সবচেয়ে বিশ্বস্ত ও আস্থার মানুষদের দেশের সেনাপতির দায়িত্ব দেওয়া হয়। সেই সেনাপতি যদি দেশ ও জাতির বিরুদ্ধে স্বার্থের মোহে অবস্থান নেয় তবে তা দুঃখজনক ও ঘৃণ্য পরিচয়ের বহিঃপ্রকাশ। মিরজাফর, রাজবল্লভ, রায়দুর্লভ, জগৎ শেঠ, উমিচাঁদ প্রমুখ নবাব সিরাজের সভাসদের সর্বোচ্চ পর্যায়ের দায়িত্বপ্রাপ্ত ছিল। তারা নবাবের পক্ষ অবলম্বন করে স্বদেশের নিরাপত্তা নিশ্চিত করবে এটিই ছিল প্রত্যাশিত। এটাই বিশ্বাস করে নবাব তাদেরকে দায়িত্ব দিয়েছিলেন, কিন্তু ক্ষমতা ও স্বার্থের মোহে এরা বাংলার শত্রু ইংরেজদেরদের সাথে চক্রান্তে মিলিত হয়। আপনজনের দ্বারা বিপর্যস্ত হওয়া সিরাজউদ্দৌলার মতো উদ্দীপকের রহিম গাজীও কাছের লোক দ্বারা প্রতারিত হয়েছে। সেই বিবেচনায় প্রশ্নোক্ত মন্তব্যটি যথার্থ ।"
        }
      ]
    },
    {
      "number": "11",
      "uddipok": "“যত দিন রবে পদ্মা, মেঘনা, গৌরী, যমুনা বহমান  ততদিন রবে কীর্তি তোমার শেখ মুজিবুর রহমান।\"",
      "tag": "RB 23,CCC 24",
      "sub_questions": [
        {
          "label": "ক",
          "question": "“সিরাজের পতন কে না চায়”—সংলাপটি কার ?",
          "explanation": "\"সিরাজের পতন কে না চায়\" - সংলাপটি ঘসেটি বেগমের।"
        },
        {
          "label": "খ",
          "question": "“ব্রিটিশ সিংহ ভয়ে লেজ গুটিয়ে নিলেন”–কে, কেন বলেছে?",
          "explanation": "সিরাজের বাহিনীর তীব্র আক্রমণে ইংরেজরা একে একে ফোর্ট উইলিয়াম দুর্গ ছেড়ে পালিয়ে গেলে তাদের প্রতি ব্যঙ্গ করে। উমিচাঁদ এ উক্তিটি করেন। ফোর্ট উইলিয়াম দুর্গ ও কাশিমবাজার কুঠিতে ইংরেজরা গোপনে তাদের সামরিক শক্তি বৃদ্ধি করতে থাকলে নবাব সিরাজ তাদের দুর্গ আক্রমণ করেন। নবাবের সৈন্যদলের আক্রমণের মুখে যখন ইংরেজ সৈন্যরা আর টিকতে পারছিলনা, তখন তারা একে একে দুর্গ ছেড়ে পালাতে থাকে। এমনকি গভর্নর রজার ড্রেক আর ক্যাপ্টেন ক্লেটনও দুর্গ ছেড়ে নৌকা করে পালিয়ে যান। তাঁদের এ কাপুরুষতাকে কটাক্ষ করে উমিচাঁদ হলওয়েলকে লক্ষ করে উক্তিটি করেন।"
        },
        {
          "label": "গ",
          "question": "“উদ্দীপকের শেখ মুজিবুর রহমানের দেশপ্রেম 'সিরাজউদ্দৌলা' নাটকের সিরাজের সঙ্গে সাদৃশ্যপূর্ণ”—ব্যাখ্যা কর ।",
          "explanation": "উদ্দীপকের শেখ মুজিবুর রহমানের দেশপ্রেম 'সিরাজউদ্দৌলা' নাটকের সিরাজের সঙ্গে সাদৃশ্যপূর্ণ”। সিরাজউদ্দৌলা নাটকের প্রধান চরিত্র। পিতা জয়নুদ্দিন ও মাতা আমিনা বেগমের জ্যেষ্ঠ পুত্র। ১৭৩৩ সালে জন্ম ও ১৭৫৬ সালে সিংহাসেন বসেন। তিনি ছিলেন তেজস্বী, নির্ভীক, সত্যাশ্রয়ী, বীরযোদ্ধা, কর্তব্যপরায়ণ প্রজাপালক দেশপ্রেমিক। নবাবের দায়িত্ব গ্রহণের পর পরই তাঁকে ঘরে ও বাইরে নানাভাবে শত্রুর মুখোমুখি হতে হয়। ইংরেজনে অত্যাচার, অনাচার ও অনিয়মগুলোর মূলোচ্ছেদ করার জন্য তিনি কলকাতা অভিযান করে ইংরেজদের দুর্গ ধ্বংস করেন এবং গভনর ডেকের বাড়ি নিশ্চিহ্ন করে তাদের বিতাড়িত করেন। বড় খালা ঘসেটি বেগমকে রাজপ্রাসাদে নিয়ে এসে নজরবন্দি করে রাখেন মিরজাফর, জগৎশেঠ, রাজবল্লভ ও উমিচাঁদকে দেশরক্ষার স্বার্থে উজ্জীবিত করার জন্য পবিত্র কোরান ও তুলসী-গঙ্গাজল ছুঁইয়ে শব্দ উমিচাঁদ : 'সিরাজউদ্দৌল ইংরেজদের ব্যবসায়ে দান যথেষ্ট প্রভাবশালী হয়ে করান। তিনি ইংরেজ প্রতিনিধি ওয়াটসকে কড়া জবাবদিহিতার আওতায় আনেন এবং সমস্ত অত্যাচার-অনাচার বন্ধ করার হুম দেন। তিনি রাজ্য রক্ষা ও রাজ্যের কল্যাণের জন্য কাজ করেন। ১৭৫৬ সালে কলকাতার ফোর্ট উইলিয়াম দুর্গ আক্রমণ করেন। শওকতজঙ্গের বিশাল হারেম তাকে পালন করতে হয়। সিরাজকে বন্দী করে মুর্শিদাবাদে আনা হলে মোহাম্মদী বেগ তাঁকে ১০ হাজার টাকা চুক্তির বিনিময়ে জাফরগঞ্জের কয়েদখানায় হত্যা করে।"
        },
        {
          "label": "ঘ",
          "question": "\"উদ্দীপকটি 'সিরাজউদ্দৌলা' নাটকের আংশিক ভাব ধারণ করে মাত্র।\" —মুল্যায়ন কর।",
          "explanation": "হ্যাঁ উদ্দীপকটি সিরাজদৌলা নাটকের আংশিক ভাব বহন করে। উদ্দীপকে বঙ্গবন্ধু শেখ মুজিবুর রহমানের দেশ প্রেম ফুটে উঠেছে এবং নাটকের সিরাজউদ্দৌলা তে নবাব সিরাজউদ্দৌলা এর দেশপ্রেম ও ফুটে উঠেছে সে তার দেশের জন্য অনেক কল্যাণকর কাজ করেছিল। দেশের মানুষের বিভিন্ন কল্যাণের কাজ করেছিল সে। বিভিন্ন জায়গার উন্নয়ন করা দুর্বল অসহায় মানুষদের সাহায্য করে এগুলো ছিল নবাব সিরাজউদ্দৌলার স্বভাবে। বঙ্গবন্ধু শেখ মুজিবুর রহমানের জীবনী হতো আমরা বুঝতে পারি যে বঙ্গবন্ধু শেখ মুজিবুর রহমান ছিলেন অনেক নরম মনের মানুষ এবং তেজস্বী এবং সাহসী আত্মবিশ্বাস সম্পূর্ণ মানুষ। তিনি দেশের জন্য আমরণ লড়াই করে গিয়েছিলেন। ঠিক তেমনি যেমন নবাব সিরাজুদুল্লাহ তার রাজ্যের জন্য আমরণ লড়াই করে গিয়েছিল মৃত্যু শেষ পর্যন্ত তিনি লড়াই ছাড়েননি। কিন্তু নবাব সিরাজউদ্দৌলা এর কাহিনী একটু ভিন্ন, নবাব সিরাজউদ্দৌলা কে তার আপন আত্মীয় তার খালা ঘষিটি বেগম তার ভাই মির্জাফর আমি চাঁদ মোহাম্মদী বেগ ইত্যাদি আরও ব্যক্তিবর্গ মানুষ ষড়যন্ত্র করে তার পতন ঘটায়। তাকে মৃত্যুর কোলে ঢলে দেয় এমনকি তার নির্মম মৃত্যু করে। তার আত্মীয়-স্বজন তার সাথে বিশ্বাসঘাতকতা করে।   আমাদের বঙ্গবন্ধু শেখ মুজিবুর রহমান এর সাথেও দেশের একদল ব্যক্তিবর্গ যারা তার বিরুদ্ধে ছিল দেশের বিরুদ্ধে ছিল তারা বঙ্গবন্ধু সহ তার সহ পরিবারকে চক্রান্ত করে হত্যা করে। কিন্তু উদ্দীপকে সে প্রসঙ্গে কোন কিছু ফুটে ওঠেনি। শুধু তার দেশপ্রেমকে ইঙ্গিত করা হয়েছে। কিন্তু নবাব সিরাজউদ্দৌলার নাটকে নবাব সিরাজউদ্দৌলার সিংহাসনে আসা তার দেশপ্রেম এবং সিংহাসন থেকে পতন এবং তার নিকটস্থ আত্মীয়দের বিশেষ ঘাতকতার দিক কি প্রকাশ পেয়েছে। সুতরাং বলা যায়, উদ্দীপকের নবাব সিরাজউদ্দৌলা এ নাটকের আংশিক অংশ প্রকাশ পেয়েছে।"
        }
      ]
    }
  ]
}