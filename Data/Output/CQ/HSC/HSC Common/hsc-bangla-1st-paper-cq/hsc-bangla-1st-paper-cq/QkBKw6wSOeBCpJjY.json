{
  "title": "ময়মনসিংহ গার্লস ক্যাডেট ২০২৪",
  "subtitle": "বাংলা (11)",
  "questions": [
    {
      "number": "1",
      "uddipok": "সৌদামিনী মালো স্বামীর মৃত্যুর পর উত্তরাধিকার সূত্রে ধানী জমি, বসতবাড়ি, পুকুরসহ কয়েক একর সম্পত্তির মালিক হয়। এই সম্পত্তির উপর নজর পড়ে সৌদামিনীর জ্ঞাতি দেবর মনোরস্তানের। সৌদামিনীর সম্পত্তি দখলের জন্য সে নানা কৌশল অবলম্বন করে। একদিন এক শিশুকে দুর্ভিক্ষের কবল থেকে প্রাণে বাঁচিয়ে তুলে এনে লালনপালন করতে থাকে নিজ সন্তানের মতো। শিশুটি বড়ো হতে থাকে কিন্তু সম্পত্তির লোভে সৌদামিনীর দেবর অভিযোগ তোলে রাস্তা থেকে একটা অস্পৃশ্য সন্তানকে তুলে এনে নিজ ঘরে আশ্রয় দিয়েছে সৌদামিনী। সে জাতের বিধান লঙ্ঘন করেছে। উপরন্তু মনোরঞ্জন সৌদামিনীকে সমাজচ্যুত করতে প্রচার করে যে- সে যা করছে তা মহাপাপ, হিন্দু সমাজের জাত ধর্ম শেষ হলে গেল। (কাহিনি সূত্র: সৌদামিনী মালো- শওকত ওসমান)",
      "tag": "MB 23,MGCC 24,NDCD 23",
      "sub_questions": [
        {
          "label": "ক",
          "question": "",
          "explanation": "'ফোর্থ ক্লাস' বলতে এখনকার সপ্তম ক্লাসকে বোঝানো হয়েছে।"
        },
        {
          "label": "খ",
          "question": "'আমাদের তো খাবারের ভাবনা নাই আমরা কেন মিছামিছি লোক ঠকাতে যাই'- উক্তিটি ব্যাখ্যা করো।",
          "explanation": "মৃত্যুঞ্জয়ের কাছে সাপ ধরার বায়না আসলে বিলাসী নানাভাবে মৃত্যুঞ্জয়কে বাধা দেওয়ার চেষ্টা করত। কাজটার বিরুদ্ধে বিলাসী ভয়ানক আপত্তি করে মৃত্যুঞ্জয়কে আলোচ্য উক্তিটি করেছে। স্বামীকে গভীরভাবে ভালোবাসত বলে তাকে বিপদমুক্ত রাখার জন্য সাপ ধরার বায়না এলে বিলাসী তাতে আপত্তি করত। বিলাসী সাপুড়ের মেয়ে। সাপ ধরতে গিয়ে যেকোনো মুহূর্তে মৃত্যুঞ্জয় বিপদে পড়তে পারে এবং এর পরিণাম যে মৃত্যু পর্যন্তও গড়াতে পারে তা বিলাসী ভালোভাবেই জানত। ফলে সাপ ধরার বায়না এলে বিলাসী মৃত্যুঞ্জয়কে বাধা দেওয়ার চেষ্টা করত। মৃতুঞ্জয়ের প্রতি অগাধ ভালোবাসা থেকেই বিলাসী মৃত্যুঞ্জয়কে সাপ ধরতে বারণ করত। মৃত্যুঞ্জয় ছিল উচ্চবর্ণের, তাই বিলাসীকে নিয়ে খেয়ে পড়ে চলার ভাবনা তাদের ছিল না। তাই সাপ ধরে উপার্জন করার কোনো প্রয়োজন ছিল না মৃত্যুঞ্জয়ের। তবুও মৃত্যুঞ্জয় সাপ ধরত। বিলাসী এটিকে মেনে না নেওয়ার প্রেক্ষিতে আলোচ্য উক্তিটি করে।"
        },
        {
          "label": "গ",
          "question": "",
          "explanation": "উদ্দীপকের সৌদামিনী চরিত্রের স্নেহবাৎসল্য ও সেবাপরায়ণতার বৈশিষ্ট্য 'বিলাসী' গল্পের বিলাসীর চরিত্রের সঙ্গে মিলে যায়। 'বিলাসী' গল্পের কেন্দ্রীয় চরিত্র বিলাসী মানবতাবোধে উদ্ভাসিত এক নারী। তাই মুমূর্ষু মৃত্যুঞ্জয়ের পাশে সে সেবার মানসিকতা নিয়ে দাঁড়িয়েছে। পাশে থেকে বিলাসী তার সাধ্যমতো মৃত্যুঞ্জয়ের সেবা করেছে। মূলত তার সেবাযত্নেই মৃত্যুপথযাত্রী মৃত্যুঞ্জয় সেবার সুস্থ হয়ে ওঠে। এর মধ্য দিয়ে বিলাসীর সেবাপরায়ণ মানসিকতা এবং আন্তরিকতার পরিচয় মেলে। উদ্দীপকে সৌদামিনী মালো নামের এক স্নেহবৎসল নারীর প্রসঙ্গ তুলে ধরা হয়েছে। অসুস্থ ও অসহায় একটি শিশুকে দুর্ভিক্ষের সময় ধানখেতের পাশে খুঁজে পায় সে। দুর্বল শিশুটিকে পেয়ে তার মনে মাতৃত্ববোধ জাগ্রত হয়। সংগত কারণেই পরিচয়হীন শিশুটিকে তুলে এনে সন্তানের মতো লালনপালন করতে থাকে সে। একইভাবে আলোচ্য গল্পের বিলাসীও মৃত্যুপথযাত্রী মৃত্যুঞ্জয়ের সেবা করে তাকে সুস্থ করে তুলেছে। অর্থাৎ সৌদামিনী মালো ও বিলাসী দুজনই মুমূর্ষু দুজন মানুষের সেবা করেছে কোনো ধরনের প্রতিদানের প্রত্যাশা ছাড়াই, যা তাদের স্নেহবাৎসল্য ও সেবাপরায়ণ মানসিকতার পরিচায়ক। এদিক থেকে আলোচ্য গল্পের বিলাসীর সঙ্গে উদ্দীপকের সৌদামিনী মালোর সাদৃশ্য পাওয়া যায়।"
        },
        {
          "label": "ঘ",
          "question": "",
          "explanation": "অমানবিক, স্বার্থপর ও কূট চরিত্রে উদ্দীপকের মনোরঞ্জন যেন 'বিলাসী' গল্পের খুড়ারই প্রতিচ্ছবি। 'বিলাসী' গল্পের খুড়া লোভী ও মনুষ্যত্বের বৈশিষ্ট্যের বিপরীত এক চরিত্র। সে মৃত্যুঞ্জয়ের আপন চাচা হওয়া সত্ত্বেও ভাতিজার সম্পত্তির লোভে মত্ত। সেই সম্পত্তি নিজের কব্জায় আনতে সে কূট কৌশলের আশ্রয় নেয়। অসুস্থ শয্যাশায়ী ভাতিজার পাশে না দাঁড়িয়ে সেবাব্রত বিলাসীর প্রতি অন্নপাপের অভিযোগ তোলে। মৃত্যুঞ্জয়কে কোনঠাসা করে তার সম্পত্তি দখলে নিতেই তার এই অমানবিক আচরণ। সৌদামিনী মালোর প্রতিও তার জ্ঞাতি দেওর মনোরঞ্জন একই আচরণ করে। স্বামীর মৃত্যুর পর সৌদামিনী জমি, বসতবাড়ি, পুকুরসহ অনেক সম্পদের অধিকারী হয়। সেই সম্পদের প্রতি নজর পড়ে মনোরঞ্জনের। এসব সম্পত্তি দখলের জন্য সে নানা কূটকৌশলে মত্ত হয়। দুর্ভিক্ষের সময় ধান খেতে খুঁজে পাওয়া এক মানব শিশুকে সৌদামিনী পরম যত্নে আপন সন্তানের মতো লালনপালন করে। তখন মনোরঞ্জন সৌদামিনীকে সমাজচ্যুত করতে প্রচার করে যে, হিন্দুদের জাত ধর্ম শেষ করে নমশূদ্রের ঘরে ব্রাহ্মণ সন্তান পালিত হচ্ছে। 'বিলাসী' গল্পের খুড়া ও উদ্দীপকের মনোরঞ্জন উভয়েই অমানবিক, স্বার্থপর ও কূট চরিত্রের অধিকারী। তারা উভয়ই স্বার্থ হাসিল করতে, ধর্মকে ব্যবহার করে। তারা উভয়েই সম্পদের লোভে স্বার্থান্ধ। জ্ঞাতির সম্পত্তি ভোগ-দখল করার জন্য তারা নীতি বিসর্জন দিতেও দ্বিধা করে না। খুড়া আপন ভাতিজা মৃত্যুঞ্জয়ের সেবায় নিয়োজিত বিলাসীকে অন্নপাপ করার অপবাদ দিয়ে বাড়ি ছাড়তে বাধ্য করে। একইভাবে উদ্দীপকের মনোরঞ্জনও সৌদামিনীকে অসহায় মানব শিশু পালনে ধর্মের অপমান হয়েছে বলে প্রচার করে। এতে তাদের অমানবিক চরিত্রই ফুটে ওঠে। সুতরাং বলা যায়, খুড়া ও মনোরঞ্জন উভয়েই সম্পত্তির লোভে হীন কর্ম করায় তারা পরস্পর পরস্পরের প্রতিচ্ছবি হয়ে উঠেছে।"
        }
      ]
    },
    {
      "number": "2",
      "uddipok": "মাদার তেরেসা অশৈশব স্বপ্ন দেখেন মানবসেবার। একসময় যোগ দেন খ্রিষ্টান মিশনারি সংঘে। মানুষকে আরও কাছে থেকে সেবা দেওয়ার লক্ষ্যে তিনি সন্ন্যাসব্রত গ্রহণ করেন। প্রতিষ্ঠা করেন মিশনারিজ অব চ্যারিটি। তাঁর আদর্শে উজ্জীবিত হয়ে আরও অনেকেই এগিয়ে আসেন এ মহান কাজে। একসময় এ কাজের স্বীকৃতিস্বরূপ তিনি লাভ করেন নোবেল পুরস্কার। সারা জীবনের তাঁর সবটুকু উপার্জনই বিলিয়ে দেন মানবের কল্যাণে।",
      "tag": "MGCC 24",
      "sub_questions": [
        {
          "label": "ক",
          "question": "",
          "explanation": "মানব-কল্যাণের উৎস মানুষের মর্যাদাবোধ বৃদ্ধি আর মানবিক চেতনা বিকাশের মধ্যে নিহিত।"
        },
        {
          "label": "খ",
          "question": "",
          "explanation": "প্রাবন্ধিক মনে করেন, পারস্পরিক সংযোগ-সহযোগিতার মাধ্যমে কল্যাণময় পৃথিবী রচনা করা সম্ভব। আমাদের সমাজে মানব-কল্যাণ কথাটা সস্তা ও মামুলি অর্থে ব্যবহৃত হয়। এখানে একমুষ্টি ভিক্ষা দেওয়াকেও মানব-কল্যাণ বলে মনে করা হয়। আমাদের সমাজ ও রাষ্ট্রের পরতে পরতে এরূপ নেতিবাচক ধারণা ছড়িয়ে পড়ায় মানুষের মাঝে বিভক্তির সৃষ্টি হয়েছে। লেখকের মতে, এরূপ বিভক্তি দূর করতে প্রয়োজন সকলের মাঝে সমতা ও পারস্পরিক সংযোগ-সহযোগিতা। তিনি মনে করেন, কেবল এর মাধ্যমেই কল্যাণময় পৃথিবী রচনা করা সম্ভব।"
        },
        {
          "label": "গ",
          "question": "",
          "explanation": "উদ্দীপকটি 'মানব-কল্যাণ' প্রবন্ধের মানুষের সার্বিক মঙ্গল সাধনের সঙ্গে সাদৃশ্যপূর্ণ। 'মানব-কল্যাণ' প্রবন্ধে লেখক মানব-কল্যাণ ধারণাটির তাৎপর্য বিচারে সচেষ্ট হয়েছেন। সাধারণভাবে অনেকে দুস্থ মানুষকে করুণাবশত দানখয়রাত করাকে মানব-কল্যাণ মনে করেন। কিন্তু লেখকের মতে, এমন ধারণা খুবই সংকীর্ণ মনোভাবের পরিচায়ক। তাঁর মতে, মানব- কল্যাণের লক্ষ্য সকল অবমাননাকর অবস্থা থেকে মর্যাদাপূর্ণ অবস্থায় মানুষের উত্তরণ ঘটানো। উদ্দীপকের মাদার তেরেসা মানবতার পুরোধা ব্যক্তিত্ব। মানুষের সেবা করার জন্য তিনি সন্ন্যাসব্রত গ্রহণ করেন। গড়ে তোলেন মিশনারিজ অব চ্যারিটি। সারাজীবনের সবটুকু উপার্জন তিনি মানবের কল্যাণে বিলিয়ে দেন। তাঁর আদর্শে উজ্জীবিত হয়ে অনেকেই এ মহান কাজে যুক্ত হয়েছে। জীবনের শেষ মুহূর্ত পর্যন্ত তিনি মানবতার ধারক হিসেবে কাজ করে গেছেন। তাই বলা যায়, উদ্দীপকে মানব-কল্যাণের প্রকৃত আদর্শ ফুটে উঠেছে, যা 'মানব-কল্যাণ' প্রবন্ধের আলোচ্য বিষয়ের সঙ্গে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "মানব-কল্যাণে মানুষের মর্যাদাবোধ বৃদ্ধি আর মানবিক চেতনা বিকাশের জন্যই মাদার তেরেসা 'মানব-কল্যাণ' প্রবন্ধের মূল বক্তব্যের বাস্তব প্রতিফলন। 'মানব-কল্যাণ' প্রবন্ধে লেখক বলতে চেয়েছেন, মানব-কল্যাণ মানব- মর্যাদার সহায়ক। মানুষকে মানুষ হিসেবে এবং মানবিক বৃত্তির বিকাশের পথেই বেড়ে উঠতে হবে; আর তার যথাযথ ক্ষেত্র রচনাই মানব-কল্যাণের প্রাথমিক সোপান। সাধারণভাবে অনেকে দুস্থ মানুষদের করুণাবশত দানখয়রাত করাকে মানব-কল্যাণ মনে করে। কিন্তু লেখকের মতে, মানব-কল্যাণের লক্ষ্য সকল অবমাননাকর অবস্থা থেকে মর্যাদাপূর্ণ অবস্থায় মানুষের উত্তরণ ঘটানো। উদ্দীপকের মাদার তেরেসা তাঁর জীবনের বেশির ভাগ সময় মানব-কল্যাণে ব্যয় করেছেন। মানুষকে আরও কাছ থেকে সেবা দেওয়ার লক্ষ্যে তিনি সন্ন্যাসব্রত গ্রহণ করেন। তিনি আশৈশব স্বপ্ন দেখেন মানবসেবার। আর একসময় এ কাজের স্বীকৃতিস্বরূপ তিনি লাভ করেন নোবেল পুরস্কার। উদ্দীপকের মাদার তেরেসা মনুষ্যত্বকে বাদ দিয়ে মানুষের জৈব অস্তিত্বের প্রতি সহানুভূতিশীল হয়ে মানবসেবার ব্রত গ্রহণ করেননি। তাঁর আকাঙ্ক্ষা ছিল মানুষের সার্বিক মঙ্গল কামনা, যা 'মানব-কল্যাণ' প্রবন্ধের মূল বক্তব্যের অনুরূপ। লেখক মানুষের প্রতি সাময়িক করুণা নয়, মানুষের কল্যাণের লক্ষ্যে সকল অবমাননাকর অবস্থা থেকে মর্যাদাপূর্ণ অবস্থায় মানুষের উত্তরণ ঘটাতে চেয়েছেন। সুতরাং বলা যায়, স্বাবলম্বন, মর্যাদাপূর্ণ অবস্থায় উত্তরণ ইত্যাদি বিষয় উদ্দীপকটিতে অনুপস্থিত রয়েছে বলে বলা যায়, প্রবন্ধের সমগ্র ভাবনা উদ্দীপকটিতে ফুটে ওঠেনি।"
        }
      ]
    },
    {
      "number": "3",
      "uddipok": "৭ মার্চ, দিনটি মার্কিন যুক্তরাষ্ট্রের ইতিহাসে পরিচিতি লাভ করেছে এক রক্তস্নাত দিন হিসেবে। ১৯৬৫ সালের ৭ মার্চ ছিল রবিবার। বর্ণবাদের বিষবাষ্পে উত্তাল সারা মার্কিন যুক্তরাষ্ট্র। এরই মধ্যে কৃষ্ণাগ নেতা মার্টিন লুথার কিং-এর অহিংস আন্দোলনে উদ্‌বুদ্ধ জনতা শান্তিপূর্ণ মিছিল নিয়ে সেলমা থেকে এগিয়ে চলেছে প্রাদেশিক রাজধানী মন্টোগোমারির দিকে। এমনই সময় প্রতিপক্ষ শ্বেতাঙ্গ আর পুলিশ বর্বরোচিত হামলা চালায় ওই মিছিলের উপর। রক্তে রঞ্জিত হয় রাজপথ। আর ৭ মার্চ ১৯৬৫ দিনটি পরিচিতি পায় 'ব্ল‍্যাডি সানডে' বা রক্তস্নাত রবিবার হিসেবে। তিনি শ্বেতাজাদের বৈষম্যমূলক আচরণ আর কৃষ্ণাজাদের উপর নির্যাতন ও বঞ্চনার কথা বলতেন। তিনি বলতেন 'আমি স্বপ্ন দেখি, একদিন এই জাতি জাগ্রত হবে এবং মানুষের এই বিশ্বাসের মূল্যায়ন করবে, সকল মানুয জন্মসূত্রে সমান।'",
      "tag": "MGCC 24",
      "sub_questions": [
        {
          "label": "ক",
          "question": "বঙ্গবন্ধুর লেখা আত্মজীবনীতে কত সাল পর্যন্ত ঘটনাবলি স্থান পেয়েছে?",
          "explanation": "বঙ্গবন্ধুর আত্মজীবনীতে ১৯৫৫ সাল পর্যন্ত ঘটনাবলি স্থান পেয়েছে।"
        },
        {
          "label": "খ",
          "question": "'জীবনে আর দেখা নাও হতে পারে'- বঙ্গবন্ধুর এ কথা বলার কারণ ব্যাখ্যা করো ।",
          "explanation": "বঙ্গবন্ধু নিজের বেঁচে থাকা সম্পর্কে সন্দিহান হয়েই সহকর্মীদের এ কথা বলেছিলেন। বঙ্গবন্ধু ও তাঁর একজন সহযোদ্ধাকে ঢাকা থেকে ফরিদপুর জেনে স্থানান্তর করা হয়। ঢাকা থেকে জাহাজযোগে আসার সময় আরও অনেক সহকর্মীর সঙ্গে বঙ্গবন্ধুর দেখা হয়। নিজের বাঁচা-মরা নিয়ে তিনি সন্দিহান ছিলেন বলেই বিদায় নেওয়ার সময় সহকর্মীদের উদ্দেশে উক্তিটি করেছিলেন।"
        },
        {
          "label": "গ",
          "question": "উদ্দীপকের মার্টিন লুথার কিং-এর সাথে 'বায়ান্নর 'দিনগুলো' রচনার কোন দিকটি সাদৃশ্যপূর্ণ তা আলোচনা করো।",
          "explanation": "উদ্দীপকের মার্টিন লুথার কিং-এর সাথে 'বায়ান্নর দিনগুলো' রচনার অন্যায়-অত্যাচারের বিরুদ্ধে আপসহীন নির্ভীক মনোভাব এবং ইস্পাত কঠিন দৃঢ়তার বিষয়ের সাদৃশ্য লক্ষ করা যায়। 'বায়ান্নর দিনগুলো' রচনায় বঙ্গবন্ধুর রাজনৈতিক আদর্শের দিকটি স্পষ্ট হয়ে উঠেছে। তিনি আজীবন অন্যায় অনাচারের বিরুদ্ধে প্রতিবাদ করে গেছেন। আর এ কারণে অত্যাচারী শাসকশ্রেণি তাঁকে বিনা বিচারে বছরের পর বছর জেলে আটকে রেখেছে। বিনা বিচারে এভাবে রাজবন্দিদের আটকে রাখার প্রতিবাদে তিনি অনশন ধর্মঘট পালন করেছেন। আর এর মধ্য দিয়ে অন্যায়ের বিরুদ্ধে তাঁর নির্ভীক ও আপসহীন মানসিকতা প্রকাশ পেয়েছে। প্রেক্ষাপট বর্ণনা করে হয়েছে। তিনি একজন কৃষ্ণাঙ্গ নেতা ছিলেন। যিনি অহিংস আন্দোলনে উদ্‌বুদ্ধ ছিলেন। রাজপথেও নেমেছিলেন তিনি। শ্বেতাঙ্গদের বৈষম্যমূলক আচরণ আর কৃষ্ণাঙ্গদের উপর নির্যাতনের কথা বলতেন মার্টিন লুথার কিং। মার্টিন লুথার কিং-এর এমন রাজনৈতিক আদর্শ আলোচ্য রচনায় বঙ্গবন্ধুর রাজনৈতিক মতাদর্শকেই স্মরণ করিয়ে দেয়। সুতরাং একটি জাতির রাজনৈতিক অধিকার প্রতিষ্ঠায় উদ্দীপকের মার্টিন লুথার কিং-এর সাথে আলোচ্য রচনার বঙ্গবন্ধুর সাদৃশ্য রয়েছে।"
        },
        {
          "label": "ঘ",
          "question": "'প্রেক্ষাপট ভিন্ন হলেও চেতনাগত ঐক্যই মার্টিন লুথার কিং ও বঙ্গবন্ধু শেখ মুজিবুর রহমানকে একসূত্রে গেঁথেছে'- উদ্দীপক ও 'বায়ান্নর দিনগুলো' রচনার আলোকে মন্তব্যটি বিশ্লেষণ করো।",
          "explanation": "'প্রেক্ষাপট ভিন্ন হলেও চেতনাগত ঐক্যই মার্টিন লুথার কিং ও বঙ্গবন্ধুকে একসূত্রে গেঁথেছে।'- মন্তব্যটি যথার্থ। 'বায়ান্নর দিনগুলো' রচনার লেখক শেখ মুজিবুর রহমান ছিলেন বাঙালি জাতির অবিসংবাদিত নেতা। যৌবনের অধিকাংশ সময় তাঁকে কারা প্রকোষ্ঠে কাটাতে হলেও আজীবন তিনি ছিলেন আপসহীন ও নির্ভীক। তৎকালীন পাকিস্তানি শাসকগোষ্ঠীর অপশাসন ও বিনা বিচারে রাজবন্দিদের আটক রাখার প্রতিবাদে জেলের ভিতরে তিনি অনশন ধর্মঘট পালন করেন। অবশেষে মুমূর্ষু অবস্থায় কারা কর্তৃপক্ষ তাকে মুক্তি দিতে বাধ্য হয়। উদ্দীপকে বর্ণিত মার্টিন লুথার কিং ছিলেন বর্ণবাদবিরোধী একজন আদর্শ জননেতা। তিনি মার্কিন যুক্তরাষ্ট্রের ইতিহাসে চিরস্মরণীয় হয়ে আছেন তাঁর সাহসী প্রতিবাদের জন্য। তিনি রাজপথে নেমে রক্তে গা ভাসিয়েছিলেন পুলিশ শ্বেতাঙ্গদের বর্বরোচিত হামলায়। তিনি বিশ্বাস করতেন, সব মানুষ জন্মসূত্রে সমান। 'বায়ান্নর দিনগুলো' রচনার লেখক শেখ মুজিবুর রহমান ও উদ্দীপকে বর্ণিত মার্টিন লুথার কিং উভয়েই শোষণ-বঞ্চনা থেকে মানুষের মুক্তির জন্য আজীবন সংগ্রাম করেছেন। সে সংগ্রামে নেতৃত্ব দিতে গিয়ে মার্টিন লুথার শাসকগোষ্ঠীর রোষানলে পড়েন এবং তাঁকে অনেক অত্যাচার সহ্য করতে হয়। 'বায়ান্নর দিনগুলো' রচনায় বঙ্গবন্ধু শেখ মুজিবুর রহমানের জীবনেও একই ধরনের সংগ্রামী চেতনা লক্ষ করা যায়। দেশ ও দেশের মানুষের মুক্তির জন্য তিনি পাকিস্তানি শাসকগোষ্ঠীর বিরুদ্ধে সংগ্রাম করে জেলে যান এবং নানাভাবে নির্যাতিত হন। দুজনই গণমানুষের অধিকার চেতনায় উদ্বুদ্ধ হয়ে আপসহীন সংগ্রাম করেছেন। তাই বলা যায়, 'বায়ান্নর দিনগুলো' রচনার লেখক বঙ্গবন্ধু শেখ মুজিবুর রহমান ও উদ্দীপকে বর্ণিত মার্টিন লুথার কিং-এর জীবন একসূত্রে গাঁথা।"
        }
      ]
    },
    {
      "number": "4",
      "uddipok": "শহীদুল্লাহ কায়সার রচিত 'সারেং বৌ' উপন্যাসের নায়িকা নবিতুন। গ্রামের বধূ নবিতুন যার স্বামী কদম সারেং ও মেয়ে আককিকে নিয়ে তার সংসার। জীবিকার তাগিদে কদম সারেংকে বছরের পর বছর জাহাজে কাটিয়ে দিতে হয়। প্রতি তিন মাস অন্তর সারেং টাকা ও চিঠি পাঠায়। হঠাৎ এই টাকা ও চিঠি আসা বন্ধ হয়ে যায়। এরপর চারপাশের অশুভ ইঙ্গিত তাকে তখন তাড়া করে বেড়ায়। আছে দারিদ্র্য ও দুর্যোগ। আত্মবিশ্বাস, সাহস, বুদ্ধিমত্তা আর দৃঢ়তা দিয়ে সবকিছু জয় করে সে। স্বামীর প্রতি ভালোবাসা আর সুন্দর জীবনের স্বপ্ন তাকে বেঁচে থাকার অনুপ্রেরণা জোগায়।",
      "tag": "MGCC 24",
      "sub_questions": [
        {
          "label": "ক",
          "question": "'বজ্জাত হোক, খুনে হোক, জামাই তো।'- উক্তিটি কার?",
          "explanation": "'বজ্জাত হোক, খুনে হোক, জামাই তো।'- উক্তিটি মাসির।"
        },
        {
          "label": "খ",
          "question": "আহ্লাদিকে স্বামীর ঘর ছেড়ে চলে যেতে হয় কেন?",
          "explanation": "অত্যাচারের ভয়ে আহ্লাদি স্বামীর ঘর ছেড়ে বাপের বাড়ি চলে আসে। জগুর সাথে আহ্লাদির বিয়ের পর থেকেই আহ্লাদি ভয়াবহ নির্যাতনের শিকার হয়েছে। জগু তাকে খেতে না দিয়ে খুঁটির সাথে দিনভর বেঁধে রাখত, কলকেপুড়ে ছ্যাঁকা দিত। জগুর লাথির চোটে আহ্লাদির প্রায় মরমর অবস্থা হয়েছিল। জগুর এসব অত্যাচার সহ্য করতে না পেরে আহ্লাদি - বাপের বাড়ি চলে আসে।"
        },
        {
          "label": "গ",
          "question": "উদ্দীপকের নবিতুনের সঙ্গে 'মাসি-পিসি' গল্পের কোন দিকটির সাদৃশ্য লক্ষ করা যায় তার বর্ণনা দাও।",
          "explanation": "উদ্দীপকের নবিতুনের সঙ্গে 'মাসি-পিসি' গল্পের প্রতিকূল পরিবেশ ও পরিস্থিতিতে নারীর জীবনসংগ্রামে লড়াই করে টিকে থাকার দিকটির সাদৃশ্য লক্ষ করা যায়। আলোচ্য গল্পে মাসি ও পিসির জীবনসংগ্রামের দিকটি লক্ষণীয়। তারা সর্বদা অস্তিত্ব রক্ষার সংগ্রামে লিপ্ত। জীবনসংগ্রামে টিকে থাকার জন্য তাদের গ্রাম থেকে তরিতরকারি শহরে নিয়ে বিক্রি করে অর্থ উপার্জন করতে হয়। নানা প্রতিকূলতার মাঝেও তারা স্বামীর ঘর ছেড়ে আসা আহ্লাদির অভিভাবকের দায়িত্ব পালনে অবহেলা করে না। অত্যাচারী স্বামী এবং লালসা-উন্মত্ত জোতদার, দারোগা ও গুন্ডা-বদমাশদের আক্রমণ থেকে আহ্লাদিকে নিরাপদ রাখাকে তারা ব্রত হিসেবে গ্রহণ করে। উদ্দীপকে উপন্যাসের নায়িকা নবিতুন স্বামীর নিখোঁজের পর মেয়েকে নিয়ে বিপদে পড়ে। নবিতুন দারিদ্র্য ও অভাবের মাঝে ভেঙে না পড়ে আত্মবিশ্বাস, সাহস, বুদ্ধিমত্তা আর দৃঢ়তা দিয়ে সবকিছু জয় করে ফেলে। একইভাবে, 'মাসি-পিসি' গল্পের মাসি-পিসিও জীবনসংগ্রামে টিকে থাকতে প্রতিকূল পরিবেশের সাথে লড়াই করে। সুতরাং বলা যায় যে প্রতিকূল পরিবেশের সাথে লড়াই করার দিক থেকে উদ্দীপকের নবিতুনের সাথে 'মাসি-পিসি' গল্পের সাদৃশ্য রয়েছে।"
        },
        {
          "label": "ঘ",
          "question": "\"উদ্দীপকের নবিতুন চরিত্রটি 'মাসি-পিসি' গল্পের আহ্লাদির বিপরীত।\"- উক্তিটি বিশ্লেষণ করো।",
          "explanation": "সাহসী ব্যক্তিত্বের কারণে উদ্দীপকের নবিতন 'মাসি-পিসি' পত্রের আহ্লাদি থেকে সম্পূর্ণ বিপরীত। আহ্লাদি স্বামীর অত্যাচার সহ্য করতে না পেরে 'মাসি-পিসি'র কাছে চলে আসে। নিঃস্ব ও বিধবা এই দুই নারী নিজেদের অস্তিত্ব রক্ষার পাশাপাদি চারিদিকের বিরূপ পরিবেশ থেকে আহ্লাদিকেও আগলে রাখে। আহ্লাদি সবসময় ভয়ে কোণঠাসা হয়ে থাকে। কৈলাশের কথায় তাকে ফিরিয়ে নেওয়ার জন্য জগুর মামলা করার কথা শুনে সে ভয় পায়। বদলোকের খারাপ দৃষ্টির কারণে নিজেকে তার নোংরা, নর্দমার মতো মনে হয়। নিজেকে রক্ষা করার জন্য সে 'মাসি-পিসি'র উপর নির্ভরশীল হয়ে থাকে। উদ্দীপকে 'সারেংবৌ' উপন্যাসের নায়িকা যুবতী নবিতুনের কথা বলা হয়েছে। যার অধিকাংশ সময় কাটত জীবিকা অন্বেষণে। স্বামীর নিখোঁজ হওয়ার পর দারিদ্র্য ও অসহায়ত্বের সুযোগ নিয়ে সমাজের কতিপয় অশুভ ছায়া তার উপর পড়তে দেখা যায়। কিন্তু আত্মবিশ্বাস, বুদ্ধিমত্তা ও মনোবল দিয়ে সে সব ছাপিয়ে জীবনসংগ্রামে অনুপ্রাণিত ছিল। 'মাসি-পিসি' গল্পে আহ্লাদি সমাজের অসহায় নারী চরিত্রের প্রতীক। যে সবসময় ভীত সন্ত্রস্ত থাকে এবং অন্যায়ের বিরুদ্ধে প্রতিবাদ করার সাহস রাখে না। অপরদিকে, উদ্দীপকে নবিতুনের জীবনসংগ্রামের কথা বর্ণনা করা হয়েছে। জীবন ধারণের জন্য তাকে কাজ করতে হয়। তাকে পুরুষতান্ত্রিক সমাজের লোভী, লম্পট দুশ্চরিত্রদের মোকাবিলা করে টিকে থাকতে হয়। দারিদ্র্য ও দুর্যোগের ঝাপটা সামাল দিতে সে কারো উপর নির্ভরশীল ছিল না। অশুভ শক্তির বিরুদ্ধে জীবন বাজি রেখে সে সাহসিকতা ও আত্মনির্ভরশীলতার পরিচয় দেয় যা আহ্লাদির মধ্যে একান্তভাবেই অনুপস্থিত। আহ্লাদির মধ্যে স্বাবলম্বিতার মনোভাব প্রকাশ পায়নি। সে মাসি-পিসির উপর নির্ভরশীল হয়ে পড়ে অসহায় চরিত্রের প্রতীক হয়ে ওঠে। তাই বলা যায় প্রশ্নোক্ত মন্তব্যটি যথার্থ ও সঠিক।"
        }
      ]
    },
    {
      "number": "5",
      "uddipok": "কবি কাজী নজরুল ইসলাম দুরন্ত দুর্বার যৌবনের প্রশস্তি উচ্চারণ করে বলেছেন, 'তরুণ' অরুণের মতোই যে তারুণ্য তিমির-বিদারী, সে যে আলোর দেবতা। রঙের খেলা খেলিতে খেলিতে তাহার উদয়, রং ছড়াইতে ছড়াইতে আহার অন্ত'। কারণ, তাঁর কাছে যৌবন হলো অফুরন্ত প্রাণশক্তির আধার। তা মানুষের জীবনকে করে গতিশীল ও প্রত্যাশাময়। দুর্বার উদ্দীপনা, ক্লান্তিহীন উদ্যম, অপরিসীম ঔদার্য, অফুরন্ত প্রাণচঞ্চলতা ও অটল সাধনার প্রতীক। যৌবন মৃত্যুকে তুচ্ছ করে সংস্কারের বেড়াজাল ছিন্নভিন্ন করে সকল বাধা পেরিয়ে এগিয়ে যায় সমাজ-প্রগতি ও নতুন স্বপ্নময় মুক্তজীবনের পথে। আর বিপন্ন মানবতার পাশে সে দাঁড়ায় সেবাব্রতী ভূমিকা নিয়ে।",
      "tag": "MGCC 24",
      "sub_questions": [
        {
          "label": "ক",
          "question": "'আঠারো বছর বয়স' কবিতায় এ বয়স বাঁচে কীভাবে?",
          "explanation": "'আঠারো বছর বয়স' কবিতায় এ বয়স বাঁচে দুর্যোগে আর ঝড়ে।"
        },
        {
          "label": "খ",
          "question": "'পথ চলতে এ বয়স যায় না থেমে'- লাইনটি দিয়ে কী বোঝানো হয়েছে?",
          "explanation": "আঠারো বছর বয়সের তরুণরা অদম্য প্রাণশক্তির অধিকারী বলে কোনো বাধাই তাদের চলার গতিকে রুদ্ধ করতে পারে না। 'আঠারো বছর বয়স' কবিতায় কবি আঠারো বছর বয়সের বৈশিষ্ট্য তুলে ধরেছেন। কবির মতে, অদম্য এ বয়সের আছে সমস্ত দুর্যোগ আর দুর্বিপাক মোকাবিলা করার অফুরন্ত প্রাণশক্তি। এ বয়সের তরুণরা দেশ ও জাতির কল্যাণে অকাতরে জীবন দিতে জানে, কিন্তু পিছু হটতে জানে না।"
        },
        {
          "label": "গ",
          "question": "উদ্দীপকের তারুণ্যের বৈশিষ্ট্যের সাথে 'আঠারো বছর বয়স' কবিতার আঠারো বছর বয়সি তরুণদের কতটুকু সাদৃশ্য লক্ষ করার মতো তা আলোচনা করো।",
          "explanation": "উদ্দীপকে তারুণ্যের বিভিন্ন ইতিবাচক বৈশিষ্ট্য ফুটে উঠেছে, যা 'আঠারো বছর বয়স' কবিতায় প্রকাশিত বক্তব্যের সঙ্গে সাদৃশ্যপূর্ণ। 'আঠারো বছর বয়স' কবিতায় কবি আঠারো বছর বয়সি তরুণদের বিষয়ে আলোকপাত করেছেন। এ কবিতায় তিনি তরুণদের বিভিন্ন ইতিবাচক বৈশিষ্ট্য তুলে ধরেছেন। পাশাপাশি নানান অভিঘাতের দরুন তারা পথভ্রষ্ট হতে পারে বলেও সতর্ক করেছেন। উদ্দীপকে তারুণ্যের সম্ভাবনা ও শক্তি সম্পর্কে আলোচনা করা হয়েছে। এখানে তরুণদের বিভিন্ন উপমায় উদ্ভাসিত করা হয়েছে। কবির মতে, যাদের শক্তি অপরিমেয়, গতি ঝড়ের মতো, তেজ দীপ্ত সূর্যের মতো- তরুণ নামের জয়মুকুট কেবল তাদেরই। 'আঠারো বছর বয়স' কবিতাতেও কবি তারুণ্যের এসব বৈশিষ্ট্যের কথা উপস্থাপন করেছেন। এছাড়া কবিতাটিতে কবি তারুণ্যের ইতিবাচক বৈশিষ্ট্য লক্ষ করে জয়গান গাওয়ার কথা বলেছেন। আঠারো বছর বয়সি তরুণদের নিয়ে কবির এই অনুভব উদ্দীপকের বক্তব্যের সমান্তরাল। সেদিক বিবেচনায়, উদ্দীপকে আলোচ্য করিতায় প্রকাশিত তারুণ্যের বৈশিষ্ট্যগুলো ফুটে উঠেছে।"
        },
        {
          "label": "ঘ",
          "question": "'সকল বাধা পেরিয়ে এগিয়ে যায় সমাজ-প্রগতি ও নতুন স্বপ্নময় মুক্তজীবনের পথে' উদ্দীপকের এই উক্তির আলোকে 'আঠারো বছর বয়স' কবিতার মূলভাব বিশ্লেষণ করো।",
          "explanation": "সকল বাধা পেরিয়ে এগিয়ে যায় সমাজ প্রগতি ও নতুন স্বপ্নময় মুক্তজীবনের পথে, উদ্দীপকের এই উক্তির আলোকে 'আঠারো বছর বয়স' কবিতার তারুণ্যশক্তির সকল বাধাবিপত্তি পেরিয়ে দুর্বার গতিতে প্রগতির পথে এগিয়ে যাওয়ার বিষয়টিকে ইঙ্গিত করেছে। 'আঠারো বছর বয়স' কবিতায় কবি তরুণদের অমিত সম্ভাবনার দিকটি তুলে ধরেছেন। কবি মনে করেন, কৈশোর থেকে যৌবনে পদার্পণ করার এ বয়স অদম্য দুঃসাহসে সকল বাধা-বিপত্তিকে পেরিয়ে যাওয়ার এবং অন্যায়ের বিরুদ্ধে রুখে দাঁড়ানোর জন্য সদা প্রস্তুত। তারুণ্যের এই শক্তি ও সম্ভাবনার কারণেই এর জয়গান গেয়েছেন কবি। উদ্দীপকটি তারুণ্যের প্রশস্তি উপজীব্য করে রচিত হয়েছে। এখানে লেখক মনে করেন, তরুণদের রয়েছে অপার সম্ভাবনা। তরুণদের শক্তি, গতি, তেজসহ নানা বৈশিষ্ট্য লক্ষ করে তিনি একে তারুণ্যের অন্যতম দিক বলে অভিহিত করেছেন। এসব বৈশিষ্ট্য তাদের করে তুলেছে অনন্য। 'আঠারো বছর বয়স' কবিতায় তারুণ্যকে বহু ইতিবাচক বৈশিষ্ট্যে চিহ্নিত করা হয়েছে। জড়, নিশ্চল ও প্রথাবদ্ধ জীবনকে পেছনে ফেলে নতুন জীবন রচনার স্বপ্ন দেখে এ বয়সি তরুণেরা। কল্যাণ, সেবাব্রত, উদ্দীপনা ও সাহসিকতা এ বয়সের স্বতন্ত্র বৈশিষ্ট্য। এসব বৈশিষ্ট্য প্রত্যক্ষ করেই আলোচ্য কবিতায় জাতীয় জীবনের চালিকাশক্তি হিসেবে তারুণ্যকে প্রত্যাশা করেছেন কবি। একইভাবে উদ্দীপকের 'সকল বাধা পেরিয়ে এগিয়ে যায় সমাজ-প্রগতি ও নতুন স্বপ্নময় মুক্তজীবনের পথে 'উক্তিটি দ্বারা কবি দুর্বার যৌবনের অদম্য শক্তি ও দুর্বার গতিতে নতুন পথে এগিয়ে চলার বিষয়টিকে উপস্থাপন করেছেন। 'আঠারো বছর বয়স' এবং উদ্দীপক উভয় স্থানেই অদম্য প্রাণশক্তির জয়গান করা হয়েছে। সুতরাং বলা যায় যে, তারুণ্যশক্তির জয়গান এবং তাঁদের দুর্বার গতিতে এগিয়ে যাওয়ার প্রসঙ্গে আলোচ্য কবিতা এবং উদ্দীপক একই দৃষ্টিভঙ্গির অন্তর্গত।"
        }
      ]
    },
    {
      "number": "6",
      "uddipok": "তিনজন আমরা পাশাপাশি হাঁটছিলাম। রাহাত স্লোগান দিচ্ছিল। আর তপুর হাতে ছিল একটি মস্ত প্ল্যাকার্ড। তার ওপরে লাল কালিতে লেখা ছিল 'রাষ্ট্রভাষা বাংলা চাই'। মিছিলটা হাইকোর্টের মোড়ে পৌছাতেই অকস্মাৎ কিছু বুঝবার আগেই চেয়ে দেখি, প্ল্যাকার্ডসহ মাটিতে লুটিয়ে পড়েছে তপু। কপালের ঠিক মাঝখানটায় গোল একটা গর্ত। আর সে গর্ত দিয়ে নির্ঝরের মতো রক্ত ঝরছে তার। (একুশের গল্প- জহির রায়হান)",
      "tag": "MGCC 24",
      "sub_questions": [
        {
          "label": "ক",
          "question": "",
          "explanation": "'ফেব্রুয়ারি ১৯৬৯' কবিতায় সালামের হাত থেকে নক্ষত্রের মতো অবিনাশী বর্ণমালা ঝরে।"
        },
        {
          "label": "খ",
          "question": "",
          "explanation": "প্রশ্নোক্ত চরণটির মাধ্যমে কবি বিরুদ্ধ চেতনার আস্ফালনকে বুঝিয়েছেন। ১৯৫২ সালের ভাষা আন্দোলনের মধ্য দিয়েই মূলত বাঙালি একটি স্বতন্ত্র জাতিসত্তা হিসেবে নিজেদের অধিকার সম্পর্কে সচেতন হয়ে ওঠে। একটি আত্মমর্যাদাশীল জাতি হিসেবে বাঙালির প্রতিষ্ঠালাভের পিছনে ভাষা আন্দোলন এবং ভাষাশহিদদের অবদান তাই অনস্বীকার্য। এ কারণে আলোচ্য কবিতাটিতে শহিদদের আত্মত্যাগের প্রতীক হিসেবে কৃষ্ণচূড়া ফুলকে বাঙালি জাতীয়তাবাদী চেতনার সাথে তুলনা করা হয়েছে। আর এ চেতনার বিরুদ্ধ শক্তিকেই কবি বিপরীত রং হিসেবে আখ্যায়িত করেছেন। প্রশ্নোক্ত পঙক্তিটিতে এ বিষয়টিই ফুটে উঠেছে।"
        },
        {
          "label": "গ",
          "question": "",
          "explanation": "এতপুর কপালের রক্তের মধ্য দিয়ে 'ফেব্রুয়ারি ১৯৬৯' কবিতার বাংলা ভাষার জন্য ভাষা শহিদদের জীবন উৎসর্গ করার দিকটি ফুটে উঠেছে। মাতৃভাষার প্রতি ভালোবাসা মানুষের একটি সহজাত প্রবৃত্তি। তৎকালীন পাকিস্তানি সরকার মাতৃভাষার অধিকার কেড়ে নিতে চাইলে বাঙালি বুকের রক্ত দিয়ে তা রক্ষা করে। ১৯৫২ সালের রক্তক্ষয়ী ভাষা আন্দোলনের পথ ধরে আসে ১৯৬৯ সালের গণ অভ্যুত্থান। কবিতাটিতে এ আন্দোলনের প্রেরণা হিসেবে কবি ১৯৫২ সালের ভাষা শহিদদের আত্মত্যাগকে মূর্ত করে তুলেছেন। উদ্দীপকের তপু ১৯৫২ সালে রাষ্ট্রভাষা বাংলার দাবিতে মিছিলে অংশগ্রহণ করে। সে মিছিলে পুলিশ নির্বিচারে গুলিবর্ষণ করলে তপু গুলির আঘাতে মাটিতে লুটিয়ে পড়ে। তার কপালের ঠিক মাঝখানে গুলিটি লেগেছিল। ফলে কপালে গর্ত হয়ে নির্ঝরের মতো রক্ত ঝরেছে। উদ্দীপকে ফুটে ওঠা ভাষা শহিদের আত্মত্যাগের এই দিকটিকে কবি 'ফেব্রুয়ারি ১৯৬৯' কবিতায়ও ফুটিয়ে তুলেছেন। উদ্দীপকের তপুর কপালের রক্তের মাধ্যমে আলোচ্য কবিতায় উল্লিখিত ভাষা শহিদদের জীবন উৎসর্গের বিষয়টি ফুটে উঠেছে।"
        },
        {
          "label": "ঘ",
          "question": "\"উদ্দীপক এবং 'ফেব্রুয়ারি ১৯৬৯' কবিতা মানুষের স্বতঃস্ফূর্ত সংগ্রাম চেতনার এক অসাধারণ এক শিল্পভাষ্য'।\"- মন্তব্যটি তুমি স্বীকার কর কি? তোমার মতামতসহ বিশ্লেষণ করো।",
          "explanation": "উদ্দীপক ও 'ফেব্রুয়ারি ১৯৬৯' কবিতা উভয় ক্ষেত্রে ভাষা আন্দোলনের প্রেক্ষাপট আছে বিধায় আলোচ্য উক্তিটি যথার্থ। ১৯৬৯ সালে পাকিস্তানি শাসকগোষ্ঠীর বিরুদ্ধে তৎকালীন পূর্ববঙ্গে যে গণ আন্দোলনের সূচনা হয়েছিল, 'ফেব্রুয়ারি ১৯৬৯' কবিতাটি সেই প্রেক্ষাপটকেই তুলে ধরেছে। সেইসঙ্গে আলোচ্য কবিতাটির কবি ১৯৫২ সালের ভাষা আন্দোলনে শহিদদের আত্মদানের মাহাত্ম্যকে উপস্থাপন করেছেন। কবিতাটিতে শৈল্পিকভাবে তিনি ভাষা আন্দোলনের চেতনাকে উনসত্তরের গণজাগরণের প্রেরণা হিসেবে দেখাতে চেয়েছেন। উদ্দীপকের তপু চরিত্রটি ১৯৫২ সালের সাহসী ভাষাসৈনিক। রাষ্ট্রভাষা বাংলার দাবিতে মিছিলে যোগ দিয়ে পুলিশের গুলিতে শহিদ হয় সে। ভাষার জন্য তার এই আত্মত্যাগকে উদ্দীপকের লেখক তুলে ধরেছেন মমত্বের সঙ্গে। এভাবে তপুর মধ্য দিয়ে লেখক মূলত ভাষা শহিদদের অবদানকে তুলে ধরতে চেয়েছেন। প্রকৃতপক্ষে ভাষা আন্দোলনের মধ্য দিয়েই স্বতন্ত্র জাতিসত্তা হিসেবে বাঙালি আত্মপরিচয় লাভ করে। উদ্দীপকের লেখায় তা শিল্পরূপ পেয়েছে। পাকিস্তান সরকার কর্তৃক জাতিগত শোষণ ও নিপীড়নের বিরুদ্ধে এ দেশের সাধারণ মানুষ ক্ষুব্ধ হয়ে ওঠে ১৯৬৯ সালে। শহর ও গ্রামের সকল শ্রেণি- পেশার মানুষ এ আন্দোলনে অংশগ্রহণ করে। কবি বিচিত্র শ্রেণি-পেশার মানুষের স্বতঃস্ফূর্ত সংগ্রামী চেতনার অসাধারণ এক শিল্পভাষ্য রচনা করেছেন 'ফেব্রুয়ারি ১৯৬৯' কবিতায়। কবিতাটিতে দেশমাতৃকার প্রতি জনতার বিপুল ভালোবাসা প্রকাশিত হয়েছে। এখানে ভাষা আন্দোলনের দিকটি এসেছে গণ আন্দোলনের প্রেরণা হিসেবে। উদ্দীপকেও কেবল ভাষা আন্দোলনের দিকটিই আলোচিত হয়েছে। উদ্দীপকে ভাষার দাবিতে মিছিলে অংশগ্রহণ করে তপু গুলির আঘাতে মাটিতে লুটিয়ে পড়ে। এখানে ভাষা শহিদদের জীবন উৎসর্গের কথা শিল্পরূপ পেয়েছে। সংগত কারণেই প্রশ্নোক্ত উক্তিটি যৌক্তিক বলে প্রতীয়মান হয়।"
        }
      ]
    },
    {
      "number": "7",
      "uddipok": "ভারতের ব্রিটিশবিরোধী স্বাধীনতা আন্দোলনের অন্যতম নারী মুক্তিযোদ্ধা এবং প্রথম শহিদ বিপ্লবী নারী প্রীতিলতা ওয়াদ্দেদার। ১৯৩০ সালে সমগ্র বাংলা ব্রিটিশদের বিরুদ্ধে বিপ্লবী হয়ে ওঠে। প্রীতিলতাও বিপ্লবে উদ্‌বুদ্ধ হন। প্রথম নারী সদস্য হিসেবে যোগ দেন সূর্য সেনের নেতৃত্বাধীন বিপ্লবী দলের সঙ্গে। এরপর টেলিফোন ও টেলিগ্রাফ অফিস ধ্বংস এবং রিজার্ভ পুলিশ লাইনস দখল অভিযানে যুক্ত ছিলেন। তিনি অংশগ্রহণ করেন জালালাবাদ যুদ্ধেও। ১৯৩২ সালে চট্টগ্রামের পাহাড়তলীতে ইউরোপিয়ান ক্লাব আক্রমণে প্রীতিলতার ছিল গুরুত্বপূর্ণ ভূমিকা। 'কুকুর ও ভারতীয়দের প্রবেশ 'নিধিণ্য' এরূপ অবমাননামূলক কথার জন্য ক্লাবটি নিয়ে ক্ষুদ্ধ ছিল ভারতীয়রা। প্রীতিলতার নেতৃত্বে বিপ্লবীরা ইউরোপিয়ান ক্লাব আক্রমণ করে। ওই সময়ে তিনি গুলিবিদ্ধ হলে তাৎক্ষণিকভাবে পটাশিয়ায় সায়ানাইড খেয়ে আত্মাহুতি দেন। তাঁর আত্মদান বিপ্লবীদের সশস্ত্র সংগ্রামে আরও উজ্জীবিত করে তোলে।",
      "tag": "MGCC 24",
      "sub_questions": [
        {
          "label": "ক",
          "question": "",
          "explanation": "'পিনাক-পাণি' বলতে শিব বা মহাদেবকে বোঝানো হয়েছে।"
        },
        {
          "label": "খ",
          "question": "",
          "explanation": "বাঙালি জাতিকে বিদ্রোহের অগ্নিমন্ত্রে উজ্জীবিত করতে কবি গ্রিক পুরাণে উল্লিখিত মহান শিল্পী অর্ফিয়াসের বাঁশির সাথে নিজের তুলনা করেছেন। অর্ফিয়াস গ্রিক পুরাণের একজন মহান কবি ও শিল্পী। তিনি যন্ত্রসংগীতে সকলকে মুগ্ধ করে রাখতেন। শুধু তা-ই নয়, সুরের ইন্দ্রজাল সৃষ্টি করে তিনি ইউরিডিসের মন জয় করেছিলেন। কবির প্রত্যাশা, অর্ফিয়াসের বাঁশির সুরের মতো তাঁর বিদ্রোহের সুরও মানুষের মাঝে ছড়িয়ে যাবে। সে সুরে বিদ্রোহের অগ্নিমন্ত্রে দীক্ষিত হবে দেশবাসী। এমন ভাবনা থেকে কবি নিজেকে 'অর্ফিয়াসের বাঁশরী' বলে অভিহিত করেছেন।"
        },
        {
          "label": "গ",
          "question": "",
          "explanation": "উদ্দীপকের ব্রিটিশবিরোধী আন্দোলনের দিকটি 'বিদ্রোহী' কবিতার সাথে সাদৃশ্যপূর্ণ। 'বিদ্রোহী' কবিতায় জ্বালাময়ী বর্ণনার মধ্য দিয়ে কবি তাঁর বিদ্রোহের স্বরূপ উন্মোচনে প্রয়াসী হয়েছেন। পরাধীন ভারতবর্ষে ব্রিটিশ বেনিয়া শোষকগোষ্ঠী এবং তাদের এদেশীয় দোসরদের শোষণ-নির্যাতনে সামাজিক বৈষম্য প্রকট আকার ধারণ করে। তাদের অবিচারে নাভিশ্বাস ওঠে জনজীবনে। সংগত এই অচলায়তনের নিরাশা অবতীর্ণ হন কবি। দ্ব্যর্থহীন কণ্ঠে ঘোষণা করেন জয়ী না হওয়া পর্যন্ত তাঁর সংগ্রাম চলবেই। উদ্দীপকে ভারতের ব্রিটিশবিরোধী স্বাধীনতা আন্দোলনের প্রেক্ষাপট তুঙ্গে ধরা হয়েছে। এই আন্দোলনে প্রীতিলতা ওয়াদ্দেদারের অবদান ছিল চিরস্মরণীয়। তিনি প্রথম মহিলা সদস্য হিসেবে মাস্টার দা সূর্য সেনের নেতৃত্বে ব্রিটিশবিরোধী বিভিন্ন কর্মকাণ্ডে সক্রিয় ভূমিকা পালন করেন। এবং জীবনদান করেন। 'বিদ্রোহী' কবিতাতেও কবি ব্রিটিশদের বিরুদ্ধে বিদ্রোহী চেতনা প্রকাশ করেছেন। তাই বলা যায়, উদ্দীপকের ব্রিটিশ বিরোধী চেতনার বিষয়টি 'বিদ্রোহী' কবিতার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকটিতে 'বিদ্রোহী' কবিতার মূলভাবের পূর্ণ প্রতিফলন ঘটেছে বলে আমি মনে করি। 'বিদ্রোহী' কবিতায় কবি তাঁর বিদ্রোহী সত্তার স্বরূপ প্রকাশ করেছেন উপনিবেশিক ভারতবর্ষে কবির জন্ম। সংগত কারণেই ব্রিটিশ সাম্রাজ্যবাদী শক্তির করালগ্রাসে ভারতবাসীর চরম দুরবস্থা তিনি প্রত্যক্ষ করেছিলেন। চারদিকে অন্যায়-অত্যাচার, যেন এক অদৃশ্য শৃঙ্খলে আবদ্ধ হয়ে গোটা জাতি গুমরে মরছে। এমন প্রেক্ষাপটে বিরাজমান বৈষম্য ও অচলায়তনকে ঘোচাতেই বিদ্রোহী হয়ে ওঠেন কবি। উদ্দীপকে ব্রিটিশবিরোধী আন্দোলনের প্রথম শহিদ নারী বিপ্লবী প্রীতিলতা ওয়াদ্দেদারের সংগ্রামী জীবন ও আত্মদানের ইতিহাস তুলে ধরা হয়েছে। তিনি নিজের জীবনকে তুচ্ছ করে ব্রিটিশবিরোধী আন্দোলনে যোগদান করেন এবং সক্রিয় ভূমিকা পালন করেন। একপর্যায়ে গুলিবিদ্ধ অবস্থায় ধরা পড়লে পটাশিয়াম সায়ানাইড খেয়ে আত্মহত্যা করেন। প্রীতিলতা ওয়াদ্দেদার ব্রিটিশ বিদ্রোহী আন্দোলনে এক উজ্জীবিত প্রাণশক্তির নাম। তাঁর জীবন ও আদর্শ এই আন্দোলনকে গতিশীল করেছে। অন্যদিকে 'বিদ্রোহী' কবিতাতে কবি এই একই ব্রিটিশবিরোধী আন্দোলনের পক্ষে বিদ্রোহের ঘোষণা দিয়েছে। দেশের প্রতিটি মানুষের মধ্যেই তিনি প্রীতিলতা ওয়াদ্দেদারের বিদ্রোহী সক্রিয় সত্তাকে আকাঙ্ক্ষা করেছেন। তাঁর বিশ্বাস, দ্রোহই একদিন পরাধীন জাতিকে পৌঁছে দেবে মুক্তির সীমানায়। কবি দ্রোহের সঙ্গে সঙ্গে মানবপ্রেমকেও চেতনায় ধারণ করেছিলেন। আর এই প্রেম ও দ্রোহের মৌলিক প্রেরণা ছিল সর্বাঙ্গীণ মুক্তি। যা প্রীতিলতা ওয়াদ্দেদারের জীবনাদর্শের মূল লক্ষ্য ছিল। তাই বলা যায়, উদ্দীপকটিতে 'বিদ্রোহী' কবিতার মূলভাবের প্রতিফলন ঘটেছে।"
        }
      ]
    },
    {
      "number": "8",
      "uddipok": "'হাজার বছর ধরে' উপন্যাসের টুনি বুড়ো মকবুলের তৃতীয় পক্ষ। গায়ের রং কলো। দোহারা গড়ন। আয়তচোখের এই মেয়েটির বয়স তেরো-চৌদ্দর মাঝামাঝি। কিশোরীর চণ্যলতা এখনো তার মধ্যে বিরাজমান। তাই ঘর সংসার কাকে বলে সে বুঝে ওঠেনি। সমবয়সি কারোর সঙ্গে দেখা হলে সে গল্পে মেতে ওঠে। কখনো হাসতে হাসতে মেঝেতে গড়াগড়ি খায়। কখনো অর্থকার রাতে পরের পুকুরে মাছ ধরার জন্য জাল ফেলে। কখনো শীতের হাড়কাঁপুনি রাতে টুনি অন্যের খেজুর গাছে শিরনি বাঁধার জন্য হাঁড়ি নিয়ে গাছে ওঠে।",
      "tag": "MGCC 24",
      "sub_questions": [
        {
          "label": "ক",
          "question": "",
          "explanation": "শ্রাবণের শেষাশেষি নিরাক পড়ে।"
        },
        {
          "label": "খ",
          "question": "",
          "explanation": "আলোচ্য উক্তিটি দ্বারা প্রচণ্ড অভাবের মধ্যে থেকেও সাধারণ মানুষের তা থেকে উত্তরণের চেষ্টার চেয়ে তথাকথিত ধর্মচর্চার প্রতি অধিক আগ্রহের দিকটিকে বোঝানো হয়েছে। 'লালসালু' উপন্যাসে অভাবপীড়িত এক জনবহুল অঞ্চলের কথা বলা হয়েছে। কিন্তু সেখানকার মানুষ অনাহার থেকে বাঁচতে ফসল উৎপাদনে যত্নশীল না হয়ে ধর্মচর্চায় বেশি ব্যস্ত থাকে। অর্থাৎ ফসল উৎপাদন করে অভাব দূর করার জন্য যতটুকু যত্নশীল হওয়া প্রয়োজন তা তারা করে না। পক্ষান্তরে তারা যে ধর্ম নিয়ে বাড়াবাড়ি করে সেটাও বাহ্যিক, এটা তাদের অন্তরের বিষয় হয়ে উঠতে পারেনি। আর এ কারণেই তাদের মন ধর্মীয় নানা কুসংস্কারে আচ্ছন্ন। এমনকি কেউ কেউ ধর্মকে ব্যক্তিস্বার্থে ব্যবহার করতেও পিছপা হয় না। আর তাই লেখক আলোচ্য উক্তিটি করেছেন।"
        },
        {
          "label": "গ",
          "question": "",
          "explanation": "উদ্দীপকের টুনি ও 'লালসালু' উপন্যাসের জমিলা চরিত্রের মাধ্যমে - সমাজের বাল্যবিবাহ ও বহুবিবাহের প্রভাবের দিকটি ফুটিয়ে তোলা হয়েছে। 'লালসালু' উপন্যাসে শূন্য হাতে মহব্বতনগরে প্রবেশ করে মজিদ ধনসম্পদ, বাড়ি, প্রভাব-প্রতিপত্তি অর্জন করলেও সন্তান কামনায় দ্বিতীয় স্ত্রী হিসেবে জমিলাকে গ্রহণ করে। কিন্তু জমিলার বয়স অত্যন্ত কম - হওয়ায় তার স্বভাবসুলভ চঞ্চলতা, সংসারের প্রতি উদাসীনতাসহ অনেক এ সমস্যার সৃষ্টি করে। এতে মজিদ বিব্রত ও অসহায় বোধ করে। উদ্দীপকের টুনি মকবুল বুড়োর তৃতীয় স্ত্রী। তেরো-চৌদ্দ বছর বয়স হওয়ায় কিশোরীর চঞ্চলতা তার মাঝে বিরাজমান। সংসারের কাজকর্মের সাথে সে খুব একটা খাপ খাইয়ে নিতে পারে না। গল্পে মেতে ওঠা, রাতের অন্ধকারে মাছ ধরতে যাওয়া ইত্যাদি তার কিশোরীসুলভ আচরণের বহিঃপ্রকাশ। প্রায় একই রকম অবস্থা দেখা যায় 'লালসালু' উপন্যাসের জমিলা চরিত্রেও। বাল্যবয়সে বিয়ে হওয়ায় সে-ও টুনির - মতোই কৈশোরের নানা বৈশিষ্ট্য চেপে রাখতে পারে না। ফলে সে নিজেও সমস্যার সম্মুখীন হয় এবং অন্যরাও তাকে নিয়ে সমস্যায় পড়ে যায়। অতএব বলা যায় যে, উদ্দীপকের টুনি এবং 'লালসালু' উপন্যাসের জমিলা উভয়ই বহুবিবাহ ও বাল্যবিবাহের স্বীকার।"
        },
        {
          "label": "ঘ",
          "question": "",
          "explanation": "কিশোরী বয়স অতিক্রান্ত হওয়ার আগেই স্বামীর ঘরে গিয়ে নানাবিধ সমস্যার সম্মুখীন হওয়ায় বলা যায় যে জমিলা আর টুনি যেন একই বৃন্তে দুটি ফুল। আলোচ্য 'লালসালু' উপন্যাসে দেখা যায়, মজিদ সবকিছুতে সফল হলেও সন্তান না থাকায় সবকিছুই তার বিফল মনে হয়। তাই সে কিশোরী জমিলাকে দ্বিতীয় স্ত্রী হিসেবে গ্রহণ করে। কিন্তু জমিলা কিশোরীসুলভ চপলতার কারণে মজিদের বাড়ির পরিবেশের সাথে ঠিকমতো খাপ খাইয়ে নিতে পারে না। মাজারের খাদেমের স্ত্রী হয়েও সে ঠিকমতো নামাজ পড়ে না। মাথায় ঘোমটা দেয় না, কোনো ভাবগাম্ভীর্যতা নেই তার মাঝে। এমন অনেক কাজ সে করে যা তার স্বামী ও সতিনের জন্য বিব্রতকর পরিস্থিতি সৃষ্টি করে। উদ্দীপকের টুনি বুড়ো মকবুলের তৃতীয় স্ত্রী হিসেবে স্বামীগৃহে আসে। বয়স কম হওয়ায় কিশোরীর চঞ্চলতা তার মাঝে বিরাজমান। সংসার ধর্ম সে বোঝে না। সমবয়সিদের সাথে গল্প ও হাসিতে মেতে ওঠে। রাতের অন্ধকারে মাছ ধরতে চলে যায়। আলোচ্য উপন্যাসের জমিলা একটি গুরুত্বপূর্ণ চরিত্র। মোদাচ্ছের পীরের মাজারের ভন্ড খাদেম মজিদের দ্বিতীয় স্ত্রী হিসেবে এসে জমিলা মজিদের অত্যাচার ও-ভণ্ডামির শিকার হয়। কিশোর জমিলার চরিত্রে দেখা যায় কিশোরীসুলভ আচরণ। সংসারের বেড়াজালে মজিদ তার প্রাণচঞ্চলতা আটকে রাখতে পারে না। প্রায় একই চিত্র দেখা যায় উদ্দীপকের টুনি চরিত্রের মধ্যে। কিশোরী টুনি বুড়ো মকবুলের তৃতীয় স্ত্রী হিসেবে সংসারে আসলেও তার মাঝে সংসারের দায়িত্বশীল আচরণ লক্ষ করা যায় না। উদ্দীপকের টুনি এবং 'লালসালু' উপন্যাসের জমিলা উভয়েই কিশোরী বয়সে বাল্যবিবাহের শিকার হয়ে সংসারের নির্মমতার শিকার হয়েছে। সুতরাং বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "9",
      "uddipok": "আব্দুল্লাহ যখন শাহ্ পাড়ার গোলদার বাড়ি আসিয়া পৌছিল, তখন বেলা প্রায় দ্বিপ্রহর। সংবাদ পাইয়া গৃহস্বামী গোলদার ব্যস্তসমস্ত হইয়া ছুটিয়ে আসিল এবং তাহার দীর্ঘ শুভ্র শাশ্ররাজি ভূলুণ্ঠিত করিয়া আব্দুল্লাহকে কদমবুসি করিতে উদ্যত হইল। এ ধরনের অভিনন্দনের জন্য আব্দুল্লাহ একেবারেই প্রস্তুত ছিল না। পথে হঠাৎ সাপ। দেখিলে মানুষ যেমন এক লক্ষে হটিয়া দাঁড়ায়, সেও তেমনি ঘটিয়া দিয়া বলিয়া উঠল, 'আহা, করেন কি, করেন কি, গোলদার সাহেব।' কাসেম গোলদার বড়োই সরলপ্রাণ, ধর্মপরায়ণ, পীরভক্ত লোক। আব্দুল্লাহর পিতা তাহার পীর ছিলেন; এক্ষণে তাঁহার মৃত্যুতে - আব্দুল্লাহ তাঁহার স্থলাভিষিস্ত বলিয়া মনে করিয়া লইয়া সে আব্দুল্লাহকে কদমনুসি করিবার জন্য, নত = মস্তকে হাত বাড়াইয়াছিল। কিন্তু আব্দুল্লাহ পা টানিয়া লওয়ায় সে উহা স্পর্শ করিতে পাইল না; তাহার মনে হইল বেহেশতের দুয়ারের চাবি তাহার হাতের কাছ দিয়া সরিয়া গেল।",
      "tag": "MGCC 24",
      "sub_questions": [
        {
          "label": "ক",
          "question": "",
          "explanation": "তাহের আর কাদের মজিদকে প্রথম দেখেছিল মতিগঞ্জের সড়কের উপরে।"
        },
        {
          "label": "খ",
          "question": "",
          "explanation": "প্রশ্নোক্ত উক্তিটিতে 'লালসালু' উপন্যাসের রহিমার মাতৃহৃদয় বিচলিত হয়ে ওঠার দিকটি প্রতিফলিত হয়েছে। মজিদের প্রথম স্ত্রী রহিমা তাকে ভক্তি ও শ্রদ্ধা করে। কিন্তু মজিদ তার অল্পবয়সি দ্বিতীয় স্ত্রী জমিলার ওপর নিজের প্রভাব বিস্তারের জন্য নানা কৌশল অবলম্বন করে। এজন্য সে দুর্যোগপূর্ণ অন্ধকার রাতে জমিলাকে মাজারে বেঁধে রেখে আসে। মজিদ যখন জমিলাকে ঝড়বৃষ্টির রাতে একা মাজারে বেঁধে রেখে আসে, তখন রহিমা জমিলার কথা ভেবে বিচলিত হয়ে ওঠে। জমিলার জন্য রহিমার মানসিক পরিবর্তন লক্ষ করে মজিদ তার মনোযোগ অন্যদিকে সরাতে চায়। তাই সে শিলাবৃষ্টির প্রসঙ্গ তুলে ধানের ক্ষতি হওয়ার কথা বলে। এ পরিস্থিতিতে স্বামীভক্ত রহিমা প্রতিবাদী ভাষায় মজিদকে প্রশ্নোক্ত উক্তিটি করে। রহিমার এই উক্তির দ্বারা তার মাতৃহৃদয়ে কমবয়সি জমিলার জন্য শঙ্কা ও সন্তানবাৎসল্যসুলভ মনোভাব প্রকাশ পেয়েছে।"
        },
        {
          "label": "গ",
          "question": "",
          "explanation": "পীরের প্রতি অন্ধবিশ্বাস স্থাপন এবং খাদেমের থেকে সম্মানপ্রাপ্তির দিক থেকে উদ্দীপকের আবদুল্লাহ ও 'লালসালু' উপন্যাসের মজিদ চরিত্রের মধ্যে সাদৃশ্য রয়েছে। 'লালসালু' উপন্যাসে বর্ণিত মহব্বতনগর গ্রামের অধিবাসীরা অশিক্ষিত, কুসংস্কারাচ্ছন্ন, ধর্মভীর ও সরলপ্রাণ। তাদের এই অজ্ঞানতা ও অন্ধ বিশ্বাসকে কাজে লাগিয়ে গাঁয়ে সহজেই প্রভাব বিস্তার করেছিল পীর প্রথা। উপন্যাসে বর্ণিত মহব্বতনগরের গ্রামবাসীরা না জেনে না বুঝে নিমিষেই ভন্ড মজিদের মুরিদ হয়ে যায়। এতদিনের পরিত্যক্ত কবরটি আদৌ কোনো পীরের কবর কী না তা নিয়ে তাদের মনে কোনো প্রশ্নের উদয় হয় না। তারা বিনা বাক্যে মজিদকে পুরো গ্রামের উপর কর্তৃত্ব করার সুযোগ তৈরি করে দেয়। তাদের মূর্খতা ও অজ্ঞানতার ফলেই মজিদের মতো শঠ ও প্রতারক সর্বেসর্বা হয়ে ওঠে। উদ্দীপকের আবদুল্লাহর পিতা পীর ছিলেন। তার পিতার মৃত্যু হলে তাকে পিতার স্থলাভিষিক্ত পীর বলে মনে করা হয়। এমনটা ভেবেই কাসেম গোলদার আব্দুল্লাহর পায়ে পড়ে সালাম দিতে উদ্যত হয়। আব্দুল্লাহ পা সরিয়ে নিলে তার মনে হয় বেহেশতের চাবি যেন হাতের কাছে থেকেও সরে গেল। উদ্দীপক এবং আলোচ্য উপন্যাস উভয়েই পীরপ্রথায় অন্ধবিশ্বাস স্থাপন করে সম্মান দেওয়ার বিষয়টি পরিলক্ষিত হয়। সুতরাং উপরিউক্ত বিষয়টিই উদ্দীপকের আবদুল্লাহর সাথে 'লালসালু' উপন্যাসের মজিদ চরিত্রের সাদৃশ্য তৈরি করে।"
        },
        {
          "label": "ঘ",
          "question": "",
          "explanation": "পীরপ্রথার বিস্তারে কেবল পীররা নয়, সাধারণ জনগণও সমানভাবে দায়ী।'-উক্তিটি যথার্থ। 'লালসালু' উপন্যাসে বর্ণিত মহব্বতনগর গ্রামের অধিবাসীরা অশিক্ষিত, কুসংস্কারাচ্ছন্ন, ধর্মভীরু ও সরলপ্রাণ। তাদের এই অজ্ঞানতা ও অন্ধ বিশ্বাসকে কাজে লাগিয়ে মজিদ গাঁয়ে সহজেই প্রভাব বিস্তার করেছিল পীরপ্রথার। উদ্দীপকের আব্দুল্লাহর পিতা পীর ছিলেন। তার পিতার মৃত্যু হলে তাকে পিতার স্থলাভিষিক্ত পীর বলে মনে করা হয়। এমনটা ভেবেই কাশেম গোলদার আব্দুল্লাহর পায়ে পড়ে সালাম দিতে উদ্যত হয়। আব্দুল্লাহ পা সরিয়ে নিলে তার মনে হয় বেহেশতের চাবি যেন হাতের কাছে থেকেও সরে গেল। 'লালসালু' উপন্যাসে বর্ণিত মহব্বতনগরের গ্রামবাসীরা না জেনে, না বুঝে নিমেষেই ভণ্ড মজিদের মুরিদ হয়ে যায়। এতদিনের পরিত্যক্ত কবরটি আদৌ কোনো পীরের কবর কি না তা নিয়ে তাদের মনে কোনো প্রশ্নের উদয় হয় না। তারা বিনা বাক্যে মজিদকে পুরো গ্রামের উপর কর্তৃত্ব করার সুযোগ তৈরি করে দেয়। তাদের মূর্খতা ও অজ্ঞানতার ফলেই মজিদের মতো শঠ ও প্রতারক সর্বেসর্বা হয়ে ওঠে। উদ্দীপকের কাসেমের মাঝেও দেখা যায় পীরকে ঘিরে থাকা তার অন্ধ বিশ্বাস ও কুসংস্কার। পীরের সেবা করে সে বেহেশতের চাবি পেতে চায়। এভাবেই সাধারণ জনগণের অজ্ঞানতা ও বিশ্বাসের উপর ভর করেই পীরপ্রথা বিস্তার লাভ করে। তাই প্রশ্নোক্ত মন্তব্যটি যথার্থ।"
        }
      ]
    },
    {
      "number": "10",
      "uddipok": "জোহরা : আর একদিন কি দু'দিন। তার পরই ঘোর সময় শুরু হবে। তুমি ফিরে এসো। আমার সঙ্গে ফিরে চলো।   কার্দি : যে ফিরে যাবে সে আমি হব না সে হবে বিশ্বাসঘাতক। আমাদের সংকটের দিনে যারা আমাকে আশ্রয় দিয়েছে, কর্মে নিযুক্ত করেছে, ঐশ্বর্য দান করেছে সে মারাঠাদের বিপদের দিনে আমি চুপ করে বসে থাকব? পদত্যাগ করব? সে হয় না, জোহরা।",
      "tag": "MB 23,MGCC 24",
      "sub_questions": [
        {
          "label": "ক",
          "question": "",
          "explanation": "সিরাজউদ্দৌলার শ্বশুরের নাম মির্জা ইরিচ খান।"
        },
        {
          "label": "খ",
          "question": "",
          "explanation": "“ঘরের লোক অবিশ্বাসী হলে বাইরের লোকের পক্ষে সবই সম্ভব”- উক্তিটি সিরাজউদ্দৌলার। নবাব সিরাজউদ্দৌলার বিরুদ্ধে তার আত্মীয় পরিজন ও অমাত্যবর্গরা ষড়যন্ত্রে লিপ্ত হয়। কীভাবে নবাবকে সিংহাসনচ্যুত করা যায়। এবং নিজেদের স্বার্থ উদ্ধার করা যায় সেই ভাবনায় সবাই একাট্টা। তারা দেশরক্ষার শপথ করলেও সজ্ঞানে নবাবের সঙ্গে বিশ্বাসঘাতকতা করে। তাদের এই বিশ্বাসঘাতকতার সুযোগ গ্রহণ করে ইংরেজরা। তারা নবাবকে আক্রমণ করার সুযোগ খোঁজে। সার্বিক পরিস্থিতি আঁচ করতে পেরে নবাব সিরাজউদ্দৌলা স্ত্রী লুৎফুন্নেসাকে প্রশ্নোক্ত কথাটি বলেন ।"
        },
        {
          "label": "গ",
          "question": "",
          "explanation": "উদ্দিপতি সিরাজদৌলা নাটকের নির্ভীক দেশপ্রেম বিষয়টি তুলে ধরেছে।    সিরাজউদ্দৌলা’’ নাটকে দেখা যায় জাতীয় চেতনা নতুন করে উজ্জীবিত হয়েছে। ১৯৬৫ সালে সামরিকজান্তা আইয়ুব খানের দুঃশাসনে পূর্ববাংলার মানুষ যখন দিশেহারা তখন সিকানদার আবু জাফর ‘‘সিরাজউদ্দৌলা’’ নাটক রচনা করে বাঙালিকে দেশপ্রেমে উদ্বুদ্ধ করেন। তিনি চেয়েছিলেন সিরাজউদ্দৌলার শক্তি, সাহস ও দেশপ্রেমকে পূর্ববাংলার মানুষের মধ্যে ছড়িয়ে দিতে যাতে তারা সঙ্ঘবদ্ধ হয়ে পশ্চিম পাকিস্তানের দুঃশাসনের বিরুদ্ধে রুখে দাঁড়াতে পারে। উদ্দীপকে দেখা যায় কারদি ও সিরাজউদ্দৌলার মত না ভয় পেয়ে। শেষ পর্যন্ত লড়াই করে গেছে। সে নিজেকে বিশ্বাসঘাত নয় সাহসী বলে প্রমাণিত করেছে।"
        },
        {
          "label": "ঘ",
          "question": "",
          "explanation": "উদ্দীপকের কর্দির মত বিশ্বস্ত লোকের অভাবেই সিরাজউদ্দৌলার পতন ঘটেছে।   পলাশির যুদ্ধের সময় নবাব সিরাজউদ্দৌলার কাছ থেকে সেনা সংগ্রহের কথা বলে অনেকেই টাকা নিয়েছিল। তারা টাকা নিয়ে পালিয়েছিল। এমনকি সিরাজউদ্দৌলার শ্বশুর ইরিচ খাঁও সেনাবাহিনী সংগঠনের কথা বলে নবাবের কাছ থেকে প্রচুর টাকা নিয়ে। পালিয়ে গিয়েছিলেন। তারা পালিয়েছিল প্রাণের ভয়ে, প্রতারণা করে। এই প্রসঙ্গটি বোঝাতেই নবাব বলেছিলেন, “ ভীরু প্রতারকের দল চিরকালই পালায়। আর তাতে প্রকৃত বীরের মনোবল ক্ষুণ্ন হয় না।” উদ্দীপকে কর্দি একজন বিশ্বস্ত ব্যক্তিত্ব। সে বিশ্বাসঘাতকতা না করে কাপুরুষের মতো না পালিয়ে লড়াই করে যায় শেষ পর্যন্ত। এবং যার জন্য সে এক সময় এত পেয়েছিল তার প্রতীকৃতজ্ঞতা প্রকাশ করে এবং বিশ্বাস রক্ষা করে।   কিন্তু সিরাজউদ্দৌলা ঘটনা কালে তারই বিশ্বস্ত মানুষগুলোর খুব অভাব ছিল। বিশ্বস্ত না বরং তার আপন মানুষের তার সাথে বিশ্বাসঘাতকতা করে। এবং এই ধরনের বিশিষ্ট লোকের অভাবের কারণে সিরাজউদ্দৌলার পতন ঘটে। কারণ তার নিজ আত্মীয়রা কার সাথে বিশ্বাসঘাতকতা করে।"
        }
      ]
    },
    {
      "number": "11",
      "uddipok": "প্রাচীন গ্রিস প্রজাতন্ত্রী নগররাষ্ট্র ছিল। জুলিয়াস সিজার একজন সফল সেনাপ্রধান ছিলেন। কালক্রমে জুলিয়াস সিজার একনায়কতন্ত্র প্রতিষ্ঠা করার চেষ্টা করেন। তাঁর এ নীতির সমর্থন' দেন তাঁর স্নেহভাজন ব্রুটাস। পরবর্তীতে সিনেটররা রাষ্ট্রের কল্যাণার্থে সিজারকে হত্যা করার ষড়যন্ত্র করেন। ব্রুটাস তখন ষড়যন্ত্রকারীদের সাথে যোগ দেন। নিরস্ত্র সিজারকে সিনেটররা একের পর এক ছুরিকাঘাত করতে থাকে। যখন তাঁর প্রিয় ব্রুটাস তাঁকে ছুরিকাঘাত করেন তখন সিজার হতবাক হয়ে বলে, Et tu, Brue অর্থ: ও ব্রুটাস তুমিও?",
      "tag": "MGCC 24",
      "sub_questions": [
        {
          "label": "ক",
          "question": "'মিথ্যা অপবাদ দিচ্ছেন সেনাপতি'- এখানে সেনাপতির নাম কী?",
          "explanation": "মিথ্যা অপবাদ দিচ্ছেন সেনাপতি'- এখানে সেনাপতির নাম মোহনলাল।"
        },
        {
          "label": "খ",
          "question": "'ব্রিটিশ সিংহ লেজ গুটিয়ে নিলেন এ বড় লজ্জার কথা'- ব্যাখ্যা করো।",
          "explanation": "ফোর্ট উইলিয়াম দুর্গে নবাব সিরাজউদ্দৌলার আক্রমণের মুখে ইংরেজরা পালিয়ে যাওয়ায় উমিচাঁদ প্রশ্নোক্ত মন্তব্যটি করেছে। ১৭০৬ সালে' প্রতিষ্ঠিত ফোর্ট উইলিয়াম দুর্গে ইংরেজরা নবাবের বিনা অনুমতিতে সামরিক শক্তি বৃদ্ধি করে। তাই নবাব ওই দুর্গ আক্রমণ করেন। ইংরেজ সৈন্যরা নবাবের সৈন্যদের আক্রমণের মুখে দিশেহারা হয়ে পড়লে ক্যাপ্টেন মিনচিন, কাউন্সিলর ফকল্যান্ড ও ম্যানিংহাম নৌকাযোগে দুর্গ থেকে পালিয়ে আত্মরক্ষা করে। শেষ পর্যায়ে ক্যাপ্টেন ক্লেটনও গভর্নর ড্রেকের সাথে পরামর্শের নাম করে আত্মরক্ষার্থে সব প্রতিজ্ঞা ভুলে দুর্গ থেকে পালিয়ে যায়। তাই ব্যঙ্গার্থে প্রশ্নোক্ত কথাটি বলা হয়েছে।"
        },
        {
          "label": "গ",
          "question": "উদ্দীপকে জুলিয়াস সিজারের সঙ্গে 'সিরাজউদ্দৌলা' নাটকের কোন চরিত্রের মিল রয়েছে এবং কীভাবে? আলোচনা করো।",
          "explanation": "কাছের মানুষের দ্বারা বিশ্বাসঘাতকতার শিকার হওয়ায় উদ্দীপকের জুলিয়াস সিজার 'সিরাজউদ্দৌলা' নাটকের নবাব সিরাজউদ্দৌলা চরিত্রের সাথে তুলনীয়। 'সিরাজউদ্দৌলা' নাটকে নবাব সিরাজউদ্দৌলা ছিলেন একজন সাহসী দেশপ্রেমিক। কিন্তু তাঁর কতিপয় অমাত্য ও আত্মীয় ছিল বিশ্বাসঘাতক। তারা নিজেদের স্বার্থ হাসিলের জন্য ভিনদেশি বেনিয়াদের সাথে হাত মেলায়। মিরজাফর থেকে মোহাম্মদি বেগ পর্যন্ত কতিপয় অমাত্যের বিশ্বাসঘাতকতার কারণে সেদিন বাংলার শেষ নবাবকে করুণ পরিণতি বরণ করতে হয়। উদ্দীপকের ব্রুটাস ছিলেন জুলিয়াস সিজারের ঘনিষ্ঠ বন্ধু। কিন্তু সিজারের ওপর তিনি ছুরি হাতে চড়াও হন। স্বার্থসিদ্ধির কারণে বন্ধুত্বের মতো পবিত্র সম্পর্ককে তিনি কলুষিত করেছেন। ব্রুটাসের ছুরি হাতে এগিয়ে যাওয়াকে সিজার তাই প্রথমে বিশ্বাসই করতে পারেননি। কিন্তু হীন স্বার্থ চরিতার্থ করতে গিয়ে ব্রুটাস অন্যদের সঙ্গে মিলে তাঁর ঘনিষ্ঠ বন্ধুকে হত্যা করেন। আর এ দিকটিই উদ্দীপকের জুলিয়াস সিজারকে আলোচ্য নাটকের নবাব সিরাজউদ্দৌলার সাথে সাদৃশ্যপূর্ণ করে তুলেছে।"
        },
        {
          "label": "ঘ",
          "question": "'যুগে যুগে কালে কালে ব্রুটাসরা আছেন, থাকবেন'- উদ্দীপক ও 'সিরাজউদ্দৌলা' নাটকের আলোকে মন্তব্যটি যাচাই করো।",
          "explanation": "কাছের মানুষ হয়েও চরম বিশ্বাসঘাতকতার বিষয়টি আলোচ্য উদ্দীপক ও নাটকে সমানভাবে উঠে এসেছে বলে প্রশ্নোক্ত উক্তিটিকে যথার্থ বলা যায়। 'সিরাজউদ্দৌলা' নাটকের মিরজাফর ছিলেন বাংলার প্রধান সেনাপতি। তিনি ক্ষমতার লোভে ইংরেজদের সাথে হাত মেলান। তাই পলাশির প্রান্তরে তাঁর সৈন্যবাহিনী নিষ্ক্রিয় থাকে। ফলে নবাব সিরাজউদ্দৌলার পরাজয় ঘটে। পরবর্তী সময়ে মিরজাফর ইংরেজদের সহায়তায় বাংলার সিংহাসনে বসেন। সিংহাসন লাভের পর তিনি নবাব সিরাজউদ্দৌলাকে বন্দি করার নির্দেশ দেন। উদ্দীপকের ব্রুটাস চরিত্র 'সিরাজউদ্দৌলা' নাটকের মিরজাফর চরিত্রটিকে মনে করিয়ে দেয়। উদ্দীপকে আমরা দেখি, রোমের সম্রাট জুলিয়াস সিজার যখন ক্ষমতা গ্রহণ করেন এবং একচ্ছত্র আধিপত্য বিস্তার করেন তখন তিনি কতিপয় সিনেটরের রোষের শিকার হন। এই চক্রান্তকারীদের সঙ্গে সিজারের আপনজনও ছিল। যাদের মধ্যে ছিল ঘনিষ্ঠ বন্ধু ব্রুটাসও। এমন বিশ্বাসঘাতকতার বিষয়টি 'সিরাজউদ্দৌলা' নাটকের মিরজাফর চরিত্রের মধ্যেও লক্ষ করা যায়। 'সিরাজউদ্দৌলা' নাটকে দেখা যায় ইংরেজদের সঙ্গে যুদ্ধে রাজ অমাত্যগণ নবাব সিরাজউদ্দৌলার কর্তৃত্ব রক্ষায় জীবন উৎসর্গ করবেন বলে পবিত্র গ্রন্থ নিয়ে শপথ করেছিলেন। কিন্তু শেষ পর্যন্ত নবাবের বিশ্বস্ত সেনাপতি মিরজাফরসহ অন্য অমাত্যবর্গ নবাবের বিরুদ্ধে অবস্থান নেন। আর যে মোহাম্মদি বেগকে সিরাজউদ্দৌলার বাবা নিজ সন্তানের মতো লালনপালন করেছিলেন, সেই চরম বিশ্বাসঘাতকতার পরিচয় দিয়ে নবাবকে হত্যা করে। নবাবের বিপুল সমরসামর্থ্য থাকার পরও তাঁকে এই করুণ পরিণতি বরণ করতে হয়। অনুরূপভাবে উদ্দীপকের ব্রুটাসও বিশ্বাসঘাতকতা করে সিজারের সাথে। সুতরাং, উভয় ঘটনার পরিপ্রেক্ষিতে বলা যায়, যুগে যুগে কালে কালে ব্রুটাসরা আছেন, থাকবেন।"
        }
      ]
    }
  ]
}