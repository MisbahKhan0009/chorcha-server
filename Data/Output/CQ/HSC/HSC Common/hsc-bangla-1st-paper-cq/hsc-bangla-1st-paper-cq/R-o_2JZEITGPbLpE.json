{
  "title": "ময়মনসিংহ বোর্ড ২০২২",
  "subtitle": "বাংলা (11)",
  "questions": [
    {
      "number": "1",
      "uddipok": "সেই শৈশবের সুরবালা তোমার যত কাছেই থাকুক, তাহার চুড়ির শব্দ শুনিতে পাও, তাহার মাথা ঘষার গন্ধ অনুভব করো, কিন্তু মাঝখান বরাবর একখানি করিয়া দেয়াল থাকিবে। আমি বলিলাম থাক-না, সুরবালা আমার কে? উত্তর শুনিলাম; সুরবালা আজ তোমার কেহই নয়; কিন্তু সুরবালা তোমার কী না হইতে পারিত। সে কথা সত্য। সুরবালা আমার কী না হইতে পারিত। আমার সবচেয়ে অন্তরঙ্গ, আমার সবচেয়ে নিকটবর্তী, আমার জীবনের সমস্ত সুখ-দুঃখভাগিনী হইতে পারিত' সে আজ এত দূর এত পর, আজ তাহারে দেখা নিষেধ, তাহার সঙ্গে কথা কওয়া দোষ, তাহার বিষয়ে চিন্তা করা পাপ।",
      "tag": "MB 22",
      "sub_questions": [
        {
          "label": "ক",
          "question": "কল্যাণী কোন স্টেশনে নেমেছিল?",
          "explanation": "কল্যাণী কানপুর স্টেশনে নেমেছিল।"
        },
        {
          "label": "খ",
          "question": "'বাহিরে' তো সে ধরা দিলই না, তাহাকে মনেও আনিতে পারিলাম না।'— ব্যাখ্যা করো।",
          "explanation": "বিয়ে ভেঙে যাওয়ার কারণে অনুপম কল্যাণীকে কখনো না দেখতে পাওয়ার কারণে নিজের কল্পনাতেও কল্যাণীর না থাকার প্রসঙ্গে প্রশ্নোক্ত কথাটি বলেছে। ‘অপরিচিতা' গল্পে অনুপমের মামার যৌতুকলোভী মানসিকতার কারণে বিয়ের আসর থেকে বিয়ে না করেই অনুপমকে ফিরে আসতে হয়েছে। ফলে অনুপমের কাছে কল্যাণী অচেনাই থেকে যায়। এমনকি কল্যাণীকে কখনো না দেখায় তার অবয়ব অনুপমের স্মৃতিতেও নেই। বিনুদার বর্ণনা শুনে কনে পছন্দ করায় অনুপম কখনো কল্যাণীকে দেখেনি। এমনকি কল্যাণীর কোনো ছবিও অনুপম দেখেনি। ফলে কল্যাণী দেখতে কেমন সে কল্পনাও করতে পারে না অনুপম। আর এ প্রসঙ্গেই প্রশ্নোত্ত কথাটি বলা হয়েছে।"
        },
        {
          "label": "গ",
          "question": "উদ্দীপকের সাথে 'অপরিচিতা' গল্পের সাদৃশ্য তুলে ধরো।",
          "explanation": "উদ্দীপকের কথকের মধ্যে তার প্রিয়তমার প্রতি গভীর অনুরাগ ও না পাওয়ার বেদনা প্রকাশ পেয়েছে, যা তাকে আলোচ্য গল্পের অনুপমের সাথে সাদৃশ্যপূর্ণ করে তুলেছে। 'অপরিচিতা' গল্পে দেখা যায় প্রধান চরিত্র অনুপমের বিয়ে ভেঙে গেলেও অনুপম কল্যাণীকে ভুলতে পারেনি; বরং পরম যত্নে হৃদয়ে স্থান দিয়েছে। অনুপম কল্যাণীকে না পাওয়ায় কল্যাণীর জন্য তার হৃদয়ে হাহাকার বিরাজ করে। একসময় কল্যাণীকে নিয়ে সুন্দর ভবিষ্যতের স্বপ্ন দেখলেও পারিপার্শ্বিক কারণে তা হয়ে ওঠেনি। ফলে অনুপমের মাঝে বিচ্ছেদের বেদনা প্রগাঢ় হয়ে উঠেছে। উদ্দীপকের কথক তাঁর শৈশবের ভালোবাসার মানুষ সুরবালাকে নিজের করে নিতে পারেননি। কিন্তু যার কথা আজ তাঁর মনে করাতেও পাপ মনে হচ্ছে, সেই সুরবালা তাঁর কী না হতে পারত। সে হতে পারত কথকের সবচেয়ে কাছের, সবচেয়ে অন্তরঙ্গ, সুখ-দুঃখের সাথি। সুরবালাকে কথক না পেলেও তার প্রতি তাঁর ভালোবাসা এতটুকু কমেনি। আর এ কারণেই তিনি তাকে ভুলতে পারছেন না। আলোচ্য গল্পের অনুপমও তার হারানো প্রিয়াকে ভুলতে পারেনি। সে নিজের ভুলের কারণেই তাকে হারিয়েছিল। আজ সে-ও উদ্দীপকের কথকের মতো তার প্রিয়ার প্রতি গভীর অনুরাগ ও না পাওয়ার বেদনায় কাতর। আর এখানেই তাদের সাদৃশ্য।"
        },
        {
          "label": "ঘ",
          "question": "'প্রিয়জনকে না পাওয়ার হাহাকারই উদ্দীপকের কথক ও ‘অপরিচিতা' গল্পের অনুপমকে একই সূত্রে গেঁথেছে।'— বিশ্লেষণ করো।",
          "explanation": "উদ্দীপকের কথকের মধ্যে মানসপ্রিয়াকে আপন করে না পাওয়ার হাহাকার প্রকাশিত হয়েছে যা 'অপরিচিতা' গল্পের অনুপমের মধ্যে একইভাবে লক্ষ করা যায়। 'অপরিচিতা' গল্পে অনুপমের সাথে কল্যাণীর বিয়ে ঠিক হয়। কল্যাণীকে না দেখলেও তার কথা শুনে তার প্রতি একটা আকর্ষণ তৈরি হয়। কিন্তু তার মামার অশোভন আচরণ এবং তার ব্যক্তিত্বহীনতার কারণে বিয়ে ভেঙে যায়। কিন্তু অনুপম কল্যাণীকে ভুলতে পারে না। কল্যাণীকে না পাওয়ার হাহাকার তাকে কাতর করে তোলে। উদ্দীপকে দেখা যায়, কথক তাঁর ভালোবাসার মানুষকে জীবন সঙ্গী করে নিতে পারেননি। ফলে না পাওয়ার বেদনা তাঁকে প্রতিনিয়ত আহত করে। যে সুরবালা তাঁর জীবনে অনেক কিছু হতে পারত, আজ তার কথা মনে করাও পাপ। মূলত কথকের সুপ্ত ভালোবাসা ও হাহাকার এখানে প্রকাশিত হয়েছে। ‘অপরিচিতা' গল্প ও আলোচ্য উদ্দীপকের উভয়স্থানেই ভালোবাসার মানুষকে না পাওয়ার বেদনা ফুটে উঠেছে। গল্পের অনুপম পরবর্তী সময়ে কল্যাণীকে পুনরায় বিয়ের বিনীত আহ্বান জানালেও কল্যাণী তাতে অসম্মতি জানায়। ফলে কাছে পেলেও একান্ত আপন করে প্রিয়াকে না পাওয়ার বেদনায় দগ্ধ হতে হয় অনুপমকে। অন্যদিকে আলোচ্য উদ্দীপকের কথকও তাঁর শৈশবের সুরবালাকে প্রচণ্ড ভালোবাসলেও তাকে বিয়ে করতে পারেননি। উভয় ক্ষেত্রেই প্রিয়াকে না পাওয়ার হাহাকার প্রকাশিত হয়েছে। সে বিবেচনায়, প্রশ্নোত্ত উত্তিটি যথার্থ।"
        }
      ]
    },
    {
      "number": "2",
      "uddipok": "আলেয়া খাতুন রাতের বেলা এক হাতে লন্ঠন আর অন্য হাতে রশি নিয়ে মনের দুঃখে কাঁদতে কাঁদতে পাশের বাড়ির সালেহা বেগমকে এসে বললেন, ‘আম্মা আমার আর বাঁচার এতটুকু ইচ্ছে নেই। যাকে মন-প্রাণ দিয়ে ভালোবাসলাম, সে-ই যখন আমাকে ছেড়ে চলে গেল, তখন আমি বাঁচতে চাই না। আমিও মরতে চাই।' সালেহা বেগম বললেন, 'দেখো বউমা, এমন কথা বোলো না। তোমার শ্বশুরের সাথে ত্রিশ বছর ধরে সংসার করেছি। তিনি মারা যাওয়ার পরে আজও এই ঘর, এই সংসারকে আঁকড়ে পড়ে আছি। কোনোদিন এই সংসার ছেড়ে চলে যাওয়ার চিন্তাও করি নাই। তিনি যেদিন মারা গেলেন, বুকে পাথর বেঁধে সারাটি রাত তার পাশেই বসে ছিলাম। যাও বাড়ি যাও। সব ঠিক হয়ে যাবে।' পাশেই বসে থাকা সালেহা বেগমের ছোটো সন্তান সোহাগ আলেয়া খাতুনকে জিজ্ঞাসা করে, ভাবী তোমার হাতে লন্ঠন কেন?' আলেয়া খাতুন চট করে উত্তর দেন—'যদি সাপে কামড়ায়।’",
      "tag": "MB 22",
      "sub_questions": [
        {
          "label": "ক",
          "question": "ন্যাড়ার মাদুলি-কবচ কবরে দেওয়ার পরে তার কাছে আর কী অবশিষ্ট রইল?",
          "explanation": "ন্যাড়ার মাদুলি-কবচ কবরে দেওয়ার পরে তার কাছে আর অবশিষ্ট রইল বিষহরির আজ্ঞা"
        },
        {
          "label": "খ",
          "question": "\"ঠিক যেন ফুলদানিতে জল দিয়া ভিজাইয়া রাখা বাসি ফুলের মতো।'- ব্যাখ্যা করো।",
          "explanation": "উদ্ধৃত উদ্ভিটির মাধ্যমে অসুস্থ মৃত্যুঞ্জয়ের সেবায় রত বিলাসীর শারীরিক অবস্থাকে বোঝানো হয়েছে। ‘বিলাসী' গল্পের নায়ক মৃত্যুঞ্জয় অসুস্থ হয়ে পড়লে বিলাসী রাতের পর রাত জেগে তার সেবা-শুশ্রূষা করে। এই নিরবচ্ছিন্ন পরিশ্রমে বিলাসী শারীরিকভাবে দুর্বল হয়ে পড়ে। তার সারা শরীরে একটা অপরিসীম ক্লান্তি ও নিরবচ্ছিন্ন রাত জাগার ছাপ পড়ে যায়। তার এ সজীবতাহীন ও অবসন্ন শরীরকে গল্পের কথক তুলে ধরেছে উদ্ভিটির মাধ্যমে।"
        },
        {
          "label": "গ",
          "question": "উদ্দীপকের আলেয়া খাতুনের সাথে 'বিলাসী' গল্পের কোন চরিত্রের সাদৃশ্য লক্ষ করা যায়?",
          "explanation": "উদ্দীপকের আলেয়ার সাথে 'বিলাসী' গল্পের ন্যাড়ার আত্মীয়ার স্ত্রীর মেকি স্বামীভক্তির দিকটির সাদৃশ্য লক্ষ করা যায়। ‘বিলাসী' গল্পে ন্যাড়ার এক আত্মীয় মারা গেলে তার বিধবা স্ত্রী শোকাহত হয়ে স্বামীর সঙ্গে সহমরণের জন্য হাহাকার করতে থাকে। কিন্তু লাশের পাশে তাকে একাকী রেখে ন্যাড়া যখন মৃতের সৎকারের জন্য লোক ডাকতে বাইরে পা বাড়ায়, তখনই সে চিৎকার করে বলে ওঠে যে, সে একা থাকতে পারবে না। উদ্দীপকের আলেয়া খাতুন রাতের বেলা এক হাতে লন্ঠন আর এক হাতে দড়ি নিয়ে পাশের বাড়ির সালেহা বেগমকে বললেন যে, তার স্বামী মারা যাওয়ায় তিনিও আর বেঁচে থাকতে চান না। কেননা, তিনি তাঁর স্বামীকে প্রাণদিয়ে ভালোবাসতেন। তখন সালেহা বেগমের ছোটো ছেলে সোহাগ আলেয়া খাতুনের হাতে লন্ঠন কেন জিজ্ঞাসা করলে তিনি বলেন সাপে কামড়ানোর ভয়ে। অর্থাৎ তিনি স্বামীর প্রতি লোক দেখানো ভালোবাসা প্রকাশ করে মারা যাওয়ার কথা বলেছেন। যেমনটি আমরা লক্ষ করি আলোচ্য গল্পের ন্যাড়ার আত্মীয়ের স্ত্রীর মধ্যেও। সে-ও স্বামীর মৃত্যুতে লোক-দেখানো শোক প্রকাশ করে সহমরণের কথা বলে। সুতরাং, মেকি স্বামীভক্তির দিক দিয়ে উদ্দীপকের আলেয়া খাতুনের সাথে 'বিলাসী' গল্পের ন্যাড়ার আত্মীয়ের সাদৃশ্য লক্ষ করা যায়।"
        },
        {
          "label": "ঘ",
          "question": "উদ্দীপকের সালেহা বেগমের ক্ষেত্রে 'বিলাসী' গল্পে 'ইহা আর এক শক্তি'; উক্তিটি প্রযোজ্য হয়নি।\"— বিশ্লেষণ করো।",
          "explanation": "'বিলাসী' গল্পে 'ইহা আর এক শক্তি' বলতে ভয়কে অতিক্রম করার শক্তি বোঝানো হয়েছে, যা উদ্দীপকের সালেহা বেগমের ক্ষেত্রে প্রকাশ, পাওয়ায় প্রশ্নোক্ত মন্তব্যটি যথার্থ হয়ে ওঠেনি। “বিলাসী' গল্পে কথকের এক আত্মীয় তার স্বামীর মৃত্যুর পর মৃতদেহের পাশে একা থাকতে ভয় পায়। জীবিত অবস্থায় একসঙ্গে দীর্ঘদিন সংসার করলেও মৃতদেহের পাশে একা কোনো মেয়েই থাকতে চায় না। কথকের মতে, এই ভয়কে অতিক্রম করা সবার পক্ষে সম্ভব নয়। কথক মনে করেন এটি অন্য এক শক্তি যা একসঙ্গে সংসার করলেই সবার মধ্যে আসে না। উদ্দীপকের সালেহা বেগম ত্রিশ বছর সংসার করেন। এরপর তার স্বামী মারা গেলেও তিনি সংসার ছেড়ে যাননি। যেদিন তাঁর স্বামীর মৃত্যু হয় সেদিন সারা রাত তিনি মৃত স্বামীর পাশে বসে ছিলেন। তিনি মৃতদেহের পাশে বসে থাকার সময় তার মধ্যে কোনো ভয় কিংবা আতঙ্কের ভাব দেখা যায়নি। বরং তিনি ভয়কে অতিক্রম করতে পেরেছেন। বিলাসী' গল্পে মৃত মানুষের সঙ্গে একা সময় পার করার সাহস সবার থাকে না বলে কথক মনে করেছেন। এই সাহস ও শক্তি বহু স্বামী-স্ত্রী একসঙ্গে দীর্ঘদিন সংসার করার পরও হয় না। উদ্দীপকের সালেহার ক্ষেত্রে আমরা সেই শক্তি ও সাহস দেখতে পাই। তিনি মৃত স্বামীর পাশে সারা রাত থাকলেও তাঁর মধ্যে কোনো ভয় পরিলক্ষিত হয়নি। পারস্পরিক মনোজগতের নৈকট্য লাভের এই দিকটিকেই কথক 'ইহা আর একটি শক্তি' বলে অভিহিত করেছেন। আর এই শক্তি উদ্দীপকের সালেহা বেগমের মধ্যে প্রকাশ পাওয়ায় প্রশ্নোক্ত মন্তব্যটি যথার্থ হয়ে ওঠেনি বলেই প্রতীয়মান।"
        }
      ]
    },
    {
      "number": "3",
      "uddipok": "ভেলরি টেইলর, বাংলাদেশের এক অকৃত্রিম বন্ধুর নাম। ৭২ বছর বয়সী এই মহান ব্যক্তি কর্মজীবনে লাভ করেছেন নানা স্বীকৃতিসহ সম্মানসূচক ডক্টরেট ডিগ্রি। স্বেচ্ছাসেবা এবং সম্পূর্ণ আপন প্রচেষ্টায় সিআরপি প্রতিষ্ঠা করে তিনি দুস্থ, নিঃসহায় মানুষের জন্য বিশ্বে এক বিরল দৃষ্টান্ত স্থাপন করেছেন। বাংলাদেশে সড়ক দুর্ঘটনাসহ বিভিন্ন কারণে পঙ্গুত্বের শিকার হাজার হাজার মানুষকে স্বাভাবিক কর্মজীবনে ফিরিয়ে আনতে তার গড়া সিআরপি নজিরবিহীন ভূমিকা পালন করছে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "সত্যিকার মানব কল্যাণ মহৎ চিন্তা ভাবনার ফসল।"
        },
        {
          "label": "খ",
          "question": "",
          "explanation": "কল্যাণময় পৃথিবী রচনা সম্ভব হলে মানব কল্যাণ মানব-মর্যাদার সহায়ক হয়ে উঠবমানব-কল্যাণ প্রবন্ধে লেখক কল্যাণময় পৃথিবী রচনার প্রত্যাশা ব্যক্ত করেছেন। কল্যাণময় পৃথিবী বলতে তিনি এমন পৃথিবীকে বুঝিয়েছেন যেখানে মানব-মর্যাদা কখনো ক্ষুণ্ন হয় না। বরং সকল অবমাননাকর অবস্থা থেকে মর্যাদাপূর্ণ অবস্থায় সেখানে মানুষের উত্তরণ ঘটে। তিনি মনে করেন মুক্তবুদ্ধির সহায়তায় পরিকল্পনামাফিক পথে চললে তা সম্ভব; কারণ একমাত্র সুষ্ঠু পরিকল্পনাকারীকে সৃজনশীল মানবিক কর্মে নিয়োগ করা যায়। তাই বলা যায়, কল্যাণময় পৃথিবী রচনা সম্ভব হলেই মানব কল্যাণ মানব-মর্যাদার সহায়ক হয়ে উঠবে।"
        },
        {
          "label": "গ",
          "question": "",
          "explanation": "উদ্দীপকটি মানব-কল্যাণ প্রবন্ধের সত্যিকারের মানবসেবার আলোচনার দিক থেকে সাদৃশ্যপূর্ণ। আত্মস্বার্থে মগ্ন না থেকে নিজেকে পরোপকারে উৎসর্গ করার মধ্যেই জীবনের সার্থকতা নির্ভর করে। সংকীর্ণ স্বার্থে নিজেকে আবদ্ধ রাখলে জীবন ব্যর্থতায় পর্যবসিত হয়। উদ্দীপকে ভেলরি টেইলরের বাংলাদেশে সিআরপি প্রতিষ্ঠা করে মানবসেবায় আত্মনিয়ােগের বিষয়টি তুলে ধরা হয়েছে। তিনি এদেশে প্রতিবন্ধী ও পক্ষাঘাতগ্রস্ত মানুষের কল্যাণে হাসপাতাল, পুনর্বাসন কেন্দ্র ও শিক্ষাপ্রতিষ্ঠান প্রতিষ্ঠা করেছেন। বাংলাদেশে সড়ক দুর্ঘটনাসহ বিভিন্ন কারণে পঙ্গুত্বের শিকার হাজার হাজার মানুষকে স্বাভাবিক জীবনে ফিরিয়ে আনতে তার গড়া সিআরপি গুরুত্বপূর্ণ ভূমিকা পালন করছে। ভেলরি টেইলরের মানবসেবার এই মহৎ উদ্যোগ ও কর্মকাণ্ড মানব-কল্যাণ প্রবন্ধের সত্যিকারের মানবসেবার বিষয়টির সঙ্গে সাদৃশ্যপূর্ণ।এ প্রবন্ধে লেখক মানুষকে স্বার্থ ত্যাগ করে মানুষের বৃহত্তর কল্যাণে এগিয়ে আসার আহ্বান করেছেন। এর সঙ্গে উদ্দীপকের ভেলরি টেইলরের সেবাধর্মী কর্মকাণ্ডের মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকের ভেলরি টেইলরের কর্মকাণ্ড এবং মানব-কল্যাণ প্রবন্ধের লেখকের প্রত্যাশা একসূত্রে গাঁথা।মন্তব্যটি যথার্থ । যুগে যুগে মহৎ ব্যক্তিরা নিঃস্বার্থভাবে পরপকার করে পৃথিবীতে মানবসেবার অসাধারণ দৃষ্টান্ত স্থাপন করে গেছেন। আমরা যদি তাদেরকে অনুসরণ করে মানবসেবায় আত্মনিয়োগ করি, তাহলে জগতে যথার্থ মানবকল্যাণ সাধিত হবে। উদ্দীপকে ৭২ বছর বয়সী ভেলরি টেইলরের বাংলাদেশে মানবসেবায় আত্মনিয়োগ করার বিষয়টি তুলে ধরা হয়েছে। তিনি বাংলাদেশে সিআরপি স্থাপন করে মানবসেবায় এগিয়ে এসে বিশ্বে এক বিরল দৃষ্টান্ত স্থাপন করেছেন।মানবকল্যাণে আত্মনিয়োগের ক্ষেত্রে তার মহৎ কর্মপ্রচেষ্টার বিষয়টি মানব-কল্যাণ প্রবন্ধের লেখকের প্রত্যাশার সঙ্গে সাদৃশ্যপূর্ণ। এ প্রবন্ধে লেখক সবাইকে মানবসেবায় এগিয়ে আসতে বলেছেন। ধর্ম-বর্ণ-জাতির দোহাই দিয়ে বিভক্তিকরণ নীতি গ্রহণ না করে তিনি মানুষকে মানবিক হয়ে মানবসেবায় আত্মনিয়োগ করতে বলেছেন। এই চেতনা উদ্দীপকে প্রতিফলিত হয়েছে। ‘মানব-কল্যাণ’ প্রবন্ধে লেখক মানুষকে নিঃস্বার্থভাবে মানবসেবায় এগিয়ে আসতে বলেছেন।উদ্দীপকের ভেলরি টেইলরের কর্মকাণ্ডে তার প্রতিফলন ঘটেছে। প্রতিবন্ধী ও পক্ষাঘাতগ্রস্ত মানুষের কল্যাণে তিনি এদেশে হাসপাতাল, পুনর্বাসন কেন্দ্র স্থাপন করেছেন। মানবকল্যাণে বিভিন্ন শিক্ষাপ্রতিষ্ঠান গড়ে তুলেছেন। এসব দিক বিচারে তাই বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "4",
      "uddipok": "চার দিন ধরে বৃষ্টি। শনিবার রাতে কি মুষলধারেই যে হলো, রোববার তো দিনভর একটানা। গতকাল সকালের পর বৃষ্টি থামলেও সারা দিন আকাশ মেঘলা ছিল। মাঝে মাঝে এক পশলা বৃষ্টি। এখন সন্ধ্যার পর বৃষ্টি নেই। ঘন ঘন মেঘ ডাকছে আর বিদ্যুৎ চমকাচ্ছে। বসার ঘরের জানালা দিয়ে তাকিয়ে ভাবছিলাম, আমার জীবনেও এত দিনে সত্যি সত্যি দুর্যোগের মেঘ ঘন হয়ে আসছে। এ রকম সময় করিম এসে ঢুকল ঘরে। সামনে সোফায় বসে বলল, ফুফুজান এ পাড়ার অনেকেই চলে যাচ্ছে বাড়ি ছেড়ে। আপনারা কোথাও যাবেন না? আরও একটা কথা শুনেছেন ফুফুজান? নদীতে নাকিপ্রচুর লাশ ভেসে যাচ্ছে। পেছনে হাত বাঁধা, গুলিতে মরা লাশ।",
      "tag": "MB 22",
      "sub_questions": [
        {
          "label": "ক",
          "question": "‘মিসক্রিয়ান্ট’ শব্দের অর্থ কী?",
          "explanation": "‘মিসক্রিয়ান্ট' শব্দের অর্থ দুষ্কৃতকারী।"
        },
        {
          "label": "খ",
          "question": "‘মিসক্রিয়ান্ট’ শব্দের অর্থ কী?",
          "explanation": "মুক্তিযোদ্ধার রেইনকোট পরিধান করে ভীতু নুরুল হুদার মাঝে যে সাহসের সঞ্চার ঘটেছে তারই প্রতিফলন বোঝাতে প্রশ্নোক্ত উক্তিটি করা হয়েছে। ‘রেইনকোট' গল্পের কেন্দ্রীয় চরিত্র কলেজ শিক্ষক নুরুল হুদা ভীতু প্রকৃতির মানুষ। শ্যালক মুক্তিযুদ্ধে যোগ দেওয়ার পর ভয়ে সে চারবার বাড়ি বদল করেছে। পাকিস্তানি হানাদার বাহিনীর ভয়ে সর্বদা সে ভীত ও সন্ত্রস্ত হয়ে থাকে। একদিন শ্যালক মিন্টুর রেইনকোট পরিধান করে সে সাহসী হয়ে ওঠে। একজন মুক্তিযোদ্ধার রেইনকোট কীভাবে মানুষের মাঝে সাহস, উষ্ণতা ও দেশপ্রেমের সঞ্চার করে তাঁরই ব্যঞ্জনাময় প্রকাশ ঘটেছে প্রশ্নোত্ত উক্তিটির মধ্য দিয়ে।"
        },
        {
          "label": "গ",
          "question": "‘মিসক্রিয়ান্ট’ শব্দের অর্থ কী?",
          "explanation": "উদ্দীপকের প্রথমাংশে ‘রেইনকোট’ গল্পের বর্ষা ঋতুর দিকটি ফুটে উঠেছে। ‘রেইনকোট' গল্পটির প্রেক্ষাপট বাংলাদেশের মুক্তিযুদ্ধ। গল্পের শুরুতেই উঠে এসেছে বর্ষা ঋতুর কথা। মূলত, বাংলাদেশের মুক্তিযুদ্ধে বর্ষা ঋতুর গুরুত্বের দিকটিও তুলে ধরা হয়েছে। প্রসঙ্গক্রমে উঠে এসেছে যুদ্ধে জয় লাভের জন্য রাশিয়ায় যেমন শীত ঋতু জেনারেলের ভূমিকা পালন করেছিল, তেমনি বাংলাদেশের মুক্তিযুদ্ধে বর্ষা ঋতুর সহায়ক ভূমিকার কথা। উদ্দীপকে দেখা যায় চার দিন ধরে বৃষ্টি হচ্ছে। রাতে ও দিনে মুষলধারে বৃষ্টি। আবার বৃষ্টি শেষ হয়েও সারাদিন আকাশ মেঘলা থাকার কথাও এখানে উঠে এসেছে। মূলত মেঘলা আকাশের মাধ্যমে লেখিকার মনের অবস্থাকেই তুলে ধরা হয়েছে। আলোচ্য গল্পেও এমনই বৃষ্টিমুখর দিনের কথা উঠে এসেছে। সেখানেও প্রফেসর নুরুল হুদা বৃষ্টিস্নাত দিনে আরামের ঘুম ভেঙে কলেজে যাওয়ার দিকটি উঠে এসেছে। প্রেক্ষাপট ভিন্ন হলেও উদ্দীপকে 'রেইনকোট' গল্পের বৃষ্টিস্নাত বর্ষা ঋতুর দিকটিই উঠে এসেছে।"
        },
        {
          "label": "ঘ",
          "question": "“উদ্দীপকের করিমের বক্তব্য ও 'রেইনকোট' গল্পের প্রেক্ষাপট অভিন্ন।\"— মন্তব্যটির যথার্থতা নিরূপণ করো।",
          "explanation": "উদ্দীপকে লাশ ভেসে যাওয়ার মাধ্যমে উঠে আসা বর্বরোচিত আচরণ ‘রেইনকোট' গল্পের পাকিস্তানি বাহিনীর বর্বরতাকেই স্মরণ করিয়ে দেয়। ‘রেইনকোট' গল্পে মুক্তিযুদ্ধের সময় পাকিস্তানি বাহিনীর নিপীড়ন ও হত্যাযজ্ঞের চিত্র অঙ্কিত হয়েছে। মুক্তিযুদ্ধের সময় পাকিস্তানি হানাদাররা এ দেশের অসংখ্য নিরীহ মানুষকে হত্যা করে। গল্পের কথকের বর্ণনা থেকে জানা যায়, মানুষ হত্যার পাশাপাশি পাকিস্তানিরা বাড়িঘর, হাট- বাজার, গ্রাম জ্বালিয়ে দেয়। উদ্দীপকে সাধারণ মানুষের ওপর নির্যাতনের চিত্র ফুটে উঠেছে। এখানে করিমের কথায় উঠে এসেছে, সাধারণ মানুষের মৃত্যুভয়ে অন্যত্র চলে যাওয়ার চিত্র। এ ছাড়া নদীতে প্রচুর লাশ ভেসে যাওয়ার কথাও সে বলেছে। বাঙালি জাতিকে নিশ্চিহ্ন করে ফেলার উদ্দেশ্য নিয়ে উদ্দীপকে পাকিস্তানি হানাদাররা মানুষ হত্যার উৎসবে মেতে উঠেছিল। আলোচ্য এ বিষয়টিই চিত্রিত হয়েছে। ‘রেইনকোট' গল্প এবং উদ্দীপক উভয় ক্ষেত্রেই পাকিস্তানি হানাদারদের বর্বরোচিত হত্যাযজ্ঞের চিত্র দেখা যায়। ২৫শে মার্চ কালরাতে নিরস্ত্র বাঙালিদের ওপর আকস্মিকভাবে ঝাঁপিয়ে পড়ে পাকিস্তান সেনাবাহিনী । তারা নিরপরাধ মানুষকে বাড়ি থেকে তুলে নিয়ে হত্যা করে কখনো লাশ নদীতে ভাসিয়ে দিয়েছে। আলোচ্য গল্পে দেখা যায়, নুরুল হুদার বিরুদ্ধে মুক্তিযোদ্ধাদের সঙ্গে আঁতাতের অভিযোগ তুলে গ্রেপ্তার করা হয় এবং বর্বর নির্যাতন চালানো হয়। উদ্দীপকে দেখা যায়, নিরপরাধ সাধারণ মানুষকে হত্যা করে নদীতে ফেলে দেওয়া হয়েছে। সুতরাং, সাধারণ মানুষের ওপর অত্যাচারের দিকটি তুলে ধরায় উদ্দীপকের করিমের বক্তব্য যেন 'রেইনকোট' গল্পের প্রেক্ষাপটকেই স্মরণ করিয়ে দেয়।"
        }
      ]
    },
    {
      "number": "5",
      "uddipok": "আমায় নহে গো ভালোবাস, শুধু ভালোবাস মোর গান। বনের পাখিরে কে চিনে রাখে গান হলে অবসান । চাঁদেরে কে চায়, জোছনা সবাই যাচে গীত শেষে বীণা পড়ে থাকে ধূলি মাঝে।",
      "tag": "RB 23,MB 22",
      "sub_questions": [
        {
          "label": "ক",
          "question": "চারিদিকে বাঁকা জল কী করছে?",
          "explanation": "চারিদিকে বাঁকা জল খেলা করছে।"
        },
        {
          "label": "খ",
          "question": "“ যাহা ছিল নিয়ে গেল সোনার তরী”—ব্যাখ্যা কর ।",
          "explanation": "আলোচ্য কথাটির মাধ্যমে কবি মহাকালের বুকে মানুষের ঠাঁই হয় না, কেবল তার সৃষ্টিকর্মকেই মহাকাল গ্রহণ করে_ একথা বুঝিয়েছেন।'সোনার তরী' কবিতায় কবি এক গভীর জীবনদর্শন ব্যক্ত করেছেন। এ কবিতায় সোনার তরী মূলত মহাকাল বা প্রবহমান সময় আর সোনার ধান মূলত সৃষ্টিকর্ম। সোনার তরীতে ঠাঁই পায় সোনার ধান কিন্তু স্রষ্টার ঠাঁই হয় না সেই তরীতে। ব্যক্তির মহৎ কর্মকে মহাকাল গ্রহণ করে, ফলে ব্যক্তি হতাশা নিয়ে জীবন তীরে দাঁড়িয়ে থাকে।"
        },
        {
          "label": "গ",
          "question": "‘সোনার তরী’ কবিতার কৃষকের সঙ্গে উদ্দীপকের বনের পাখির তুলনামূলক আলোচনা কর।",
          "explanation": "উদ্দীপকের বনের পাখির সাথে 'সোনার তরী' কবিতায় প্রকাশিত কৃষকের সাদৃশ্য রয়েছে।   'সোনার তরী' কবিতায় বর্ণিত কৃষক মূলত শিল্পস্রষ্টা। আর সোনার ধান হলো সৃষ্টিকর্মের প্রতীক। কৃষক তাঁর জমি থেকে সোনার ধান কেটে অপেক্ষায় আছেন কখন তরী এসে ফসলসহ তাঁকে নিয়ে যাবে। অবশেষে কৃষকের কষ্টের ফসল সোনার ধান মহাকালের তরীতে স্থান পেলেও - কৃষকের স্থান সেখানে হয়নি। বস্তুত, মহাকাল মানুষের শিল্পকর্মের কদর করলেও শিল্পস্রষ্টার কথা কেউ মনে রাখে না । উদ্দীপকের কবিতাংশের কবি নিজের সৃষ্ট গানের মাঝেই বেঁচে থাকতে . চান। কেননা, গান শেষ হলে বনের গায়ক পাখির খোঁজ কেউ করে না, কেবল তার মিষ্টি গানই আমাদের ভালো লাগে। আবার সবাই জোছনা ভালোবাসলেও চাঁদের কথা কারো মনে থাকে না। তেমনি গান শেষ হলে বীণাও পড়ে থাকে ধূলি-মাঝে। অনুরূপভাবে 'সোনার তরী' কবিতাতেও এই অমোঘ সত্যটিই উন্মোচিত হয়েছে। মহাকালের স্রোতে মহৎ সৃষ্টিকর্ম টিকে থাকলেও শিল্পস্রষ্টাকে অবধারিতভাবেই কালস্রোতে হারিয়ে যেতে হয়। তাকে কেউ মনে রাখে না। সুতরাং, উদ্দীপকের বনের পাখির সাথে আলোচ্য কবিতার কৃষকের সাদৃশ্য লক্ষ করা যায় ।"
        },
        {
          "label": "ঘ",
          "question": "“সোনার তরী' কবিতার মূল বক্তব্য উদ্দীপকের শেষ চরণের মধ্যে নিহিত।”- তোমার মতামত দাও।",
          "explanation": "উদ্দীপকের কবিতাংশে উল্লিখিত শেষ চরণ 'গীত শেষে বীণা পড়ে থাকে ধূলি মাঝে' চরণটিই 'সোনার তরী' কবিতার অন্তর্ভাবনাকে প্রকাশ করে।   ‘সোনার তরী' কবিতাটি একটি রূপক কবিতা। এখানে কবি রূপকের আড়ালে জীবনের একটি অমোঘ সত্যকে প্রকাশ করেছেন। তাঁর মতে, কালের করালগ্রাসে মানুষ তার শারীরিক অস্তিত্ব হারায়; কিন্তু তার কৃতকর্মকে মৃত্যু স্পর্শ করতে পারে না।   উদ্দীপকের কবিতাংশে নিজের সৃষ্টিকর্মকে ঘিরে কবির প্রত্যাশার দিকটি উন্মোচিত হয়েছে। মহাকালের স্রোতে কবি হারিয়ে গেলেও তাঁর সৃষ্ট গান যেন সবার মনে জেগে থাকে, এটাই কবির চাওয়া। তিনি লক্ষ করেছেন, গানের সুরে সবাই মোহিত হয়; কিন্তু বাদ্যযন্ত্রের দিকে তাদের নজর পড়ে না। আর তাই কবি নিজের পরিবর্তে তাঁর সৃষ্ট শিল্পকর্মের অমরতাই প্রার্থনা করেছেন। আলোচ্য কবিতায় আমরা এমন জীবনদর্শনই দেখতে পাই ।   'সোনার তরী' কবিতায় কবি বলতে চেয়েছেন, মানুষের কর্মই পৃথিবীতে টিকে থাকে, ব্যক্তিমানুষ নয়। অর্থাৎ, মহৎ সৃষ্টিকর্ম কালের খেয়াতে স্থান পেলেও স্রষ্টাকে অতৃপ্তির বেদনা নিয়ে অপেক্ষা করতে হয় অনিবার্যভাবে মহাকালের শূন্যতায় বিলীন হওয়ার জন্য। অন্যদিকে, উদ্দীপকের কবিতাংশে কবি তাঁকে ভালো না বাসলেও তাঁর গান তথা সৃষ্টিকর্মকে ভালোবাসার অনুরোধ জানিয়েছেন। এর মধ্য দিয়ে আলোচ্য কবিতাটিতে প্রকাশিত মহাকালের কালস্রোতে সৃষ্টিকর্মের টিকে থাকার এবং শিল্পস্রষ্টার বিলীন হওয়ার প্রসঙ্গটি ফুটে উঠেছে। সুতরাং, প্রশ্নোক্ত উক্তিটির মাঝে 'সোনার তরী' কবিতার মূলবক্তব্য নিহিত রয়েছে ।"
        }
      ]
    },
    {
      "number": "6",
      "uddipok": "নদী কভু পান নাহি করে নিজ জল, তরুগণ নাহি খায় নিজ নিজ ফল। গাভী কভু নাহি করে নিজ দুগ্ধ পান, কাষ্ঠ, দগ্ধ হয়ে করে পরে অন্ন দান। স্বর্ণ করে নিজ রূপে অপরে শোভিত, বংশী করে নিজ স্বরে অপরে মোহিত। শস্য জন্মাইয়া নাহি খায় জলধরে, সাধুর ঐশ্বর্য শুধু পরহিত তরে।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "ক। 'নকশি কাঁথার মাঠ' একটি কাব্যগ্রন্থ।"
        },
        {
          "label": "খ",
          "question": "",
          "explanation": "খ। কবি অনিষ্ঠকারীর উপকার করতে চান বলে কাঁটার বিনিময়ে ফুল দান করে। কবি বিশ্বাস করেন অনিষ্টকারীকে কেবল ক্ষমা করেই নয়, বরং প্রতিদান হিসেবে তার উপকার করার মাধ্যমে পৃথিবীকে সুন্দর করা সম্ভব।বর্তমানে মানুষ একে অন্যের ক্ষতি করতে ব্যস্ত।যদি মানুষ একে অপরের ক্ষতি না করে ভালো চাইতো তাহলে পৃথিবী সুন্দর হতো।কবিতায় পৃথিবীকে সুন্দর করতে কবি অনিষ্ঠকারীকেও ফুল দিতে চেয়েছেন, মঙ্গল সাধন করতে চেয়েছেন।"
        },
        {
          "label": "গ",
          "question": "",
          "explanation": "গ। উদ্দীপকে 'প্রতিদান' কবিতার অন্যের জন্য আত্মনিবেদনে দিকটি প্রকাশিত হয়েছে। প্রতিদান কবিতায় কবি নিজের স্বার্থ অপরের কল্যাণে আত্মনিবেদন করেছেন।তিনি তার যারা ক্ষতি করেছেন তার ক্ষতি না করে তার উপকার করতে চেয়েছেন। কবি মনে করেন প্রতিশোধ প্রতিহিংসার বিপরীতে ভালোবাসায় পারে পৃথিবীকে সুন্দর ও নিরাপদ করতে। আর তাই তিনি তাঁর শত্রুর প্রতি ভালোবাসার হাত বাড়িয়ে দিয়েছেন। উদ্দীপকে পরার্থপরতার বিভিন্ন প্রাকৃতিক অনুষঙ্গ তুলে ধরা হয়েছে। প্রকৃতির প্রতিটি উপাদান— নদী, গাছ, গাভী, কাঠ, স্বর্ণ, বাঁশি, মেঘ সবকিছুই পরের কল্যাণে নিজেকে সর্বদা উৎসর্গ করে দেয়। পরহিতব্রতে জীবনের সার্থকতা নিহিত। প্রকৃতির এ উদারচিত্তের পরিচয় দেখে মহৎপ্রাণ ব্যক্তিরাও পরের কল্যাণে নিজেকে বিলিয়ে দেন।উদ্দীপকের এর মাঝে আত্মনিবেদনের স্বরূপ আমরা প্রতিদান কবিতার কবির মাঝেও দেখি। কবি মনে করেন, পরের কল্যাণে নিজেকে নিবেদিত করতে পারলেই সমাজ হয়ে উঠবে সুন্দর। আর এখানে উদ্দীপকের সঙ্গে আলোচ্য কবিতার সাদৃশ্য।"
        },
        {
          "label": "ঘ",
          "question": "",
          "explanation": "ঘ। পরার্থে আত্মনিবেদন করার দিকটি উঠে আসায় উদ্দীপকের সাধুজন প্রতিদান কবিতার কবির কাঙ্খিত মানুষ হয়ে উঠেছেন। প্রতিদান কবিতায় ক্ষমাশীলতা,উদারতা ও সহনশীলতার দৃষ্টান্ত ফুটে উঠেছে।কবি সমাজে হানাহানি হিংসা বিদ্বেষের বিপরীতে প্রীতিময় পরিবেশের আকাঙ্ক্ষা প্রকাশ করেছেন। কবি মনে করেন পরের ইটকার করার মধ্য দিয়ে মানুষের কল্যাণে আত্মনিয়োগ করলেই তাঁর প্রত্যাশা পূরণ হবে। তাঁর কাছে সৌহার্দ্যপূর্ণ সম্পর্কই পরম সত্য। উদ্দীপকের কবিতাংশের কবি নানা উদাহরণের মাধ্যমে বুঝাতে চেয়েছেন সাধুর ঐশ্বর্য নির্ভর করে তার পরার্থপরতায়। প্রকৃতির প্রতিটি উপাদান— নদী, গাছ, গাভী, কাঠ, স্বর্ণ, বাঁশি, মেঘ সবকিছুই পরের কল্যাণে নিজেকে সর্বদা উৎসর্গ করে দেয়। পরহিতব্রতে জীবনের সার্থকতা নিহিত। প্রতিদান কবিতায় যেমন অপরের কল্যাণে কথা বলেছেন, তেমনি উদ্দীপকের কবিতাংশেও সাধুর মতো অপরের কল্যাণ করার কথা বলা হয়েছে। অপরের কল্যাণে আত্মনিবেদনের মধ্যে যে মানব জীবনের সার্থকতা নিহিত তিনি সাধুর মাধ্যমে দেখাতে চেয়েছেন। আর এই বিষয়টি আলোচ্য কবিতার প্রদান বিষয়। এই বিবেচনায় উদ্দীপকের সাধুজন আলোচ্য কবিতার কবির কাঙ্খিত মানুষ হয়ে উঠেছেন।"
        }
      ]
    },
    {
      "number": "7",
      "uddipok": "‘আজি এ অবেলায় মনে পড়ে তোমায় হারানো দিনগুলি বারে বারে কাঁদায়। তুমি ছাড়া এজীবন শূন্য মনে হয় ভালো লাগা অনুভ‚তি আঁধারে ডুব রয়।’",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "'পুষ্পারতি' শব্দটির অর্থ ফুলেল বন্দনা বা নিবেদন।#1"
        },
        {
          "label": "খ",
          "question": "",
          "explanation": "তাহারেই পড়ে মনে কবিতায় কবির উদাসীনতার কারণ হলো তার স্বামী আকস্মিক মৃত্যু।তাহারেই পরে মনে কবিতায় প্রকৃতিতে বসন্ত এলেও কবি ব্যক্তিজীবনে যেন রিক্ততা বিষন্নতা ছেয়ে আছে। কবি শীত ঋতুকে ভুলতে  পারছেৃন না।তার এ ভুলতে না পারার কারণ  তার স্বামী সৈয়দ নিহাল হোসেনের আকস্মিক মৃত্যু। স্বামীর অকাল মৃত্যুতে কবির হৃদয় দুঃখ ভারাক্রান্ত। আর এ কারণেই প্রকৃতিতে বসন্তের আগমন সত্ত্বেও কবি উদাসীন।#2"
        },
        {
          "label": "গ",
          "question": "",
          "explanation": "তাহারেই পড়ে কবিতায় কবির ব্যক্তি জীবনে কষ্টের ছায়াপথ ঘটেছে। তার প্রিয় স্বামীর মৃত্যুতে জীবনে হাহাকার নমে এসেছে। তার ব্যক্তি জীবন ও কাব্য সাধনা তাই বিষন্নতার গাঢ় আঁধারে ঢেকে যায়। সে গভীর দুঃখবোধই ফুটে উঠেছে আলোচ্য কবিতার পঙক্তিমালায়।#1 উদ্দীপকে আমরা দেখতে পাই স্বজন হারানোর কষ্ট। কবি যাকে খুব ভালবাসতেন তিনি কবি কে ফেলে চলে গেছেন। কবির কাছে এ জীবন তাই অর্থহীন, সবকিছুই আজ শূন্য। অনুভূতি আধারে ডুবে গেছে তার।ঠিক এরকমই আমরা তাহারেই পড়ে মনে কবিতায় দেখতে পাই কবি সুফিয়া কামালকে আনমনা অবস্থায়। প্রকৃতিতে বসন্ত এলেও তার মনের মধ্যে শীতের রিক্ততার স্মৃতি বারবার মনে পড়ে। তাই বসন্তকে স্বতঃস্ফূর্তভাবে বরণ করতে পারেনা। অর্থাৎ,উদ্দীপকের কবিতাংশের কবির প্রিয়জন চলে যাওয়ার বিষাদ ময় অনুভূতির উপস্থাপনার দিকটির সঙ্গে আলোচ্য কবিতার মিল খুঁজে পাওয়া যায়।#3"
        },
        {
          "label": "ঘ",
          "question": "",
          "explanation": "উদ্দীপক ও তাহারেই পড়ে মনে কবিতায় দুঃখবোধের অনুভূতি এক সূত্রে গাঁথা। উক্তিটি সংহতিপূর্ণ।#1 প্রিয়জন অকালে হারানোর শুকাঅনুভূতি ও কষ্ট তাহারেই পড়ে মনে কবিতার মূল বিষয়। প্রিয়জন যখন অকালে পৃথিবী থেকে বিদায় নেয় তখন প্রকৃতপক্ষে জীবন অর্থহীন হয়ে যায়। এর প্রভাবে বিষাদ নেমে আসে চারপাশে। তখন প্রকৃতির সৌন্দর্য ও আনন্দের বিষয়গুলো আনন্দ মনে হয় না। আলোচ্য কবিতার কবি অসময়ে তার স্বামীকে হারিয়ে বেদনাহত।#2 উদ্দীপকে দেখা যায়, কবি যাকে ভালোবেসেছিলেন সে কবিকে ছেড়ে চলে গিয়েছেন। তার শূন্যতা তাকে পৃথিবীর সকল সৌন্দর্য মলিন করে দিয়েছে। তার কাছে এখন পৃথিবীর সবকিছুই মূল্যহীন।কবির চেতনা জুড়ে তার প্রিয়জনের ছবি।সেই প্রিয়জন কবির অস্তিত্বের সঙ্গে একাকার হয়ে গেছেন,কিন্তু বাস্তবে তিনি আজ অনেক দূরে।#3 উদ্দীপক ও তাহারেই পড়ে মনে উভয়স্থানে দুঃখবোধের বেদনা অঙ্কিত হয়েছে। একদিকে কবিতার প্রিয়জনকে হারিয়ে এতটাই মর্মাহত হয়েছেন যে প্রকৃতিতে নতুন ঋতুর আগমন ঘটেছে, বসন্ত এসেছে সেদিকে তার কোন খেয়াল নেই।তার মনে শীতের রিক্ততা বাসা বেধেছে। প্রকৃতির সৌন্দর্য আজ তার কাছে অর্থহীন। অন্যদিকে উদ্দীপকেও প্রিয়জনকে হারিয়ে কবি আজ নিঃস্ব । প্রিয় জন হারিয়ে তার কাছে সবকিছু শুণ্য মনে হয়।জীবনকে আজ তার মূল্যহীন মনে হয়। প্রিয়জন হারানোর বেদনা মানুষের মর্মমূলে কতটা গভীর ক্ষত সৃষ্টি করে তা উদ্দীপক ও তাহারেই পড়ে মনে কবিতায় ওইভাবে ফুটে উঠেছে। উভয় ক্ষেত্রেই বিচ্ছন্নতার বেদনাবোধ এবং প্রকৃতি ও মানবমনের সম্পর্কের দিকটিই প্রাধান্য পেয়েছে।এসব দিক পর্যালোচনা করে বলা যায়, প্রশ্নোত্ত মন্তব্যটি যথার্থ।#4"
        }
      ]
    },
    {
      "number": "8",
      "uddipok": "সালমার মা ছাড়া সংসারে আর কেউ নেই। লেখাপড়াও বেশিদূর করতে পারেনি। আর্থিক অবস্থা ভালো না হওয়ায় অনেকটা বাধ্য হয়েই মধ্যবয়সী একজন লোকের সাথে সালমার বিয়ে দেয় তার মা। স্বামীর বাড়ি গিয়ে সালমা দেখে যে, সেই সংসারে সতীন ও তার এক পুত্রসন্তান রয়েছে। সালমার ভাগ্য বড়ই খারাপ। বড় বউ তাকে মোটেও সহ্য করতে পারেনা। সারাদিন সালমাকে খাটায়, ঠিকমতো খেতে দেয় না। স্বামীর কান ভারী করে সালমার বিরুদ্ধে। হঠাৎ সালমা একদিন বুঝতে পারে যে, তার স্বামী একজন চোরাকারবারি। সালমা এসব দেখে ভয় পায়। সে প্রতিবাদ করলে শারীরিক নির্যাতনের শিকার হয়। একদিন সালমা মেরাজের সমস্ত কুকীর্তির কথা পুলিশের কাছে ফাঁস করে দেয়। মেরাজের মুখোশ খুলে যায়।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "রহিমার পেটে চৌদ্দ প্যাঁচ।"
        },
        {
          "label": "খ",
          "question": "",
          "explanation": "শিলা বৃষ্টির পর মজিদসহ মহব্বতনগরবাসী সম্পর্কে উক্তিটি করা হয়েছে' বিশ্বাসের পাথরে যেন খোদাই সে চোখ। মহব্বতনগরে শিলাবৃষ্টিতে ধান ক্ষেত ধ্বংসস্তূপে পরিণত হয়েছিল।সেই ধান ক্ষেত দেখে সবাই স্তব্ধ হয়ে দাঁড়িয়েছিল।তাদের দৃষ্টিতে কোন ভাব বা উদ্দেশ্য ছিল না।তখন মজিদ এই অবস্থা দেখে সকলকে বিশ্বাস রাখতে বলে। তখন সকলের দৃষ্টিদেখে মনে হয় যেন তাদের চোখের মধ্যে আস্থা ও বিশ্বাসের দৃঢ়তা প্রতিষ্ঠিত আছে।"
        },
        {
          "label": "গ",
          "question": "",
          "explanation": "উদ্দীপকে বর্ণিত মিরাজের বড় বউ এর সাথে লালসালু উপন্যাসে বর্ণিত রহিমার বিপরীত চরিত্র। লালসালু উপন্যাসে রহিমা হচ্ছে মসজিদের প্রথম স্ত্রী। তিনি  খুবই নরম স্বভাবের মানুষ ছিল।সে কারো সাথে খারাপ ব্যবহার করে না।শান্তভাবে থাকে এবং তার স্বামী হুকুম পালন করে। জমিলা যখন তার সতীন হিসেবে সংসার আসে তখন তাকে নিজের বোনের মত আদর যত্ন করে। উদ্দীপকে দেখা যায় মেরাজের  বড় বউের  আচরণ ছোট বউ এর প্রতি সহানুভূতি পূর্ণ ছিল না। বড় বউ সালমাকে দিয়ে সব কাজ করাতো,ঠিকমতো খেতে পর্যন্ত দিত না। তার বিরুদ্ধে স্বামীর কান ভারি করতো।কিন্তু লালসালু উপন্যাসে ভিন্ন চিত্র দেখতে পাই আমরা মজিদের ছোট বউ জমিলার প্রতি রহিমার ভালোবাসা প্রকাশ পেয়েছে।  জমিলাকে সন্তান তুল্য আচরণ করতো। তাই এসব দিক থেকে বলতে  পারি যে সালমার প্রতি তার সতিনের নিষ্ঠুর আচরণই দেখতে পাওয়া যায়, যা রহিমার সঙ্গে তাকে বৈসাদৃশ্যপূর্ণ করে তুলেছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সালমা এবং লালসালু উপন্যাসে বর্ণিত জমিলার জীবন চিত্র যেন একই সুতোয় বাঁধা। মন্তব্যটি যথার্থ। লালসালু উপন্যাসে জমিলা হচ্ছে মজিদের দ্বিতীয় স্ত্রী। জমিলা লালসালু  উপন্যাসের কেন্দ্রীয় চরিত্র। নিঃসন্তান মজিদের সন্তান কামনা সূত্রে জমিলার আগমন ঘটে। প্রথম দেখায় স্বামীকে তার ভাবি শ্বশুর মনে হয়েছিল। অভাবের তাড়নায় এই সংগতিপূর্ণ সম্পর্ককে মেনে নিয়ে স্বামীর বাড়িতে আসতে হয় জমিলাকে।  উদ্দীপকে সালমা দারিদ্র্যের শিকার এক অসহায় নারী।অভাবের কারণে তাকে সতিনের সংসারে আসতে হয়।আর তার অবশ্যম্ভাবী পরিণাম হিসেবে তার কপালে জোটে সতীনের অত্যাচার ও নিপীড়ন। লালসালু উপন্যাসে জমিলা অবশ্য এই ক্ষেত্রে কিছুটা সহানুভূতি পেয়েছে কারণ নিঃসন্তান সতীনের কাছে জমিলা মাতৃতুল্য আচরণ পেয়েছে।  আলোচ্য উপন্যাসের জমিলা ও উদ্দীপকের সালমা উভয়েই পরিস্থিতির কারণে অসমবয়সি বরের সঙ্গে বিয়েকে মেনে নিতে বাধ্য হয়।স্বামীর বাড়ি এসেও তাদেরকে নানামুখী নির্যাতন ও বিড়ম্বনার শিকার হতে হয়। জমিলা স্বামী মজিদ চরিত্রে লক্ষ্য করা যায় স্বার্থপরতা ও ভন্ডামি।একই ধরনের বৈশিষ্ট্যের উপস্থিতি মেরাজের  চরিত্রও লক্ষণীয়।উদ্দীপকের সালমা ও আলোচ্য উপন্যাসের জমিলা কেউ স্বামীর এই অন্যায় অপকর্মকে সমর্থন করে না, বরং ধীরতার সঙ্গে প্রতিবাদ করে।সেদিক বিবেচনায় উদ্দীপকের সালমা এবং লালসালু উপন্যাসের জমিলার জীবনচিত্র যেন এক সুতায় গাঁথা।"
        }
      ]
    },
    {
      "number": "9",
      "uddipok": "দিন কাটিয়া যায়। জীবন অতিবাহিত হয়। ঋতুচক্রে সময় পাক খায়। পদ্মার ভাঙন-ধরা মাটি ধসিতে থাকে, পদ্মার বুকে জল ভেদ করিয়া জাগিয়া ওঠে চর। অর্ধ-শতাব্দীর বিস্তীর্ণ চর পদ্মার ভালে আবার বিলীন হইয়া যায়। জেলে পাড়ার শিশুর ক্রন্দন কোনোদিন বন্ধ হয় না। ক্ষুধা-তৃষ্ণার দেবতা, হাসি কান্নার দেবতা, অন্ধকার আত্মার দেবতা – ইহাদের পূজা কোনোদিন সাঙ্গ হয় না ।",
      "tag": "MB 22,DRMC 23",
      "sub_questions": [
        {
          "label": "ক",
          "question": "'লালসালু' উপন্যাসটি প্রথম কত সালে প্রকাশিত হয়?",
          "explanation": ""
        },
        {
          "label": "খ",
          "question": "\"বিশ্বাসের, পাথরে যেন খোদাই সে চোখ।” – উক্তিটি দ্বারা কী বোঝানো হয়েছে?",
          "explanation": ""
        },
        {
          "label": "গ",
          "question": "উদ্দীপকের সাথে 'লালসালু' উপন্যাসে বর্ণিত কোন অঞ্চলের কীরূপ সাদৃশ্য পাওয়া যায়, ব্যাখ্যা করো।",
          "explanation": ""
        },
        {
          "label": "ঘ",
          "question": "“উদ্দীপকটি 'লালসালু' উপন্যাসের ভূমিকা অংশের সামান্য রূপায়ণ মাত্র।\" — মন্তব্যটি বিশ্লেষণ করো।",
          "explanation": ""
        }
      ]
    },
    {
      "number": "10",
      "uddipok": "ওই দেখ, ওই যেন চিত্রিত প্রাচীর ওই তব সৈন্যগণ দাঁড়াইয়া অকারণ, গণিতেছে লহরী কি রণ-পয়োধির? দেখিছ না সর্ব্বনাশ সম্মুখে তোমার? যায় বঙ্গ-সিংহাসন যায় স্বাধীনতা-ধন যেতেছে ভাসিয়া সব, কি দেখিছ আর?",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "ক। পত্র মারফত শওকত জঙ্গকে পূর্ণ সমর্থন জানিয়েছিলেন মিরজাফর।"
        },
        {
          "label": "খ",
          "question": "",
          "explanation": "খ। প্রশ্নোক্ত মন্তব্যটি দ্বারা নবাব সিরাজউদ্দৌলার অমাত্যবর্গের বিশ্বাসঘাতকতার দিকটি বোঝানো হয়েছে।  ইংরেজদের সঙ্গে যুদ্ধে রাজ অমাত্যগণ নবাব সিরাজউদ্দৌলার কর্তৃত্ব রক্ষায় জীবন উৎসর্গ করবেন বলে পবিত্র গ্রন্থ নিয়ে শপথ করেছিলেন। কিন্তু নবাবকে পরাজিত করতে গোপনে অনেকেই ষড়যন্ত্র করেছিলেন ইংরেজদের সাথে, যা তাদের কর্মকাণ্ডে প্রকাশ পেয়েছে। অমাত্যবর্গের এই বিশ্বাসঘাতকতার দিকটিই প্রশ্নোক্ত মন্তব্যে প্রকাশ পেয়েছে ।"
        },
        {
          "label": "গ",
          "question": "",
          "explanation": "গ। ‘সিরাজউদ্দৌলা' নাটকে বর্ণিত যুদ্ধের ময়দানে নবাব সিরাজউদ্দৌলার প্রধান সেনাপতি মিরজাফর তার সৈন্য নিয়ে যুদ্ধ না করে দাঁড়িয়ে থাকার ঘটনাটির সাথে উদ্দীপকের সাদৃশ্য রয়েছে ‘সিরাজউদ্দৌলা' নাটকে দেখা যায় ইংরেজদের সঙ্গে যুদ্ধে নবাব সিরাজউদ্দৌলার প্রধান সেনাপতি ও গুরুত্বপূর্ণ অমাত্যবর্গ বিশ্বাসঘাতকতা করে । সেখানে নবাবের অমাত্যবর্গ নবাবের নির্দেশ অমান্য করে ইংরেজদের পক্ষে কাজ করে। যুদ্ধের ময়দানে মিরজাফরের সৈন্যবাহিনী যুদ্ধ না করে দাঁড়িয়ে থাকে। ফলে পলাশির যুদ্ধে নবাবের বিপুল সমরসামর্থ্য থাকার পরেও নবাবকে করুণ পরিণতি বরণ করতে হয়।  উদ্দীপকের কবিতাংশে দেখা যায়, সামর্থ্য থাকা সত্ত্বেও যুদ্ধক্ষেত্রে সৈন্যগণ এমনভাবে দাঁড়িয়ে আছে, যেন দেখে মনে হচ্ছে প্রাচীর । বাংলার সিংহাসনের পতন জেনেও তাদের এরূপ আচরণ কবিকে বিস্মিত করেছে। আর এই দিকটি উদ্দীপক ও 'সিরাজউদ্দৌলা' নাটককে সমতুল্য করে তুলেছে। নাটকেও দেখা যায় বিপুল সৈন্যবাহিনী থাকার পরেও নবাব সিরাজ যুদ্ধে পরাজিত হন । কেননা, তাঁর সৈন্যবাহিনী যুদ্ধ না করে দাঁড়িয়ে ছিল। আর এ ঘটনাই উদ্দীপক ও আলোচ্য নাটককে সাদৃশ্যপূর্ণ করে তুলেছে ।"
        },
        {
          "label": "ঘ",
          "question": "",
          "explanation": "ঘ। পলাশির যুদ্ধে নবাবের বিশাল সৈন্যবহর থাকার পরেও তাদের নির্লিপ্ততাই নবাবের পরাজয়ের অন্যতম কারণ হওয়ায় প্রশ্নোক্ত মন্তব্যটি যথার্থ বলে প্রতীয়মান হয়। বিশ্বাস মানুষের মূল শক্তি।আর এই বিশ্বাস প্রায়ই ভঙ্গ করে কাছের মানুষই। কাছের মানুষগুলোই বিশ্বাসঘাতকতা করে বেশি।যেমনটি 'সিরাজউদ্দৌলা' নাটকে পলাশির প্রান্তরে নবাবের বিপুল সৈন্য থাকা সত্ত্বেও নবাবকে পরাজয় বরণ করতে হয়েছে।এই বিশ্বাসঘাতকতার কারণেই ইংরেজদের কাছে নবাব পরাজিত হন। উদ্দীপকের কবিতাংশে দেখা যায় বিপুল সামর্থ্য থাকা সত্ত্বেও যুদ্ধক্ষেত্রে সৈন্যগণ যুদ্ধ না করে দাঁড়িয়ে আছে।তারা এমনভাবে দাঁড়িয়ে আছে, তাদের দেখে মনে হচ্ছে কোনো প্রাচীর। বাংলার সিংহাসনের পতন চোখের সামনে দেখেও তাদের এরূপ আচরণে কবি বিস্ময় প্রকাশ করেছেন। আলোচ্য নাটকেও আমরা এমন ঘটনার অবতারণা দেখি। উদ্দীপকে যেমন বিরাট সৈন্যবাহিনী যুদ্ধ না করে কেবল দাঁড়িয়ে থেকে দেশের পরাজয় দেখছে, তেমনি 'সিরাজউদ্দৌলা' নাটকেও সেনাপতি মিরজাফর ও তাঁর অনুসারীরা যুদ্ধ না করে শত্রুকে সহজেই জিতিয়ে দিয়েছে । ইংরেজরা শক্তি ও সৈন্য সংখ্যায় ছিল খুবই সামান্য। কিন্তু তারা সহজেই জয়লাভ করেছিল মূলত নবাবের সৈন্যদের নির্লিপ্ত আচরণের কারণে। যেমনটি আমরা আলোচ্য উদ্দীপকের ঘটনাতেও দেখতে পাই। উভয়স্থানেই সৈন্যদের নির্লিপ্ততার কারণে পরাজয় বরণ করতে হয়েছে। সুতরাং, প্রশ্নোক্ত উক্তিটি যথাযথ।"
        }
      ]
    },
    {
      "number": "11",
      "uddipok": "‘ওরা গুলি ছোড়ে এদেশের প্রাণে, দেশের দাবীকে রোখে ওদের ঘৃণ্য পদাঘাত, এই বাংলার বুকে। ওরা এদেশের নয়, দেশের ভাগ্য ওরা করে বিক্রয়।’",
      "tag": "MB 22,BB 17,JGCC 24,RUMC 24",
      "sub_questions": [
        {
          "label": "ক",
          "question": "",
          "explanation": "ক। ইংরেজরা পরাজিত হয়ে ফোর্ট উইলিয়াম জাহাজে আশ্রয় নেয় ।"
        },
        {
          "label": "খ",
          "question": "",
          "explanation": "খ। নবাব সিরাজউদ্দৌলার বিরুদ্ধে ষড়যন্ত্রের একপর্যায়ে নিজেদের ভাগ- বাঁটোয়ারা হিসাব করতে গিয়ে মিরজাফর প্রশ্নোক্ত মন্তব্যটি করেছিল । নবাব সিরাজউদ্দৌলার বিরুদ্ধে ষড়যন্ত্র করার জন্য তাঁর সিপাহসালার মিরজাফর ও কোম্পানির প্রতিনিধিরা মিরনের বাসগৃহে এক হয়েছিল। যুদ্ধে ক্লাইভ বিজয়ী হলে কে কতটা ভাগ পাবে তা নিয়ে দলিল তৈরি করেছিল তারা। কিন্তু দলিলে সই করতে গিয়ে চক্রান্তকারীরা তর্কে জড়িয়ে পড়ে। তখন বিলম্ব না করে দলিলে সই করার মাধ্যমে নিজ স্বার্থকে পাকাপোক্ত করার জন্য মিরজাফর আলোচ্য উক্তিটি করে।"
        },
        {
          "label": "গ",
          "question": "",
          "explanation": "গ। উদ্দীপকের প্রথম দুই চরণের ভাবার্থ ‘সিরাজউদ্দৌলা' নাটকে বাংলার শোচনীয় পরিস্থিতির সঙ্গে সাদৃশ্যপূর্ণ ।  ‘সিরাজউদ্দৌলা' নাটকটি ১৭৫৭ খ্রিষ্টাব্দের পলাশির যুদ্ধে সিরাজউদ্দৌলার পরাজয়ের ঘটনাকে কেন্দ্র করে আবর্তিত। এ যুদ্ধে সিরাজউদ্দৌলার সমরশক্তির কোনো অভাব ছিল না। তবু তাঁকে শোচনীয়ভাবে পরাজিত হতে হয় । হীন স্বার্থ রক্ষা করতে গিয়ে নবাবের সেনাপতি ও অমাত্যবর্গ বাংলার স্বাধীনতা বিসর্জন দিয়েছিল।  উদ্দীপকে 'ওরা' বলে আখ্যায়িত একশ্রেণির লোকদের বাংলার বুকে ঘৃণ্য পদাঘাত হানার কথা বলা হয়েছে। তারা দেশের দাবিকে তুচ্ছ করে এদেশের মানুষের প্রাণ কেড়ে নিতে গুলি ছোড়ে। যদি বাংলার প্রতি মমত্ববোধ থাকত তাহলে তারা এমনটি করতে পারত না। তারা গুলি ছুড়ে বাংলাকে বিপন্ন করছে, যা আলোচ্য নাটকে পলাশির যুদ্ধের দুর্ভাগ্যজনক পরিস্থিতির কথাই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "ঘ। উদ্দীপকের ‘দেশের ভাগ্য ওরা করে বিক্রয়' পঙ্ক্তিতে ‘সিরাজউদ্দৌলা' নাটকের মর্মার্থই প্রতিধ্বনিত হয়েছে।  'সিরাজউদ্দৌলা' নাটকে চিত্রিত বাংলার নবাব সিরাজউদ্দৌলা ছিলেন সাহসী এক দেশপ্রেমী। মৃত্যুর আগ মুহূর্ত পর্যন্ত তিনি বাংলার স্বাধীনতা বজায় রাখার সংকল্পে দৃঢ়প্রতিজ্ঞ ছিলেন। কিন্তু তাঁর কতিপয় অমাত্য ও নিকটজনেরা ছিল বিশ্বাসঘাতক। তারা নিজ নিজ স্বার্থ উদ্ধার করতে গিয়ে নামমাত্র মূল্যে বিকিয়ে দিয়েছিল ভিনদেশি বেনিয়াদের কাছে।  উদ্দীপকে প্রকারান্তরে বিশ্বাসঘাতক মিরজাফর, রাজবল্লভ, জগৎশেঠ, রায়দুর্লভদের কথাই বলা হয়েছে। তারা নবাব সিরাজউদ্দৌলার অমাত্য হয়েও ক্ষমতা ও অর্থের লোভে দেশকে বিক্রি করে দিয়েছিল। তারা স্বার্থের প্রয়োজনে দেশদ্রোহের আশ্রয় নিয়েছিল, ঠিক যেমনটি উদ্দীপকে বলা হয়েছে। যারা দেশের সঙ্গে বিশ্বাসঘাতকতা করে তারা দেশের কেউ হতে পারে না বলেই উদ্দীপকের কবি অভিমত প্রকাশ করেছেন। উদ্দীপকের শেষ চরণে স্বার্থান্ধ দেশদ্রোহীদের কথাই উচ্চারিত হয়েছে। তারা বাঙালি হলেও এদেশের নয় বলে কবি দাবি করেছেন। “সিরাজউদ্দৌলা' নাটকেও আমরা দেখি, পলাশির যুদ্ধে বিপুল সমরসামর্থা থাকা সত্ত্বেও নবাবের পরাজয় ঘটে। কেননা, তাঁর নিজস্ব সেনাদল যুদ্ধে নিষ্ক্রিয় ভূমিকা পালন করে। ব্যক্তি ও গোষ্ঠীস্বার্থ রক্ষা করতে গিয়ে বিশ্বাসঘাতক সেনাপতি ও অমাত্যবর্গ এভাবেই বাংলার স্বাধীনতা বিসর্জন দেয় । উদ্দীপকটি প্রকারান্তরে এসব স্বার্থান্বেষী ব্যক্তিদের কথাই বলেছে এবং দাবি করেছে যে, ‘দেশের ভাগ্য ওরা করে বিক্রয়।'"
        }
      ]
    }
  ]
}