{
  "title": "ঢাকা সিটি কলেজ ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "পরিবার, আত্মীয়, বন্ধু সকলের রন্তচক্ষু উপেক্ষা করে, বাবা-মায়ের বিত্ত-বৈভব ছেড়ে দরিদ্র ঘরের এক বিধবা মেয়েকে ভালোবেসে বিয়ে করেছে সাকিব। স্ত্রীকে নিয়ে শহরের অন্য প্রান্তে ঘর-ভাড়া করে থাকে সে, সংসার চলে ফ্লেক্সিলোডের ব্যাবসা আর স্ত্রীর করা টিউশনিতে। তাদেরকে দেখলে পৃথিবীর সবচেয়ে সুখী মানুষ বলে মনে হয়।",
      "tag": "DCC 23",
      "sub_questions": [
        {
          "label": "ক",
          "question": "",
          "explanation": "'বিলাসী' গল্পটি প্রথম 'ভারতী' পত্রিকায় প্রকাশিত হয়।"
        },
        {
          "label": "খ",
          "question": "'গ্রামের মধ্যে মৃত্যুঞ্জয়ের ছিল এমনি সুনাম'- ব্যাখ্যা করো।",
          "explanation": "‘গ্রামের মধ্যে মৃত্যুঞ্জয়ের এমনি সুনাম।’–এটি ‘বিলাসী’গল্পের লেখক এর ব্যাঙ্গাত্মক উক্তি। আমরা জানি যে, সুনাম শব্দটি একটি আদর্শ অর্থ বহন করে, যা দিয়ে কারো প্রশংসা কে বোঝানো হয়। কিন্তু বিলাসী গল্পে উক্তিটি লেখক ব্যাঙ্গার্থে করেছেন। গল্পে পরোপকারী মৃত্যুঞ্জয়ের উপকার স্বীকার না করে নিচু মনের মানুষ যখন তাকে অবহেলা অবজ্ঞা করেছে, লেখক তখনই উক্তিটি করেছেন।"
        },
        {
          "label": "গ",
          "question": "",
          "explanation": "উদ্দীপকের সমাজ ব্যবস্থা যেন 'বিলাসী' গল্পের রক্ষণশীল সমস্ত ব্যবস্থার প্রতিচ্ছবি। 'বিলাসী' গল্পে দেখা যায়, কায়স্থের ছেলে মৃত্যুঞ্জয় সাপুরের মেয়েকে বিয়ে করার কারণে গ্রামবাসী তাদেরকে মারধর করে গ্রাম থেকে বের করে দেয়। গ্রামবাসী ছিল কুপমন্ডুপ, অজ্ঞ এবং কুসংস্কারাচ্ছন্ন। অন্নপাপের দোহাই দিয়ে তারা কোনভাবেই ছোট জাতের মেয়ের সঙ্গে উঁচু জাতের ছেলের বিয়েকে মেনে নিতে পারেনি। রাষ্ট্র কিংবা ধর্ম কর্তৃর নিষিদ্ধ না হলেও গ্রামবাসীর কাছে এ বিয়ে ক্ষমাহীন অপরাধে পরিস্ত হয়। যে সমাজ স্বর্গীয় মুখোপাধ্যায়ের পুত্রবধূর পতিতালয় থেকে ফিরে আসাকে গ্রহণ করতে পারে, সেই সমাজ উঁচু বর্ণের ছেলের সঙ্গে নিচু বর্ণের মেয়ের বিয়ে কবুল করতে পারেনি। এ থেকে সহজেই বোঝা যায়, কোড়োলা হরিপুরের সমাজ ছিল মূলত ভীষণভাবে রক্ষণশীল এবং সমন্ত প্রকার হীনতা নীচতায় ভরপুর। অন্যদিকে, উদ্দীপক থেকে দেখা যায়, সাকিব ভালোবেসে এক দরিদ্র বিধবা মেয়েকে বিয়ে করলে আত্মীয়স্বজন, পাড়াপড়শি, প্রতিবেশ, গ্রামবাসী একে মেনে নিতে পারেনি। তাকে কৌশলে গ্রাম ছাড়া করা হয়। এ সমাজ ব্যবস্থার মধ্যেও প্রচুর পরিমাণে গোঁড়ামি, হীনতা, নীচত বিদ্যমান। মানুষে মানুষে বিভেদ তৈরীর জন্য এরকম গ্রামবাসীরাই মূলত দায়ী। ধর্ম কিংবা রাষ্ট্র মানুষে মানুষে ফারাক তৈরি করে না, মানুষে মানুষে ফারাক তৈরির জন্য এরকম গ্রাম এবং গ্রামবাসী দায়ী। এই আচরণ গ্রামের মানুষদের অজ্ঞতা, কুসংস্কারচ্ছন্ন মন-মানসিকতা এবং রক্ষণশীলতার বহিঃপ্রকাশ। তাই বলা যায়, উদ্দীপকের সমাজ ব্যবস্থা যেন 'বিলাসী' গল্পের সমাজবাস্তবতারই প্রতিচ্ছবি।"
        },
        {
          "label": "ঘ",
          "question": "\"",
          "explanation": "\"বিলাসী' গল্প ও উদ্দীপক উভয় ক্ষেত্রেই সাধারণ প্রেমের মহিম বর্ণিত হয়েছে।\"- উক্তিটি যথার্থ। 'বিলাসী' গল্পে আমরা দেখতে পাই, মৃত্যুঞ্জয় তার সহায় সম্পদ, আত্মীয়- স্বজন এমনকি জাত ত্যাগ করে সাপুড়ের মেয়ে বিলাসীর প্রতি ভালোবাসায় সে পুরোপুরি সাপুড়ে হয়ে যায়। সাপুড়ে হয়ে আর্থিক অনটনের মধ্যেও তারা পরস্পরের প্রতি ভালোবাসার কারণে অনেক সুখে জীবনযাপন করে। তৎকালীন সমাজব্যবস্থার প্রেক্ষাপটে বিলাসী ও মৃত্যুঞ্জয়ের ভালবাসা সত্যিই এক অসাধারণ প্রেমের নিদর্শন। উদ্দীপকের সাকিব দরিদ্র বিধবা মেয়েকে বিয়ে করার ফলে পরিবার আত্মীয়-স্বজন এমনকি বিত্ত বৈভব ছেড়ে শহরের অন্যপ্রান্তে ঘর বাঁধতে বাধ্য হয়। ফ্লেক্সিলোড কিংবা বউয়ের সামান্য টিউশনের টাকায় সংসার চললেও তারা বেশ সুখেই থাকে। সহায় সম্পদ, বিত্ত-বৈভব, আর্থিক অনটনের সবকিছু ছাড়িয়ে সে যেভাবে স্ত্রীর প্রতি ভালোবাসা প্রকাশ করে এ থেকে বোঝা যায়, পরস্পরের মধ্যে অতি উচ্চমাত্রার গভীর প্রেম না থাকলে এরকম ত্যাগ স্বীকার করা সম্ভব নয়। উদ্দীপক এবং 'বিলাসী' গল্পের আলোকে দেখা যায় যে, 'বিলাসী' গল্পের মৃত্যুঞ্জয় যেভাবে বিলাসীর প্রেমে বিত্ত বৈভব এমনকি জাত পর্যন্ত বিসর্জন দিতে পেরেছে; ঠিক তেমনি উদ্দীপকের সাকিব তার ভালোবাসার মানুষটির জন্য তার সহায় সম্পদ এমনকি পরিবারকেও বিসর্জন দিয়েছে। মৃত্যুঞ্জয় এবং সাকিব উভয়ই এই বিয়ের পরে আর্থিক অনটনের মধ্য দিয়ে গেলেও তারা তাদের স্ত্রীদের ভালোবাসায় সিক্ত হয়ে সুখে আছে। মৃত্যুঞ্জয় যেমন বিলাসীর প্রেমে সবকিছু বিসর্জন দিয়ে নজির স্থাপন করেছে, তেমনি সাকিব তার স্ত্রীর প্রেমে সবকিছু বিসর্জন দিয়ে নজির স্থাপন করেছে। তাই বলা যায়, গল্প ও উদ্দীপক উভয় ক্ষেত্রেই অসাধারণ প্রেমের মহিমা বর্ণিত হয়েছে।"
        }
      ]
    },
    {
      "number": "2",
      "uddipok": "কুবের ও গণেশ দুই বন্ধু, তারা শহরে কুলির কাজ করে। কুবের নিজে অশিক্ষিত হলেও সে তার ছেলে-মেয়েকে পড়ালেখা শিখিয়ে স্বনির্ভর করতে চায়। আর গণেশ নিজেও মূর্খ, ছেলেমেয়েদেরকেও স্বনির্ভর করার কোনো চেষ্টা তার নেই। এমনকি সে কুলির কাজেও অনাগ্রহী। সে কারণে-অকারণে অন্যের কাছে ধার করে।",
      "tag": "DCC 23",
      "sub_questions": [
        {
          "label": "ক",
          "question": "",
          "explanation": "'মানব-কল্যাণ' প্রবন্ধটি প্রথম 'মানবতন্ত্র' গ্রন্থে সংকলিত হয়।"
        },
        {
          "label": "খ",
          "question": "",
          "explanation": "মানব-কল্যাণ হচ্ছে মূলত একটি জাগতিক মানব ধর্ম অর্থাৎ মানব- কল্যাণ কোন লৌকিক বিষয় নয় বরং এটি বিশ্বজনীন। 'মানব-কল্যাণ' প্রবন্ধে মানব-কল্যাণের ব্যাপক অর্থ প্রকাশ পেয়েছে। এখানে মানব-কল্যাণ বলতে শুধু নির্দিষ্ট এলাকার নির্দিষ্ট কিছু মানুষের সাময়িক অবস্থার উন্নতি কিংবা সাময়িক অনুদানকে বোঝানো হয়নি বরং বিশ্বজনীন মানবের হিত সাধনকে বোঝানো হয়েছে। এটি অঞ্চল ভেদে কিংবা ব্যক্তি ভেদে সাধন করা যায় না বরং মানব-কল্যাণ সাধিত হলে সত্যিকার অর্থেই তা সমাজ, দেশ তথা বিশ্বের জন্য কল্যাণকর হয়। এর ব্যাপ্তি পুরো জগৎজুড়ে। তাই মানব কল্যাণকে এক জাগতিক ধর্ম বলা হয়েছে।"
        },
        {
          "label": "গ",
          "question": "",
          "explanation": "উদ্দীপকের কুবেরের ভাবনাই যেন 'মানব-কল্যাণ' প্রবন্ধের মূল বিষয়বস্তু। মানব-কল্যাণ' প্রবন্ধে মানব-কল্যাণের স্বরূপ আলোচিত হয়েছে। কিভাবে প্রকৃত মানব-কল্যাণ সাধন করা যায় তার প্রক্রিয়া সম্পর্কে আলোচনা করা হয়েছে। প্রাবন্ধিকের মতে, মানুষকে আত্ম-মর্যাদাশীল বানানো এবং মানুষের মধ্যে মানবিক চেতনার বিকাশ ঘটানোর মধ্যে রয়েছে প্রকৃত মানব-কল্যাণ। মানুষকে স্বাবলম্বনের পথ দেখানো এবং তার আত্মিক মর্যাদা বৃদ্ধিই মূলত স্থায়ী মানব-কল্যাণ। লোক দেখানো দান খয়রাত কিংবা সাময়িক কোনো অনুদানের মাধ্যমে প্রকৃত মানব কল্যাণ সাধিত হয় না। প্রকৃত মানব ও কল্যাণ সাধনের জন্য তাই মানবের সামগ্রিক উন্নয়ন প্রয়োজন। এজন্য লেখক সৃজনশীল মানবকর্মে উৎসাহ প্রদান করেছেন। অন্যদিকে, উদ্দীপকে দেখা যায় কুবের প্রকৃত মানব-কল্যাণের একজন আদর্শ প্রতিনিধি। নিজে কুলির কাজ করলেও তাই তার ছেলেমেয়েরা লেখাপড়া শিখে শিক্ষিত হোক, এটাই সে চায়। লেখাপড়ার মাধ্যমে ছেলেমেয়েদেরকে স্বনির্ভরশীল বানাতে চায় এবং এর মাধ্যমে একদিকে তার ছেলেমেয়েরা যেমন আত্মমর্যাদাবান হবে, তেমনি তাদের আর্থিক অসচ্ছলতা দূর হবে। 'মানব-কল্যাণ' প্রবন্ধ মতে এটিই প্রকৃত মানব কল্যাণ। তাই বলা যায়, উদ্দীপকের কুবেরের চিন্তা চেতনা যেন 'মানব-কল্যাণ' প্রবন্ধের মধ্যে ফুটে উঠেছে অর্থাৎ কুবেরের ভাবনা এবং প্রাবন্ধিকের ভাবনা অভিন্ন।"
        },
        {
          "label": "ঘ",
          "question": "",
          "explanation": "'মানব-কল্যাণ' প্রবন্ধটি মানুষকে আত্ম-মর্যাদাবান এবং আর্থিক স্বচ্ছলতার দিকে ধাবিত করে যা উদ্দীপকের গণেশ চরিত্রটির মাধ্যে দেখা যায় না। 'মানব-কল্যাণ' প্রবন্ধের মূল বিষয় হচ্ছে মানবের স্থায়ী উন্নয়ন। আর্থিক সচ্ছলতার পাশাপাশি মানুষের আত্মিক উন্নতি এখানে স্থান পেয়েছে। মানুষকে সৃজনশীল কর্মের মাধ্যমে নিজের আর্থিক অবস্থার উন্নয়ন ঘটাতে হবে। সকল প্রতিবন্ধকতাকে অতিক্রম করে, চিন্তা চেতনাকে পরিশুদ্ধ করে প্রকৃত মানব-কল্যাণ অর্জন করা যায়। এজন্য একদিকে যেমন সমাজের দায়িত্ব রয়েছে, তেমনই রয়েছে অসহায় সেই ব্যক্তির কর্মকুশলী মনোভাব এবং একনিষ্ঠ চেষ্টা। অন্যদিকে, উদ্দীপকের গনেশ চরিত্রটিকে আমরা অলস হিসেবে দেখতে পাই। নিজে কুলির কাজ করলেও সেই কাজেও তার কোনো মনোযোগ নেই। এমনকি ছেলে মেয়েদের স্থায়ী কল্যাণের জন্য কখনো চিন্তাই করে না সে। উপরন্তু মানুষের কাছ থেকে ধার-দেনা নিয়ে চলাই মূলত তার নেশায় পরিণত হয়েছে। উদ্দীপক থেকে এটা স্পষ্টই বোঝা যায় যে, চরিত্রটি খামখেয়ালি, উদাসীন এবং মানব-কল্যাণ বিমুখ একটি চরিত্র। প্রবন্ধ ও উদ্দীপকের আলোকে বলা যায়, যদি তার দৃষ্টিভঙ্গির পরিবর্তন না করে তাহলে একদিকে সে যেমন ক্ষতিগ্রস্ত হবে, অন্যদিকে ক্ষতিগ্রস্ত হবে তার পরবর্তী প্রজন্ম। এতে মানব-কল্যাণ তো সাধিত হবেই না বরং তারা সমাজের, দেশের এমন কি বিশ্বের বোঝায় পরিণত হবে। এই অবস্থা থেকে উত্তরণের জন্য দৃষ্টিভঙ্গির পরিবর্তন আবশ্যক। গণেশেরও উচিত উদ্দীপকের কুবেরের মত নিজের এবং পরবর্তী প্রজন্মের স্থায়ী কল্যাণ সাধনের জন্য চেষ্টা করা। না হলে ভবিষ্যতে তারা একদিকে যেমন পৃথিবীর বোঝায় পরিণত হবে, তেমনি তাদের কপালে জুটবে সীমাহীন ভোগান্তি। তাই গণেশের দৃষ্টিভঙ্গি পাল্টানো উচিত বলে মনে করি।"
        }
      ]
    },
    {
      "number": "3",
      "uddipok": "বর্ণবাদ, বৈষম্য আর নিপীড়নের কারণে শাসকগোষ্ঠীর বিরুদ্ধে এক সময় ফুঁসে ওঠে দক্ষিণ আফ্রিকার কালো মানুষগুলো। এদের পুরোধা ছিলেন নেলসন ম্যান্ডেলা। আন্দোলন নস্যাৎ করতে শুরু হয় নির্যাতন। তাঁকে পুরে দেওয়া হয় জেলে। সশ্রম কারাদণ্ডে দণ্ডিত করা হয় তাঁকে। পাথর ভাঙার মতো সীমাহীন পরিশ্রমের কাজ করতে গিয়ে একসময় অসুস্থ হয়ে পড়েন তিনি। জেলে কিছু ভালোমনের মানুষও ছিলেন; সেখানে যাদের ভালোবাসা, মমত্ববোধ আর সেবায় সিক্ত হয়েছেন তিনি। অবশেষে দীর্ঘ ২৭ বছর কারাভোগের পর তাঁর মুক্তি মেলে।",
      "tag": "FCC 24,DCC 23",
      "sub_questions": [
        {
          "label": "ক",
          "question": "",
          "explanation": "'প্রকোষ্ঠ' অর্থ ঘর বা কুঠরি।"
        },
        {
          "label": "খ",
          "question": "",
          "explanation": "'আমলাতন্ত্র তাকে কোথায় নিয়ে গেল' কথাটি তদানীন্তন মুখ্যমন্ত্রী নূরুল আমিনকে উদ্দেশ্য করে বলা হয়েছে। ১৯৫২ সালে ভাষার দাবিতে আন্দোলনরত মানুষের ওপর গুলি চালানোর হুকুম দেয় নূরুল আমিন সরকার। ফলে বেশ কয়েকজন মানুষ মারা যায়। বঙ্গবন্ধু শেখ মুজিবুর রহমান সেসময় কারাগারে অবস্থান করছিলেন। সরকারের এই সিদ্ধান্তকে খুবই অপরিণামদর্শী বলে তিনি মনে করেছেন। কারণ কোথাও, কোনো দেশে ভাষার জন্য আন্দোল করা বা কাউকে কখনোই গুলি করে হত্যা করা হয়নি। অর্থাৎ নূরুল আমিন সরকার ইতিহাসের রেকর্ড ভঙ্গ করলেন। ফলে হীন আমলাতন্ত্রের জন্য নূরুল আমিন বাংলার ইতিহাসে চিরকালের জন্যই ঘৃণিত হয়ে থাকবেন। এই প্রসঙ্গেই মূলত লেখক উপর্যুক্ত মন্তব্যটি করেছেন।"
        },
        {
          "label": "গ",
          "question": "",
          "explanation": "উদ্দীপকের নেলসন ম্যান্ডেলার সাথে 'বায়ান্নর দিনগুলো' রচনার লেখকের আত্মত্যাগের দিকটি সাদৃশ্যপূর্ণ। 'বায়ান্নর দিনগুলো' প্রবন্ধে আমরা দেখতে পাই, লেখক ভাষা আন্দোলনের জন্য সংগ্রাম করে প্রায় ২৭-২৮ মাস জেল খেটেছেন। পরিবার-পরিজন আত্মীয়স্বজন, সহকর্মী সবার ভালোবাসা বিসর্জন দিয়ে অনশন করে আত্মাহুতির চেষ্টা করেছেন। এর মাধ্যমে সরকারের অনৈতিকভাবে তাঁকে আটকে রাখার প্রক্রিয়ার প্রতিবাদ জানিয়েছেন। দেশের জন্য, ভাষার জন্য শেখ মুজিবুর রহমান পাকিস্তানি সরকার কর্তৃক বিভিন্ন সময় বিভিন্ন নির্যাতনের শিকার হয়েছেন তবু তিনি দমে যাননি। আশায় বুক বেঁধে নীতি নৈতিকতা ও সংগ্রামের পথে অটল থেকেছেন। উদ্দীপক থেকে আমরা জানতে 'পারি, দক্ষিণ আফ্রিকার কালো মানুষগুলোকে শ্বেতাঙ্গরা শত বছর ধরে শাসন করেছে শুধু কৃষ্ণাঙ্গ হওয়ার কারণেই। মানুষের মানবিক অধিকার আদায়ের জন্য নেলসন ম্যান্ডেলা পথিকৃত হয়ে কাজ করেছেন। সাম্যবাদ প্রতিষ্ঠার এই আন্দোলন করার জন্য তাঁকে নির্যাতন ও কারারুদ্ধ করা হয়। ২৭ বছরের মতো তাঁকে জেলে আটকে রাখা হয় তবু তিনি দমে যাননি বরং স্বদেশ ও স্বজাতির জন্য সর্বোচ্চ ত্যাগটুকু স্বীকার করে সংগ্রামের পথে অটল ছিলেন। সুতরাং বলা যায়, উদ্দীপকের নেলসন ম্যান্ডেলার আত্মত্যাগ এবং 'বায়ান্নর দিনগুলো' প্রবন্ধের লেখকের আত্মত্যাগ সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "প্রেক্ষাপট ভিন্ন হলেও চেতনাগত ঐক্য নেলসন ম্যান্ডেলা এবং বঙ্গবন্ধু শেখ মুজিবুর রহমানকে একসূত্রে গেঁথেছে বলে মনে করি। 'বায়ান্নর দিনগুলো' প্রবন্ধে লেখক বাংলাদেশের একটি গুরুত্বপূর্ণ ঐতিহাসিক ঘটনার দিকে ইঙ্গিত করেছেন এবং তা হলো একুশে ফেব্রুয়ারির ভাষা আন্দোলন। বাঙালি জাতি বাংলা ভাষা রাষ্ট্রভাষা করার দাবিতে আন্দোলন করলে শাসক তাদের বিরুদ্ধে গুলিবর্ষণ করে এবং এতে বেশ কয়েকজন মানুষ আহত ও নিহত হয়। বঙ্গবন্ধু শেখ মুজিবুর রহমানও এই ভাষা আন্দোলনের কারণেই ভাষা আন্দোলনের প্রথম দিকেই কারারুদ্ধ হন। তার সকল আত্মত্যাগের মূলে রয়েছে বাঙালি জাতি এবং বাংলা ভাষা। পাকিস্তানি শাসকদের কাছ থেকে স্বজাতির মানুষদের অধিকার আদায়ের জন্যই বিশেষ করে ভাষার অধিকার আদায়ের জন্যই লেখক সংগ্রাম করেছেন। এর জন্যই তাঁকে অনেক ত্যাগ স্বীকার করতে হয়েছে। উদ্দীপকে দেখা যায়, নেলসন ম্যান্ডেলা আফ্রিকার অন্যতম একটি প্রধান সমস্যা বর্ণবাদ নিয়ে আন্দোলন করে শাসকশ্রেণি কর্তৃক নির্যাতিত হয়েছেন। বর্ণবাদ, বৈষম্য আর শাসকের অত্যাচার থেকে দক্ষিণ আফ্রিকার কালো মানুষগুলো বাঁচাতে নেলসন ম্যান্ডেলা আন্দোলন করেছেন। জীবনের ঝুঁকি নিয়ে তিনি প্রায় ২৭ বছর কারাভোগ করেছেন। তাঁর উদ্দেশ্য ছিল চামড়ার বর্ণ দিয়ে মানুষ বিচার নয় বরং যোগ্যতা দিয়ে মানুষ বিচার করা হোক। এই মহৎ উদ্দেশ্য সাধনের জন্যই তিনি আপ্রাণ চেষ্টা করে গেছেন। তিনি স্বদেশ ও স্বজাতির প্রতি এক নিবেদিত প্রাণ নেতা ছিলেন। উদ্দীপক এবং 'বায়ান্নর দিনগুলো' প্রবন্ধের আলোকে বলা যায়, উভয় ক্ষেত্রে আন্দোলনের বিষয় ভিন্ন। একদিকে ভাষা-বিষয়ক আন্দোলন আর অন্যদিকে বর্ণবাদ-বিষয়ক আন্দোলন। কিন্তু আন্দোলনের বিষয়বস্তু যত ভিন্নই হোক না কেন এর প্রকৃতি ছিল প্রায় একই রকম অর্থাৎ এই আন্দোলনে বৈধ- আন্দোলনকারীরা শাসকশ্রেণি কর্তৃক বিভিন্নভাবে লাঞ্ছিত,' অপমানিত এবং অপদস্ত হয়েছেন। এমনকি প্রয়োজনে আন্দোলনকারীদের কারাবরণ করতে হয়েছে; যার অন্যতম নজির শেখ মুজিবুর রহমান কিংবা নেলসন ম্যান্ডেলা। প্রেক্ষাপট ভিন্ন থাকলেও এঁদের আত্মত্যাগের মূল উদ্দেশ্য ছিল দেশ ও জাতির কল্যাণ সাধন করা। তাই বলা যায়, প্রেক্ষাপট ভিন্ন হলেও চেতনাগত ঐক্যই নেলসন ম্যান্ডেলা এবং বঙ্গবন্ধু শেখ মুজিবুর রহমানকে একসূত্রে গেঁথেছে।"
        }
      ]
    },
    {
      "number": "4",
      "uddipok": "অবরুদ্ধ শহর। পথে বেরোলেই মিলিটারি দেখা যায়। কখনো বাসে তল্লাশি চালায়, কখনো সারিবদ্ধ দাঁড় করিয়ে রাখে। জনজীবন বিপর্যস্ত। এরমধ্যে আশার আলো মুক্তিযোদ্ধাদের গেরিলা আক্রমণের সংবাদ। হাবিব সাহেব রোজ রাতে চুপিচুপি রেডিওতে এসব সংবাদ শোনেন আর আশান্বিত হন।",
      "tag": "DCC 23",
      "sub_questions": [
        {
          "label": "ক",
          "question": "",
          "explanation": "'রেইনকোট' গল্পে রেইনকোটি নুরুল হুদার শ্যালক মিন্টুর।"
        },
        {
          "label": "খ",
          "question": "'এগুলো হলো পাকিস্তানের শরীরের কাঁটা।'- ব্যাখ্যা করো।",
          "explanation": "শহীদমিনার সম্পর্কে পাকিস্তানি মিলিটারির বড় কতার্দের ধারণা দিতে গিয়ে উক্তিটি করেন প্রিন্সিপ্যাল সাহেব। প্রিন্সিপ্যাল ডক্টর আফাজ আহমদ পাকিস্তানি সেনাবাহিনীর দোসর হিসেবে কাজ করতেন। নানা বুদ্ধি-পরামর্শ দিয়ে তিনি তাদের সাহায্য করার চেষ্টা করতেন। তিনি জানতেন দেশের শহীদমিনারগুলো বাঙালির জাতীয় চেতনার প্রতীক। তাই তিনি পাকিস্তানি মিলিটারির বড় কতার্দের কাছে সবিনয়ে বলেছিলেন, \" পাকিস্তান যদি বাঁচাতে হয় তো সব স্কুল–কলেজ থেকে শহীদমিনার হটাও। এগুলো হলো পাকিস্তানের শরীরের কাঁটা।” উক্ত কথার মাধ্যমে তার দেশ ও জাতির সঙ্গে বিশ্বাসঘাতকতার ঘৃণ্য দিকটি প্রকাশিত হয়েছে।"
        },
        {
          "label": "গ",
          "question": "",
          "explanation": "উদ্দীপকের অবরুদ্ধ শহরের সাথে, 'রেইনকোট' গল্পের অবরুদ্ধ ঢাকা শহরের সাদৃশ্য লক্ষ করা যায়। 'রেইনকোট' গল্পে অবরুদ্ধ ঢাকা শহরের বর্ণনা পাওয়া যায়। দিনরাত গোলাগুলি, পাকিস্তানি মিলিটারিদের তল্লাশি, রাজাকারদের উৎপাত এবং এসবের মধ্যে মুক্তিবাহিনীর গেরিলা আক্রমণ ছিল ঢাকা শহরের প্রতিদিনের ঘটনা। পাকিস্তানি মিলিটারি এবং তাদের দোসরা যখন যাকে যেখানে যেভাবে পেয়েছে মেরে ফেলেছে অথবা নির্যাতন করেছে। ঢাকা শহরের বেশিরভাগ মানুষই যেহেতু মুক্তিযুদ্ধের পক্ষে ছিল, তাই সব সময় সাধারণ মানুষ ভীত সন্ত্রস্ত অবস্থায় থাকত। সাধারণ মানুষ থেকে মসজিদের ইমাম কিংবা শিক্ষক কেউই বাদ যায়নি মিলিটারিদের নির্যাতনের হাত থেকে। উদ্দীপকে মুক্তিযুদ্ধের সময়ের একটি অবরুদ্ধ শহরের কথা বলা হয়েছে। সে অবরুদ্ধ শহরেও মিলিটারিরা সব সময় সাধারণ মানুষদের উপর বিভিন্নভাবে নির্যাতন চালাত। তল্লাশি করা, সারিবদ্ধভাবে দাঁড় করিয়ে রাখা ইত্যাদি ছিল নৈমিত্তিক ঘটনা। তবে এর মধ্যে আশার আলো ছিল মুক্তিযোদ্ধাদের গেরিল আক্রমণ। হাবিব সাহেব এমনই একটি অবরুদ্ধ শহরের মুক্তিযুদ্ধের সমর্থক ব্যক্তি যিনি নিয়মিত রেডিওতে মুক্তিযুদ্ধের সংবাদ শোনেন এবং আশান্বিত হন। তাই বলা যায়, উদ্দীপকের অবরুদ্ধ শহর এবং যুদ্ধকালীন অবরুদ্ধ ঢাকা শহর পরস্পরের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের হাবিব সাহেব যেন 'রেইনকোট' গল্পের নুরুল হুদা চরিত্রেরই প্রতিচ্ছবি। 'রেইনকোট' গল্পে আমরা দেখতে পাই, নুরুল হুদা একজন মুক্তিকামী সচেতন বাঙালি নাগরিক। সরাসরি মুক্তিযুদ্ধে অংশগ্রহণ না করলেও মুক্তিযোদ্ধাদের তিনি বিভিন্নভাবে সাহায্য-সহযোগিতা করে আসছেন। তিনি চান, দেশ স্বাধীন হোক। তাই পাকিস্তানিরা কোণঠাসা হয়ে পড়লে কিংবা গেরিলা মুক্তিযোদ্ধাদের আক্রমণের সংখ্যা বাড়লে তিনি মনে মনে খুশি হন। রেডিওতে তিনি চুপিচুপি স্বাধীন বাংলা বেতারের অনুষ্ঠান শোনেন এবং স্বাধীনতার জন্য আশান্বিত হন। উদ্দীপকে যে অবরুদ্ধ শহর দেখা যায় তাতে হাবিব সাহেবের বাস। মুক্তিযুদ্ধকালীন অন্যান্য শহরের মতোই সেই শহরেও নিয়মিত বাসে তল্লাশি কিংবা সারিবদ্ধভাবে দাঁড় করিয়ে তল্লাশির ঘটনা ঘটে। এই শহরে হাবিব সাহেব বাস করলেও এবং সরাসরি তিনি মুক্তিযুদ্ধে অংশগ্রহণকারী না হলেও তিনি একজন পাকা মুক্তিযুদ্ধের সমর্থক। তাইতো তিনি রাতে চুপিচুপি রেডিওতে মুক্তিযুদ্ধের সংবাদ শোনেন এবং স্বাধীনতার জন্য আশান্বিত হন। গেরিলা হামলার তীব্রতার কথা শুনে তার মনে আশার আলো জেগে ওঠে। তিনি মূলত বাঙালি জাতির চূড়ান্ত স্বাধীনতা চান। উদ্দীপক ও 'রেইনকোট' গল্পের আলোকে বলা যায় যে, উদ্দীপকের হাবিব সাহেব যেন 'রেইনকোট' গল্পের নুরুল হুদা চরিত্রের সার্থক প্রতিনিধি।। নুরুল হুদা যেমন একজন স্বাধীনচেতা মুক্তিকামী মানুষ, তেমনি হাবিব সাহেবও একজন স্বাধীনচেতা মুক্তকামী মানুষ। এরা উভয়ই পাকিস্তানিদের পরাজয়ের খবর শুনলে কিংবা গেরিলা আক্রমণের কথা শুনলে স্বাধীনতার জন্য আশান্বিত হন। এরা উভয়ই সরাসরি মুক্তিযুদ্ধে অংশগ্রহণ না করলেও মুক্তিযুদ্ধের সমর্থক এবং মুক্তিযুদ্ধে পরোক্ষভাবে সাহায্যকারী। পরিবেশ পরিস্থিতি, মন-মানসিকতা, স্বাধীনতাকামী চেতনা প্রভৃতি বিভিন্ন দিক দিয়ে উদ্দীপকের হাবিব সাহেব যেন 'রেইনকোট' গল্পের হুদা চরিত্রটির সার্থক প্রতিনিধিত্ব করে। তাই বলা যায়, উদ্দীপকের হাবিব সাহেব ও গল্পের নুরুল হুদা অভিন্ন মানসিকতার।"
        }
      ]
    },
    {
      "number": "5",
      "uddipok": "বৃদ্ধ মজহার সাহেব তাঁর সারাজীবনের স্বপ্ন বাস্তবায়ন করেছেন একটি বৃদ্ধ পুনর্বাসন কেন্দ্র প্রতিষ্ঠা করে। নিরাশ্রয়, দুস্থ মানুষের মুখে হাসি দেখে তিনি তৃপ্তি পান। তিনি পৃথিবীতে না থাকলেও তার প্রতিষ্ঠানটি থাকবে এটা ভাৰতে তার ভালো লাগে।",
      "tag": "DCC 23",
      "sub_questions": [
        {
          "label": "ক",
          "question": "'সোনার তরী' কবিতায় উল্লিখিত গ্রামখানি কখন মেঘে ঢাকা থাকে?",
          "explanation": "'সোনার তরী' কবিতায় উল্লিখিত গ্রামখানি প্রভাতবেলায় মেঘে ঢাকা থাকে ।"
        },
        {
          "label": "খ",
          "question": "",
          "explanation": "'বাঁকা জল' বলতে ভরা বর্ষায় নদীর জলের ভয়ংকর রূপ ধারণের বিষয়টিকে বোঝানো হয়েছে। কবিতায় এক নিঃসঙ্গ কৃষক সোনার ধান কেটে নদীতীরবর্তী খেতে অপেক্ষমাণ। আকাশে ঘন মেঘের গর্জন, বর্ষার ভরা নদীর ক্ষুরধারা স্রোতের সাথে এর জলও বাঁকা হয়ে খেলা করছে। ছোটো খেতটুকুকে ধীরে ধীরে গ্রাস করে চলেছে তা। এভাবে বাঁকা জল' শব্দবন্ধের ভেতর দিয়ে কবিতাটিতে বৈরী প্রকৃতির রুদ্ররূপের প্রতি ইঙ্গিত করা হয়েছে। এছাড়া ‘বাঁকা জল' কবিতাটিতে অনন্ত কালস্রোতের প্রতীক।"
        },
        {
          "label": "গ",
          "question": "",
          "explanation": "উদ্দীপকের মজহার সাহেবের বাস্তবায়িত স্বপ্নের সাথে 'সোনার তরী” কবিতার মানুষের সৃষ্টিকর্মের অমরতার বিষয়টি সাদৃশ্যপূর্ণ । 'সোনার তরী' কবিতায় মূলত ব্যক্ত হয়েছে যে, নশ্বর পৃথিবীতে মানুষের শিল্পকর্মই তথা মহৎকর্মই স্থায়ী হয়। ব্যক্তি মানুষ মারা গেলেও তার শিল্পকর্মই তাকে মহৎ করে তোলে। কোনো মানুষ যদি এমন অসাধারণ কোনো কর্ম তৈরি করতে পারে, তাহলে তার মাধ্যমেই সে অমর হতে পারে। অন্যথায়, মহাকালের কালগর্ভে হারিয়ে যেতে হয় মানবকে। উদ্দীপকে দেখা যায়, বৃদ্ধ মজহার সাহেব একটি অসাধারণ কর্ম বাস্তবায়নের স্বপ্ন দেখেছেন। একটি বৃদ্ধ পুনর্বাসন কেন্দ্র প্রতিষ্ঠা করে তিনি সেখানে নিরাশ্রয় দুস্থ মানুষের আশ্রয়ের ব্যবস্থা করেছেন। অসহায় এইসব মানুষের মুখে হাসি ফোটানোই তার মূল ব্রত। এতে একদিকে যেমন তিনি তৃপ্ত হন, তেমনি তার অনুপস্থিতিতে এ প্রতিষ্ঠানটি তাকে মানুষের মাঝে বেঁচে থাকতে সহায়তা করবে। এটি মূলত মহৎ কর্ম যা 'সোনার তরী' কবিতায় উল্লিখিত শিল্পকর্মেরই অনুরূপ। তাই বলা যায়, উদ্দীপকের মজহার সাহেবের বাস্তবায়িত স্বপ্নের সাথে 'সোনার তরী' কবিতার মানুষের সৃষ্টকর্মের মাধ্যমে অমরতা লাভের বিষয়টি সাদৃশ্যপূর্ণ।"
        },
        {
          "label": "ঘ",
          "question": "''সোনার তরী' কবিতার কৃষক ও মজহার সাহেবের জীবনভাবনা অভিন্ন।”— মন্তব্যটি বিশ্লেষণ করো।",
          "explanation": "\"সোনার তরী' কবিতার কৃষক এবং উদ্দীপকের মজহার সাহেবের জীবন ভাবনা অভিন্ন”— মন্তব্যটি যথার্থ 1 'সোনার তরী' কবিতায় কৃষক প্রচুর পরিশ্রম করে সোনার ফসল ফলান । তীব্র কালস্রোতের গর্ভে বিলীন হওয়ার ভয়ে এইসব কর্মকে তিনি সোনার তরীতে স্থান করে দেন। সোনার তরী তার এই সর্ব সোনার ধান তথা শিল্পকর্মকে সোনার তরীতে স্থান দেয়। কৃষকের সোনার ফসলগুলো অতি মূল্যবান বিধায় সেগুলোর স্থান হয় সোনার তরীতে। এই রূপকের আড়ালে কবি মূলত কোনো মানুষের মহৎ কর্মের অবিনশ্বর হওয়ার দিকটির প্রতি ইঙ্গিত করেছেন। ব্যক্তি মানুষ নয় বরং তার কর্মই তাকে অমর করে রাখে। উদ্দীপকের মজহার সাহেবের স্বপ্ন যেন 'সোনার তরী' কবিতার কৃষকের স্বপ্নেরই অনুরূপ। তিনি সারা জীবনের পরিশ্রমের মাধ্যমে একটি বৃদ্ধ পুনর্বাসন কেন্দ্র প্রতিষ্ঠা করতে সক্ষম হন। এটি নিঃসন্দেহে একটি মহৎ কর্ম ব্যক্তি মজহার মারা গেলেও এই মহৎকর্মটি টিকে থাকবে যুগের পর যুগ। ফলে যেহেতু মহৎকর্ম ব্যক্তিকে অমর করে রাখে, তাই মজহার সাহেবের এই বৃদ্ধ পুনর্বাসন কেন্দ্রটি তাকে অমর হয়ে থাকতে সাহায্য করবে। আলোচ্য কবিতার কৃষক এবং উদ্দীপকের মজহার সাহেবের জীবন ভাবনা প্রায় একই রকম। শুধু বেঁচে থাকার জন্য বেঁচে থাকা নয় বর পৃথিবীতে অমর কোনো কর্ম করে যাওয়া উচিত বলে তারা উভয় মনে করেন। কবিতায় কৃষক পরিশ্রম করেছেন, ফসল ফলিয়েছেন তেমনি উদ্দীপকের মজহার সাহেব অক্লান্ত পরিশ্রম করে বৃদ্ধ পুনর্বাসন কেন্দ্র প্রতিষ্ঠা করেছেন। শিল্পকর্ম কিংবা মহৎকর্ম হিসেবে বিবেচনা করলে সোনার ধানের সাথে মজহার সাহেবের বৃদ্ধ পুনর্বাসন কেন্দ্রটিকে তুলনা করা যায়। সুতরাং বলা যায়, উদ্দীপকের মজহার সাহেবের স্বপ্ন এবং 'সোনার তরী' কবিতার কৃষকের স্বপ্ন অভিন্ন। উভয়ই মহৎকর্মের মাধ্যমে নিজের অস্তিত্বকে অনন্তকাল টিকিয়ে রাখার প্রত্যয়ী।"
        }
      ]
    },
    {
      "number": "6",
      "uddipok": "\"দাদা আমি সাতে পাঁচে থাকি না যে যা করে দেখি ভাই, সুবিধাটা নিয়ে যাই ধুম করে প্রকাশ্যে আসি না ... রাজনীতি, দলাদলি কিংবা সে কোলাকুলি যে যা খুশি হয়ে যাক, দুনিয়া চুলোয় যাক আমি টু শব্দটি করি না দাদা আমি সাতে পাঁচে থাকি না।\"",
      "tag": "DCC 23",
      "sub_questions": [
        {
          "label": "ক",
          "question": "",
          "explanation": "'বিদ্রোহী' কবিতাটি 'অগ্নিবীণা' কাব্য থেকে সংকলিত হয়েছে।"
        },
        {
          "label": "খ",
          "question": "",
          "explanation": "প্রেম ও দ্রোহের সমন্বয়ে নিজ অস্তিত্বের স্বরূপ তুলে ধরতেই কবি প্রশ্নোক্ত চরণটির অবতারণা করেছেন। কাজী নজরুল ইসলাম প্রেমের কবি, দ্রোহের কবি। মানবপ্রেম ও সাম্যবাদী চেতনা তাঁর কবিতার মূলসুর। আর তাই যেখানেই অসাম্য ও অনাচার লক্ষ করেছেন, ব্যথিত কবি সেখানেই উচ্চারণ করেছেন দ্রোহের পঙক্তিমালা। আলোচ্য কবিতাটিতেও কবির দ্রোহ পরাধীনতার শৃঙ্খল এবং অসাম্যের বিরুদ্ধে, যার মুখ্য উদ্দেশ্য মানবমুক্তি । নিপীড়িত মানুষের ক্রন্দন বন্ধ করার প্রয়াসেই তাঁর এই দ্রোহ। কবি সত্তার এই বিদ্রোহী রূপ এবং তার অন্তরালে মানবপ্রেমের বিষয়টি বোঝাতেই কবি প্রশ্নোক্ত চরণটির অবতারণা করেছেন ।"
        },
        {
          "label": "গ",
          "question": "",
          "explanation": "উদ্দীপকের কবিতাংশে সুবিধাবাদী মনোভাব ব্যক্ত হলেও \"বিদ্রোহী' কবিতায় মিথ্যার প্রতি অনমনীয়তা লক্ষ করা যায়। “বিদ্রোহী' কবিতায় কবি নিজেকে মিথ্যার জন্য অশনি সংকেত হিসেবে প্রতিষ্ঠা করতে চেয়েছেন। যেখানে মিথ্যা অন্যায়-অবিচার জুলুম সেখানেই কবির বিদ্রোহ। কোনোভাবেই তিনি মিথ্যার সঙ্গে আপোস করতে চান না বরং মিথ্যার দেয়াল নিজ শক্তিবলে গুঁড়িয়ে দিতে তিনি বদ্ধপরিকর যতদিন তিনি মিথ্যাকে ধুলিস্যাৎ করতে পারবেন না, যতদিন অত্যাচারী শাসককে সমূলে উৎপাটিত করতে পারবেন না ততদিন কবি তার এ বিদ্রোহ চালিয়ে যাবেন বলে ঘোষণা দিয়েছেন । তিনি কোনোভাবেই মিথ্যার সাথে আপোস কিংবা মাথা নত করে চলতে চান না। মিথ্যা বা অসত্যের প্রতি কবির অনমনীয়তাই মূলত ‘বিদ্রোহী' কবিতার মূল ভাবার্থ । অন্যদিকে, উদ্দীপকের কবিতাংশে সুবিধাবাদী মনোভাব লক্ষ করা যায়। কোনো ঝুটঝামেলায় না থেকে নিজের ফায়দা হাসিল করাই এর মূল লক্ষ্য। রাজনীতি দলাদলি কিংবা সম্প্রীতি কোনো স্থানেই না থেকে সমস্ত প্রকার ঝুটঝামেলা এড়িয়ে যেতে চাওয়া হয়েছে। বোঝা যায়, তার সামনে যদি অসত্য চলে আসে হয়তো আত্মস্বার্থ রক্ষা করার জন্য সে আপোস করবে । ভালোভাবে বেঁচে থাকতে গিয়ে অসত্যের সামনে প্রয়োজনে মাথা নিচু করার শিক্ষা দেয় উদ্দীপকের কবিতাংশ। “বিদ্রোহী' কবিতার ভাব যেখানে সমস্ত বাঁধাকে অতিক্রম করে সত্যের জয়কে সুনিশ্চিত করা; সেখানে উদ্দীপকের কবিতাংশ সকল ক্ষেত্রেই আপোস করে থাকতে বলে। তাই উদ্দীপক এবং 'বিদ্রোহী' কবিতা ভাবগত দিক থেকে পরস্পরের সাথে সাদৃশ্যপূর্ণ নয়।"
        },
        {
          "label": "ঘ",
          "question": "",
          "explanation": "পৃথিবীর সকল অন্যায়-অত্যাচারীর বিরুদ্ধে দাঁড়াতে 'বিদ্রোহী' কবিতা উদ্দীপকের মধ্যে 'বিদ্রোহী' কবিতার 'আমি' কে গ্রহণ করা উচিত বলে মনে করি । ‘বিদ্রোহী' কবিতার 'আমি' মূলত একদিকে যেমন বিদ্রোহের মাধ্যমে পৃথিবী থেকে সমস্ত প্রকার অবিচার জুলুম নির্যাতন দূরীভূত করতে চান, অন্যদিকে পৃথিবীটাকে প্রেমময় করে গড়ে তুলতে চান । অসত্য অবিচার মিথ্যা সামনে এলে মাথা উঁচু করে তার প্রতিরোধ করার শিক্ষা দেয় 'বিদ্রোহী' কবিতার 'আমি' । মিথ্যার সঙ্গে আপোস নয় বরং সত্যকে মূল হাতিয়ার বানিয়ে জীবন বাজি রেখে অনন্তকাল বিদ্রোহ করার শিক্ষা দেয় এই 'আমি'। অত্যাচারী শাসককে নির্মূল করে উৎপীড়িত জনগোষ্ঠীকে মুক্তি দেওয়াই 'বিদ্রোহী' কবিতার 'আমি'র মূল লক্ষ্য। অন্যদিকে, উদ্দীপকের কবিতাংশের 'আমি' এক সুবিধাবাদী চরিত্র। কোনোরকম ঝুটঝামেলায় না জড়িয়ে জীবন যাপন করতে চায় এই 'আমি'। অসত্যের সামনে মাথা নত করে, মিথ্যার সাথে আপোস করে বাঁচতে শেখায় এই 'আমি'। অনাচার-অবিচারে সমাজ ছেয়ে গেলেও এই 'আমি' মুখ খুলে প্রতিবাদ করতে শেখায় না। আত্মস্বার্থ রক্ষার্থে এই ‘আমি’ হীন কাপুরুষের মতো বেঁচে থাকতে শেখায়। শুধু নিজের সুবিধাটুকু বুঝে নিয়ে পৃথিবীর সমস্ত অন্যায়-অবিচারের সঙ্গে বাঁচতে শেখায় এই 'আমি'। সুতরাং উদ্দীপকের ‘আমি' এবং 'বিদ্রোহী' কবিতার 'আমি'র মধ্যে তুলনা করলে দেখা যায়, “বিদ্রোহী' কবিতার 'আমি' মূলত প্রকৃত মানবতাকে ধারণ করে। এই 'আমি'র মতো সমাজে অনেক 'আমি' প্রতিষ্ঠিত হলে সমাজ থেকে একদিকে যেরকম অন্যায়-অবিচার দূরীভূত হবে; তেমনি অন্যদিকে পীড়িত-অসহায়-বঞ্চিত মানুষ ফিরে পাবে তাদের অধিকার। তাই আমি মনে করি, উদ্দীপকের কবিতাংশের 'আমি' কোনোভাবেই কারো আদর্শ হওয়া উচিত নয় বরং 'বিদ্রোহী' কবিতার 'আমি'র মতো নিজেকে তৈরি করার মধ্যেই জীবনের প্রকৃত সুখ নিহিত।"
        }
      ]
    },
    {
      "number": "7",
      "uddipok": "ওরে ভাই, ফাগুন লেগেছে বনে বনে, ডালে ডালে ফুলে ফুলে পাতায় পাতায় রে, আড়ালে আড়ালে কোণে কোণে। ওরে ভাই, ফাগুন লেগেছে বনে বনে।",
      "tag": "DCC 23",
      "sub_questions": [
        {
          "label": "ক",
          "question": "",
          "explanation": "'পাথার' শব্দের অর্থ সমুদ্র।"
        },
        {
          "label": "খ",
          "question": "",
          "explanation": "আলোচ্য পক্তিটিতে কবি শীতকে কুয়াশার চাদর পরিহিত মাঘের সন্ন্যাসীরূপে কল্পনা করেছেন । শীত প্রকৃতিকে দেয় রিক্ততার রূপ। আলোচ্য কবিতাটিতে শীতের এ নিঃস্ব ও রিক্ত রূপকে বসন্তের বিপরীতে স্থাপন করা হয়েছে। প্রকৃতি বসন্তের আগমনে পুষ্পসাজে সাজলেও বিরহকাতর কবির মন জুড়ে রয়েছে শীতের রিক্ততার ছবি। শীত যেন রিক্ত সন্ন্যাসীর মতোই কুয়াশার চাদর গায়ে পত্রপুষ্পহীন দিগন্তের পথে চলে গেছে। প্রশ্নোক্ত পঙক্তিটিতে সর্বগ্রাসী শীতের এ নিষ্প্রাণ রূপটিকেই তুলে ধরা হয়েছে।"
        },
        {
          "label": "গ",
          "question": "",
          "explanation": "উদ্দীপকের সাথে 'তাহারেই পড়ে মনে' কবিতার প্রাকৃতিক সৌন্দর্যের সাদৃশ্য পাওয়া যায়। 'তাহারেই পড়ে মনে' কবিতায় বসন্ত আসার কথা বর্ণনা করা হয়েছে। বসন্ত বিভিন্ন রকমের ফুল, ফল এবং পাখপাখালির গান নিয়ে হাজির হয়েছে। বাতাবি লেবুর ফুল ফুটেছে, আমের মুকুল ধরেছে, মাধবী কুড়ির ফুল ফুটেছে অর্থাৎ পৃথিবী এক নতুন সাজে সজ্জিত হয়েছে। ফুলে-ফলে- রূপে-রসে-গন্ধে বসন্ত নিয়ে এসেছে এক স্বর্গীয় বার্তা এবং অপরূপ সৌন্দর্য-লীলা। কবিতায় বসন্তের প্রাকৃতিক সৌন্দর্যের অপরূপ মহিমার কথা তুলে ধরা হয়েছে। উদ্দীপকের কবিতাংশেও প্রাকৃতিক সৌন্দর্যের এক বিচিত্র লীলার কথা বর্ণনা করা হয়েছে। ফাগুন চলে আসার ফলে বনে-বনে, গাছে-গাছে, ডালে-ডালে ফুল, ফল ও নতুন পাতা গজিয়েছে। ফাগুনের এই বিচিত্র সৌন্দর্যের সমাহারে প্রকৃতি সেজেছে অপরূপ রূপবতী হয়ে। উদ্দীপকের কবিতাংশেও ফাগুন তথা বসন্তের সৌন্দর্যের অবারিত রূপ প্রকাশিত হয়েছে। তাই বলা যায়, উদ্দীপকের সাথে 'তাহারেই পরে মনে' কবিতার প্রাকৃতিক সৌন্দর্যের দিকটি সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "\"\"তাহারেই পড়ে মনে' কবিতা আচ্ছন্ন করে আছে বিষাদময় রিক্ততার সুর যা উদ্দীপকে অনুপস্থিত\"- কথাটি যথার্থ। 'তাহারেই পড়ে মনে' কবিতায় ফাগুন তথা বসন্তের প্রাকৃতিক সৌন্দর্যের বর্ণনা রয়েছে। কিন্তু বসন্তের এই অপরূপ রূপের দিকে কবির কোনো মনোযোগ নেই। কেননা বসন্তের আগে যে শীত ছিল তার কথাই কবির বারবার মনে পড়ছে। এই রূপকের আড়ালে কবি মূলত কুহেলিকার অন্তড়ালে হারিয়ে যাওয়া প্রথম স্বামী নেহাল হোসেনের স্মৃতিচারণ করেছেন। ফলে পৃথিবীতে বসন্ত এলেও কবির মনে বসন্তের রং লাগে না। তিনি আনমনা হয়েই থাকেন। বসন্তের আসা নিয়ে কবির কোনো মাথা ব্যথা নেই। তিনি মনে করেন, তিনি বসন্তের স্তুতি না গাইলেও বসন্তের আসা থেমে থাকবে না বরং কবি তাঁর অতীত বিষাদময় স্মৃতিচারণ করে নিজেকে কিছুটা হালকা করতে চান। অর্থাৎ পুরো কবিতা জুড়ে কবির বিষাদময় মনের ছাপ বিদ্যমান। উদ্দীপকের কবিতাংশে শুধু বসন্তের সৌন্দর্যের কথাই বর্ণিত হয়েছে। বসন্ত আসার ফলে পৃথিবী যে বিভিন্ন রকম ফুল, ফল, পাতা, দিয়ে নিজেকে সাজিয়ে নিয়েছে সে দৃশ্যই মূলত উদ্দীপকের কবিতাংশে ফুটে উঠেছে। উদ্দীপকের কবিতাংশে বিষাদের কোনো চিহ্ন নেই, প্রিয় হারানোর কোনো বেদনা নেই, অতীতচারী কোনো বিষাদময় স্মৃতি নেই; শুধু প্রাকৃতিক সৌন্দর্যের বিচিত্র বাহারের কথা বাঙ্ময় হয়েছে। 'তাহারেই পড়ে মনে' কবিতা এবং উদ্দীপকের কবিতাংশের তুলনামূলক আলোচনা করলে দেখা যায়, উদ্দীপকের কবিতাংশে 'তাহারেই পড়ে মনে' কবিতার শুধু প্রাকৃতিক সৌন্দর্যের দিকটি ফুটে উঠেছে। 'তাহারেই পড়ে মনে' কবিতার মূলসুর প্রাকৃতিক সৌন্দর্য নয় বরং প্রিয় হারানোর বেদনা। কিন্তু উদ্দীপকের কবিতাংশের মূলসুর প্রাকৃতিক সৌন্দর্য; এখানে প্রিয় হারানোর বেদনা অনুপস্থিত। তাই বলা যায়, 'তাহারেই পড়ে মনে' এবং উদ্দীপকের কবিতাংশের আলোকে উল্লিখিত মন্তব্যটি যথার্থ।"
        }
      ]
    },
    {
      "number": "8",
      "uddipok": "রূপপুর এক শস্যহীন, জনবহুল অঞ্চল। ক্ষুধা, দারিদ্রদ্র্য তাদের নিত্যসঙ্গী, তাই এরা ঘর ছাড়ে। রাশেদুল এ গ্রামেরই ছেলে, সেও ভাগ্যান্বেষণে গ্রাম ছেড়েছিল। এক গার্মেন্টসে শ্রমিক হিসেবে চাকরি শুরু করলেও পরিশ্রম, সততার কারণে আজ সে ওই' প্রতিষ্ঠানেরই উচ্চপদে কর্মরত। নিজের গ্রামের বেকার যুবকদেরকেও সে সাহায্য করে।",
      "tag": "DCC 23",
      "sub_questions": [
        {
          "label": "ক",
          "question": "",
          "explanation": "'লালসালু' উপন্যাসটি ১৯৪৮ সালে প্রকাশিত হয়।"
        },
        {
          "label": "খ",
          "question": "",
          "explanation": "প্রশ্নোক্ত কথাটির মাধ্যমে মজিদের জীবনের অতীত পরিস্থিতির সঙ্গে বর্তমান পরিস্থিতির পার্থক্য বোঝানো হয়েছে। ‘লালসালু' উপন্যাসের মজিদ মসজিদে যাওয়ার পথে তার অতীত জীবনের কথা মনে পড়ে যায় । দশ বা বারো বছর আগে এক নিঃস্তব্ধ শ্রাবণের দুপুরে সে মহব্বতনগর গ্রামে প্রবেশ করেছিল। তখন সে ছিল ভাগ্যান্বেষী ও দুস্থ একজন মানুষ। কিন্তু আজ সে জোত-জমি, সম্মান-প্রতিপত্তির মালিক। বছরগুলো ভালোই কেটেছে তার; হয়তো ভবিষ্যতেও এমনই কাটবে। তাই নিজের বর্তমান অবস্থা সম্পর্কে বোঝাতেই মজিদ প্রশ্নোক্ত কথাটি ভেবেছে।"
        },
        {
          "label": "গ",
          "question": "",
          "explanation": "উদ্দীপকের রূপপুরের সাথে 'লালসালু' উপন্যাসের কেন্দ্রীয় চরিত্র মজিদের গ্রামের সাদৃশ্য লক্ষ্য করা যায়। 'লালসালু' উপন্যাস থেকে জানা যায়, মসজিদের জন্ম নোয়াখালীর এক প্রত্যন্ত গ্রামে। সেখানে জনসংখ্যা প্রচুর পরিমাণে হলেও সেই তুলনায় আবাদি জমির পরিমাণ অনেক কম। ফলে এলাকায় উৎপাদিত ফসলের মাধ্যমে এলাকার মানুষের পরিপূর্ণ অন্ন সংস্থান হয় না। এজন্য গ্রাম থেকে প্রচুর পরিমাণে মানুষ দেশের বিভিন্ন অঞ্চলে চলে যায় জীবিকার তাগিদে। শহর ও বিভিন্ন অঞ্চলে বিভিন্ন রকম পেশায় তারা লিপ্ত হয়। জনবহুল শস্যহীন এ অঞ্চলে ক্ষুধা দারিদ্র্য নিত্যদিনের সঙ্গী। তাই গ্রামের মানুষ ভাগ্যান্বেষণের জন্য গ্রাম ছেড়ে অন্যত্র যেতে বাধ্য হয়। অন্যদিকে, উদ্দীপকে রূপপুর গ্রামটিও একটি জনবহুল অঞ্চল; কিন্তু এখানেও তেমন কোনো শস্য ফলে না। ফলে জনসংখ্যার তুলনায় শস্য কম হওয়ায় মানুষ ক্ষুধা-দারিদ্র্যকে নিত্য সঙ্গী হিসেবে বেছে নেয়। ভাগ্যান্বেষণের জন্য এই গ্রামের মানুষও শহর কিংবা অন্য কোথাও যাওয়ার চেষ্টা করে। জীবন ও জীবিকার তাগিদে প্রিয় রূপপুর গ্রামে তাদের থাকা হয় না। তারা ছড়িয়ে পড়ে অন্য কোনো অঞ্চলে বা শহরে। সুতরাং 'লালসালু' উপন্যাস এবং উদ্দীপকের রূপপুর গ্রামের মধ্যে তুলনা করলে দেখা যায় উভয় গ্রামই শস্যহীন এবং জনবহুল। ক্ষুধা ও দারিদ্রদ্র্য উভয় গ্রামের মানুষেরই নিত্য সঙ্গী। ফলে জীবন ও জীবিকার তাগিদে উভয় গ্রামের মানুষই গ্রাম ছেড়ে অন্যত্র গিয়ে কর্মসংস্থানে লিপ্ত হয়। তাই বলা যায়, উদ্দীপকের রূপপুর গ্রামটি যেন উপন্যাসের বর্ণিত মজিদের নোয়াখালী অঞ্চলের গ্রামটিরই ছায়াগ্রাম।"
        },
        {
          "label": "ঘ",
          "question": "",
          "explanation": "রাশেদুল ও মজিদ ভাগ্যান্বেষণে ঘর ছাড়লেও রাশেদুল বৈধভাবে এবং মজিদ প্রতারণার মাধ্যমে প্রতিষ্ঠার পথ বেছে নেয়। 'লালসালু' উপন্যাসের কেন্দ্রীয় চরিত্র মজিদ নোয়াখালী অঞ্চল থেকে ভাগ্যান্বেষণে জীবন ও জীবিকার তাগিদে মহাব্বতনগর গ্রামে এসে একটি পুরাতন কবরকে কেন্দ্র করে মাজার ব্যাবসা শুরু করে। এর মাধ্যমে সে প্রচুর পরিমাণ অর্থের মালিক হয়ে যায় অল্প দিনের মধ্যেই। মজিদ বাড়ি থেকে শুধু জমি-জমা এমনকি দুই দুইটা বিয়েও করে। মহব্বতনগর গ্রামকে মজিদ এমন ভাবে করায়ত্ব করে যে, পুরো গ্রামকে সে একচ্ছত্রভাবে নিয়ন্ত্রণে রাখে। গ্রামের সেই প্রধান সিদ্ধান্তদাতায় পরিণত হয়। একসময়ের শুকনো পাতার মতো ভেসে আসা মসজিদ মহব্বতনগর গ্রামের এক মহাবৃক্ষে পরিণত হয়। মাজার প্রথা বৈধ না হলেও মজিদ আত্মপ্রতিষ্ঠার জন্য এই অবৈধ পন্থাটি অবলম্বন করে। অন্যদিকে, উদ্দীপকের রূপপুর গ্রামের ছেলে রাশেদুল জীবিকার তাগিদে গ্রাম ছেড়ে শহরে চলে আসে। শুরুতে একটি গার্মেন্টসের শ্রমিক হিসেবে চাকরি করলেও ধীরে ধীরে পরিশ্রমের এবং সততার মাধ্যমে উচ্চপদস্থ কর্মকর্তায় পরিণত হয়। রাশেদুল নিজের ভাগ্যকে পরিবর্তন করেছে কঠোর পরিশ্রমের মাধ্যমে। কোনো হীনতা-দীনতা কিংবা ভণ্ডামি তার মাঝে নেই। সততা এবং পরিশ্রমের মাধ্যমেই সে তার ভাগ্যকে পরিবর্তন করতে পেরেছে। রাশেদ আর্থিক স্বচ্ছলতা এবং উচ্চ মর্যাদা এসেছে সম্পূর্ণ সৎ পথে। সুতরাং 'লালসালু' উপন্যাসের মজিদ এবং রূপপুর গ্রামের রাশিদুল উভয়ই শস্যহীন দারিদ্র্যপীড়িত এলাকায় জন্মগ্রহণ করলেও এবং উভয়ই জীবিকার তাগিদে গ্রাম ছাড়লেও ভিন্ন ভিন্ন, পন্থা অবলম্বন করে তারা সচ্ছলতা আনয়ন করে। এজন্য' রাশেদুল নিজের পরিশ্রম এবং সততাকে ব্যবহার করে কিন্তু মজিদ ধর্মের নামে অসৎ পন্থা অবলম্বন করে। তাই বলা যায়, মজিদ এবং রাশেদুল উভয়ই ভাগ্যান্বেষী দুস্থ মানুষ থেকে সচ্ছল ও সম্মানী মানুষের পরিণত হয়েছেন ঠিকই; কিন্তু উভয়ের প্রতিষ্ঠা লাভের পথ ভিন্ন।"
        }
      ]
    },
    {
      "number": "9",
      "uddipok": "বটতলী গ্রামের অধিকাংশ মানুষ অশিক্ষিত, ধর্মান্ধ ও কুংসংস্কারাচ্ছন্ন। সেই গ্রামের ছেলে মুনির কলেজে লেখাপড়া করে। গ্রামের অশিক্ষিত মানুষকে শিক্ষিত করতে সে গ্রামে একটি নৈশবিদ্যালয় করতে চায়। এ বিষয়ে গ্রামে সভা বসলে, গ্রামের মাতব্বর এ প্রস্তাবে খুশি হয়ে মুনিরকে সহযোগিতা করতে আশ্বাস দেন।",
      "tag": "JB 17,DCC 23",
      "sub_questions": [
        {
          "label": "ক",
          "question": "খালেক ব্যাপারীর দ্বিতীয় স্ত্রীর নাম কী?",
          "explanation": "খালেক ব্যাপারীর দ্বিতীয় স্ত্রীর নাম তানু বিবি ।"
        },
        {
          "label": "খ",
          "question": "\"শস্যের চেয়ে টুপি বেশি, ধর্মের আগাছা বেশি'- ব্যাখ্যা করো।",
          "explanation": "প্রশ্নোক্ত উক্তিটি দ্বারা এ দেশের প্রান্তিক মানুষের অস্ত্র ধর্মবিশ্বাসের দিকটিকে বোঝানো হয়েছে। গ্রামবাংলায় সাধারণত শিক্ষার আলো জোরালো নয়। এর ফলে সেখানকার অধিকাংশ মানুষ হয় ধর্মান্ধ। তারা উন্নত চাষপদ্ধতি গ্রহণ করে না। খোদার ওপর ভরসা করে চুপ করে বসে থাকে। তাই গ্রামে দেখা দেয় দুর্ভিক্ষ ও শুরু হয় ক্ষুধার যন্ত্রণা। তখন ধর্মকে কেন্দ্র করে শুরু হয় ব্যবসা, ধর্মের নামে চলে ভন্ডামি। আলোচ্য উক্তিটি স্বারা প্রান্তিক মানুষের জীবনে ধর্মের প্রতি অন্ধবিশ্বাস ও ধর্মকেন্দ্রিক ব্যবসার বিষয়টিই বোঝানো হয়েছে।"
        },
        {
          "label": "গ",
          "question": "উদ্দীপকের মুনির চরিত্র 'লালসালু' উপন্যাসের কোন চরিত্রের কথা মনে করিয়ে দেয়? ব্যাখ্যা করো।",
          "explanation": "উদ্দীপকের মুনির চরিত্রটি 'লালসালু' উপন্যাসের আক্কাস চরিত্রের কথা মনে করিয়ে দেয়। 'লালসালু' উপন্যাসের আক্কাস ধর্মান্ধতার খোলস থেকে বেরিয়ে আধুনিক শিক্ষার আলোকে নিজের গ্রামকে আলোকিত করতে চায়। সে মহব্বতনগর গ্রামের মোদাব্বের মিার ছেলে। বহুদিন বাইরে পড়ালেখা করে নিজ গ্রামে ফিরে এসেছে। করিমগঞ্জ স্কুলে যা পড়েছে এবং তামাক বা পাটের আড়তে চাকরি করে যা শিখেছে তার ওপর নির্ভর করেই সে নিজ গ্রামে স্কুল প্রতিষ্ঠা করতে চায়। আক্কাসের এই যুগোপযোগী ও সাহসী উদ্যোগ আমরা উদ্দীপকের মুনিরের মাঝে দেখতে পাই। বটতলী গ্রামের লোকেরা উপন্যাসের মহব্বতনগর গ্রামের লোকদের মতো একই মনোভাবাপন্ন। অর্থাৎ দুই গ্রামের লোকেরাই অশিক্ষিত, ধর্মান্ত্র ও কুসংস্কারাচ্ছন্ন। কিন্তু উদ্দীপকের মুনির আলোচ্য উপন্যাসের আক্কাসের মতো শিক্ষিত। তাই শিক্ষার গুরুত্ব উপলব্ধি করে গ্রামের মানুষকে শিক্ষার আলো দিতে উদ্যোগী হয় মুনির ও আক্কাস। দুজনেই উদ্যোগী হয়ে গ্রামে বিদ্যালয় স্থাপন করতে চায়। অর্থাৎ চিন্তা-চেতনা ও কর্মকান্ডে উদ্দীপকের মুনির আলোচ্য উপন্যাসের আক্কাসের কথাই স্মরণ করিয়ে দেয়।"
        },
        {
          "label": "ঘ",
          "question": "উদ্দীপকের মাতব্বর 'লালসালু' উপন্যাসের মাতব্বর চরিত্রের বিপরীত ভূমিকা পালন করেছে- তোমার যুক্তিসহ উক্তিটি মূল্যায়ন করো।",
          "explanation": "লালসালু' উপন্যাসে প্রভাবশালী মাতব্বর চরিত্রের মধ্যে ধর্মান্ধতার প্রভাব লক্ষ করা যায়। 'লালসালু' উপন্যাসের মাতব্বর হচ্ছে খালেক ব্যাপারী। ভূস্বামী ও প্রভাব প্রতিপত্তির অধিকারী হওয়ায় তার কাঁধেই পরে মহব্বতনগর গ্রামের সামাজিক নেতৃত্বের ভার। কোনো এক বাতাসহীন স্তব্ধ দুপুরে গ্রামে আগত ভন্ড মজিদ খালেক ব্যাপারীর বাড়িতেই আশ্রয় গ্রহণ করে। পীরের মাজারকে কেন্দ্র করে মজিদ নিজের শঠতাকে প্রতিষ্ঠিত রূপ দিলে মাতব্বরের সঙ্গে তার যোগসাজশ তৈরি হয়। উদ্দীপকের মাতব্বর 'লালসালু' উপন্যাসের মাতব্বরের মতো নয়। উদ্দীপকের মাতব্বর ধর্মান্ধ নন, বরং মুক্তবুদ্ধির অধিকারী। গ্রামের মানুষের কল্যাণ করার চেষ্টাতেই তিনি উদ্যোগী হন। তাইতো গ্রামের ছেলে মুনির নৈশবিদ্যালয় প্রতিষ্ঠার উদ্যোগ নিলে তাকে সহযোগিতা করার আশ্বাস দেন তিনি। 'লালসালু' উপন্যাসের আক্কাস উদ্দীপকের মুনিরের বিপরীত পরিস্থিতির শিকার। তার গ্রামের মাতব্বর তাকে সহযোগিতা তো করেই না, বরং মজিদের কথায় আক্কাসের নামে বিচার-সালিশ বসায়। মাতব্বরের কাছ থেকে কোনো সহযোগিতা পায় না আক্কাস। যার ফলে তার গ্রামের জন্য কল্যাণকর উদ্যোগটি অঙ্কুরেই বিনষ্ট হয়। যদি আক্কাসের গ্রামের মাতব্বর মুনিরদের গ্রামের মাতব্বরের মতো সহযোগী মনোভাবাপন্ন হতো, তাহলে দৃশ্যপট অন্যরকম হতে পারত। তাই বলা যায়, \"উদ্দীপকের মাতব্বর 'লালসালু' উপন্যাসের মাতব্বর চরিত্রের বিপরীত ভূমিকা পালন করেছে\"- প্রশ্নোক্ত উক্তিটি যথার্থ"
        }
      ]
    },
    {
      "number": "10",
      "uddipok": "লোকমান একটি বৃহৎ শিল্পপ্রতিষ্ঠানের উচ্চপদস্থ কর্মকর্তা থেকে আজ মালিক হয়ে বসেছে। তরুণ মালিকের বিধবা স্ত্রীর চোখ ফাঁকি দিয়ে নানা ষড়যন্ত্র করে সে মালিকানা হস্তগত করে। তার স্বপ্নপূরণ হলেও স্বস্তি নেই মনে। ষড়যন্ত্রকারী সঙ্গীরাও তাকে তুচ্ছতাচ্ছিল্য করে। সমাজের চোখে সে আজ ঘৃণিত।",
      "tag": "DCC 23",
      "sub_questions": [
        {
          "label": "ক",
          "question": "",
          "explanation": "'ক্লাইডের গাধা' হিসেবে পরিচিত ছিল মিরজাফর।"
        },
        {
          "label": "খ",
          "question": "",
          "explanation": "'সবাই মিলে সত্যিই আমরা বাংলাকে বিক্রি করে দিচ্ছি না-তো'- উক্তিটি মিরজাফরের। মিরনের বাড়িতে পলাশী যুদ্ধের প্রধান বিশ্বাসঘাতকেরা একত্রিত হয় পরামর্শ করার জন্য। সেখানে মিরন, রায়দুর্লভ, জগতশেঠ, মিরজাফর, রাজবল্লভ প্রমুখ উপস্থিত ছিল। নবাব সিরাজউদ্দৌলার পতনের পর কার কি লাভ হবে এবং কে কী পদ পাবে এ বিষয়ে মূলত এই গোপন পরামর্শ সভাটি অনুষ্ঠিত হয়। ইংরেজদের সাথে করা চুক্তি অনুযায়ী, নবাব শুধু মসনদে বসবেন কিন্তু রাজ্য চালাবে কোম্পানি। অর্থাৎ রাজ্যের মূল শাসন ক্ষমতা চলে যাবে কোম্পানির হাতে। এজন্যই বিশ্বাসঘাতক মিরজাফর আতঙ্কিত হয়ে বলে ওঠেন যে, আমরা সবাই মিলে বাংলাকে ইংরেজদের হাতে বিক্রি করে দিচ্ছি কি না। এখানে ভবিষ্যৎ সম্পর্কে মিরজাফরের আশঙ্কা ব্যক্ত হয়েছে।"
        },
        {
          "label": "গ",
          "question": "",
          "explanation": "উদ্দীপকের লোকমান যেন 'সিরাজউদ্দৌলা' নাটকের প্রধান বিশ্বাসঘাতক মিরজাফরেরই প্রতিচ্ছবি। 'সিরাজউদ্দৌলা' নাটকের অন্যতম প্রধান বিশ্বাসঘাতক নবাব সিরাজউদ্দৌলার প্রধান সেনাপতি মিরজাফর। নবাব তাকে বিশ্বাস করলেও সে বিশ্বাসঘাতকতা করে ইংরেজদের সঙ্গে হাত মেলায়। মূলত সে নিজে নবাব হওয়ার জন্য এই হীন অপকর্মে লিপ্ত হয়। একটা সময় তার বিশ্বাসঘাতকতার কারণে নবাব সিরাজউদ্দৌলার পতন হয় ঠিকই কিন্তু মিরজাফর যে নবাবি পায় তা নামমাত্র; প্রকৃত ক্ষমতা চলে যায় ইংরেজদের হাতে। ফলে মসনদ পেলেও তার আত্মতৃপ্তি আসে না। উপরন্তু সবাই তাকে বিশ্বাসঘাতক নামেই চেনে এবং তুচ্ছ তাচ্ছিল্য করে। বাঙালি সমাজের কাছে সে ঘৃণিত ব্যক্তিত্বে পরিণত হয়। অন্যদিকে, উদ্দীপকের লোকমান একজন বিশ্বাসঘাতক। উচ্চপদস্থ কর্মকর্তা হওয়া সত্ত্বেও মালিকের সঙ্গে বিশ্বাসঘাতকতা করে সে নিজেই মালিকানা দখল করে নেয়। সাধারণত কোন প্রতিষ্ঠানের উচ্চ পদস্থ কর্মকর্তা তাকেই বানানো হয় যাকে মালিক বিশ্বাস করেন কিন্তু লোকমান বৃহৎ একটি শিল্প প্রতিষ্ঠানের শীর্ষ পদস্থ কর্মকর্তা হয়েও বিশ্বাসঘাতকতার মত অপকর্মে লিপ্ত হয়। ফলে সে সেই শিল্প প্রতিষ্ঠানটির মালিকানা নিতে পারলেও তার মনে স্বস্তি আসে না। কেননা তার ষড়যন্ত্রকারী সঙ্গীরা এবং সমাজের অন্য মানুষেরাও তাকে বিশ্বাসঘাতক হিসেবে চিহ্নিত করে ঘৃণা ও তুচ্ছ তাচ্ছিল্য করে। তাই বলা যায়, লোকমান যেন মিরজাফর চরিত্রের সংস্করণ।"
        },
        {
          "label": "ঘ",
          "question": "",
          "explanation": "মিরজাফর তার কর্মকাণ্ডের মাধ্যমে বাংলার ইতিহাসে বিশ্বাসঘাতকতার প্রতীক হয়ে নিকৃষ্ট মানুষ রূপে বেঁচে থাকবেন। 'সিরাজউদ্দৌলা' নাটক থেকে জানা যায়, আলীবর্দী খানের প্রধান সেনাপতি ছিলেন মিরজাফর; তিনি সম্পর্কে নবাবের আত্মীয় ছিলেন। আলিবর্দী খানের মৃত্যুর পর বাংলার নবাব হলেন তারই দৌহিত্র সিরাজউদ্দৌলা। সম্পর্কে আত্মীয় এই প্রধান সেনাপতিকে নবাব সিরাজউদ্দৌলা অন্ধের মত বিশ্বাস করতেন কিন্তু মীরজাফর নিজে নবাব হওয়ার জন্য পরিকল্পনা করতে থাকেন। পরিকল্পনা অনুযায়ী তিনি বাংলা এবং বাঙ্গালীদের প্রধান শত্রু ইংরেজদের সঙ্গে গোপনে আঁতাত করেন। অন্যান্য আরো বেশ কিছু বিশ্বাসঘাতক কর্মকর্তাকে সঙ্গে নিয়ে তিনি চূড়ান্তভাবে নবাবকে যুদ্ধের দিকে ঠেলে দেন এবং প্রহসনমূলক একটি যুদ্ধের মাধ্যমে নবাবকে পরাজিত করে ক্ষমতা দখল করে নেন। কিন্তু প্রকৃতপক্ষে মীরজাফর ক্ষমতায় গেলেও প্রকৃত ক্ষমতা থেকে যায় ইংরেজদের হাতে। এভাবেই বিশ্বাসঘাতকতার মাধ্যমে মীরজাফর বাংলার স্বাধীনতাকে বিক্রি করে দিয়েছিল প্রায় ২০০ বছরের জন্য। ইতিহাস তাই তাকে ঘৃণা ভরে স্মরণ করে। উদ্দীপকের লোকমান একটি বৃহৎ শিল্প প্রতিষ্ঠানে উচ্চপদস্থ কর্মকর্তা। প্রতিষ্ঠানটির মালিক মারা গেলে লোকমান বিভিন্ন ষড়যন্ত্র করে মালিকানা নিজের নামে করার চেষ্টা করে। এক পর্যায়ে মালিকের বিধবা স্ত্রীর চোখ ফাঁকি দিয়ে লোকমান সেই শিল্প প্রতিষ্ঠানটির মালিকে পরিণত হয়। প্রতিষ্ঠানের মালিক যে বিশ্বাসে লোকমানকে উচ্চপদ দান করেছিল, লোকমান, সেই বিশ্বাস ভঙ্গ করে অমানবিকতার পরিচয় দিয়েছে। প্রতিষ্ঠানের মালিক হওয়া সত্ত্বেও লোকমানকে তার ষড়যন্ত্রসঙ্গী এবং সমাজের লোক ঘৃণা ও নীচু চোখে দেখে। মানুষের চোখে সেও মিরজাফরের প্রতিচ্ছবি হয়ে দাঁড়ায়। 'সিরাজউদ্দৌলা' নাটক এবং উদ্দীপকের আলোকে এ কথা বলা যায় যে, বিশ্বাসঘাতকতার পরিনাম সবসময় ভালো হয় না। বিশ্বাসঘাতকতা করে মসনদ দখল করার পরেও মিরজাফর যেভাবে তা ভোগ করতে পারেনি; ঠিক সেভাবেই লোকমান শিল্প প্রতিষ্ঠানের মালিক হওয়ার পরেও আত্মতৃপ্তিতে ভুগতে পারেনি। এরা এদের বিশ্বাসঘাতক কর্মের মাধ্যমে চিরকাল সমাজ, দেশ এবং জাতির কাছে ঘৃণিত অপমানিত হয়ে থাকবে। লোকমান কিংবা মিরজাফরকে মানুষ মনে রাখবে ঠিকই, তবে তা ঘৃণিত চরিত্রের একজন বিশ্বাসঘাতক হিসেবে।"
        }
      ]
    },
    {
      "number": "11",
      "uddipok": "সুলতান ইলতুৎমিশ তাঁর কন্যা রিজিয়াকে প্রাণাধিক ভালোবাসতেন। পুত্র বর্তমান থাকা সত্ত্বেও তিনি সুলতানা রিজিয়াকে সিংহাসনে অধিষ্ঠিত করেন। এতে রিজিয়ার ভাইয়েরা ক্ষিপ্ত হয়ে ওঠে এবং বহিরাগত শত্রুর সাথে হাত মিলিয়ে স্বামীসহ রিজিয়াকে হত্যা করে।",
      "tag": "DIN.B 24,DCC 23",
      "sub_questions": [
        {
          "label": "ক",
          "question": "নবাব সিরাজউদ্দৌলাকে বন্দি করে কোথায় রাখা হয়?",
          "explanation": "নবাব সিরাজউদ্দৌলাকে বন্দি করে জাফরগঞ্জের কয়েদখানায় রাখা হয়।"
        },
        {
          "label": "খ",
          "question": "\"আমার সারা অস্তিত্ব জুড়ে কেবল যেন দেয়ালের ভিড়।\" উক্তিটির তাৎপর্য ব্যাখ্যা কর।",
          "explanation": "'আমার সারা অস্তিত্ব জুড়ে কেবল যেন দেয়ালের ভিড়'- উক্তিটিতে নবাব সিরাজউদ্দৌলার বেদনাভারাক্রান্ত ও ঘনায়মান অসহায় অবস্থার প্রকাশ পেয়েছে। শাসনকার্য পরিচালনার শুরু থেকেই নবাব সিরাজউদ্দৌলা চিন্তা ও কাজের মাঝে বাধা পেয়েছেন। ঘরে-বাইরে ষড়যন্ত্র নবাবের শাসনকার্য পরিচালনায় প্রধান অন্তরায় হয়ে দাঁড়ায়। তাই ঘরে, বাইরে, দরবারে, সবখানে তাঁর মনে হয়েছে শুধু প্রতিবন্ধকতার দেয়াল। আর এই দেয়ালগুলো তাঁর অস্তিত্বকে। সংকটে ফেলেছে, যা আলোচ্য উত্তিতে প্রকাশ পেয়েছে।"
        },
        {
          "label": "গ",
          "question": "উদ্দীপকের ইলতুৎমিশের ছেলেদের সাথে সিরাজউদ্দৌলা নাটকের কোন চরিত্রের মিল রয়েছে? আলোচনা কর।",
          "explanation": "উদ্দীপকের ইলতুৎমিশের ছেলেদের সাথে 'সিরাজউদ্দৌলা নাটকের ঘসেটি বেগম চরিত্রের মিল রয়েছে। 'সিরাজউদ্দৌলা' নাটকে সিরাজের নানা তাকে খুব ভালোবাসতেন এবং তাকে সিংহাসনে অধিষ্ঠিত করেন । এতে তার খালা ঘসেটি বেগস অত্যন্ত রাগান্বিত হয় এবং তাকে সিংহাসন থেকে নামানোর জন্য বিভিন্ন ষড়যন্ত্র করে। মীরজাফরসহ বাইরের আরও অনেক শত্রুদের সাথে হাত মিলিয়ে নবাবকে হত্যা করে। এভাবে প্রিয়জনদের ষড়যন্ত্রের মাধ্যমে নবাব সিরাজউদ্দৌলার পতন হয়। উদ্দীপকে দেখা যায়, সুলতান ইলতুৎমিশ তার কন্যাকে সিংহাসনে অধিষ্ঠিত করলে তার ছেলেরা ক্ষিপ্ত হয়ে রিজিয়াকে পরিবারসহ হত্যা করে। যা সিরাজউদ্দৌলা নাটকে ঘসেটি বেগমের চরিত্রকে বহন করে।অতএব, ইলতুৎমিশের ছেলেদের সাথে ঘসেটি বেগমের মিল পাওয়া যায়।"
        },
        {
          "label": "ঘ",
          "question": "\"উদ্দীপকের রিজিয়া এবং নাটকের সিরাজের পরিণতি একই\"- মূল্যায়ন কর।",
          "explanation": "উদ্দীপকের রিজিয়া ও নাটকের সিরাজের পরিনতি একই\"- উক্তিটি যথার্থ। সিরাজউদ্দৌলা ক্ষমতা গ্রহণের পর থেকেই তার আত্মীয় তথা কাছের মানুষগুলো তার বিরুদ্ধে চক্রান্ত করতে শুরু করে। প্রত্যেকে নিজের স্বার্থসিদ্ধির জন্য নবাবের পতন কামনা করে। মিরজাফর, ক্লাইভ, জগৎশেঠ প্রমুখ মিলে নবাবের বিরুদ্ধে ষড়যন্ত্রে লিপ্ত হয়। কীভাবে নবাবকে ক্ষমতাচ্যুত করা যায় সেই ফন্দি তারা আটতে থাকে। এরই ধারাবাহিকতায় তারা নবাবের পতন নিশ্চিত করে। উদ্দীপকের রিজিয়া সিংহাসনে অধিষ্ঠিত হলে তার নিজের ভাইয়েরা বহিরাগত শত্রুদের সাথে মিশে তাকে হত্যা করে। নিজের আপনজনের শত্রুতার কারনেই তাকে সিংহাসন ছাড়তে হয়। রিজিয়ার এই করুণ পরিণতি 'সিরাজউদ্দৌলা' নাটকের সিরাজের পরিনতিকে নির্দেশ করে। সুতরাং, সিরাজ ও উদ্দীপকের রিজিয়ার পরিণতি একই।"
        }
      ]
    }
  ]
}