{
  "title": "মির্জাপুর ক্যাডেট কলেজ ২০২৫",
  "subtitle": "(11)",
  "questions": [
    {
      "number": "1",
      "uddipok": "ফাহিম সুযোগ পেলেই নিজের কাজ অন্যকে দিয়ে করিয়ে নেয়। ছাত্র জীবনের এ অভ্যাসটি আজ তাঁর কর্ম জীবনেও রয়েছে। এর সঙ্গে যুক্ত হয়েছে অতিরিক্ত বিনয় ও তোষামোদ। অফিসের কোনো কাজই এখন আর সুষ্ঠুভাবে সম্পন্ন করতে পারে না সে। এ জন্য লোকজন তাঁকে খুব অপছন্দ করে এবং অফিসে তাঁর গ্রহণযোগ্যতাও কমে আসছে। অন্যদিকে রহমান সাহেবের সততা, দৃঢ়তা এবং কর্মনিষ্ঠা তাঁকে সকলের নিকট প্রিয় করে তুলেছে। তিনি সকলের নিকট অনুকরণীয় ব্যক্তিত্ব।",
      "tag": "MCC 25",
      "sub_questions": [
        {
          "label": "ক",
          "question": "প্রাণ খুলে কী স্বীকার করে নেওয়া উচিত?",
          "explanation": "প্রাণ খুলে ভুল স্বীকার করে নেওয়া উচিত।"
        },
        {
          "label": "খ",
          "question": "'মানুষ-ধর্মই সবচেয়ে বড় ধর্ম'- কথাটি বুঝিয়ে দাও।",
          "explanation": "'মানুষ-ধর্ম তথা মনুষ্যত্ববোধই সবচেয়ে বড়ো ধর্ম।'- কেননা, এটি জাগ্রত হলেই মানুষে মানুষে সম্প্রীতি গড়ে উঠবে। মানুষের প্রাণের সম্মিলন ঘটাতে হলে তাদের মধ্যকার ব্যবধান ঘোচাতে হবে। এ ব্যবধান ঘোচাতে হলে মানুষের 'মানুষ' পরিচয়টিকে সবচেয়ে ঊর্ধ্বে স্থান দিতে হবে। এর মাধ্যমে মিটে যাবে এক ধর্মের সঙ্গে অন্য ধর্মের বিরোধও। মনুষ্যত্ববোধের জাগরণই ধর্মের প্রকৃত সত্য উন্মোচন করতে পারে। তাই মানুষ-ধর্মকেই সবচেয়ে বড়ো ধর্ম বলা হয়েছে।"
        },
        {
          "label": "গ",
          "question": "উদ্দীপকের ফাহিমের মধ্যে 'আমার পথ' প্রবন্ধের কোন দিকটি ফুটে উঠেছে? বর্ণনা করো।",
          "explanation": "উদ্দীপকের ফাহিমের মধ্যে 'আমার পথ' প্রবন্ধের পরাবলম্বনের এবং নিজের সত্যকে অস্বীকার করার দিকটি ফুটে উঠেছে। 'আমার পথ' প্রবন্ধে প্রাবন্ধিক পরাবলম্বনকেই সবচেয়ে বড়ো দাসত্ব বলেছেন। কেননা পরাবলম্বনের ফলেই মানুষ আপন শক্তি ও সামর্থ্যকে বুঝতে পারে না। তাই লেখক আমাদের পরাবলম্বনের মনোভাব ছেড়ে আত্মনির্ভরশীল হতে বলেছেন। এ ক্ষেত্রে তিনি গান্ধীজির কথা বলেছেন, যিনি মানুষকে নিজের প্রতি অটুট বিশ্বাস রাখতে শিখিয়েছেন। উদ্দীপকের ফাহিম ছাত্রজীবন থেকেই পরনির্ভরশীল। সে নিজের কাজ অন্যকে দিয়ে করিয়ে নেওয়ার চেষ্টা করত। এ পরাবলম্বন সে কর্মজীবনে এসেও ছাড়াতে পারেনি। মিথ্যা বিনয় ও তোষামোদের কারণে অফিসের লোকদের কাছে ও তার গ্রহণযোগ্যতা কমে যায়। 'আমার পথ' প্রবন্ধেও প্রাবন্ধিক দেখিয়েছেন যারা নিজেকে চেনার মাধ্যমে আত্মবিশ্বাসী হতে পারেনি তারাই সবচেয়ে বড়ো দাসত্বের মধ্যে রয়েছে। তারা পরাবলম্বনেই বিশ্বাসী। তাই বলা যায়, উদ্দীপকের ফাহিমের মধ্যে 'আমার পথ' প্রবন্ধের পরাবলম্বন এবং নিজের সত্যকে প্রকাশ না করার দিকটি ফুটে উঠেছে।"
        },
        {
          "label": "ঘ",
          "question": "\"উদ্দীপকের রহমান সাহেব 'আমার পথ' প্রবন্ধের লেখকের প্রতিনিধি।\"- মন্তব্যটি বিচার করো।",
          "explanation": "'আমার পথ' প্রবন্ধের লেখকের প্রত্যাশা রহমান সাহেবের মধ্য দিয়ে পূরণ হয়েছে বলে প্রশ্নোক্ত মন্তব্যটিকে যথার্থ বলা যায়। 'আমার পথ' প্রবন্ধে কাজী নজরুল ইসলাম আত্মবিশ্বাসী মানুষের ক্ষমতার কথা বলেছেন। তিনি প্রত্যাশা করেছেন আত্মবিশ্বাসে বলীয়ান ব্যক্তিত্বকে। মানুষ যদি নিজের উপর বিশ্বাস রাখতে পারে তাহলে সে সব কাজেই সফল হতে পারে। উদ্দীপকের রহমান সাহেব কর্মজীবনে সফলতা লাভের পিছনে যে সত্য আবিষ্কার করেছেন তা হলো সততা, আত্মবিশ্বাস ও দৃঢ়তা। তিনি অন্যের ভরসায় নিজের জীবন পরিচালনা করেন না। তিনি জানেন এ পথে জীবনে সাফল্য আসে না। তাই তিনি সততার সাথে কাজ করে সকলের প্রিয় ব্যক্তিত্ব হয়ে উঠেছেন। 'আমার পথ' প্রবন্ধে প্রাবন্ধিক মনে করেন, পরাবলম্বনতা মানুষের সঞ্জীবনী শক্তি ও আত্মশক্তি ক্রমান্বয়ে বিনষ্ট করে দেয়। নিজস্ব শক্তি ও যোগ্যতাকে কাজে লাগিয়েই অর্জন করা যায় সফলতা। লেখকের মতে, পরনির্ভরশীল হয়ে অন্যের দয়া-দাক্ষিণ্যে বেঁচে থাকার মধ্যে কোনো কৃতিত্ব নেই। পরনির্ভরশীলতা দূর করে নিজের উপর অটুট বিশ্বাস রাখলে, তবেই মানুষ জীবনে সাফল্য পাবে। উদ্দীপকের রহমান সাহেবের মধ্যেও এ বিষয়গুলো দেখা যায়। তিনি পরনির্ভরশীল না হয়ে আত্মশক্তিতে বলীয়ান হয়েছেন এবং জীবনে সফলতা পেয়েছেন। তাই বলা যায়, রহমান সাহেব 'আমার পথ' প্রবন্ধের লেখকেরই প্রতিনিধি চরিত্র।"
        }
      ]
    },
    {
      "number": "2",
      "uddipok": "যুবতি নবিতুন 'সারেং বৌ' উপন্যাসের নায়িকা। জীবিকার তাগিদে স্বামীকে দূর পথে বছরের অধিকাংশ সময় কাটাতে হয়। চারপাশের অশুভ ইঙ্গিত তাকে যখন তখন তাড়া করে বেড়ায়। আছে দারিদ্র্য ও দুর্যোগ। আত্মবিশ্বাস, সাহস, বুদ্ধিমত্তা আর দৃঢ়তা দিয়ে সবকিছু জয় করে সে। স্বামীর প্রতি ভালোবাসা আর সুন্দর জীবনের স্বপ্ন তাকে বেঁচে থাকার অনুপ্রেরণা জোগায়।",
      "tag": "MCC 25",
      "sub_questions": [
        {
          "label": "ক",
          "question": "আহ্লাদির নিজেকে কেমন লাগে?",
          "explanation": "\"উদ্দীপকের নবিতুন 'মাসি-পিসি' গল্পের আহ্লাদির সম্পূর্ণ বিপরীত।\"- উক্তিটি বিশ্লেষণ করো।"
        },
        {
          "label": "খ",
          "question": "'সেই এখানকার কর্তা, সেই সর্বেসর্বা'- ব্যাখ্যা করো।",
          "explanation": "আহ্লাদির স্বামী জগু বাড়িতে এলে তার খাতির-যত্ন করা প্রসঙ্গে মাসি-পিসি প্রশ্নোক্ত উক্তিটি করেছে। আহ্লাদির স্বামী জগু আহ্লাদিকে নানাভাবে অত্যাচার করে, তাকে ঠিকমতো খেতে দেয় না, কলকেপোড়া ছ্যাঁকা দেয়, খুঁটির সাথে দড়ি দিয়ে বেঁধে রাখে। তাই মাসি-পিসি গর্ভবর্তী আহ্লাদিকে স্বামীর কাছে পাঠাতে চায় না। কিন্তু তার স্বামী জগু তাদের বাড়িতে এলে জামাই-আদরের কমতি রাখবে না বলে ঠিক করে। তারা জামাইকে কোনো কড়া কথা বলবে না বা উপদেশ দেবে না বলে ভাবে। জামাই যে কয়দিন থাকবে, তাকে তারা অনুভব করাবে যে, সেই তাদের বাড়ির সর্বেসর্বা। কর্তা হিসেবে সেই সমস্ত সিদ্ধান্ত নেবে। প্রশ্নোক্ত উক্তিটি দ্বারা এ বিষয়টিই বোঝানো হয়েছে।"
        },
        {
          "label": "গ",
          "question": "উদ্দীপকে নবিতুনের সঙ্গে 'মাসি-পিসি' গল্পের সাদৃশ্যপূর্ণ দিকটি বর্ণনা করো।",
          "explanation": "উদ্দীপকের নবিতুনের জীবন-সংগ্রামের সঙ্গে 'মাসি-পিসি' গল্পের মাসি-পিসির জীবনযুদ্ধের সাদৃশ্য রয়েছে। 'মাসি-পিসি' গল্পের মাসি ও পিসি দুইজনই বিধবা ও নিঃস্ব। তারা তাদের নিজেদের অস্তিত্ব রক্ষার পাশাপাশি আহ্লাদিকে রক্ষার জন্যও সংগ্রাম পরিচালনা করে। জীবিকানির্বাহ করার জন্য সবজির ব্যাবসা করে, নৌকা চালায়। উদ্দীপকের 'সারেং বৌ' উপন্যাসের নায়িকা নবিতুনকে প্রতিনিয়ত দারিদ্র্য ও দুর্যোগের সাথে লড়াই করে টিকে থাকতে হয়। আত্মবিশ্বাস, সাহস, বুদ্ধিমত্তা আর দৃঢ়তা দিয়ে সে সবকিছু জয় করে। 'মাসি-পিসি' গল্পে দেখা যায়, মাসি-পিসি বিধবা ও নিরাশ্রয়। মানুষের বাড়ি থেকে ফলমূল ও তরিতরকারি সংগ্রহ করে শহরের বাজারে বিক্রি করে অর্থাৎ বেঁচে থাকার জন্য তারা সামাজিক অবস্থান ও মর্যাদার কথা ভুলে নিরন্তর পরিশ্রম করে। মাসি-পিসির জীবন-সংগ্রামের এ দিকটিরই সরল প্রকাশ রয়েছে উদ্দীপকে। বেঁচে থাকার জন্য মানুষ পরিশ্রম করে। আবার সমস্ত পরিশ্রম শেষে মানুষ বাঁচার আনন্দ উপভোগ করে।"
        },
        {
          "label": "ঘ",
          "question": "\"উদ্দীপকের নবিতুন 'মাসি-পিসি' গল্পের আহ্লাদির সম্পূর্ণ বিপরীত।\"- উক্তিটি বিশ্লেষণ করো।",
          "explanation": "\"সাহসী ব্যক্তিত্বের কারণে উদ্দীপকের নবিতুন 'মাসি-পিসি' গল্পের আহ্লাদির সম্পূর্ণ বিপরীত।”- মন্তব্যটি যথার্থ। 'মাসি-পিসি' গল্পে আহ্লাদি স্বামীর অত্যাচার সহ্য করতে না পেরে 'মাসি-পিসি'র কাছে চলে আসে। নিঃস্ব 'ও 'বিধবা এই দুই নারী নিজেদের অস্তিত্ব রক্ষার পাশাপাশি চারদিকের বিরূপ পরিবেশ থেকে আহ্লাদিকেও আগলে রাখে। আহ্লাদি সবসময় ভয়ে কোণঠাসা হয়ে থাকে। কৈলাশের কথায় তাকে ফিরিয়ে নেওয়ার জন্য জগুর মামলা করার কথা শুনে সে ভয় পায়। বদলোকের কুদৃষ্টির কারণে নিজেকে তার নোংরা, নর্দমার মতো মনে হয়। নিজেকে রক্ষা করার জন্য সে 'মাসি-পিসি'র উপর নির্ভরশীল হয়ে থাকে। উদ্দীপকে 'সারেং বৌ' উপন্যাসের নায়িকা যুবতি নবিতুনের কথা বলা হয়েছে। যার অধিকাংশ সময় কাটত জীবিকা অন্বেষণে। দারিদ্র্য ও অসহায়ত্বের সুযোগ নিয়ে সমাজের কতিপয় অশুভ ছায়া তার উপর পড়তে দেখা যায়। কিন্তু আত্মবিশ্বাস ও মনোবল দিয়ে সে সব ছাপিয়ে জীবন-সংগ্রামে অনুপ্রাণিত ছিল। উদ্দীপকের নবিতুনের জীবন-সংগ্রামের কথা বর্ণনা করা হয়েছে। জীবন ধারণের জন্য তাকে বহুদূরে গিয়ে কাজ করতে হয়। পুরুষতান্ত্রিক সমাজের লোভী, লম্পট দুশ্চরিত্রদের মোকাবিলা করে তাকে টিকে থাকতে হয়। দারিদ্র্য ও দুর্যোগের ঝাপটা সামাল দিতে সে কারো উপর নির্ভরশীল ছিল না। অশুভ শক্তির বিরুদ্ধে জীবন বাজি রেখে সে সাহসিকতা ও আত্মনির্ভরশীলতার পরিচয় দেয়, যা আহ্লাদির মধ্যে একেবারেই অনুপস্থিত। আহ্লাদির মধ্যে স্বাবলম্বিতার মনোভাব প্রকাশ পায়নি। সে মাসি-পিসির উপর নির্ভরশীল ছিল। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "3",
      "uddipok": "পৃথিবীর এক প্রান্ত থেকে অন্য প্রান্তে জ্বলন্ত ঘোষণার ধ্বনি-প্রতিধ্বনি তুলে, নতুন নিশান উড়িয়ে, দামামা বাজিয়ে দিগ্বিদিক এই বাংলায় তোমাকে আসতেই হবে, হে স্বাধীনতা।",
      "tag": "MCC 25",
      "sub_questions": [
        {
          "label": "ক",
          "question": "নুরুল হুদার সঙ্গে আর কাকে মিলিটারির জীপে তোলা হয়?",
          "explanation": "নুরুল হুদার সঙ্গে আবদুস সাত্তার মৃধাকে মিলিটারি জিপে তোলা হয়।"
        },
        {
          "label": "খ",
          "question": "'রাশিয়ায় ছিল জেনারেল উইনটার, আমাদের জেনারেল মনসুন'-ব্যাখ্যা করো।",
          "explanation": "'রেইনকোট' গল্পে মুক্তিযুদ্ধের সময় মুক্তিযোদ্ধাদের জন্য বর্ষা ঋতুর সহায়ক ভূমিকার বিষয়টি প্রকাশ পেয়েছে। ইতিহাস থেকে জানা যায়, দ্বিতীয় বিশ্বযুদ্ধের সময় প্রচণ্ড শীতের কবলে পড়ে জার্মান বাহিনী রাশিয়ায় পর্যুদস্ত হয়েছিল। বাংলাদেশের মুক্তিযুদ্ধের সময় বর্ষা ঋতুর কারণে পাকিস্তানি বাহিনী একইভাবে পর্যুদস্ত হয়েছিল। বাংলার প্রবল ঝড়বৃষ্টির সাথে হানাদার বাহিনীর পরিচয় ছিল না। ফলে তাদের মুক্তিযোদ্ধাদের পাশাপাশি বর্ষা ঋতুর সাথেও লড়তে হয়েছিল। 'রেইনকোট' গল্পে বর্ষা ঋতুকে তাই রাশিয়ার জেনারেল উইনটারের সাথে তুলনা করা হয়েছে।"
        },
        {
          "label": "গ",
          "question": "উদ্দীপকে 'রেইনকোট' গল্পের কোন বিষয়টি প্রকাশ পেয়েছে? বর্ণনা করো।",
          "explanation": "উদ্দীপক ও 'রেইনকোট' গল্পের মধ্য দিয়ে ১৯৭১ সালের মুক্তিযুদ্ধে বাঙালির স্বাধীনতা প্রত্যাশা এবং সেইসাথে সংগ্রামী চেতনার বিষয়টি প্রকাশ পেয়েছে। 'রেইনকোট' গল্পটি রচিত হয়েছে ১৯৭১ সালের মুক্তিযুদ্ধের পটভূমিতে। এ দেশের মানুষ স্বাধীনভাবে বাঁচার জন্য স্বাধীনতা চেয়েছিল। আর পাকিস্তানি হানাদাররা বাংলার মানুষের স্বাধীনতাকে নস্যাৎ করার জন্য ইতিহাসের সবচেয়ে নৃশংস হত্যাযজ্ঞ চালিয়েছিল। তবু বাঙালির সংগ্রামী চেতনার জাগরণের স্রোত হানাদাররা বাধ দিয়ে থামাতে পারেনি। বাঙালিরা তাদের ধারাবাহিক সংগ্রামের পথে এগিয়েছে। সবশেষে সবার ত্যাগ স্বীকার করে কাঙ্ক্ষিত স্বাধীনতা অর্জন করেছে। উদ্দীপকের কবিতাংশে স্বাধীনতা প্রত্যাশী বীর বাঙালির সংগ্রামী চেতনা ফুটে উঠেছে। বাঙালিরা বুঝতে পেরেছিল তাদের স্বাধীনতা আর দেরি নয়। কেননা, তাদের আকাঙ্ক্ষা, তাদের প্রত্যাশা, তাদের ত্যাগ এ শ্রম বৃথা যেতে পারে না। বাঙালি জাতির সাহসিকতার পরিচয় 'রেইনকোট' গল্পেও পাওয়া যায়। মুক্তিযুদ্ধের শেষ দিকে মুক্তিযোদ্ধাদের গেরিলা আক্রমণে পাকিস্তানিরা কোণঠাসা হয়ে পড়ে। এছাড়াও নুরুল হুদার দেশপ্রেম ও সাহসিকতার কথাও গল্পে স্পষ্ট হয়ে উঠেছে। মুক্তিযোদ্ধাদের ছোটো ছোটো আক্রমণে পাকিস্তানি বর্বর শাসকদের ভিত কেঁপে ওঠে। তাই বলা যায়, উদ্দীপক ও 'রেইনকোট' গল্পে মুক্তিযুদ্ধে বাঙালি জাতির স্বাধীনতা। প্রত্যাশার বিষয়টি প্রকাশ পেয়েছে।"
        },
        {
          "label": "ঘ",
          "question": "\"উদ্দীপক ও 'রেইনকোট' গল্পের বিকশিত চেতনার স্বরূপ অভিন্ন।\"-কথাটির যথার্থতা নির্ণয় করো।",
          "explanation": "উদ্দীপক ও 'রেইনকোট' গল্পে প্রতিশোধপরায়ণ বাঙালি জাতির সংগ্রামী চেতনার প্রতিফলন ঘটেছে। আমাদের মুক্তিযুদ্ধ বাঙালি জাতির ইতিহাসে সবচেয়ে গুরুত্বপূর্ণ অর্জন। ১৯৭১ সালে এই যুদ্ধের মাধ্যমেই আমরা স্বাধীন দেশ গঠন করেছিলাম। তবে এর জন্য আমাদের অনেক ত্যাগ স্বীকার করতে হয়েছিল। বাঙালি জাতির ত্যাগের মহিমায় ভাস্বর আমাদের মহান স্বাধীনতা যুদ্ধ। উদ্দীপকের কবি সমগ্র বাঙালি সত্তার প্রতিনিধি হয়ে স্বাধীনতাকে আত্মিক আহ্বান জানিয়েছেন। পাকিস্তানি শাসকদের বর্বরতায় বাঙালির জীবন-যাপন দুর্বিষহ, তখন স্বাধীনতা অর্জনের আকাঙ্ক্ষায় এ দেশের মানুষ লড়াইয়ে, নেমেছে। স্বাধীনতার জন্য জীবনকে নিশ্চিত মৃত্যুর পথে পরিচালিত করেছে। বাঙালির এই প্রাণঘাতী সিদ্ধান্ত শুধু স্বাধীনতা অর্জনের জন্য। 'রেইনকোট' গল্পেও আমরা এমনি সংগ্রামী চেতনার পরিচয় পাই। নুরুল হুদার শ্যালক একজন মুক্তিযোদ্ধা, নুরুল হুদার মধ্যেও দেশপ্রেম ও সাহসিকতার পরিচয় পাই। তাছাড়া এ মুক্তিযুদ্ধের শেষ পর্যায়ে মুক্তিযোদ্ধা দেশের বিভিন্ন স্থান থেকে গেরিলা আক্রমণের মাধ্যমে পাকিস্তানি বাহিনীকে কাবু করে ফেলে। উদ্দীপকের কবিতাংশেও 'রেইনকোট' গল্পে বাংলাদেশের স্বাধীনতা সংগ্রামে বীর বাঙালিদের সংগ্রামী চেতনার বহিঃপ্রকাশ ঘটেছে। তাই সার্বিক বিচারে বলা যায়, উদ্দীপক ও 'রেইনকোট' গল্পে স্বাধীনতা অর্জনে বাঙালি জাতির সংগ্রামী চেতনারই বহিঃপ্রকাশ ঘটেছে।"
        }
      ]
    },
    {
      "number": "4",
      "uddipok": "আমার এ ঘর ভাঙিয়াছে যেবা আমি বাঁধি তার ঘর, আপন করিতে কাঁদিয়া বেড়াই যে মোরে করেছে পর।",
      "tag": "MCC 25",
      "sub_questions": [
        {
          "label": "ক",
          "question": "লেখকের মতে, দান বা ভিক্ষা গ্রহণ করার দৃশ্যটি কেমন?",
          "explanation": "লেখকের মতে, দান বা ভিক্ষা গ্রহণ করার দৃশ্যটি বীভৎস।"
        },
        {
          "label": "খ",
          "question": "অনুগ্রহকারী ও অনুগৃহীতের সম্পর্কে লেখক কী বলেছেন? ব্যাখ্যা করো।",
          "explanation": "লেখকের মতে, মানব-মর্যাদার দিক থেকে অনুগ্রহকারী আর অনুগৃহীতের মধ্যে আকাশ-পাতাল তফাত। যিনি দান করেন তিনি অনুগ্রহকারী। অপরদিকে, যিনি সেই দান গ্রহণ করেন তিনি অনুগৃহীত ব্যক্তি। উভয়ের মধ্যে সম্পূর্ণ বিপরীতধর্মী চারিত্রিক বৈশিষ্ট্য বিদ্যমান। একজন ইতিবাচক আর অপরজন নেতিবাচক। আর এ কারণেই লেখক তাদের মধ্যে আকাশ-পাতাল তফাতের কথা বলেছেন।"
        },
        {
          "label": "গ",
          "question": "উদ্দীপকটি 'মানব-কল্যাণ' প্রবন্ধের সঙ্গে কীভাবে সাদৃশ্যপূর্ণ? বর্ণনা করো।",
          "explanation": "আত্মস্বার্থ বিসর্জন দিয়ে পারস্পরিক সংযোগ ও সহযোগিতার মাধ্যমে কল্যাণময় পৃথিবী রচনার কথা বলায় উদ্দীপকটি 'মানব-কল্যাণ' প্রবন্ধের সাদৃশ্যপূর্ণ। 'মানব-কল্যাণ' প্রবন্ধে প্রাবন্ধিক মানবকল্যাণ ধারণাটির তাৎপর্য বিচারে সচেষ্ট হয়েছে। তাঁর ধারণা করুণাবশত দানখয়রাত করা সংকীর্ণ মনোভাবের পরিচায়ক। এর বিপরীতে তিনি মনে করেন, মানুষের সার্বিক মঙ্গলের প্রয়াসই হলো মানবকল্যাণ। তাঁর বিশ্বাস, পারস্পরিক সাহায্য-সহযোগিতা ও নিঃস্বার্থ মনোভাবই পারে মানুষের প্রকৃত কল্যাণ সাধন করতে।'উদ্দীপকে বলা হয়েছে, অপরের কল্যাণেই প্রকৃত সুখ নিহিত। তাই কবি যে তাঁর ঘর ভেঙেছেন তার ঘর বেঁধে দিতে চেয়েছেন। যে কবিকে পর করেছেন, কবি তাকেই আপন করতে কেঁদে ফিরেছেন। মূলত অন্যের মঙ্গল চিন্তা করার মাঝে নিজের প্রশান্তি কবি খুঁজে নিয়েছেন। একইভাবে 'মানব-কল্যাণ' প্রবন্ধেও পরার্থে আত্মস্বার্থ বিসর্জনের মাধ্যমে পারস্পরিক স্বার্থ রক্ষার কথা বলা হয়েছে। তাই বলা যায়, আত্মস্বার্থ বিসর্জন দিয়ে পারস্পরিক সংযোগ ও সহযোগিতার মাধ্যমে কল্যাণময় পৃথিবী রচনার কথা উদ্দীপক ও 'মানব-কল্যাণ' প্রবন্ধে সাদৃশ্য নির্মাণ করেছে।"
        },
        {
          "label": "ঘ",
          "question": "উদ্দীপকটি 'মানব-কল্যাণ' প্রবন্ধের মূলভাবকে কতটুকু ধারণ করেছে? যুক্তিসহ উত্তর দাও।",
          "explanation": "উদ্দীপকে 'মানব-কল্যাণ' প্রবন্ধের শুধু মানবকল্যাণে নিঃস্বার্থ প্রয়াসের দিকটি প্রতিফলিত করে, যা আলোচ্য প্রবন্ধের আংশিক ভাবকে ধারণ করেছে। 'মানব-কল্যাণ' প্রবন্ধে মানবকল্যাণের তাৎপর্য ও প্রকৃত স্বরূপ আলোচনা করা হয়েছে। প্রকৃত মানবকল্যাণের ধারণা যে প্রচলিত করুণাবশত করা মানবকল্যাণ হতে সম্পূর্ণ আলাদা সে সম্পর্কেই লেখক বিস্তারিত বর্ণনা করেছেন প্রবন্ধে। এছাড়াও, প্রকৃত মানবকল্যাণ অর্জনের উপায়, এর অন্তরায় সমূহ এবং কীভাবে নিঃস্বার্থভাবে কাজ করা উচিত তা উপস্থাপিত হয়েছে। পাশাপাশি, মানবকল্যাণে রাষ্ট্র ও সমাজের ভূমিকা কেমন হওয়া উচিত সেই বিষয়ও উপস্থাপিত হয়েছে। উদ্দীপকের, কবিতাংশে কেবল নিঃস্বার্থভাবে মানবকল্যাণের প্রয়াসের কথা তুলে ধরা হয়েছে। কবির ঘর যারা ভেঙেছে, যারা তাঁকে পর করেছে, কবি তাদের কল্যাণে আত্মনিয়োগের বাসনা ব‍্যক্ত করেছেন। অন্যের কল্যাণ চিন্তায় নিজ স্বার্থত্যাগ করার মহিমাই ফুটে উঠেছে উক্ত কবিতাংশে। 'মানব-কল্যাণ' প্রবন্ধে মানবকল্যাণের প্রকৃত স্বরূপ, অর্জনের উপায়, ব‍্যক্তি, রাষ্ট্র ও সমাজের ভূমিকা প্রভৃতি বিষয়ে বিশদ আলোচনা করা হয়েছে। এছাড়াও প্রকৃতভাবে মানবকল্যাণ বাস্তবায়নের পদ্ধতি ও প্রণালি, আত্মত্যাগের মহিমা এবং নানাবিধ প্রতিবন্ধকতা নিয়ে আলোচনা উঠে, এসেছে প্রবেন্ধ। পক্ষান্তরে, উদ্দীপকে মানবকল্যাণ অর্জনের ক্ষেত্রে নিঃস্বার্থ প্রয়াসের দিকটিই কেবল প্রতিফলিত হয়, যা 'মানব-কল্যাণ' প্রবন্ধে বর্ণিত অন্যান্য বিশদ আলোচনার মূলভাবকে প্রতিফলিত করে না। তাই বলা যায়, উদ্দীপকের কবিতাংশটি 'মানব-কল্যাণ' প্রবন্ধের আংশিক ভাবকে ধারণ করে, পূর্ণাঙ্গ নয়।"
        }
      ]
    },
    {
      "number": "5",
      "uddipok": "এতো রক্ত কার? পলাশ-কৃষ্ণচূড়ার মতো টকটকে লাল, বায়ান্নের গুলিবিদ্ধ চেতনার মতো দৃপ্ত আবেগে উত্তাল এমন আবেগ কার? তবে কি এসেছে ফিরে সালাম-জব্বার? ফাগুনের এই প্রথম দিবসে বারুদের প্রিয় গন্ধমাখা এত রক্ত কার? অক্টোবর বিপ্লবের মতো অজর-অমর এই রক্তধারা আসে কোথা থেকে? একি তবে প্রিয় আসাদের শার্ট?",
      "tag": "MCC 25",
      "sub_questions": [
        {
          "label": "ক",
          "question": "'ফেব্রুয়ারি ১৯৬৯' কবিতায় কোন বনের উল্লেখ আছে?",
          "explanation": "'ফেব্রুয়ারি ১৯৬৯' কবিতায় কমলবনের উল্লেখ আছে।"
        },
        {
          "label": "খ",
          "question": "সালামের চোখ আজ আলোচিত ঢাকা'- কথাটি বুঝিয়ে দাও।",
          "explanation": "'সালামের চোখ আজ আলোচিত ঢাকা' বলতে, সমবেত বাঙালির জনস্রোতকে বোঝানো হয়েছে। ১৯৫২ সালে ভাষা আন্দোলনে অংশগ্রহণ করেন এ দেশের আপামর জনতা। তারা এসেছিলেন পূর্ববঙ্গের বিভিন্ন প্রান্ত থেকে। ঢাকা পরিণত হয়েছিল জনসমুদ্রে। আবারও একই চিত্রের পুনরাবৃত্তি ঘটে ১৯৬৯ সালের গণ অভ্যুত্থানে। পাকিস্তানি শাসকগোষ্ঠীর 'শোষণ ও বঞ্চনার বিরুদ্ধে আন্দোলনের জন্য দেশের বিভিন্ন প্রান্ত থেকে অসংখ্য মানুষ ঢাকায় জড়ো হয়। উল্লিখিত চরণটি দ্বারা ভাষা আন্দোলনের মতো ১৯৬৯-এর গণ আন্দোলনে ঢাকার অবস্থাকেই বোঝানো হয়েছে।"
        },
        {
          "label": "গ",
          "question": "উদ্দীপকের সঙ্গে 'ফেব্রুয়ারি ১৯৬৯' কবিতার চেতনাগত সাদৃশ্য কোথায়? বর্ণনা করো।",
          "explanation": "উদ্দীপকের সঙ্গে 'ফেব্রুয়ারি ১৯৬৯' কবিতার দেশপ্রেম, আত্মত্যাগ ও সংগ্রামী চেতনার সাদৃশ্য বিদ্যমান। 'ফেব্রুয়ারি ১৯৬৯' কবিতাটি ১৯৬৯-এ পাকিস্তানি শাসকগোষ্ঠীর বিরুদ্ধে তৎকালীন পূর্ব বাংলায় যে গণজাগরণ সংঘটিত হয়েছিল সেই প্রেক্ষাপটে রচিত। জাতিগত শোষণ, নিপীড়নের বিরুদ্ধে এ দেশের মানুষ যেভাবে গণ আন্দোলনে জেগে উঠেছিল তারই প্রতিচ্ছবি কবিতাটি। কবি বিচিত্র শ্রেণি-পেশার বাঙালির দেশপ্রেম ও সংগ্রামী চেতনার যে স্ফুরণ তাই ফুটিয়ে তুলেছেন আলোচ্য কবিতায়, তাদের আত্মত্যাগের প্রেরণাকে কবি গভীর মমতায় স্মরণ করেছেন। উদ্দীপকের কবিতাংশেও দেশপ্রেমী, সংগ্রামী বাঙালির গণ জাগরণের চিত্র প্রতিফলিত হয়েছে। বায়ান্ন হতে উনসত্তরের গণ আন্দোলনে বারবার সালাম, জব্বার কিংবা আসাদের মতো বীর সন্তানদের রক্তে রাজপথ লাল হয়েছে। পাকিস্তানি হানাদার বাহিনীর বর্বরতার বিরুদ্ধে জেগে উঠেছে সংগ্রামী বাঙালি। বিপ্লবের প্রান্তরে এ দেশের তরুণ সমাজ পিছিয়ে যায়নি স্বদেশের মুক্তির লক্ষ্যে। 'ফেব্রুয়ারি ১৯৬৯' কবিতায়ও বাংলায় বুকে ১৯৬৯-এর গণ আন্দোলনে বাঙালির দেশপ্রেম, সংগ্রাম ও জাগরণ তুলে ধরেছেন কবি। দেশের জন্য বীর সন্তানদের আত্মত্যাগ কবি গভীর মর্যাদাসহকারে মূর্ত করে তুলেছেন। উদ্দীপকেও শোষণের বিরুদ্ধে বাঙালি সন্তানদের দেশপ্রেম, আতাত্যাগের মহিমা উজ্জ্বলভাবে ফুটে উঠেছে। সুতরাং, উদ্দীপকের সঙ্গে 'ফেব্রুয়ারি ১৯৬৯' কবিতার দেশপ্রেম, আত্মত্যাগ ও সংগ্রামী চেতনার সাদৃশ্য বিদ্যমান।"
        },
        {
          "label": "ঘ",
          "question": "\"উদ্দীপকের ভাবার্থ 'ফেব্রুয়ারি ১৯৬৯' করিতার একমাত্র দিক নয়।\"- উক্তিটি বিশ্লেষণ করো।",
          "explanation": "'ফেব্রুয়ারি ১৯৬৯' কবিতার সঙ্গে উদ্দীপকের ভাবার্থে ফুটে ওঠা আত্মত্যাগ ও সংগ্রামী চেতনাগত সাদৃশ্য থাকলেও তা 'ফেব্রুয়ারি ১৯৬৯' কবিতার একমাত্র দিক নয়। 'ফেব্রুয়ারি ১৯৬৯' কবিতাটি ১৯৬৯ সালে পাকিস্তানি শাসকগোষ্ঠীর বিরুদ্ধে পূর্ববঙ্গে যে গণ আন্দোলনের সূত্রপাত ঘটেছিল সেই পটভূমিতে রচিত। বাঙালি জাতিগত শোষণের বিরুদ্ধে রুখে দাঁড়িয়েছিল। বিচিত্র শ্রেণি-পেশার মানুষের গণজাগরণে রূপ নিয়েছিল এক গণ আন্দোলনের। এছাড়াও কবিতায় দেশমাতৃকার প্রতি বাঙালির গভীর দেশপ্রেম ফুটে উঠেছে। কবি দেশের জন্য আত্মত্যাগের প্রেরণাকে গভীর মর্যাদায় মূর্ত করেছেন। ১৯৫২ ভাষা আন্দোলনের শহিদদের মাহাত্ম্য তুলে ধরা হয়েছে এখানে। উদ্দীপকের কবিতাংশে বায়ান্ন ও উনসত্তরের আত্মত্যাগকারী সালাম, জব্বার ও আসাদের বিপ্লবকে স্মরণ করা হয়েছে। তাদের মতো বীরদের রক্তে রঞ্জিত হয়েছে রাজপথ। পাকিস্তানিদের বর্বরতায় সংগ্রামী বাঙালির আত্মাহুতির মহিমাকে ফুটিয়ে তোলা হয়েছে। যা উজ্জ্বল কৃষ্ণচূড়ার মতো। টকটকে লাল, আমাদের চেনতার আবেগকে উদ্‌দ্বেলিত করে। 'ফেব্রুয়ারি ১৯৬৯' পটভূমিতে জাতিগত শোষণ ও নিপীড়নের বিরুদ্ধে বাঙালির সংগ্রামী চেতনা, দেশপ্রেম, আত্মত্যাগ ও গণজাগরণের দৃষ্টান্ত উপস্থাপিত হয়েছে আলোচ্য কবিতায়। সকলের স্বতঃস্ফূর্ত অংশগ্রহণ এক অসাধারণ শিল্পভাষায় রচনা করেছেন কবি। দেশের প্রতি গভীর দেশপ্রেম, আত্মত্যাগকে কবি যথাযথ মর্যাদার সাথে গৌরবান্বিত করেছেন। উদ্দীপকে বাঙালির সংগ্রামী চেতনা ও আত্মত্যাগের বিষয়টি প্রতিফলিত হলেও আলোচ্য কবিতার অন্যান্য বিষয়সমূহ উঠে আসেনি। তাই বলা যায়, উদ্দীপকটির ভাবার্থ 'ফেব্রুয়ারি ১৯৬৯' কবিতার একমাত্র দিক নয়।"
        }
      ]
    },
    {
      "number": "6",
      "uddipok": "বৈশাখকে বরণ করার উৎসবে মেতেছে সবাই। কিন্তু সুমনার মনে শোকের ছায়া। তার ছেলে সজীব চলে গেছে না ফেরার দেশে। পূর্বে এদিনটিতে সজীবই মাকে নিয়ে বেরিয়ে পড়ত নববর্ষের উৎসবে যোগ দিতে। সব আনন্দ নিঃশেষ হয়ে গেছে সুমনার। আজ তার কেবলি মনে হয়- 'স্মৃতিভারে, আমি পড়ে আছি, ভারমুক্ত সে এখানে নেই।",
      "tag": "MCC 25",
      "sub_questions": [
        {
          "label": "ক",
          "question": "'তাহারেই পড়ে মনে' কবিতার কবি কোন ফুল ফোটার কথা জানতে চেয়েছেন?",
          "explanation": "'তাহারেই পড়ে মনে' কবিতায় বাতাবি লেবুর ফুল ফোটার কথা কবি জানতে চেয়েছেন।"
        },
        {
          "label": "খ",
          "question": "'তাহারেই পড়ে মনে' কবিতাটি নাটকীয় গুণসম্পন্ন'- ব্যাখ্যা করো।",
          "explanation": "গঠনরীতির দিক থেকে 'তাহারেই পড়ে মনে' কবিতাটি সংলাপনির্ভর হওয়ায় কবিতাটিকে নাটকীয় গুণসম্পন্ন কবিতা বলা হয়। 'তাহারেই পড়ে মনে' কবিতাটিতে মূলত কবি ও কবিভক্তের মাঝে সংলাপের মধ্য দিয়ে নাটকীয়তা সৃষ্টি হয়েছে। এ নাটকীয়তাই কবিতাটির লক্ষণীয় বৈশিষ্ট্য। উল্লিখিত চরিত্র দুটির কথোপকথনের মাধ্যমে কবিতাটির বিষয়বস্তুর বিস্তৃতি ও ক্রমবিকাশ ঘটেছে। এর মধ্য দিয়ে কবিহৃদয়ের নিগূঢ় ভাব এখানে নাটকীয়ভাবে প্রকাশিত হয়েছে। এজন্য কবিতাটিকে নাটকীয় গুণসম্পন্ন বলা হয়।"
        },
        {
          "label": "গ",
          "question": "উদ্দীপকটি 'তাহারেই মনে পড়ে' কবিতার কোন বিষয়কে প্রতিনিধিত্ব করে? আলোচনা করো।",
          "explanation": "উদ্দীপকটি 'তাহারেই পড়ে মনে' কবিতায় কবির প্রিয়জন হারানোর বিষয়কে প্রতিনিধিত্ব করে। 'তাহারেই পড়ে মনে' কবিতায় প্রকৃতির অনবদ্য রূপকল্পের সঙ্গে কবির ব্যক্তিজীবনের দুঃখময় ঘটনার ছায়াপাত ঘটেছে। তাঁর সাহিত্য সাধনার প্রধান সহায়ক ও উৎসাহদাতা স্বামী সৈয়দ নেহাল হোসেনের আকস্মিক মৃত্যুতে কবির জীবনে নেমে আসে প্রচণ্ড শূন্যতা। কবি যেন কিছুতেই সে শোক কাটিয়ে উঠতে পারছেন না। উদ্দীপকের সুমনা প্রিয়জন হারানোর বেদনায় মুহ্যমান হয়ে পড়েছে। প্রিয়জনের স্মৃতিচারণা করে তার হৃদয় বেদনার্ত হয়ে উঠেছে। সবাই নববর্ষ উৎসবে গেলেও সুমনা প্রাণপ্রিয় সন্তান হারানোর শোক কাটিয়ে উঠতে পারে না। তাই আনন্দঘন বৈশাখী মেলায় যেতে তার মন সায় দেয় না। অন্য বছর প্রিয় সন্তান সজীবই তাকে নববর্ষের উৎসবে নিয়ে যেত। কিন্তু ছেলে সজীবের আকস্মিক মৃত্যু তার জীবনকে শোকের কালো ছায়ায় ঢেকে দিয়েছে। তাই সন্তানহীন নববর্ষ উৎসব তার কাছে নিরানন্দময় হয়ে ওঠে। একইভাবে, প্রকৃতিতে বসন্ত এলেও 'তাহারেই পড়ে মনে' কবিতার কবিমন প্রিয়জন হারানোর বেদনায় মুহ্যমান থেকেছে। এ কারণে বসন্তবন্দনার কোনো আগ্রহই কবিমনে জাগে না। এদিক বিবেচনায় উদ্দীপকের সজীব কবির প্রিয়জন হারানোর বিষয়টিকেই স্মরণ করিয়ে দেয়।"
        },
        {
          "label": "ঘ",
          "question": "\"উদ্দীপক এবং 'তাহারেই পড়ে মনে' কবিতার মূলভাব একই।\"-মন্তব্যটি বিশ্লেষণ করো।",
          "explanation": "উদ্দীপক এবং 'তাহারেই পড়ে মনে' কবিতার মূলভাব একই-মন্তব্যটি যথার্থ। 'তাহারেই পড়ে মনে' কবিতার কবি সুফিয়া কামালের স্বামীর আকস্মিক মৃত্যু ঘটে। ফলে কবির ব্যক্তিজীবন ও কাব্যসাধনার ক্ষেত্রে নেমে আসে এক দুঃসহ বিষণ্ণতা। এ কারণে বসন্তের আবেদনও তাঁর কাছে অর্থহীন মনে হয়। তাই ভক্তের শত অনুরোধেও তিনি কাব্য রচনায় মনোযোগী হতে পারেন না। উদ্দীপকে সন্তান হারানো একজন মায়ের বিষণ্ণতার কথা উঠে এসেছে। তার সন্তান যখন বেঁচে ছিল, তখন তারা একসাথে নববর্ষ উদ্যাপন করেছে কিন্তু এবার নববর্ষে এই মা একা। তার সন্তান হারানোর বেদনা নববর্ষের আনন্দকে যাতনায় পরিণত করেছে। প্রিয়জনের মৃত্যু স্বভাবতই মানুষের হৃদয়কে শোকে কাতর করে তোলে। আলোচ্য কবিতায় কবির স্বামী ও উদ্দীপকের সুমনার সন্তান দুজনেই তাদের জীবনে ভীষণ গুরুত্বপূর্ণ মানুষ। সংগত কারণেই তাদের হারিয়ে কবি ও সুমনার হৃদয় শোকে ক্ষতবিক্ষত হয়েছে। তাদের স্বাভাবিক জীবনের ছন্দপতন ঘটেছে। বস্তুত, পরিবার-পরিজনেরাই প্রত্যেকের সবচেয়ে কাছের মানুষ। আর তাই তাদের অনাকাঙ্ক্ষিত বিদায়ে ব্যক্তি মাত্রই শোকাতুর হয়ে পড়ে। উভয় ক্ষেত্রে এই বিষয়ের প্রতিফলন ঘটেছে। তাই বলা যায়, উদ্দীপকটিতে আলোচ্য কবিতার সামগ্রিক ভাবের প্রতিফলন ঘটেছে।"
        }
      ]
    },
    {
      "number": "7",
      "uddipok": "কোনো কোনো মৃত্যু জীবনের চেয়েও সতেজ মহিমান্বিত, তোমার মৃত্যুর কাছে কোটি কোটি জীবন অঙ্গে নতজানু তোমার গুলিবিদ্ধ শরীর এখনো রাজপথ উপচে পড়া মিছিলের সামনে। যেখানে সমাজ বদলে ফেলার প্রেরণা বাঙ্ময় হয় 'কোনো তরুণ কণ্ঠ, সেখানে বেজে ওঠে তোমার কণ্ঠস্বর, যেখানে বুলেটের আঘাতে ঢলে পড়ে কোনো সংগ্রামী শরীর, যেখানে প্রতিবাদে উত্তোলিত হয় বাহুর অরণ্য, সেখানে সবচেয়ে উঁচু তোমার সূর্যঝলসিত হাত।",
      "tag": "MCC 25",
      "sub_questions": [
        {
          "label": "ক",
          "question": "কোথায় পলিমাটির সৌরভ ছিল?",
          "explanation": "'আমি কিংবদন্তির কথা বলছি' কবিতায় বর্ণিত পূর্বপুরুষদের করতলে পলিমাটির সৌরভ ছিল।"
        },
        {
          "label": "খ",
          "question": "'ভালোবাসা দিলে মা মরে যায়' কথাটি বুঝিয়ে দাও।",
          "explanation": "দেশমাতৃকার প্রতি কবির ভালোবাসার দিকটি কবিতায় প্রতিফলিত হয়েছে। দেশাত্মবোধে উজ্জীবিত হলে দেশপ্রেমিকের চেতনায় দেশই মাতৃরূপে ফিরে আসে। আর চেতনায় দেশমাতাকে ধারণ করলে জন্মদাত্রী মায়ের আবেদন তার কাছে তুচ্ছ হয়ে যায়। প্রশ্নোক্ত উক্তিটি দ্বারা কবি এ কথাটিই বোঝাতে চেয়েছেন।'"
        },
        {
          "label": "গ",
          "question": "উদ্দীপকে 'আমি কিংবদন্তির কথা বলছি' কবিতার কোন বিষয়টি প্রকাশ পেয়েছে? বর্ণনা করো।",
          "explanation": "উদ্দীপকে 'আমি কিংবদন্তির কথা বলছি' কবিতায় বর্ণিত পূর্বপুরুষের সাহসী আত্মত্যাগ ও সংগ্রামের গৌরবোজ্জ্বল প্রেরণার বিষয়টি প্রকাশ পেয়েছে। 'আমি কিংবদন্তির কথা বলছি' কবিতায় কবি তাঁর পূর্বপুরুষের সাহসী ও গৌরবোজ্জ্বল ইতিহাসের কথা উপস্থাপন করেছেন। বাঙালির অতীত সংগ্রামের ইতিহাসে সর্বদাই শোষণ ও. বঞ্চনার বিরুদ্ধে বাঙালির বিপ্লবী - সভার পরিচয় পাওয়া যায়। শোষণের বিরুদ্ধে বিপ্লবীদের আত্মত্যাগ ও উজ্জ্বল সংগ্রামী ইতিহাস সবসময় মুক্তিকামী বাঙালিকে প্রেরণা জোগায়। তাই তো কবি মানুষের সর্বাঙ্গীণ মুক্তির প্রত্যাশায় তাঁর পূর্বপুরুষদের আত্মত্যাগ ও সংগ্রামের ইতিহাস গভীর শ্রদ্ধার সঙ্গে স্মরণ করেছেন। উদ্দীপকে এক বিপ্লবী সভাকে স্মরণ করা হয়েছে। যাঁর আত্মত্যাগ সমাজ পরিবর্তনে অনুপ্রেরণা হয়ে ওঠে। যাঁর আত্মত্যাগ কোটি মানুষের চেতনায় আজও জীবন্ত। তাঁর রক্তাক্ত দেহ বিপ্লবীদের মিছিলে প্রতীক হয়ে ওঠে। যখনই অন্যায়-অত্যাচারের বিরুদ্ধে মানুষ সোচ্চার হয়, কোনো বিপ্লবী যখন শহিদ হয় তখনই তাঁর আদর্শ ও বলিষ্ঠ কণ্ঠস্বর নতুন ধ্বনিতে শক্তি হয়ে অনুপ্রেরণা জোগায়। 'আমি কিংবদন্তির কথা বলছি' কবিতায়ও কবি বিপ্লবী পূর্বপুরুষদের সংগ্রামের ইতিহাসকে বাঙালির অনুপ্রেরণা হিসেবে। তুলে ধরেছেন। তাই বলা যায়, উদ্দীপকে 'আমি কিংবদন্তির কথা বলছি' কবিতায় রণিত পূর্বপুরুষের সাহসী আত্মত্যাগ ও সংগ্রামের গৌরবোজ্জ্বল প্রেরণার বিষয়টিই প্রকাশ পেয়েছে।"
        },
        {
          "label": "ঘ",
          "question": "\"উদ্দীপকটি 'আমি কিংবদন্তির কথা বলছি' কবিতার খণ্ডিত রূপায়ণ।\" মন্তব্যটি বিশ্লেষণ করো।",
          "explanation": "উদ্দীপকে পূর্বপুরুষের আত্মত্যাগ ও সংগ্রামের বিষয়টি ব্যতীত অন্যান্য বিষয়গুলো উপস্থাপিত না হওয়ায় উদ্দীপকটি 'আমি কিংবদন্তির কথা বলছি' কবিতার খণ্ডিত রূপায়ণ বলা যায়। 'আমি কিংবদন্তির কথা বলছি' কবিতায় বাঙালি জাতির হাজার বছরের ঐতিহ্য, সংস্কৃতি এবং সংগ্রামের গৌরবোজ্জ্বল ইতিহাস উপস্থাপিত হয়েছে। বাংলার ভূমিজীবী অনার্য ক্রীতদাসদের লড়াইয়ের ইতিহাস এবং টিকে থাকার সংগ্রাম উঠে এসেছে এখানে। এছাড়াও কবি মায়ের বোনের, ভাইয়ের কথা তুলে ধরেছেন আমাদের স্বাধীনতা যুদ্ধের প্রসঙ্গে। পাশাপাশি কবিতায় ঐতিহ্যসচেতন শিকড়সন্ধানী মানুষের সর্বাঙ্গীণ মুক্তির ঘোষণা প্রকাশ পেয়েছে। কবি বারবারই মানবমুক্তির আকাঙ্ক্ষায় সোচ্চার হয়ে ওঠায় মনোনিবেশ করেছেন। উদ্দীপকে এক বিপ্লবী ব্যক্তিত্বের কথা বলা হয়েছে। যাঁর মৃত্যু সমাজ পরিবর্তনে অনুপ্রেরণা হয়ে ওঠে। তাঁর আত্মত্যাগ কোটি মানুষের হৃদয়ে অম্লান হয়ে রয়েছে। তাঁর রক্তাক্ত দেহ প্রতিবাদী মিছিলের অগ্রভাগে প্রতীক হয়ে দাঁড়ায়। যখনই অন্যায়-অত্যাচারের বিরুদ্ধে কেউ সোচ্চার হয় তাঁর বলিষ্ঠ কন্ঠ প্রেরণা জোগায়। সংগ্রামীদের প্রেরণা দেয় তাঁর সূর্যঝলসিত হাত। 'আমি কিংবদন্তির কথা বলছি' কবিতায় বিপ্লবী পূর্বপুরুষদের সংগ্রাম ও আত্মত্যাগের ইতিহাস তুলে ধরা হয়েেেছ। তবে এর পাশাপাশিও বাঙালির ঐতিহ্য, সংস্কৃতি ও হাজার বছরের মুক্তির জন্য সংগ্রামী চেতনার অনিন্দ্য উপস্থাপনও লক্ষ করা যায় কবিতায়। বাঙালির মুক্তির আন্দোলনে মা, ভাইবোনের কথাও উঠে এসেছে। কবি ঐতিহ্যসচেতন, শিকড়সন্ধানী মানুষের সর্বাঙ্গীণ মুক্তির দৃপ্ত ঘোষণা দিয়েছেন, যা উদ্দীপকের ভাবার্থে উপস্থিত নয় কেবল বিপ্লবী পূর্বপুরুষের আত্মত্যাগ ও সংগ্রামের বিষয়টি ব্যতীত। সুতরাং বলা যায়, উদ্দীপকটি 'আমি কিংবদন্তির কথা বলছি' কবিতার খণ্ডিত রূপায়ণ।"
        }
      ]
    },
    {
      "number": "8",
      "uddipok": "মালালা ইউসুফজাই ১৯৯৭ সালের ১২ জুলাই পাকিস্তানের মিনগোরাতে জন্মগ্রহণ করে। প্রগতিশীলতার কারণে কিশোর বয়সেই তাকে এক ভয়াবহ হামলার শিকার হতে হয়। প্রতিক্রিয়াশীলদের হুমকি, অত্যাচার, নিপীড়নকে মোকাবিলা করে তার আদর্শের পথে চলতে হয়েছে। নারী শিক্ষায় উৎসাহ জোগানোয় স্থানীয় তালেবানরা তার উপর গুলিবর্ষণ করে। মৃত্যুর সঙ্গে পাঞ্জা লড়ে অবশেষে প্রাণে বেঁচে যায় মালালা এবং জয় হয় তার চেতনারও। তারপরে তাকে আর থামতে হয়নি। শান্তিতে নোবেল বিজয়সহ নানা অর্জনে পরিপূর্ণ সে। এখন এক সাহসী চেতনার নাম মালালা।",
      "tag": "MCC 25",
      "sub_questions": [
        {
          "label": "ক",
          "question": "আওয়ালপুরের পিরের পূর্বপুরুষ কোথায় বাস করত?",
          "explanation": "আওয়ালপুরের পিরের পূর্বপুরুষ মধ্যপ্রাচ্যে বাস করত।"
        },
        {
          "label": "খ",
          "question": "'গ্রামের লোকেরা যেন রহিমারই অন্য সংস্করণ'- ব্যাখ্যা করো।",
          "explanation": "মহব্বতনগরের লোকেরা মজিদের প্রথম স্ত্রী রহিমার মতোই দৈহিক শক্তিতে বলীয়ান, কিন্তু সহজসরল এবং মানসিকভাবে দুর্বল ও ভীতু প্রকৃতির, যা প্রশ্নোক্ত বাক্যটির মাধ্যমে বোঝানো হয়েছে। মহব্বতনগরের মানুষগুলো কাজ করে আনন্দ পায়। তাদের অন্তরজুড়ে শুধু জমি আর ধান। সারা বছর খোদার কথা ভুলেই থাকে তারা। কেবল বর্ষণহীন খরার দিনে যখন জমিতে ফাটল ধরে তখন তারা খোদাকে স্মরণ করে। বিশাল শরীর নিয়ে তারা সবসময় কাজে মগ্ন থাকে। মোটাতাজা শরীর হলেও লোকগুলো রহিমার মতো অন্তরে ভয় লালন করে। রহিমার মতোই তারা মজিদকে ভয় পায় ও শ্রদ্ধা করে। এজন্যই প্রশ্নোক্ত কথাটি বলা হয়েছে।"
        },
        {
          "label": "গ",
          "question": "উদ্দীপকের তালেবান 'লালসালু' উপন্যাসের কোন চরিত্রের সঙ্গে তুলনীয়? কেন?",
          "explanation": "উদ্দীপকের তালেবান 'লালসালু' উপন্যাসের মজিদ চরিত্রের সঙ্গে তুলনীয়। 'লালসালু' উপন্যাসে শিক্ষিত যুবক আক্কাস আলী নিজ গ্রাম মহব্বতনগরের মানুষকে শিক্ষিত করে তুলতে একটি স্কুল প্রতিষ্ঠার স্বপ্ন দেখে। সে চায় গ্রামবাসী ধর্মান্ধতা ও কুসংস্কারের হাত হতে মুক্তি পেয়ে সচেতন ও শিক্ষিত হোক। কিন্তু ওই গ্রামের ধর্মব্যবসায়ী স্বার্থান্ধ মজিদ তার মাজার ব্যাবসার ক্ষতির আশঙ্কায় আক্কাসের মহৎ উদ্যোগের বিরুদ্ধে উঠে পড়ে লাগে। গ্রামের মানুষকে ধর্মের দোহাই ও ছলচাতুরীর মাধ্যমে আক্কাসের বিরুদ্ধে উসকে দেয়। তার দোসর খালেক ব্যাপারীর সহযোগিতায় সে জাক্কাসকে গ্রাম ছাড়া করে যেন স্কুল প্রতিষ্ঠিত না হতে পারে, মানুষ আধুনিক শিক্ষায় শিক্ষিত না হতে পারে। উদ্দীপকে পাকিস্তানি তালেবানরা নারী শিক্ষার ঘোর বিরোধী। তাই নারী শিক্ষায় উৎসাহ দানকারী মালালার উপর গুলি চালায় তাকে হত্যার উদ্দেশ্যে। যেন নারীরা শিক্ষায় শিক্ষিত না হতে পারে। 'লালসালু' উপন্যাসের মজিদ চরিত্রটিও চায়নি মহব্বতনগরের ধর্মান্ধ মানুষ আধুনিক শিক্ষায় শিক্ষিত হোক। কারণ তাহলে তার মাজার ব্যাবসা ও অসৎভাবে স্বার্থ হাসিল আর সম্ভব হবে না। তাই শিক্ষিত আক্কাসকে স্কুল প্রতিষ্ঠায় বাধা দেয়। তাকে গ্রাম ছাড়া করে। উদ্দীপকের তালেবানরাও নারীদের আধুনিক শিক্ষার বিরোধিতা করে মালালাকে শেষ করে দিতে চেয়েছিল। তাই বলা যায়, উপন্যাসের মজিদ ও উদ্দীপকের তালেবানদের চরিত্র এই ক্ষেত্রে সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপকের মালালা এবং 'লালসালু' উপন্যাসের আক্কাস একই চেতনার প্রতিভূ।\"- উক্তিটির তাৎপর্য নিরূপণ করো।",
          "explanation": "\"উদ্দীপকে মালালা এবং 'লালসালু' উপন্যাসের আভাস উভয়ই শিক্ষা ও সচেতনতামূলক ইতিবাচক চেতনার প্রতিভূ।\"- উক্তিটি যথার্থ। 'লালসালু' উপন্যাসে মহব্বতনগরের ছেলে আক্কাস আলী নিজ গ্রামে একটি স্কুল প্রতিষ্ঠা করতে চায়। গ্রামের সহজসরল ও কুসংস্কারাচ্ছন্ন মানুষকে সচেতন করে তুলতে শিক্ষার আবশ্যকতা সে সকলকে বোঝাতে চেষ্টা করে। তাই সকলের সহযোগিতা কামনা করে গ্রামে স্কুল প্রতিষ্ঠার লক্ষ্যে। গ্রামবাসীকে শিক্ষার আলোয় আলোকিত করার স্বপ্নে আক্কাস প্রাণপণ চেষ্টা করে। তবে মজিদের বিরোধিতায় তার উদ্দেশ্য সফল হতে পারেনি। উদ্দীপকে বর্ণিত হয়েছে নারী শিক্ষার প্রসার করতে চাওয়ায় কিশোর বয়সেই ভয়াবহ হামলার শিকার হয় মালালা ইউসুফজাই। তবুও পিছপা হয়নি মালালা। তালেবানদের গুলি মৃত্যুর মুখে নিয়ে গেলেও শেষ অবধি জয় হয় তার চেতনার। নারী শিক্ষায় অগ্রদূত হিসেবে শান্তিতে নোবেল বিজয়ী হয় সাহসী ব্যক্তিত্ব মালালা। 'লালসালু' উপন্যাসে সমাজের কুসংস্কারাচ্ছন্নতা ও সচেতনতা তৈরির লক্ষ্যে গ্রামে স্কুল প্রতিষ্ঠার স্বপ্ন দেখে আক্কাস। শিক্ষার প্রয়োজনীয়তা উপলব্ধি করেই গ্রামের মানুষকে সেই আলোয় আলোকিত করতে উদ্যোগী হয়ে ওঠে সে। সকলের সহযোগিতা কামনা করেছিল গ্রামের মানুষকে ধর্মান্ধতা থেকে বের করে আনতে। তবে শেষ অবধি তার উদ্দেশ্য সফল হয়নি মজিদের চক্রান্তে। কিন্তু সেও উদ্দীপকের মালালার মতো মানবশিক্ষা ও সচেতনতার চেতনাবাহক। সমাজকে অন্দকার হতে রক্ষা করতে শিক্ষাকে উভয়ই প্রাধান্য দিয়েছে। যদিও আক্কাস মালালার মতো সফল হয়নি; তবুও একই চিন্তার ধারক তারা। তাই বলা যায়, উদ্দীপকের মালালা ও 'লালসালু' উপন্যাসের আক্কাস উভয়ই একই চেতনার প্রতিভূ।"
        }
      ]
    },
    {
      "number": "9",
      "uddipok": "বিচার বসছে মোড়লের উঠানে। নানা ধরনের মানুষের মধ্যে জুবের আলির গলার তেজ বেশি। ঘরে তিনজন স্ত্রী রয়েছে, অথচ মেয়ে মানুষ তার চোখের বিষ। দোজখের আগুন বলে সকলকে নারী থেকে দূরে থাকতে পরামর্শ দেয় সে। নারীকে পুরুষের দাসী বর্ণনা করে আয়াত তেলাওয়াত করে। মেয়েদের চঞ্চলতা, হাসিমুখ, কথার আওয়াজকে না-জায়েজ বলে ঘোষণা দেয়। মোড়ল তার কথার উপর কথা বলে না। বিচারে রায় হয় মোড়লের স্ত্রীকে তালাক দেওয়ার।",
      "tag": "MCC 25",
      "sub_questions": [
        {
          "label": "ক",
          "question": "'মরা মানুষ জিন্দা হয় ক্যামনে'- উক্তিটি কার?",
          "explanation": "'মরা মানুষ জিন্দা হয় ক্যামনে'- উক্তিটি মজিদের।"
        },
        {
          "label": "খ",
          "question": "তার চোখ যেন পৃথিবীর দুঃখ-বেদনার অর্থহীনতায় হারিয়ে গেছে।'- উক্তিটি ব্যাখ্যা করো।",
          "explanation": "একমাত্র ছেলে জাদুর মৃত্যুতে মাজারে এসে খ্যাংটা বুড়ির তীক্ষ্ণ আর্তনাদ দেখে জমিলার চোখ যেন পৃথিবীর দুঃখ-বেদনার অর্থহীনতায় হারিয়ে গেছে। একমাত্র ছেলে জাদুর মৃত্যু সহ্য করতে না পেরে খ্যাংটা বুড়ি মাজারে আসে খোদার অন্যায়ের বিরুদ্ধে নালিশ করতে। সাতকুলে কেউ না থাকা বুড়ি ছেলেকে হারিয়ে তীক্ষ্ণ বিলাপে শোকের আগুনে পুড়ে মরতে থাকে। মজিদের দিকে পাঁচেক পয়সা ছুঁড়ে দিয়ে ছেলের প্রাণ ফিরিয়ে দিতে বলে। ছেলে হারানো বুড়ির শোকের বিলাপ দেখে জমিলা স্তন্দ্ব হয়ে পড়ে। তার চোখ দেখে মনে হয় যেন পৃথিবীর দুঃখ-বেদনার অর্থহীনতায় হারিয়ে গেছে।"
        },
        {
          "label": "গ",
          "question": "উদ্দীপকের বিচারব্যবস্থার মাঝে 'লালসালু' উপন্যাসের কোন দিকটি দৃশ্যমান? আলোচনা করো।",
          "explanation": "উদ্দীপকের বিচারব্যবস্থার মাঝে 'লালসালু' উপন্যাসে বর্ণিত মধ্যযুগীয় কুসংস্কারাচ্ছন্ন সমাজে নারীর প্রতি অবহেলা ও নির্যাতনের দিকটি দৃশ্যমান। 'লালসালু' উপন্যাসে গ্রামের প্রতিপত্তিশালী লোক খালেক ব্যাপারীর প্রথম স্ত্রীর নাম আমেনা বিবি। সন্তান প্রত্যাশায় আমেনা বিবি আওয়ালপুরের পিরের কাছে পানিপড়া আনতে চায় যা ভন্ড মজিদের পছন্দ হয়নি। তাই প্রতিশোধ নিতে ভণ্ড ধর্মবিশ্বাসের আশ্রয় নিয়ে আমেনা বিবির সংসার ধ্বংস করে দেয়। আমেনা বিবির পেটে বেড়ি আছে এমন সব অজ্ঞতা ও কুসংস্কার খালেক ব্যাপারীর মনে ছড়িয়ে তার স্ত্রীকে তালাক দিতে বলে। মজিদের কথামতো খালেক ব্যাপারীও তার স্ত্রীকে তালাক দেয় কোনো প্রশ্ন ছাড়াই। উদ্দীপকের চিত্রে ফুটে উঠেছে নারীর প্রতি নির্মমতা ও নির্যাতনের দৃশ্য। অন্ধ ধর্মবিশ্বাসকে ব্যবহার করে জুবের আলি গ্রামের মানুষদের মনে নারীদের অবস্থান সম্পর্কে কুমন্ত্রণা দিচ্ছে। নারীকে পুরুষের দাসীরূপে প্রমাণ করতে সে কোরআনের অপব্যাখ্যা করছে। তাই নারীদের হাসি, চণঞ্চলতা ও কথার আওয়াজ সবই না-জায়েজ বলে সে। গ্রামের মোড়লও অন্ধবিশ্বাসে তার কথামতো নিজের স্ত্রীকে তালাক দেওয়ার বিচার মেনে নেয়। 'লালসালু' উপন্যাসেও ঠিক একইভাবে ভন্ড মজিদ নিজের স্বার্থ চরিতার্থ করতে এবং প্রতিশোধ নিতে আমেনা বিবির বিরুদ্ধে মতামত প্রদান করে। অর্থাৎ উদ্দীপকের চিত্রে নারীর প্রতি হওয়া অবহেলা ও' নির্যাতনের দৃশ্য আলোচ্য উপন্যাসের সমাজেও-দেখতে পাওয়া যায়। যা ধর্মান্ধ সমাজে নারীর প্রতি অবহেলা ও নির্যাতনের চিত্র তুলে ধরে। সুতরাং, উদ্দীপকের বিচারব্যবস্থার সাথে 'লালসালু' উপন্যাসের বর্ণিত মধ্যযুগীয় সমাজে নারীর প্রতি অবহেলা ও নির্যাতনের দিকটি দৃশ্যমান।"
        },
        {
          "label": "ঘ",
          "question": "\"উদ্দীপক ও 'লালসালু' উপন্যাস নারী নির্যাতনের প্রতিচ্ছবি।\"-উক্তিটির যথার্থতা নিরূপণ করো।",
          "explanation": "ধর্মান্ধতা ও কুসংস্কারের উপর ভিত্তি করে নারীর প্রতি যে বিরূপ আচরণ ও অবহেলার যে দৃশ্য উদ্দীপক ও 'লালসালু' উপন্যাসে ফুটে উঠেছে তা নিঃসন্দেহে নারী নির্যাতনের প্রতিচ্ছবি। 'লালসালু' উপন্যাসে আমেনা বিবি মহব্বতনগর গ্রামের বিত্তশালী খালেক ব্যাপারীর প্রথম স্ত্রী। নিঃসন্তান আমেনা সন্তানের আশায় আওয়ালপুরের পিরের কাছে পানি পড়া আনতে চায়। মজিদের উপর আস্থা না রাখায় মজিদ তা মেনে নিতে পারেনি। মিথ্যা নাটক সাজিয়ে আমেনা বিবির পেটে বেড়ি আছে এমন কুসংস্কারাচ্ছন্ন ধারণা তৈরি করে। খালেক ব্যাপারীকে কুপরামর্শ দেয় আমেনা বিবিকে তালাক দেওয়ার জন্য। খালেক ব্যাপারীও তাই মেনে নিয়ে স্ত্রীকে তালাক দেয়। আমেনার সংসারজীবন ধ্বংস করে দেয় মজিদ। উদ্দীপকে বিচারব্যবস্থায় জুবের আলি নামক কপট ভণ্ড ধর্মান্ধতা তৈরি করে নারীদের বিরুদ্ধে। সে নারীদের দেখতে পারে না অথচ নিজে তিনটি বিয়ে করেছে। দোজখের আগুন হিসেবে আখ্যা দিয়ে সকল নারীদের থেকে দূরে থাকতে বলে। নারীদের পুরুষের দাসী প্রমাণ করতে কোরআনের অপব্যাখ্যা করে। গ্রামের মোড়ল এ অন্ধবিশ্বাস মেনে নেয়। জুবের আলি বিচারের রায় দেয় মোড়লের স্ত্রীকে তালাক দেওয়ার। 'লালসালু' উপন্যাসেও এমনি ধর্মব্যবসায়ী স্বার্থান্বেষী প্রতারক মজিদের নারীর প্রতি বিরূপ আচরণ লক্ষ করা যায়। প্রতিশোধ ও নিজ স্বার্থে আঘাত হওয়ায় সে আমেনা বিবির সংসার ভাঙতে দ্বিধাবোধ করেনি। খালেক ব্যাপারীকে কুমন্ত্রণা দিয়ে তার স্ত্রীকে তালাক দেওয়ায়। আমেনা বিবি সম্পর্কে কুৎসা রটায়। তার পেটে বেড়ি আছে বলে তার সংসার ধ্বংস করে দেয়। উদ্দীপকেও একইভাবে নারীর প্রতি বিরূপ আচরণ, মিথ্যা তথ্য প্রচার ও নির্যাতনের চিত্র লক্ষ করা যায়। নারীর সংসার নষ্ট করে দেওয়া হয় মিথ্যা বিশ্বাসের উপর যা উভয় প্রেক্ষাপটে নারী নির্যাতনের চিত্র তুলে ধরে। সুতরাং, উদ্দীপক ও 'লালসালু' উপন্যাস নারী নির্যাতনের প্রতিচ্ছবি তা নিঃসন্দেহে মন্তব্যটির যথার্থতা প্রমাণ করে।"
        }
      ]
    },
    {
      "number": "10",
      "uddipok": "ব্রিটিশ শাসনের বিরুদ্ধে এক অভূতপূর্ণ চেতনার নাম মাস্টার দা সূর্যসেন। ব্রিটিশদের শোষণ শাসনের বিরুদ্ধে সূর্যসেন এ দেশের গণমানুষকে জাগিয়ে তুলতে সক্ষম হন। তাঁরই নেতৃত্বে চট্টগ্রামে অবস্থিত ব্রিটিশদের একটি অস্ত্রাগার লুণ্ঠিত হয়। এতে ব্রিটিশদের টনক নড়ে। তাঁকে ধরিয়ে দেওয়ার জন্য বড়ো অঙ্কের টাকা পুরস্কার ঘোষণা করলে নিজের দলের একজন টাকার লোভে তাঁর অবস্থান জানিয়ে দেয়। ফলে তিনি ব্রিটিশদের হাতে ধরা পড়েন। অবশেষে তাঁকে নির্মমভাবে হত্যা করা হয়।",
      "tag": "MCC 25",
      "sub_questions": [
        {
          "label": "ক",
          "question": "কোন ফরাসি সেনাপতি পলাশির প্রান্তরে নবাবের পক্ষে যুদ্ধ করেন?",
          "explanation": "ফরাসি সেনাপতি সাঁফ্রে পলাশির প্রান্তরে নবাব সিরাজউদ্দৌলার পক্ষে যুদ্ধ করেন।"
        },
        {
          "label": "খ",
          "question": "'দওলত আমার কাছে ভগবানের দাদামশায়ের চেয়েও বড়'-ব্যাখ্যা করো।",
          "explanation": "'সিরাজউদ্দৌলা' নাটকে উমিচাঁদ অর্থসম্পদে তার কতটা আসক্তি সেটা প্রকাশ করতেই নিজেকে 'দওলতের পূজারি' হিসেবে ঘোষণা করেছে। নবাববিরোধী চক্রান্তের সলাপরামর্শে মিরজাফরের সহযোগী ছিলেন উমিচাঁদ। ইংরেজদের ব্যাবসার দালালি করে অঢেল বিত্তের মালিক হয়েছিলেন তিনি। উমিচাঁদ ছিলেন ধুরন্ধর ব্যক্তি। অর্থের লোভে তিনি ইংরেজদের কথা নবাবের কাছে, নবাবের কথা ইংরেজদের কাছে বলে দুপক্ষের সাথেই সুসম্পর্ক রাখতেন। ইংরেজদের ক্ষমতা দখলের পিছনে উমিচাঁদের ষড়যন্ত্র ও বিশ্বাসঘাতকতা অনেকাংশে দায়ী।"
        },
        {
          "label": "গ",
          "question": "উদ্দীপকের সূর্যসেন 'সিরাজউদ্দৌলা' নাটকের সিরাজউদ্দৌলা চরিত্রের সঙ্গে কোন দিক দিয়ে তুলনীয়? বর্ণনা করো।",
          "explanation": "দেশপ্রেমের দিক থেকে উদ্দীপকের মাস্টার দা সূর্যসেনের সাথে 'সিরাজউদ্দৌলা' নাটকের নবাব সিরাজউদ্দৌলার চরিত্রের সাদৃশ্য রয়েছে। 'সিরাজউদ্দৌলা' নাটকে নবাব সিরাজউদ্দৌলা ছিলেন দেশপ্রেমিক বীর। তিনি দেশমাতৃকার স্বাধীনতা রক্ষার জন্য আপ্রাণ চেষ্টা করেছেন। জীবনের শেষদিন পর্যন্ত তিনি দেশের স্বাধীনতা রক্ষায় ব্রতী ছিলেন। প্রবল সাহস ও অপরিসীম বীরত্ব নিয়ে পলাশির যুদ্ধে তিনি অবতীর্ণ হয়েছিলেন। উদ্দীপকের মাস্টার দা সূর্যসেন ব্রিটিশবিরোধী আন্দোলনের এক মহান বিপ্লরী। তিনি নানাভাবে এদেশের মানুষকে বিপ্লবে উদ্বুদ্ধ করেন। ভারত উপমহাদেশের স্বাধীনতার জন্য তিনি আপ্রাণ চেষ্টা করেন। দেশের জন্য আত্মত্যাগ করেন তিনি। তাঁর মতো, দেশের জন্য প্রাণ দিয়েছেন 'সিরাজউদ্দৌলা' নাটকের নবাব সিরাজউদ্দৌলা। তাই বলা যায়, বৈরি পরিস্থিতিতেও দেশের মানুষের জন্য নিজের জীবন ত্যাগের মাধ্যমে দেশপ্রেমের পরিচয় দিয়েছেন উদ্দীপকের মাস্টার দা সূর্যসেন এবং 'সিরাজউদ্দৌলা' নাটকের নবাব সিরাজউদ্দৌলা।"
        },
        {
          "label": "ঘ",
          "question": "'প্রেক্ষাপট ভিন্ন হলেও সূর্যসেন আর সিরাজউদ্দৌলার পরিণতি অভিন্ন।' মন্তব্যটি বিচার করো।",
          "explanation": "দেশের স্বাধীনতা-সংগ্রামের জন্য উদ্দীপকের সূর্যসেন ও 'সিরাজউদ্দৌলা' নাটকের নবাবের পরিণতি হয়েছে একই। 'সিরাজউদ্দৌলা' নাটকের নবাব সিরাজউদ্দৌলা মসনদে বসার পর থেকে প্রাসাদ ষড়যন্ত্রের শিকার হন। তাঁর আপন খালা ঘসেটি বেগমসহ অনেকেই নবাবের বিরুদ্ধে ষড়যন্ত্রে যোগ দেয়। এর ফলে তাঁকে পলাশির যুদ্ধে পরাজিত ও পরবর্তী সময়ে ধৃত হয়ে নির্মম হত্যাকাণ্ডের শিকার হতে হয়েছে। উদ্দীপকের সূর্যসেন ব্রিটিশবিরোধী আন্দোলনের এক মহান বিপ্লবী। তিনি ভারত উপমহাদেশের স্বাধীনতার জন্য ব্রিটিশদের বিরুদ্ধে সংগ্রাম করেছেন। একপর্যায়ে ব্রিটিশ সরকারের হাতে ধরা পড়লে তিনি নির্মমভাবে নিহত হন। দেশের মানুষের অধিকার আদায়ের সংগ্রামে তিনি আমৃত্যু লড়াই করেন। 'সিরাজউদ্দৌলা' নাটকে নবাব সিরাজউদ্দৌলার করুণ পরিণতি লক্ষ করা যায়। স্বজন ও সভাসদদের বিশ্বাসঘাতকতার শিকার হয়ে পলাশি যুদ্ধে তিনি শোচনীয়ভাবে পরাজিত ও পরবর্তীকালে নির্মমভাবে নিহত হন। উদ্দীপকের সূর্যসেনও ব্রিটিশদের হাতে নির্মমভাবে নিহত হন। অথচ তাঁরা উভয়ই আমৃত্যু ছিলেন দেশপ্রেমিক। দেশের জন্য তাঁরা জীবনের ঝুঁকি নিয়েছেন। কিন্তু তাঁদের করুণ পরিণতির শিকার হতে হয়। অতএব বলা যায়, প্রেক্ষাপট ভিন্ন হলেও পরিণতির ক্ষেত্রেও তাদের জীবন একই ধারায় প্রবাহিত।"
        }
      ]
    },
    {
      "number": "11",
      "uddipok": "তরুণ বয়সে ক্ষমতা গ্রহণের পর থেকেই শাসক লিমনের বিরুদ্ধে নানারকম ষড়যন্ত্র শুরু হয়। এতে রাজ্যে বিশৃঙ্খলা ও অরাজকতা চরম আকার ধারণ করে। সাধারণ মানুষের ভোগান্তি বেড়ে যায়। কিন্তু লিমন ছিলেন অত্যন্ত বিচক্ষণ এবং দূরদর্শী একজন শাসক। তিনি জানেন রাজ্য পরিচালনার জন্য প্রয়োজন কঠোরতা। তিনি কৌশলে সকল ষড়যন্ত্রকারীকে বন্দি করেন এবং মৃত্যুদণ্ড প্রদান করেন। রাজ্যে শান্তি ফিরে আসে।",
      "tag": "MCC 25",
      "sub_questions": [
        {
          "label": "ক",
          "question": "নবাবের সবচেয়ে বিশ্বস্ত ও আস্থাভাজন সেনাপতির নাম কী?",
          "explanation": "নবাবের সবচেয়ে বিশ্বস্ত ও আস্থাভাজন সেনাপতির নাম মোহনলাল।"
        },
        {
          "label": "খ",
          "question": "ঘসেটি বেগম সিরাজের ধ্বংস কামনা করেন কেন?",
          "explanation": "সিরাজউদ্দৌলার প্রতি প্রতিশোধপরায়ণ হয়ে অর্থ ও ক্ষমতার লোভে ঘসেটি বেগম সিরাজের ধ্বংস কামনা করেন। নবাব সিরাজউদ্দৌলাকে সরিয়ে অর্থ ও ক্ষমতার লোভে যারা ষড়যন্ত্র করেছিল তাদের মধ্যে অন্যতম সিরাজের খালা ঘসেটি বেগম। সিরাজ নবাবের সিংহাসনে বসলে তা মেনে নিতে পারেননি ঘসেটি বেগম। নিজ পুত্রকে সিংহাসনে বসানোর লোভে তিনি গোপনে মিরজাফর ও অন্যদের সঙ্গে হাত মেলান। নবাব সিরাজউদ্দৌলা ঘসেটি বেগমের কর্মকান্ডের আঁচ পেয়ে তাকে নবাবের মায়ের কাছে নিয়ে যেতে চান। তখন ক্ষুব্ধ ঘসেটি বেগম নবাবের ধ্বংস কামনা করেন।"
        },
        {
          "label": "গ",
          "question": "উদ্দীপকের লিমনের সঙ্গে 'সিরাজউদ্দৌলা' নাটকের সিরাজউদ্দৌলা চরিত্রের কোন দিক থেকে অমিল রয়েছে? যুক্তিসহ উপস্থাপন করো",
          "explanation": "উদ্দীপকের লিমনের সঙ্গে 'সিরাজউদ্দৌলা' নাটকের সিরাজউদ্দৌলা চরিত্রের আমিল হলো সিরাজ ষড়যন্ত্রকারীদের বিরুদ্ধে কঠোর হতে না পারা। 'সিরাজউদ্দৌলা' নাটকে অল্প বয়সে বাংলার সিংহাসনের দায়িত্ব লাভ করেন সিরাজউদ্দৌলা। তাঁর সিংহাসনে অধিষ্ঠিত হওয়া নিজ আত্মীয় ও দরবারের অনেকেই সহ্য করতে পারেনি। ইংরেজরা তো বাংলার দখলদারিত্বের লোভে মরিয়া হয়ে আছেই; সাথে যোগ হয় তার নিজের লোক। নবাবের বিরুদ্ধে একের পর এক ষড়যন্ত্র পরিচালিত হয়। দেশি-বিদেশি ষড়যন্ত্রের জালে আটকে পড়া নবাব সবকিছু বুঝতে পারলেও তার ঔদার্যের ফলে কখনোই কঠোর হতে পারেননি। কঠোর হাতে দমন না করায় তাঁর শেষ পরিণতি হয় বাংলার তাঁর সিংহাসন হারানো এবং নির্মম মৃত্যু। উদ্দীপকের লিমন তরুণ বয়সে ক্ষমতা গ্রহণ করায় নানা ষড়যন্ত্রের শিকার হন। এতে রাজ্যে চরম অরাজকতা দেখা দেয়। কিন্তু অত্যন্ত বিচক্ষণ ও দূরদর্শী একজন শাসক হিসেবে তিনি শক্ত হাতে রাজ্য পরিচালনা করতে থাকেন। প্রয়োজনে কঠোর হন তিনি। কৌশলে সকল ষড়যন্ত্রকারীদের বন্দি করেন এবং মৃত্যুদণ্ড প্রদান করেন। যা রাজ্যে শান্তি ফিরিয়ে আনে। পক্ষান্তরে, 'সিরাজউদ্দৌলা' নাটকে নবাব সিরাজ তাঁর বিরুদ্ধে করা দেশি-বিদেশি ষড়যন্ত্র সম্পর্কে অবগত হলেও কখনোই চরম কঠোর হতে পারেননি। ইংরেজদের অপরাধের পরও কঠোর শাস্তি দেননি। নিজ পরিবার ও দরবারের লোকদেরও কঠোর হাতে দমন করেননি। সুতরাং বলা যায়, উদ্দীপকের লিমনের মতো ষড়যন্ত্রকারীদের বিরুদ্ধে চরম কঠোর হতে না পারায় ঔদার্যের ব্যক্তিত্ব নবাবের শেষ পরিণতি হয় মৃত্যু।"
        },
        {
          "label": "ঘ",
          "question": "'রাজ্য পরিচালনার জন্য প্রয়োজন কঠোরতা'- 'সিরাজউদ্দৌলা' নাটকের আলোকে মন্তব্যটির যৌক্তিকতা তুলে ধরো।",
          "explanation": "দেশি-বিদেশি ষড়যন্ত্রকারীদের বিরুদ্ধে কখনোই চরম কঠোর হতে না পারায় সিরাজউদ্দৌলার শেষ পরিণতি হয়েছিল সিংহাসন হারানো এবং নির্মম মৃত্যু যার আলোকে বলা যায় প্রশ্নোক্ত মন্তব্যটি সম্পূর্ণ যৌক্তিক। 'সিরাজউদ্দৌলা' নাটকে অল্প বয়সে বাংলার সিংসাহসেন আরোহণের পর দেশি-বিদেশি ষড়যন্ত্রের নির্মমতায় নবাব সিরাজউদ্দৌলাকে ছাড়তে হয় বাংলার মসনদ এবং বরণ করতে হয় নির্মম মৃত্যু। ইংরেজরা পূর্ববর্তী সময় বিভিন্ন লড়াই ও দ্বন্দ্বে সিরাজের কাছে পরাজিত হলেও সিরাজ কখনোই তাদের কঠোরভাবে দমন করেননি। এছাড়াও, ইংরেজদের সাথে দেশীয় যোগসূত্র জানার পরও ঔদার্য ও মহত্বের অধিকারী নবাব তাদের বিরুদ্ধে কখনোই কঠোর হতে পারেননি। যার ফলশ্রুতিতে তাঁকে হারাতে হয় বাংলার মসনদ এবং মৃত্যু হয় তাঁর শেষ পরিণতি। উদ্দীপকের লিমন একজন বিচক্ষণ ও দূরদর্শী শাসক। রাজ্যের ক্ষমতা অর্জনে তাঁর বিরুদ্ধে বিভিন্ন ষড়যন্ত্র শুরু হয়। যা রাজ্যের শাস্তি নষ্ট করে। তাই সুকৌশলে তিনি সকল ষড়যন্ত্রকারীদের বন্দি করেন এবং কঠোরভাবে মৃত্যুদণ্ড প্রদান করেন। যা তাঁর রাজ্যে শান্তি ফিরিয়ে আনে। কঠোরভাবে তিনি নিয়ন্ত্রণ করেন রাজ্যের অরাজকতা। 'সিরাজউদ্দৌলা' নাটকে নবাব সিরাজ রাজ্য পরিচালনায় কখনোই কঠোর পদক্ষেপ নিতে পারেননি। যার ফলে দেশি-বিদেশিদের ষড়যন্ত্রের জালে আটকে পড়েন নবাব। শক্ত হাতে কঠোরভাবে রাজ্যের অরাজকতা মোকাবিলা করতে ব্যর্থ হওয়ায় নবাব স্বাধীনতার সূর্যকে পলাশির প্রান্তরে অস্তমিত হতে দেখেন। তাঁর ভাগ্যের নির্মম পরিহাস হয় মৃত্যু। পক্ষান্তরে উদ্দীপকের বিচক্ষণ শাসক লিমন প্রয়োজনে কঠোর হওয়ায় রাজ্যকে অরাজকতার হাত হতে রক্ষা করতে পেরেছেন। ষড়যন্ত্রকারীদের কঠোরভাবে দমন করে রাজ্যে শান্তি ফিরিয়ে আনতে সক্ষম হয়েছেন। সেই অর্থে নিঃসন্দেহে বলা যায়, রাজ্য পরিচালনার জন্য প্রয়োজন কঠোরতা' এই মন্তব্যটি আলোচ্য নাটকের আলোকে সম্পূর্ণ যৌক্তিক।"
        }
      ]
    }
  ]
}