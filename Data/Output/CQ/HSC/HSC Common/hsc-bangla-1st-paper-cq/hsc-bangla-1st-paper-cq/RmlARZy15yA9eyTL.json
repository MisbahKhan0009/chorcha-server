{
  "title": "ঢাকা রেসিডেন্সিয়াল কলেজ ২০২৫",
  "subtitle": "(11)",
  "questions": [
    {
      "number": "1",
      "uddipok": "সৌদামিনী মালোর পালিতপুত্র হরিদাসকে নিয়ে মনোরঞ্জন মালো গ্রামময় প্রচার করে দিলো যে সৌদামিনী ভয়ানক শাস্ত্রবিরুদ্ধ পাপকর্ম করেছে। ব্রাহ্মণের জাত মেরেছে সে। সৌদামিনী মালোর সাথে মনোরঞ্জন মালোর শত্রুতা আগে ছিল ব্যক্তিগত এখন তা সমাজগত ব্যাপার হয়ে দাঁড়িয়েছে। শুধু একা মনোরঞ্জন মালো নয়, সমস্ত গ্রাম সৌদামিনী মালোর বিরুদ্ধে জুলুম শুরু করল।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "'বিলাসী' গল্পটি প্রথম 'ভারতী' পত্রিকায় প্রকাশিত হয়।"
        },
        {
          "label": "খ",
          "question": "",
          "explanation": "আমবাগানের জমাট বাঁধা অন্ধকারের মধ্য দিয়ে যেতে ভয় করবে কি না তা জানতে চেয়ে বিলাসী ন্যাড়াকে উদ্দেশ করে আলোচ্য উক্তিটি করেছে। দীর্ঘদিন মৃত্যুঞ্জয়ের দেখা না পেয়ে, তার মর-মর অবস্থার কথা জানতে পেরে তাকে দেখতে এসেছিল ন্যাড়া। ফেরার সময় পথ এমনকি নিজের হাতও দেখতে না পাওয়া জমাট অন্ধকারে আমবাগানের ভিতর দিয়ে আসতে যে কারো দারুণ ভয় পাওয়ার কথা। বিলাসী সে বিষয়টি আঁচ করতে পেরে ন্যাড়ার কাছে জানতে চেয়েছে সে একা যেতে ভয় পাবে কি না।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকের সৌদামিনী চরিত্রের স্নেহবাৎসল্য ও সেবাপরায়ণতার বৈশিষ্ট্য 'বিলাসী' গল্পের বিলাসীর চরিত্রের সঙ্গে মিলে যায়। 'বিলাসী' গল্পের কেন্দ্রীয় চরিত্র বিলাসী মানবতাবোধে উদ্ভাসিত এক নারী। তাই মুমূর্ষু মৃত্যুঞ্জয়ের পাশে সে সেবার মানসিকতা নিয়ে দাঁড়িয়েছে। পাশে থেকে বিলাসী তার সাধ্যমতো মৃত্যুঞ্জয়ের সেবা করেছে। মূলত তার সেবা-যত্নেই মৃত্যুপথযাত্রী মৃত্যুঞ্জয় তখন সুস্থ হয়ে ওঠে। এর মধ্য দিয়ে বিলাসীর সেবাপরায়ণ মানসিকতা এবং আন্তরিকতার পরিচয় মেলে। উদ্দীপকে সৌদামিনী মালো নামের এক স্নেহবৎসল নারীর প্রসঙ্গ তুলে ধরা হয়েছে। অসুস্থ ও অসহায় একটি শিশুকে দুর্ভিক্ষের সময় ধানখেতের পাশে খুঁজে পায় সে। দুর্বল শিশুটিকে পেয়ে তার মনে মাতৃত্ববোধ জাগ্রত হয়। সংগত কারণেই পরিচয়হীন শিশুটিকে তুলে এনে সন্তানের মতো লালনপালন করতে থাকে সে। একইভাবে আলোচ্য গল্পের বিলাসীও মৃত্যুপথযাত্রী মৃত্যুঞ্জয়ের সেবা করে তাকে সুস্থ করে তুলেছে। অর্থাৎ সৌদামিনী মালো ও বিলাসী দুইজনই মুমূর্ষু দুইজন মানুষের সেবা করেছে কোনো ধরনের প্রতিদানের প্রত্যাশা ছাড়াই, যা তাদের স্নেহবাৎসল্য ও সেবাপরায়ণ মানসিকতার পরিচায়ক। এদিক থেকে আলোচ্য গল্পের বিলাসীর সঙ্গে উদ্দীপকের সৌদামিনী মালোর সাদৃশ্য পাওয়া যায়।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকের 'ভয়ানক শাস্ত্রবিরুদ্ধ পাপ' 'বিলাসী' গল্পে দেখানো হয়েছে সাপুড়ের মেয়ে হয়ে মিত্তির বংশের মৃত্যুঞ্জয়কে ভাত খাওয়ানোর অর্থাৎ অন্নপাপের মধ্য দিয়ে। বিলাসী' গল্পে বিলাসী সাপুড়ের মেয়ে হওয়ায় তার রান্না করা ভাত উচ্চ জাতের কেউ খেতে পারবে না। এতে অন্নপাপ হয় বলেই সমাজের মানুষের বিশ্বাস। কিন্তু মৃত্যুঞ্জয় তাকে বিয়ে করে তার হাতে ভাত খেয়েছে। এজন্য মৃত্যুঞ্জয়ের জাত গেছে ও মিত্তির বংশের নাম ডুবেছে বলে জ্ঞাতি খুড়া গ্রামময় প্রচার করে। তৎকালীন সমাজের প্রচলিত বিশ্বাস অনুসারে এতে ভয়ানক অপরাধ হয়েছে বলে বিলাসী ও মৃত্যুঞ্জয়কে কঠিন পরিণতি বরণ করতে হয়। উদ্দীপকে সৌদামিনী মালোকে ভয়ানক শাস্ত্রবিরুদ্ধ পাপের কথা বলে তার উপর জুলুম করা হয়। সে ব্রাহ্মণের জাত মেরেছে বলে প্রচার করে মনোরঞ্জন মালো। পূর্বশত্রুতার জেরে মনোরঞ্জন মালো সৌদামিনীর বিরুদ্ধে গোটা সমাজ খেপিয়ে তোলে। সমাজের মানুষও এতটাই অন্ধবিশ্বাসী যে তারা মনোরঞ্জন মালোর কথায় প্রভাবিত হয়ে সৌদামিনীর উপর জুলুম চালায়। 'বিলাসী' গল্পে বিলাসীর উপরও ভয়ানক শাস্ত্রবিরুদ্ধ পাপ কথাটির প্রয়োগ করা হয় অন্নপাপ করার অভিযোগের ভিতর দিয়ে। সে সাপুড়ের মেয়ে হয়ে উচ্চবংশীয়, শারীরিকভাবে অসুস্থ মৃত্যুঞ্জয়কে ভাত রেঁধে খাইয়ে যেন অপরাধ করেছে। কঠিন অসুখে মৃত্যুঞ্জয়ের জীবন যখন মৃত্যুর মুখোমুখি তখন বিলাসীর মতো মানবিক মেয়ে রাতদিন তার পাশে ছিল। তার অক্লান্ত সেবা-শুশ্রুষা ও রাতজেগে সেবার পর মৃত্যুঞ্জয় সুস্থ হয়ে ওঠে। সেই দুর্দিনে গাঁয়ের কেউ এসে খোঁজ নেয়নি, উদ্যোগ নেয়নি ভালো চিকিৎসার। কিন্তু চক্রান্তকারী লোভী খুড়ার প্ররোচনায় সবাই অন্নপাপের অপবাদে একজোট হয়ে আক্রমণ করে। তাদের কাছে জীবনের চেয়ে জাতের মূল্য প্রবল হয়ে ওঠে। তাই তারা বিলাসীকে নির্যাতন করে মৃত্যুঞ্জয়ের বাড়ি থেকে তাড়িয়ে দেয়। বিলাসী তাদেরকে বলার চেষ্টা করে যে, সে মৃত্যুঞ্জয়ের বিয়ে করা স্ত্রী। তবুও অন্নপাপের ভয়ানক শাস্ত্রবিরুদ্ধ কাজের অজুহাতে তারা বিলাসীর উপর জুলুম করে। বিলাসী মৃত্যুঞ্জয়কে ভাত রান্না করে খাওয়ানোই সেখানে ভয়ানক শাস্ত্র-বিরুদ্ধ পাপ বলে গণ্য হয়। উদ্দীপকে সৌদামিনীর ক্ষেত্রেও এমন পাপকে অত্যধিক গুরুত্বের সঙ্গে প্রচার করা হয়েছে।"
        }
      ]
    },
    {
      "number": "2",
      "uddipok": "অন্তরের শক্তিতে বলীয়ান হতে না পারলে মানুষ সফল হতে পারে না। নিজের মধ্যে যে অপরিমেয় শক্তি রয়েছে সে শক্তির উপর আস্থা থাকা চাই। এটাই আত্মবিশ্বাস। আত্মবিশ্বাসী হওয়া স্বাবলম্বী হওয়ার অন্যতম শর্ত। আত্মবিশ্বাস না থাকলে হীনম্মন্যতা তাকে গ্রাস করবে। হীনম্মন্যতা ব্যক্তিক ও জাতীয় জীবনের উন্নয়ন ও অগ্রগতির প্রধান অন্তরায়।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "'সম্মার্জনা' শব্দের অর্থ ঘষে-মেজে পরিষ্কার করা।"
        },
        {
          "label": "খ",
          "question": "",
          "explanation": "যে নিজের সত্যকে চিনতে পারে না তার ভিতরে ভয় কাজ করে বলে সে বাইরেও ভয় পায়। বাস্তবজীবনে মানুষকে প্রতিনিয়ত নানারকম সত্য-মিথ্যার মুখোমুখি হতে হয়। যে সত্যকে সঠিকভাবে চিনতে পারে তার অন্তরে মিথ্যার অমূলক ভয় থাকে না। আর যে ব্যক্তি সত্যের আসল রূপটি চিনতে ব্যর্থ হয় এবং যার মনে মিথ্যা তার অন্তরেই মিথ্যার ভয় থাকে। আর অন্তরে ভয় থাকলে সে ভয় বাইরেও প্রকাশ পায়। এজন্য প্রাবন্ধিক বলতে চেয়েছেন, যার ভিতরে ভয় সে-ই বাইরে ভয় পায়।"
        },
        {
          "label": "গ",
          "question": "",
          "explanation": "উদ্দীপকের সাথে 'আমার পথ' প্রবন্ধে উল্লিখিত নিজেকে চেনার মাধ্যমে আত্মবিশ্বাসী হওয়া ও আপন সত্যকে উপলব্ধি করার দিকটি সাদৃশ্যপূর্ণ। 'আমার পথ' প্রবন্ধে লেখক আত্মবিশ্বাসের সঙ্গে নিজ সত্তাকে উদ্ভাসিত করতে চেয়েছেন সত্যের আলোতে। তিনি মনে করেন, নিজের বিশ্বাস আর সত্যকে প্রকাশ করতে না পারলে তৈরি হয় পরনির্ভরতা। এই পরনির্ভরতাই দাসত্বের কারণ। উদ্দীপকে আত্মবিশ্বাসী হওয়ার তাগিদ দেওয়া হয়েছে। অন্তরের লুক্কায়িত শক্তিকে জাগ্রত করেই মানুষ সফলতা অর্জন করে। আর এ শক্তির নামই আত্মবিশ্বাস। আত্মবিশ্বাসী হওয়া স্বাবলম্বী হওয়ার অন্যতম শর্ত। কেননা, আত্মবিশ্বাস ব্যতিত আত্মনির্ভরতা আসে না। একইভাবে আলোচ্য প্রবন্ধেও লেখক 'আমি' শব্দটির মধ্য দিয়ে আত্মশক্তিকে উপস্থাপন করেছেন। এই 'আমিত্বে'র ভাবনা বিন্দুতে সিন্ধুর উচ্ছ্বাস জাগায়। নজরুল প্রতিটি মানুষকে পূর্ণ এক 'আমি'র সীমায় ব্যাপ্ত করতে চেয়েছেন। এই এক 'আমিত্বে'র ভাবনাই মানুষকে আত্মবিশ্বাসী করে তোলে। অর্থাৎ আলোচ্য রচনায় ও উদ্দীপকে আত্মশক্তি বা আত্মবিশ্বাস তথা অন্তরের শক্তিকে উজ্জ্বল করে তোলার কথা বর্ণিত হয়েছে। এদিক থেকেই উদ্দীপকের সঙ্গে আলোচ্য প্রবন্ধের সাদৃশ্য প্রতীয়মান হয়।"
        },
        {
          "label": "ঘ",
          "question": "",
          "explanation": "উদ্দীপকটি 'আমার পথ' প্রবন্ধের সম্পূর্ণ ভাবকে ধারণ করে না।\"- মন্তব্যটি যথার্থ। সত্য ও ন্যায়ের পক্ষে থেকে মিথ্যা ও নতজানুতার বিরুদ্ধে অবস্থান গ্রহণ 'আমার পথ' প্রবন্ধের প্রধান দিক। নজরুল প্রতিটি মানুষকে 'আমি' ভাবনায় রূপান্তরিত হয়ে অপর মানুষের সঙ্গে মিলে 'আমরা' হয়ে উঠতে চেয়েছেন। এই সত্যের উপলব্ধি কবির প্রাণপ্রাচুর্যের কেন্দ্রবিন্দু। উদ্দীপকে অন্তরের শক্তিতে বলীয়ান হওয়ার কথা বলা হয়েছে। কেননা অন্তরের শক্তিই সফলতার মূলমন্ত্র। অন্তরের লুক্কায়িত শক্তির বিকাশ ঘটাতে হবে। এর ফলে মানুষ আত্মবিশ্বাসী হয়ে উঠবে। আত্মবিশ্বাস মানুষকে মনুষ্যত্বের পথ দেখায়, আত্মনির্ভরশীল করে তোলে। 'আমার পথ' প্রবন্ধে লেখক 'আমি' সত্তার প্রকাশের মাধ্যমে সত্যপথের দিকনির্দেশনা দিয়েছেন। 'আমি' সত্তার কারণেই মানুষ আত্মশক্তিতে বলীয়ান হয়ে মিথ্যাকে জয় করে সত্যের আলোয় নিজেকে চিনে নেয়। লেখক কোনটি ভুল আর কোনটি ভণ্ডামি তার পার্থক্য তৈরি করেছেন। তাঁর মতে ভুলকে সঠিক বলে প্রচার করাই ভণ্ডামি। তিনি ধর্মের চেয়ে মনুষ্যত্ববোধকে গুরুত্ব দিয়েছেন। প্রবন্ধে বলা হয়েছে ধর্মের বিরোধ মিটিয়ে সম্প্রীতির বন্ধন গড়ে তুললে 'উৎকর্ষ মানবসমাজ গঠিত হবে। আলোচ্য প্রবন্ধের এসমস্ত বিষয়ের মধ্যে উদ্দীপকে শুধু মানুষের আত্মবিশ্বাসী হওয়ার দিকটিই উঠে এসেছে। সে বিবেচনায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "3",
      "uddipok": "দৈন্য যদি আসে আসুক, লজ্জা কিবা তাহে/মাথা উঁচু রাখিস। সুখের সাথি মুখের পানে, যদি না চাহে ধৈর্য ধরে থাকিস। রুদ্ররূপে তীব্র দুঃখ যদি আসে নেমে/বুক ফুলিয়ে দাঁড়াস আকাশ যদি বজ্র নিয়ে মাথায় পড়ে ভেঙে/ ঊর্ধ্বে দুহাত বাড়াস।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "শুক্লপক্ষের একাদশী উপলক্ষ্যে মাসি-পিসি উপোস ছিল।"
        },
        {
          "label": "খ",
          "question": "",
          "explanation": "প্রশ্নোত্ত উত্ত্যিটিতে সম্ভাব্য আক্রমণ থেকে রক্ষা পেতে মাসি-পিলিয় নানারকম প্রস্তুতির দিকটি প্রকাশ পেয়েছে। 'মাসি-পিসি' গল্পে রাতের বেলা দুশ্চরিত্র ও লোভী প্রতিবেশী গোকুল আহ্লাদিকে তুলে নিতে কয়েকজন গুন্ডা-বদমাশকে পাঠায়। কিন্তু মাসি-পিসি দা-বঁটি হাতে তুলে নিয়ে প্রতিবেশীদের সহায়তায় তাদের তাড়িয়ে দেয়। তা সত্ত্বেও এ কুচক্রীরা রাতে আবারও আক্রমণ চালাতে পারে- এ আশঙ্কায় মাসি-পিসি নিরাপত্তার জন্য প্রস্তুতি নিয়ে রাখে। এ বিসয়াটি বোঝাতে গল্পকার আলোচ্য উক্তিটি করেন।"
        },
        {
          "label": "গ",
          "question": "",
          "explanation": "উদ্দীপকে জীবনের সংকটের মুহূর্তে ভেঙে না পড়ে দৃঢ় মানসিকতার সাথে তা মোকাবিলা করার কথা বলা হয়েছে, যা আলোচ্য গল্পের মাসি-পিসির জীবন-সংগ্রামের সাথে সাদৃশ্যপূর্ণ। মাসি-পিসির কঠোর জীবন-সংগ্রাম আলোচ্য গল্পের একটি প্রধান উপজীব্য বিষয়। মাসি-পিসি সর্বদা অস্তিত্ব রক্ষার সংগ্রামে লিপ্ত। নারী হয়েও টিকে থাকার সংগ্রামে তারা অপরাজেয় সৈনিক। শত বিপদাপদেও তারা দৃঢ় মানসিকতার পরিচয় দিয়েছে। উদ্দীপকে বলা হয়েছে জীবনে যদি দৈন্য-দারিদ্র্য আসে তবে লজ্জা না পেয়ে বরং মাথা উঁচু রাখতে হবে। আপনজন যদি সুখের পানে না চার তবে ধৈর্য রাখতে হবে। দুঃখ-বেদনা যদি তোমাকে গ্রাস করে তবুও আত্মবিশ্বাসে বুক ফুলিয়ে দাঁড়াতে হবে। আকাশ যদি বজ্র নিয়ে মাথায় পড়ে তবে উর্ধ্বে দুহাত তুলে নিজের অস্তিত্বের জানান দিতে হবে। কবি এখানে মূলত জীবনের সংকটের মুহূর্তে সাহস ও ধৈর্যের সাথে সমন্ত বিপর্যয়কে মোকাবিলা করতে বলেছেন। কবির এ প্রত্যাশার বাস্তব প্রতিফলন দেখি আমরা 'মাসি-পিসি' গল্পের মাসি-পিসির জীবনে। অভাব-অনটন আর প্রতিকূল পুরুষশাসিত সমাজে তারা নারী হয়েও প্রতিনিয়ত টিকে থাকার সংগ্রাম করে যাচ্ছে। এ বিষয়টিই উদ্দীপকের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "জীবনে যদি দুঃখ-দৈন্য নেমে আসে তবে তার থেকে কেউ পালাতে পারে না, তাই দুঃখে হতাশ না হয়ে বরং মাথা উঁচু করে তার মোকাবিলা করা উচিত। 'মাসি-পিসি' গল্পে মাসি ও পিসির জীবন-সংগ্রামের চিত্র ফুটে উঠেছে। মাসি-পিসি সর্বদা অস্তিত্ব রক্ষার সংগ্রামে লিপ্ত। পুরুষশাসিত এ সমাজের নিন্দাকে উপেক্ষা করে তারা নারী হয়েও নৌকাচালনা ও সবজির ব্যবসায় পরিচালনা করে জীবিকানির্বাহ করে। উদ্দীপকে কবি বিপদাপদকে ভয় না পেয়ে তাকে দৃঢ়তার সাথে মোকাবিলা করার কথা বলেছেন। দারিদ্র্যে লজ্জা পাওয়ার কিছু নেই বরং মাথা সমুন্নত রেখে দারিদ্র্য ঘোচানোর চেষ্টা করতে হবে। আপনজন যদি দূরে ঠেলে দেয় তবে হতাশ না হয়ে ধৈর্যধারণ করতে হবে। শত বিপদের মাঝেও কবি দিশাহারা না হয়ে বরং আত্মবিশ্বাস ও দৃঢ় মানসিকতা নিয়ে তার মোকাবিলা করতে বলেছেন। 'মাসি-পিসি' গল্পের মাসি-পিসি, বিধবা হয়ে ভাইয়ের বাড়িতে আশ্রয় নেয়। কিন্তু মহামারি কলেরায় ভাইয়ের মৃত্যু হলে মাসি-পিসির জীবনে বিপর্যয় নামে। তাদেরকে জীবন-সংগ্রামে টিকে থাকার যুদ্ধে অবতীর্ণ হতে হয়। জীবিকানির্বাহের জন্য তারা সবজির ব্যবসাকে বেছে নেয়। জীবন-সংগ্রামে টিকে থাকার জন্য গ্রাম থেকে তরিতরকারি নিয়ে শহরে বিক্রি করে অর্থ উপার্জন করতে হয় তাদের। এছাড়া নানা প্রতিকূল অবস্থার মধ্যেও তারা আহ্লাদিকে রক্ষা করে। লালসা-উন্মত্ত জোতদার এবং গুন্ডা বদমাশদের আক্রমণ থেকে রক্ষার জন্য মাসি-পিসি দৃঢ় অবস্থান নেয়। উদ্দীপকেও বলা হয়েছে, বিপদে দৃঢ় মানসিকতা ও আত্মবিশ্বাস রেখে তা মোকাবিলা করতে হবে। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "4",
      "uddipok": "'বাতাসে লাশের গন্ধ ভাসে মাটিতে লেগে আছে রক্তের দাগ নদীতে পানার মতো ভেসে থাকা মানুষের পচা লাশ মুণ্ডুহীন বালিকার কুকুরে খাওয়া বীভৎস শরীর ভেসে ওঠে চোখের ভিতরে, আমি ঘুমাতে পারি না।'",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "মিন্টু ২৩ জুন মগবাজারের বাড়ি থেকে বেরিয়ে যায়।"
        },
        {
          "label": "খ",
          "question": "",
          "explanation": "পাকিস্তানি মিলিটারি গুলি করায় মুয়াজ্জিন সাহেব দ্বিতীয়বার আল্লাহর মহত্ত্ব ঘোষণা করার সুযোগ পাননি। মুয়াজ্জিন সাহেব আজান দিতে দাঁড়িয়েছিলেন মসজিদের ছাদে। তিনি প্রথমবার আল্লাহু আকবার বলার পরই পাকিস্তানি মিলিটারির গুলিবিদ্ধ হয়ে রাস্তায় পড়ে যান। তাই দ্বিতীয়বার আল্লাহর মহত্ত্ব ঘোষণা করার সুযোগ পাননি তিনি।"
        },
        {
          "label": "গ",
          "question": "",
          "explanation": "উদ্দীপকের সতো 'রেইনকোট' গল্পে বর্ণিত মুক্তিযুদ্ধের সময় পাকিস্তানি হানাদার বাহিনীর বর্বর নির্যাতন ও অত্যাচারের বিষয়টির মিল পাওয়া যায়। 'রেইনকোট' গল্পে মুক্তিযুদ্যকালীন ঢাকার পরিস্থিতি বর্ণিত হয়েছে। ১৯৭১ সালের ২৫শে মার্চ কালরাতে পাকিস্তানি হানাদার বাহিনী এ দেশের ঘুমন্ত মানুষের উপর নিমর্মভাবে ঝাঁপিয়ে পড়ে এবং গণহত্যা চালায়। পুড়িয়ে দেয় বসতবাড়ি, বাজারের দোকানপাট। এর প্রতিবাদে বীর বাঙালি দীর্ঘ নয় মাস শত্রুর সঙ্গে রক্তক্ষয়ী যুদ্ধ করে। উদ্দীপকে নিরীহ বাঙালির উপর পাকিস্তানি হানাদার বাহিনীর নির্মম অআচারের চিত্র ফুটে উঠেছে। বাতাসে লাখো বাঙালির লাশ গন্ধ ছড়ায়, মাটিতে, শহিদ বাঙালির রক্তের দাগ, পানিতে ভেসে থাকা মানুষের পচা লাশ। এমন বীভৎস চিত্র 'রেইনকোট' গল্পেও চিত্রিত হয়েছে। হানাদার বাহিনী কোনো কারণ ছাড়াই ফায়ারিং স্কোয়াডে দাঁড় করিয়ে অসংখ্য নিরীহ মানুষকে হত্যা করেছে, মা-বোনদের ধরে নিয়ে অমানুষিক নির্যাতন করেছে। এভাবে উদ্দীপকে হানাদারদের বর্বরতার সঙ্গে 'রেইনকোট' গল্পে চিত্রিত হানাদারদের বর্বরতার বিষয়টি সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "মুক্তিযোন্যাদের সহযোগিতা করা এবং পাকিস্তানি হানাদার, বাহিনীর সম্মুখে দৃঢ় অবস্থানের মধ্য দিয়ে 'রেইনকোট' গল্পের নুরুল হুদার চেতনা উদ্দীপকের চরণে প্রতিফলিত হয়েছে। মুক্তিযুস্থোর সময়কার ঢাকার বিব্রতকর পরিস্থিতি নিয়ে রচিত হয়েছে 'রেইনকোট' গল্পটি। একাত্তরের ২৫শে মার্চ কালরাতে হানাদাররা ঢাকায় গণহত্যা চালায়। পাকিস্তানি বাহিনীর নারকীয় হত্যাযজ্ঞের কারণে দেশ যখন নরকে পরিণত হচ্ছিল ঠিক তখন নুরুল হুদা ধীরে ধীরে দেশ ও জাতির কথা ভাবতে থাকেন এবং নিজের অজান্তেই একডজন সাহসী মানুষে পরিণত হন। উদ্দীপকেও মুক্তিযুদ্ধের বীভৎস চিত্র ফুটে উঠেছে। পাকিস্তানি বাহিনীর নিষ্ঠুর গণহত্যায় বাতাসে লাশের গন্ধ ভেসে আসে। নদীতে মানুষের পচা লাশ ভাসে। মুণ্ডুহীন লাশের শরীর কুকুর কামড়ে খায়। এমন ভয়ংকর চিত্র চোখে ভেসে ওঠে বলে কবি ঘুমাতে পারেন না। 'রেইনকোট' গল্পেও নুরুল সুদার ভিতর এমন চেতনা প্রতিফলিত হয়েছে। শ্যালক মিন্ট মুক্তিযোদ্ধা হওয়ায় তাঁকে বারবার বাসা পালটাতে হয়, মিলিটারির ভয়ে ছেলেমেয়ে নিয়ে রাতে খাটের নিচে শুতে য্যা, নির্যাতিত সুন্দরী মেয়েদের আর্তনাদ আর ফায়ারিং স্কোয়াডে মানুষের লাশের সারি দেখে নুরুল সুদাকে দীর্ঘদিন ঘুমাতে পারেননি। 'রেইনকোট' গল্পের নুরুল হুদা একতান ভীরু প্রকৃতির মানুষ। একাত্তরের মুক্তিযুদ্ধে ঢাকার মানুষের অসহায়ত্ব দেখে ও আর্তনাদ শুনে নারী ও শিশুদের চিৎকারে তিনি ঘুমাতে পারেননি। কিন্তু একসময় তাঁর মাঝে! সাহস ও দেশপ্রেমের সঞ্চার হয়। উদ্দীপকের কবির চোখে অসংখ্য মানুষের লাশ, লাশ পচা দুর্গন্ধ, কুকুরে খাওয়া লাশের বীভৎস চিত্র ভেসে ওঠে- তাই তাঁর কণ্ঠে উচ্চারিত হয়েছে 'আমি ঘুমোতে পারিনি।' এভাবেই রূঢ় বাস্তবতা উদ্দীপক ও 'রেইনকোট' গল্পে চিত্রায়িত হয়েছে। ফলে উদ্দীপকের কবির মতো গল্পের নুরুল যুদাও নিশ্চিন্তে ঘুমাতে পারেননি।"
        }
      ]
    },
    {
      "number": "5",
      "uddipok": "মানুষের জীবনকে বয়সের সীমারেখা দিয়ে পরিমাণ করা যায় না। কবি সুকান্ত বেঁচে ছিলেন মাত্র ২১ বছর। তাঁর অসাধারণ সৃষ্টিশীলতার জন্য বাংলা সাহিত্যের ইতিহাসে তিনি শুকতারার মতো উজ্জ্বল হয়ে আছেন।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "'সোনার তরী' কবিতার অধিকাংশ পঙ্ক্তি ৮+৫ মাত্রার পূর্ণ পর্বে বিন্যস্ত।"
        },
        {
          "label": "খ",
          "question": "'চারি দিকে বাঁকা জল করিছে খেলা'-চরণটির তাৎপর্য কী?",
          "explanation": "'চারি দিকে বাঁকা জল করিছে খেলা'। চরণটির মধ্য দিয়ে বর্ষার -জলস্রোতবেষ্টিত ছোটো জমিটুকুর বিলীন হওয়ার আশঙ্কাজনক পরিস্থিতি ব্যক্ত হয়েছে। 'সোনার তরী' কবিতায় কবি নানা রূপক এবং দৃশ্যের অবতারণা ঘটিয়েছেন। উদ্ধৃত অংশের মধ্য দিয়ে তেমনই অসাধারণ একটি দৃশ্যকল্প তৈরি হয়েছে। কবিতায় ধানখেতটি ছোটো দ্বীপের মতো কল্পিত। তার চারপাশে ঘূর্ণায়মান স্রোতের উদ্দামতা। নদীর 'বাঁকা জলস্রোত' পরিবেষ্টিত ছোট্ট জমিটুকুর আশু বিলীন হওয়ার ইঙ্গিত রয়েছে এ অংশে। এখানে বাঁকা জল কালস্রোতের প্রতীক।"
        },
        {
          "label": "গ",
          "question": "",
          "explanation": "উদ্দীপকের প্রথম বাক্যটি 'সোনার তরী' কবিতার সাথে মানুষের জীবনকে তার সৃষ্ট কর্ম দিয়ে মূল্যায়ন করার প্রেক্ষিতে সম্পর্কিত। 'সোনার তরী' কবিতায় দেখা যায়, কৃষক তার ধান নিয়ে বর্ষণমুখর পরিবেশে সোনার তরীতে আশ্রয় চেয়ে ব্যর্থ হন। কারণ ছোটো সে নৌকায় কৃষকের স্থান হবে না, কেবল সোনার ধানই তাতে জায়গা পাবে। ফলে কৃষককে একলা পড়ে থাকতে দেখা যায় নদীর পাড়ে। যা থেকে বোঝা যায়, অনন্ত মহাকালের স্রোতে মানুষের জীবন-যৌবন ভেসে যায় কিন্তু বেঁচে থাকে মানুষের সৃষ্ট মহৎ কর্ম। উদ্দীপকে কবি সুকান্ত ভট্টাচার্যের ক্ষণস্থায়ী জীবনের উদাহরণ দেওয়া হয়েছে। এর মাধ্যমে বোঝানো হয়েছে যে, মানুষের জীবনকে বয়সের সীমারেখা দিয়ে পরিমাপ করা যায় না। মানবজীবনকে পরিমাপ করার মাপকাঠি হলো তার সৃষ্টিশীলতা ও কর্ম। 'সোনার তরী' কবিতায় বয়সের ঊর্ধ্বে উঠে মানুষের কর্মের যে জয়গান গাওয়া হয়েছে, উদ্দীপকের প্রথম বাক্যেও সেই একই ভাব ফুটে উঠেছে। মানুষের ব্যক্তিসভা ও শারীরিক অস্তিত্বকে নিশ্চিতভাবে বিলীন হয়ে যেতে হয়। ফলে মানবজীবনকে বয়সের সীমারেখায় নয় বরং কর্ম দ্বারা পরিমাপ করতে হয়। তাই এদিক থেকে উদ্দীপকের প্রথম বাক্যের সাথে 'সোনার তরী' কবিতার সম্পর্ক রয়েছে।"
        },
        {
          "label": "ঘ",
          "question": "",
          "explanation": "উদ্দীপকে 'সোনার তরী' কবিতার মতো মানুষের বেঁচে থাকার তীব্র আকাঙ্ক্ষা প্রকাশ না পাওয়ায় উদ্দীপকটি 'সোনার তরী' কবিতার আংশিক প্রতিফলন মাত্র। 'সোনার তরী' কবিতায় মানুষের শারীরিক অস্তিত্বের বিলীনতা এবং তার কর্মের অমরত্বের কথা বলা হয়েছে। সেই সাথে কবিতাটিতে ফুটে উঠেছে মানুষের মধ্যে বিদ্যমান বেঁচে থাকার প্রচণ্ড ইচ্ছার স্বরূপ। এ কারণেই কৃষক তার ফসল বা সৃষ্টিসম্ভার মহাকালের নৌকায় তুলে দেওয়ার পরে নিজেও সেই নৌকায় আশ্রয় পেতে মিনতি জানায়। কিন্তু ছোটো সোনার তরীতে তার ঠাঁই হয় না। মহাকালের নৌকা কেবল তার সৃষ্টিকর্ম নিয়েই যাত্রা করে। উদ্দীপকে কবি সুকান্ত ভট্টাচার্যের সৃষ্টিশীলতার মাধ্যমে তাঁর অমর হয়ে থাকার বিষয়টি ব্যস্ত হয়েছে। তাঁর জীবন ছিল অত্যন্ত সংক্ষিপ্ত, মাত্র ২১ বছরের। কিন্তু এই ক্ষুদ্র জীবনেই তিনি তাঁর সাহিত্যকর্মের মাধ্যমে অসাধারণ সৃষ্টিশীলতার প্রমাণ দিয়েছেন। এ কারণেই তিনি বাংলা সাহিত্যের ইতিহাসে উজ্জ্বল নক্ষত্র হয়ে আছেন। উদ্দীপকে মানুষের কর্মের মাধ্যমে বেঁচে থাকার বিষয়টি উপস্থাপিত হলেও 'সোনার তরী' কবিতার মতো ব্যক্তিসভার বেঁচে থাকার আকাঙ্ক্ষার বিষয়টি অনুপস্থিত। কবিতায় কবি কৃষকের নৌকায় ঠাঁই পাওয়ার আকুতির মাধ্যমে আসলে মানুষের শারীরিকভাবে বেঁচে থাকতে চাওয়ার তীব্র আকাঙ্ক্ষার দিকটিকে নির্দেশ করেছেন। কিন্তু উদ্দীপকে এরকম কোনো কিছুর ইঙ্গিত নেই। তাই বলা যায় যে, উদ্দীপকটি 'সোনার তরী' কবিতার আংশিক প্রতিফলন মাত্র।"
        }
      ]
    },
    {
      "number": "6",
      "uddipok": "অনুজের হস্ত ধরিয়া নিকটে বসাইয়া হাসান বলিতে লাগিলেন, ভাই স্থির হও। আমি আমার বিষদাতাকে চিনি।... যাহা হউক ভাই, আমি তাহার নাম কখনোই মুখে আনিব না। তাহার প্রতি আমার রাগ, হিংসাদ্বেষ কিছুই নেই। ঈশ্বরের নামে শপথ করিয়া বলিতেছি, আমার বিষদাতার মুক্তির জন্য ঈশ্বরের নিকট প্রার্থনা করিব।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "'প্রতিদান' কবিতায় কবির কূল যে ভেঙেছে কবি তার কূল বাঁধেন।"
        },
        {
          "label": "খ",
          "question": "",
          "explanation": "কবি হিংসা-বিদ্বেষ ত্যাগ করে একটি প্রেমময় পৃথিবীর প্রত্যাশা করেছেন তাই তিনি আঘাতের পরিবর্তে ভালোবাসা দান করতে চেয়েছেন। 'প্রতিদান' কবিতায় কবি সুন্দর একটি পৃথিবী গড়ার কথা চিন্তা করেছেন। এইজগতে হিংসা-বিদ্বেষ যতদিন থাকবে ততদিন শান্তি প্রতিষ্ঠিত হবে না। শান্তি প্রতিষ্ঠা করতে গেলে অবশ্যই ভালোবাসাপূর্ণ পরিবেশ গঠন করতে হবে। কাঁটার বদলে কাঁটা দিলে জগতে দুঃখ ছাড়া আর কিছু পাওয়া যাবে না। এইজন্য কবি প্রেমময় বিশ্ব গঠন করে হিংসা-বিদ্বেষভুলে পারস্পরিক সহানুভূতির কথা বলেছেন। কেউ যদি কবিকে দুঃখ দেন তাহলে কবি তার বদলে প্রেম দেওয়ার কথা বলেছেন। তাহলে হিংসা-বিদ্বেষে ভরা মানুষটিও হয়তো মানবিক হয়ে উঠবে। এইজন্য কবি কাঁটা পেয়ে ফুল দান করার অঙ্গীকার করেছেন।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকের হাসানের কর্মকাণ্ডের সঙ্গে 'প্রতিদান' কবিতার ক্ষমা ও মহানুভবতার সাদৃশ্য রয়েছে। 'প্রতিদান' কবিতায় কবি সহনশীলতা, উদারতা ও ক্ষমাশীলতার দৃষ্টান্ত উপস্থাপন করেছেন। কবি সমাজে বিদ্যমান হানাহানি-হিংসা-বিদ্বেষের বিপরীতে প্রীতিময় পরিবেশের আকাঙ্ক্ষা করেছেন। কেননা, ভালোবাসাপূর্ণ মানুষই নির্মাণ করতে পারে সুন্দর, নিরাপদ পৃথিবী। কবি অনিষ্টকারীর উপকার করার মাধ্যমে মহানুভবতার শক্তিতে পৃথিবীকে নির্মল ও সুন্দর করে তুলতে চেয়েছেন। কেননা, অপরের উপকারেই মানবজীবনের সুখ ও সার্থকতা নিহিত। উদ্দীপকে হাসান তাঁর বিষদাতার পরিচয় জেনেও কোনো প্রতিশোধ গ্রহণ করেন না বরং ভাইকে স্থির থাকতে বলেন। বিষদাতার প্রতি তাঁর মনে কোনো বিদ্বেষ নেই এবং তাকে তিনি ক্ষমা করেছেন বলেও স্পষ্ট জানান। শুধু তাই নয়, প্রতিজ্ঞা করেন তাঁর বিষদাতার জন্য তিনি ঈশ্বরের কাছে ক্ষমা প্রার্থনা করবেন। 'প্রতিদান' কবিতায়ও কবি অনিষ্টকারীর উপর প্রতিশোধের বীজ বপন না করে তার উপকার করার মাধ্যমেই পৃথিবীতে শান্তি স্থাপন করতে চেয়েছেন। তাই দেখা যায়, ক্ষমাশীলতার পরিপ্রেক্ষিতে উদ্দীপকের হাসানের সঙ্গে 'প্রতিদান' কবিতার মিল পাওয়া যায়। উভয় জায়গায় অনিষ্টকারীকে ক্ষমা করা ও তার মঙ্গলকামনার বিষয়টি লক্ষ করা যায়।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকের বিষদাতা 'প্রতিদান' কবিতার নিষ্ঠুর মানুষদের প্রতিনিধি-অনিষ্টকারীদের চারিত্রিক সাদৃশ্য বিবেচনায় মন্তব্যটি যথার্থ বলা যায়। 'প্রতিদান' কবিতার নিষ্ঠুর সব মানুষ বিশ্বাসঘাতক হিসেবে কাছের লোকের ক্ষতি করে থাকে। তারা অন্যের বুকে আঘাত হানতেও দ্বিধা করে না। হত্যার উদ্দেশ্যে বিষে-ভরা বাণ নিক্ষেপ করে এসব লোক। এরা নিষ্ঠুর কথায় অপরের বুক ভেঙে চুরমার করে দেয়। মানবিকতা ও মনুষ্যত্ব হারিয়ে এই বৈশিষ্ট্যের লোকেরা অনিষ্টতার সর্বনিম্ন পর্যায়ে উপনীত হয়। উদ্দীপকের বিষদাতাও এমন নিষ্ঠুরতার প্রমাণ দিয়েছে। নীতিবোধ ও বিবেকবর্জিত হয়ে সে তার আপনজনের মৃত্যুর পথ প্রশস্ত করে। বিষ প্রয়োগ করে হাসানকে সে হত্যা করার ঘৃণ্য ষড়যন্ত্রে লিপ্ত থাকে। কতটা নিষ্ঠুর হলে মানুষ এমন হীন কাজ সংঘটিত করে তা কল্পনাতীত। এমন শত্রুর প্রতি হাসান প্রতিশোধপরায়ণ না হয়ে তাকে ক্ষমা ও মহত্ত্বের বাণী শোনান। 'প্রতিদান' কবিতার নিষ্ঠুর মানুষেরা উদ্দীপকের বিষদাতার সার্থক প্রতিনিধি। আলোচ্য কবিতায় কবি প্রতিদান নাম দিয়ে ক্ষতির বিপরীতে অনিষ্টকারীদের প্রতি উদার ও. ক্ষমার মহান বাণী ধ্বনিত করেছেন। কবি নিষ্ঠুরতার প্রতিদান নিষ্ঠুরতা নয় বরং কল্যাণ কামনায় মহৎ করেছেন। তিনি বলতে চেয়েছেন যে তাঁর ঘর ভাঙবে তিনি তার ঘর বেঁধে দেবেন। যে তাঁকে পথে নামাবে তিনি তার জন্য পথে পথে ঘুরবেন। যে বা যারাই বুকে আঘাত করবে তিনি তাদের জন্য এতটাই দরদি হতে কুষ্ঠাবোধ করবেন না। এমনকি তাঁকে বিষবাণে জর্জরিত করলেও তিনি বিষদাতাকে বুকভরা গান শোনাবেন। কবিতার এসব নিষ্ঠুর মানুষের প্রতিচ্ছবি উদ্দীপকের হাসানের বিষদাতা। সে বিষ প্রয়োগ করে হত্যার চেষ্টা করলেও হাসান তাকে ক্ষমা করে মহত্ত্ব প্রকাশ করেন।"
        }
      ]
    },
    {
      "number": "7",
      "uddipok": "মোরা ঝঞ্জার মতো উদ্দাম/মোরা ঝরনার মতো চঞ্চল মোরা বিধাতার মতো নির্ভয়/মোরা প্রকৃতির মতো সচ্ছল মোরা আকাশের মতো বাধাহীন/মোরা মরু সঞ্চার বেদুইন।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "কবি সুকান্ত ভট্টাচার্য 'দৈনিক স্বাধীনতা' পত্রিকার কিশোরসভা অংশের - আজীবন সম্পাদক ছিলেন।"
        },
        {
          "label": "খ",
          "question": "",
          "explanation": "কবি উক্ত পঙ্ক্তিটির মাধ্যমে প্রত্যাশা করেছেন, আঠারো বছর বয়সেরইতিবাচক বৈশিষ্ট্যগুলো যেন জাতীয় জীবনের চালিকাশক্তি হয়ে ওঠে। আঠারো বছর বয়স বহু ইতিবাচক বৈশিষ্ট্যে সমৃদ্ধ। এ বয়সের তরুণরাজড়-নিশ্চল প্রথাবদ্ধ জীবন পিছনে ফেলে সবসময় নতুন জীবন রচনার স্বপ্নদেখে। কল্যাণচিন্তা, সেৱাব্রত, উদ্দীপনা, সাহসিকতা, চলার দুর্বার গতি-এসবই আঠারো বছর বয়সি তারুণ্যের বৈশিষ্ট্য। কবির কামনা এসববৈশিষ্ট্য দিয়েই যেন তরুণরা জাতীয় জীবনের ইতিবাচক পরিবর্তন ঘটায়।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকের সঙ্গে 'আঠারো বছর বয়স' কবিতার সাদৃশ্য রয়েছে তারুণ্যের উন্মাদনার ক্ষেত্রে। 'আঠারো বছর বয়স' কবিতায় বলা হয়েছে, যৌবনে পদার্পণের বয়সটি প্রবল আবেগ, উত্তেজনা ও উচ্ছ্বাসে পরিপূর্ণ। এ বয়সের তরুণরা সব বাধা-ভয় ভেঙে, সাহস ও হিম্মত নিয়ে সামনে এগিয়ে যেতে পারে। তারা তাদের সাহসী পদক্ষেপের মাধ্যমে সব অপশক্তি ও বিপদ মোকাবিলা করে নতুন দিনের আলো ফোটাতে পারে। উদ্দীপকে তারূণ্যের আত্মপ্রত্যয়ী ও উচ্ছল বৈশিষ্ট্যগুলোর কথা বলা হয়েছে তরুণরা হয় উদ্দাম, চঞ্চল, নির্ভয় ও উচ্ছল। সব বাধা এরা জয় করে কঠোর পরিশ্রমের দ্বারা। তাই উদ্দীপকের কবি তরুণদের মরু-সঞ্চারী বেদুইনের সাথে তুলনা করেছেন। তরুণরাই পারে দুঃসাহসী পদক্ষেপ নিয়ে ভয় জয় করতে। 'আঠারো বছর বয়স' কবিতায়ও তারুণ্যের নির্ভীক ও উচ্ছল বৈশিষ্ট্যের কথা বলা হয়েছে। তাই বলা যায়, উদ্দীপকের সঙ্গে 'আঠারো বছর বয়স' কবিতার সাদৃশ্য রয়েছে।"
        },
        {
          "label": "ঘ",
          "question": "\"'আঠারো বছর বয়স' কবিতায় কিছু আশঙ্কার কথা থাকলেও উদ্দীপকে এটা অনুপস্থিত।\"- পর্যালোচনা করো।",
          "explanation": "নিম্নের অনুরূপঃ 'আঠারো বছর বয়স' কবিতায় যৌবনের নেতিবাচক ব্যর্থতার দীর্ঘশ্বাসের আশঙ্কা থাকলেও উদ্দীপকে সে আশঙ্কার কথা অনুপস্থিত। 'আঠারো বছর বয়স' কবিতায় যৌবনের ভালোমন্দ, ইতিবাচক-নেতিবাচক নানা সম্ভাবনা ও আশঙ্কার কথা বলা হয়েছে। এ বয়সে কানে আসে নানা ধরনের মন্ত্রণা। ভালোমন্দ নতুন নতুন তত্ত্ব ও ভাবধারার সঙ্গে পরিচিত হয়ে তাদের মন্দের দিকে ঝুঁকে যাওয়ার প্রবণতা থাকে এ বয়সে। সচেতন হয়ে সুনির্দিষ্ট লক্ষ্যে জীবন পরিচালনা করতে না পারলে বয়সটা কালো নেতিবাচক অধ্যায় হয়ে উঠতে পারে। উদ্দীপকে তারুণ্যের ইতিবাচক দিক প্রকাশ করা হয়েছে। তরুণরা ঝঞ্ঝার মতো উদ্দাম, ঝরনার মতো চঞ্চল, বিধাতার মতো নির্ভয় এবং প্রকৃতির মতো উচ্ছল। এরা জীবনের সব বাধা অতিক্রম করে প্রচণ্ড সাহসের সাথে। এরা পরিশ্রমী ও কর্মনিষ্ঠ। তাই এদের বেদুইনের সাথে তুলনা করা হয়েছে। উদ্দীপকের কবি তারুণ্যের এ ইতিবাচক দিকগুলো প্রকাশ করেছেন। 'আঠারো বছর বয়স' কবিতায় তারুণ্যের ইতিবাচক দিকের পাশাপাশি নেতিবাচক দিকও প্রকাশ করা হয়েছে। কিন্তু উদ্দীপকে কেবল তারুণ্যের ইতিবাচক দিকই প্রকাশ করা হয়েছে। তাই আলোচ্য কবিতা ও উদ্দীপক পর্যালোচনা করলে বোঝা যায়, কবিতায় তরুণ বয়সের কিছু নেতিবাচক আশঙ্কার কথা বলা থাকলেও উদ্দীপকে তা অনুপস্থিত।"
        }
      ]
    },
    {
      "number": "8",
      "uddipok": "বিশ্ববিদ্যালয় থেকে পাশ করে আশফাক গ্রামে ফিরে চাষি শ্রেণির মানুষের অর্থনৈতিক দৈন্য দেখে ব্যথিত হলো। তারা চাষের মৌসুমে গ্রামের মহাজন মিশু ব্যাপারীর কাছ থেকে চড়া সুদে ঋণ নেয়। ফসল তোলা শেষে হলে সুদে আসলে মিশু ব্যাপারীর ঋণ মেটাতে গিয়ে তাদের মুখে হাসি হারিয়ে যায়। আশফাক গ্রামের কৃষকদের বিনা সুদে ঋণ দেওয়ার লক্ষ্যে একটি সমিতি খুলতে চাইলে মিশু ব্যাপারী তাদেরকে রাষ্ট্রদ্রোহী মামলায় জড়িয়ে গ্রাম ছাড়া করে।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "দুদু মিঞা গাধার মতো পিঠে ঘাড়ে সমান।"
        },
        {
          "label": "খ",
          "question": "'যেন হাসনাহেনার মিষ্টি গন্ধ ছড়ায়'- ব্যাখ্যা করো।",
          "explanation": "মজিদের কোরআন তিলাওয়াতের চমৎকার সুর শুনে তার বিবি রহিমার কাছে তা হাসনাহেনার মিষ্টি মধুর গন্ধের মতো মনে হয়। মজিদ মহব্বতনগর গ্রামে প্রবেশ করে মাজারকে কেন্দ্র করে নিজের স্থায়ী আসন করে নেয়। বিয়ে করে এ গ্রামেরই বিধবা রহিমাকে। নিজের ঘরের বাইরে নিশ্চিন্ত মনে কোরআন তিলাওয়াত করে। তার সুরে সুরে করা তিলাওয়াত রহিমার মনকে আকর্ষণ করে। মজিদের গলা ভালো, পড়ার ভঙ্গিও মধুর। একটা চমৎকার সুরে সারা বাড়ি ভরে যায়। রহিমার কাছে মনে হয় যেন হাসনাহেনার মিষ্টিমধুর গন্ধ ছড়িয়ে যাচ্ছে।"
        },
        {
          "label": "গ",
          "question": "",
          "explanation": "উদ্দীপকের মহতী উদ্যোগের সাথে 'লালসালু' উপন্যাসের আক্কাসের গ্রামে স্কুল প্রতিষ্ঠার মহতী উদ্যোগের সাদৃশ্য রয়েছে। 'লালসালু' উপন্যাসে মহব্বতনগর গ্রামে স্কুল নেই। গ্রামের মানুষ আধুনিক শিক্ষার গুরুত্ব উপলব্ধি করতে পারে না। তাদের সন্তানদের আধুনিক শিক্ষায় শিক্ষিত করে তোলার লক্ষ্যে সচেতন যুবক আক্কাস গ্রামে একটি স্কুল প্রতিষ্ঠার উদ্যোগ গ্রহণ করে। কিন্তু মজিদের চক্রান্তে তা ভেস্তে যায়। উদ্দীপকে আশফাককে বিশ্ববিদ্যালয় পাশ করে গ্রামে গিয়ে অসহায় চাষিদের পাশে দাঁড়াতে দেখা যায়। সুদখোর মহাজনের শোষণ থেকে কৃষকদের বাঁচাতে সে বিনা সুদে ঋণদানের লক্ষ্যে একটি সমিতি খুলতে চাইলে প্রভাবশালী মিশু ব্যাপারী রাষ্ট্রদ্রোহী মামলায় তাদের গ্রামছাড়া করে। উদ্দীপকের আশফাকের গ্রামের কৃষকদের জন্য এমন মহতী উদ্যোগের সাথে 'লালসালু' উপন্যাসের আক্কাসের স্কুল প্রতিষ্ঠার উদ্যোগের সাদৃশ্য লক্ষ করা যায়।"
        },
        {
          "label": "ঘ",
          "question": "",
          "explanation": "নিজের স্বার্থ রক্ষায় গ্রামবাসীর মঙ্গলে বিপত্তি সৃষ্টি করার প্রেক্ষিতে 'লালসালু' উপন্যাসের মজিদ উদ্দীপকের মিশু ব্যাপারীর সাথে তুলনীয় হতে পারে। 'লালসালু' উপন্যাসে মহব্বতনগর গ্রামে স্কুল না থাকায় গ্রামে শিক্ষার আলো ছড়িয়ে দেওয়ার তাগিদে আক্কাস একটি স্কুল প্রতিষ্ঠার উদ্যোগ নিলে মজিদ তা বন্ধ করে দেয়। মজিদের ধর্মব্যাবসার অন্ধকার দিকটি শিক্ষার আলোয় উন্মোচিত হওয়ার শঙ্কা তাকে বিচলিত করে। গ্রামে স্কুল প্রতিষ্ঠা হলে তার মক্তবের পাঠদান অনুপযোগী হয়ে পড়বে। ফলে সে আক্কাসের উদ্যোগটি নস্যাৎ করে দেয়। উদ্দীপকে মিশু ব্যাপারী চাষিদের দুর্দিনে চড়া সুদে ঋণ দিয়ে 'পরবর্তীকালে তাদের মুখের হাসি কেড়ে নেয়। শিক্ষিত যুবক আশফাক গ্রামে গিয়ে চাষিদের দুর্দশা দেখে তাদের বিনা সুদে ঋণদানের লক্ষ্যে একটি সমিতি করার উদ্যোগ নিলে, আশফাকের পরিকল্পিত সমিতি মিশু ব্যাপারীর সুদের কারবারে বিঘ্ন ঘটানোর আশঙ্কায় সে রাষ্ট্রদ্রোহীর মামলায় তাদের গ্রাম ছাড়া করে। 'লালসালু' উপন্যাসে মজিদ মহব্বতনগর গ্রামে আক্কাসের স্কুল প্রতিষ্ঠার উদ্যোগকে বন্ধ করে দিয়ে নিজের প্রতারণার সাম্রাজ্য রক্ষা করে। মহব্বতনগর গ্রামের উন্নতির থেকে নিজের স্বার্থ টিকিয়ে রাখাই তার কাছে গুরুত্বপূর্ণ। উদ্দীপকের মিশু ব্যাপারীর মধ্যেও একই স্বার্থচিন্তা বিদ্যমান। নিজের সুদের সাম্রাজ্য টিকিয়ে রাখার স্বার্থেই আশফাকদের শুভ উদ্যোগ ভেস্তে দেয়। ফলে দেখা যায়, 'লালসালু'র মজিদ নিজ স্বার্থ রক্ষায় অন্যের অমঙ্গল সাধনের প্রেক্ষিতে উদ্দীপকের মিশু ব্যাপারীর সাথে তুলনীয়।"
        }
      ]
    },
    {
      "number": "9",
      "uddipok": "আমজাদ হোসেন খোসালপুর গ্রামে বাস করে। বিস্তৃর অর্থসম্পত্তির মালিক হওয়ায় এলাকায় তার বেশ প্রভাব। আমজাদ হোসেন স্থানীয় এক পিরের অন্ধভক্ত। পিরের পরামর্শে আমজাদ হোসেন তার স্ত্রীকে তালাক দিতে দ্বিধা করে না।",
      "tag": "DRMC 25",
      "sub_questions": [
        {
          "label": "ক",
          "question": "",
          "explanation": "'ধান দিয়া কি হইব, মানুষের জান যদি না থাকে?'- উক্তিটি রহিমার।"
        },
        {
          "label": "খ",
          "question": "'গ্রামের লোকেরা যেন রহিমারই অন্য সংস্করণ।'- ব্যাখ্যা করো।",
          "explanation": "মহব্বতনগরের লোকেরা মজিদের প্রথম স্ত্রী রহিমার মতোই দৈহিক শক্তিতে বলীয়ান, কিন্তু সহজ-সরল এবং মানসিকভাবে দুর্বল ও ভীতু প্রকৃতির, যা প্রশ্নোক্ত বাক্যটির মাধ্যমে বোঝানো হয়েছে। মহব্বতনগরের মানুষগুলো কাজ করে আনন্দ পায়। তাদের অন্তরজুড়ে শুধু জমি আর ধান। সারা বছর খোদার কথা ভুলেই থাকে তারা। কেবল বর্ষণহীন খরার দিনে যখন জমিতে ফাটল ধরে তখন তারা খোদাকে স্মরণ করে। বিশাল শরীর নিয়ে তারা সবসময় কাজে মগ্ন থাকে। মোটাতাজা শরীর হলেও লোকগুলো রহিমার মতো অন্তরে নারীসুলভ ভয় লালন করে। রহিমার মতোই তারা মজিদকে ভয় পায় ও শ্রদ্ধা করে। এজন্যই প্রশ্নোক্ত কথাটি বলা হয়েছে।"
        },
        {
          "label": "গ",
          "question": "",
          "explanation": "অর্থ-প্রতিপত্তি এবং অন্ধ পিরভক্তির দিক থেকে উদ্দীপকের আমজাদ হোসেন 'লালসালু' উপন্যাসের খালেক ব্যাপারী চরিত্রের প্রতীক। 'লালসালু' উপন্যাসে মহব্বতনগর গ্রামের সম্পদশালী ও মাতব্বর ব্যক্তিত্ব হলো খালেক ব্যাপারী। গ্রামের সব উৎসব-অনুষ্ঠান তার নির্দেশে হয়। সে মাজার ব্যবসায়ী মজিদের, অন্যতম সহযোগী। সে মজিদকে অন্ধভাবে বিশ্বাস করত। মজিদের নির্দেশে সে তার দীর্ঘ দাম্পত্য জীবনের ইতি টেনে প্রথম স্ত্রীকে তালাক দিয়েছিল। উদ্দীপকের আমজাদ হোসেন খোসালপুর গ্রামের বাসিন্দা। তার অর্থসম্পত্তির কোনো অভাব নেই। বিপুল সম্পদের কারণে গ্রামে তার বেশ প্রভাব। সে স্থানীয় এক পিরের অন্ধ ভক্ত। পিরের পরামর্শে সে নিজের স্ত্রীকে তালাক দিতেও দ্বিধা করে না। আমজাদ হোসেনের মধ্যে 'লালসালু' উপন্যাসের খালেক ব্যাপারীর সব বৈশিষ্ট্য বিদ্যমান। খালেক ব্যাপারীর মতো সেও সম্পদশালী, গ্রামের মাতব্বর এবং পিরের অন্ধ অনুসারী। উভয়ের কাছেই নিজেদের স্ত্রীর চেয়ে পিরের কথার দাম বেশি। তাই এদিক থেকে আমজাদ হোসেন 'লালসালু' উপন্যাসের খালেক ব্যাপারী চরিত্রের প্রতিনিধি।"
        },
        {
          "label": "ঘ",
          "question": "",
          "explanation": "পিরের প্রতি স্বামীর অন্ধভক্তি এবং দাম্পত্য জীবনে পিরের হস্তক্ষেপই আমজাদ হোসেনের স্ত্রী ও 'লালসালু' উপন্যাসের আমেনা বিবির একই পরিণতি বরণ করার মূল কারণ। 'লালসালু' উপন্যাসের আমেনা বিবি হলো খালেক ব্যাপারী প্রথম স্ত্রী। তেরো বছর বয়সে খালেক ব্যাপারীর সাথে তার বিয়ে হয়। কিন্তু ৩০ বছর বয়সে এসেও তার কোনো সন্তান হয় না। তাই সে সন্তান লাভের আশায় আওয়ালপুরের পিরের পানি পড়া আনতে বলে খালেক ব্যাপারীকে। এদিকে ঘটনাক্রমে মজিদ বিষয়টি জানতে পারে এবং আমেনা বিবির উপর ক্ষিপ্ত হয়ে যায়। তাই সে আমেনা বিবিকে শান্তি দেওয়ার জন্য কূটকৌশল প্রয়োগ করে তাকে কলঙ্কিত করে খালেক ব্যাপারীকে দিয়ে তাকে তালাক দেওয়ায়। উদ্দীপকের আমজাদ হোসেনের স্ত্রী একজন সাধারণ গ্রামের মহিলা। আর আমজাদ হোসেন স্থানীয় এক পিরের ভক্ত। এলাকায় নিজের প্রভাব-প্রতিপত্তি থাকা সত্ত্বেও সে পিরের প্রতিটি নির্দেশ অক্ষরে অক্ষরে পালন করে। পিরের পরামর্শে সে নিজের স্ত্রীকে তালাক দিতেও বিন্দুমাত্র ভাবে না। 'লালসালু' উপন্যাসে আমেনা বিবির করুণ পরিণতির মূল কারণ ছিল তার প্রতি মজিদের আক্রোশ। এ আক্রোশ থেকেই সে খালেক ব্যাপারীকে বাধ্য করেছিল আমেনা বিবিকে তালাক দিতে। উদ্দীপকের আমজাদ হোসেনের স্ত্রীর উপর পিরের এমন ব্যক্তিগত আক্রোশ লক্ষ করা যায় না। কিন্তু পির আমজাদ হোসেনকে তালাকের পরামর্শ দেয় এবং সে এটি অনুসরণ করে। অর্থাৎ, উভয় ক্ষেত্রেই তালাকের পিছনে মূল ভূমিকা রেখেছে পিরের কর্মকাণ্ড। তাই পিরের বিরূপ পরামর্শ এবং পিরের প্রতি স্বামীর অন্ধভক্তিকেই আমজাদ হোসেনের স্ত্রী ও আমেনা বিবির করুণ পরিণতি বরণ করে নেওয়ার প্রধান কারণ হিসেবে চিহ্নিত করা যায়।"
        }
      ]
    },
    {
      "number": "10",
      "uddipok": "রফিক সাহেব নাম-পরিচয়হীন এক অনাথ বালককে আশ্রয় দিয়েছিলেন বিশ বছর আগে। নাম রেখেছিলেন সজল। অকৃত্রিম ভালোবাসা ও আদর-যত্নে রফিক সাহেবের সন্তান হিসেবেই সে বড় হয়। কিন্তু, ন্যূনতম মানবিক মূল্যবোধের সৌরভ তার মধ্যে সৃষ্টি হয়নি। মনের দিক থেকে সে এতই কদর্য ও সংকীর্ণ যে, যে, রফিক সাহেবের বিশাল সম্পত্তির মালিক হয়ে যেতে চায় সে। এলাকায় রফিক সাহেবের যশ-খ্যাতি ও সুনামের যারা প্রতিপক্ষ, তাদের দ্বারা সজল প্রতিনিয়ত প্ররোচিত হয়। সে তার আশ্রয়দাতার সম্পত্তি হস্তগত করার জন্য সুযোগ খোঁজে। একদিন সে অস্ত্রের মুখে সমস্ত সম্পত্তি তার নামে লিখে দিতে রফিক ১ সাহেবকে বাধ্য করে এবং পরে তাকে নির্মমভাবে হত্যা করে।",
      "tag": "DRMC 25",
      "sub_questions": [
        {
          "label": "ক",
          "question": "\"চারিদিকে শুধু অবিশ্বাস আর ষড়যন্ত্র।\"- উক্তিটি কার?",
          "explanation": "\"চারিদিকে শুধু অবিশ্বাস আর ষড়যন্ত্র।\"-উক্তিটি রায়দুর্লভের।"
        },
        {
          "label": "খ",
          "question": "\"ভীরু প্রতারকের দল চিরকালই পালায়\"- এর তাৎপর্য বুঝিয়ে দাও।",
          "explanation": "মানুষদের ঐক্যবদ্ধ হয়ে ইংরেজ ও তাদের দোসরদের বিরুদ্ধে লড়াইয়ে উদ্বুদ্ধ করতে গেলে অনেকের পালিয়ে যাওয়া প্রসঙ্গে নবাবের প্রশ্নোক্ত কথায় আশায় বেঁচে থাকার দিকটি প্রকাশ পেয়েছে। পলাশির যুদ্ধে পরাজিত হয়ে নবাব সিরাজউদ্দৌলা রাজধানীতে ফিরে এসে পুনরায় সৈন্য সংগ্রহ করে ব্রিটিশদের বিরুদ্ধে লড়াইয়ের চেষ্টা করেন। কিন্তু দিকে দিকে সমাজের দায়িত্বপ্রাপ্ত অনেকের পালানোর কথা ছড়িয়ে পড়ে। এ খবর নবাবের কাছে এলে হতাশাগ্রস্ত মানুষকে আশান্বিত করতে তখনো তিনি বীরত্বের কথা বলেন। এ প্রসঙ্গেই পলায়নরতদের কাপুরুষ আখ্যা দিয়ে তিনি প্রশ্নোক্ত কথাটি বলেন।"
        },
        {
          "label": "গ",
          "question": "উদ্দীপকের সজলের আচরণ 'সিরাজউদ্দৌলা' নাটকের কোন চরিত্রের সঙ্গে তুলনীয়? যুক্তি দেখাও।",
          "explanation": "উদ্দীপকের সজলের আচরণ 'সিরাজউদ্দৌলা' নাটকের মোহাম্মদি বেগ চরিত্রের সঙ্গে তুলনীয়। 'সিরাজউদ্দৌলা' নাটকে মোহাম্মদি বেগ একজন প্রতারক ও কৃতঘ্ন চরিত্রের মানুষ। সে অনাথ হওয়ায় নবাব সিরাজউদ্দৌলার পিতামাতার আশ্রয়ে লালিত-পালিত হয়। অথচ অর্থলোভে মত্ত হয়ে সে উপকারীর অপকার করে। মিরনের আহ্বানে নবাবকে নির্দয়ভাবে হত্যা করে সে। মোহাম্মদি বেগের এ ধরনের কর্মকাণ্ড চরম নিমকহারামির পরিচায়ক। উদ্দীপকে অনাথ বালক সজল রফিক সাহেবের আশ্রয়ে লালিত-পালিত হয়। কিন্তু বিশ বছর পরে এসে সে আশ্রয়দাতার ঘাতক হয়ে ওঠে। সম্পদের লোভে পড়ে সে হীনস্বার্থ চরিতার্থ করে। সমাজের চক্রান্তকারীদের প্ররোচনায় প্ররোচিত হয়ে সজল রফিক সাহেবের কাছ থেকে জোরপূর্বক সমস্ত সম্পত্তি লিখে নেয়। শুধু সম্পত্তি লিখে নিয়ে সে ক্ষান্ত হয়নি, রফিক সাহেবকে নির্মমভাবে হত্যা করতেও কুণ্ঠিত হয় না সে। কৃতঘ্ন চরিত্রের প্রতিরূপ হিসেবে উদ্দীপকের সজল 'সিরাজউদ্দৌলা' নাটকের মোহাম্মদি বেগ চরিত্রের সঙ্গে তুলনীয়।"
        },
        {
          "label": "ঘ",
          "question": "\"উদ্দীপকের রফিক সাহেব ও 'সিরাজউদ্দৌলা' নাটকের সিরাজের পরিণতি এক হলেও প্রেক্ষাপট ভিন্ন।\" আলোচনা করো।",
          "explanation": "আশ্রিতের হাতে করুণ পরিণতি বরণের ক্ষেত্রে সাদৃশ্য থাকলেও উদ্দীপকের ঘটনা এবং 'সিরাজউদ্দৌলা' নাটকের ঘটনা ভিন্ন প্রেক্ষাপটে রচিত হওয়ায় প্রশ্নোক্ত মন্তব্যটি যথার্থ। 'সিরাজউদ্দৌলা' নাটকে নবাব সিরাজউদ্দৌলাকে করুণ পরিণতি বরণ করতে হয়েছে। অমাত্যবর্গের বিশ্বাসঘাতকতা এবং ষড়যন্ত্র নবাবের পতন ঘটাতে প্রত্যক্ষ ভূমিকা রেখেছিল। নবাব তার সভাসদদের যাকেই আপন মনে করেছিলেন তারাই নবাবের ক্ষতি করেছিল। এমনকি নবাবের পরিবারে লালিত-পালিত মোহাম্মদি বেগ নবাবকে হত্যা করে অর্থের লোভে। উদ্দীপকে রফিক সাহেবকে নিজের আশ্রিত ও লালিত-পালিত মানুষের হাতে জীবন দিতে হয়েছে। অনাথ বালক সজলকে বিশ বছর লালন-পালন করেও তার হাতেই জীবন দিতে হয়েছে রফিক সাহেবকে। সম্পদলোভী সজল রফিক সাহেবের সমস্ত সম্পত্তি হস্তগত করার জন্য নিম্ন মানসিকতার পরিচয় দিয়েছে। সজলের এই কর্মকাণ্ডের সমর্থন করেছে কতিপয় হিংসুক মানুষ, যারা রফিক সাহেবের সম্পদের প্রতি ঈর্ষাকাতর ছিল। 'সিরাজউদ্দৌলা' নাটকের নবাবকে যেমন ঘরের মানুষের হাতেই জীবন দিতে হয়েছে, তেমনি উদ্দীপকের রফিক সাহেবকেও ঘরের মানুষের হাতেই জীবন দিতে হয়েছে। তাদের দুজনের জীবনদানের প্রেক্ষাপট ছিল ভিন্ন। নাটকের নবাবকে যেখানে দেশি-বিদেশি ষড়যন্ত্রের শিকার হয়ে জীবন দিতে হয়েছে, সেখানে উদ্দীপকের রফিক সাহেবকে জীবন দিতে হয়েছে সম্পদলিপ্স আশ্রিত মানুষের হাতে। সুতরাং প্রশ্নোক্ত মন্তব্যটি যথার্থ।"
        }
      ]
    },
    {
      "number": "11",
      "uddipok": "১৯৭১ সালের মহান মুক্তিযুদ্ধে রাঙামাটির 'বুড়িঘাট' যুদ্ধে শত্রুপক্ষ মুক্তিযোদ্ধাদের ক্যাম্পের কাছাকাছি চলে আসে। সহযোদ্ধাদের অপ্রস্তুতির বিষয়টি টের পেয়ে মুন্সি আবদুর রউফ মেশিনগানের গুলি চালিয়ে পাকিস্তানি সৈন্যের ওপর ঝাঁপিয়ে পড়েন। পরে সহযোদ্ধারা প্রস্তুতি নিয়ে যুদ্ধ চালিয়ে শত্রুপক্ষকে ঘায়েল করার প্রাক্কালে সহযোদ্ধাদের জীবন বাঁচাতে শহিদ হন বীরশ্রেষ্ঠ ল্যান্স নায়েক মুন্সি আবদুর রউফ। পরাস্ত হয় শত্রুপক্ষ।",
      "tag": "DRMC 25",
      "sub_questions": [
        {
          "label": "ক",
          "question": "সিরাজউদ্দৌলা কোথায় বন্দি হন?",
          "explanation": "সিরাজউদ্দৌলা ভগবানগোলায় বন্দি হন।"
        },
        {
          "label": "খ",
          "question": "'শুভ কাজে অযথা বিলম্ব করা বুদ্ধিমানের কাজ নয়'- ব্যাখ্যা করো।",
          "explanation": "ক্লাইভের সাথে গোপন চুক্তিপত্রে দ্রুত সই করার বিষয়টিকে কেন্দ্র করে শুভ কাজ তাড়াতাড়ি সেরে ফেলার কথাটি মিরজাফর ক্লাইভকে উদ্দেশ করে বলেছে। ইংরেজরা নবাব সিরাজউদ্দৌলাকে হটিয়ে মিরজাফরকে বাংলার নবাব বানানোর গোপন ষড়যন্ত্রে লিপ্ত হয়। মিরজাফর নবাব হওয়ার আশায় তাদের প্রস্তাবে সহজেই রাজি হয়ে যায়। চুক্তি অনুযায়ী বাংলার নবাব হবে মিরজাফর আর পরোক্ষভাবে দেশ চালাবে ইংরেজরা। বিশ্বাসঘাতক মিরজাফর এই গোপন ষড়যন্ত্রকে শুভ কাজ বলে আখ্যায়িত করেছে। এ কাজকে ত্বরান্বিত করতেই সে বলে, 'শুভ কাজে অযথা বিলম্ব করা উচিত নয়।"
        },
        {
          "label": "গ",
          "question": "উদ্দীপকের বীরশ্রেষ্ঠ মুন্সি আবদুর রউফের সাথে 'সিরাজউদ্দৌলা' নাটকে যুদ্ধক্ষেত্রে মোহনলালের ভূমিকা তুলনা করো।",
          "explanation": "দেশের জন্য জীবন বাজি রাখার ক্ষেত্রে উদ্দীপকের বীরশ্রেষ্ঠ মুন্সি আবদুর রউফের সঙ্গে 'সিরাজউদ্দৌলা' নাটকের মোহনলাল তুলনীয়। 'সিরাজউদ্দৌলা' নাটকে মোহনলাল ছিলেন একজন দেশপ্রেমিক বীর। তিনি নবাব সিরাজউদ্দৌলার নির্দেশে পলাশির প্রান্তরে প্রাণপণে লড়াই করেছেন। প্রধান সেনাপতি মিরজাফর যেখানে বিশ্বাসঘাতকতা করে যুদ্ধক্ষেত্রে ইংরেজদের পক্ষাবলম্বন করেছিল, সেখানে মোহনলাল দেশের জন্য শেষ রক্তবিন্দু থাকা পর্যন্ত লড়াই করেছিলেন। ইংরেজদের প্রবল আক্রমণে মৃত্যু আসন্ন জেনেও তিনি একাই প্রতিরোধ গড়ে তুলেছিলেন। আর নবাবকে রাজধানীতে ফেরত পাঠিয়েছিলেন পুনরায় সৈন্য সংগঠিত করতে। উদ্দীপকে বীরশ্রেষ্ঠ মুন্সি আবদুর রউফ দেশাত্মবোধে অবিচল ছিলেন। তিনি দেশের জন্য জীবন বাজি রেখেছেন। পাকিস্তানি হানাদার বাহিনীর সম্মুখে একাই প্রতিরোধ গড়ে তুলেছেন। সহযোদ্ধাদের জীবন বাঁচাতে নিজের জীবনকে তুচ্ছ করে তিনি শত্রুর ওপর ঝাঁপিয়ে পড়েছেন। আর বীরশ্রেষ্ঠ মুন্সি আবদুর রউফের এই বীরত্ব 'সিরাজউদ্দৌলা' নাটকে মোহনলালের যুদ্ধক্ষেত্রের কর্মকান্ডেরই সমতুল্য।"
        },
        {
          "label": "ঘ",
          "question": "\"উদ্দীপকে সিরাজউদ্দৌলা' নাটকের সম্পূর্ণভাব প্রকাশিত হয়নি।\"- মন্তব্যটি যাচাই করো।",
          "explanation": "\"উদ্দীপকে সিরাজউদ্দৌলা' নাটকের সম্পূর্ণভাব প্রকাশিত হয়নি।\"- মন্তব্যটি যাচাই করো। উদ্দীপকে তীব্র লড়াইয়ে শত্রুপক্ষ পরাজিত হলেও 'সিরাজউদ্দৌলা' নাটকে নবাবের পতন ঘটায় প্রশ্নোক্ত মন্তব্যটি যথার্থ। 'সিরাজউদ্দৌলা' নাটকে নবাব সিরাজউদ্দৌলা ছিলেন দেশপ্রেমিক বীর। তাঁর পক্ষে ছিল মোহনলাল, মিরমর্দান, সাঁফ্রেসহ দেশপ্রেমিক শক্তি। তাঁরা নিজেদের জীবন বাজি রেখে দেশের জন্য লড়াই করেছেন। কিন্তু বিশ্বাসঘাতক, মিরজাফর ও তার দোসরদের প্রতারণায় পলাশির যুদ্ধে নবাব পরাজিত হন। ফলে প্রবল দেশপ্রেম ও দৃঢ় প্রত্যয় থাকা সত্ত্বেও সেই যুদ্ধে দেশপ্রেমিক শক্তির পরাজয় ঘটে। উদ্দীপকে মুন্সি আবদুর রউফ ও তাঁর সহযোদ্ধারা দেশপ্রেমিক যোদ্ধা। তাঁরা প্রবল পরাক্রমে শত্রুসেনার বিরুদ্ধে যুদ্ধে অবতীর্ণ হন। তাঁদের নৈপুণ্যে পাকিস্তানি হানাদার বাহিনী তীব্র প্রতিরোধের সম্মুখীন হয়। এই যুদ্ধে মুন্সি আবদুর রউফ শহিদ হলেও তাঁর রক্ত বৃথা যায় না। তাঁর রক্তের বদলায় শত্রুরা পরাস্ত হয়। বিজয়ী হন দেশপ্রেমিক মুক্তিযোদ্ধারা। 'সিরাজউদ্দৌলা' নাটকে নবাব সিরাজউদ্দৌলা ও তাঁর সঙ্গী দেশপ্রেমিক যোদ্ধারা শত্রুর কাছে পরাজিত হলেও উদ্দীপকে ঘটে উলটো ঘটনা। সেখানে শত্রুসেনারা পরাস্ত হয় এবং দেশপ্রেমিক মুক্তিযোদ্ধাদের বিজয়ী হওয়ার আভাস পাওয়া যায়। তাই সার্বিক বিচারে বলা যায়, \"উদ্দীপকে বিজয়ের বারতা থাকলেও 'সিরাজউদ্দৌলা' নাটকে পরাজয় ঘটেছে দেশপ্রেমিক শক্তির\" -প্রশ্নোক্ত এই মন্তব্যটি যথার্থ।"
        }
      ]
    }
  ]
}