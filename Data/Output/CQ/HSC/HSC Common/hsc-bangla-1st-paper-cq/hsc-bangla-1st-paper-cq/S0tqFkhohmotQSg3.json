{
  "title": "নূর মোহাম্মদ পাবলিক কলেজ ২০২৫",
  "subtitle": "(11)",
  "questions": [
    {
      "number": "1",
      "uddipok": "কৃষ্ণা নামের এক সাহসী নারী বাঙালি গ্রামাঞ্চলের ইতিহাসে অমর হয়ে আছেন। বিপ্লবী আন্দোলনের সময় তিনি একদল নারীকে নেতৃত্ব দিয়েছিলেন। সাধারণ কৃষক পরিবারের মেয়ে কৃষ্ণা মাত্র ১৬ বছর বয়সে স্থানীয় জমিদারের অত্যাচারের বিরুদ্ধে প্রতিবাদ গড়ে তোলেন। নিজের সাহসিকতা ও নেতৃত্বগুণে তিনি গ্রামের মেয়েদের একত্রিত করে অত্যাচারী জমিদারের বাহিনীর বিরুদ্ধে লড়াই করেন। তার নেতৃত্বে গ্রামবাসীর এক অসম যুদ্ধে জমিদারের বাহিনীকে পরাজিত করে। কৃষ্ণার এই সংগ্রাম গ্রামের নারীদের মধ্যে নতুন আশা ও শক্তি সঞ্চার করে।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "'মাসি-পিসি' গল্পে মাথায় লাল পাগড়ি পরা লোকটা মাসি-পিসির অচেনা।"
        },
        {
          "label": "খ",
          "question": "",
          "explanation": "আহ্লাদি, এক পাষণ্ড স্বামীর হাতে নির্যাতিত এক নারী, যিনি মাসি-পিসির সহায়তায় বেঁচে আছেন। যখন তিনি তন্দ্রাচ্ছন্ন অবস্থায় শুয়ে থাকেন, তখন তার মনে স্বামীর অত্যাচার, তার ঘর ছাড়ার অভিজ্ঞতা এবং মাসি-পিসির প্রতি তার দায়বদ্ধতা ভেসে ওঠে। এই চিন্তাগুলো তাকে শিউরে ওঠায়, কারণ তার মনে হয় যে, আবারও সেই অমানবিক পরিবেশে ফিরে যেতে হবে।"
        },
        {
          "label": "গ",
          "question": "",
          "explanation": "উদ্দীপকে 'মাসি-পিসি' গল্পের মাসি-পিসির তীব্র প্রতিবাদের দিকটি উদ্ভাসিত। 'মাসি-পিসি' গল্পে মাসি-পিসির জীবন-সংগ্রাম বিধৃত হয়েছে। বিধবা মহিলা দুজন দারিদ্র্যের সাথে যুঝে জীবনযাপন করে গ্রাম হতে শহরে গিয়ে শাকসবজি বিক্রি করার মাধ্যমে। স্বামীর অত্যাচার-নির্যাতন সহ্য করতে না পেরে অসহায় আহ্লাদি আশ্রয় নেয় মাসি ও পিসির কাছে। স্বামী উপেক্ষিত আহ্লাদির প্রতি সমাজের খারাপ মানুষদের কুদৃষ্টি পড়লে তারা সাহসিকতার সাথে সবাইকে ঐক্যবদ্ধ করে তীব্র প্রতিবাদের পরিবেশ সৃষ্টি করে। উদ্দীপকের ষোলো বছরের কৃষ্ণা বিপ্লবী আন্দোলনের অন্যতম সাহসী কিশোরী। স্থানীয় জমিদার সাধারণ শ্রেণির মানুষের উপর,নির্যাতন চালালে সাহসী ও সংগ্রামী কৃষ্ণা স্থানীয় নারীদের মধ্যে তীব্র প্রতিবাদের বাসনা তৈরি করে। তার নেতৃত্বে গ্রামের নারীরা অত্যাচারী হীনপ্রবৃত্তির ধারক-বাহক জমিদারের বিরুদ্ধে তীব্র আন্দোলন-সংগ্রামের মাধ্যমে বিজয় লাভ করে। 'মাসি-পিসি' গল্পে দেখা যায়, অসহায় আহ্লাদি স্বামী কাছে অত্যাচারিত হয়ে আশ্রয় গ্রহণ করে মাসি-পিসির কাছে। মাসি ও পিসি অসহায় ও দারিদ্রের কশাঘাতে জর্জরিত হলেও উপেক্ষা করেনি তাকে। দায়িত্বের সাথে কঠিন জীবন-সংগ্রামে লিপ্ত হয়ে নানা প্রতিকূল পরিবেশকে কঠোরভাবে নিয়ন্ত্রণ করতে সাহসী ভূমিকা পালন করে তারা। আহ্লাদিকে অত্যাচারী স্বামী, লালসা-উন্মত্ত জোতদার, গুন্ডা-বদমাশদের আক্রমণ থেকে রক্ষা করে। সুতরাং বলা যায়, উদ্দীপকে 'মাসি-পিসি' গল্পে মাসি ও পিসির তীব্র প্রতিবাদের মানসিকতা উদ্ভাসিত।"
        },
        {
          "label": "ঘ",
          "question": "",
          "explanation": "সাদৃশ্য থাকলেও উদ্দীপকের কৃষ্ণা ও 'মাসি-পিসি' গল্পের মাসি ও পিসি এক নয়\"- কেননা মাসি ও পিসি যেখানে কঠিন জীবন-সংগ্রামে লিপ্ত ছিল কৃষ্ণা সেখানে ছিল বিপ্লবী আন্দোলনের সাহসী নেতৃত্ব মাসি ও পিসি দুইজন বিধবা অভাবী মহিলা, যারা জীবন-সংগ্রামে লিপ্ত হয়ে অনেক কষ্টে জীবনযাপন করে থাকে। অত্যাচারী স্বামীর শারীরিক ও মানসিক নির্যাতন সহ্য করতে ব্যর্থ হওয়ায় আহ্লাদি চলে আসে শেষ আশ্রয়স্থল মাসি ও পিসির কাছে। মাসি-পিসি অসহায় আহ্লাদির দায়িত্ব পালন করতে গিয়ে পড়ে যায় কঠিন সংগ্রামে। উদ্দীপকের ষোলো বছরের কৃষ্ণা একজন সাহসী প্রতিবাদী কিশোরী। বিপ্লবী আন্দোলনের এই নেত্রী তৎকালীন অত্যাচারী শোষক জমিদারের বিরুদ্ধে সাধারণ মেয়েদের প্রতিবাদী ও সংগ্রামী করে গড়ে তোলে। অত্যাচারী জমিদারের বিরুদ্ধে তার নেতৃত্বে মেয়েরা এক হয়ে নানামুখী তীব্র আন্দোলনে লিপ্ত হয়। একপর্যায়ে বীরাজনাদের রণকৌশলে ব্যর্থ হয়ে পরাজয় বরণ করে অত্যাচারী জমিদার। উদ্দীপকের কৃষ্ণা বিপ্লবী আন্দোলনের কিশোরী নেতৃত্ব হিসেবে অত্যাচারী জমিদারের বিরুদ্ধে নারীদের মধ্যে তীব্র প্রতিবাদের বাসনা উপস্থাপন করে বিজয় লাভ করে। অন্যদিকে মাসি ও পিসি সাধারণ ও দরিদ্র শ্রেণির প্রতিনিধি হিসেবে আহ্লাদিকে নানা বিরূপ পরিবেশ হতে বাঁচানোর অভিপ্রায়ে বুদ্ধিদীপ্ত ও সাহসী ভূমিকা পালন করে অনুকূল পরিবেশ তৈরি করতে সমর্থ হন। তাই বলা যায়, প্রশ্নোক্ত মন্তব্যটি যথাযথ।"
        }
      ]
    },
    {
      "number": "2",
      "uddipok": "আমার স্বপ্ন চুরে নিয়েছে যে/ আমি তার স্বপন বুনি, আমার কান্নার সুরে তার মুখে/ হাজার হাসি গুনি। আমার এ হৃদয় রাঙিয়েছে যে/ আমি তারে রাঙাই, আমার অশ্রু দিয়ে তার পথে/ প্রেমের আলো জ্বালাই।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "কালের বিবর্তনে আমরা এখন Tribe বা গোষ্ঠীবদ্ধ জীবনের অংশ।"
        },
        {
          "label": "খ",
          "question": "",
          "explanation": "এই বাক্যটি মানবকল্যাণের প্রকৃত সংজ্ঞা ও তার অর্জনের পথ সম্পর্কে গভীর দৃষ্টিভঙ্গি প্রদান করে। এটি বোঝায় যে, সত্যিকারের মানবকল্যাণ কেবল বাহ্যিক সহায়তা বা দান-খয়রাতের মাধ্যমে অর্জিত হয় না; বরং এটি আসে মহৎ চিন্তা ও সৃজনশীল কর্মকাণ্ডের মাধ্যমে।"
        },
        {
          "label": "গ",
          "question": "",
          "explanation": "পরোপকারের মাধ্যমে কল্যাণময় পৃথিবী রচনার কথা বলায় উদ্দীপকটির 'মানব-কল্যাণ' প্রবন্ধের মূল ভাবনার সাথে মিল রয়েছে। 'মানব-কল্যাণ' প্রবন্ধে প্রকৃত মানবকল্যাণের দিকটি উদ্ভাসিত হয়েছে। প্রাবন্ধিক মনে করেন পরের বৃহৎ কল্যাণে নিরন্তর কাজ করতে গেলে নিজের জীবনে সাময়িক বাধা আসতে পারে, তবে সেটিকে উপেক্ষা করে বৃহৎ মানবতার কল্যাণে কাজ করে যাওয়াই আদর্শিক বুদ্ধিদীপ্ত দেশপ্রেমিকের নৈতিক দায়িত্ব। পরোপকারী ব্যক্তিত্ব মানবকল্যাণে মূল সোপান তৈরিতে এক অনড় ও ঐক্যের ভূমিকা পালন করে থাকে। উদ্দীপকের কবিতাংশে পরোপকারের দীপ্ত শপথ গ্রহণ করে নিরন্তর কাজ করে যাওয়ার বাসনা উঠে এসেছে। এখানে কবি উপকারী ও অপকারী সকলকে নিরন্তরভাবে সাহায্য করে যাবেন বলে প্রতিজ্ঞাবদ্ধ হয়েছেন। এই মহৎ ভাবনার মধ্য দিয়ে সমাজে, রাষ্ট্রে ও পুরো বিশ্বে মানবতার অনিন্দ্য সুন্দর পরিবেশ সৃষ্টি হবে। পরের কল্যাণে স্বার্থহীনভাবে নিরন্তর কাজ করার বাসনা সমাজে সত্যিই এক বৈষম্যহীন ঐক্যের পরিবেশ সৃষ্টি করতে সক্ষমতা লাভ করবে। 'মানব-কল্যাণ' প্রবন্ধে প্রাবন্ধিক প্রকৃত মানবকল্যাণের কথা বলেছেন। তাই বলা যায়, উদ্দীপকের মূল ভাবনার সাথে প্রবন্ধের মিল রয়েছে স্বার্থহীন পরোপকারের মানসিকতায়।"
        },
        {
          "label": "ঘ",
          "question": "",
          "explanation": "মানবকল্যাণের মূলমন্ত্র হলো স্বার্থহীনতায় পরের কল্যাণে নিরন্তর কাজ করে যাওয়ার দীপ্ত বাসনা, যা উদ্দীপকে ও 'মানব-কল্যাণ' প্রবন্ধে প্রতিফলিত হয়েছে। 'মানব-কল্যাণ' প্রবন্ধে প্রাবন্ধিক বিচক্ষণতার সাথে প্রকৃত মানবকল্যাণের দৃষ্টিভঙ্গিা স্পষ্টভাবে তুলে ধরেছেন। জগতে যাঁরা মানবকল্যাণে কাজ করে অমরত্বের সন্ধান পেয়েছেন প্রত্যেকেই নিজ স্বার্থ উপেক্ষা করে দেশ ও মানুষের বৃহৎ কল্যাণে অবিরত কাজ করার প্রয়াস পেয়েছেন। পরোপকারের মহৎ ও মানবিক চিন্তাই পারে প্রকৃত মানবকল্যাণের একটি স্থিতিশীল ও অনড় সমাজ বা রাষ্ট্র প্রতিষ্ঠা করতে। উদ্দীপকের কবিতাংশে পরোপকারের অনন্য দৃষ্টান্ত আলোচিত হয়েছে। পরের কল্যাণে স্বার্থহীনভাবে নিরবচ্ছিন্নতার সাথে নিরন্তর কাজ করার মহৎ মানসিকতার মাধ্যমে একটি শোষণহীন সুন্দর সমাজ গড়ে তোলা সম্ভব। অপরের প্রতি স্বার্থহীন ভাবে সবসময় কাজ করার মানসিকতা পোষণ করে সহযোগিতার হাত বাড়াতে হবে। এভাবে স্বার্থহীনভাবে পরোপকারের মানসিকতা সকলের মধ্যে প্রতিবিম্বিত হলে সত্যিকারের মানবকল্যাণ সমাজে বা রাষ্ট্রে জ্যোতি ছড়াবে। 'মানব-কল্যাণ' প্রবন্ধে লেখক বুদ্ধিমুক্তির সহায়তায় মানবকল্যাণের প্রকৃত বিষয় উপস্থাপনার প্রয়াস পেয়েছেন। উদ্দীপকের কবিতাংশের কবির মধ্যে পরোপকারী হয়ে নিরন্তর কাজ করে বৃহৎ মানবকল্যাণের ভূমিকা উঠে এসেছে। 'মানব-কল্যাণ' প্রবন্ধেও প্রাবন্ধিকের মহৎ ও যুক্তিনিষ্ঠ চিন্তা মানবকল্যাণে স্বার্থহীন পরোপকারের দিকটি মূল দর্শনে পরিণত হয়েছে। সুতরাং উভয় ক্ষেত্রে মানবকল্যাণের সারবস্তু বিধৃত হয়েছে। তাই মন্তব্যটি যৌক্তিক।"
        }
      ]
    },
    {
      "number": "3",
      "uddipok": "ির্মল প্রকৃতির মাঝে অবস্থিত পাহাড়ি গ্রাম রতনপুর। সেই গ্রামে সদ্য শিক্ষকতার কাজে যোগ দেয় তরুণ রাশেদ। শহর থেকে আসা রাশেদ ধীরে ধীরে গ্রামের নির্জন জীবনে একাকিত্ব অনুভব করে। একদিন জ্বরে কাতর হয়ে পড়ে সে। গ্রামের কৃষক পরিবারের মেয়ে, সাহসী তরুণী লুবনা ডাক্তার ডেকে তার চিকিৎসার ব্যবস্থা করে। নিজের সঞ্চিত অর্থ দিয়ে ঔষধ কেনা ও দেখাশোনার দায়িত্ব নেয় লুবনা। ধীরে ধীরে রাশেদ সুস্থ হয়ে ওঠে। লুবনার আত্মত্যাগ, মানবিকতা ও স্বচ্ছ চরিত্রে মুগ্ধ হয়ে রাশেদ তার সঙ্গে ঘর বাঁধার সিদ্ধান্ত নেয়। এই সম্পর্ক সামাজিক প্রথার বিরুদ্ধে হলেও মানবিকতার জয়ের প্রতীক হয়ে ওঠে।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "'ভুজ্যি উচ্ছ্বগ্য' শব্দের অর্থ হলো মৃতের আত্মার সদ্‌গতি কামনায় ব্রাহ্মণকে ভোজ্য উৎসর্গ করা।"
        },
        {
          "label": "খ",
          "question": "'বিলাসীর আত্মহত্যার ব্যাপারটা অনেকের কাছে পরিহাসের বিষয় হইল।- কেন? ব্যাখ্যা করো।",
          "explanation": "নিষ্ঠুর সমাজে নিচুশ্রেণির মানুষের জীবন যেমন পরিহাসের, মৃত্যুও সেই সমাজে করুণার উদ্রেক না ঘটিয়ে পরিহাসের উদ্রেক ঘটায়। মৃত্যুশয্যাশায়ী মৃত্যুঞ্জয় বিলাসীর রাঁধা ভাত খায় বলে সমাজে অন্নপাপ করেছে বলে তাদের সমাজচ্যুত করা হয়। সমাজচ্যুত মৃত্যুঞ্জয় সাপ ধরতে গিয়ে সাপের কামড়ে মারা যায়। ভালোবাসার মানুষের অকাল প্রয়াণে বিলাসীও আত্মহত্যার পথ বেছে নেয়। কিন্তু নিচু কুলের মানুষের এই ভালোবাসার মূল্য সেই নিষ্ঠুর সমাজে ছিল না এবং তাদের কৃত পাপের ফলে তাদের এই পরিণতি অনিবার্য ছিল বলেই তারা মনে করে। একে-তো নিচু জাতের, তার উপর স্বামীর জন্য আত্মহত্যা- ফলে বিলাসীর এই আত্মত্যাগ সমাজে পরিহাসের বিষয় হয়েই রইল।"
        },
        {
          "label": "গ",
          "question": "",
          "explanation": "জাত-বর্ণের ভেদাভেদের সমাজে সংগ্রাম করে টিকে থাকার দিক থেকে উদ্দীপকের লুবনার সাথে 'বিলাসী' গল্পের বিলাসী চরিত্রের সাথে বৈসাদৃশ্য রয়েছে। 'বিলাসী' গল্পে বিলাসী বহুগুণে গুণান্বিত। সে যেমন নিজের বাবাকে আর্থিকভাবে সহযোগিতা কারার জন্য সাপুড়ের পেশা বেছে নিয়েছে তেমনি অসুস্থ মৃত্যুঞ্জয়কে নিজে সেবা-যত্ন করে সুস্থ করে তোলে। মৃত্যুঞ্জয়কে বিয়ে করার কারণে সমাজপতিরা তাকে নিয়ে কুৎসা রটিয়েছে এবং গ্রাম থেকে বের করে দিয়েছে। বিলাসীকে রক্ষণশীল সমাজের রক্তচক্ষুকে উপেক্ষা করে টিকে থাকার সংগ্রাম করতে হয়েছে। মৃত্যুঞ্জয়ের মৃত্যুর পর বিলাসী আত্মহত্যা করে এই সংগ্রামের ইতি টেনেছে। উদ্দীপকের রাশেদকে শিক্ষকতার সুবাদে গ্রামে একা থাকতে হয়। একদিন জ্বরে আক্রান্ত হয়ে পড়ে থাকলে গ্রামের কৃষক পরিবারের মেয়ে লুবনা ডাক্তার ডেকে তার চিকিৎসার ব্যবস্থা করে। লুবনার অর্থব্যয় ও আপ্রাণ চেষ্টায় রাশেদ সুস্থ হয়ে যায়। রাশেদ লুবনার এই আত্মত্যাগে মুগ্ধ হয়ে তাকে বিয়ে করে। 'বিলাসী' গল্পেও বিলাসী দিনরাত পরিশ্রম করে মৃত্যুঞ্জয়কে সুস্থ করে তোলে। বিয়ের পর জাত-বর্ণের বিদ্বেষে পড়ে বিলাসীকে তার স্বামীর সাথে সমাজচ্যুত হতে হয়েছে। রক্ষণশীল সমাজের প্রতিটি পদক্ষেপে তাকে সংগ্রাম করে টিকে থাকতে হয়েছে। কিন্তু উদ্দীপকের লুবনাকে এসবের কিছুই করতে হয়নি। জাতবর্ণের বৈষম্য তার ক্ষেত্রে যেমন প্রযোজ্য নয় তেমনি বিয়ে পর সামজিকভাবে বঞ্চনার শিকারও তাকে হতে হয়নি। তাই বলা যায় জাত-বর্ণের পার্থক্য ও রক্ষণশীল সমাজে সংগ্রাম করে টিকে থাকার দিক থেকে উদ্দীপকের লুবনার সাথে 'বিলাসী' গল্পের বিলাসীর বৈসাদৃশ্য বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকটিতে 'বিলাসী' গল্পের সমাজ বাস্তবতার আংশিক প্রতিফলন ঘটেছে- কেননা 'বিলাসী' গল্পে হিন্দু বর্ণ' ও প্রথার বিষদ আলোচনা বিদ্যমান। 'বিলাসী' গল্পে কায়স্থ ঘরের সন্তান মৃত্যুঞ্জয় অসুস্থ হয়ে পড়লে সাপুড়ে মেয়ে বিলাসীর সহযোগিতা ও সেবার মাধ্যমে নতুন জীবন ফিরে পায়। পরে মৃত্যুঞ্জয় ভালোবেসে বিয়ে করে বিলাসীকে। তাদের এই বিয়ে মেনে নিতে পারেনি জাত-বর্ণে বিভক্ত হিন্দুসমাজ। বিলাসী-মৃত্যুঞ্জয়কে সমাজ থেকে বের করে দেয় তারা। রক্ষণশীল সমাজের এমন বর্বরতাকে বৃদ্ধাঙ্গলি দেখিয়ে মৃত্যুঞ্জয় বিলাসীকে নিয়ে পাড়ি জমায় মালোপাড়ায় এবং পেশা হিসেবে বেছে নেয় সাপুড়ে জীবনই। এর মধ্য দিয়ে মানবতা ও ভালোবাসার জয় হল। উদ্দীপকে সদ্য শহরাগত নবীন স্কুল শিক্ষক রাশেদের নতুন কর্মস্থলে এসে কঠিন জ্বরে আক্রান্ত হলে কৃষক কন্যা লুবনা তার চিকিৎসার ব্যবস্থা করে। রাশেদ জ্বর হতে পরিত্রাণ পেয়ে লুবনাকে বিয়ে করার সিদ্ধান্ত নেয়। এ সম্পর্ক সামাজিক নিয়মের বিরুদ্ধে হলেও মানবতা ও ভালোবাসার জয় হয়। উদ্দীপকেও শিক্ষক রাশেদ কৃষক কন্যা লুবনার সেবা, দায়িত্বশীলতায় মুগ্ধ হয়ে বিয়ে করে। আলোচ্য গল্পের এদিকটি শুধু বর্ণিত হয়েছে উদ্দীপকে কিন্তু 'বিলাসী' গল্পের বর্ণ বৈষম্য, ভালোবাসার জন্য সমাজচ্যুত হওয়া ও আত্মত্যাগের মতো বিষয়গুলো উদ্দীপকে অনুপস্থিত। সেই দিক বিবেচনায় উদ্দীপকে 'বিলাসী' গল্পের সমাজ-বাস্তবতায় সম্পূর্ণ অংশ ফুটে ওঠেনি।"
        }
      ]
    },
    {
      "number": "4",
      "uddipok": "মোক্তার আলি হলদা গ্রামের এক সাধারণ কৃষক। ফসলের মাঠে দিনভর কাজ করাই ছিল তাঁর জীবন। কিন্তু ১৯৭১ সালের মুক্তিযুদ্ধ এসে তাঁর জীবনের গতি বদলে দেয়। গ্রামের পাশের স্কুলটিকে পাকিস্তানি সেনারা ঘাঁটি বানিয়ে নেয়, আর প্রতিদিন শোনা যেত গুলির শব্দ। এক রাতে পাকিস্তানি সেনারা গ্রামে হানা দিয়ে মুক্তিফৌজের খোঁজে গ্রামবাসীদের জিজ্ঞাসাবাদ শুরু করে। ভয়ে থমকে যাওয়া মানুষের ভিড়ে মোক্তার আলি নিজের সাহসকে জাগিয়ে তোলেন। পরের দিন তিনি গ্রামের কিছু যুবককে নিয়ে মুক্তিফৌজে যোগ দেন। মুক্তিফৌজের সঙ্গে থেকে পাকিস্তানি সেনাদের বিরুদ্ধে গোপন আক্রমণের পরিকল্পনা করতে থাকেন। এক গভীর রাতে, মনসুনের বৃষ্টির আড়ালে, তাঁরা পাকিস্তানি সেনাদের ঘাঁটিতে হানা দেয়। মুক্তির আলোয় ভরে ওঠে হলদা গ্রাম।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "মিন্টু জুনের ২৩ তারিখে মগবাজারের বাড়ি থেকে চলে গেল।"
        },
        {
          "label": "খ",
          "question": "",
          "explanation": "প্রিনসিপ্যালের মতে শহিদ মিনার মুক্তিযোদ্ধাদেরকে উজ্জিবিত করে তাই তিনি শহিদ মিনারকে পাকিস্তানের শরীরের কাটা বলেছেন। 'রেইনকোট' গল্পে বর্ণিত প্রিনসিপ্যাল কট্টর পাকিস্তানপন্থি। শিক্ষিত বাঙালি হওয়া সত্ত্বেও তিনি বাঙালি জাতীয়তাবাদের বিরোধিতা করেন। বাঙালির স্বাধীনতার পথ রুদ্ধ করতে তিনি পাকিস্তানি বাহিনীকে নানা রকম পরামর্শ দেন। এরই অংশ হিসেবে, তিনি পাকিস্তানি বাহিনীকে দেশের সকল শহিদ মিনার ভেঙে ফেলার পরামর্শ দেন। তার মতে, শহিদ মিনার মুক্তিযোদ্ধাদের পাকিস্তানি বাহিনীর বিরুদ্ধে যুদ্ধ করতে উজ্জীবিত করে। তাই এগুলো পাকিস্তানের শরীরের কাঁটা।"
        },
        {
          "label": "গ",
          "question": "",
          "explanation": "উদ্দীপকটির শেষাংশের বক্তব্য 'রেইনকোট' গল্পের মুক্তিবাহিনীর কৌশলী ও প্রতিপক্ষের উপর সাহসী আক্রমণকে নির্দেশ করে। মুক্তিবাহিনীর বুদ্ধিদীপ্ত সাহসী পদক্ষেপের চিত্র ফুটে উঠেছে 'রেইনকোট' গল্পের সূচনা লগ্নেই। পাকিস্তানি বাহিনীর নির্মম আচরণের বিরুদ্ধে মুক্তিবাহিনীর ত্যাগী সদস্যবৃন্দ ঢাকা কলেজের সামনে থাকা বৈদ্যুতিক ট্রান্সফর্মার গোলা বর্ষণ করে উড়িয়ে দেয়। তার জন্য মুক্তিবাহিনীকে অনেক কৌশলী ও সাহসী ভূমিকা পালন করতে হয়। উদ্দীপকে দেখা যায় হলদা গ্রামের সাধারণ কৃষক মোস্তার আলীর মধ্যে দেশপ্রেম, সাহস ও প্রতিরোধ ভাম্বর হয়ে উঠলে তাঁকে মুক্তিফৌজের অন্যতম কৌশলী ও সক্রিয় সদস্য হিসেবে। পাকিস্তানি হানাদার বাহিনীর নির্মম অত্যাচার ও শোষণ প্রত্যক্ষ করে তিনি আর স্থির থাকতে পারেননি। পাকিস্তানি সেনাদের ভয়ে সকলে যখন ভীত সন্ত্রস্ত, তখন কৃষক মোক্তার আলী কৌশলে এলাকার কিছু তরুণ প্রজন্মকে নিয়ে মুক্তিফৌজে যোগ দেন এবং পরিকল্পিতভাবে তাদের আক্রমণ করে বিজয় ছিনিয়ে আনেন। 'রেইনকোট' গল্পেও মুক্তিবাহিনীর বুদ্ধিদীপ্ত, কৌশলী ও সাহসী পদক্ষেপ চোখে পড়ে। সুতরাং উদ্দীপকটির শেষাংশের বক্তব্যে 'রেইনকোট' গল্পের মুক্তিবাহিনীর কৌশলী ও সাহসী আক্রমণাত্মক চিত্রকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকে কেবল পাকিস্তানি হানাদার বাহিনীর কর্মকান্ড ও তাদের বিরুদ্ধে মুক্তিফৌজের আক্রমণের দিকটি উঠে আসায় 'রেইনকোট' গল্পের আংশিক বক্তব্য প্রকাশিত হয়েছে। 'রেইনকোট' গল্পে মুক্তিযুদ্ধের সময়কার ঢাকা শহরের পরিস্থিতিসহ বিভিন্ন বিষয়ের কথা বর্ণিত হয়েছে। লেখক মুক্তিযুদ্ধের বিষয় তুলে ধরলেও কেবল যুদ্ধের বর্ণনা না দিয়ে যুদ্ধকালীন বিভিন্ন পরিস্থিতিরও অবতারণা করেছেন। লেখক মুক্তিযুদ্ধের ভাব প্রকাশ করলেও এর বিস্তৃত পরিস্থিতির সন্নিবেশ ঘটিয়েছেন গল্পটিতে। সেখানে যুদ্ধের ভয়াবহতা প্রকাশের পাশাপাশি সমসাময়িক সামাজিক পরিস্থিতিরও অবতারণা করেছেন। উদ্দীপকে মুক্তিযুদ্ধের সময়কালীন একটি নির্দিষ্ট এলাকার চিত্র তুলে ধরা হয়েছে। একটি এলাকায় পাকিস্তানি বাহিনীর ঘাঁটি স্থাপন এবং মুক্তিফৌজের প্রতিরোধের দিকটি ফুটে উঠেছে উদ্দীপকটিতে। এ মুক্তিফৌজের সাহসী গেরিলা আক্রমণের দিকটি এখানে উঠে এসেছে। তাদের অতর্কিতে হামলায় বিপর্যস্ত হয়ে পড়ে পাকিস্তানিরা। এ বিষয়গুলো 'রেইনকোট' গল্পেও ঠাঁই পেয়েছে। কিন্তু 'রেইনকোট' গল্পে বিশ্বাসঘাতক প্রিনসিপ্যাল সাহেবের কর্মকান্ড, মুক্তিযোদ্ধা শ্যালকের রেইনকোট পরিধান করে ভীতু লেকচারার নুরুল হুদার মধ্যে সাহস সঞ্চারিত হওয়াসহ আরও কিছু বিষয় উঠে এসেছে, যা উদ্দীপকে চিত্রায়িত হয়নি। 'রেইনকোট' গল্পে রেইনকোটটি প্রতীকী অর্থে ব্যবহৃত হয়েছে। মুক্তিযোদ্ধা শ্যালকের রেইনকোট গায়ে দিয়ে ভীতু নুরুল হুদার মধ্যে যে সাহস ও দেশপ্রেম জাগ্রত হয় তার প্রকৃতি ব্যাখ্যা করা হয়েছে এ গল্পে। এছাড়া গেরিলা মুক্তিযোদ্ধাদের কর্মকান্ড, ঢাকার পরিস্থিতি এবং পাকিস্তানি মিলিটারির নির্মমতার পাশাপাশি সামাজিক অস্থিরতার চিত্রও তুলে ধরা হয়েছে গল্পটিতে। কিন্তু উদ্দীপকে কেবল মুক্তিফৌজের প্রতিরোধ ও তাঁদের আক্রমণের কথা বর্ণিত হয়েছে। তাই বলা যায় প্রশ্নোক্ত উক্তিটি যথার্থ ও যৌক্তিক।"
        }
      ]
    },
    {
      "number": "5",
      "uddipok": "তরুণদের দলটি ছিল উদ্যমী এবং সাহসী। অন্যায়ের বিরুদ্ধে দাঁড়ানোর সংকল্পে তারা এক হয়েছিল। বৈষম্য, শোষণ আর অত্যাচারের শৃঙ্খল ভাঙতে তারা শুরু করে আন্দোলন। কলেজের ছোটো মাঠটিই হয়ে ওঠে তাদের মুক্তির মঞ্চ। বয়সে তরুণ, কিন্তু তাদের চোখে ছিল অদম্য জেদ আর সামনে এগিয়ে যাওয়ার শক্তি। কোনো ভয় বা প্রতিবন্ধকতা তাদের থামাতে পারেনি। তাদের কণ্ঠে উচ্চারিত হয় ন্যায়ের দাবির গান, যা একসময় পুরো শহরের প্রতিধ্বনি হয়ে ওঠে।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "সুকান্ত ভট্টাচার্য- ২১ বছর বেঁচে ছিলেন।"
        },
        {
          "label": "খ",
          "question": "",
          "explanation": "ইতিবাচক বৈশিষ্ট্যের জন্য কবি তারুণ্য ও যৌবনশক্তির জয়গান করেছেন। আঠারো বছর বয়সের তরুণরা প্রথাবদ্ধ নিশ্চল জীবনকে পিছনে ফেলে অদম্য সাহস ও দুর্বার গতির সমন্বয়ে কল্যাণময় পৃথিবী গড়ার স্বপ্ন দেখে। এ বয়স অদম্য দুঃসাহসে সমস্ত বাধাবিপত্তি পেরিয়ে যেতে প্রস্তুত থাকে। অন্যায়ের বিরুদ্ধে মাথা উঁচু করে দাঁড়াতে এ বয়সের তরুণরা অগ্রণী ভূমিকা পালন করে। এ বয়সের তরুণপ্রাণ কারো কাছে মাথা নিচু করে না। আর এ কারণেই কবি তারুণ্য ও যৌবনশক্তির জয়গান করেছেন।"
        },
        {
          "label": "গ",
          "question": "",
          "explanation": "উদ্দীপকটি 'আঠারো বছর বয়স' কবিতায় তারুণ্যশক্তির অন্যায়ের বিরুদ্ধে তীব্র প্রতিবাদপ্রিয়তাকে ইঙ্গিত করে। কবিতায় তারুণ্যশক্তির জয়গান গাওয়া হয়েছে। দেশে, সমাজে যখনই কোনো অপশক্তি অন্যায়, নির্যাতন, নিপীড়নমূলক কোনো কর্মকাণ্ড পরিচালিত করেছে সেখানেই তারুণ্যশক্তির তীব্র প্রতিরোধের বেষ্টনী বিনির্মিত হয়েছে। অন্যায়ের কাছে মাথানত না করার দীপ্ত শপথ নিয়ে এ বয়স এগিয়ে চলে দুর্বার গতিতে। উদ্দীপকে অন্যায়ের বিরুদ্ধে অদম্য এক তরুণ দলের তীব্র প্রতিবাদ ও প্রতিরোধের চিত্র ফুটে উঠেছে। বৈষম্য ও শোষণের বিরুদ্ধে প্রতিবাদী তরুণসমাজ জেগে ওঠে, ঐক্যবদ্ধ হতে থাকে কলেজ মাঠ-প্রাঙ্গণে। সকল ছাত্রসমাজের ঐক্যবদ্ধ তারুণ্যশক্তিতে রূপ নেয় জনস্রোতে। তরুণদের প্রতিবাদপ্রিয়তায় আর সাহসী পদক্ষেপে এ আন্দোলন ক্রমান্বয়ে সারা শহরব্যাপী ছড়িয়ে পড়ে। অন্যায়ের বিরুদ্ধে 'আঠারো বছর বয়স' কবিতাতেও তারুণ্যের এসব নির্ভীক ভূমিকার কথা বর্ণিত হয়েছে। অর্থাৎ উদ্দীপকে আলোচ্য কবিতার তারুণ্যশক্তির অন্যায়ের বিরুদ্ধে মাথা উঁচু করে দাঁড়াবার দিকটিকেই ইঙ্গিত করেছে।"
        },
        {
          "label": "ঘ",
          "question": "",
          "explanation": "উদ্দীপকটি এবং 'আঠারো বছর বয়স' কবিতার কবি তরুণদের বৈশিষ্ট্য সম্পর্কে একই মতাদর্শে বিশ্বাসী- কেননা উভয় আলোচনাতেই তারুণ্যশক্তির অন্যায়ের বিরুদ্ধে প্রতিবাদের ভাষরতার দিকটির প্রাধান্য বিদ্যমান। 'আঠারো বছর বয়স' কবিতায় কবি অন্যায়, অবিচার ও বৈষম্যের বিরুদ্ধে তারুণ্যশক্তির দুর্বার বৈশিষ্ট্যের দিকে আলোকপাত করেছেন। তরুণরাই মূলত দেশের মূল নিয়ামক, চালিকাশক্তি, নেতৃত্ব ও কর্ণধার। যেখানেই অন্যায়, অবিচার, অপশাসন ও অধীনতা পরিদৃষ্ট হবে সেখানেই তরুণদের তীব্র প্রতিরোধ অব্যাহত থাকবে। এভাবে সমস্ত অনিয়ম আর অপসংস্কৃতির বিরুদ্ধে তরুণদের ঐক্যবদ্ধ তীব্র প্রতিবাদই তাদের প্রাণধর্ম। উদ্দীপকের আলোচনায় অন্যায়, অবিচার, অপশাসন, অনিয়ম ও অত্যাচারের বিরুদ্ধে উজ্জীবিত তারুণ্যশক্তির ঐক্যবদ্ধ প্রতিরোধ চোখে পড়ে। তরুণদের রক্তে স্বাধিকার চিন্তা ও প্রতিরোধপ্রিয়তার বাবুদ বিদ্যমান থাকায় অন্যায় প্রত্যক্ষ করলে তারা আর স্থির থাকতে পারে না। প্রত্যেকেই তীব্র প্রতিরোধে ঐক্যবদ্ধ হয়, প্রতিবাদ করে, ক্রমান্বয়ে জনস্রোতে একাকার হয়ে ওঠে। তরুণরা মাঠ-প্রাঙ্গণে এক হয়ে ঐক্যবদ্ধভাবে স্লোগান ও জ্বালাময়ী বক্তব্য প্রদান করে আন্দোলনকে বেগবান করে। উদ্দীপকের আলোচনায় যেভাবে অন্যায় আর অপশাসনের বিরদ্ধে উজ্জীবিত তরুণসমাজের যেমন ঐক্যবদ্ধ প্রতিরোধ প্রত্যক্ষ হয় একইভাবে আলোচ্য কবিতাতেও অধিকার-সচেতন ইতিবাচক এই তারুণ্যশক্তির মধ্যেও অন্যায়, অবিচার ও অপশক্তির বিরুদ্ধে পাথরের ন্যায় কঠিন ও অদম্য মনোভাব দেখা যায়। তাই বলা যায়, প্রশ্নোল্লিখিত উক্তিটি যৌক্তিকতাপূর্ণ।"
        }
      ]
    },
    {
      "number": "6",
      "uddipok": "শহিদের পুণ্য রক্তে সাত কোটি বাঙালির প্রাণের আবেগ আজ পুষ্পিত সৌরভ। বাংলার নগর, বন্দর গঞ্জ, বাষট্টি হাজার গ্রাম ধ্বংসস্তূপ থেকে সাত কোটি ফুল হয়ে ফোটে। প্রাণময় মহৎ কবিতা আর কোথাও দেখি না এর চেয়ে।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "আমাদের চেতনার রং একুশের কৃষ্ণচূড়া।"
        },
        {
          "label": "খ",
          "question": "",
          "explanation": "হানাদার বাহিনীর অশুভ পদচারণে বিপর্যস্ত দেশকে বোঝাতেই কবি সমগ্র দেশকে ঘাতকের অশুভ আস্তানার সঙ্গে তুলনা করেছেন। পাকিস্তানি শাসকগোষ্ঠী বাঙালির উপর ব্যাপক নির্যাতন চালায়। তারা। তৎকালীন পূর্ব পাকিস্তানের মানুষের উপর নির্বিচার হত্যাযজ্ঞ চালায়। চারদিকে তাদের পরিচালিত হত্যা, সন্ত্রাস ও লুণ্ঠন জনজীবনে আতঙ্ক তৈরি করে। এ বিষয়টি বোঝাতেই কবি সারা দেশকে ঘাতকের অশুভ। আস্তানার সঙ্গে তুলনা করেছেন।"
        },
        {
          "label": "গ",
          "question": "",
          "explanation": "উদ্দীপকের সঙ্গে 'ফেব্রুয়ারি ১৯৬৯' কবিতার সংগ্রামী চেতনার মিল রয়েছে। 'ফেব্রুয়ারি ১৯৬৯' কবিতা থেকে জানা যায় ১৯৬৯ সালে বাংলার সর্বস্তরের মানুষ অপশক্তি ও দুঃশাসনের হাত থেকে দেশকে রক্ষা করার জন্য সংগ্রামী চেতনায় উজ্জীবিত হয়ে আন্দোলনে নেগেছিল। এই আন্দোলনে শাসক শ্রেণির বুলেটে বিদ্ধ হয়ে প্রাণ যায় অনেকের। কিন্তু তাতে দমে না গিয়ে সর্বস্তরের মানুষ ব্যাপক আন্দোলনে লিপ্ত হয়। যেকোনো মূল্যে তারা অধিকার ছিনিয়ে আনতে বদ্ধপরিকর হয়। মৃত্যুর মধ্য দিয়ে বেগবান আন্দোলন সফলতার দ্বারপ্রান্তে পৌঁছে যায় গণমানুষের সংগ্রামী চেতনায় ভর করে। উদ্দীপকে দেখা যায়, শহিদের পূণ্য রক্তে স্নাত বাঙালি ব্যাপক আন্দোলনে সম্পৃক্ত হয়। বাংলার নগর, বন্দর, এমনকি বাষট্টি হাজার গ্রাম তথা পুরো বাংলার সাত কোটি মানুষ এক একটি আন্দোলনের দূর্গে পরিণত হয়। প্রত্যেকের মনে সংগ্রামী চেতনার উন্মেষ ঘটে। শাসকের রক্তচক্ষু উপেক্ষা করে বিজয় ছিনিয়ে আনতে তারা বদ্ধপরিকর হয়। আন্দোলনে এই মানুষগুলোর উজ্জীবিত হওয়ার মূলমন্ত্র হলো সংগ্রামী চেতনা, যা শহিদের রক্তস্রোতে আরও বেগবান হয়েছে। তাই বলা যায়, উদ্দীপকের সঙ্গে 'ফেব্রুয়ারি ১৯৬৯' কবিতার একই ধরনের সংগ্রামী চেতনার উপস্থিতি লক্ষ করা যায়।"
        },
        {
          "label": "ঘ",
          "question": "",
          "explanation": "\"উদ্দীপকের সংগ্রামী চেতনা থেকে উৎসাহিত ভাবনা ও 'ফেব্রুয়ারি, ১৯৬৯' কবিতার কবির চেতনা একসূত্রে গাঁথা।\" মন্তব্যটি যথার্থ। 'ফেব্রুয়ারি ১৯৬৯' কবিতায় শোষকের বিরুদ্ধে জনতার সংঘবদ্ধ সংগ্রামী চেতনার প্রতিফলন লক্ষ করা যায়। কবি দেখিয়েছেন যে, জনতা একত্রিত হলে শোষকের ভিত যতই শস্ত্র হোক না কেন তা অচিরেই নড়বড়ে হয়ে যায়। ৬৯ সালের গণ আন্দোলন অন্তত এটা বুঝিয়েছে যে, জনগণের শক্তি অফুরন্ত, এর বেগ স্রোতঃস্কিনীর স্রোতের চেয়েও প্রবল। উদ্দীপক থেকে বাংলার মানুষের এক সর্বস্তরব্যাপী জাগরণের কথা বুঝতে পারা যায়। কিছু মানুষকে শাসকগোষ্ঠী হত্যা করলে এ আন্দোলন আরও বেগবান হয়। গ্রাম থেকে শহর সর্বত্র প্রতিবাদী মানুষের প্রতিবাদের ঢেউ বন্যার স্রোতের মতো বইতে থাকে। সাত কোটি মানুষ সংগ্রামী চেতনায় উজ্জীবিত হয়ে শাসকের দুঃশাসনের বিরুদ্ধে এক একটি দুর্গে পরিণত হয়। 'ফেব্রুয়ারি ১৯৬৯' কবিতায় কবি অন্যায়ের বিরুদ্ধে সত্যের আসন্ন জয় নিয়ে আশাবাদী। তিনি মনে করেন, যেভাবে '৫২ সালে সে চেতনার মাধ্যমে বাংলাকে রাষ্ট্রভাষা করা গেছে, ঠিক একই চেতনা '৬৯ এর গণজাগরণ শোষকের দুঃশাসন থেকে মুক্তি এনে দিবে। অন্যদিকে, উদ্দীপকে এটা স্পষ্টভাবে বোঝা যায় যে, জনতার বিজয় খুবই নিকটবর্তী হয়ে এসেছে। জনতার এই জাগরণ মূলত সংগ্রামী চেতনা থেকে উৎসারিত, যা অনেক দিনের বঞ্চনা, শোষণ ও অত্যাচার থেকে জন্ম লাভ করেছে। সুতরাং দেখা যায় যে, উদ্দীপকের আসন্ন বিজয়ভাবনা, গণজাগরণে উজ্জীবিত গণমানুষের চেতনা, অন্যায় প্রতিরোধ করতে মানুষের আত্মদানের নির্ভীকতা এবং সমস্ত প্রতিকূলতা ডিঙিয়ে সফলতা অর্জনের মানসিকতা প্রভৃতি বিষয়গুলোর সঙ্কো 'ফেব্রুয়ারি ১৯৬৯' কবিতার চেতনাগত মিল পরিলক্ষিত।"
        }
      ]
    },
    {
      "number": "7",
      "uddipok": "জনৈক দরিদ্র সংগীতশিল্পী মোক্তার আলি, একসময় তাঁর নিজের সুরে ভরপুর অসংখ্য গান রচনা করেছেন। তবে জীবনের পুরোটা সময় তাঁর গানগুলো কেবল এলাকার ছোটোখাটো আসরেই সীমাবদ্ধ থেকেছে। এ নিয়ে তাঁর বড়ো আফসোস ছিল। গ্রামে বসবাসরত মোক্তার আলি মৃত্যুশয্যায় যখন দিন গুনছেন, তখন তাঁর প্রবাসী মেয়ে মায়া বাবার লেখা গানগুলোর একটি সংকলন প্রকাশ করে। বইটি হাতে পেয়ে বৃদ্ধ মোক্তার আলির চোখে আনন্দাশ্রু গড়িয়ে পড়ে। জীবনের শেষ প্রহরে এসে তিনি মনে করেন, তাঁর গানগুলো হয়তো অনেকের হৃদয়ে জায়গা করে নেবে।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "'থরে বিথরে' অর্থ স্তরে স্তরে।"
        },
        {
          "label": "খ",
          "question": "'যাহা ছিল নিয়ে গেল সোনার তরী।'- কথাটির মাধ্যমে কবি কী বুঝিয়েছেন?",
          "explanation": "কবির এই উক্তি দ্বারা বোঝানো হচ্ছে যে, মানুষের সৃষ্টিকর্ম মহাকালের কাছে অমর হয়ে থাকে, কিন্তু ব্যক্তি মানুষ নিজে সেই অমরতার অংশ হতে পারে না। অর্থাৎ, মানুষের সৃষ্টির স্থায়িত্ব চিরকালীন হলেও, তার নিজ অস্তিত্ব ক্ষণস্থায়ী।"
        },
        {
          "label": "গ",
          "question": "",
          "explanation": "উদ্দীপকের অমরত্ব লাভের বাসনার দিকটির সাথে 'সোনার তরী' কবিতার সাদৃশ্য রয়েছে। 'সোনার তরী' কবিতায় কৃষকরূপী কবি সারাটি জীবন সোনার ধান তথা কাব্য সাধনায় অতিক্রান্ত করেছেন। একপর্যায়ে জীবনের কালস্রোতে কৃষক তার সারা জীবনের সঞ্চিত অর্জন মহাকালের সোনার তরীতে উঠিয়ে দিয়েছেন এবং মহাকালও তা গ্রহণ করেছে। কারণ ব্যক্তিসত্তাকে মহাকাল বাঁচিয়ে রাখে না। বাঁচিয়ে রাখে মানুষের কর্মকে। উদ্দীপকের মোক্তার আলির কণ্ঠ ও সুরের মূর্ছনায় মানুষ হারিয়ে গেলেও গ্রামের গণ্ডি ছেড়ে কখনোই দূরের কোনো শহরে গান গাইতে যেতে পারেননি। এই ব্যর্থতায় তিনি কষ্টানুভব করেন, কারণ মৃত্যুর মধ্য দিয়েই গান আর সুরের পরিসমাপ্তি ঘটে যাবে। কিন্তু গায়কের প্রবাসী মেয়ে মায়া বাবার সমস্ত গানকে সংকলিত করে এটি বই আকারে প্রকাশ করে। ফলে তিনি এর মধ্য দিয়েই অমরত্বের সন্ধান পাবেন, বহু মানুষের হৃদয়ে বেঁচে থাকতে পারবেন। 'সোনার তরী' কবিতায় বিধৃত হয়েছে কৃষকরূপী কবির সৃষ্টিকর্মের টিকে থাকা। যার মাধ্যমে ব্যক্তি কৃষক বা কবি জীবিত না থাকলে সৃষ্টিকর্মই তাঁকে অমর করে। সুতরাং উদ্দীপকের অমরত্ব লাভের বাসনার দিকটির সাথে 'সোনার তরী' কবিতার সাদৃশ্য আছে।"
        },
        {
          "label": "ঘ",
          "question": "",
          "explanation": "সৃষ্টিশীল কর্মতৎপরতায় মৃত্যুর পরও মানুষের শ্রদ্ধার আসনে সমাসীন থাকে বলে 'সোনার তরী' কবিতার আলোকে প্রশ্নোক্ত মন্তব্যটি যৌক্তিক। 'সোনার তরী' কবিতায় কৃষকরূপী কবি তাঁর সারা জীবনের সমস্ত কর্ম তরীতে উঠিয়ে দেন। তবে জীবনের ক্রান্তিলগ্নে মহাকালের প্রতীক মাঝি তাঁকে নাশ্রয় দেননি। তাই ব্যর্থ হয়ে আক্ষেপ নিয়ে তাঁকে একলা পড়ে থাকতে হয় নদীর পাড়ে। জীবনের এই চরম বাস্তবতা থেকে বোঝা যায়, মহাকাল ব্যক্তিমানুষকে ধারণ করে না, তবে তার কর্মকে ধারণ করে। মানুষের সৃষ্টিকর্ম অন্যান্য মানুষদের মাঝে বেঁচে থাকে। এভাবেই সৃষ্ট সোনার ফসলের মাধ্যমেই মানুষ অমরত্ব লাভ করে। উদ্দীপকের গ্রামের সাধারণ গায়ক মোক্তার আলির কণ্ঠে গান ভালো ধরলেও মোস্তার আলি কখনোই ভালো কোনো জায়গায় যেতে পারেননি বলে তাঁর আক্ষেপের শেষ নেই। তবে তাঁর প্রবাসী মেয়ে বাবার লেখা সমস্ত গানকে একত্র করে গানের সংকলন প্রকাশ করে। মৃত্যুশয্যায় শায়িত মোস্তার আলি বইটি হাতে পেয়ে আনন্দাশ্রু ঝরালেন, বলতে লাগলেন এই বইটিই কালের পরিক্রমায় মানুষের হৃদয় জয় করবে। উদ্দীপকের সুরসাধক গায়ক মোক্তার আলি তাঁর সংকলিত গানের বইয়ের মাধ্যমে অনেকের হৃদয়ে জায়গা পেয়ে যাবেন। অনুরূপভাবে 'সোনার তরী' কবিতাতেও কবি মহাকালের করাল গ্রাসে হারিয়ে গেলেও বেঁচে থাকবেন, অমরত্ব লাভ করবেন তাঁর শিল্পসাফল্যের মাধ্যমে। সুতরাং বিশ্লেষণাত্মক দৃষ্টিকোণ থেকে বলা যায়, মন্তব্যটি যৌক্তিক।"
        }
      ]
    },
    {
      "number": "8",
      "uddipok": "বেলা ১১টার দিকে কবিরাজ সবুজ মিয়া ঘটনাস্থলে উপস্থিত হন। মাইকে তাঁর আগমনের সংবাদ জানিয়ে সবাইকে ধৈর্য ধরে শান্ত থাকতে বলা হয়। তিনি মঞ্চে উঠে তাঁর প্রতি অগাধ বিশ্বাস রাখতে পনেরো মিনিটের মতো উপদেশ বাণী শোনান। তিনি বলেন, 'এখানে আজকে হাজার হাজার মানুষ জড়ো হয়েছেন। যেহেতু এক এক করে বোতলে ঝাড়ফুঁক দেওয়া সম্ভব নয়, তাই আমি মাইকে ফুঁ দেবো। আর আপনারা পানি ও তেলের বোতল উঁচু করে ধরবেন। মাইকে আমার ফুয়ের আওয়াজ যে পর্যন্ত যাবে, সে পর্যন্ত তেল-পানির বোতল কাজ করবে। কেউ ধৈর্য হারাবেন না।' এমন ঘোষণা শোনার পর চারপাশে অবস্থান করা হাজার হাজার নারী-পুরুষ তেল-পানির বোতল উঁচু করে ধরেন। কবিরাজ সবুজ মিয়া মাইকে ফুঁ দেন। এরপর উপস্থিত লোকজন বাড়ি ফিরে যান।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "মজিদের দৃষ্টিতে জমিলার বাপ-মা জাহেল কিছিমের মানুষ।"
        },
        {
          "label": "খ",
          "question": "",
          "explanation": "মজিদ মহাব্বতনগর গ্রামে যে প্রভাব বিস্তার করেছিল, তার শক্তি সে পেয়েছিল সালু কাপড়ে আবৃত মাজার থেকে- প্রশ্নোক্ত উক্তিটিতে এ কথাই প্রকাশিত হয়েছে। মজিদ মহব্বনগর গ্রামে আগন্তুক হিসেবে প্রবেশ করে একসময় সেই গ্রামেই মজিদ শক্তির শিকড় গেড়েছিল। এই শক্তি সে পেয়েছিল মাজারকে কেন্দ্র করে গড়ে ওঠা সরল মানুষের বিশ্বাস থেকে। সালু কাপড়ে আবৃত মাজারটি মজিদকে দিয়েছিল শক্তি, যা দিয়ে গ্রামে সে প্রভাব বিস্তার করেছিল। প্রশ্নোক্ত উক্তিটি দ্বারা এ কথাই বোঝানো হয়েছে।"
        },
        {
          "label": "গ",
          "question": "",
          "explanation": "'লালসালু' উপন্যাসের আওয়ালপুরের পির সাহেবের আবির্ভাবের ঘটনার সাথে উদ্দীপকের সাদৃশ্য আছে। 'লালসালু' উপন্যাসে মজিদের আধিপত্য ও প্রতিপত্তি যখন তুঙ্গে তখন নতুন পিরের আবির্ভাব ঘটে আওয়ালপুরে। মানুষজন তার কাছে এমনভাবে ছুটতে থাকে তা যেন জনস্রোতে পরিণত হয়। এমতাবস্থায় মজিদের স্বার্থে আঘাত লাগে সে আওয়ালপুরের পিরকে তাড়াতে উঠে-পড়ে লাগে। উদ্দীপকে কবিরাজ সবুজ মিয়ার প্রতি সাধারণ মানুষের বিশ্বাস, ভক্তি, শ্রদ্ধা ও ভালোবাসার চিত্র দৃশ্যমান হয়েছে। তার আগমনের সংবাদে হাজার হাজার মানুষ ঘটনাস্থলে উপস্থিত হয়। হাজার হাজার মানুষকে তেল ও পানিপড়ে দেওয়ার সময় ও সুযোগ কোনোটিই নেই কবিরাজের। তাই তিনি স্থির করলেন পনেরো বিশ মিনিট নানা বিষয়ে ওসিয়ত প্রদান করে তেল ও পানিপড়ার জন্য মাইকে ফুৎকার দেবেন। মাইকের আওয়াজ যতদূর যাবে সেখানে তেল ও পানিপড়া কাজ করবে। 'লালসালু' উপন্যাসেও দেখা যায় একসময় সাধারণ মানুষ মজিদকে উপেক্ষা করে আওয়ালপুরের নবাগত পির সাহেবের সান্নিধ্যে যাওয়ার জন্য ব্যস্ত হয়ে পড়ে। কথিত অলৌকিক ক্ষমতা থাকায় নবাগত পিরের কাছে হাজার হাজার মানুষের সমাগম হয়। উপযুক্ত সময় ও সুযোগ না থাকায় তিনি মাইকেই প্রয়োজনীয় পরামর্শ প্রদান করেন। সুতরাং উদ্দীপকে আওয়ালপুরের পির সাহেবের আবির্ভাবের ঘটনায় সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকটিতে কেবল 'লালসালু' উপন্যাসের নতুন এক পিরের আগমনের দিকটি আলোচিত হয়েছে অন্যান্য দিক আলোচিত হয়নি। 'লালসালু' উপন্যাসে মজিদের আধিপত্যকামী মানসিকতা, ভন্ড আচরণ, ধর্মব্যাবসা, কপটতা এবং লোলুপ মানসিকতা প্রকাশ পেয়েছে। সেইসঙ্গে সমাজে নারীর ভঙ্গুর অবস্থান এবং গ্রামের মানুষের কুসংস্কারাচ্ছন্নতার বিষয়টিও উঠে এসেছে। খালেক ব্যাপারী ও মজিদের জোটবদ্ধ আধিপত্যকামী মানসিকতা এবং প্রগতিশীলতার বিরুদ্ধে অবস্থানের দিকটিও এক্ষেত্রে গুরুত্বসহকারে আলোচিত হয়েছে। উদ্দীপকে কবিরাজ সবুজ মিয়ার আবির্ভাবের কথা আলোচিত হয়েছে। তার আগমনের সংবাদে হাজার হাজার মানুষের সমাগম ঘটে। সেখানে তিনি সময় সল্পতার অভাবে মাইকে ফুঁ দিয়ে পানি ও তেল পড়ে দেন। 'লালসালু' উপন্যাসে অন্ধকারাচ্ছন্ন, কুসংস্কারাচ্ছন্ন নিরক্ষর, ধর্মান্ধ সমাজের বৈচিত্র্যময় দিক আলোচিত হয়েছে। সে সমাজে চিত্রিত হয়েছে প্রগতিশীলতার বিপরীত চিত্র। অন্যদিকে উদ্দীপকে কেবল এক কবিরাজের কথা বর্ণিত হয়েছে, যা আলোচ্য একটিমাত্র দিক। তাই-প্রশ্নোক্ত মন্তব্যটিকে যথার্থ।"
        }
      ]
    },
    {
      "number": "9",
      "uddipok": "রসুলপুর গ্রামের ছেলে আরিফ মিয়া এমএ পাস করে গ্রামের একটি প্রাথমিক বিদ্যালয়ে শিক্ষকতা পেশায় নিয়োজিত। সে গ্রামের মানুষদের শিক্ষার আলোয় আলোকিত করার জন্য শিক্ষার গুরুত্ব সম্পর্কে তাদের বোঝানোর চেষ্টা করে। কিন্তু এতে ক্ষিপ্ত হয়ে উঠে গ্রামের জোতদার আফাজ আলি। সে গ্রামবাসীদের ভুল ধারণা দেয় যে, আরিফ মিয়া ধর্মীয় শিক্ষার পরিবর্তে প্রচলিত শিক্ষা দিয়ে তাদেরকে পথভ্রষ্ট করতে চাচ্ছে। ফলস্বরূপ গ্রামবাসী আরিফ মিয়ার বিরুদ্ধে ক্ষিপ্ত হয়ে তাকে গ্রামছাড়া করে।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "শত্রুর আভাস পাওয়া হরিণের মতো জমিলার চোখ সতর্ক হয়ে ওঠে।"
        },
        {
          "label": "খ",
          "question": "",
          "explanation": "মিথ্যার আশ্রয়ে গড়ে তোলা মাজারকেন্দ্রিক যে ধর্মব্যাবসা, তার ফাঁকির দিকে তাকিয়ে কখনো কখনো অপরাধবোধ জাগ্রত হলেও বেঁচে থাকার রূঢ় সত্যের কাছে সবকিছু তুচ্ছ হয়ে উঠলে প্রশ্নোক্ত চিন্তার দ্বারা মজিদ আত্মসান্ত্বনা লাভ করে। 'লালসালু' উপন্যাসে মহব্বতনগর গ্রামে আসার পূর্বে মজিদ একটি জটিল ও নির্মম জীবনযাত্রার মধ্য দিয়ে গিয়েছিল। পরবর্তীকালে ক্ষুধা ও জীবনের তাগিদে মহব্বতনগর গ্রামে এসে মোদাচ্ছের নামক কাল্পনিক পিরের মাজারকে কেন্দ্র করে ধর্মব্যবসার পসরা সাজিয়ে বসে। গ্রামের কুসংস্কারাচ্ছন্ন মানুষদের ধোঁকার মধ্যে রেখে রাতারাতি সচ্ছলতার দেখা পায়। দিনে দিনে তার প্রভাব বৃদ্ধি পেতে থাকলে 'মাঝেমধ্যে তার কর্মকাণ্ড নিয়ে নিজেই ভাবিত হয়ে পড়ে। সবকিছুই যে মেকি আর মিথ্যায় মোড়ানো, সে বিষয়ে সে অবগত থাকলেও পূর্ব জীবনের নির্মম অভিজ্ঞতার প্রেক্ষিতে মনে হয়, তারও বেঁচে থাকার অধিকার আছে। খোদা তার সমগ্র জীবনের বিবেচনায় এই পাপ ও ভুলভ্রান্তিকে ক্ষমা করে দেবেন বলে সে বিশ্বাস করে সান্ত্বনা পেতে চায়।"
        },
        {
          "label": "গ",
          "question": "উদ্দীপকের ‘আরেফ মিয়া’র সাথে ‘লালসালু’ উপন্যাসের কোন চরিত্রের সাদৃশ্য খুঁজে পাওয়া যায়? আলোচনা কর।",
          "explanation": "উদ্দীপকের আরিফ মিয়ার সাথে 'লালসালু' উপন্যাসের মহব্বতনগর গ্রামে স্কুল প্রতিষ্ঠা করতে গিয়ে বিপদে পড়া আক্কাস চরিত্রের সাদৃশ্য রয়েছে।  'লালসালু' উপন্যাসের আক্কাস শিক্ষিত হওয়ায় সে শিক্ষার গুরুত্ব বোঝে। তাই সে গাঁয়ে একটি স্কুল প্রতিষ্ঠার উদ্যোগ নেয়। কিন্তু ধর্মব্যবসায়ী মজিদ তার অস্তিত্বের জন্য স্কুলকে হুমকি মনে করে। শিক্ষিত হলে লোকেরা তার ভণ্ডামি সম্পর্কে সচেতন হবে এবং পির ব্যাবসা ধ্বংস নামার শঙ্কায় সে আক্কাসের নামে বিচার বসায় এবং স্কুল তৈরির উদ্যোগ ব্যর্থ করে দেয়। উদ্দীপকের আরিফ মিয়া গ্রামের প্রাথমিক বিদ্যালয়ে শিক্ষক হিসেবে নিয়োজিত । সে শিক্ষার আলো ছড়িয়ে দিতে গাঁয়ের লোকদের শিক্ষার গুরুত্ব বোঝায়। তার এমন উদ্যোগে ক্ষিপ্ত হয়ে ওঠে জোতদার আফাজ আলি । সে গ্রামবাসীকে ভুল বোঝায় যে, আরিফ মিয়া ধর্মীয় শিক্ষার পরিবর্তে প্রচলিত শিক্ষা দিয়ে তাদেরকে পথভ্রষ্ট করতে চায়। এতে গ্রামবাসী ক্ষিপ্ত হয়ে আরিফ মিয়াকে গ্রামছাড়া করে। 'লালসালু' উপন্যাসের আক্কাসও উদ্দীপকের আরিফের মতো ষড়যন্ত্রের শিকার হয়। আর এদিক থেকেই উদ্দীপকের আরিফ মিয়ায় সাথে আলোচ্য উপন্যাসের আক্কাসের সাদৃশ্য রয়েছে।"
        },
        {
          "label": "ঘ",
          "question": "“উদ্দীপকে প্রতিফলিত সমাজচিত্রে ‘লালসালু’ উপন্যাসের সমাজচিত্রের পূর্ণাঙ্গ প্রতিফলন ঘটেনি”- আলোচনা কর।",
          "explanation": "উদ্দীপকে প্রতিফলিত সমাজ চিত্র 'লালসালু' উপন্যাসের অন্ধ ধর্মীয় বিশ্বাস ও কুসংস্কারাচ্ছন্ন সমাজ চিত্রের পূর্ণাঙ্গ প্রতিফলন ঘটেনি । ‘লালসালু' উপন্যাসের সমাজের রন্ধ্রে রন্ধ্রে অজ্ঞতা, কুসংস্কার ও অন্ধবিশ্বাস ছড়িয়ে আছে। কোনো রকম বিচার-বিশ্লেষণ করার প্রয়োজন ছাড়াই তারা মজিদের মতো স্বার্থান্বেষী ধর্মব্যবসায়ীর কথা বিশ্বাস করে। তাকে অর্থ-কড়ি, জায়গা-জমি দিয়ে সমাজের প্রভাবশালী ব্যক্তি হতে সাহায্য করে। তাদের মাঝে নেই শিক্ষার আলো। তাই প্রকৃত সত্য বুঝতে না পেরেই তারা অজ্ঞাত কবরকে মাজার বলে বিশ্বাস করে ও মজিদকে ধর্মীয় গুরু হিসেবে ভক্তি শ্রদ্ধা করা অব্যাহত রাখে ।  উদ্দীপকে কেবল শিক্ষা বিস্তারের বিরুদ্ধে স্বার্থান্বেষী গোষ্ঠীর ষড়যন্ত্র ফুটে উঠেছে। সমাজের জমিদার, প্রভাবশালীরা সব সময় চায় মানুষ তাদের প্রতি আনুগত্য প্রদর্শন করুক। তারা সমাজ সচেতনতার বিপক্ষ শক্তি। তাই আধুনিক শিক্ষা প্রসারে তারা প্রতিবন্ধকতা তৈরি করে। মানুষ সচেতন হয়ে অধিকার আদায়ে প্রতিবাদী ভূমিকা রাখবে এটি তারা চায় না । এজন্য জোতদার আফাজ আলি আরিফ মিয়ার শিক্ষার আলো ছড়িয়ে দেওয়ার উদ্যোগে বিরুদ্ধশক্তি হিসেবে কাজ করে। এটি 'লালসালু' উপন্যাসের সমাজচিত্রের আক্কাসের ঘটনার প্রতিফলন মাত্র ।  'লালসালু' উপন্যাসে আক্কাসের স্কুল প্রতিষ্ঠার উদ্যোগ ও মজিদের তাতে বাধাদান একটি প্রাসঙ্গিক ঘটনা মাত্র। উপন্যাসের সমাজচিত্রে আরও বিস্তৃত বিষয়ের সমন্বয় ঘটেছে। মূলত অস্তিত্বের প্রয়োজনে মজিদ মহব্বতনগরে প্রবেশ করে। সে জানে ধর্মীয় বিশ্বাসকে পুঁজি করলে দ্রুত ভাগ্য পরিবর্তন সম্ভব। তাই সে মোনাজাতের ভঙ্গিতে নাটকীয় বৈশিষ্ট্য ধারণ করে গ্রামে প্রবেশ করে। নাম না জানা এক অখ্যাত কবরকে মোদাচ্ছের পিরের কবর প্রচার করে গ্রামবাসীকে সে তিরস্কার করে ও ভয় দেখায়। অজ্ঞতা ও অশিক্ষায় আচ্ছন্ন গাঁয়ের মানুষ তাতে বিশ্বাস করে রাতারাতি জঙ্গল পরিষ্কার করার মাধ্যমে সেখানে মাজার প্রতিষ্ঠা করে। এরপর আর মজিদকে পেছনে ফিরে তাকাতে হয়নি। মাজারের তত্ত্বাবধায়ক পির হিসেবে সে ধনে ও ক্ষমতায় অপ্রতিদ্বন্দ্বী হয়ে ওঠে। সমাজের জোতদার খালেক ব্যাপারীও তার সহযোগী হয় । সমাজে বিচার শালিশে সেই প্রধান বিচারক। সে তার প্রতিদ্বন্দ্বী কাউকে সহ্য করে না। তার কথায় নিয়ন্ত্রিত হয় পুরো কুসংস্কারাচ্ছন্ন সমাজ। আক্কাস সমাজে স্কুল প্রতিষ্ঠার উদ্যোগ নিলেও তা প্রতিহত করে মজিদ। এই প্রসঙ্গটি উদ্দীপকে তুলে ধরলেও উপন্যাসে বর্ণিত ধর্মান্ধ সমাজব্যবস্থার সম্পূর্ণ প্রতিফলন উদ্দীপকে ঘটেনি।"
        }
      ]
    },
    {
      "number": "10",
      "uddipok": "কালপুরুষ নামে পরিচিত ছিলেন এক নির্ভীক বিপ্লবী, যিনি শোষণমুক্ত সমাজ গড়ার স্বপ্ন দেখতেন। তিনি গ্রামীণ জনগোষ্ঠীর অধিকার আদয়ের জন্য দীর্ঘদিন সংগ্রাম চালিয়ে যান। তার নেতৃত্বে একদল যুবক স্থানীয় জমিদারের অত্যাচারের বিরুদ্ধে বিদ্রোহ ঘোষণা করে। বিদ্রোহীরা জমিদারের প্রধান কার্যালয়ে আক্রমণ চালিয়ে সাধারণ মানুষের জমি-সংক্রান্ত নথিপত্র উদ্ধার করে। এই ঘটনা শাসক শ্রেণির মনে তীব্র প্রতিক্রিয়া সৃষ্টি করে। তাকে ধরিয়ে দেওয়ার জন্য বিশাল অঙ্কের পুরস্কার ঘোষণা করা হয়। লোভের বশবর্তী হয়ে এক সহচর তার অবস্থান প্রকাশ করে দিলে তিনি গ্রেফতার হন। তাকে জনসমক্ষে নির্মমভাবে দণ্ডিত করা হয়। কিন্তু তার সাহসিকতা ও আত্মত্যাগ মানুষের মনে এক অমর স্মৃতি হয়ে রয়ে যায়।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "নবাব মানিক চাঁদকে কোম্পানি ও ইংরেজদের ব্যক্তিগত সম্পত্তি বাজেয়াপ্ত করার নির্দেশ দেন।"
        },
        {
          "label": "খ",
          "question": "'আমরা এমন কিছু করলাম যা ইতিহাস হবে।'- কথাটির ভাবার্থ কী?",
          "explanation": "‘সিরাজউদ্‌দৌলা’ নাটকের দ্বিতীয় অঙ্কের তৃতীয় দৃশ্যে ইংরেজ সেনাপতি রবার্ট ক্লাইভ এ উক্তিটি করেছিলেন বাংলাকে চিরকালের জন্য নিজেদের নিয়ন্ত্রণে নিতে যাচ্ছেন, এমন প্রত্যাশা থেকে।  সিরাজউদ্‌দৌলাকে সিংহাসনচ্যুত করে বাংলার সিংহাসন করায়ত্ত করতে চান বিশ্বাসঘাতকের দল। তাই নিজ নিজ সংকীর্ণ স্বার্থকে বাস্তবে রূপদান করার জন্য তারা ইংরেজদের সঙ্গে একটি ঘৃণ্য চুক্তি করেন। এ ঘটনার মাধ্যমেই পাক-ভারত উপমহাদেশে ইংরেজদের দীর্ঘ শাসনের বীজ রোপিত হয়। চুক্তিপত্রে এক এক করে জগৎশেঠ, মীর জাফর, রাজবল্লভ সবাই স্বাক্ষর দেন। এই চুক্তির মাধ্যমে বাংলার পরাধীনতার পথ অবারিত হয়। ক্লাইভ এ ঘটনাকে নিজের বিজয় বলে মনে করেন। সত্যিই তিনি ইতিহাস করেছিলেন বাংলায় ব্রিটিশ শাসনের শক্ত ভিত তৈরিতে।"
        },
        {
          "label": "গ",
          "question": "",
          "explanation": "উদ্দীপকের কালপুরুষ 'সিরাজউদ্দৌলা' নাটকের নবাব সিরাজউদ্দৌলা চরিত্রের প্রতিনিধিত্ব করে। 'সিরাজউদ্দৌলা' নাটকের নবাব সিরাজ অত্যন্ত দক্ষতার সাথে সাথে আধিপত্য বিস্তারকারী বেনিয়ার জাত ইংরেজদের প্রতিরোধ করতে নানামুখী পদক্ষেপ গ্রহণ করেন। নিকটতম বিশ্বাসভাজন সেনাপতি, নিকটাত্মীয় ও অমাত্যবর্গের দেশদ্রোহিতা, বিশ্বাসঘাতকতা ও ষড়যন্ত্রে নবাবকে পরাজিত হতে হয়। পরবর্তী সমযে পরাজিত নবাবকে নির্মমভাবে হত্যা করা হয়। উদ্দীপক থেকে জানা যায় কালপুরুষ নামে একজন বিপ্লবী সাহসী নেতৃত্বের কথা। যিনি স্থানীয় জমিদারের আধিপত্য ও শোষণ থেকে স্থানীয় মানুষকে বাঁচানোর জন্য বিদ্রোহাত্মক বিপ্লব পরিচালনা করেন স্থানীয় যুবককে সাথে নিয়ে। বিপ্লবীরা জমিদারের আস্তানা গুড়িয়ে দিয়ে দলিল ও প্রয়োজনীয় নথিপত্র উদ্ধার করে। একপর্যায়ে জমিদাররা কালপুরুষবাচক ধরতে গিয়ে উচ্চমানের পুরস্কার ঘোষণা করে, লোভের বশবর্তী হয়ে। কালপুরুষের নিকটতম বিশ্বাসভাজন তাকে ধরিয়ে দেয়। শোষক জমিদার জনসমক্ষে তাকে নির্মমভাবে দণ্ডিত করে। 'সিরাজউদ্দৌলা' নাটকেও দেখা যায়, নবাব ইংরেজ বাহিনীর নানা ষড়যন্ত্রে পরাজিত হলে নবাবকে নির্মমভাবে হত্যা করে তারা। সুতরাং কাছের মানুষের বিশ্বাসঘাতকতা ও নির্মম পরিণতির দিক থেকে উদ্দীপকের কালপুরুষ 'সিরাজউদ্দৌলা' নাটকের নবাব সিরাজ চরিত্রের প্রতিনিধিত্ব করে।"
        },
        {
          "label": "ঘ",
          "question": "",
          "explanation": "'প্রেক্ষাপট ভিন্ন হলেও উদ্দীপকের কালপুরুষ এবং নবাব সিরাজউদ্দৌলা একই পরিণতির শিকার হয়েছেন।'- মন্তব্যটি যথার্থ। 'সিরাজউদ্দৌলা' নাটকে নবাব সিরাজউদ্দৌলা বাংলায় ইংরেজ আধিপত্যবাদের বিরুদ্ধে অবস্থান নিলে ইংরেজদের সাথে তাঁর বৈরিতা শুরু হয়। ধূর্ত ইংরেজরা নবাবকে সিংহাসনচ্যুত করার উদ্দেশ্যে তাঁর বিরুদ্ধে ষড়যন্ত্র শুরু করে। এই ষড়যন্ত্রে যোগ দেয় নবাবের প্রধান সেনাপতিসহ ঘনিষ্ঠ অমাত্যরা। নিকটজনদের বিশ্বাসঘাতকতায় নবাবকে নিষ্ঠুর পরিণতি বরণ করতে হয়। উদ্দীপকে কালপুরুষ নামক বিপ্লবী শোষণবিহীন সমাজের স্বপ্ন দেখে এবং তা বাস্তবায়ন করতে গিয়ে শোষকদের রোষানলে পড়েন। জমিদারের প্রধান কার্যালয়ে আক্রমণ চালিয়ে জনগণের আজমিজমা-সংক্রান্ত নথি তাদের কাছে ফিরিয়ে দিলে শাসক শ্রেণি রুষ্ট হয়ে তাঁর বিরুদ্ধে হুলিয়া জারি করে। অতঃপর নিজেরই একজন সহচরের বিশ্বাসঘাতকতায় তিনি ধৃত হন এবং তাঁকে নির্মম শাস্তি ভোগ করতে হয়। 'সিরাজউদ্দৌলা' নাটকে নবাব সিরাজউদ্দৌলার লড়াই ছিল দেশের পক্ষ নিয়ে বিদেশি আগ্রাসনের বিরুদ্ধে। উদ্দীপকের কালপুরুষের লড়াই দেশীয় শত্রুদের বিরুদ্ধে, যারা দেশের মানুষের অনিষ্টের কারণ। 'সিরাজউদ্দৌলা' নাটকে নবাব সিরাজউদ্দৌলাকে নিকটজনের বিশ্বাসঘাতকতায়, যে পরিণতি বরণ করতে দেখা যায়, উদ্দীপকের কালপুরুষকেও তেমনই সহচরের বিশ্বাসঘাতকতায় করুণ পরিণতির মুখোমুখি হতে হয়। উভয়ের প্রতিপক্ষ, অবস্থা ও ঘটনাপ্রবাহের মধ্যে ভিন্নতা থাকলেও দেশ ও মানুষের মঙ্গলের জন্য লড়াকু এই বীরদ্বয়ের আত্মত্যাগ ও নিকটজনের বিশ্বাসঘাতকতার ফলে পরিণতিতে তারা এক।"
        }
      ]
    },
    {
      "number": "11",
      "uddipok": "উত্তরাধিকারী রাজা আরিজ ছিলেন এক সাহসী এবং দেশপ্রেমিক নেতা। তার শাসনকালে বিদেশি শক্তি তার দেশ দখল করতে উদ্যত হয়। আরিজ দৃঢ়প্রতিজ্ঞ হয়ে তার দেশকে রক্ষা করার জন্য সেনাবাহিনীকে সুসংগঠিত করেন। এক তাসম যুদ্ধে তিনি শত্রুপক্ষের বিরুদ্ধে অদম্য সাহস প্রদর্শন করেন। তবে তারই আত্মীয় এক বিশ্বাসঘাতকের কারণে শত্রুরা তার গোপন পরিকল্পনা জেনে যায়। ফলস্বরূপ, আরিজ পরাজিত হন এবং নির্মম পরিণতির শিকার হন। তাঁর পরাজয় সত্ত্বেও, তিনি তাঁর দেশপ্রেম ও বীরত্বের জন্য চিরকাল স্মরণীয় হয়ে থাকেন।",
      "tag": "BNMPC 25",
      "sub_questions": [
        {
          "label": "ক",
          "question": "",
          "explanation": "সিরাজউদ্দৌলা ১৭৫৭ সালের ২ জুলাই শহিদ হন।"
        },
        {
          "label": "খ",
          "question": "'ঘরের লোক অবিশ্বাসী হলে বাইরের লোকের পক্ষে সবই সম্ভব'-উক্তিটি ব্যাখ্যা করো।",
          "explanation": "‘সিরাজউদ্‌দৌলা’ নাটকের তৃতীয় অঙ্কের প্রথম দৃশ্যে এ মন্তব্যটি দ্বারা নবাব সিরাজউদ্‌দৌলা বিশ্বাসঘাতক মীর জাফরের অপকর্ম প্রসঙ্গে এ কথা বলেছেন। রাজ অমাত্যরা নবাব সিরাজউদ্‌দৌলার কর্তৃত্ব রক্ষায় জীবন উৎসর্গ করবেন বলে পবিত্র গ্রন্থ নিয়ে শপথ করেছিলেন। কিন্তু নবাবকে পরাজিত করতে গোপনে অনেকেই ষড়যন্ত্র করেছিলেন ইংরেজদের সঙ্গে, যা তাদের কর্মকাণ্ডে প্রকাশ পেয়েছে। এদের প্রধান হলেন প্রধান সেনাপতি মিরজাফর অমাত্যদের এই বিশ্বাসঘাতকতার দিকটিই প্রশ্নোক্ত মন্তব্যে প্রকাশ পেয়েছে।"
        },
        {
          "label": "গ",
          "question": "",
          "explanation": "উদ্দীপকে 'সিরাজউদ্দৌলা' নাটকের বিশ্বাসঘাতকতার দিকটি ফুটে উঠেছে। 'সিরাজউদ্দৌলা' নাটকের নবাব সিরাজউদ্দৌলা বিচক্ষণ, সৎ ও রণকৌশলী হওয়ায় উত্তরাধিকারসূত্রে নানা আলিবর্দি খাঁ কর্তৃক সিংহাসনে বসেন। সিংহাসনে বসার পরপরই নিকটাত্মীয়সহ অনেকেই নানামুখী ষড়যন্ত্রে লিপ্ত হয়। নবাব সিরাজ ষড়যন্ত্রকারীদের শক্ত হাতে দমন করার জন্য সিদ্ধান্ত গ্রহণ করেন। একপর্যায়ে ইংরেজদের সাথে যুদ্ধ সংঘটিত হলে স্বজন, অমাত্যগণ ও প্রধান সেনাপতি মিরজাফরের বিশ্বাসঘাতকতায় নবাব ইংরেজ বাহিনীর কাছে শোচনীয়ভাবে পরাজিত হন। তাকে নির্মমভাবে হত্যা করা হয়। উদ্দীপকের আরিজ তাঁর বিচক্ষণতা, সাহসিকতা, দেশপ্রেম ও রণকৌশলের জন্য উত্তরাধিকার সূত্রে সিংহাসনে বসেন। মসনদে বসেই রাজ্যে নানা সমস্যা ও ষড়যন্ত্র বানচাল করার জন্য অমাত্যবর্গসহ সেনাবাহিনীকে পরামর্শ প্রদান করেন। বিদেশি শক্তিকে কঠিনভাবে প্রতিহত করতে সৈন্যবাহিনীকে তৈরি করেন। তাঁর আত্মীয়দের মধ্যে একজন রাজা আরিজের গোপন পরামর্শ ফাঁস করে দিলে কঠিনভাবে পরাজিত এবং নির্মম পরিণতির শিকার হন আরিজ। 'সিরাজউদ্দৌলা' নাটকে নবাব সিরাজও মসনদে বসেন তার সততা, সাহসিকতা, বিশ্বস্ততা দিয়ে নানা ধরনের সমস্যা শক্ত হাতে দমন করতে উদ্ধত হন। একপর্যায়ে যুদ্ধ অনিবার্য হয়ে ওঠে। যুদ্ধে অমাত্যগণ প্রধান সেনাপতি মিরজাফরের বিশ্বাসঘাতকতায় নবাবকে শোচনীয় পরাজয়ের শিকার হতে হয়। তাই বলা যায় যে, উদ্দীপকে 'সিরাজউদ্দৌলা' নাটকের বিশ্বাসঘাতকতার দিকটি ফুটে উঠেছে।"
        },
        {
          "label": "ঘ",
          "question": "",
          "explanation": "উদ্দীপকের আরিজ এবং 'সিরাজউদ্দৌলা' নাটকের সিরাজ চরিত্র দেশপ্রেমের এক অনুপম প্রতীক- কেননা, উভয় চরিত্রের মাঝেই প্রজাবাৎসল্য, দেশপ্রীতি ও ঔদার্য পুঙ্খানুপুঙ্খভাবে বিধৃত হয়েছে। 'সিরাজউদ্দৌলা' নাটকের নবাব সিরাজ মাত্র তেইশ বছর বয়সেই সিংহাসনের উত্তরাধিকারী হন। মসনদের উত্তরাধিকারী হওয়া মাত্রই তাঁর বিরুদ্ধে দেশীয় ও বিদেশি নানা ষড়যন্ত্র হতে থাকে। তিনি তা শক্ত হাতে দমন করতে থাকেন। ইংরেজদের সাথে রাজনৈতিক ও ব্যাবসাবাণিজ্যের সংকট সৃষ্টি হলে অনিবার্যরূপে তা যুদ্ধের দিকে ধাবিত হয়। নবাবের প্রধান সেনাপতি ও অমাত্যবর্গের বিশ্বাসঘাতকতায় শোচনীয়ভাবে নবাব পরাজিত হন। পরাজিত হলেও পুনরায় তিনি শক্তি সঞ্চয় করে দেশ স্বাধীন করার চেষ্টা করেন যার মধ্য দিয়ে তাঁর দেশপ্রেম প্রকাশ পায়। উদ্দীপকের আরিজ নানা বিচক্ষণতা, সাহস ও দেশপ্রেমের কারণে উত্তরাধিকারসূত্রে সিংহাসনে অধিষ্ঠিত হন। শুরুতেই নানা ষড়যন্ত্র শুরু হলে তিনি দেশি ও বিদেশি শক্তিকে কঠিনভাবে দমন করেন। রাজনৈতিক সংকট দেখা দিলে রাজা আরিজ সেনাবাহিনীকে রণাঙ্গনের প্রস্তুতি গ্রহণের পরামর্শ দেন। কিন্তু রাজা আরিজের খুব কাছের আত্মীয়দের একজন গোপন পরামর্শ বিরোধী শক্তিকে ফাঁস করে দিলে নির্মমভাবে পরাজয় বরণ করেন রাজা আরিজ। পরাস্ত হলেও দেশপ্রেম ও উদারতার জন্য তিনি স্মরণীয় হয়ে থাকেন। 'সিরাজউদ্দৌলা' নাটকের সিরাজ ও প্রধান সেনাপতির চরম বিশ্বাসঘাতকতায় ইংরেজদের হাতে পরাজিত হন, কিন্তু দেশপ্রেম ও উদারতার মহৎ দৃষ্টান্ত হয়ে থাকেন তিনি। 'সিরাজউদ্দৌলা' নাটকে নবাব বিশ্বাসঘাতকতার কারণে পরাজিত হলেও আমৃত্যু দেশের জন্য লড়াই করেন। দেশের স্বাধীনতা অক্ষুণ্ণ রাখতে চান। উদ্দীপকের আরিজ নানা বিশ্বাসঘাতকতায় পরাজিত হলেও তাঁর দেশপ্রেম ও বীরত্ব চিরস্মরণীয় হয়ে থাকে। তাই বলা যায়, প্রশ্নোল্লিখিত মন্তব্যটি যৌক্তিক।"
        }
      ]
    }
  ]
}