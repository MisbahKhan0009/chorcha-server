{
  "title": "জয়পুরহাট গার্লস ক্যাডেট ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "সবাই তো ভালোবাসা চায়  কেউ পায় কেউবা হারায়  তাতে প্রেমিকের কী আসে যায়।",
      "tag": "JGCC 23",
      "sub_questions": [
        {
          "label": "ক",
          "question": "",
          "explanation": "'বিলাসী' উত্তম পুরুষের ভাষ্যে গৃহীত হয়েছে।"
        },
        {
          "label": "খ",
          "question": "",
          "explanation": "উক্তিটির মাধ্যমে ন্যাড়া তার এক আত্মীয়ার দৃষ্টান্ত তুলে ধরে তার মেকি স্বামীপ্রেমের প্রতি ইঙ্গিত করেছে। 'বিলাসী' গল্পে ন্যাড়ার এক আত্মীয় মারা গেলে তার বিধবা স্ত্রী শোকাহত হয়ে স্বামীর সঙ্গে সহমরণের জন্য হাহাকার করতে থাকে। কিন্তু লাশের পাশে তাকে একাকী রেখে ন্যাড়া যখন মৃতের সৎকারের জন্য লোক ডাকতে বাইরে পা বাড়ায়, তখনই সে চিৎকার করে উদ্ধৃত উক্তিটি করে। এ ঘটনা থেকে বোঝা যায়, বহুদিনের সাহচর্য সত্ত্বেও হৃদয়ের গভীর সংযোগ ঘটেনি এভাবে উক্তিটির মধ্য দিয়ে তার মেকি স্বামীপ্রেমের বহিঃপ্রকাশ ঘটেছে ।"
        },
        {
          "label": "গ",
          "question": "",
          "explanation": "উদ্দীপকে 'বিলাসী' গল্পের বিলাসীর ভালোবাসার মানুষ মৃত্যুঞ্জয়কে মৃত্যুর মধ্য দিয়ে হারিয়ে ফেলার দিকটি ফুটে উঠেছে। 'বিলাসী' গল্পে মৃত্যুঞ্জয় ও বিলাসী পরস্পরকে ভালোবাসে। কিন্তু বর্ণবৈষম্য বা জাতভেদের কারণে তৎকালীন সনাতন ধর্ম তাদের সম্পর্ক মেনে নেয়নি। বাধ্য হয়ে মৃত্যুঞ্জয় জাত বিসর্জন দিয়ে সাপুড়ে কন্যা বিলাসীকে সঙ্গে নিয়ে গৃহত্যাগ করে। ভাগ্যের নির্মম পরিহাস, সাপের কামড়ে একদিন মৃত্যুঞ্জয়ের মৃত্যু হয়। উদ্দীপকে ভালোবাসা হারানোর কথা বলা হয়েছে। পৃথিবীতে সকল মানুষ ভালোবাসা পেতে চায়। কিন্তু সবার ভাগ্যে ভালোবাসা জোটে না। অনেকেই ব্যর্থ ভালোবাসার কষ্ট নিয়ে বেঁচে থাকে। তবু প্রকৃত প্রেমিক ভালোবাসা থেকে বিরত থাকে না। পাওয়া না পাওয়ার হিসেব করে না। 'বিলাসী' গল্পের বিলাসী ও মৃত্যুঞ্জয় তেমনই একটি প্রেমিক জুটি। উদ্দীপকে তাদের ভালোবাসার দিকটি ফুটে উঠেছে।"
        },
        {
          "label": "ঘ",
          "question": "",
          "explanation": "\"উদ্দীপকে ভালোবাসা হারানোর অব্যাখ্যাত কারণ যেন 'বিলাসী' গল্পের জাতিভেদ প্রথা\"- মন্তব্যটি যথার্থ। বিলাসী ও মৃত্যুঞ্জয় পরস্পরকে ভালোবেসে ধর্ম ও সমাজের চোখে অপরাধী হয়েছে। খুড়ার যড়যন্ত্রের শিকার হয়ে মৃত্যুঞ্জয়কে গ্রাম ছাড়তে হয়েছে। মূলত মিত্তির বংশের ছেলে কায়স্থ বংশের মেয়েকে বিয়ে করেছে এটা সমাজ মেনে নেয়নি। ফলে মৃত্যুঞ্জয়কে জাত বিসর্জন দিয়ে গ্রাম ছাড়তে হয়েছে। উদ্দীপকে ভালোবাসা হারানোর মর্মকথা উচ্চারিত হয়েছে। কিন্তু প্রকৃত প্রেমিক এই হারানোর ব্যথাকে ভালোবাসার অংশ মনে করে। সবাই ভালোবাসার কাঙাল। কিন্তু সবার ভাগ্যে ভালোবাসার ফুল ফোটে না। মূলত সামাজিক প্রতিবন্ধকতা ভালোবাসা হারানোর নেপথ্যের প্রধান কারণ। বিলাসী গল্পে পরস্পরের ভালোবাসা নিখাদ হওয়া সত্ত্বেও ধর্ম ও সমাজ তাদের সুখী হতে দেয়নি। কারণ তারা দুজনেই জাতিভেদ প্রথার শিকার। মিত্তির বংশের ছেলে হয়ে সাপুড়ে কন্যাকে বিয়ে করেছে এটা ধর্ম বিরোধী, সমাজ বিরোধী কাজ। শুধু তা-ই নয়, নিচু জাতের মেয়ে বিলাসীর হাতে রান্না করা ভাত খেয়ে 'অন্নপাপ' করেছে। সুতরাং 'উদ্দীপকে ভালোবাসা হারানোর অব্যাখ্যাত কারণ যেন 'বিলাসী' গাত্রের জাতিভেদ' প্রথা' মন্তব্যটি যথার্থ।"
        }
      ]
    },
    {
      "number": "2",
      "uddipok": "অমর্ত্য সেন বাংলার দুর্ভিক্ষ নিয়ে গবেষণা করে দেখলেন যে খাদ্যগুদামে খাদ্যশস্যের অভাব ছিল না। বিলি-বণ্টন ব্যবস্থাপনার ত্রুটির কারণে সাধারণ মানুষের কাছে খাদ্যশস্য পৌছাতে পারেনি। সে সময়কার রাষ্ট্র ও প্রশাসন যথাযথ দায়িত্ব পালন করেনি। তখনকার নাগরিকবৃন্দ সচেতন ছিল না। তারা এ অব্যবস্থাপনার বিরুদ্ধে জনসচেতনতা তৈরি করেনি। এমন কি নাগরিক উদ্যোগের মাধ্যমে দুর্ভিক্ষ মোকাবিলায় কোনো পদক্ষেপ গ্রহণ- করেনি।",
      "tag": "JGCC 23",
      "sub_questions": [
        {
          "label": "ক",
          "question": "মুক্তবুদ্ধি কী?",
          "explanation": "মুক্তবুদ্ধি হলো সংকীর্ণতা ও গোঁড়ামিমুক্ত উদার মানসিকতা।"
        },
        {
          "label": "খ",
          "question": "মুক্তবুদ্ধি কী?",
          "explanation": "দৃষ্টিভঙ্গি পালটানোর মাধ্যমে সমস্যা মোকাবেলা করা সম্ভব। মানুষের জীবনে নানারকম সমস্যা থাকবে। সেসব সমস্যা মোকাবিলা করার জন্য প্রয়োজন দৃষ্টিভঙ্গির পরিবর্তন। সময়ের পরিবর্তনের সঙ্গে সঙ্গে চিন্তায় পরিবর্তন আনা জরুরি; যেখানে যুগপৎ সাহস ও বুদ্ধিমত্তাকে কাজে লাগাতে হবে। নতুন পদ্ধতি হবে উদার, মানবিক ও বিজ্ঞানসম্মত।"
        },
        {
          "label": "গ",
          "question": "মুক্তবুদ্ধি কী?",
          "explanation": "মানুষের মানবতাবোধ ও মুক্তবুদ্ধির চর্চা ছাড়া প্রকৃত মানব-কল্যাণ সম্ভব নয় ! মূলত মানব-কল্যাণ নির্ভর করে মহৎ চিন্তা ও মানবিক চরিত্রের ওপর। রাষ্ট্র কেবল মানুষের জৈবিক চাহিদা মেটানোর চেষ্টা করছে; মানব- কল্যাণের নামে এই প্রয়াস সঠিক নয়। আমাদের চারপাশে টাকাপয়সা কিংবা দ্রব্যাদি বিতরণ করে মানব কল্যাণের প্রয়াস অব্যাহত থাকলেও এটা কেবল সাময়িক ক্ষত সারানোর মতো একটি ব্যাপার। উদ্দীপকে অমর্ত্য সেন গবেষণা করে দেখিয়েছেন, বিলি-বণ্টন ব্যবস্থায় ত্রুটি ছিল বিধায় দুর্ভিক্ষ দেখা দিয়েছে। এখানে রাষ্ট্রের ব্যর্থতার পাশাপাশি অমর্ত্য সেন নাগরিকদের অসচেতনতার কথাও বলেছেন। যদি নাগরিকদের মধ্যে জনসচেতনতা তৈরি হতো তবে এই সংকট থাকত না। মূলত উদ্দীপকটিতে দেখানো রাষ্ট্রের দায়িত্ব 'মানব কল্যাণ' প্রবন্ধের জনসচেতনতা, মানবিক মূল্যবোধ ও মুক্তবুদ্ধির পথকে নির্দেশ করে।"
        },
        {
          "label": "ঘ",
          "question": "‘উদ্দীপকের নাগরিকবৃন্দ কী পদক্ষেপ গ্রহণ করলে মানব- অপমান পরিণত হতো মানব কল্যাণে'— 'মানব কল্যাণ' প্রবন্ধের আলোকে মন্তব্যটির যৌক্তিকতা বিচার করো।",
          "explanation": "রাষ্ট্রের নাগরিকবৃন্দ যদি জনসচেতনতা তৈরি করতে পারত, তবে প্রকৃত মানব কল্যাণের পথ সুগম হতো। মানব কল্যাণ সাধনের জন্য লেখক বিভিন্ন পরামর্শ দিয়েছেন। বিশেষ করে দৃষ্টিভঙ্গি পাল্টানোর ওপর জোর দিয়েছেন। মহাপুরুষদের দেওয়া অজস্র মহৎ বাণী থাকার পরেও রাষ্ট্রের অস্থিরতা ও অকল্যাণ দূর হয়নি। কেবল মুক্তবুদ্ধি ও সুনিয়ন্ত্রিত পদ্ধতিতে এগুলেই মানব-কল্যাণ সাধন করা সম্ভব। উদ্দীপকে মানব-কল্যাণ করতে গিয়ে রাষ্ট্রের ব্যর্থতাকে চিহ্নিত করা হয়েছে। খাদ্যগুদামে শস্যের অভাব নেই। কেবল ব্যবস্থাপনায় ত্রুটি থাকার ফলে সাধারণ মানুষ সহযোগিতা থেকে বঞ্চিত হয়েছে। এছাড়া নাগরিক সমাজও তাদের দায়িত্ব ঠিক মতো পালন করেনি। তারা মানুষকে সচেতন করতে পারত। জনসাধারণের মনে নতুন দৃষ্টিভঙ্গির বীজ বপন করতে পারত। মানুষের চেতনার জাগরণ না ঘটিয়ে মানব কল্যাণের যে প্রয়াস রাষ্ট্রে প্রচলিত আছে, এটা মানব-অপমানের নামান্তর। মানব কল্যাণের প্রাথমিক সোপান হচ্ছে, মানুষকে মানুষ হিসেবে মানবিক পথে দাঁড় করিয়ে দেওয়া। এই পদক্ষেপ 'মানব কল্যাণ' প্রবন্ধের মানবিক ও বুদ্ধিবৃত্তিক দিককে স্পষ্ট করে। উদ্দীপকের নাগরিকবৃন্দ যদি এই পদক্ষেপ গ্রহণ করলে মানব-অপমান মানব কল্যাণে পরিণত হতো। তাই বলা যায়, ‘মানব-কল্যাণ' প্রবন্ধের আলোকে মন্তব্যটি যুক্তিযুক্ত ।"
        }
      ]
    },
    {
      "number": "3",
      "uddipok": "দেখতে কেমন তুমি? অনেকেই প্রশ্ন করে, খোঁজে  কুলুজি তোমার আঁতিপাঁতি। তোমার সন্ধানে ঘোরে  ঝানু গুপ্তচর, সৈন্য, পাড়ায় পাড়ায়। তন্ন তন্ন করে  খোঁজে প্রতি ঘর। পারলে নীলিমা চিরে বের  করত তোমাকে ওরা, দিত ডুব গহন পাতালে।  তুমি আর ভবিষ্যৎ যাচ্ছে হাত ধরে পরস্পর।",
      "tag": "JGCC 23",
      "sub_questions": [
        {
          "label": "ক",
          "question": "",
          "explanation": "দেশের একটি কলেজের শহিদ মিনার অক্ষত নেই।"
        },
        {
          "label": "খ",
          "question": "",
          "explanation": "‘রেইনকোট' গল্পে মুক্তিযুদ্ধের সময় মুক্তিযোদ্ধাদের জন্য বর্ষা ঋতুর সহায়ক ভূমিকার বিষয়টি বোঝাতে প্রশ্নোক্ত কথাটি বলা হয়েছে । ইতিহাস থেকে জানা যায়, দ্বিতীয় বিশ্বযুদ্ধের সময় তীব্র শীতের কবলে পড়ে জার্মান বাহিনী রাশিয়ায় পর্যুদস্ত হয়েছিল। গল্পকার শীত ঋতুকে তাই জেনারেল উইনটার বলেছেন। বাংলাদেশের মুক্তিযুদ্ধের সময় বর্ষা ঋতুর কারণে পাকিস্তানি বাহিনী একইভাবে পর্যুদস্ত হয়েছিল। বাংলার প্রবল ঝড়-বৃষ্টির সাথে হানাদার বাহিনীর পরিচয় ছিল না। ফলে তাদের মুক্তিযোদ্ধাদের পাশাপাশি বর্ষা ঋতুর সাথেও লড়তে হয়েছিল। 'রেইনকোট' গল্পে বর্ষা ঋতুকে তাই রাশিয়ার জেনারেল উইনটারের সাথে তুলনা করে জেনারেল মনসুন বলা হয়েছে ।"
        },
        {
          "label": "গ",
          "question": "",
          "explanation": "উদ্দীপকের সৈন্যদের কাজে 'রেইনকোট' গল্পের সাধারণ মানুষের ওপর পাকিস্তানি বাহিনীর নির্মমতার দিকটি ফুটে উঠেছে। 'রেইনকোট' গল্পটি মুক্তিযুদ্ধের সময়কার ঢাকার পরিস্থিতি নিয়ে রচিত। এ গল্পে বিবৃত হয়েছে পাকিস্তানি বাহিনীর বর্বর নিপীড়ন ও হত্যাযজ্ঞের মধ্যে ঢাকা শহরের আতঙ্কগ্রস্ত জীবনের চিত্র। পাকিস্তানি সেনাবাহিনী মুক্তিযোদ্ধাদের সঙ্গে গোপন আঁতাতের অভিযোগে কলেজ শিক্ষক নুরুল হুদা ও আবদুল সাত্তার মৃধাকে গ্রেপ্তার করে এবং নির্যাতন চালিয়ে মুক্তিযোদ্ধাদের সন্ধান পাওয়ার চেষ্টা করে। রাস্তায় গাড়ি থামিয়ে যাকে ইচ্ছা ধরে নিয়ে যায়। উদ্দীপকে এ দেশের সাধারণ মানুষের ওপর পাকিস্তানি হানাদার বাহিনীর কঠোর মানসিকতার চিত্র ফুটে উঠেছে। এখানে সৈন্যরা পাড়ায় পাড়ায় তন্ন তন্ন করে মুক্তিযোদ্ধাদের খোঁজ করার কথা উঠে এসেছে। আর তা করতে তারা এতটাই মরিয়া যে পারলে তাদের নীলিমা চিরে যেন বের করবে। উদ্দীপকে পাকিস্তানি হানাদার বাহিনীর এমন অত্যাচারি মানসিকতাই পরিলক্ষিত হয়। আলোচ্য গল্পেও দেখা যায়, মিলিটারিরা নুরুল হুদা ও আবদুস সাত্তারকে চোখে বেঁধে জিপে তুলে টর্চারসেলে নিয়ে যায় এবং পাশবিক নির্যাতন চালায়। দেখা যায়, রাস্তায় গাড়ি থামিয়ে নীরিহ মানুষদের ওপর নির্যাতন চালাতে। তাই বলা যায়, প্রশ্নোক্ত কথাটি দ্বারা উদ্দীপক এবং আলোচ্য গল্পে এদেশীয় সাধারণ মানুষের ওপর খানসেনাদের নির্যাতন ও নির্মমতার কথা বোঝানো হয়েছে।"
        },
        {
          "label": "ঘ",
          "question": "",
          "explanation": "উদ্দীপকের 'তুমি' গেরিলা মুক্তিযোদ্ধার মন্তব্যটি যথার্থ। গল্পকথক নূরুল হুদার শ্যালক মিন্টু। তিনি একজন মুক্তিযোদ্ধা। দেশের জন্য অস্ত্র হাতে যুদ্ধে অবতীর্ণ হয়েছেন। তাকে পাকিস্তানি বাহিনীর সৈন্যরা খুঁজে বেড়ায়। তাঁর মতো আরও অনেকেই ছদ্মবেশ ধারণ করে গেরিলা সাজে যুদ্ধ করেছেন। উদ্দীপকের কবিতাংশে 'তুমি' সম্বোধনে দেশপ্রেমিক গেরিলা মুক্তিযোদ্ধাদের কথা বলা হয়েছে। যাঁরা মিন্টুর মতো নিবেদিত দেশপ্রেমিক। যুদ্ধ চলাকালীন কেউ কেউ কুলির ছদ্মবেশে গেরিলা কিংবা গুপ্তচরের কাজও করেছেন। পাকিস্তানি বাহিনী মিন্টুর মতো মুক্তিযোদ্ধাদের প্রতিঘরে খুঁজে বেড়ায়। আমরা আজ স্বাধীন। কিন্তু এই স্বাধীনতা অর্জনের পেছনে যাঁদের অবদান, তাঁরা হলেন মিন্টুর মতো মুক্তিযোদ্ধা। কিংবা মিন্টুর 'রেইনকোট' গায়ে দিয়ে দেশপ্রেমে উদ্বুদ্ধ হওয়া নূরুল হুদা। উদ্দীপকের মিন্টুর মতো নানা শ্রেণিপেশার মানুষের ত্যাগের বিনিময়ে আমরা আজ স্বাধীন জাতি। ফলে উদ্দীপকের 'তুমি' যেন 'রেইনকোট' গল্পের মিন্টুকে প্রতিনিধিত্ব করেছে- মন্তব্যটি যথার্থ।"
        }
      ]
    },
    {
      "number": "4",
      "uddipok": "কঠিন ছন্দে' বেধেছিল মন্দিরা গুরু গর্জনে জেগেছিল বন্দিরা  ভেঙে পড়েছিল শত বন্ধন  দুঃশাসনের তালা সেই থেকে শুরু দিন বদলের পালা  অপমানে তুমি জ্বলে উঠেছিল সেদিন বর্ণমালা।",
      "tag": "JGCC 23",
      "sub_questions": [
        {
          "label": "ক",
          "question": "",
          "explanation": "অনশন ধর্মঘট হলো কোনো ন্যায্য দাবি পূরণের লক্ষ্যে একটানা আহার বর্জনের সংকল্প।"
        },
        {
          "label": "খ",
          "question": "",
          "explanation": "দীর্ঘদিন 'কারাবাসের পর জাতির পিতা বঙ্গবন্ধু শেখ মুজিবুর রহমান বাড়ি ফিরে আসলে তাঁর শিশুপত্র শেখ কামাল তাঁকে চিনতে না পেরে প্রশ্নোক্ত উক্তিটি করে। জাতির পিতা বঙ্গবন্ধু শেখ মুজিবুর রহমান রাজবন্দি হিসেবে দীর্ঘদিন কারাবাসের পর বাড়ি ফিরে আসলে তাঁর শিশুপুত্র শেখ কামাল তাঁকে চিনতে মানবো না। এমতাবস্থায় একদিন শেখ হাসিনার সঙ্গে খেলা করার সময় সে তার কাছে বঙ্গবন্ধুকে বাবা বলে ডাকার অনুমতি চায়। মূলত দীর্ঘকাল পিতাকে দেখতে না পাওয়ার কারণে তাঁকে চিনতে না পেরেই সে এমন উক্তি করে।"
        },
        {
          "label": "গ",
          "question": "",
          "explanation": "উদ্দীপকের বন্দিদের সঙ্গে 'বায়ান্নর দিনগুলো' দিনলিপির বঙ্গবন্ধুর মনোবলের সাদৃশ্য রয়েছে। হাজার বছরের শ্রেষ্ঠ বাঙালি বঙ্গবন্ধু শেখ মুজিবুর রহমান। তিনি অন্যায়ের প্রতিবাদ করতে গিয়ে জীবনে বহুবার কারাবরণ করেছেন। তবু অন্যায় সিদ্ধান্তের কাছে মাথানত করেননি। বরং অন্যায়ের প্রতিবাদে জেলখানায় বসে অনশন ধর্মঘট শুরু করেছেন। উদ্দীপকের কবিতাংশে যেমন বন্দিরা প্রতিবাদী হয়ে উঠেছিল। তাদের হংকারে শত বন্ধন ও দুঃশাসনের তালা ভেঙে পড়েছিল। তেমনি বঙ্গবন্ধুও তাঁর সিদ্ধান্তে অটল ছিলেন। ভাষা-আন্দোলনের র‍্যালিতে অন্যায়ভাবে গুলি চালানোর প্রতিবাদে কারাগারে বসে অনশন শুরু করেছিলেন। মৃত্যু অবধারিত জেনেও তিনি দমে যাননি। শেষ পর্যন্ত তাঁর জয় হয়। তিনি মুক্তি লাভ করেন। এখানেই উদ্দীপকের বন্দিদের সঙ্গে বায়ান্নর দিনগুলো' দিনলিপির মূল সাদৃশ্য পরিলক্ষিত হয়।"
        },
        {
          "label": "ঘ",
          "question": "",
          "explanation": "সত্যকে সবসময় শোষকশ্রেণি ভয় পায়। সত্য মূলত শক্তির প্রমাণ বহন করে। ১৯৫২ সালে ভাষা-আন্দোলনের মিছিলে তৎকালীন পাকিস্তানি সৈন্যরা নিবিচারে গুলি চালায়। তখন রফিক, সালাম, বরকতসহ কয়েকজন তরুণ শহিদ হয়েছেন। অনেকেই আহত হয়েছেন। রাজপথ রক্তে রঞ্জিত হয়েছে। উদ্দীপকে বন্দিদের প্রতিবাদে শোষকশ্রেণির ভিত নড়ে উঠেছিল। তাঁদের আপসহীন মানসিকতা দিনবদলের সূচনা করেছিল। দুঃশাসনের রুদ্ধদ্বার খুলে গিয়েছিল। কারণ তাঁরা ছিলেন একাধারে দেশপ্রেমিক ও সত্যপথের সারণিক। বঙ্গবন্ধুকে কারাগারে প্রেরণ করে পাকিস্তানি শোষকশ্রেণি নিশ্চিন্ত হতে পারেনি। উদ্দীপকে বর্ণিত বন্দিদের মতো বক্তাবন্ধু অনশনের মাধ্যমে প্রতিবাদ করেছেন। কারণ তিনি জানতেন, সত্যের জয় অনিবার্য। ন্যায়ের পথের সংগ্রামের শক্তি তিনি বুকে ধারণ করেছেন। ফলে উদ্দীপকে উল্লিখিত পরিস্থিতিতে শোষকরাও ভয় পায়'। এই মন্তব্য উদ্দীপকের আলোকে যথার্থ হয়েছে।"
        }
      ]
    },
    {
      "number": "5",
      "uddipok": "আমি কোথায় পাব তারে আমার মনের মানুষ যেরে হারায়ে সেই মানুষ তার উদ্দেশ্যে দেশ বিদেশে, আমি দেশ  বিদেশে বেড়াই ঘুরে।  কোথায় পাব তারে আমার মনের মানুষ যেরে।",
      "tag": "JGCC 23",
      "sub_questions": [
        {
          "label": "ক",
          "question": "",
          "explanation": "'সোনার তরী' কবিতায় 'বাঁকাজল' অনন্ত কালস্রোতের প্রতীক।"
        },
        {
          "label": "খ",
          "question": "",
          "explanation": "ধান কেটে অপেক্ষমাণ কৃষকের সামনে এক মাঝির আগমন হলে প্রথম দেখায় মাঝিকে তার পরিচিত বলে মনে হয়। আলোচ্য কবিতায় বর্ষার বৈরী পরিবেশে বিপদাপন্ন এক কৃষককে কেন্দ্র করে কবিতাটির ভাবসত্যকে ফুটিয়ে তুলেছেন কবি। সেখানে সোনার ধানরূপী কর্মফল নিয়ে কৃষক অপেক্ষমাণ। চারদিকে বর্ষার ক্ষুরধারা পানি ঘুরে ঘুরে খেলা করছে, যেন মুহূর্তেই ভাসিয়ে নেবে তাঁর ছোটো খেতটিকে। এমনই আশঙ্কাজনক পরিস্থিতিতে হঠাৎ সেখানে এক মাঝির আগমন হয়। মহাকালের প্রতীক এই মাঝিকে ব্যক্তি কৃষকের পরিচিত বলে মনে হতে থাকে। প্রশ্নোক্ত চরণটিতে এ বিষয়টিই ফুটে উঠেছে।"
        },
        {
          "label": "গ",
          "question": "",
          "explanation": "উদ্দীপকের মনের মানুষ 'সোনার তরী' কবিতার কবির কাঙ্ক্ষিত মাঝি তথা মহাকালে স্থান পাওয়ার দিকের সাথে সাদৃশ্যপূর্ণ। 'সোনার তরী' কবিতার কবি নিজেকে কৃষক সভায় উপস্থাপন করেছেন। উত্তাল নদীর মাঝে শূন্য তীরে কবি সোনার ফসল নিয়ে অপেক্ষারত। কোন এক মাঝি এসে তাঁর ফসল নৌকায় উঠিয়ে নেবে-এটাই তাঁর প্রত্যাশা। এখানে সোনার ফসল হচ্ছে কবির সৃষ্টিকর্ম; যা মহাকালে স্থান দিতেই কবি নৌকার মাঝিকে প্রতীক হিসেবে কল্পনা করেছেন। উদ্দীপকের কবি মনের মানুষকে খুঁজে ফেরেন। হারানো যে মানুষটির জন্য তিনি দেশ-বিদেশ ঘুরে বেড়ান। কোথায় গেলে তাকে পাওয়া যাবে কবি সেই ভাবনায় ব্যাকুল। উদ্দীপকের এই মনের মানুষ 'সোনার তরী' কবিতার কবির প্রত্যাশিত মাঝি। আলোচ্য কবিতার কবিও তার সোনার ফসল তথা সৃষ্টিকর্ম তুলে দেওয়ার জন্য অস্থির হয়ে থাকেন। তিনি প্রত্যাশা করেন কেউ যেন তাঁর এ মহামূল্যবান সম্পদ নিয়ে যায়। কবিদের সৃষ্টিকর্ম মহাকালে চিরকালই স্থান পায়। এই আশায় ও কবিতার কবিও মহাকালের প্রতীক নৌকার মাঝিতে আকুতি জানান তার সোনার ধান তুলে নেওয়ার জন্য।  উদ্দীপকের কবিও মনের মানুষের জন্য আকৃতি প্রকাশ করেছেন।"
        },
        {
          "label": "ঘ",
          "question": "",
          "explanation": "\"উদ্দীপকের 'আমি'র হাহাকার যেন 'সোনার তরী' কবিতার কবির জীবনদর্শন।”- মন্তব্যটি 'সোনার তরী' কবিতার কবির জীবনের অপূর্ণতার বেদনায় যথার্থ। 'সোনার তরী' একটি রূপক কবিতা। এখানে শূন্য নদীর কূলে অসহায় কৃষকের অপেক্ষা আর আক্ষেপ প্রকাশ পেয়েছে। মহাকাল তথা মাঝি কৃষকের সোনার ধান গ্রহণ করলেও কৃষকের ঠাঁই মেলেনি। কৃষকের প্রতীকে কবি স্বয়ং নিজে। মহাকালে কবির সৃষ্টি কর্মের ঠাঁই হলেও কবির সেখানে স্থান হয় না। কবি জীবনের এই অপূর্ণতা 'সোনার তরী' কবিতায় কবির বেদনা হিসেবে ফুটে উঠেছে। উদ্দীপকের 'আমি' যেন 'সোনার তরী' কবিতার অন্তর্গত জীবনদর্শনের দ্যোতনা হিসেবে উপস্থাপিত হয়েছে। সবকিছ পেয়েও যেন মানুষের মনে অতৃপ্তি বাসা বাঁধে। মনের মানুষের খোঁজে নিরন্তর চেষ্টা চলে। বিশেষ করে, বয়স যত বাড়তে থাকে, মানুষের সেই 'মনের মানষ আমিতের অন্বেষণ আরও তীব্র হতে থাকে। দেশে-বিদেশে ঘুরেও সেই | মনের মানুষকে পাওয়া সম্ভব হয় না।"
        }
      ]
    },
    {
      "number": "6",
      "uddipok": "মোরা ঝঞ্ঝার মতো উদ্দাম  মোরা ঝরনার মতো চঞ্চল  মোরা বিধাতার মতো নির্ভয়  মোরা প্রকৃতির মতো সচ্ছল   মোরা আকাশের মতো বাধাহীন  মোরা মরু সঞ্চার বেদুইন।",
      "tag": "JGCC 23",
      "sub_questions": [
        {
          "label": "ক",
          "question": "",
          "explanation": "'ইস্রাফিলের শিঙ্গা' হলো কিয়ামত বা প্রলয়কালে হযরত ইস্রাফিলের ব্যবহৃত শিঙ্গা।"
        },
        {
          "label": "খ",
          "question": "",
          "explanation": "বিদ্রোহী হিসেবে কবি নিজের আপসহীন ও দৃঢ়চেতা মনোভাবকে তুলে ধরতেই সগর্বে প্রশ্নোক্ত চরণটির অবতারণা করেছেন। পরাধীন ভারতবর্ষে শাসকগোষ্ঠী ও তাদের সহযোগীদের অপশাসন ও ঘৃণ্য আচরণে হাঁপিয়ে উঠেছিল এদেশের মানুষ। সেসময় আর্তের চিৎকারে বাতাস ভারী হয়ে উঠলেও তা দেখার ছিল না কেউ। উদ্ভূত পরিস্থিতিতে কবি এই অসাম্য ও অচলায়তনের বিরুদ্ধে দ্রোহ ঘোষণা করেন। বিদ্রোহের অগ্নিমন্ত্রে দীক্ষিত হয়ে মানব-মর্যাদা প্রতিষ্ঠায় ব্রতী হন তিনি। এক্ষেত্রে নিজের অনড় অবস্থান এবং আদর্শগত দৃঢ়তা প্রকাশ করতে গিয়েই তিনি প্রশ্নোক্ত উক্তিটি করেন।"
        },
        {
          "label": "গ",
          "question": "",
          "explanation": "উদ্দীপকটি 'বিদ্রোহী' কবিতার স্বাধীনচেতা মনোভাবকে ফুটিয়ে তুলেছে। 'বিদ্রোহী' কবিতায় আত্মজাগরণের অসাধারণ প্রকাশ ঘটেছে। এ কবিতায় 'আমি' সত্তার ভেতরে কবি সামষ্টিক জাগরণ ও বিপ্লবের বীজ বুনে দিয়েছেন। নানা উপমা, রূপক ও প্রতীকের ব্যঞ্জনায় কবি নজরুলের বিদ্রোহী সত্তার প্রকাশ ঘটেছে কবিতাটিতে। এছাড়াও তাঁর এই কবিতায় ঔপনিবেশিক শোষকশ্রেণির বিরুদ্ধে তীব্র ক্ষোভের প্রকাশ ঘটেছে। উদ্দীপকের উল্লিখিত দুর্বার গতি ও দ্রোহচেতনার সঙ্গে 'বিদ্রোহী' কবিতার সাদৃশ্য রয়েছে। ঝরনার মতো চঞ্চল, প্রকৃতির মতো স্বচ্ছল, আকাশের মতো বাধাহীন ও মরুভূমিতে বিচরণরত বেদুইনদের মধ্যে যে দ্রোহ ও জীবনপ্রবাহের স্বরূপ প্রকাশ পেয়েছে তা যেন 'বিদ্রোহী' কবিতার ভাব চেতনাকেই প্রতিফলিত করে।"
        },
        {
          "label": "ঘ",
          "question": "",
          "explanation": "'উদ্দীপকের 'মোরা' এবং 'বিদ্রোহী' কবিতার 'আমি'র প্রতিবাদে তৎকালীন ব্রিটিশ বিরোধী মনোভাব প্রকাশ পেয়েছে। 'বিদ্রোহী' কবিতায় নানাভাবে কবির দ্রোহচেতনার প্রকাশ ঘটেছে। কবিতাটিকে ধর্মীয় গোঁড়ামি, সামাজিক কুসংস্কার ও যাবতীয় অন্যায়- অত্যাচার-বৈষম্যের বিরুদ্ধে কবি সোচ্চার হয়েছেন। তবে এই প্রতিবাদী 'সত্তার কেন্দ্রে ছিল তৎকালীন ব্রিটিশ ঔপনিবেশিক শাসকশ্রেণি, যারা ভারতবর্ষের মানুষের ওপর নানাভাবে, অত্যাচার করেছে। উদ্দীপকে বর্ণিত 'মোরা' এবং বিদ্রোহী কবিতার 'আমি' একই চেতনা বহন করে। এখানে তৎকালীন ব্রিটিশদের বিরুদ্ধে রুখে দাঁড়াবার দুরন্ত সাহস ধ্বনিত হয়েছে। 'মোরা' এবং 'আমি' ঘোষণার মাধ্যমে মানুষের মনে আত্মজাগরণের ভাব তৈরি করাই ছিল একমাত্র উদ্দেশ্য। সামষ্টিক জাগরণের মাধ্যমেই কেবল মুক্তি সম্ভব। উদ্দীপকে 'মোরা' সেই সামষ্টিক জাগরণের প্রতীক। আবার 'বিদ্রোহী' কবিতায় আমিত্বের অন্তরালে লুকিয়ে আছে গোটা ভারতবর্ষের প্রতিটি নির্যাতিত মানুষের কণ্ঠস্বর। সুতরাং 'উদ্দীপকের 'মোরা' এবং 'বিদ্রোহী' কবিতার 'আমি'র প্রতিবাদের ক্ষেত্র ছিল ঔপনিবেশিক শাসন।' মন্তব্যটি যৌক্তিক ও যথার্থ হয়েছে।"
        }
      ]
    },
    {
      "number": "7",
      "uddipok": "ব্রিটিশ গেল, সইপা গেল  জল্লাদেরই হাতে রে,  তারা মোদের খুন কইরাছে  নানান অজুহাতে রে।  লক্ষ তরুণ হাসি হাসি  খাইছে গুলি পড়ছে ফাঁসি।",
      "tag": "JGCC 23",
      "sub_questions": [
        {
          "label": "ক",
          "question": "",
          "explanation": "হৃদয়ের উপত্যকাটির রং হরিৎ।"
        },
        {
          "label": "খ",
          "question": "",
          "explanation": "প্রশ্নোক্ত চরণটির মাধ্যমে কবি বিরুদ্ধ চেতনার আস্ফালনকে বুঝিয়েছেন। ১৯৫২ সালের ভাষা আন্দোলনের মধ্য দিয়েই মূলত বাঙালি একটি স্বতন্ত্র জাতিসত্তা হিসেবে নিজেদের অধিকার সম্পর্কে সচেতন হয়ে ওঠে। একটি আত্মমর্যাদাশীল জাতি হিসেবে বাঙালির প্রতিষ্ঠালাভের পেছনে ভাষা আন্দোলন এবং ভাষা-শহিদদের অবদান তাই অনস্বীকার্য। এ কারণে আলোচ্য কবিতাটিতে শহিদদের আত্মত্যাগের প্রতীক হিসেবে কৃষ্ণচূড়া ফুলকে বাঙালি জাতীয়তাবাদী চেতনার সাথে তুলনা করা হয়েছে। আর এ চেতনার বিরুদ্ধ শক্তিকেই কবি বিপরীত রং হিসেবে আখ্যায়িত করেছেন। প্রশ্নোক্ত পঙ্ক্তিটিতে এ বিষয়টিই ফুটে উঠেছে।"
        },
        {
          "label": "গ",
          "question": "",
          "explanation": "উদ্দীপকের তারুণ্যের সঙ্গে 'ফেব্রুয়ারি ১৯৬৯' কবিতার আত্মদান ও সংগ্রামী চেতনার সাদৃশ্য রয়েছে। 'ফেব্রুয়ারি ১৯৬৯' তৎকালীন পাকিস্তানি শাসকগোষ্ঠীর বিরুদ্ধে লেখা প্রতিবাদী একটি কবিতা। জাতিগত শোষণ ও নিপীড়নের বিরুদ্ধে পূর্ববঙ্গের মানুষের মধ্যে যে গণ-আন্দোলন তৈরি হয়েছিল, কবিতায় সেটা বাঙ্মময় হয়েছে। দেশকে ভালোবেসে গণমানুষ যে আত্মদান ও. আত্মাহুতি দিয়েছে, কবি পরম মমতায় সেটা উপস্থাপন করেছেন। উদ্দীপকের সঙ্গে 'ফেব্রুয়ারি ১৯৬৯' কবিতার সাযুজ্য রয়েছে। ব্রিটিশরা প্রায় ২০০ বছর আমাদের শোষণ করেছে। তারপর শুরু হয় পাকিস্তানিদের অত্যাচার। বিনা অপরাধে তারা আমাদের তরুণদের খুন করেছে। তবুও দেশপ্রেমে উদ্‌বুদ্ধ হয়ে লক্ষ তরুণ হাসিমুখে মৃত্যুকে মেনে নিয়েছে। এখানে উদ্দীপকের সঙ্গে 'ফেব্রুয়ারি ১৯৬৯' কবিতাটি সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে যেভাবে নির্যাতিতরা জল্লাদদের মোকাবিলা করার সাহস দেখিয়েছে, ফেব্রুয়ারি কবিতার ক্ষেত্রেও সে কথা প্রযোজ্য। 'ফেব্রুয়ারি ১৯৬৯' দেশপ্রেম, গণজাগরণ ও সংগ্রামী চেতনায় উদ্‌বুদ্ধ কবিতা। সে সময় পাকিস্তানি শাসকগোষ্ঠীর যাবতীয় শোষণ ও নিপীড়নের বিরুদ্ধে এদেশের সাধারণ মানুষ বিক্ষুব্ধ হয়ে ওঠে। বিভিন্ন শ্রেণি-পেশার মানুষ স্বতঃস্ফূর্তভাবে স্বৈরশাসনের প্রতিবাদ করে জীবন দিয়েছে। উদ্দীপকের কবিতাংশে ব্রিটিশ অপশাসনের অবসানের পর শাসকগোষ্ঠীর অন্যায়-অত্যাচারের প্রসঙ্গটি উত্থাপন করা হয়েছে। এখানে জল্লাদ, বলতে পাকিস্তানি শাসকগোষ্ঠীকে বোঝানো হয়েছে। জল্লাদদের হাতে অনেক দেশপ্রেমিক খুন হয়েছেন। যাদের নানা অজুহাতে জেলে দেওয়া হয়েছে। গুলি করে মেরেছে। ফাঁসিতে ঝুলানো হয়েছে। তবু তাঁরা দমে যান নি। বরং হাসিমুখে সকল অত্যাচার সহ্য করেছেন। 'উদ্দীপকের জল্লাদদের মোকাবিলা করার ইতিহাস 'ফেব্রুয়ারি ১৯৬৯' কবিতার ক্ষেত্রেও প্রাসঙ্গিক। দেশপ্রেমে উদ্বুদ্ধ মানুষের পক্ষেই কেবল এমন আত্মোৎসর্গ করা সম্ভব। ১৯৬৯ সালের ফেব্রুয়ারির সেই আন্দোলনে অনেকেই প্রতিবাদ জানাতে রাজপথে নেমে এসেছিল। গ্রামগঞ্জ, হাটবাজার, কলকারখানা ও শিক্ষাপ্রতিষ্ঠান থেকে অনেকেই সেই গণ-অভ্যুত্থানে যোগ দিয়েছেন। সুতরাং \"উদ্দীপকের জল্লাদদের মোকাবিলা করার ইতিহাস 'ফেব্রুয়ারি ১৯৬৯' কবিতার ক্ষেত্রেও প্রাসঙ্গিক।\"- মন্তব্যটি যথাযথ।"
        }
      ]
    },
    {
      "number": "8",
      "uddipok": "গ্রামের সাধারণ ধারার শিক্ষাপ্রতিষ্ঠানে অধ্যয়ন করে রকিবের চিন্তা-চেতনা প্রগতিশীল। বাল্যবিবাহ প্রতিরোধে সে গুরুত্বপূর্ণ ভূমিকা পালন করে থাকে। সকলের জন্য কল্যাণকর যেকোনো সামাজিক উদ্যোগ বাস্তবায়িত করতে তার কার্যকর পরিশ্রম সর্বত্র আলোচিত হলেও গ্রামের মৌলবি ও মাতব্বর তা ভালোভাবে মেনে নেয় না। তারা রকিবের বাবাকে বলে 'রকিবকে মুরুব্বিদের পরামর্শ মানার জন্য নির্দেশ দেবেন'।",
      "tag": "JGCC 23",
      "sub_questions": [
        {
          "label": "ক",
          "question": "",
          "explanation": "বাহে মুলুক উত্তরবঙ্গ এলাকায়।"
        },
        {
          "label": "খ",
          "question": "",
          "explanation": "মজিদের বকাঝকায় লজ্জিত গ্রামবাসীর অধোবদন চেহারা। মজিদ যখন মিথ্যা মোদাচ্ছের পিরের মাজারকে অবহেলায় ফেলে রাখার কথা বলে উপস্থিত গ্রামবাসীকে তিরস্কার করছিল, তখন তাদের মধ্যে অপরাধবোধ কাজ করে। তাদের চেহারায় লজ্জামিশ্রিত অপরাধবোধ দেখা যায়।।"
        },
        {
          "label": "গ",
          "question": "",
          "explanation": "উদ্দীপকের রকিব চরিত্রের সঙ্গে 'লালসালু' উপন্যাসের আক্কাস চরিত্রের সাদৃশ্য রয়েছে। সমাজের কিছু মানুষ ধর্মকে কাজে লাগিয়ে নিজের স্বার্থ সিদ্ধি করে। বিশেষ করে গ্রামের সহজ-সরল মানুষের বিশ্বাসের সুযোগ নিয়ে প্রতারণা করে টাকা উপার্জন করে। এরা মূলত ধর্মব্যসায়ী। কিন্তু যাদের মধ্যে আধুনিক শিক্ষার আলো আছে, তারা সেসব ধর্মব্যবসায়ীদের পথের কাঁটা। 'লালসালু' উপন্যাসে 'আক্কাস' তেমনি একটি চরিত্র। উদ্দীপকের রকিব চিন্তা-চেতনায় প্রগতিশীল একজন যুবক। বাল্যবিবাহ রোধসহ সমাজের নানা কল্যাণমূলক কাজে রকিব স্বেচ্ছায় কাজ করে। কিন্তু রকিবের এই জনকল্যাণমূলক কাজ গ্রামের মৌলবি ও মাতব্বর পছন্দ করে না। 'লালসালু' উপন্যাসে মহব্বতনগর গ্রামের শিক্ষিত যুবক আক্কাস। সে গ্রামে স্কুল প্রতিষ্ঠা করতে চায়। গ্রামের মানুষকে শিক্ষিত ও সচেতন করতে চায়। কিন্তু মজিদ ও মাতব্বর খালেক ব্যাপারী তাকে পছন্দ করে না। ফলে দেখা যায়, উদ্দীপকের রকিবের কার্যক্রম 'লালসালু' উপন্যাসের আক্কাসের চরিত্রের সঙ্গে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের মৌলবি ও মাতব্বর যেন 'লালসালু' উপন্যাসের মজিদ ও খালেক ব্যাপারী চরিত্রের প্রতিরূপ। 'লালসালু' উপন্যাসে ধর্মকে পুঁজি করে উপার্জনের পথ বেছে নেয় ভণ্ড ধর্মব্যবসায়ী মজিদ। মহব্বতনগর গ্রামে এসে মাতব্বর 'খালেক ব্যাপারীকে সে কাজে লাগায়। দুজনে মিলে গ্রামের সহজ-সরল ধর্মপ্রাণ মানুষদের নানাভাবে ঠকায়। মাজারের ভয় দেখিয়ে শোষণ করে। মজিদ এখানে এসে দুটি বিয়ে করে। মজিদের অপকর্মের সমর্থন করে মাতব্বর খালেক ব্যাপারী। উদ্দীপকের মৌলবি ও মাতব্বর চরিত্রের মধ্যে অনুরূপ বৈশিষ্ট্য ফুটে উঠেছে। তারা প্রগতিশীল তরুণ রকিবের আধুনিক চিন্তা-চেতনা ও সামাজিক কল্যাণমূলক উদ্যাগের বিরোধিতা করে। তাকে দমিয়ে রাখার জন্য মুরুব্বিদের পরামর্শ মানার নির্দেশ দেয়। যেমনটি করেছে খালেক ব্যাপারী ও মজিদ। তারা আক্কাসকে স্কুল প্রতিষ্ঠা করতে নিষেধ করে। মূলত, ধর্মকে আশ্রয় করে মজিদ কিংবা মাতব্বরের মতো সমাজের কিছু লোক অর্থ উপার্জন করে। তাদের অনৈতিক উপার্জনের উৎস হচ্ছে সরলপ্রাণ ধর্মবিশ্বাসী মানুষ। তারা চায় না আধুনিক শিক্ষার আলো সাধারণ মানুষের মাঝে পৌছাক। তাই রকিব কিংবা আক্কাসের মতো আধুনিক শিক্ষায় শিক্ষিত তরুণদের তারা পছন্দ করে না। সুতরাং উদ্দীপকের মৌলবি ও মাতব্বর যেন 'লালসালু' উপন্যাসের রক্ষণশীলতার প্রতিবিম্ব'- মন্তব্যটি সঠিক।"
        }
      ]
    },
    {
      "number": "9",
      "uddipok": "বেদেদের জীবন ও জীবিকা নির্বাহ অত্যন্ত কঠিন। তারা জীবিকার তাগিদে সাপের ওপর নিয়ন্ত্রণ প্রতিষ্ঠা করে। মানুষকে সাপের খেলা দেখায়। সাপের ভয় দেখিয়ে তাদের কাছ থেকে টাকা নেয়। এটাকে টাকা আদায়ের একটা অবলম্বন বলা যেতে পারে। তবে এর পেছনে আছে জীবিকার অনিশ্চয়তা।",
      "tag": "JGCC 23",
      "sub_questions": [
        {
          "label": "ক",
          "question": "",
          "explanation": "নারীদের বিভিন্ন বিধান বর্ণিত হয়েছে সুরায়ে আল-নূর।"
        },
        {
          "label": "খ",
          "question": "",
          "explanation": "মজিদকে বাদ দিয়ে আওয়ালপুরের পিরের কাছ থেকে পানিপড়া আনার জন্য খালেক ব্যাপারীর নির্দেশ প্রসঙ্গে ধলা মিঞা এ কথা ভেবেছে। স্ত্রী আমেনা বিবির আকাঙ্ক্ষা পূরণের জন্য খালেক ব্যাপারী ধলা মিঞাকে নির্দেশ দেয়। ধলা মিঞার কাছ থেকে মজিদ সে কথা জানতে পেরে রেগে যায়। বউয়ের খাতিরে ব্যাপারী মজিদের নির্দেশের বরখেলাপ করে ঠক-পিরের কাছে লোক পাঠাবে পড়াপানি আনার জন্য, সেটা মজিদের পছন্দসই নয়। তাই ধলা মিঞারও মনে হয়, ব্যাপারী যে কাজ করেছে সেটা ঘোড়া ডিঙিয়ে ঘাস খাওয়ার মতো।"
        },
        {
          "label": "গ",
          "question": "",
          "explanation": "উদ্দীপকের সাপুড়ে জীবন 'লালসালু' উপন্যাসের ধর্মকে ব্যবহার করে জীবিকা নির্বাহের সঙ্গে সাদৃশ্যপূর্ণ। 'লালসালু' উপন্যাসে মজিদ ধর্মকে কাজে লাগিয়ে টাকা উপার্জন করে। গ্রামে কথিত মোদাচ্ছের পিরের নামে মাজার স্থাপন করে সেই মাজারকে অর্থ উপার্জনের উপলক্ষ্য হিসেবে ব্যবহার করে। এটা অন্যায় কাজ জেনেও সে এই কাজ থেকে বিরত থাকেনি। বাঁচার অধিকার তারও আছে। জীবিকার প্রয়োজনে সে অসৎ পথ বেছে নেয়। উদ্দীপকের সাপুড়ে জীবন 'লালসালু' উপন্যাসের জীবনবৃত্তির সঙ্গে সাদৃশ্যপূর্ণ। মজিদ যেমন গুনাহের কাজ জেনেও মাজারের ভয় দেখিয়ে গ্রামের সহজ-সরল মানুষকে ঠকায়। উদ্দীপকের বেদে সম্প্রদায় অনুরূপভাবে সাপের খেলা দেখিয়ে লোকদের কাছ থেকে টাকা আদায় করে। কেবল জীবনকে জীবিকার অনিশ্চয়তার হাত থেকে বাঁচার জন্য তারা উভয়ে অন্যায় অবলম্বন বেছে নেয়।"
        },
        {
          "label": "ঘ",
          "question": "",
          "explanation": "অভাবের তাড়নায় পড়ে মানুষ কখনো কখনো অসৎ পথে টাকা উপার্জনের পথ বেছে নেয়। 'লালসালু' উপন্যাসের প্রধান চরিত্র মজিদ। আকস্মিকভাবে মহব্বতনগর গ্রামে এসে পুরাতন একটি কবরকে মোদাচ্ছের পিরের মাজার হিসেবে শনাক্ত করে। গ্রামের সহজ-সরল ধর্মবিশ্বাসী মানুষেরা মাজারে টাকাপয়সাসহ বিভিন্ন রকম দ্রব্যাদি দান করে। সেগুলো মজিদের পকেটে যায়। উদ্দীপকের বেদে সম্প্রদায় সাপের খেলা দেখিয়ে উপার্জন করে। সাপের ওপর নিয়ন্ত্রণ প্রতিষ্ঠা করা মোটেও সহজ কাজ নয়। যে কোনো সময় দুর্ঘটনা ঘটতে পারে জেনেও কেবল জীবিকার অনিশ্চয়তার হাত থেকে বাঁচার জন্য তারা এই খেলাকে টাকা উপার্জনের অবলম্বন হিসেবে সাব্যস্ত করে। উদ্দীপকের বেদে সম্প্রদায়ের জন্য সাপকে নিয়ন্ত্রণ করা যেমন বিপদজ্জনক কাজ। ঠিক তেমনি মজিদের কাজটিও কম বিপদজ্জনক নয়। তাকে ধর্মের নামে মিথ্যার আশ্রয় নিতে হয়েছে। মোদাচ্ছের পীর নামে আদৌ কোনো পীর মহব্বতনগর গ্রামে ছিল না। তবুও তার নামে মিথ্যা মাজার নির্মাণ করে গ্রামবাসীকে বিশ্বাস করাতে হয়েছে। মূলত, জীবিকার অনিশ্চয়তাই বেদে সম্প্রদায় ও 'লালসালু' উপন্যাসের জীবনবৃত্তির অসহায়ত্ব ও অস্তিত্বকে নির্দেশ করেছে। মন্তব্যটি যথার্থ।"
        }
      ]
    },
    {
      "number": "10",
      "uddipok": "ব্রিটিশদের শাসনকৌশল ছিল 'ভাগ করো এবং শাসন করো'। ব্রিটিশ ঔপনিবেশিক শাসনের অন্তরালে থাকত ষড়যন্ত্র ও কৌশল। ব্রিটিশরা দেখাত তাদের প্রগতিশীলতার মুখোশ। আভিজাত্য বজায় রাখার জন্য তারা যেকোনো উপায়ে আধিপত্য বজায় রাখার চেষ্টা করত।",
      "tag": "JGCC 23",
      "sub_questions": [
        {
          "label": "ক",
          "question": "",
          "explanation": "চুক্তি অনুসারে ক্লাইভ দশ লক্ষ টাকা পাবে।"
        },
        {
          "label": "খ",
          "question": "",
          "explanation": "'আমার সারা অস্তিত্ব জুড়ে কেবল যেন দেয়ালের ভিড়’— উক্তিটিতে নবাব সিরাজউদ্দৌলার বেদনাভারাক্রান্ত ও ঘনায়মান অসহায় অবস্থার প্রকাশ পেয়েছে। শাসনকার্য পরিচালনার শুরু থেকেই নবাব সিরাজউদ্দৌলা চিন্তা ও কাজের মাঝে বাধা পেয়েছেন। ঘরে-বাইরে ষড়যন্ত্র নবাবের শাসনকার্য পরিচালনায় প্রধান অন্তরায় হয়ে দাঁড়ায়। তাই ঘরে, বাইরে, দরবারে, সবখানে তাঁর মনে হয়েছে শুধু প্রতিবন্ধকতার দেয়াল। আর এই দেয়ালগুলো তাঁর অস্তিত্বকে সংকটে ফেলেছে, যা আলোচ্য উক্তিতে প্রকাশ পেয়েছে ।"
        },
        {
          "label": "গ",
          "question": "",
          "explanation": "উদ্দীপকের সাথে 'সিরাজউদ্দৌলা' নাটকের মুখোশধারী ইংরেজ অফিসারদের সাদৃশ্য রয়েছে। 'সিরাজউদ্দৌলা' নাটকে সিরাজের পতনের মূলে ছিল নিকটজনদের বিশ্বাসঘাতকতা। ব্রিটিশরা প্রথমে ব্যাবসাবাণিজ্যের অজুহাত দেখিয়ে বাংলায় প্রবেশ করে। কিন্তু তাদের অন্তরে ছিল অসৎ উদ্দেশ্য। তারা বাংলার সিংহাসন দখল করার জন্য নানান কূটকৌশলের আশ্রয় নেয়। এদেশীয় রাজা-উজির, নবাব ও জমিদারদের মধ্যে ঢুকে ষড়যন্ত্র করে পরস্পরের মধ্যে দ্বন্দ্ব তৈরি করে। উদ্দীপকের ব্রিটিশদের শাসন কৌশল ছিল দ্বন্দ্ব তৈরির মাধ্যমে বিভাজন সৃষ্টি করে ক্ষমতা দখল করা। তারা এসব করত প্রগতিশীলতার মুখোশের আড়ালে। আর মুখোশের ভেতরে থাকার ষড়যন্ত্র ও কৌশল। নিজেদের অবস্থান টিকিয়ে রাখার জন্যই তারা আধিপত্য বিস্তারের চেষ্টা করত। উদ্দীপকের ব্রিটিশদের এই বৈশিষ্ট্যের সঙ্গে 'সিরাজউদ্দৌলা' নাটকের ক্লাইভ, ওয়াটস, ওয়াটসন, ড্রেকসহ প্রমুখ ব্রিটিশ অফিসারের সাদৃশ্য রয়েছে। যারা বাইরে প্রগতিশীলতার কথা বললেও ভেতরে ভেতরে আধিপত্য বিস্তারের চেষ্টায় থাকত।"
        },
        {
          "label": "ঘ",
          "question": "",
          "explanation": "'উদ্দীপকে উল্লিখিত কেবল ইংরেজদের আধিপত্য নয় সভাসদদের ষড়যন্ত্রের কারণেই সিরাজের পতন হয়।'- মন্তব্যটি যথার্থ। 'সিরাজউদ্দৌলা' নাটকে পলাশির প্রান্তরে নবাবের বিপুল সমরসামর্থ্য থাকা সত্ত্বেও নবাবকে পরাজয় বরণ করতে হয়েছে। কেননা, নবাবের প্রধান সেনাপতি মিরজাফর ও তার অনুসারী রায়দুর্লভ, রাজবল্লভ, জগৎশেঠ, উমিচাঁদ, মিরন, নবাবের খালা ঘসেটি বেগম ও তার অনুসারীরা নবাবের সঙ্গে বিশ্বাসঘাতকতা করেছে। তারা ইংরেজদের ষড়যন্ত্রের ফাঁদে পড়ে নবাবের বিপক্ষে অবস্থান নিয়েছিল যুদ্ধের ময়দানে ঠাঁয় দাঁড়িয়ে ছিল। ফলে ইংরেজরা সহজেই নবাবের বিরাট বাহিনীকে পরাজিত করতে পেরেছিল। উদ্দীপকে ব্রিটিশরা 'ভাগ কর এবং শাসন কর' নীতি অনুসরণ করেছে। বাহ্যিকভাবে তারা প্রগতিশীলতার কথা বলে মূলত বিভ্রান্ত করেছে। ভারতবর্ষে ইংরেজদের আধিপত্য বিস্তার হয়েছে ষড়যন্ত্র ও কূটকৌশললের মাধ্যমে। নবাব সিরাজউদ্দৌলা বাংলার শেষ স্বাধীন নবাব। তিনি উদ্দীপকে উল্লিখিত ইংরেজদের আধিপত্য বিস্তারের জন্য নয়, মূলত সভাসদদের ষড়যন্ত্রের কারণে সিংহাসন হারান। তিনি ছিলেন দুর্বলচিত্তের লোক, অপরাধীদের বারবার ক্ষমা করা ও বিশ্বাস করাই তাঁর স্বভাব। আর এটিই তার জন্য কাল হয়ে দাঁড়ায়। তাঁর এই দুর্বলচিত্তকে কাজে লাগিয়েই ইংরেজরা সভাসদদের সঙ্গে চক্রান্ত করে তাকে ক্ষমতাচ্যুত করে। তাই বলা যায়, মন্তব্যটি যথার্থ।"
        }
      ]
    },
    {
      "number": "11",
      "uddipok": "খবির অপারেশন জ্যাকপট দলের সদস্য হিসেবে নৌ-কমান্ডো ছিলেন। চট্টগ্রাম বন্দর চালনা বন্দরে জাহাজে লিমপেট মাইন স্থাপন করে পাকিস্তানি জাহাজ ডুবিয়ে দেয়। এরপর টেকেরহাটের কুমার নদীতে জলযানে লিমপেট মাইন স্থাপন করে ফেরত আসার সময় পাকিস্তানি বাহিনী তাকে দেখে এবং নদীতেই ব্রাশফায়ার করে মেরে ফেলে। তার লাশ ভাসতে ভাসতে মকসুদপুরের গয়লাকান্ধিতে যায় এবং সেখানেই সলিল সমাধি ঘটে। বাংলাদেশ স্বাধীন হয়। তিনি বীরবিক্রম উপাধিতে ভূষিত হন।",
      "tag": "JGCC 23",
      "sub_questions": [
        {
          "label": "ক",
          "question": "",
          "explanation": "'সিরাজউদ্দৌলা' নাটকে চারটি অঙ্ক আছে।"
        },
        {
          "label": "খ",
          "question": "",
          "explanation": "‘ওই একটি পথেই আবার আমরা উভয়ে উভয়ের কাছাকাছি আসতে পারি আলোচ্য উক্তিটি সিরাজউদ্দৌলা মিরজাফরকে উদ্দেশে করে বলেছিল । সিরাজউদ্দৌলা তাঁর অমাত্যবর্গের পরামর্শেই রাজ্যের লবণের ইজারাদারি ইস্ট ইন্ডিয়া কোম্পানিকে দেয়। কিন্তু পরবর্তী সময়ে নবাব জানতে পারেন যে, ইংরেজরা নানাভাবে এদেশের নিরীহ প্রজাদের শোষণ ও নিপীড়ন করছে। তখন তিনি তাঁর অমাত্যবর্গের প্রতি আস্থা হারিয়ে ফেলেন । কিন্তু রাজ্যের সার্বিক কল্যাণের জন্য সকলকে এক সাথে কাজ করতে হবে।"
        },
        {
          "label": "গ",
          "question": "",
          "explanation": "উদ্দীপকের মুক্তিযোদ্ধার মৃত্যু 'সিরাজউদ্দৌলা' নাটকে সিরাজের আত্মত্যাগের সঙ্গে সম্পর্কিত। 'সিরাজউদ্দৌলা' নাটকে নবাব একজন দেশপ্রেমিক শাসক। তিনি দেশ ও দেশের জনগণকে ভালোবাসতেন। এই দেশপ্রেম থেকে তিনি সাহসের জোগান পেয়েছিলেন। দেশকে রক্ষার জন্যই তিনি ইংরেজদের বিরুদ্ধে যুদ্ধ ঘোষণা করেন ও শহিদ হন। উদ্দীপকে দেশপ্রেমিক খবির সাহেব অপারেশন জ্যাকপটের সদস্য ছিলেন। তিনি মুক্তিযুদ্ধ চলাকালে চট্টগ্রামের চালনা বন্দরে জাহাজে লিমপেট স্থাপন করে পাকিস্তানি জাহাজ ডুবিয়ে দিয়েছেন। একপর্যায়ে তিনি পাকিস্তানিদের ব্রাশফায়ারে শহিদ হন। 'সিরাজউদ্দৌলা' নাটকে নবাব সিরাজের আত্মত্যাগের সঙ্গে বীরবিক্রম খবির সাহেবের সাদৃশ্য রয়েছে। তারা দুজনেই 'দেশের জন্য জীবন দিয়েছেন।"
        },
        {
          "label": "ঘ",
          "question": "",
          "explanation": "'উদ্দীপকের শহিদ খবিরের আত্মত্যাগ এবং 'সিরাজউদ্দৌলা' নাটকের সিরাজের দেশপ্রেমের দিকটি অনন্য'- মন্তব্যটি যথার্থ। 'সিরাজউদ্দৌলা' নাটকের নবাব সিরাজউদ্দৌলা একজন দেশপ্রেমী, প্রজাবান্ধব শাসক। ইংরেজরা এদেশে বাণিজ্য করতে আসলে তাদের কর্মকাণ্ড বাণিজ্য ছাপিয়ে এ দেশের সাধারণ মানুষের জীবনে প্রভাব বিস্তার করতে থাকে। নবাব সিরাজউদ্দৌলা তাদের এ দেশ থেকে বিতাড়িত করতে চান। কিন্তু পলাশির প্রান্তরে ইংরেজদের বিরুদ্ধে যুদ্ধে নবাবের বাহিনী বিশ্বাসঘাতকতার শিকার হয়ে পরাজয়বরণ করে ও নবাবকে হত্যা করা হয়। উদ্দীপকে স্বদেশের স্বাধীনতা রক্ষা করার জন্য জীবন বাজি রেখেছেন বীর মুক্তিযোদ্ধা খবির। তিনি ১৯৭১ সালের মহান মুক্তিযদ্ধে অপারেশন জ্যাকপট দলের সদস্য হিসেবে নৌ-কমান্ডোর দায়িত্ব পালন করেছেন। মাইন স্থাপন করে পাকিস্তানিদের জাহাজ ডুবিয়ে দিয়েছেন। মকসুদপুরের গয়লাকান্ধিতে তাঁর সলিলসমাধি ঘটে। পরবর্তী সময়ে তিনি বীরবিক্রম উপাধিতে ভূষিত হয়েছেন। 'সিরাজউদ্দৌলা' নাটকে নবাবের অমাত্যদের অনেকেই ছিলেন লোভী ও বিশ্বাসঘাতক। তারা গোপনে ইংরেজদের সঙ্গে সম্পর্ক স্থাপন করে নবাবের বিরুদ্ধে কাজ করেছে। নবাব যুদ্ধে পরাজিত হয়ে বন্দি হন। তবুও তিনি আত্মসমর্পণ করেননি। তাঁকে নির্মমভাবে হত্যা করা হয়। ফলে, উদ্দীপকের শহিদ খবিরের আত্মত্যাগ এবং 'সিরাজউদ্দৌলা' নাটকের সিরাজের দেশপ্রেমের দিকটি অনন্য- মন্তব্যটি যথার্থ।"
        }
      ]
    }
  ]
}