{
  "title": "বরিশাল বোর্ড ২০১৭",
  "subtitle": "বাংলা (11)",
  "questions": [
    {
      "number": "1",
      "uddipok": "ডাক্তার অপূর্ব রংপুর বাসস্টপেজে দাঁড়িয়ে দেখতে পেলেন একটি স্কুল বাসে একজন শিক্ষিকা শিক্ষার্থীদের ছড়া গান শেখাতে শেখাতে নিয়ে যাচ্ছেন। শিক্ষিকাকে তার চেনা চেনা মনে হলো। তার সঙ্গেই কি অপূর্বের বিয়ে হবার কথা ছিল? অপূর্বের কৌতূহল আর কোলাহলের মধ্যেই বাসটি চলে গেল। শিক্ষিকাকে দেখে মনে হলো স্বাধীনচেতা ও ব্যক্তিত্বময়ী। ডাক্তার অপূর্বের মনে পড়ল সেই বিখ্যাত গানের কলি: আমার বলার কিছু ছিল না………..।",
      "tag": "BB 17",
      "sub_questions": [
        {
          "label": "ক",
          "question": "'অপরিচিতা' গল্পে কাকে গজাননের ছোট ভাই বলা হয়েছে?",
          "explanation": "'অপরিচিতা' গল্পে ব্যাঙ্গার্থে অনুপমকে গজাননের ছোট ভাই বলা হয়েছে ।"
        },
        {
          "label": "খ",
          "question": "\"ঠাট্টার সম্পর্কটাকে স্থায়ী করিবার ইচ্ছা আমার নাই\"- উক্তিটি কোন প্রসঙ্গে করা হয়েছে?",
          "explanation": "অনুপমের সাথে কল্যাণীর বিয়ে ভেঙে দেওয়াটাকে অনুপমের মামা ঠাট্টা মনে করলে শম্ভুনাথ সেন একথা বলেছিলেন। অনুপমের মামা বিয়ের আগেই সেকরা দিয়ে কনের গায়ের গয়না যাচাই করে দেখেতে চান তা আসল কি না। এ কারণে শম্ভুনাথ সেন অপমানিত বোধ করেন। গয়না যাচাইয়ের ব্যাপারে পাত্রের নির্লিপ্ততা দেখে তিনি এমন ব্যক্তিত্বহীন ছেলের সাথে মেয়ে বিয়ে না দেওয়ার সিদ্ধান্ত নেন। তাই তিনি পাত্রপক্ষকে যথাযথ আপ্যায়নের পর গাড়ি ডেকে বিদায় দিতে চাইলে অনুপমের মামা এ বিষয়টি ঠাট্টা মনে করেণ। এর জবাবে তিনি বলেন 'ঠাট্টার সম্পর্ককে স্থায়ী করিবার ইচ্ছা আমার নাই।'"
        },
        {
          "label": "গ",
          "question": "ডাক্তার অপূর্ব এবং 'অপিরিচিতা' গল্পের অনুপম যেদিক থেকে সাদৃশ্যপূর্ণ তা ব্যাখ্যা করো।",
          "explanation": "গল্পে কল্যাণীর প্রতি অনুপমের গভীর আকর্ষণ প্রকাশ পেয়েছে; যা তাকে ও উদ্দীপকের ডাক্তার অপূর্বকে সাদৃশ্য এনে দিয়েছে। 'অপরিচিতা' গল্পে অনুপমের সাথে কল্যাণীর বিয়ে ঠিক হয়। কল্যাণীকে না দেখেই তার প্রতি আকর্ষণ তৈরি হয় অনুপমের মনে। অনুপমের মামা বিয়ের আসরে সেকরা দিয়ে কনের গয়না পরীক্ষা করে দেখেন। এ কারণে অপমানিত হয়ে কল্যাণীর বাবা অনুপমের সাথে মেয়ে বিয়ে না দিয়েই বরযাত্রী বিদায় করেন। বিয়ে ভেঙে গেলেও অনুপম কল্যাণীকে ভুলতে পারেনি। অন্যদিকে, কল্যাণী মেয়েদের উন্নয়নে সমাজসেবামূলক কাজে নিয়োজিত হয়। মাকে নিয়ে তীর্থে যাওয়ার পথে ট্রেনে কল্যাণীকে দেখে অনুপমের তাকে স্বাধীনচেতা ও ব্যক্তিত্বসম্পন্ন নারী বলে মনে হয়। উদ্দীপকের ডাস্তার অপূর্ব বাসস্টপেজে একটি স্কুলবাস দেখেন। সেই বাসের একজন শিক্ষিকাকে তার চেনা মনে হলো। তিনি ভাবতে লাগলেন, এমন একজনের সাথেই তার বিয়ের কথা হয়েছিল। অপূর্বের কৌতূহলী মনকে বেশি কিছু ভাবার সুযোগ না দিয়েই বাসটি চলে যায়। কিন্তু বাসের ওই শিক্ষিকাকে তার স্বাধীনচেতা ও ব্যক্তিত্বময়ী বলে মনে হয় যা গল্পের অনুপমের ভাবনার অনুরূপ। গল্পের কল্যাণীর প্রতি অনুপমের যে আকর্ষণ লক্ষ করা যায় উদ্দীপকের ডাক্তার অপূর্বের মাঝেও তা লক্ষণীয়। আর এই অনুরূপ মনোভাব প্রকাশের দিকটিই তাদের দুইজনকে সাদৃশ্যপূর্ণ করেছে।"
        },
        {
          "label": "ঘ",
          "question": "উদ্দীপকের শিক্ষিকার মধ্যে 'অপরিচিতা' গল্পের কল্যাণীর চারিত্রিক প্রবণতাসমূহ যথাযথভাবে প্রতিফলিত হয়েছে বলে তুমি মনে করো কি? তোমার মতের পক্ষে যুক্তি দাও।",
          "explanation": "অপরিচিতা' গল্পের কল্যাণীর চরিত্রে বেশ কিছু উন্নত মানবিক প্রবণতা প্রতিফলিত হয়েছে; যেগুলোর সমগ্রতা উদ্দীপকের শিক্ষিকার মাঝে দেখা যায় না। 'অপরিচিতা' গল্পের কল্যাণী দৃঢ়চেতা মনোভাবাপন্ন ও ব্যক্তিত্বসম্পন্ন একজন নারী। বিয়ের আসরে বিয়ে ভেঙে গেলেও সে মানসিকভাবে দুর্বল হয়ে পড়েনি। নিজেকে সে দেশের কল্যাণে, নারীদের উন্নয়নে সমাজসেবামূলক কাজে নিয়োজিত করে। তৎকালীন সমাজবাস্তবতার বিরূপ পরিবেশে কল্যাণী সাহসী পদক্ষেপ গ্রহণ করেছিল। উদ্দীপকে আমরা ডাস্তার অপূর্বের স্কুলবাসে হঠাৎ দেখা এক শিক্ষিকার সাথে পরিচিত হই। তাকে ঘিরে অপূর্বের মনে কৌতূহলের সৃষ্টি হয়। শিক্ষিকার প্রতি অপূর্বের আকর্ষণ সৃষ্টির পাশাপাশি উদ্দীপকের সেই শিক্ষিকার স্বাধীনচেতা ও ব্যক্তিত্বময়ী চরিত্রের পরিচয় পাওয়া যায়। 'অপরিচিতা' গল্পে কল্যাণীকে আমরা উদার, পরোপকারী, স্বাধীনচেতা ও ব্যক্তিত্বময়ী নারী হিসেবে দেখতে পাই। সে তার বাবা ও নিজের সম্মান বজায় রাখতে অনুপমকে বিয়ে করেনি। অনুপম দ্বিতীয়বার পাণিপ্রার্থী হলে তার বাবা মেনে নেন কিন্তু নারীশিক্ষা বিকাশে দেশের প্রতি প্রতিজ্ঞাবদ্ধ কল্যাণী তা প্রত্যাখ্যান করে। উদ্দীপকে ডাক্তার অপূর্বের সাথে স্কুল শিক্ষিকার বিয়ে হওয়ার কথা থাকলেও সে বিষয়ে বিস্তারিত কোনো আলোচনা নেই। সেই শিক্ষিকার পরিচয়ও উদ্দীপকে আলোচনা করা হয়নি। অপরদিকে গল্পে কল্যাণী চরিত্রকে দেশসেবায় নিয়োজিত হওয়া এবং তাতেই সংকল্পবন্ধ থাকার মাধ্যমে পূর্ণতা দেওয়া হয়েছে। তাই আমি মনে করি, উদ্দীপকের শিক্ষিকার মধ্যে 'অপরিচিতা' গল্পের কল্যাণীর চারিত্রিক প্রবণতাসমূহ আংশিক। প্রতিফলিত হয়েছে।"
        }
      ]
    },
    {
      "number": "2",
      "uddipok": "আব্দুল করিম আমলাগাছী গ্রামের এক দরিদ্র কৃষক। দিনরাত কঠোর পরিশ্রম করে সে মাঠে ফসল ফলায়। মাথার ঘাম পায়ে ফেলে ফসল ফলালেও সংসার ঠিকমতো চালাতে পারে না সে। পরিবারের সকলের চাহিদা মেটানো তার পক্ষে সম্ভব হয় না। এত পরিশ্রম করেও নুন আনতে পানতা ফুরানোর মতো অবস্থা তার।",
      "tag": "BB 17",
      "sub_questions": [
        {
          "label": "ক",
          "question": "একখানা 'এন্ডি' কাপড় অবাধে কত বছর টেকে?",
          "explanation": "একখানা এন্ডি কাপড় অবাধে ৪০ বছর পর্যন্ত টেকে।"
        },
        {
          "label": "খ",
          "question": "'পাছায় জোটে না ত্যানা\"- কারণগুলো তুলে ধরো।",
          "explanation": "'চাষার দুক্ষু' প্রবন্ধে দেড় শ বছর পূর্বেকার ভারতবর্ষে দারিদ্র্যের ই পরিচয় পাওয়া যায়। চটকল বা পাটকল প্রতিষ্ঠার পর থেকেই পাটের চাহিদা বেড়ে যায়। পাটকলের শ্রমিকরা তখন ৫০০-৭০০ টাকা বেতন পেয়ে স্বাচ্ছন্দ্যে জীবনযাপন করত। কিন্তু পাট উৎপাদনকারী কৃষকরা দারিদ্র্যের কশাঘাতে মানবেতর জীবন কাটাত। তাদের খাদ্য, বস্ত্র, চিকিৎসা কোনোটাই ঠিকমতো জুটত না। অন্যদের বস্ত্র সমস্যা মেটাতে তারা পরিশ্রম করত কিন্তু নিজেদের - পরিধানের বস্ত্র ছিল না। 'পাছায় জোটে না ত্যানা'- প্রবাদটির মাধ্যমে তৎকালীন কৃষকদের জীবনযাত্রার করুণ চিত্র তুলে ধরা হয়েছে।"
        },
        {
          "label": "গ",
          "question": "উদ্দীপকের সাথে 'চাষার দুক্ষু' প্রবন্ধের কোন দিকটি সাদৃশ্যপূর্ণ? ব্যাখ্যা করো।",
          "explanation": "রোকেয়া সাখাওয়াত হোসেন তাঁর প্রবন্ধে চাষিদের দুঃখ-দৈন্যের চিত্র তুলে ধরেছেন, যা উদ্দীপকেও প্রস্ফুটিত হয়েছে।` 'চাষার দুক্ষু' প্রবন্ধে লেখিকা তৎকালীন দারিদ্র্যপীড়িত কৃষকদের বঞ্চনার কথা বর্ণনা করেছেন। ভারতবর্ষের কৃষকর ক্ষুধায় খাদ্য জুটত না, শীতে বস্ত্র জুটত না এবং চিকিৎসার ব্যবস্থা ছিল না। লবণের অভাবে সমুদ্রতীরের মানুষ সমুদ্রের জলে চাল ধুয়ে ভাত রান্না করে খেত। কৃষকেরা কষ্ট করে পাট উৎপাদন করত কিন্তু স্বাচ্ছন্দ্যে জীবন কাটাত পাটকল শ্রমিকেরা। উদ্দীপকের আব্দুল করিম আমলাগাছী গ্রামের দরিদ্র কৃষক। দিন-রাত পরিশ্রম করে মাথার ঘাম পায়ে ফেলে সে ফসল ফলায়। তবুও পরিবারের সকলের চাহিদা মিটিয়ে সংসার চালানো তার পক্ষে সম্ভব হয় না। 'চাষার দুক্ষু' প্রবন্ধের কৃষকরা শোচনীয় জীবনযাপন করে। তারা পরিশ্রম করে ফসল ফলায় কিন্তু তাদের নিজেদের পেটে ভাত জোটে না। চাল কিনতে না পেরে লাউ, কুমড়া, পাট শাক, ইত্যাদি সিদ্ধ খেয়ে পেটের ক্ষুধা মেটায়। মানবেতর জীবনযাপনের দিক দিয়ে উদ্দীপকের সাথে 'চাষার দুক্ষু' প্রবন্ধের সাদৃশ্য রয়েছে।"
        },
        {
          "label": "ঘ",
          "question": "'নূন আনতে পান্তা ফুরায়'- 'চাষার দুক্ষু' প্রবন্ধের আলোকে উক্তিটি বিচার করো।",
          "explanation": "প্রবন্ধে লেখিকা কৃষকদের মানবেতর জীবনযাপনের চিত্র ফুটিয়ে তুলেছেন, যা প্রশ্নোক্ত মন্তব‍্যটিকে যথার্থতা দান করে। 'চাষার দুক্ষু' প্রবন্ধে লেখিকা কৃষিকে এ দেশের মানুষের জীবনযাত্রার প্রধান বৃত্তি বলে উল্লেখ করেছেন। অথচ সেই কৃষকেরই পেটের ক্ষুধা মেটে না। পান্তা ভাতে তাদের লবণও জোটে না। সমুদ্র তীরবর্তী মানুষ সমুদ্রের লোনা জলে চাল ধুয়ে লবণের অভাব মেটায়। উদ্দীপকের করিম আমলাগাছী গ্রামের দরিদ্র কৃষক। মাথার ঘাম পায়ে ফেলে ফসল ফলালেও ঠিকমতো সংসার চালাতে পারে না সে। সকলের জন্য খাদ্যের জোগান দেওয়া তার পক্ষে সম্ভব হয় না। ঠিক যেন নুন আনতে পান্তা ফুরানোর মতো অবস্থা। আলোচ্য প্রবন্ধে কৃষক সমাজের এমন চিত্রই ফুটে উঠেছে। 'চাষার দুক্ষু' প্রবন্ধে কৃষকদের দারিদ্র্যের কথা বর্ণনা করা হয়েছে। তারা কষ্ট করে ফসল ফলায় কিন্তু নিজেরা পেট ভরে খেতে পায় না। তাদের পান্তা ভাত খাওয়ার জন্য লবণও জোটে না। চাল কিনতে না পেরে লাউ, কুমড়া পাট শাক ইত্যাদি খেয়ে পেটের ক্ষুধা মেটায়। উদ্দীপকের কৃষকও নিজে ফসল ফলিয়ে পেট ভরে খেতে পারে না। পরিবারের সকলের চাহিদাও সে মেটাতে অক্ষম। প্রবন্ধের কৃষকের মতো তারও নুন আনতে পান্তা ফুরানোর অবস্থা। 'চাষার দুক্ষু' প্রবন্ধের আলোকে উক্তিটি যথার্থ।"
        }
      ]
    },
    {
      "number": "3",
      "uddipok": "আমি জীবনে অনেক আত্মপ্রবঞ্চনা করে করে অন্তরে অশেষ যন্ত্রণা ভোগ করেছি। কত রাত্রি অনুশোচনায় ঘুম হয় নাই। এখন ভুল বুঝতে পেরেছি। এখন সোজা এই বুঝেছি যে, আমি যা ভালো বুঝি, যা সত্য বুঝি, শুধু সেটুকু প্রকাশ করব, বলে বেড়াব। তাতে লোকে যতই নিন্দা করুক, আমি আমার কাছে ছোট হয়ে থাকব না, আত্মপ্রবঞ্চনা করে আর আত্মনির্যাতন ভোগ করব না।",
      "tag": "BB 17",
      "sub_questions": [
        {
          "label": "ক",
          "question": "কত সালে কাজী নজরুল ইসলাম বাঙালি পল্টনে যোগ দেন?",
          "explanation": "১৯১৭ সালে কাজী নজরুল ইসলাম বাঙালি পল্টনে যোগ দেন।"
        },
        {
          "label": "খ",
          "question": "মানুষ-ধর্মই সবচেয়ে বড় ধর্ম'- বুঝিয়ে লেখো।",
          "explanation": "মানুষ-ধর্ম তথা মনুষ্যত্ববোধই সবচেয়ে বড় ধর্ম, কেননা এটি জাগ্রত হলেই মানুষে মানুষে সম্প্রীতি গড়ে উঠবে।মানুষের প্রাণের সম্মিলন ঘটাতে হলে তাদের মধ্যকার ব্যবধান ঘোচাতে হবে। এ ব্যবধান ঘোচাতে হলে মানুষের 'মানুষ' পরিচয়টিকে সবচেয়ে উর্ধ্বে স্থান দিতে হবে। এর মাধ্যমে মিটে যাবে এক ধর্মের সঙ্গে অন্য ধর্মের বিরোধও। মনুষ্যত্ববোধের জাগরণই ধর্মের প্রকৃত সত্য উন্মোচন করতে পারে। তাই মানুষ-ধর্মকেই সবচেয়ে বড় ধর্ম বলা হয়েছে।"
        },
        {
          "label": "গ",
          "question": "উদ্দীপকের ভাবার্থের সাথে 'আমার পথ' প্রবন্ধে ভাবের পরিচয় পাওয়া যায় তা আলোচনা করো।",
          "explanation": "আমার পথ' প্রবন্ধে লেখক সত্য পথের কর্ণধার হিসেবে নিজেকে প্রতিষ্ঠিত করতে চেয়েছেন- এ বিষয়টিই উদ্দীপকের ভাবার্থের সাথে সাদৃশ্যপূর্ণ। 'আমার পথ' প্রবন্ধে লেখক এমন এক 'আমি' সত্ত্বার আবাহন করেছেন যিনি সত্য প্রকাশে নির্ভীক ও অসংকোচ। সত্যের উপলব্ধি কবির প্রাণপ্রাচুর্যের উৎসবিন্দু। মিথ্যার ভয়কে জয় করে সত্যের আলোয় নিজেকে চিনে নিতে সাহায্য করে এই আমি সত্ত্বা। সমাজ ও সমকাল পর্যবেক্ষণের মধ্য দিয়ে প্রাবন্ধিক দেখিয়েছেন, স্পষ্টভাবে নিজের বিশ্বাস আর সত্যকে প্রকাশ করতে না পারলে পরনির্ভরতা সৃষ্টি হয় যা উদ্দীপকের ভাবের সাথে সংগতিপূর্ণ। উদ্দীপকে নিজের প্রতি দ্বিধাগ্রস্থ না থেকে সত্যকে প্রকাশ করার কথা বলা হয়েছে। লোকের নিন্দাকে তুচ্ছ করে নিজের সত্য প্রকাশ করা উচিত বলে লেখক মনে করেন। উদ্দীপকের লেখকও নিজেকে ভালো রাখার জন্য সত্য প্রকাশ করার প্রতি গুরুত্ব দিয়েছেন। আত্মপ্রবঞ্চনার মাধ্যমে নির্যাতন ভোগ না করার দিকটিও উদ্দীপকে পরিলক্ষিত হয়। প্রবন্ধের লেখক সত্য প্রকাশে দাম্ভিক যারা তাদের পক্ষে অসাধ্য সাধন করা সম্ভব বলে মনে করেন যা উদ্দীপকের ভাবার্থের সাথে সাদৃশ্য তৈরি করে।"
        },
        {
          "label": "ঘ",
          "question": "উদ্দীপকটিতে 'আমার পথ' প্রবন্ধটির আংশিক দিক প্রতিফলিত হয়েছে- উক্তিটির যথার্থতা নিরূপণ করো।",
          "explanation": "'আমার পথ' প্রবন্ধে সত্য পথ অবলম্বন ছাড়া আরও বিষয়াদি থাকায় বলা যায় যে, উদ্দীপকটিতে 'আমার পথ' প্রবন্ধের আংশিক দিক প্রতিফলিত হয়েছে। প্রবন্ধের লেখক সত্য পথে চলার এবং সত্য কথা বলার ক্ষেত্রে নির্ভীকচিত্ত হতে বলেছেন। তিনি অবিনয়কে মানতে রাজি কিন্তু অন্যায়কে সহ্য করতে রাজি নন। তিনি ভুল স্বীকার করতে রাজি কিন্তু ভুল জেনেও তাকে সঠিক বলাটাকে ভণ্ডামি বলে মনে করেন। মানুষের মাঝে ক্ষুদ্র কারণে যেসব হিংসাত্মক কাজ সংঘঠিত হয় তিনি তার বিরোধিতা করেছেন। মানবধর্ম সকল ধর্মের সেরা বিবেচনার যে বোধ তা জাগ্রত হলেই মানুষের সকল দ্বন্দ্ব মিটে যাবে বলে প্রাবন্ধিক মনে করেন। উদ্দীপকে নিজেকে বুঝে নিজের সত্যকে প্রকাশ করার কথা বলা হয়েছে। লেখক মনে করেন, সত্য প্রকাশে নিন্দা থাকলেও নিজের কাছে ছোট হয়ে থাকতে হয় না। কেননা নিজের কাছে ছোট হয়ে থাকার অর্থই হলো আত্মনির্যাতন ভোগ করা। আত্মপ্রবণানা অর্থাৎ নিজের সাথে নিজে প্রতারণা করলে অন্তরে অশেষ যন্ত্রণা ভোগ করতে হয়। এর থেকে মুক্তির পথ হিসেবে লেখক নিজে যা জানি সেই সত্যটাকে সবার কাছে প্রকাশ করার কথা বলেছেন। 'আমার পথ' প্রবন্ধে লেখক আমি সত্ত্বার প্রকাশের মাধ্যমে সত্য পথের দিক নির্দেশনা দিয়েছেন। আমি সত্ত্বার কারণেই মিথ্যাকে জয় করে সত্যের আলোয় নিজেকে চিনে নেওয়া যায় বলে বলেছেন তিনি। আবার লেখক ভুল আর ভণ্ডামির মধ্যে পার্থক্য তৈরি করেছেন। তাঁর মতে, ভুলকে সঠিক বলে প্রচার করাটাই ভণ্ডামি। তিনি ধর্মের চেয়ে মনুষ্যত্ববোধকে বেশি গুরুত্ব দিয়েছেন। প্রবন্ধে বলা হয়েছে, ধর্মের বিরোধ মিটিয়ে সম্প্রীতির বন্ধন গড়ে তুললে উৎকৃষ্ট মানবসমাজ গঠিত হবে। উদ্দীপকে শুধুমাত্র মানুষের সত্য প্রকাশের মাধ্যমে নিজেকে গড়ে তুলে আত্মনির্যাতন থেকে দূরে থাকার কথা বলা হয়েছে। বিষয়বস্তুর বিচারে বলা যায়, উদ্দীপকটিতে 'আমার পথ' প্রবন্ধটির আংশিক দিক প্রতিফলিত হয়েছে- উক্তিটি যথার্থ।"
        }
      ]
    },
    {
      "number": "4",
      "uddipok": "",
      "tag": "BB 17,MCC 23",
      "sub_questions": [
        {
          "label": "ক",
          "question": "মিসক্রিয়ান্ট শব্দের অর্থ কী?",
          "explanation": "'মিসক্রিয়ান্ট' শব্দের অর্থ- দুষ্কৃতকারী।"
        },
        {
          "label": "খ",
          "question": "'মনে হচ্ছে যেন বৃষ্টি পড়ছে রেইনকোর্টের উপর' উক্তিটি দ্বারা লেখক কী - বোঝাতে চেয়েছেন?",
          "explanation": "মুক্তিসেনা মিন্টুর রেইনকোটটি পরে ভীতু প্রকৃতির নুরুল হুদার ভেতরে যে চেতনা সঞ্চারিত হয়েছিল তার নিখুঁত পরিচয় আছে 'রেইনকোট' গল্পে। মুক্তিযোদ্ধা শ্যালক মিন্টুর রেইনকোটটি পরার পর থেকেই ভীতু প্রকৃতির নুরুল হুদার মাঝে সঞ্চারিত হয় সাহস ও দেশপ্রেমের এক বিচিত্র অনুভূতি। মুক্তিযোদ্ধাদের সাথে নুরুল হুদার সংযোগ থাকায় তাকে চাবুক দিয়ে পিটিয়ে তথ্য বের করার চেষ্টা চালায় পাকিস্তানি সেনারা। কিন্তু রেইনকোটটির কারণে তার মাঝে যে প্রেরণার সৃষ্টি হয়েছিল তা যেন তার চাবুকের আঘাতকে ভুলিয়ে দিয়েছিল। নুরুল হুদার কাছে চাবুকের আঘাতের ব্যাপারটি রেইনকোটের ওপর বৃষ্টি পড়ার মতোই স্বাভাবিক লাগছিল।"
        },
        {
          "label": "গ",
          "question": "চিত্রে 'রেইনকোট' গল্পের যে দিকটি ফুটে উঠেছে তা ব্যাখা করো।",
          "explanation": "রেইনকোট' গল্পে বাঙালিদের ওপর পাকিস্তানি মিলিটারিদের নির্মম নির্যাতনের চিত্র অঙ্কিত হয়েছে। মুক্তিযুদ্ধের সময় পাকিস্তানি বাহিনী অসংখ্য নিরীহ বাঙালির ওপর অত্যাচার চালিয়েছে, নির্বিচারে হত্যা করেছে তাদের। যারা বেঁচেছিল তারাও মানসিক ও শারীরিকভাবে বিপর্যস্ত ছিল। নানারকম নির্যাতনের মধ্য দিয়ে তারা বাঙালি জাতিকে পঙ্গু ও নিঃশেষ করতে চেয়েছিল। উদ্দীপক ও 'রেইনকোট' গল্পে এরূপ নির্যাতনের চিত্র ফুটে উঠেছে। উদ্দীপকে দেখা যায়, হানাদার বাহিনীর সদস্যরা বাঙালিদের মাটিতে ফেলে তাদের দিকে রাইফেল তাক করে আছে। এই চিত্রের মধ্য দিয়ে পাকিস্তানিদের অত্যাচারের দিকটি স্পষ্ট হয়ে ওঠে। 'রেইনকোট' গল্পেও আমরা হানাদার বাহিনীর নির্মম নির্যাতনের কথা জানতে পারি। সেখানে মিলিটারিরা রাস্তার সব গাড়ি থামিয়ে যাত্রীদের নামিয়ে সারিবন্ধভাবে দাঁড় করায়। তাদের ওপর স্টেনগান তাক করে রেখে সারা শরীর তল্লাশি করে। একিভাবে, উদ্দীপকের চিত্রেও নিরীহ বাঙালিদের দিকে রাইফেল তাক করে রেখে নির্যাতন চালানোর দিকটি প্রতিফলিত হয়েছে।"
        },
        {
          "label": "ঘ",
          "question": "চিত্রিত দিকটি 'রেইনকোট' গল্পের বিষয়বস্তুকে আরও শানিত করেছে বলে তুমি মনে করো কি? সপক্ষে যুক্তি দেখাও।",
          "explanation": "উদ্দীপকের চিত্রে 'রেইনকোট' গল্পে বর্ণিত হানাদার বাহিনীর অত্যাচারের চিত্রায়ন ঘটেছে। 'রেইনকোট' গল্পে মুক্তিযুদ্ধকালীন সময়ের ভয়াবহতার দিকটি তুলে ধরা হয়েছে। লেকচারার নুরুল হুদা যখন প্রিন্সিপালের ডাকে কলেজে যাচ্ছিলেন, তখন তিনি দেখতে পান মিলিটারিরা বাস থেকে যাত্রীদের নামাচ্ছে। সারিবদ্ধভাবে দাঁড় করিয়ে তাদের শরীরে তল্লাশি চালাচ্ছে। কয়েকজনকে আবার তারা অন্য একটি লরিতে তুলে নিচ্ছে। উদ্দীপকের চিত্রের মাধ্যমে বাঙালিদের ওপর পাকিস্তানিদের অত্যাচারের দিকটি উন্মোচিত হয়েছে। চিত্রে দেখা যায়, মিলিটারিরা বাঙালিদের মাটিতে ফেলে দিয়ে তাদের ওপর রাইফেল তাক করে আছে। উদ্দীপকে মুক্তিযুদ্ধের সময় বাঙালিদের ওপর পাকিস্তানি মিলিটারিদের নির্মম নির্যাতন ও হত্যার দিকটি দৃশ্যমান হয়ে উঠেছে। রেইনকোট' গল্প ও উদ্দীপকের চিত্র উভয়ক্ষেত্রেই পাকিস্তানিদের নির্মম অত্যাচারের ভয়াবহ দিকটির ওপর আলোকপাত করা হয়েছে। গল্পে হানাদার বাহিনী কর্তৃক যাত্রীদের বাস থেকে নামিয়ে তাদের শরীরে তল্লাশি চালানোর বিষয়টি উঠে এসেছে। এখানে সরাসরি নির্যাতন না দেখিয়ে তাদের গাড়িতে তুলে নেওয়ার কথা বলা হয়েছে। উদ্দীপকে হানাদার বাহিনীকে বাঙালিদের মাটিতে ফেলে তাদের ওপর অস্ত্র তাক করে রাখতে দেখা যায়। এতে গল্পে বর্ণিত হানাদার বাহিনীর অত্যাচারের বর্ণনাকে চিত্রের সাহায্যে প্রত্যক্ষীভূত করে তোলা হয়েছে। অতএব বলা যায়, চিত্রিত দিকটি 'রেইনকোট' গল্পের বিষয়বস্তুকে আরও শানিত করেছে।"
        }
      ]
    },
    {
      "number": "5",
      "uddipok": "১৭৫৭ সালে পলাশীর প্রান্তরে বাংলার স্বাধীনতার সূর্য অস্তমিত হয়েছিল যাদের বিশ্বাসঘাতকতায় তাদের মধ্যে অন্যতম প্রধান সেনাপতি মীরজাফর। প্রধান সেনাপতি হয়েও তিনি ইংরেজদের বিরুদ্ধে যুদ্ধে অংশগ্রহণ করেননি। শুধু মীরজাফরই নয় রাজবল্লভ, রায়দুর্লভ, উমিচাঁদ, জগৎশেঠও যুদ্ধে চরম অসহযোগিতা করেছে। কিন্তু মোহনলাল ও মীরমর্দান বাঙালি জাতির সাথে বিশ্বাসঘাতকতা করে নি। দেশের জন্য যুদ্ধ করেছেন এবং জীবন দিয়েছেন। পক্ষান্তরে মীরজাফর এবং তার দোসররা বাঙালি জাতির সাথে বিশ্বাসঘাতকতা করেছে এবং বাঙালি জাতিকে প্রায় ২০০ বছর ইংরেজদের গোলামি করতে বাধ্য করেছে।",
      "tag": "BB 17",
      "sub_questions": [
        {
          "label": "ক",
          "question": "'বিধু' শব্দের অর্থ কী?",
          "explanation": "'বিধু' শব্দের অর্থ- চাঁদ।"
        },
        {
          "label": "খ",
          "question": "'চণ্ডালে বসাও আনি রাজার আলয়ে'- পঙ্ক্তিটির তাৎপর্য ব্যাখ্যা করো।",
          "explanation": "অধমকে মর্যাদাপূর্ণ আসন দেওয়ার কারণে ধিক্কার জানানো হয়েছে উল্লিখিত উক্তিটির মাধ্যমে। মেঘনাদকে হত্যার জন্য লক্ষ্মণকে রাজপ্রাসাদে প্রবেশের সুযোগ করে দিলে বিভীষণের প্রতি মেঘনাদ এ উক্তি করে। 'চণ্ডাল' বলতে নিকৃষ্ট বা অধমকে বোঝানো হয়েছে, যার স্থান রাজগৃহে হতে পারে না। মেঘনাদের মতে লক্ষ্মণ সেই নিকৃষ্টজন, যাকে মর্যাদার আসন দিয়ে জঘন্য অপরাধ করেছে বিভীষণ। 'চণ্ডালে বসাও আনি রাজার আলয়ে?'- উক্তিটির মাধ্যমে মূলত বিভীষণের প্রতি মেঘনাদের ক্ষোভের বহিঃপ্রকাশ ঘটেছে।"
        },
        {
          "label": "গ",
          "question": "উদ্দীপকে বর্ণিত বিশ্বাসঘাকতা 'বিভীষণের প্রতি মেঘনাদ' কবিতার বিষয়বস্তুতে কীভাবে প্রতিফলিত হয়েছে? আলোচনা করো।",
          "explanation": "উদ্দীপকে বর্ণিত বিশ্বাসঘাতকতা 'বিভীষণের প্রতি মেঘনাদ' কবিতায় বিভীষণের কর্মকান্ডের মধ্য দিয়ে প্রতিফলিত হয়েছে। বিশ্বাসভাজন হয়েও অবিশ্বাসের কাজ করা হলে তা বিশ্বাসঘাতকতা হিসেবে পরিগণিত হয়। বিভীষণ চরিত্রটি বিশ্বাসঘাতকতার এক চরম উদাহরণ; জাতীয় সংকটে বৃহত্তর স্বার্থ ভুলে শত্রুর সঙ্গে আঁতাত করতে দ্বিধাবোধ করেনি সে। এমনকি আপন ভাই ও ভ্রাতুষ্পুত্রের সঙ্গেও বিশ্বাসঘাতকতা করতে কুণ্ঠিত হয়নি সে। উদ্দীপকে ঐতিহাসিক পলাশীর যুদ্ধে নবাব সিরাজউদ্দৌলার প্রধান সেনাপতি মির জাফর ও তার সহযোগীদের বিশ্বাসঘাতকতার প্রসঙ্গ বর্ণিত হয়েছে। ইংরেজদের বিরুদ্ধে সংঘটিত এ যুদ্ধে মির জাফর, রাজবল্লভ, রায়দুর্লভ, উমিচাঁদ, জগৎশেঠ প্রমুখ অবিশ্বাস্যভাবে নীরব দর্শকের ভূমিকা পালন করে। তৎকালীন বৃহত্তর বাংলার প্রতিনিধি হয়েও তারা ব্যক্তিস্বার্থকে প্রাধান্য দিয়ে শত্রুপক্ষের উদ্দেশ্য সাধনে সক্রিয় হয়। ফলস্বরূপ পলাশীর •প্রান্তরে অস্তমিত হয় বাংলার স্বাধীনতা-সূর্য। প্রায় দু'শ' বছর গোলামির মধ্য দিয়ে এ বিশ্বাসঘাতকতার চরম মূল্য দিতে হয়েছে বাঙালি জাতিকে। উদ্দীপকে বর্ণিত মীরজাফর প্রমুখের বিশ্বাসঘাতকতার সঙ্গে 'বিভীষণের প্রতি মেঘনাদ' কবিতার বিভীষণের আচরণ সাদৃশ্যপূর্ণ। মির জাফররা যেমন দেশের স্বাধীনতা বিপন্ন হলে ভিনদেশি বেনিয়াদের দোসরের ভূমিকা পালন করেছে, বিভীষণও তেমনি নিজ ভূখণ্ড আক্রান্ত হলে শত্রুপক্ষকে সহযোগিতা করেছে। এমনকি ভ্রাতুষ্পুত্র মেঘনাদকে হত্যার জন্য শত্রু লক্ষ্মণের হাতে তুলে দিতেও দ্বিধান্বিত হয়নি সে। উদ্দীপক ও আলোচ্য কবিতায় প্রতিফলিত বিশ্বাসঘাতকতা এভাবেই একসূত্রে গ্রথিত।"
        },
        {
          "label": "ঘ",
          "question": "\"উদ্দীপকটি 'বিভীষণের প্রতি মেঘনাদ' কবিতার আংশিক রূপায়ণ মাত্র\"- তোমার মতামতসহ উক্তিটি বিচার করো।",
          "explanation": "উদ্দীপকটি 'বিভীষণের প্রতি মেঘনাদ' কবিতার আংশিক রূপায়ণ মাত্র- উভয়ের সাদৃশ্যগত বিচারে একথা বলা যুক্তিসংগত। 'বিভীষণের প্রতি মেঘনাদ' কবিতায় স্বজন, স্বজাতি ও স্বদেশের প্রতি বিশ্বাসঘাতকতার এক করুণ দৃষ্টান্ত তুলে ধরা হয়েছে। বিভীষণের বিশ্বাসঘাতকতার প্রেক্ষাপটে মেঘনাদের দেশপ্রেমই এ কবিতার মূল প্রেরণা। এছাড়া প্রাসঙ্গিক নানা বিষয়ের সন্নিবেশ ঘটেছে এ কবিতায়। উদ্দীপকে পলাশীর যুদ্ধের প্রসঙ্গ উত্থাপিত হয়েছে, যেখানে নিকটজনের বিশ্বাসঘাতকতার দিকটিই প্রাধান্য পেয়েছে। ঐতিহাসিক এ যুদ্ধে সিরাজউদ্দৌলার প্রধান সেনাপতি মির জাফর ও তার সহযোগীরা তাঁর বিপক্ষে কাজ করে। পাশাপাশি মোহনলাল ও মিরমর্দানের দেশপ্রেমের দৃষ্টান্তও উপস্থাপিত হয়েছে এখানে। 'বিভীষণের প্রতি মেঘনাদ' কবিতায় বিভীষণও মির জাফরের মতোই আপনজনের বিরুদ্ধে ষড়যন্ত্র করেছে রাম- রাবণের যুদ্ধে। তার এ ভূমিকায় বিস্মিত হয়ে দেশপ্রেমী বীর মেঘনাদ তীব্রভাবে ভর্ৎসনা করেছে তাকে। সেইসঙ্গে স্বদেশ ও স্বজাতির মাহাত্ম্য তুলে ধরেছে নৈতিক ও মানবিক দায়িত্ববোধ থেকে। মূলভাবের সাদৃশ্য সত্ত্বেও উদ্দীপকের মতো এ কবিতায় কেবল দেশপ্রেম ও বিশ্বাসঘাতকতার স্বরূপই চিত্রিত হয়নি; পাশাপাশি মেঘনাদের বীরত্ব, সাহসিকতা, ব্যক্তিত্ব এবং স্বজাতির প্রতি মমত্ববোধের রূপায়ণ ঘটেছে। বিভীষণের আত্মপক্ষ সমর্থনের যুক্তিও বিবৃত হয়েছে এখানে। এছাড়া পৌরাণিক নানা চরিত্র, ঘটনা ও অনুষঙ্গের সমন্বয়ে বহুমাত্রিকতা লাভ করেছে কবিতাটি। এসব দিক বিবেচনায় বলা যায়, 'বিভীষণের প্রতি মেঘনাদ' কবিতার আংশিক রূপায়ণ ঘটেছে উদ্দীপকে; সামগ্রিক প্রতিফলন ঘটেনি।"
        }
      ]
    },
    {
      "number": "6",
      "uddipok": "বহুরূপে সম্মুখে তোমার, ছাড়ি কোথা খুঁজিছ ঈশ্বর? জীবে প্রেম করে যেইজন, সেইজন সেবিছে ঈশ্বর।\"",
      "tag": "BB 17",
      "sub_questions": [
        {
          "label": "ক",
          "question": "কে মহাবেদনার ডাক শুনতেন?",
          "explanation": "শাক্যমুনি মহা-বেদনার ডাক শুনতেন।"
        },
        {
          "label": "খ",
          "question": "'তোমার হৃদয় বিশ্ব-দেউল সকল দেবতার'- এ কথা বলা হয়েছে কেন?",
          "explanation": "'সাম্যবাদী' কবিতায় মানুষের হৃদয়ের পবিত্রতাকে গুরুত্ব দেওয়া হয়েছে। কবির মতে, মানুষের হৃদয়ের চেয়ে শ্রেষ্ঠ কোনো তীর্থ নেই। মানুষের মধ্যেই দেবতার বসবাস। কিন্তু কলুষিত মনের মহৎ আয়োজন অর্থহীন। মন পবিত্র না হলে যেকোনো ধর্মগ্রন্থ পাঠ করাই বৃথা। প্রশ্নোক্ত উক্তিটিতে মানবহৃদয়ের পবিত্রতা দ্বারাই যে দেবতার সান্নিধ্য লাভ করা যায়, সে দিকটির প্রতি ইঙ্গিত করা হয়েছে।"
        },
        {
          "label": "গ",
          "question": "উদ্দীপকের মূলবক্তব্যের সাথে 'সাম্যবাদী' কবিতার মূলবক্তব্য কতটুকু সামঞ্জস্যপূর্ণ? আলোচনা করো।",
          "explanation": "উদ্দীপকের মূলবক্তব্যের সাথে 'সাম্যবাদী' কবিতার মূলবক্তব্য পুরোপুরি সাদৃশ্যপূর্ণ। 'সাম্যবাদী' কবিতায় কবি মানব জাতির মাঝে সাম্য প্রত্যাশা করেছেন। এর পাশাপাশি মানুষের হৃদয়কে তিনি সকল ধর্ম বা শাস্ত্রের ঊর্ধ্বে স্থান দিয়েছেন। অন্যদিকে, উদ্দীপকটিতে জীবের মাঝেই ঈশ্বরের অবস্থান বলে মত প্রকাশ করা হয়েছে, যা উল্লেখিত কবিতার ভাবের সাথে সাদৃশ্যপূর্ণ।"
        },
        {
          "label": "ঘ",
          "question": "'সাম্যবাদী' কবিতায় কবির মনের কথাই যেন আলোচ্য উদ্দীপকের সারকথা- মন্তব্যটি বিশ্লেষণ করো।",
          "explanation": "উদ্দীপকে জীবের প্রতি ভালোবাসা প্রকাশের ওপর গুরুত্বারোপ করা হয়েছে। কেননা, মানুষের হৃদয়েই সকল ধর্ম ও তীর্থভূমির অবস্থান। সৃষ্টির মাঝেই স্রষ্টা নিজেকে প্রকাশ করেন। তাই ঈশ্বরের সান্নিধ্য লাভ করতে চাইলে তাঁর সৃষ্টিকে ভালোবাসতে হবে। এ উপলব্ধি থেকেই 'সাম্যবাদী' কবিতায় কবি সকল মানুষকে সমতার দৃষ্টিতে দেখেছেন। এছাড়া তিনি মনে করেন, মানুষ নিজ হৃদয়েই সকল শাস্ত্র, উপাসনালয় ও দেবতা-ঠাকুরকে খুঁজে পাবে। তাই স্রষ্টার নৈকট্যলাভের জন্য গয়া-কাশী-বৃন্দাবন-জেরুজালেম ভ্রমণের কোনো প্রয়োজন নেই। কেননা, মানুষের অন্তরেই স্রষ্টার বাস। একইভাবে উদ্দীপকের কবিতাংশেও জীবের প্রতি ভালোবাসা প্রকাশের মধ্য দিয়েই ঈশ্বরের সেবা করার কথা বলা হয়েছে, যা পাঠ্য কবিতার কবির বক্তব্যের সমান্তরাল। সে বিবেচনায় উদ্দীপকের বক্তব্য 'সাম্যবাদী' কবিতার মূলবক্তব্যেরই প্রতিফলন। 'সাম্যবাদী' কবিতায় মানুষের হৃদয়েই উপাসনালয়, ধর্মশাস্ত্র ও দেবতার অবস্থান কল্পনা করা হয়েছে। 'সাম্যবাদী' কবিতায় কবি সকল মানুষকে দেখেছেন সাম্যবাদী দৃষ্টিকোণ থেকে। মানুষের অন্তরের ঐশ্বর্যকে উপলব্ধির মধ্য দিয়ে কবি সকল মানুষের সমমর্যাদা কামনা করেছেন। উদ্দীপকের বক্তব্য অনুযায়ী, বিশ্ববিধাতা সকল জীবকে পরম মমতায় সৃষ্টি করেছেন। তাই সৃষ্টিকর্তার সান্নিধ্য লাভের একমাত্র পথ হলো তাঁর সৃষ্ট জীবের প্রতি সদয় হওয়া। স্রষ্টার প্রতি ভালোবাসা প্রদর্শনের জন্য প্রত্যেকের উচিত মানুষকে ভালোবাসা। এজন্য ধর্ম-বর্ণ বিবেচনায় মানুষে মানুষে পার্থক্য করা উচিত নয়। উদ্দীপকের কবিতাংশের এই মূলভাব 'সাম্যবাদী' কবিতারও সারকথা। 'সাম্যবাদী' কবিতার কবি ভিন্ন ভিন্ন ধর্মের মূলমন্ত্র এক ও অভিন্ন বলে অন্তরে ঠাঁই দিয়েছেন। তাঁর মতে, মানবতাই মানুষের প্রকৃত ধর্ম। মানুষ মিছেমিছি বাহ্যধর্ম, উপাসনালয়, ধর্মশাস্ত্র ইত্যাদি নিয়ে গৌরব করে। কেননা, সকল ধর্মের মহাপুরুষেরাই মানুষের কল্যাণের কথা বলেছেন, সাম্য ও সম্প্রীতির বাণী প্রচার করেছেন। এভাবে পাঠ্য কবিতাটিতে মানুষের প্রতি ভালোবাসা প্রদর্শন ও সৃষ্টির মাঝে স্রষ্টাকে খোঁজার যে চেষ্টা পরিলক্ষিত হয়, তা উদ্দীপকটিরও সারকথা। সেখানেও জীবসেবার মাধ্যমেই স্রষ্টার সন্তুষ্টি অর্জনের কথা বলা হয়েছে। এ বিবেচনায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "7",
      "uddipok": "ফিলিস্তিনের পশ্চিম তীরবর্তী রামাল্লার একটি গ্রামে এক নারী ইসরায়েল-ফিলিস্তিনি যুদ্ধে ব্যবহৃত খোলস ব্যবহার করে তা দিয়ে ফুল চাষ করে সাজিয়ে তুলেছেন নিজের বাগান। এ যেন এক অভিনব প্রতিবাদ যুদ্ধের ভয়াবহতার বিরুদ্ধে। যে গ্রেনেড যুদ্ধে কেবল ধ্বংসের কাজে ব্যবহার করা হয় সেই গ্রেনেডের খোলসে ফুলের চাষ যেন অস্ত্র, রক্ত আর ক্ষমতার দাপটে গড়ে ওঠা আধুনিক বিশ্বের ভয়াবহতার মুখে চপেটাঘাত। আর এই আঘাত যেন যুদ্ধের বদলে ভালোবাসার জবাব।",
      "tag": "BB 17",
      "sub_questions": [
        {
          "label": "ক",
          "question": "অমোঘ অনন্য অস্ত্র কী?",
          "explanation": "অমোঘ অনন্য অস্ত্র হচ্ছে ভালোবাসা।"
        },
        {
          "label": "খ",
          "question": "'সভ্যতার সেই প্রতিশ্রুতি' বলতে কবি কোন বিষয়ের প্রতি ইঙ্গিত করেছেন?",
          "explanation": "সভ্যতার সেই প্রতিশ্রুতি বলতে কবিতায় ভালোবাসাপূর্ণ একটি সুখী ও সমৃদ্ধ সমাজব্যবস্থা গড়ে তোলার আকাঙ্ক্ষাকে বোঝানো হয়েছে। 'সেই অস্ত্র' কবিতায় কবি মানুষের মাঝে ভালোবাসা প্রত্যাশা করেছেন। তিনি মনে করেন, সকল অমঙ্গল থেকে পরিত্রাণের পথ দেখায় ভালোবাসা। পারস্পরিক শ্রদ্ধাবোধ ও সহমর্মিতার কারণেই মানুষ সমাজে ও রাষ্ট্রে ঐক্যবদ্ধ হয়ে শান্তিপূর্ণ জীবনযাপন করতে পারে। আলোচ্য কবিতাটিতে 'সভ্যতার প্রতিশ্রুতি' বলতে ভালোবাসাপূর্ণ সমৃদ্ধ পৃথিবী গড়ে তোলার প্রত্যাশার প্রতি ইঙ্গিত করা হয়েছে।"
        },
        {
          "label": "গ",
          "question": "উদ্দীপকে বর্ণিত নারীর দৃষ্টিভঙ্গির সাথে 'সেই অস্ত্র' কবিতায় কবির দৃষ্টিভঙ্গির সাদৃশ্য দেখাও।",
          "explanation": "পাঠ্য কবিতায় কবি মারণাস্ত্রের বিপরীতে ভালোবাসার বিস্তার প্রত্যাশা করেছেন। দ্বিতীয় বিশ্বযুদ্ধের বিভীষিকা দেখে তিনি উপলব্ধি করেছেন, মারণাস্ত্র একটি সভ্যতাকে পুরোপুরি ধ্বংস করে দিতে পারে। শুধু তাই নয়, সভ্যতার পাশাপাশি ধ্বংস হয় অরণ্য, ফসলের মাঠ, নক্ষত্রখচিত আকাশ, সর্বোপরি মানুষের জীবন। তাই কবি চেয়েছেন, পৃথিবীর সকল অস্ত্র ভালোবাসা নামক অস্ত্রের কাছে মাথা নত করুক। উদ্দীপকে উল্লেখিত নারী যুদ্ধের বিপরীতে সৌন্দর্য ও ভালোবাসা প্রতিষ্ঠা করতে চেয়েছেন। তিনি যুদ্ধে ব্যবহৃত গ্রেনেডের খোলসে ফুল চাষ করে সাজিয়েছেন ফুলের বাগান। এ নারী চরিত্রের মাধ্যমে মূলত যুদ্ধের ভয়াবহতার বিপরীতে ভালোবাসার জয়গানকে উপস্থাপন করা হয়েছে। ভালোবাসাপূর্ণ পৃথিবী প্রতিষ্ঠার যে প্রত্যাশা সেদিক দিয়ে উদ্দীপকের নারীর দৃষ্টিভঙ্গির সাথে 'সেই অস্ত্র' কবিতার কবির দৃষ্টিভঙ্গির সাদৃশ্য রয়েছে।"
        },
        {
          "label": "ঘ",
          "question": "উদ্দীপক এবং 'সেই অস্ত্র' কবিতার মূল প্রতিপাদ্য বিষয় হচ্ছে 'যুদ্ধ নয় শান্তি, অস্ত্র নয় ভালোবাসা'- উক্তিটির যথার্থতা বিচার করো।",
          "explanation": "যুদ্ধ বা অস্ত্র দিয়ে নয়, ভালোবাসা দিয়ে পৃথিবীতে শান্তি প্রতিষ্ঠা সম্ভব। 'সেই অস্ত্র' কবিতায় কবির প্রত্যাশা ভালোবাসা নামক মহান অস্ত্রকে পৃথিবীতে ফিরিয়ে আনা। কবির বিশ্বাস, এই অস্ত্র ফিরে এলে অনেক অমঙ্গল থেকে পরিত্রাণ পাওয়া যাবে। হিংসা ও স্বার্থপরতার কারণে মানুষ মানবতাশূন্য হয়ে পড়ে। কবি তাই মানবতার সেই অমোঘ অস্ত্র ভালোবাসা সকলের মাঝে ছড়িয়ে দিতে চান। উদ্দীপকে উল্লেখিত নারী ইসরায়েল-ফিলিস্তিন যুদ্ধে ব্যবহৃত গ্রেনেডের খোলসে ফুলের চাষ করে সাজিয়ে তুলেছেন ফুলের বাগান। অশান্তির উপকরণে তিনি সাজিয়ে তুলেছেন শান্তির বেদি। যুদ্ধের বিরুদ্ধে এ যেন এক নীরব প্রতিবাদ। 'সেই অস্ত্র' কবিতায় এহেন ভাব স্পষ্টরূপে প্রতীয়মান হয়েছে। কবির মতে, সকল অশান্তির বিরুদ্ধে শান্তি প্রতিষ্ঠার একমাত্র অমোঘ অস্ত্র হচ্ছে ভালোবাসা। উদ্দীপক ও 'সেই অস্ত্র' কবিতা উভয়ক্ষেত্রেই গুরুত্ব পেয়েছে যুদ্ধের বিপরীতে ভালোবাসার অবস্থান। উদ্দীপকের নারী ও আলোচ্য কবিতার কবি উভয়েই পৃথিবীতে শান্তির প্রত্যাশা ব্যক্ত করেছেন। উদ্দীপকের নারীর গ্রেনেডের খোলসে ফুলের চাষ করে বাগান তৈরির মাধ্যমেও যুদ্ধের বিপরীতে শান্তির প্রত্যাশা পরিলক্ষিত হয়। তাই বলা যায়, 'যুদ্ধ নয় শান্তি, অস্ত্র নয় ভালোবাসা'- উক্তিটি 'সেই অস্ত্র' কবিতা ও উদ্দীপকের আলোকে যথার্থ।"
        }
      ]
    },
    {
      "number": "8",
      "uddipok": "হোসেন মিয়া এক রহস্যময় চরিত্র। প্রথম জীবনে চাল-চুলোহীন অবস্থায় কেতুপুর গ্রামের জহর মাঝির বাড়িতে আশ্রয় নিলেও পরবর্তীকালে তিনি এই এলাকার বিশেষ একজন হয়ে ওঠেন। সকলকেই তিনি মিয়া বলে সম্বোধন করেন, কথা বলেন হাসিমুখে, এগিয়ে আসেন সবার বিপদে-আপদে। কিন্তু মনে তার অন্য চিন্তা। সবার অজান্তে অবৈধ ব্যবসায় করে তিনি গড়ে তুলেছেন বিশাল প্রতিপত্তি।",
      "tag": "SB 22,BB 17,MCC 24,RUMC 23",
      "sub_questions": [
        {
          "label": "ক",
          "question": "",
          "explanation": "'নিরাক পড়া' শব্দের অর্থ বাতাসহীন নিস্তব্ধ গুমোট আবহাওয়া।"
        },
        {
          "label": "খ",
          "question": "'শস্যের চেয়ে টুপি বেশি, ধর্মের আগাছা বেশি'-উক্তিটি দ্বারা কী বোঝানো হয়েছে?",
          "explanation": "\"শস্যের চেয়ে টুপি বেশি, ধর্মের আগাছা বেশি\"- উক্তিটি সৈয়দ ওয়ালীউল্লাহর লালসালু উপন্যাসে ধর্মীয় ভণ্ডামি, কুসংস্কার ও প্রতারণার প্রতিচ্ছবি তুলে ধরে। এতে বোঝানো হয়েছে যে সমাজে প্রকৃত ধর্মীয় জ্ঞান ও নৈতিকতার (শস্য) চেয়ে বাহ্যিক প্রদর্শন, যেমন টুপি পরিধান, বেশি গুরুত্ব পায়। পাশাপাশি, ধর্মের প্রকৃত আদর্শের পরিবর্তে কুসংস্কার ও ধর্মব্যবসার মতো অপ্রয়োজনীয় ও ক্ষতিকর বিষয় (আগাছা) সমাজে ছড়িয়ে পড়েছে। উক্তিটি মূলত ধর্মের নামে গজিয়ে ওঠা ভণ্ডামি ও প্রতারণার বিরুদ্ধে এক গভীর শ্লেষাত্মক মন্তব্য।"
        },
        {
          "label": "গ",
          "question": "",
          "explanation": "উদ্দীপকের হোসেন মিয়া 'লালসালু' উপন্যাসের মজিদ চরিত্রের প্রতিনিধিত্ব করে। 'লালসালু' উপন্যাসের মজিদ শস্যহীন জনবহুল এক অঞ্চল থেকে ভাগ্য পরিবর্তনের জন্য মহব্বতনগর গ্রামে আসে। এখানে এসে সে একটি অঞ্চলে কবরকে মোদাচ্ছের পিরের মাজার বলে প্রতিষ্ঠিত করে। এই মাজারকে কেন্দ্র করে সে মহব্বতনগরে নিজের প্রভাব-প্রতিপত্তি বিস্তার করে। গ্রামের সহজ-সরল ও কুসংস্কারাচ্ছন্ন মানুষের বিশ্বাসকে পুঁজি করে সে তার ধর্মব্যাবসা চালিয়ে যায়। উদ্দীপকের হোসেন মিয়ার এক কালে কিছুই ছিল না। কেতুপর গ্রামের জহর মাঝির বাড়িতে আশ্রিত থাকত সে। পরবর্তীকালে সে সেই এলাকার বিশেষ ব্যক্তিত্বে পরিণত হন। গ্রামের সকলেই তার অনুগ্রহ প্রার্থী। তিনি ও হাসিমুখে সকলের বিপদে সাহায্য করেন। কিন্তু সকলের অজান্তেই সে গড়ে তুলেছিল তার অবৈধ্য ব্যাবসার সাম্রাজ্য। মূলত আপাতদৃষ্টে ভালো মানুষের রূপ ধরে সকলের অগোচরে অনৈতিক ও অধর্ম অনুসরণ করার দিক থেকে হোসেন মিয়া ও মজিদ একে অন্যের প্রতিনিধিত্ব করে।"
        },
        {
          "label": "ঘ",
          "question": "",
          "explanation": "ব্যক্তিস্বার্থকে মুখ্য করে দেখায় হোসেন মিয়া এবং 'লালসালু' উপন্যাসের প্রধান চরিত্র একই পথের পথিক। আলোচ্য উপন্যাসের প্রধান চরিত্র মজিদ আত্মপ্রতিষ্ঠার জন্য ধর্মকে অসৎভাবে ব্যবহার করেছে। সে একটি পুরোনো কবরকে মাজার বানিয়ে সাধারণ মানুষের সম্পদ লুট করেছে। ধর্মকে ব্যবহার করে মানুষকে ঠকানো গর্হিত কাজ জেনেও সে তা করতে দ্বিধা করেনি। কেননা, সে ব্যক্তিস্বার্থ হাসিল করতে এবং সাধারণ মানুষকে ধোঁকা দিতে এর চেয়ে ভালো উপায় আর পায়নি। শুধু তা-ই নয় যাকে সে তার পথের কাঁটা মনে করেছে, ধর্মকে ব্যবহার করে তাকেই নির্মমভাবে প্রতিহত করেছে। উদ্দীপকের হোসেন মিয়া একজন স্বার্থসন্ধানী মানুষ। তার হাসি-মুখের আড়ালে রয়েছে সাম্রাজ্যবাদী চেতনা। সে সকলের অজান্তেই গড়ে তোলে অবৈধ ব্যাবসার বিশাল কারবার। উদ্দীপকের হোসেন মিয়া গ্রামের মানুষের বিপদে এগিয়ে এলেও তার পেছনে লুকিয়েছিল তার স্বার্থসন্ধানী চিন্তা-চেতনা। তেমনি 'লালসালু' উপন্যাসের মজিদও দারিদ্র্যপীড়িত জীবন এবং গারো পাহাড়ের কষ্টের অভিজ্ঞতা থেকে মুক্তি পেতে, জীবিকা অর্জনের তাগিদে সে মহব্বতনগরে মোদাচ্ছের পিরের মাজার খুলে বসে। গড়ে তোলে তার স্বার্থের সাম্রাজ্য। যদিও হোসেন মিয়া আর মজিদের প্রতিষ্ঠা লাভের ওপর ছিল দুই ধরনের। মজিদ মানুষের অন্ধবিশ্বাস আর কুসংস্কারাচ্ছন্নতার সুযোগ নিয়ে ধর্মব্যাবসা শুরু করে আর হোসেন মিয়া অন্যায়ভাবে অবৈধ্য ব্যাবসার মধ্য দিয়ে প্রতিপত্তি গড়ে তোলে। তবে তাদের উদ্দেশ্য এক ও অভিন্ন। তার তা হলো ব্যক্তিস্বার্থ রক্ষা করা। তাই তারা একই পথের পথিক।"
        }
      ]
    },
    {
      "number": "9",
      "uddipok": "বাংলাদেশের অবহেলিত জনপদের পলাশনগর গ্রামের শিক্ষিত যুবক সুজন গ্রামে এসে অশিক্ষিত মানুষকে জ্ঞানের আলো ছড়িয়ে দিতে একটি নৈশবিদ্যালয় প্রতিষ্ঠা করতে চেয়েছিল কিন্তু তার সেই স্বপ্ন ধূলিসাৎ হয়ে যায় এক অপশক্তির প্রভাবে।",
      "tag": "BB 17,DRMC 24",
      "sub_questions": [
        {
          "label": "ক",
          "question": "মরা মানুষ জিন্দা হয় কেমনে'- উক্তিটি কার?",
          "explanation": "মরা মানুষ জিন্দা হয় কেমনে'- উক্তিটি মজিদের।"
        },
        {
          "label": "খ",
          "question": "'দেশটা কেমন মরার দেশ'- এখানে কোন অঞ্চলের কথা বলা হয়েছে, কেন?",
          "explanation": "প্রশ্নোত্ত উক্তিটিতে শস্যহীন জনবহুল নোয়াখালী অঞ্চলের কথা বলা অনুরূপ হয়েছে। লালসালু' উপন্যাসে বর্ণিত শস্যহীন জনবহুল অঞ্চল নোয়াখালী। সেখানে জনসংখ্যার তুলনায় শস্যের উৎপাদন হয় খুবই সামান্য। না খেতে পেরে সেখানকার মানুষের চোখে দীনতা ও অসহায়তার ভাব ফুটে ওঠে। শীর্ণ দাড়ি তাদের মুখে মাহাত্ম্য ফোটাতে চাইলেও ক্ষুধার্ত চোখের দিকে তাকালে চোয়ালের দীনতা প্রকাশ পায়। সে কারণে দেশটাকে 'কেমন মরার দেশ' বলা হয়েছে।"
        },
        {
          "label": "গ",
          "question": "উদ্দীপকের সুজন 'লালসালু' উপন্যাসের কোন চরিত্র ও ঘটনাকে নির্দেশ করে? আলোচনা করো।",
          "explanation": "উদ্দীপকের সুজনকে উপন্যাসের আক্কাস ও তার স্কুল প্রতিষ্ঠার আয়োজন ভন্ডুল হওয়ার ঘটনাকে নির্দেশ করে। উপন্যাসের মোদাব্বের মিঞার ছেলে আক্কাস গ্রামে স্কুল প্রতিষ্ঠা করতে চায়। সে দীর্ঘদিন বিদেশে থেকে টাকা পয়সা জমিয়ে দেশে ফিরে এসেছে। ফিরে এসে গ্রামের মানুষের অগ্রগতির আশায় স্কুল তৈরির সিদ্ধান্ত নেয় আক্কাস। তাই সে করিমগঞ্জ গিয়ে সরকারের কাছে সাহায্য। চেয়ে আবেদনপত্র জমা দেয়। উদ্দীপকের পলাশনগর গ্রামের শিক্ষিত যুবক সুজন গ্রামের অশিক্ষিত মানুষকে শিক্ষিত করার লক্ষ্যে নৈশবিদ্যালয় প্রতিষ্ঠা করতে চায়। কিন্তু গ্রামের এক অপশক্তির প্রভাবে তার সেই স্বপ্ন ধূলিসাৎ হয়ে যায়। উপন্যাসেও ভন্ড মজিদের স্কুলের বদলে মসজিদ প্রতিষ্ঠার প্রস্তাবের কাছে আক্কাসের স্কুল প্রতিষ্ঠার স্বপ্ন সফলতা পায় না। উদ্দীপকের সুজন 'লালসালু' উপন্যাসের আক্কাস চরিত্র ও তার স্কুল প্রতিষ্ঠার যে স্বপ্ন তা পূরণ না হওয়ার ঘটনাকে নির্দেশ করে।"
        },
        {
          "label": "ঘ",
          "question": "উদ্দীপকে অপশক্তি 'লালসালু' উপন্যাসের কোন শক্তিকে নির্দেশ করে? সেই শক্তির উৎস সম্পর্কে মতামত পেশ করো।",
          "explanation": "ধর্মের নামে আগাছার প্রভাবকে অপশক্তি বলা হয়েছে যা প্রগতির পথকে নানা অপকৌশলে অবরুদ্ধ করে। 'লালসালু' উপন্যাসের কেন্দ্রীয় চরিত্র মজিদ। শস্যহীন অঞ্চল থেকে তার মহব্বতনগর গ্রামে আগমন। একটি অজ্ঞাত কবরকে মোদাচ্ছের পীরের মাজার হিসেবে প্রতিষ্ঠিত করে সে নিজের প্রভাব-প্রতিপত্তি বিস্তার করে। গ্রামের মানুষের অজ্ঞতা, ধর্মীয় গোঁড়ামী ও সরলতাকে অবলম্বন করে। মজিদ তাদের উপর নিজের আধিপত্য বিস্তার করে। উদ্দীপকের সুজন গ্রামের অশিক্ষিত মানুষের মাঝে জ্ঞানের আলো ছড়িয়ে দিতে নৈশবিদ্যালয় প্রতিষ্ঠা করতে চায়। শিক্ষিত হলে মানুষের মাঝে সচেতনতা বৃদ্ধি পাবে ভেবে গ্রামের কিছু স্বার্থান্বেষী মানুষ তার এই উদ্যোগকে সমর্থন করে না। কারণ, তাদের অপশক্তির মূল উৎসই হলো গ্রামীণ মানুষের অজ্ঞতা। এ ঘটনাটি 'লালসালু' উপন্যাসের শিক্ষিত যুবক আক্কাসের স্কুল প্রতিষ্ঠায় বাধা পাওয়ার সাথে সাদৃশ্যপূর্ণ। উপন্যাসের মজিদ তার নিজের স্বার্থসিদ্ধির জন্য গ্রামের মানুষের মনে আল্লাহর প্রতি ভয়-ভীতি তৈরি করে। মাজারে মানত করে লোকজন যে টাকা-পয়সা দেয় তাই মজিদের আয়ের উৎস। গ্রামের শিক্ষিত যুবক আক্কাস স্কুল প্রতিষ্ঠা করতে চাইলে মজিদ বাধা দেয়। মানুষ শিক্ষিত হলে তার মাজার ব্যবসা বন্ধ হয়ে যাবে ভেবে ভয় পায় সে। গ্রামের মানুষের ধর্মীয় ভীতিকে কাজে লাগিয়ে সে স্কুলের পরিবর্তে মসজিদ প্রতিষ্ঠার কথা বলে। যা উদ্দীপকের সুজনের স্কুল প্রতিষ্ঠা করতে বাধা দেওয়া অপশক্তির । মজিদের শক্তির উৎস ছিল মূলত অশিক্ষিত ও সহজ-সরল গ্রামবাসীর খোদাভীতি ও তার প্রতি বিশ্বাস।"
        }
      ]
    },
    {
      "number": "10",
      "uddipok": "‘ওরা গুলি ছোড়ে এদেশের প্রাণে, দেশের দাবীকে রোখে ওদের ঘৃণ্য পদাঘাত, এই বাংলার বুকে। ওরা এদেশের নয়, দেশের ভাগ্য ওরা করে বিক্রয়।’",
      "tag": "MB 22,BB 17,JGCC 24,RUMC 24",
      "sub_questions": [
        {
          "label": "ক",
          "question": "",
          "explanation": "ক। ইংরেজরা পরাজিত হয়ে ফোর্ট উইলিয়াম জাহাজে আশ্রয় নেয় ।"
        },
        {
          "label": "খ",
          "question": "",
          "explanation": "খ। নবাব সিরাজউদ্দৌলার বিরুদ্ধে ষড়যন্ত্রের একপর্যায়ে নিজেদের ভাগ- বাঁটোয়ারা হিসাব করতে গিয়ে মিরজাফর প্রশ্নোক্ত মন্তব্যটি করেছিল । নবাব সিরাজউদ্দৌলার বিরুদ্ধে ষড়যন্ত্র করার জন্য তাঁর সিপাহসালার মিরজাফর ও কোম্পানির প্রতিনিধিরা মিরনের বাসগৃহে এক হয়েছিল। যুদ্ধে ক্লাইভ বিজয়ী হলে কে কতটা ভাগ পাবে তা নিয়ে দলিল তৈরি করেছিল তারা। কিন্তু দলিলে সই করতে গিয়ে চক্রান্তকারীরা তর্কে জড়িয়ে পড়ে। তখন বিলম্ব না করে দলিলে সই করার মাধ্যমে নিজ স্বার্থকে পাকাপোক্ত করার জন্য মিরজাফর আলোচ্য উক্তিটি করে।"
        },
        {
          "label": "গ",
          "question": "",
          "explanation": "গ। উদ্দীপকের প্রথম দুই চরণের ভাবার্থ ‘সিরাজউদ্দৌলা' নাটকে বাংলার শোচনীয় পরিস্থিতির সঙ্গে সাদৃশ্যপূর্ণ ।  ‘সিরাজউদ্দৌলা' নাটকটি ১৭৫৭ খ্রিষ্টাব্দের পলাশির যুদ্ধে সিরাজউদ্দৌলার পরাজয়ের ঘটনাকে কেন্দ্র করে আবর্তিত। এ যুদ্ধে সিরাজউদ্দৌলার সমরশক্তির কোনো অভাব ছিল না। তবু তাঁকে শোচনীয়ভাবে পরাজিত হতে হয় । হীন স্বার্থ রক্ষা করতে গিয়ে নবাবের সেনাপতি ও অমাত্যবর্গ বাংলার স্বাধীনতা বিসর্জন দিয়েছিল।  উদ্দীপকে 'ওরা' বলে আখ্যায়িত একশ্রেণির লোকদের বাংলার বুকে ঘৃণ্য পদাঘাত হানার কথা বলা হয়েছে। তারা দেশের দাবিকে তুচ্ছ করে এদেশের মানুষের প্রাণ কেড়ে নিতে গুলি ছোড়ে। যদি বাংলার প্রতি মমত্ববোধ থাকত তাহলে তারা এমনটি করতে পারত না। তারা গুলি ছুড়ে বাংলাকে বিপন্ন করছে, যা আলোচ্য নাটকে পলাশির যুদ্ধের দুর্ভাগ্যজনক পরিস্থিতির কথাই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "ঘ। উদ্দীপকের ‘দেশের ভাগ্য ওরা করে বিক্রয়' পঙ্ক্তিতে ‘সিরাজউদ্দৌলা' নাটকের মর্মার্থই প্রতিধ্বনিত হয়েছে।  'সিরাজউদ্দৌলা' নাটকে চিত্রিত বাংলার নবাব সিরাজউদ্দৌলা ছিলেন সাহসী এক দেশপ্রেমী। মৃত্যুর আগ মুহূর্ত পর্যন্ত তিনি বাংলার স্বাধীনতা বজায় রাখার সংকল্পে দৃঢ়প্রতিজ্ঞ ছিলেন। কিন্তু তাঁর কতিপয় অমাত্য ও নিকটজনেরা ছিল বিশ্বাসঘাতক। তারা নিজ নিজ স্বার্থ উদ্ধার করতে গিয়ে নামমাত্র মূল্যে বিকিয়ে দিয়েছিল ভিনদেশি বেনিয়াদের কাছে।  উদ্দীপকে প্রকারান্তরে বিশ্বাসঘাতক মিরজাফর, রাজবল্লভ, জগৎশেঠ, রায়দুর্লভদের কথাই বলা হয়েছে। তারা নবাব সিরাজউদ্দৌলার অমাত্য হয়েও ক্ষমতা ও অর্থের লোভে দেশকে বিক্রি করে দিয়েছিল। তারা স্বার্থের প্রয়োজনে দেশদ্রোহের আশ্রয় নিয়েছিল, ঠিক যেমনটি উদ্দীপকে বলা হয়েছে। যারা দেশের সঙ্গে বিশ্বাসঘাতকতা করে তারা দেশের কেউ হতে পারে না বলেই উদ্দীপকের কবি অভিমত প্রকাশ করেছেন। উদ্দীপকের শেষ চরণে স্বার্থান্ধ দেশদ্রোহীদের কথাই উচ্চারিত হয়েছে। তারা বাঙালি হলেও এদেশের নয় বলে কবি দাবি করেছেন। “সিরাজউদ্দৌলা' নাটকেও আমরা দেখি, পলাশির যুদ্ধে বিপুল সমরসামর্থা থাকা সত্ত্বেও নবাবের পরাজয় ঘটে। কেননা, তাঁর নিজস্ব সেনাদল যুদ্ধে নিষ্ক্রিয় ভূমিকা পালন করে। ব্যক্তি ও গোষ্ঠীস্বার্থ রক্ষা করতে গিয়ে বিশ্বাসঘাতক সেনাপতি ও অমাত্যবর্গ এভাবেই বাংলার স্বাধীনতা বিসর্জন দেয় । উদ্দীপকটি প্রকারান্তরে এসব স্বার্থান্বেষী ব্যক্তিদের কথাই বলেছে এবং দাবি করেছে যে, ‘দেশের ভাগ্য ওরা করে বিক্রয়।'"
        }
      ]
    },
    {
      "number": "11",
      "uddipok": "১৯৭১ সালে তৎকালীন পশ্চিম পাকিস্তানের সাথে দীর্ঘ নয় মাসের রক্তক্ষয়ী মুক্তিযুদ্ধ আর লাখো শহীদের আত্মত্যাগের মাধ্যমে স্বাধীন বাংলাদেশের জন্ম হয়েছিল। বিশ্ব মানচিত্রে একটি স্বাধীন ও সার্বভৌম রাষ্ট্র হিসেবে বাংলাদেশের পথ চলায় পশ্চিমা শাসকগোষ্ঠী ছাড়াও বাধা হয়ে দাঁড়িয়েছিল এদেশীয় রাজাকার শ্রেণি। গণহত্যা, লুট, ধর্ষণ, অগ্নিসংযোগসহ নানা ঘৃণ্য কর্মকাণ্ডে শামিল হয় তারা। কিন্তু এদেশের স্বাধীনতার জয়যাত্রায় কোনোভাবেই তারা বাধা হয়ে দাঁড়াতে পারেনি। এদেশের সর্বস্তরের মানুষের সম্মিলিত প্রচেষ্টায় এদেশে স্বাধীন হয়েছে।",
      "tag": "BB 17",
      "sub_questions": [
        {
          "label": "ক",
          "question": "'সিরাজউদ্দৌলা' নাটকে কতটি অঙ্ক রয়েছে?",
          "explanation": "সিরাজউদ্দৌলা' নাটকে চারটি অঙ্ক রয়েছে।"
        },
        {
          "label": "খ",
          "question": "ঘসেটি বেগম কেন সিরাজের ধ্বংস কামনা করেন?",
          "explanation": "সিরাজউদ্দৌলার প্রতি প্রতিশোধপরায়ণ হয়ে অর্থ ও ক্ষমতার লোভে ঘসেটি বেগম তাঁর ধ্বংস কামনা করেন। নবাব সিরাজউদ্দৌলাকে সরিয়ে যারা অর্থ ও ক্ষমতা লাভের জন্য ষড়যন্ত্র করছিল, তাদের সঙ্গে ছিলেন ঘসেটি বেগম। রাজকার্য পরিচালনার লোভে তিনি সিরাজউদ্দৌলার ভাই একরামউদ্দৌলাকে পোষ্যপুত্র হিসেবে গ্রহণ করেছিলেন। ছেলেটি অকালে মৃত্যুবরণ করায় অংকুরেই বিনষ্ট হয়েছিল তাঁর স্বপ্ন। আবার হোসেন কুলি খাঁ নামক এক ব্যক্তির সঙ্গে ঘসেটির অনৈতিক সম্পর্ক ছিল, যাঁকে আলিবর্দি খানের নির্দেশে হত্যা করেন সিরাজউদ্দৌলা। এসব কারণে সিরাজের প্রতি আক্রোশ থেকে ঘসেটি বেগম তাঁর ধ্বংস কামনা করতেন।"
        },
        {
          "label": "গ",
          "question": "উদ্দীপকে উল্লিখিত রাজাকার 'সিরাজউদ্দৌলা' নাটকের কোন কোন চরিত্রগুলোর প্রতিনিধিত্ব করে? ব্যাখ্যা করো।",
          "explanation": "উদ্দীপকে উল্লিখিত রাজাকার 'সিরাজউদ্দৌলা' নাটকের পলাশির যুদ্ধের বিশ্বাসঘাতক চরিত্রগুলোর প্রতিনিধিত্ব করে। 'সিরাজউদ্দোলা নাটকে নবাব সিরাজউদ্দোলার অধিকাংশ অমাত্য ও সেনাপতি অর্থ ও ক্ষমতার লোভে নবাবের বিরুদ্ধে ষড়যন্ত্রে লিপ্ত হন। মিরজাফর আলি খাঁ নিজে নবাব হওয়ার লোভে বিশ্বাসঘাতকতা করেছিলেন। তাঁর সঙ্গে হাত মেলান রাজা রাজবল্লভ, জগৎশেঠ, রায়দুর্লভ প্রমুখ। এমনকি নবাবের খালা ঘসেটি বেগমও নবাবের বিরুদ্ধে অবস্থান নেন এবং ষড়যন্ত্র সফল করার জন্য অর্থ ব্যয় করেন। উদ্দীপকে উল্লিখিত রাজাকারেরা পশ্চিম পাকিস্তানি শাসকগোষ্ঠীর সহচর হয়ে উঠেছিল। তাই ১৯৭১ সালে যখন বাংলাদেশের সর্বস্তরের মানুষ স্বাধীনতার জন্য সর্বাত্মক প্রচেষ্টা চালিয়ে যাচ্ছিল, তখন তারা গণশত্রুর ভূমিকায় অবতীর্ণ হয়েছিল। নির্লজ্জের মতো দেশদ্রোহিতা করেছিল তারা। এরা ব্যক্তিস্বার্থকে প্রাধান্য দিতে গিয়ে দেশবাসীকে বিপন্ন করে তুলেছিল। এই রাজাকার শ্রেণি ১৭৫৭ সালের পলাশির যুদ্ধের বিশ্বাসঘাতকদের স্বরূপকেই ফুটিয়ে তুলেছে। তাই নিঃসন্দেহে বলা যায়, উদ্দীপকে উল্লিখিত রাজাকারেরা 'সিরাজউদ্দৌলা' নাটকের মিরজাফরসহ সিরাজউদ্দৌলার বিশ্বাসঘাতক অমাত্যদের প্রতিনিধিত্ব করছে।"
        },
        {
          "label": "ঘ",
          "question": "বাংলাদেশের সাধারণ জনগণ রাজাকারদের বিরুদ্ধে জেগে উঠলেও সিরাজউদ্দৌলার প্রজারা মীরজাফরদের বিরুদ্ধে জেগে ওঠেনি\"- উক্তিটির যথার্থতা বিচার করো।",
          "explanation": "বাংলাদেশের সাধারণ জনগণ রাজাকারদের বিরুদ্ধে জেগে উঠলেও সিরাজউদ্দৌলার প্রজারা মিরজাফরের বিরুদ্ধে জেগে ওঠেনি- উক্তিটি যথার্থ। সিরাজউদ্দৌলার প্রজারা তাঁর প্রতি আস্থাবান ছিল এবং রাজকার্য সম্পর্কে তাদের ধারণা ছিল না। সিরাজউদ্দৌলা ছিলেন প্রকৃত দেশপ্রেমিক। কিন্তু ২ তাঁর প্রজারা ছিল অসচেতন ও ভীরু প্রকৃতির। কেউ বা ছিল স্বার্থপর, কেউ কেউ শক্তি-সামর্থ্যহীন। সমরকৌশল না জানার দোহাই দিয়ে তারা যুদ্ধক্ষেত্র থেকে সরে থাকতে চেয়েছিল। তাদের দৃঢ় মনোবল ছিল না বলে আশাও রাখতে পারেনি। উদ্দীপকে বর্ণিত হয়েছে, বাংলাদেশের সাধারণ জনগণ তৎকালীন পশ্চিম পাকিস্তানের শাসকগোষ্ঠীর বিরুদ্ধে রুখে দাঁড়িয়েছিল। ১৯৭১ সালে এদেশের সর্বস্তরের মানুষ সম্মিলিতভাবে মুক্তিযুদ্ধে অংশ নিয়েছিল। তাই রাজাকারদের হীন প্রচেষ্টা শেষ পর্যন্ত বাধা হয়ে দাঁড়াতে পারেনি। শক্তিশালী হানাদার বাহিনীর আক্রমণে বাংলার লাখো মানুষকে আত্মত্যাগ করতে হয়েছে। এ ত্যাগের বিনিময়ে স্বাধীন হয়েছে বাংলাদেশ। বাংলাদেশের সাধারণ জনগণ দেশাত্মবোধের চেতনায় রাজাকারদের বিরুদ্ধে জেগে উঠেছিল বলেই ১৯৭১ সালে দেশ স্বাধীন হয়েছে। ১৭৫৭ সালের পলাশির যুদ্ধে রাজাকারদের মতোই ঘৃণ্য ভূমিকা পালন করেছিল মিরজাফরেরা। কিন্তু তাদের প্রতিরোধে সিরাজউদ্দৌলার প্রজারা জেগে ওঠেনি। তারা প্রাণের ভয়ে পিছু হটেছিল। তারা সম্মিলিতিভাবে রুখে দাঁড়ালে হয়তো তখন বাংলার স্বাধীনতা ক্ষুন্ন হতো না। তাই উদ্দীপক ও আলোচ্য নাটকের প্রেক্ষিতে প্রশ্নোত্ত উক্তিটিকে যথার্থ বলা যায়।"
        }
      ]
    }
  ]
}