{
  "title": "ফৌজদারহাট ক্যাডেট ২০২৪",
  "subtitle": "বাংলা (10)",
  "questions": [
    {
      "number": "1",
      "uddipok": "বেগম রোকেয়া পাঁচ বছর বয়সে একজন মেয়ের কাছে কিছুদিন পড়াশোনার সুযোগ পান, সমাজ ও আত্মীয়স্বজনের ভ্রুকুটিতে কিছুদিন পর তা বন্ধ হয়ে যায়। তবুও তিনি দমে যাননি- বড়ো বোন করিমুন্নেসার সহায়তায় তিনি বাংলা শেখেন এবং বড়ো ভাই ইব্রাহীম সাবেরের সহায়তায় ইংরেজি শেখেন। স্বামী সৈয়দ শাখাওয়াত হোসেন বেগম রোকেয়াকে পারিবারিক অবরোধের বাইরে বের করেন। তাঁর লেখা 'সুলতানার স্বপ্ন' পড়ে শাখাওয়াত হোসেন বলেছিলেন 'একটি ভয়ানক প্রতিশোধ' (A terrible revenge), বুঝেছিলেন এটি নারী মুক্তির বাস্তবায়ন।",
      "tag": "FCC 24",
      "sub_questions": [
        {
          "label": "ক",
          "question": "মাকাল ফল' কী অর্থে ব্যবহৃত হয়?",
          "explanation": ""
        },
        {
          "label": "খ",
          "question": "ফল্গুর বালির মতো তিনি আমাদের সংসারটাকে অন্তরের মধ্যে শুষিয়া লইয়াছেন।' কে? এখানে কোন বিষয়টির প্রতি ইঙ্গিত করা হয়েছে?",
          "explanation": ""
        },
        {
          "label": "গ",
          "question": "উদ্দীপকে বর্ণিত বেগম রোকেয়ার সাথে 'অপরিচিতা' গল্পের কোন চরিত্রের মিল পাওয়া যায়? ব্যাখ্যা করো।",
          "explanation": ""
        },
        {
          "label": "ঘ",
          "question": "'নারী ও পুরুষের সম্মিলিত প্রচেষ্টায় সকল প্রতিবন্ধকতা এড়িয়ে সামনে এগিয়ে যাওয়া সম্ভব।' উদ্দীপক ও 'অপরিচিতা' গল্পের আলোকে বিশ্লেষণ করো।",
          "explanation": ""
        }
      ]
    },
    {
      "number": "2",
      "uddipok": "ভারতের মধ্য প্রদেশের বিলগাঁওয়ের ছেলে মনোজ কুমার শর্মাকে নিজ চোখে না দেখলেও অন্য অনেকের মতো বাংলাদেশের হতদরিদ্র মেধাবী পলাশও তাঁকে জীবনের জন্য আদর্শ মনে করে। মনোজ কুমার অদম্য জেদ, লড়াই আর আত্মবিশ্বাসের নজিরবিহীন উদাহরণ। অটো চালিয়েছেন, ফুটপাতে ঘুমিয়েছেন, ল্যাম্প পোস্টের আলোয় পড়েছেন। প্রতিবন্ধকতার পাহাড় পেরিয়ে ভারতের সবচেয়ে কঠিন চাকরির পরীক্ষায় উত্তীর্ণ হয়ে আইপিএস অফিসার হয়েছেন। আইপিএস অফিসার না হলে কী করবে? ভাইভা বোর্ডের জনৈক সদস্যের প্রশ্নোত্তরে মনোজ বলে, 'আমি সূর্য হয়ে হয়তো পৃথিবী আলোকিত করতে পারব না কিন্তু ল্যাম্প পোস্টের লাইট হয়ে রাস্তাকে আলোকিত করতে পারব।' মনোজের জীবনসত্য নিয়ে রচিত 'টুয়েলভথ ফেইল' মুভিতে মনোজের এ সংলাপ পলাশকে রীতিমতো স্তম্ভিত করে দেয়।",
      "tag": "FCC 24",
      "sub_questions": [
        {
          "label": "ক",
          "question": "'কুর্নিশ' অর্থ কী?",
          "explanation": ""
        },
        {
          "label": "খ",
          "question": "পরাবলম্বন কীভাবে আমাদের নিষ্ক্রিয় করে তোলে? বুঝিয়ে লেখো।",
          "explanation": ""
        },
        {
          "label": "গ",
          "question": "উদ্দীপকের পলাশের চিন্তা 'আমার পথ' প্রবন্ধে বর্ণিত গান্ধীজির কোন শিক্ষার সাথে সম্পর্কিত? বর্ণনা করো ।",
          "explanation": ""
        },
        {
          "label": "ঘ",
          "question": "নিজেকে চিনলে মানুষের মধ্যে আপনা-আপনি একটা জোর আসে।' কীভাবে? উদ্দীপক ও 'আমার পথ' প্রবন্ধের আলোকে বিশ্লেষণ করো।",
          "explanation": ""
        }
      ]
    },
    {
      "number": "3",
      "uddipok": "বর্ণবাদ, বৈষম্য আর নিপীড়নের কারণে শাসকগোষ্ঠীর বিরুদ্ধে এক সময় ফুঁসে ওঠে দক্ষিণ আফ্রিকার কালো মানুষগুলো। এদের পুরোধা ছিলেন নেলসন ম্যান্ডেলা। আন্দোলন নস্যাৎ করতে শুরু হয় নির্যাতন। তাঁকে পুরে দেওয়া হয় জেলে। সশ্রম কারাদণ্ডে দণ্ডিত করা হয় তাঁকে। পাথর ভাঙার মতো সীমাহীন পরিশ্রমের কাজ করতে গিয়ে একসময় অসুস্থ হয়ে পড়েন তিনি। জেলে কিছু ভালোমনের মানুষও ছিলেন; সেখানে যাদের ভালোবাসা, মমত্ববোধ আর সেবায় সিক্ত হয়েছেন তিনি। অবশেষে দীর্ঘ ২৭ বছর কারাভোগের পর তাঁর মুক্তি মেলে।",
      "tag": "FCC 24,DCC 23",
      "sub_questions": [
        {
          "label": "ক",
          "question": "",
          "explanation": "'প্রকোষ্ঠ' অর্থ ঘর বা কুঠরি।"
        },
        {
          "label": "খ",
          "question": "",
          "explanation": "'আমলাতন্ত্র তাকে কোথায় নিয়ে গেল' কথাটি তদানীন্তন মুখ্যমন্ত্রী নূরুল আমিনকে উদ্দেশ্য করে বলা হয়েছে। ১৯৫২ সালে ভাষার দাবিতে আন্দোলনরত মানুষের ওপর গুলি চালানোর হুকুম দেয় নূরুল আমিন সরকার। ফলে বেশ কয়েকজন মানুষ মারা যায়। বঙ্গবন্ধু শেখ মুজিবুর রহমান সেসময় কারাগারে অবস্থান করছিলেন। সরকারের এই সিদ্ধান্তকে খুবই অপরিণামদর্শী বলে তিনি মনে করেছেন। কারণ কোথাও, কোনো দেশে ভাষার জন্য আন্দোল করা বা কাউকে কখনোই গুলি করে হত্যা করা হয়নি। অর্থাৎ নূরুল আমিন সরকার ইতিহাসের রেকর্ড ভঙ্গ করলেন। ফলে হীন আমলাতন্ত্রের জন্য নূরুল আমিন বাংলার ইতিহাসে চিরকালের জন্যই ঘৃণিত হয়ে থাকবেন। এই প্রসঙ্গেই মূলত লেখক উপর্যুক্ত মন্তব্যটি করেছেন।"
        },
        {
          "label": "গ",
          "question": "",
          "explanation": "উদ্দীপকের নেলসন ম্যান্ডেলার সাথে 'বায়ান্নর দিনগুলো' রচনার লেখকের আত্মত্যাগের দিকটি সাদৃশ্যপূর্ণ। 'বায়ান্নর দিনগুলো' প্রবন্ধে আমরা দেখতে পাই, লেখক ভাষা আন্দোলনের জন্য সংগ্রাম করে প্রায় ২৭-২৮ মাস জেল খেটেছেন। পরিবার-পরিজন আত্মীয়স্বজন, সহকর্মী সবার ভালোবাসা বিসর্জন দিয়ে অনশন করে আত্মাহুতির চেষ্টা করেছেন। এর মাধ্যমে সরকারের অনৈতিকভাবে তাঁকে আটকে রাখার প্রক্রিয়ার প্রতিবাদ জানিয়েছেন। দেশের জন্য, ভাষার জন্য শেখ মুজিবুর রহমান পাকিস্তানি সরকার কর্তৃক বিভিন্ন সময় বিভিন্ন নির্যাতনের শিকার হয়েছেন তবু তিনি দমে যাননি। আশায় বুক বেঁধে নীতি নৈতিকতা ও সংগ্রামের পথে অটল থেকেছেন। উদ্দীপক থেকে আমরা জানতে 'পারি, দক্ষিণ আফ্রিকার কালো মানুষগুলোকে শ্বেতাঙ্গরা শত বছর ধরে শাসন করেছে শুধু কৃষ্ণাঙ্গ হওয়ার কারণেই। মানুষের মানবিক অধিকার আদায়ের জন্য নেলসন ম্যান্ডেলা পথিকৃত হয়ে কাজ করেছেন। সাম্যবাদ প্রতিষ্ঠার এই আন্দোলন করার জন্য তাঁকে নির্যাতন ও কারারুদ্ধ করা হয়। ২৭ বছরের মতো তাঁকে জেলে আটকে রাখা হয় তবু তিনি দমে যাননি বরং স্বদেশ ও স্বজাতির জন্য সর্বোচ্চ ত্যাগটুকু স্বীকার করে সংগ্রামের পথে অটল ছিলেন। সুতরাং বলা যায়, উদ্দীপকের নেলসন ম্যান্ডেলার আত্মত্যাগ এবং 'বায়ান্নর দিনগুলো' প্রবন্ধের লেখকের আত্মত্যাগ সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "প্রেক্ষাপট ভিন্ন হলেও চেতনাগত ঐক্য নেলসন ম্যান্ডেলা এবং বঙ্গবন্ধু শেখ মুজিবুর রহমানকে একসূত্রে গেঁথেছে বলে মনে করি। 'বায়ান্নর দিনগুলো' প্রবন্ধে লেখক বাংলাদেশের একটি গুরুত্বপূর্ণ ঐতিহাসিক ঘটনার দিকে ইঙ্গিত করেছেন এবং তা হলো একুশে ফেব্রুয়ারির ভাষা আন্দোলন। বাঙালি জাতি বাংলা ভাষা রাষ্ট্রভাষা করার দাবিতে আন্দোলন করলে শাসক তাদের বিরুদ্ধে গুলিবর্ষণ করে এবং এতে বেশ কয়েকজন মানুষ আহত ও নিহত হয়। বঙ্গবন্ধু শেখ মুজিবুর রহমানও এই ভাষা আন্দোলনের কারণেই ভাষা আন্দোলনের প্রথম দিকেই কারারুদ্ধ হন। তার সকল আত্মত্যাগের মূলে রয়েছে বাঙালি জাতি এবং বাংলা ভাষা। পাকিস্তানি শাসকদের কাছ থেকে স্বজাতির মানুষদের অধিকার আদায়ের জন্যই বিশেষ করে ভাষার অধিকার আদায়ের জন্যই লেখক সংগ্রাম করেছেন। এর জন্যই তাঁকে অনেক ত্যাগ স্বীকার করতে হয়েছে। উদ্দীপকে দেখা যায়, নেলসন ম্যান্ডেলা আফ্রিকার অন্যতম একটি প্রধান সমস্যা বর্ণবাদ নিয়ে আন্দোলন করে শাসকশ্রেণি কর্তৃক নির্যাতিত হয়েছেন। বর্ণবাদ, বৈষম্য আর শাসকের অত্যাচার থেকে দক্ষিণ আফ্রিকার কালো মানুষগুলো বাঁচাতে নেলসন ম্যান্ডেলা আন্দোলন করেছেন। জীবনের ঝুঁকি নিয়ে তিনি প্রায় ২৭ বছর কারাভোগ করেছেন। তাঁর উদ্দেশ্য ছিল চামড়ার বর্ণ দিয়ে মানুষ বিচার নয় বরং যোগ্যতা দিয়ে মানুষ বিচার করা হোক। এই মহৎ উদ্দেশ্য সাধনের জন্যই তিনি আপ্রাণ চেষ্টা করে গেছেন। তিনি স্বদেশ ও স্বজাতির প্রতি এক নিবেদিত প্রাণ নেতা ছিলেন। উদ্দীপক এবং 'বায়ান্নর দিনগুলো' প্রবন্ধের আলোকে বলা যায়, উভয় ক্ষেত্রে আন্দোলনের বিষয় ভিন্ন। একদিকে ভাষা-বিষয়ক আন্দোলন আর অন্যদিকে বর্ণবাদ-বিষয়ক আন্দোলন। কিন্তু আন্দোলনের বিষয়বস্তু যত ভিন্নই হোক না কেন এর প্রকৃতি ছিল প্রায় একই রকম অর্থাৎ এই আন্দোলনে বৈধ- আন্দোলনকারীরা শাসকশ্রেণি কর্তৃক বিভিন্নভাবে লাঞ্ছিত,' অপমানিত এবং অপদস্ত হয়েছেন। এমনকি প্রয়োজনে আন্দোলনকারীদের কারাবরণ করতে হয়েছে; যার অন্যতম নজির শেখ মুজিবুর রহমান কিংবা নেলসন ম্যান্ডেলা। প্রেক্ষাপট ভিন্ন থাকলেও এঁদের আত্মত্যাগের মূল উদ্দেশ্য ছিল দেশ ও জাতির কল্যাণ সাধন করা। তাই বলা যায়, প্রেক্ষাপট ভিন্ন হলেও চেতনাগত ঐক্যই নেলসন ম্যান্ডেলা এবং বঙ্গবন্ধু শেখ মুজিবুর রহমানকে একসূত্রে গেঁথেছে।"
        }
      ]
    },
    {
      "number": "4",
      "uddipok": "বিদ্রোহী কবি কাজী নজরুল ইসলাম আজ আমাদের মাঝে নেই। কিন্তু তাঁর অসাম্প্রদায়িক চেতনা বিশ্ববাসীর জন্য চিরন্তন আদর্শের স্মারক। জাতি- ধর্ম-বর্ণ নির্বিশেষে নজরুলের সাম্যবাদী চিন্তা বিশ্ববাসীকে সংঘাতের বিরুদ্ধে ঐক্যবদ্ধ করে। মানবিকতাকে তিনি সবার উপরে স্থান দিয়েছেন। তবে অত্যাচারীর অত্যাচারের বিরুদ্ধে বিদ্রোহ করতে গিয়ে তাঁকে কারাবরণও করতে হয়েছে। কবি আজ আমাদের মাঝে না থাকলেও তাঁর যাবতীয় অন্যায়ের বিরুদ্ধে বিদ্রোহ, সাম্যবাদ ও অসাম্প্রদায়িক মনোভাব চিরদিন মানুষকে আদর্শের পথ দেখাবে।",
      "tag": "FCC 24",
      "sub_questions": [
        {
          "label": "ক",
          "question": "'খরপরশা' অর্থ কী?",
          "explanation": ""
        },
        {
          "label": "খ",
          "question": "ছোটো তরিতে কবির ঠাঁই হয়নি কেন? বুঝিয়ে লেখো।",
          "explanation": ""
        },
        {
          "label": "গ",
          "question": "বিদ্রোহী কবির কারাবরণের বিষয়টি 'সোনার তরী' কবিতার কোন দিকটির সাথে সাদৃশ্যপূর্ণ? ব্যাখ্যা করো।",
          "explanation": ""
        },
        {
          "label": "ঘ",
          "question": "'মানুষের বেঁচে থাকা কর্মের মাধ্যমে।'- উদ্দীপক ও 'সোনার তরী' কবিতার আলোকে ব্যাখ্যা করো।",
          "explanation": ""
        }
      ]
    },
    {
      "number": "5",
      "uddipok": "প্রাগৈতিহাসিক কাল থেকে বাংলা অঞ্চল বারবার শত্রু দ্বারা আক্রান্ত হয়েছে। এ দেশের মানুষ সর্বোচ্চ শক্তি দিয়ে তাদের প্রতিহত করার চেষ্টা করেছে। সর্বশেষ পশ্চিম পাকিস্তানিদের সাথে যুদ্ধ-সংগ্রাম করে আমরা ভাষার দাবি আদায় করেছি, স্বাধীন সার্বভৌম দেশ হিসেবে আত্মপ্রকাশ করেছি। এক্ষেত্রে বঙ্গবন্ধু শেখ মুজিবুর রহমানের ৭ই মার্চের ঐতিহাসিক ভাষণ শক্তিশালী কবিতা হয়ে এ দেশের শ্রমিক, কৃষক, জেলে, কামার, কুমারসহ সর্বস্তরের মানুষকে উজ্জীবিত করেছে। দেশের মাটির ভালোবাসায় আপন মায়ের ভালোবাসা পশ্চাতে ফেলে এ দেশের লক্ষ লক্ষ মানুষ হাসিমুখে জীবন উৎসর্গ করেছে। এ দেশের মানুষের শ্রমে ও ভালোবাসায় প্রতিদিন প্রতিমুহূর্তে রচিত হচ্ছে এক একটি কবিতা।",
      "tag": "FCC 24,FCC 23",
      "sub_questions": [
        {
          "label": "ক",
          "question": "আমি কিংবদন্তির কথা বলছি' কবিতায় কবি কার কথা বলছেন?",
          "explanation": ""
        },
        {
          "label": "খ",
          "question": "কর্ষিত জমির প্রতিটি শস্যদানা' কীভাবে কবিতা হয়ে ওঠে? বুঝিয়ে লেখো।",
          "explanation": ""
        },
        {
          "label": "গ",
          "question": "'তাঁর পিঠে রক্তজবার মতো ক্ষত ছিল।' উদ্দীপকের সাথে এ চরণটির ঐক্য নির্দেশ করো।",
          "explanation": ""
        },
        {
          "label": "ঘ",
          "question": "'ভালোবাসার গল্প, ত্যাগের গল্প সবই কবিতা।'- উদ্দীপক ও কবিতার আলোকে বিশ্লেষণ করো।",
          "explanation": ""
        }
      ]
    },
    {
      "number": "6",
      "uddipok": "কোম্পানির ইজারাদারি শোষণের বিরুদ্ধে চূড়ান্ত প্রতিক্রিয়া ছিল ১৮৮৩ খ্রিষ্টাব্দের রংপুরের বিদ্রোহ। এই বিদ্রোহ হয়েছিল ইংরেজ আশীর্বাদপুষ্ট দেবী সিং-এর বিরুদ্ধে। যিনি শ্রমজীবী মানুষের কাছে বছরে বারো মাসের পরিবর্তে সতেরো মাসের রাজস্ব আদায় করেন। কৃষকের অধীনে থাকা নিষ্কর সম্পত্তিও বাজেয়াপ্ত করেন। ঋণের বোঝার দায়ে কৃষকরা ভিটেমাটি ছাড়া হয়। একপর্যায়ে কৃষকদের প্রবল আন্দোলনের মুখে দেবী সিং অন্যায়ভাবে রাজস্ব আদায়ে ব্যর্থ হন। বাংলার হিন্দু-মুসলমানের ঐক্যবদ্ধ আন্দোলনের মুখেই দেবী সিংয়ের পতন হয়।",
      "tag": "FCC 24",
      "sub_questions": [
        {
          "label": "ক",
          "question": "অর্ফিয়াস কোন বিষয়ে পারদর্শী ছিলেন?",
          "explanation": ""
        },
        {
          "label": "খ",
          "question": "'নিঃক্ষত্রিয় করিব বিশ্ব, আনিব শান্তি শান্ত উদার।' কবির এ কথার তাৎপর্য কী?",
          "explanation": ""
        },
        {
          "label": "গ",
          "question": "উদ্দীপকের সাথে 'বিদ্রোহী' কবিতার সাদৃশ্যপূর্ণ দিকটি ব্যাখ্যা করো।",
          "explanation": ""
        },
        {
          "label": "ঘ",
          "question": "\"উদ্দীপকের কৃষক আন্দোলন 'বিদ্রোহী' কবিতায় কবির আন্দোলনের ব্যাপ্তির অতি ক্ষুদ্র অংশ।\"- মন্তব্যটির সার্থকতা বিচার করো।",
          "explanation": ""
        }
      ]
    },
    {
      "number": "7",
      "uddipok": "১৫ বছর আগে সামান্য বেতনে একটি মাদ্রাসায় যোগদান করেন রফিক মুন্সী। ইতোমধ্যে তার সংসার বড়ো হয়েছে, নিত্যপ্রয়োজনীয় দ্রব্যের দাম বেড়েছে। সে তুলনায় তার বেতন বৃদ্ধি পায়নি। শেষ পর্যন্ত অভাবের তাড়নায় নকল হোমিও ঔষধের ব্যাবসা করেন। সাধারণ মানুষকে ঠকাতে অজপাড়াগাঁয়ে গিয়ে ক্যান্সার, ডায়াবেটিসের মতো দুরারোগ্য ঔষধের সহজ সমাধানের গ্যারান্টি দিয়ে অর্থকড়ি হাতিয়ে নেন। এ অন্যায় কাজ করে অর্থোপার্জনকে সে তার বেঁচে থাকার অধিকার মনে করে। ধীরে ধীরে তার অর্থলিপ্সা চরম রূপ ধারণ করে।",
      "tag": "FCC 24",
      "sub_questions": [
        {
          "label": "ক",
          "question": "গারো পাহাড়ের দুর্গম অঞ্চলে মৌলভীর মসজিদটি কীসের তৈরি?",
          "explanation": ""
        },
        {
          "label": "খ",
          "question": "'রহিমার মতো শক্তিমত্তা নারীর উজ্জ্বল পরিষ্কার চোখে ঘনায়মান ভয়ের ছায়া দেখে মজিদ খুশি হয়'- কেন?",
          "explanation": ""
        },
        {
          "label": "গ",
          "question": "অনুচ্ছেদের রফিক মুন্সীর সাথে 'লালসালু' উপন্যাসের মজিদের মিল-অমিল কোথায়?",
          "explanation": ""
        },
        {
          "label": "ঘ",
          "question": "'দুবেলা খেয়ে পড়ে বাঁচবার জন্য'- লোক ঠকানোর যে সাংঘাতিক খেলা অনুচ্ছেদ ও 'লালসালু' উপন্যাসে পরিলক্ষিত হয়, তা কতটুকু গ্রহণযোগ্য? তোমার মতামত দাও।",
          "explanation": ""
        }
      ]
    },
    {
      "number": "8",
      "uddipok": "তাহেরার মতামত না নিয়েই তাকে পীরসাহেবের সঙ্গে বিয়ে দেওয়া হয়। একজন মুরিদ হিসেবে তাহেরার বাবা তার পীরকে খুশি করে পুণ্য অর্জন করতে চান। আর পত্নীবিয়োগে নিঃসঙ্গ পীরসাহেব এই বয়সে আবার বিয়েতে আগ্রহ না দেখালেও নির্ভরতার জন্য একজন মানুষ চান। একপর্যায়ে তাহেরা রাতের আঁধারে পালিয়ে গেলেও দৈবক্রমে তাদের আবার দেখা হয় হাতেম আলির বজরায়। তাহেরা পীরসাহেবের সংসার করতে অস্বীকৃতি জানালেও, তিনি তাকে পাওয়ার জন্য মরিয়া হয়ে ওঠেন। শেষপর্যন্ত তাহেরা যুবক হাশেম আলির হাত ধরে পালায়নোন্মুখ হলেও পীরসাহেব বাধা দেন না বরং বলেন- তাহারা তাহাদের নতুন জীবনের সন্ধান পাইয়াছে।",
      "tag": "FCC 24",
      "sub_questions": [
        {
          "label": "ক",
          "question": "খালেক ব্যাপারীর দ্বিতীয় স্ত্রীর নাম কী?",
          "explanation": ""
        },
        {
          "label": "খ",
          "question": "'ঝালর দেওয়া সালুকাপড়ে আবৃত মাজারটিই এদের উপযুক্ত শিক্ষা।' কাদের জন্য এবং কী শিক্ষা? বুঝিয়ে লেখো।",
          "explanation": ""
        },
        {
          "label": "গ",
          "question": "অনুচ্ছেদের তাহেরার বিবাহ-সংক্রান্ত ঘটনার সাথে 'লালসালু' উপন্যাসের কোন ঘটনার মিল দেখানো যেতে পারে? কীভাবে?",
          "explanation": ""
        },
        {
          "label": "ঘ",
          "question": "\"নতুন জীবন সন্ধানের প্রশ্নে অনুচ্ছেদ ও 'লালসালু' উপন্যাসের ঘটনা সাংঘর্ষিক।\"- কীভাবে?",
          "explanation": ""
        }
      ]
    },
    {
      "number": "9",
      "uddipok": "ঋণে সব হারানোর পর উপেনের মাত্র দুই বিঘা জমি অবশিষ্ট ছিল। পরাক্রমশালী রাজা তার বাগানবাড়ির সৌন্দর্যবর্ধনে সেই জমিটুকু কিনে নিতে চাইলেন। উপেনের সকাতর অনুরোধ রাজার আনন্দ বিলাসের জন্য রাজ্যে ভূমির অভাব নেই। কিন্তু তার এই জমিটুকু নিয়ে গেলে সে ভিটেহারা হবে। \"শুনি রাজা কহে, বাপু, জানো তো হে, করেছি বাগানখানা, পেলে দুই বিঘে প্রস্থে ও দিঘে সমান হইবে টানা- ওটা দিতে হবে।\" (দুই বিঘা জমি: রবীন্দ্রনাথ ঠাকুর)",
      "tag": "FCC 24",
      "sub_questions": [
        {
          "label": "ক",
          "question": "রমণীর ছদ্মবেশে কারা এসেছে?",
          "explanation": ""
        },
        {
          "label": "খ",
          "question": "'পিছন থেকে আক্রমণের সুযোগ দিলে মৃত্যুর হাত থেকে পালানো যায় না।' কেন? বুঝিয়ে লেখো।",
          "explanation": ""
        },
        {
          "label": "গ",
          "question": "অনুচ্ছেদের নিপীড়িত উপেনকে 'সিরাজউদ্দৌলা' নাটকের কোন ঘটনার সাথে সম্পকযুক্ত করা যায়? ব্যাখ্যা করো।",
          "explanation": ""
        },
        {
          "label": "ঘ",
          "question": "অনুচ্ছেদের রাজা ও 'সিরাজউদ্দৌলা' নাটকের নবাব সিরাজউদ্দৌলার রাজ্যশাসন চিন্তার পারম্পর্য বিচার করো।",
          "explanation": ""
        }
      ]
    },
    {
      "number": "10",
      "uddipok": "মাস্টার দা সূর্য সেন ভারতবর্ষের ব্রিটিশবিরোধী স্বাধীনতা আন্দোলনের অন্যতম পথিকৃৎ। পূর্ববঙ্গে জন্ম নেওয়া এ বাঙালি বিপ্লবী তৎকালীন ব্রিটিশবিরোধী সশস্ত্র আন্দোলনে সক্রিয়ভাবে অংশ নিয়ে আত্মোৎসর্গ করেন। তাঁর বাহিনী চার দিনের জন্য চট্টগ্রামকে ব্রিটিশ শাসনমুক্ত রাখেন। ইংরেজ প্রশাসন সূর্যসেনকে জীবিত অথবা মৃত অবস্থায় ধরার জন্য সর্বাত্মক চেষ্টা অব্যাহত রাখে। শেষ পর্যন্ত চট্টগ্রামের পটিয়ায় আত্মগোপন অবস্থায় তারই বন্ধু নেত্র সেন মাত্র ১০,০০০ টাকা পুরস্কারের লোভে সূর্য সেনের উপস্থিতির খবর পুলিশকে জানিয়ে দেয়। ১৭ ফেব্রুয়ারি ১৯৩৩ সালে চট্টগ্রাম অস্ত্রাগার লুণ্ঠনের প্রধান আসামি ইংরেজদের হাতে গ্রেপ্তার হন, পরবর্তীকালে মৃত্যুদণ্ডে দণ্ডিত হন।",
      "tag": "FCC 24",
      "sub_questions": [
        {
          "label": "ক",
          "question": "নবাব সিরাজউদ্দৌলা কাকে বিদ্রোহী ঘোষণা করে?",
          "explanation": ""
        },
        {
          "label": "খ",
          "question": "কোম্পানির দলিলে স্বাক্ষর করার মুহূর্তে মিরজাফর মরাকান্না শুনতে পাওয়ার অন্তনিহিত তাৎপর্য কী?",
          "explanation": ""
        },
        {
          "label": "গ",
          "question": "উদ্দীপকের নেত্র সেনের আচরণগত বৈশিষ্ট্য 'সিরাজউদ্দৌলা' নাটকের কোন চরিত্রের সাথে অধিক সাদৃশ্য স্থাপন করে? কীভাবে?",
          "explanation": ""
        },
        {
          "label": "ঘ",
          "question": "\"ঘটনা ভিন্ন হলেও সূর্যসেন ও নবাব সিরাজউদ্দৌলার করুণ পরিণতির কারণ অভিন্ন।\"- বিশ্লেষণ করো ।",
          "explanation": ""
        }
      ]
    }
  ]
}