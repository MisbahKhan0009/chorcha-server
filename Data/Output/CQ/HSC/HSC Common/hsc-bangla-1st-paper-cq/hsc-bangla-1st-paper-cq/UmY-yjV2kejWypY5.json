{
  "title": "দিনাজপুর বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "ধর্ম ও সমাজ সংস্কারক রাজা রামমোহন রায়কে বলা হয় ভারতের নবজাগরণের পথিকৃৎ। রামমোহনের সমকালীন সমাজে গোঁড়ামি, অন্ধবিশ্বাস ও জাতিভেদসহ নানা কুপ্রথা প্রচলিত ছিল। একটি মানবিক ও বিজ্ঞানমনস্ক সমাজ গঠনের জন্য তিনি ধর্মীয় ও সামাজিক কুসংস্কারের বিরুদ্ধে সামাজিক আন্দোলন গড়ে তোলেন। তাঁর আন্দোলনের ফলে বৃটিশ সরকার সতীদাহ প্রথা নিষিদ্ধ করে আইন পাশ করে। এতে নারীকে স্বামীর চিতায় জীবন্ত দাহ করার অমানবিক প্রথার অবসান ঘটে।",
      "tag": "Din.B 25",
      "sub_questions": [
        {
          "label": "ক",
          "question": "মৃত্যুঞ্জয় কোন ক্লাসে পড়ত?",
          "explanation": "মৃত্যুঞ্জয় থার্ড ক্লাসে পড়ত।"
        },
        {
          "label": "খ",
          "question": "'আমি বুঝিলাম, বিষহরির দোহাই বুঝি আর খাটে না।' কথাটির তাৎপর্য ব্যাখ্যা কর।",
          "explanation": "মৃত্যুঞ্জয়কে গোখরো সাপ কামড় দেওয়ার পরে ন্যাড়ার 'বিষহরির আজ্ঞা' মন্ত্র বারবার আওড়ানো সত্ত্বেও মৃত্যুঞ্জয় বমি করে দিলে প্রশ্নোক্ত মন্তব্যটির অবতারণা ঘটে। মৃত্যুঞ্জয় নিজ গ্রাম ছেড়ে বিলাসীদের গ্রামে এসে ঘর বাঁধে ও সেখানে সাপ ধরার কাজকে পেশা হিসেবে নেয়। ঝুঁকিপূর্ণ এ কাজে যাওয়ার আগে সাপুড়েরা বিষহরির মন্ত্রে দীক্ষিত হয়। বিলাসী সাপ ধরার কাজ পছন্দ করত না। তার বারণ সত্ত্বেও একদিন মৃত্যুঞ্জয় সাপ ধরতে যায় এবং সাপের কামড়ে অসুস্থ হয়ে পড়ে। বিষাক্ত সাপের কামড়ের প্রভাব থেকে বিষহরির মন্ত্র মৃত্যুঞ্জয়কে বাঁচাবে ভেবে ন্যাড়া বারবার সে মন্ত্র আওড়ায়, কিন্তু মন্ত্রের জাদু উপেক্ষা করে সাপের বিষ মৃত্যুঞ্জয়ের শরীরে ছড়িয়ে পড়তে থাকে। একপর্যায়ে বিষের প্রভাবে মৃত্যুঞ্জয় বমি করে দিলে উদ্‌দ্বিগ্ন ন্যাড়া প্রশ্নোক্ত মন্তব্যের অবতারণা করে।"
        },
        {
          "label": "গ",
          "question": "উদ্দীপকের রামমোহন রায়ের সমকালীন সমাজের সঙ্গে 'বিলাসী' গল্পের সমাজ ব্যবস্থার সাদৃশ্য বর্ণনা কর।",
          "explanation": "জাতিভেদ ও সামাজিক কুপ্রথার দিক দিয়ে উদ্দীপকের রামমোহন রায়ের সমকালীন সমাজের সঙ্গে 'বিলাসী' গল্পের সমাজব্যবস্থার সাদৃশ্য বিদ্যমান। 'বিলাসী' গল্পে বর্ণবাদী সমাজের চিত্র ফুটে উঠেছে। শিক্ষার আলোবঞ্চিত সংকীর্ণ সে সমাজ জাতিধর্মের বিভেদের বেড়াজালে আবদ্ধ ছিল। অন্নপাপ, উঁচু-নিচু জাতপ্রথা, অস্পৃশ্যতার কুপ্রথা প্রভৃতি কারণে বিলাসী-মৃত্যুঞ্জয়ের প্রণয়ের সম্পর্ককে গ্রামবাসী মেনে নিতে পারেনি। বস্তুত, হৃদয়বৃত্তির চেয়ে জাতিভেদ ও অন্ধবিশ্বাসই সমাজের কাছে অধিক গুরুত্বপূর্ণ হয়ে ধরা দিয়েছে। উদ্দীপকে বর্ণিত রামমোহন রায়ের সমাজব্যবস্থায় গোঁড়ামি, অন্ধবিশ্বাস ও জাতিভেদসহ নানা কুপ্রথা প্রচলিত ছিল। সে সমাজে সতীদাহ প্রথার মতো অমানবিক প্রথার প্রচলন ছিল যেখানে নারীকে মৃত স্বামীর চিতায় জীবন্ত দাহ করা হতো। 'বিলাসী' গল্পেও আমরা অনুরূপ নির্মম সামাজিক ব্যবস্থার ইঙ্গিত পাই। এদিক থেকে বলা যায়, অন্ধবিশ্বাস, জাতিভেদ প্রথার নিষ্ঠুরতা ও সামাজিক কুপ্রথার দিক দিয়ে উদ্দীপকের রামমোহন রায়ের সমকালীন সমাজের সঙ্গে 'বিলাসী' গল্পের সমাজব্যবস্থার সাদৃশ্য ছিল।"
        },
        {
          "label": "ঘ",
          "question": "\"রামমোহনের কাঙ্ক্ষিত মানবিক ও বিজ্ঞানমনস্ক সমাজ প্রতিষ্ঠা সম্ভব হলে বিলাসী ও মৃত্যুঞ্জয়ের জীবনের এমন করুণ পরিণতি হতো না।\"-উদ্দীপক ও 'বিলাসী' গল্পের আলোকে মন্তব্যটি বিচার কর।",
          "explanation": "উদ্দীপকের ধর্মীয় ও সামাজিক কুসংস্কারের বিরুদ্ধে সামাজিক আন্দোলন গড়ে তোলার প্রেক্ষাপটে বলা যায়, 'বিলাসী' গল্পের সমাজ এমন হলে বিলাসী ও মৃত্যুঞ্জয়ের জীবনের এমন করুণ পরিণতি হতো না। 'বিলাসী' গল্পের বিলাসী একজন সাপুড়ের মেয়ে। অসুস্থ থাকাকালীন তার আন্তরিক সেবায় মুগ্ধ হয়ে উঁচু জাতের ছেলে মৃত্যুঞ্জয় তাকে ভালোবেসে বিয়ে করে। অন্নপাপের অজুহাতে তাদের নিপীড়ন করলে তারা গ্রাম ছেড়ে সাপুড়ে পল্লিতে গিয়ে ঘর বাঁধে। মৃত্যুঞ্জয় সাপুড়ে জীবন গ্রহণ করে। দুর্ঘটনাক্রমে সাপের কামড়ে মৃত্যুঞ্জয়ের মৃত্যু হলে স্বামীশোকে বিলাসীও আত্মহত্যা করে। তারা শিক্ষার আলোবঞ্চিত সংকীর্ণ সমাজব্যবস্থার নির্মমতার শিকার হয়। উদ্দীপকে রামমোহন রায়ের সমকালীন সমাজের চিত্র উপস্থাপন করা হয়েছে। ধর্মীয় গোঁড়ামি, অন্ধবিশ্বাস ও জাতিভেদপ্রথা তৎকালীন সমাজকে ঘিরে ধরেছিল। রামমোহন রায় মানবিক ও বিজ্ঞানমনস্ক সমাজ প্রতিষ্ঠার উদ্দেশ্যে এসব কুপ্রথার বিরুদ্ধে সামাজিক আন্দোলন গড়ে তোলেন এবং সতীদাহ প্রথার অবসান ঘটান। বিলাসী' গল্পের লেখক বর্ণপ্রথার বেড়াজালে আবদ্ধ সংকীর্ণ সমাজব্যবস্থার চিত্র এঁকেছেন। সেখানে বর্ণপ্রথার নির্মমতার শিকার হয়ে বিলাসী-মৃত্যুঞ্জয় করুণ পরিণতি বরণ করে। বিজ্ঞানমনস্ক সমাজ প্রতিষ্ঠিত হলে অন্নপাপ ও বর্ণপ্রথার বিলোপ সম্ভব হতো। সাপুড়ের মেয়েকে বিয়ে করার দায়ে মৃত্যুঞ্জয়কেও বিনাদোষে সমাজচ্যুত হতে হতো না। ফলে তাদের এমন করুণ পরিণতিরও শিকার হতে হতো না। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "2",
      "uddipok": "বিদ্রোহ স্বতঃস্ফূর্ত, স্বতোৎসারিত, সর্বগ্রাসী ও সংক্রামক। বিদ্রোহ করতে হলে সকল অনিয়ম, অন্যায়, শোষণ ও বঞ্চনার বিরুদ্ধে রুখে দাঁড়াতে হবে। জগতের মানুষের সামনে দাঁড়িয়ে বুক ফুলিয়ে বলতে হবে- 'আমি কোনো অসত্যের কাছে মাথা নত করব না।'",
      "tag": "Din.B 25",
      "sub_questions": [
        {
          "label": "ক",
          "question": "'আমার পথ' প্রবন্ধে নিজের ওপর অটুট বিশ্বাস করতে শেখাচ্ছিলেন কে?",
          "explanation": ""
        },
        {
          "label": "খ",
          "question": "\"ও রকম বিনয়ের চেয়ে অহংকারের পৌরুষ অনেক-অনেক ভালো\" ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকটির ভাবনা 'আমার পথ' প্রবন্ধের সঙ্গে কীভাবে সাদৃশ্যপূর্ণ? বর্ণনা কর।",
          "explanation": ""
        },
        {
          "label": "ঘ",
          "question": "\"উদ্দীপকে 'আমার পথ' প্রবন্ধের লেখকের সম্পূর্ণ মনোভাবের প্রতিফলন ঘটেনি।\"-মন্তব্যটির যথার্থতা নিরূপণ কর।",
          "explanation": ""
        }
      ]
    },
    {
      "number": "3",
      "uddipok": "জলাবদ্ধতার কারণে দীর্ঘদিন ধরে হরিপুর গ্রামের মানুষের জীবন ও জীবিকা হুমকির মুখে পড়ে। ধনাঢ্য ব্যবসায়ী কালাম সাহেব গ্রামের মানুষকে নিয়মিত দান-খয়রাত ও আর্থিক সাহায্য প্রদান করেন। গ্রামের আরেক ধনাঢ্য ব্যবসায়ী জামাল সাহেব নিজস্ব অর্থে একটি প্রকৌশল প্রতিষ্ঠানের সঙ্গে চুক্তি করে নতুন পয়ঃনিষ্কাশন ব্যবস্থা গড়ে তোলেন। এতে গ্রামের জলাবদ্ধতা সমস্যার অবসান ঘটে। সারা বছর চাষাবাদ করা সম্ভব হয় বলে এখন আর হরিপুর গ্রামের মানুষের আর্থিক সাহায্য গ্রহণের প্রয়োজন হয় না।",
      "tag": "Din.B 25",
      "sub_questions": [
        {
          "label": "ক",
          "question": "'মনীষা' অর্থ কী?",
          "explanation": ""
        },
        {
          "label": "খ",
          "question": "'মানব-কল্যাণ' প্রবন্ধে মানব-কল্যাণের প্রাথমিক সোপান বলতে কী বোঝানো হয়েছে? বুঝিয়ে লেখ।",
          "explanation": ""
        },
        {
          "label": "গ",
          "question": "উদ্দীপকের কালাম সাহেবের 'দ্রান-খয়রাত' 'মানব-কল্যাণ' প্রবন্ধে বর্ণিত মানব-কল্যাণের ধারণার সঙ্গে কেন সাদৃশ্যপূর্ণ নয় তা বর্ণনা কর।",
          "explanation": ""
        },
        {
          "label": "ঘ",
          "question": "“উদ্দীপকের জামাল সাহেবের কর্মকাণ্ডে 'মানব-কল্যাণ' প্রবন্ধের লেখকের আকাঙ্ক্ষার প্রতিফলন ঘটেছে।\" মন্তব্যটির যথার্থতা বিচার কর।",
          "explanation": ""
        }
      ]
    },
    {
      "number": "4",
      "uddipok": "১৯৭১ সালের পঁচিশে মার্চের রাতের গণহত্যার জের ধরে ২৬ মার্চ দিনের বেলায় ঢাকা বিশ্ববিদ্যালয়, পিলখানা ও রাজারবাগ পুলিশ লাইন এলাকায় আগুনের কুণ্ডলী দেখা যাচ্ছিল। কারফিউয়ের মধ্যেও বিভিন্ন এলাকা থেকে মানুষ দলে দলে পালাতে শুরু করে। অনেকে পরিচিতজনদের খোঁজ নেয়ার চেষ্টা করছিলেন। পুরো ঢাকায় ছড়িয়ে ছিল ধ্বংসযজ্ঞের নমুনা। যেখানে সেখানে পড়েছিল মৃতদেহ।",
      "tag": "Din.B 25",
      "sub_questions": [
        {
          "label": "ক",
          "question": "'রেইনকোট' গল্পের উর্দুর প্রফেসরের নাম কী?",
          "explanation": "'রেইনকোট' গল্পের উর্দুর প্রফেসরের নাম আকবর সাজিদ।"
        },
        {
          "label": "খ",
          "question": "'তারাও তাকে চেনে এবং তার ওপর তাদের আস্থাও কম নয়।' কথাটি ব্যাখ্যা কর।",
          "explanation": "প্রশ্নোক্ত উক্তিটির মধ্য দিয়ে নুরুল হুদার প্রতি মুক্তিসেনাদের ভরসার দিকটি প্রতিফলিত হয়েছে। 'রেইনকোট' গল্পে ঢাকা কলেজের সামনে মুক্তিযুদ্ধের সময় বৈদ্যুতিক ট্র্যান্সফরমার বিস্ফোরিত হলে ঢাকা কলেজের শিক্ষক নুরুল হুদাকে পাকিস্তানি মিলিটারিরা সন্দেহ করে। তাঁকে বন্দি করে নিয়ে বলে, মুক্তিবাহিনীর একজন ধরা পড়ে তাঁর নাম বলেছে। এটি জানতে পেরে নুরুল হুদা অবাক ও গর্বিত হন এই ভেবে যে, মুক্তিবাহিনীরা তাঁর উপর এতটা আস্থা রেখেছে।"
        },
        {
          "label": "গ",
          "question": "উদ্দীপক ও 'রেইনকোট' গল্পে বর্ণিত ঢাকা শহরে মুক্তিযুদ্ধকালীন হত্যা ও ধ্বংসযজ্ঞের তুলনামূলক চিত্র বর্ণনা কর।",
          "explanation": "উদ্দীপক ও 'রেইনকোট' গল্পের বর্ণনায় ঢাকা শহরে মুক্তিযুদ্ধকালীন পাকিস্তানি বাহিনীর করা ভয়াবহ বর্বরতা এবং ধ্বংসযজ্ঞের বিষয়টি সমান্তরালভাবে ফুটে উঠেছে। 'রেইনকোট' গল্পে মুক্তিযুদ্ধের সময় ঢাকা শহরে পাকিস্তানি বাহিনীর নিপীড়ন ও হত্যাযজ্ঞের চিত্র অঙ্কিত হয়েছে। পাকিস্তানি হানাদাররা এদেশের নিরীহ মানুষের মধ্যে ত্রাসের সৃষ্টি করে। গল্পের কথকের বর্ণনা থেকে জানা যায়, মানুষ হত্যার পাশাপাশি পাকিস্তানিরা বাড়িঘর, হাট-বাজার ও গ্রাম জ্বালিয়ে দেয়। এমনকি মসজিদে আজানরত মুয়াজ্জিনকেও গুলি করে হত্যা করে। তৎকালীন পরিস্থিতিতে পাকিস্তানিদের হত্যাযজ্ঞ থেকে সমাজের কোনো শ্রেণির মানুষই রেহাই পায়নি। জনজীবনে এর প্রভাব ছিল ভয়াবহ। উদ্দীপকে পাকিস্তানি মিলিটারিদের নারকীয় হত্যাযজ্ঞের চিত্র ফুটে উঠেছে। তারা মুক্তিযুদ্ধের শুরুর দিকে তথা পঁচিশে মার্চ রাতে নির্বিচারে বাঙালিদের হত্যা করেছিল, চালিয়েছিল ব্যাপক ধ্বংসযজ্ঞ। কার্ফিউয়ের মধ্যেও মানুষ প্রাণভয়ে দলে দলে পালাতে থাকে। যেখানে-সেখানে মৃহদেহ পড়ে থাকতে দেখা যায়। এই চিত্র 'রেইনকোট' গল্পে বর্ণিত চিত্রের সাথে সংগতিপূর্ণ, উভয় ক্ষেত্রেই পাকিস্তানি মিলিটারিদের বর্বরোচিত হত্যাযজ্ঞের চিত্র দেখা যায়।"
        },
        {
          "label": "ঘ",
          "question": "\"উদ্দীপকটি 'রেইনকোট' গল্পের সমগ্রভাব ধারণ করেনি।\"-মন্তব্যটি প্রসঙ্গে তোমার মতামত দাও।",
          "explanation": "'রেইনকোট' গল্পে মুক্তিযুদ্ধের একটি সামগ্রিক চিত্র তুলে ধরা হলেও উদ্দীপকে কেবল হানাদার বাহিনীর নৃশংসতার দিকটি ফুটে ওঠায় তা 'রেইনকোট' গল্পের সমগ্র ভাব ধারণ করেনি। 'রেইনকোট' গল্পে মুক্তিযুদ্ধের সময় পাকিস্তানি বাহিনীর নিপীড়ন ও হত্যাযজ্ঞের চিত্র দেখা যায়। পাকিস্তানি হানাদাররা এ দেশের অসংখ্য নিরীহ মানুষ হত্যার পাশাপাশি বাড়িঘর, হাট-বাজার, গ্রাম জ্বালিয়ে দেয়, মসজিদের আজানরত মুয়াজ্জিনও রেহাই পায় না এই নরপশুদের হাত থেকে। পাশাপাশি এ গল্পে একটি পোশাক কীভাবে ভীতু প্রকৃতির মানুষ নুরুল হুদার মাঝে সাহসের সঞ্চার করে সে বিষয়টি বর্ণিত হয়েছে। গেরিলা সদস্যরা কীভাবে মুক্তিযুদ্ধে সাহসী ভূমিকা পালন করছে তার বর্ণনাও রয়েছে। নুরুল হুদার দেশপ্রেম জাগ্রত হওয়া ও কিছু মানুষের দেশদ্রোহিতার কাহিনিও এখানে বর্ণিত হয়েছে। উদ্দীপকে পাকিস্তানি মিলিটারিদের নির্যাতনের চিত্র ফুটে উঠেছে। মুক্তিযুদ্ধের সময় ২৫শে মার্চ কালরাতে নিরস্ত্র বাঙালিদের উপর আকস্মিকভাবে ঝাঁপিয়ে পড়ে পাকিস্তানি হানাদার বাহিনী নির্বিচারে বাঙালিদের হত্যা করে। ঢাকা বিশ্ববিদ্যালয়, পিলখানা ও রাজারবাগ পুলিশ লাইন এলাকায় দেখা যায় আগুনের কুণ্ডলী। মানুষ এক এলাকা থেকে পালিয়ে অন্য এলাকায় যেতে থাকে। স্বজনদের খোঁজ করে। যেখানে-সেখানে পড়ে থাকার দেখা যায় মৃতদেহ। মুক্তিযুদ্ধের ধ্বংসযজ্ঞের চিত্র অঙ্কিত হলেও 'রেইনকোট' গল্পের মতো বাঙালির প্রতিরোধের কোনো চিত্র উদ্দীপকে নেই। 'রেইনকোট' গল্প এবং উদ্দীপক উভয় ক্ষেত্রেই পাকিস্তানি মিলিটারিদের বর্বরোচিত হত্যাযজ্ঞের চিত্র দেখা যায়। কিন্তু 'রেইনকোট' গল্পের মতো উদ্দীপকে পাকিস্তানিদের বিরুদ্ধে প্রতিরোধের কোনো ইঙ্গিত দেখা যায় না। তাছাড়া দেশের মানুষের বিরুদ্ধে গিয়ে পাকিস্তানিদের সহযোগী লোকদের বর্ণনা আলোচ্য গল্পে থাকলেও উদ্দীপকে নেই। তাই উদ্দীপকটি 'রেইনকোট' গল্পের সমগ্র ভাব ধারণ করতে পারেনি।"
        }
      ]
    },
    {
      "number": "5",
      "uddipok": "\"নীল নবঘনে আষাঢ় গগনে তিন ঠাঁই আর নাহিরে ওগো, আজ তোরা যাসনে ঘরের বাহিরে। বাদলের ধারা ঝরে ঝরঝর আউশের খেত জলে ভরভর কালি-মাখা মেঘে ওপারে আঁধার ঘনিয়েছে দেখ চাহিরে।\"",
      "tag": "Din.B 25",
      "sub_questions": [
        {
          "label": "ক",
          "question": "রবীন্দ্রনাথ ঠাকুরের প্রথম কাব্যগ্রন্থের নাম কী?",
          "explanation": "রবীন্দ্রনাথ ঠাকুরের প্রথম কাব্যগ্রন্থের নাম 'বনফুল'।"
        },
        {
          "label": "খ",
          "question": "আমারি সোনার ধানে গিয়েছে ভরি।' বলতে কী বোঝানো হয়েছে?",
          "explanation": "প্রশ্নোক্ত উক্তিটির মধ্য দিয়ে কৃষকরূপী কবির কর্মফল সোনার ধান দিয়ে মহাকালের তরী পরিপূর্ণ হওয়ার কথা বলা হয়েছে। 'সোনার তরী' একটি রূপক কবিতা। এ কবিতায় কৃষকরূপী শিল্পস্রষ্টা কবি তাঁর সৃষ্টিকর্ম সোনার ধান নিয়ে মহাকালরূপী তরীর প্রতীক্ষায় ছিলেন। তরী আসার পর ধানরূপী তাঁর সমস্ত কর্ম সেখানে তুলে দেন। এ সময় তিনি উপলব্ধি করেন, তাঁরই কর্মের ভারে পূর্ণ তরীতে তাঁকে নিয়ে যাওয়ার মতো স্থান অবশিষ্ট নেই। অর্থাৎ তরীরূপী মহাকাল শুধু মানুষের কর্মকেই গ্রহণ করবে, ব্যক্তিমানুষকে নয়। প্রশ্নোক্ত উক্তিটির মধ্য দিয়ে এ বিষয়টিই তাৎপর্যময় হয়ে উঠেছে।"
        },
        {
          "label": "গ",
          "question": "উদ্দীপক ও 'সোনার তরী' কবিতার বর্ষা প্রকৃতির তুলনামূলক চিত্র অঙ্কন কর।",
          "explanation": "উদ্দীপকে 'সোনার তরী' কবিতায় বর্ণিত বর্ষার দুর্যোগপূর্ণ চিত্র উপস্থাপিত হয়েছে। 'সোনার তরী' কবিতায় গ্রামীণ প্রকৃতিতে নিঃসঙ্গ, এক কৃষকের রূপকে মানুষের চিরন্তন অসহায়ত্বের দিকটিকে ফুটিয়ে তোলা হয়েছে। আর তা করতে গিয়ে কবি বর্ষার প্রকৃতিকে আশ্রয় করেছেন। কবিতাটিতে দ্বীপসদৃশ ছোটো খেতে আশঙ্কা নিয়ে অপেক্ষমাণ কৃষকের বর্ণনা, ঘন মেঘ, ভারী বর্ষণ, মেঘের গর্জন, চারপাশে বাঁকা জলের বিস্তার, খরস্রোতা নদীর হিংস্র হয়ে ওঠা প্রভৃতি অনুষঙ্গের ভিতর দিয়ে কবি বাংলার বর্ষার দুর্যোগপূর্ণ রূপটিকে উন্মোচন করেছেন। উদ্দীপকের কবিতাংশে বর্ষাকালের একটি দুর্যোগপূর্ণ চিত্র উপস্থাপিত. হয়েছে। কবিতাংশটি বাংলায় বর্ষার এক চিরন্তন রূপকল্প ফুটিয়ে তুলেছে। এখানে কবি বর্ষাকালীন আকাশ, আউশের খেতভরা জল, দিগন্তের আঁধার প্রভৃতির বিবরণ দিয়েছেন। এছাড়া বর্ষায় যেন কেউ বাইরে না যায়, সেজন্য সতর্ক করা হয়েছে। 'সোনার তরী' কবিতায়ও বর্ষাকালের দুর্যোগপূর্ণ রূপটিই প্রতিভাত হয়। সে বিবেচনায় বলা যায়, উদ্দীপকের কবিতাংশে আলোচ্য কবিতায় বর্ণিত বর্ষার দুর্যোগপূর্ণ চিত্রই প্রতিফলিত হয়েছে।"
        },
        {
          "label": "ঘ",
          "question": "উদ্দীপকটি 'সোনার তরী' কবিতার মূলভাবের প্রতিনিধিত্ব করে না।\"-মন্তব্যটি বিচার কর।",
          "explanation": "উদ্দীপকের কবিতাংশটি কেবল বর্ষার দুর্যোগপূর্ণ দিকটি তুলে ধরার ফলে তা 'সোনার তরী' কবিতার মূলভাবের প্রতিনিধিত্ব করে না। 'সোনার তরী' কবিতায় রূপকের আশ্রয়ে মানবজীবনের গূঢ় দর্শন প্রকাশিত হয়েছে। কবিতায় দেখা যায়, বর্ষার হিংস্র স্রোত পরিবেষ্টিত ধানখেতে রাশি রাশি সোনার ধান নিয়ে অপেক্ষা করেন এক কৃষক। একসময় ভরাপালে তরী বেয়ে চলে যেতে থাকা এক মাঝিকে ধানগুলো নিয়ে যাওয়ার জন্য কাতর অনুনয় করেন তিনি। মাঝি তাঁর ধানগুলো তরীতে তুলে নেয়; কিন্তু ব্যক্তি কৃষকের সেখানে স্থান হয় না। মূলত এ কবিতার মর্মকথা হলো মহাকাল মানুষের কর্মকে ধরে রাখলেও কর্মের স্রষ্টাকে ধরে রাখে না। মানুষের সৃষ্টিকর্ম অবিনশ্বর হলেও মানুষের জীবন নশ্বর। উদ্দীপকে বর্ষার দুর্যোগপূর্ণ আবহাওয়ার কথা বর্ণিত হয়েছে। কবি বর্ষার বিপৎসংকুল পরিস্থিতিতে সবাইকে ঘরের বাইরে যেতে নিষেধ করেছেন। কারণ বাইরে প্রচণ্ড বৃষ্টি হচ্ছে, সেই বৃষ্টিতে আউশের খেত জলে ভরে গিয়েছে। আকাশের অবস্থাও ভালো না অন্ধকার ঘনিয়ে এসেছে। 'সোনার তরী' কবিতাটির ভাবসত্য হলো মানুষের জীবনের অনিবার্য পরিণতি মৃত্যু; যাকে কোনোভাবেই রোধ করা সম্ভব নয়। মহাকালের স্রোতে জীবন-যৌবন ভেসে যায় কিন্তু বেঁচে থাকে মানুষেরই সৃষ্ট সোনার ফসল। অর্থাৎ শিল্পস্রষ্টা ব্যক্তির মৃত্যু হলেও তাঁর সৃষ্টিশীল কর্ম বেঁচে থাকে কালান্তরেও। উদ্দীপকের কবিতাংশে বর্ষার রুদ্ররূপের চিত্র উঠে এলেও আলোচ্য কবিতার জীবনদর্শনের কোনো উল্লেখ সেখানে নেই। সে বিবেচনায় বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "6",
      "uddipok": "আমরা বন্দী থাকব না পকেটে পকেটে, আমরা বেরিয়ে পড়ব, আমরা ছড়িয়ে পড়ব শহর, গঞ্জে, গ্রামে দিগন্ত থেকে দিগন্তে। আমরা বার বার জ্বলি, নিতান্ত অবহেলায় তা তো তোমরা জানোই কিন্তু তোমরা তো জানো না: কবে আমরা জ্বল উঠব- সবাই শেষবারের মতো।",
      "tag": "Din.B 25",
      "sub_questions": [
        {
          "label": "ক",
          "question": "'নিদাঘ' শব্দের অর্থ কী?",
          "explanation": "'নিদাঘ' শব্দের অর্থ গ্রীষ্ম।"
        },
        {
          "label": "খ",
          "question": "কবি নিজেকে 'পরশুরীমের কুঠার' বলেছেন কেন?",
          "explanation": "কবি তাঁর দ্রোহের বিধ্বংসী রূপটি প্রকাশ করতেই নিজেকে 'পরশুরামের কুঠার' বলে অভিহিত করেছেন। পৌরাণিক চরিত্র পরশুরাম শ্রীকৃষ্ণের বৈমাত্রেয় জ্যেষ্ঠ ভ্রাতা। তিনি পৃথিবীকে ক্ষত্রিয়মুক্ত করতে তাঁর কুঠারের মাধ্যমে একুশবার ক্ষত্রিয়দের নিধন করেন। কবি নিজেকে পরশুরামের সেই কুঠাররূপে কল্পনা করে অত্যাচারী শাসকগোষ্ঠীর ধ্বংসের মধ্য দিয়ে অপশাসনের অবসান ঘটাতে চেয়েছেন।"
        },
        {
          "label": "গ",
          "question": "উদ্দীপকের সঙ্গে 'বিদ্রোহী' কবিতার সাদৃশ্য বিচার কর।",
          "explanation": "উদ্দীপকের সঙ্গে 'বিদ্রোহী' কবিতার বিদ্রোহীসত্তা ও শৃঙ্খল মুক্তির আকাঙ্ক্ষার দিকটি সাদৃশ্যপূর্ণ। বিদ্রোহী' কবিতায় আত্মজাগরণে উন্মুখ কবির সদম্ভ আত্মপ্রকাশ ঘোষিত হয়েছে। কবি মনে করেন, জগতের কোনো শৃঙ্খল তাঁকে বন্দি রাখতে পারে না। সমস্ত শৃঙ্খল তিনি ভেঙে চুরমার করে দেবেন। পরাধীনতা আর অত্যাচারী শাসকের বিরুদ্ধে তিনি সোচ্চার। সকল অন্যায়-অনিয়মের বিরুদ্ধে তাঁর বিদ্রোহ। যতদিন অন্যায়-অবিচার সমাজে বিদ্যমান থাকবে কবির বিদ্রোহীসভা ততদিন শান্ত হবে না। উদ্দীপকের কবিতাংশেও লক্ষ করা যায়, কবি কোনো শৃঙ্খলে বন্দি থাকতে চান না। তিনি মুক্তভাবে ছুটে চলতে চান, ছড়িয়ে পড়তে চান সব জায়গায়। তিনি সমস্ত অবহেলার বিরুদ্ধে আগুনের মতো জ্বলে উঠতে চান সবাইকে নিয়ে। উদ্দীপকের কবি এবং 'বিদ্রোহী' কবিতার কবি উভয়েই শৃঙ্খল থেকে মুক্ত হওয়ার কথা বলেছেন। পরাধীনতা, লাঞ্ছনা আর অবহেলা থেকে তারা মুক্ত বাতাসে ঘুরে বেড়াতে চান। তাই বলা যায় যে, বিদ্রোহীসত্তা ও শৃঙ্খলমুক্তির আকাঙ্ক্ষার দিক দিয়ে উদ্দীপকের সঙ্গে আলোচ্য কবিতার সাদৃশ্য রয়েছে।"
        },
        {
          "label": "ঘ",
          "question": "\"উদ্দীপকের বক্তব্যে 'বিদ্রোহী' কবিতার দ্রোহই প্রকাশিত হয়েছে।\"-উক্তিটির যথার্থতা নিরূপণ কর।",
          "explanation": "'বিদ্রোহী' কবিতার মূলসুর হলো সমাজ থেকে অত্যাচারের অবসান কামনা ও তা না হওয়া পর্যন্ত বিদ্রোহ অব্যাহত রাখা, যা উদ্দীপকটি সর্বাংশে ধারণ করেনি। 'বিদ্রোহী' কবিতায় কবি নিজের বিদ্রোহী সত্তার প্রকাশ ঘটিয়ে ঔপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দেন। তিনি সমস্ত অন্যায়-অনিয়মের বিরুদ্ধে বিদ্রোহ ঘোষণা করেন। কবির আত্মপরিচয়, প্রেম, দ্রোহ ও চেতনার স্বরূপ ফুটে উঠেছে বর্ণনার মধ্য দিয়ে। ধর্ম, ইতিহাস, ঐতিহ্য, পুরাণ থেকে তিনি উপকরণ নিয়ে এই বিদ্রোহী সত্তার অবয়ব নির্মাণ করেন। তিনি কবিতার শেষে শুধু অত্যাচারীর অত্যাচারের অবসান কামনা করেই ক্ষান্ত হননি, উপরন্তু তিনি স্পষ্ট জানিয়ে দেন যে উৎপীড়িত জনতার কান্না প্রশমিত না হওয়া পর্যন্ত তিনি শান্ত হবেন না। উদ্দীপকে বলা হয়েছে প্রাবন্ধিক শুধু শাসক রাজার বিরুদ্ধেই বিদ্রোহ করেননি তিনি সমাজের, জাতির ও দেশের মধ্যে সংঘটিত অন্যায়ের বিরুদ্ধে সত্য তরবারির তীব্র আক্রমণের মতো বিদ্রোহ ঘোষণা করেছেন। আর তার জন্য তাঁকে অপমান ও আঘাত সহ্য করতে হয়েছে। 'বিদ্রোহী' কবিতা ও উদ্দীপক উভয় জায়গায় বিদ্রোহী সত্তার প্রকাশ ঘটেছে। *কিন্তু 'বিদ্রোহী' কবিতার কবি দৃঢ়তার সাথে জানিয়ে দেন তিনি কোনো অপশক্তির কাছে মাথা নত করবেন না। মানবতাবোধে উদ্ভাসিত কবি অত্যাচার-অন্যায়ের অবসান না ঘটা পর্যন্ত মাথা উঁচু করে লড়াই চালিয়ে যাবেন, যা আলোচ্য কবিতার মূলসুর। আর এ বিষয়টি উদ্দীপকে প্রকাশ পায়নি। তাই বলা যায় যে, উদ্দীপকটি 'বিদ্রোহী' কবিতার মূলসুরকে সর্বাংশে ধারণ করেনি।"
        }
      ]
    },
    {
      "number": "7",
      "uddipok": "'আমিত্ব'-কে বলি দিয়া স্বার্থ ত্যাগ কর যদি, পরের হিতের জন্য ভাব যদি নিরবধি! নিজ সুখ ভুলে গিয়ে ভাবিলে পরের কথা, মুছালে পরের অশ্রু-ঘুচালে পরের ব্যথা! আপনাকে বিলাইয় দীনদুঃখীদের মাঝে, বিদূরিলে পর দুঃখ সকালে বিকালে সাঁঝে! তবেই পাইবে সুখ আত্মার ভিতরে তুমি, যা রুপিবে-তাই পাবে, সংসার যে কর্মভূমি!",
      "tag": "Din.B 25",
      "sub_questions": [
        {
          "label": "ক",
          "question": "'প্রতিদান' কবিতাটি কবির কোন কাব্যগ্রন্থ থেকে সংকলিত?",
          "explanation": "'প্রতিদান' কবিতাটি কবির 'বালুচর' কাব্যগ্রন্থ থেকে সংকলিত হয়েছে।"
        },
        {
          "label": "খ",
          "question": "'কাঁটা পেয়ে তারে ফুল করি দান সারাটি জনম-ভর'-উক্তিটি দ্বারা কী বোঝানো হয়েছে?",
          "explanation": "কবি হিংসা-বিদ্বেষ ত্যাগ করে একটি প্রেমময় পৃথিবীর প্রত্যাশা করেছেন। তাই তিনি আঘাতের পরিবর্তে ভালোবাসা দান করতে চেয়েছেন। 'প্রতিদান' কবিতায় কবি সুন্দর একটি পৃথিবী গড়ার কথা চিন্তা করেছেন। এই জগতে হিংসা-বিদ্বেষ যতদিন থাকবে ততদিন শান্তি প্রতিষ্ঠিত হবে না। শান্তি প্রতিষ্ঠা করতে গেলে অবশ্যই ভালোবাসাপূর্ণ পরিবেশ গঠন করতে হবে। কাঁটার বদলে কাঁটা দিলে জগতে দুঃখ ছাড়া আর কিছু পাওয়া যাবে না। এজন্য কবি প্রেমময় বিশ্ব গঠন করে হিংসা-বিদ্বেষ ভুলে পারস্পরিক সহানুভূতির কথা বলেছেন। কেউ যদি কবিকে দুঃখ দেন তাহলে কবি তার বদলে প্রেম দেওয়ার কথা বলেছেন। এজন্য কবি কাঁটা পেয়ে ফুল দান করার কথা বলেছেন।"
        },
        {
          "label": "গ",
          "question": "উদ্দীপকের সঙ্গে 'প্রতিদান' কবিতার চেতনাগত সাদৃশ্য বর্ণনা কর।",
          "explanation": "পরার্থপরতার দিক থেকে উদ্দীপকের সঙ্গে 'প্রতিদান' কবিতার সাদৃশ্য রয়েছে। 'প্রতিদান' কবিতায় কবি ক্ষুদ্র স্বার্থকে বিসর্জন দিয়ে পরার্থপরতার মধ্যেই যে ব্যক্তিজীবনের প্রকৃত সুখ নিহিত সেই বিষয়ে আলোকপাত করেছেন। সমাজ-সংসারে বিদ্যমান বিভেদ, হিংসা-হানাহানি দ্বারা আক্রান্ত হওয়া সত্ত্বেও কবির কণ্ঠে প্রতিশোধ-প্রতিহিংসার বিপরীতে ব্যস্ত হয়েছে প্রীতিময় এক পরিবেশ সৃষ্টির আকাঙ্ক্ষা। কেননা ভালোবাসাপূর্ণ মানুষই নির্মাণ করতে পারে সুন্দর ও নিরাপদ পৃথিবী, কবি অনিষ্টকারীর প্রতিদান হিসেবে তার উপকার করে পৃথিবীকে সুন্দর ও বাসযোগ্য করতে চেয়েছেন। উদ্দীপকেও লক্ষ করা যায়, কবি তাঁর 'আমিত্ব'কে বলি দিয়ে অপরের কল্যাণ করতে চান। নিজের সুখ ভুলে অপরের দুঃখ মেটাতে চান। গরিব-দুঃখীদের মাঝে নিজেকে বিলিয়ে দিতে চান। মানুষের দুঃখ দূর করে তিনি সুখ পান। উদ্দীপকের কবি যেমন অপরের কল্যাণে নিজেকে নিবেদন করার কথা বলেছেন অনুরূপ 'প্রতিদান' কবিতায়ও কবি পরার্থপরতার মাঝে সুখ অনুভব করেন। এদিক থেকে উদ্দীপকের সঙ্গে 'প্রতিদান' কবিতার চেতনাগত সাদৃশ্য বিদ্যমান।"
        },
        {
          "label": "ঘ",
          "question": "উদ্দীপকটি 'প্রতিদান' কবিতার মূলভাবের প্রতিনিধিত্ব করে কি? তোমার মতের সপক্ষে যুক্তি দাও।",
          "explanation": "উদ্দীপকে পরার্থপরতার মধ্যেই যে জীবনের সার্থকতা ও সুখ নিহিত এ বিষয়টি প্রকাশ পাওয়ায় তা 'প্রতিদান' কবিতার মূলভাবের প্রতিনিধিত্ব করে। 'প্রতিদান' কবিতায় কবি ক্ষুদ্র স্বার্থকে বিসর্জন দিয়ে পরার্থপরতার মধ্যে সুখ খোঁজেন। সমাজ-সংসারে বিদ্যমান বিভেদ, হিংসা-হানাহানি দ্বারা আক্রান্ত হওয়া স্বত্ত্বেও কবির কণ্ঠে প্রতিশোধ-প্রতিহিংসার বিপরীতে ব্যক্ত হয়েছে প্রীতিময় এক পরিবেশ সৃষ্টির আকাঙ্ক্ষা। কেননা ভালোবাসাপূর্ণ মানুষই নির্মাণ করতে পারে সুন্দর ও নিরাপদ পৃথিবী। কবি অনিষ্টকারীর প্রতিদান হিসেবে তার উপকার করে পৃথিবীকে সুন্দর ও বাসযোগ্য করতে চেয়েছেন। কারণ ক্ষুদ্র স্বার্থকে বিসর্জন দিয়ে পরের উপকার করলেই প্রকৃত সুখ অর্জন করা যায়। জীবন সার্থক হয়। 'উদ্দীপকে লক্ষ করা যায়, কবি তাঁর 'আমিত্ব'কে বলি দিয়ে অপরের কল্যাণ করতে চান। নিজের সুখ-দুঃখ ভুলে অপরের দুঃখ মেটাতে চান। গরিব-দুঃখীদের মাঝে নিজেকে বিলিয়ে দিতে চান। কারণ তিনি বিশ্বাস করেন মানুষের দুঃখ দূর করলেই সুখ লাভ করা যায়। উদ্দীপকের কবিতা এবং 'প্রতিদান' কবিতার মূল প্রতিপাদ্য বিষয় হলো পরোপকার। নিজের স্বার্থ ভুলে গিয়ে অপরের কল্যাণ করার মাধ্যমেই প্রকৃত সুখ অর্জন করা যায়। জীবন সার্থক হয়ে ওঠে। অতএব বলা যায়, উদ্দীপকটি 'প্রতিদান' কবিতার মূলভাবের প্রতিনিধিত্ব করে।"
        }
      ]
    },
    {
      "number": "8",
      "uddipok": "মজলিশপুর গ্রামের তাহের আলি হঠাৎ দাবি করে যে সে স্বপ্নে এক লতা-পাতার ঔষধের সন্ধান পেয়েছে যা দ্বারা যে-কোনো রোগের চিকিৎসা সম্ভব। তার এ লতা-পাতার চিকিৎসার কথা চারিদিকে প্রচার হতে থাকে। অচিরেই আশেপাশের গ্রাম ও দূর-দূরান্ত থেকে লোকজন দলে দলে তাঁর কাছে আসতে থাকে। লতা-পাতার ঔষধ বিক্রির টাকায় এক সময়ের হতদরিদ্র তাহের আলির আর্থিক অবস্থার দ্রুত উন্নতি হতে থাকে।",
      "tag": "Din.B 25",
      "sub_questions": [
        {
          "label": "ক",
          "question": "'লালসালু' উপন্যাসটি প্রথম কত সালে প্রকাশিত হয়?",
          "explanation": "'লালসালু' উপন্যাসটি প্রথম প্রকাশিত হয় ১৯৪৮ সালে।"
        },
        {
          "label": "খ",
          "question": "মজিদ আওয়ালপুরের পিরের বিরোধিতা করে কেন?",
          "explanation": "মাজার ব্যবসায় সংকট সৃষ্টির আশঙ্কায় মজিদ আওয়ালপুরের পিরের বিরোধিতা করে। মজিদ মহব্বতনগরে নিজেকে প্রতিষ্ঠিত করে ধর্মকে আশ্রয় করে। মাজারের অলৌকিক শক্তির কথা সবাইকে বললেও সে নিজের শক্তি সম্পর্কে সন্দিহান। আওয়ালপুরের পির সাহেবের মতো তার 'বুহানি শক্তি' নেই। আওয়ালপুরের পিরের আগমনে লোকজন তার মাজারে কম আসে। সবাই নতুন পিরকে ভক্তি-শ্রদ্ধা করে, তার পায়ে সবাই চুমু দিতে চায়। এসব দেখে প্রভাব মিলিয়ে যাওয়ার ভয়ে মজিদ আওয়ালপুরের পিরের বিরোধিতা করে।"
        },
        {
          "label": "গ",
          "question": "উদ্দীপকের তাহের আলির সঙ্গে 'লালসালু' উপন্যাসের মজিদ চরিত্রের সাদৃশ্য বর্ণনা কর।",
          "explanation": "স্বপ্নের অলৌকিকত্বের কথা বলে মানুষকে প্রতারিত করার দিক থেকে উদ্দীপকের তাহের আলির সঙ্গে 'লালসালু' উপন্যাসের মজিদ চরিত্রের সাদৃশ্য রয়েছে। 'লালসালু' উপন্যাসের মজিদ জানায় সে মহব্বতনগর গ্রামে আসে স্বপ্ন দেখে। মোদাচ্ছের পিরের আদেশ পেয়ে সে দুর্গম অঞ্চল ভেঙে ছুটে আসে এ গ্রামে। এখানে এসে জঙ্গল পরিষ্কার করে ইট-সুরকি দিয়ে কবর বাঁধাই করে, লালসালু জড়িয়ে মাজার ব্যাবসা শুরু করে। ধীরে ধীরে গ্রামবাসীরা মাজারে দান-অনুদান পাঠাতে থাকে, যা মূলত মজিদের আর্থিক অবস্থারই উন্নতি ঘটায়। একসময় মজিদের শিকড় এমনভাবে দৃঢ় হয় যে, মহব্বতনগর গ্রামের আর্থসামাজিক ব্যবস্থায় মজিদ হয়ে ওঠে এক অদৃশ্য শক্তি। উদ্দীপকেও লক্ষ করা যায়, মজলিশপুর গ্রামের তাহের আলি হঠাৎ স্বপ্নে পাওয়া একধরনের লতাপাতার ঔষধের সন্ধান পাওয়ার দাবি করে, যা দিয়ে যেকোনো রোগের চিকিৎসা সম্ভব। তার এই চিকিৎসার কথা চারদিকে প্রচার হতে থাকলে আশপাশের গ্রাম ও দূরদূরান্ত থেকে লোকজন দলে দলে তার কাছে আসতে শুরু করে। লতাপাতার ঔষধ বিক্রির টাকায় একসময়ের হতদরিদ্র তাহের আলির আর্থিক অবস্থার দ্রুত উন্নতি হতে থাকে। উদ্দীপকের তাহের আলি এবং 'লালসালু' উপন্যাসের মজিদ উভয়ই গ্রামবাসীকে স্বপ্নের অলৌকিকত্বের কথা বলে বোকা বানিয়ে নিজেদের আর্থিক অবস্থার উন্নতি করে। এদিক থেকে মজিদ এবং তাহের আলির মধ্যে সাদৃশ্য লক্ষ করা যায়।"
        },
        {
          "label": "ঘ",
          "question": "\"স্বার্থপরতা ও অস্তিত্বের সংকটে পড়ে মানুষ অনেক সময় নীতি-নৈতিকতা বিসর্জন দেয়।\"-উদ্দীপক ও 'লালসালু' উপন্যাসের আলোকে মন্তব্যটি বিচার কর।",
          "explanation": "স্বার্থপরতা ও অস্তিত্বের সংকটে পড়ে মানুষ অনেক সময় নীতি-নৈতিকতা বিসর্জন দিয়ে ছলনা আর ভণ্ডামির পথ বেছে নেয়। উদ্দীপকের তাহের আলি এবং 'লালসালু' উপন্যাসের মজিদ উভয়ের ক্ষেত্রেই এই বিষয়টির সত্যতা দেখা যায়। 'লালসালু' উপন্যাসে দেখা যায়, মজিদের জন্ম এমন এক গ্রামে যেখানে মানুষ বসবাস করে চরম দারিদ্রদ্র্যসীমার নিচে। যেখানে শস্যের চেয়ে টুপি বেশি, ধর্মের আগাছা বেশি। দুবেলা দুমুঠো খেয়ে-পরে বেঁচে থাকাই সেখানে দুষ্কর। এমতাবস্থায়, মজিদ নিজ অঞ্চল থেকে বহু দূরে মহব্বতনগর গ্রামে এসে স্বপ্নের অলৌকিকত্বের কথা বলে একটি পুরাতন কবরকে কেন্দ্র করে মাজার ব্যাবসা গড়ে তোলে। ধীরে ধীরে মানুষ এই মাজারে অর্থসম্পদ দান করতে থাকে। এতে মজিদের আর্থিক অবস্থার উন্নতি ঘটে। উদ্দীপকে লক্ষ করা যায়, মজলিশপুর গ্রামের তাহের আলি হঠাৎ স্বপ্নে পাওয়া একধরনের লতাপাতার ঔষধের সন্ধান পাওয়ার দাবি করে, যা দিয়ে যেকোনো রোগের চিকিৎসা সম্ভব। তার এই চিকিৎসার কথা চারদিকে প্রচার হতে থাকলে আশপাশের গ্রাম ও দূরদূরান্ত থেকে লোকজন দলে দলে তার কাছে আসতে শুরু করে। লতাপাতার ঔষধ বিক্রির টাকায় একসময়ের হতদরিদ্র তাহের আলির আর্থিক অবস্থার দ্রুত উন্নতি হতে থাকে। 'লালসালু' উপন্যাসের মজিদ তার অভাব এবং দরিদ্রতার অভিশাপ ঘোচাতে মহব্বতনগরের মানুষের সাথে প্রতারণা করে। মিথ্যার আশ্রয় নিয়ে নিজেকে আর্থিকভাবে সমৃদ্ধ করে। উদ্দীপকের তাহের আলি একইভাবে লোক ঠকায়। ভণ্ডামির আশ্রয় নেয় মূলত তার দরিদ্রতার জন্য। অভাব-অনটনের কারণে নিজের ভাগ্যের চাকা ঘুরাতে সে এই কূটকৌশলের আশ্রয় নেয়। তাই বলা যায়, উদ্দীপক ও 'লালসালু' উপন্যাসের আলোকে প্রশ্নোক্ত মন্তব্যটি যথার্থ।"
        }
      ]
    },
    {
      "number": "9",
      "uddipok": "তালতলা গ্রামের আশেপাশে কোনো মাধ্যমিক স্কুল না থাকায় তিন কিলোমিটা দূরের স্কুলে ভর্তি হয়ে পড়ালেখা চালিয়া যেতে হয় মুশফিককে। উচ্চশিক্ষা শেষে আজ সুপ্রতিষ্ঠিত হয়েও সেই বিগত দিনগুলোর কথা ভুলে যায়নি সে। অনেক দিন লেগে থেকে শিক্ষা বিভাগের অনুমোদন পেয়ে অবশেষে নিজ গ্রামে মুশফিক একটি মাধ্যমিক বিদ্যালয় গড়ে তুলতে সক্ষম হয়। গ্রামের সজ্জন শহিদুল মাস্টার জায়গা দিয়ে স্কুল প্রতিষ্ঠায় সহযোগিতা করেন।",
      "tag": "Din.B 25",
      "sub_questions": [
        {
          "label": "ক",
          "question": "'ধান দিয়া কী হইব মানুষের জান যদি না থাকে।'-উক্তিটি কার?",
          "explanation": "'ধান দিয়া কী হইব মানুষের জান যদি না থাকে?'- উক্তিটি রহিমার।"
        },
        {
          "label": "খ",
          "question": "'ওরা কী করে জানবে যে, ওটা মোদাচ্ছের পিরের মাজার?'-ব্যাখ্যা কর।",
          "explanation": "'ওরা কী করে জানবে যে, ওটা মোদাচ্ছের পিরের মাজার'- এর দ্বারা মাজার সম্পর্কে গ্রামবাসীর অজ্ঞতার কথাটি বোঝানো হয়েছে। মজিদ যখন মহব্বতনগর গ্রামে এসে একটি পুরাতন কবরকে দেখিয়ে বলে যে সেটি মোদাচ্ছের পিরের মাজার। তখন গ্রামবাসী অবাক হয়ে যায়। কারণ ওই স্থানটি ছিল ঘন জজালে ঘেরা, ভিতরে শিয়ালের বাসা। এককথায় সেটি ছিল পরিত্যক্ত স্থান। সেজন্য গ্রামবাসীর মোদাচ্ছের পিরের মাজার সম্পর্কে কোনো ধারণা ছিল না।"
        },
        {
          "label": "গ",
          "question": "উদ্দীপকটি 'লালসালু' উপন্যানের কোন চরিত্রের কথা মনে করিয়ে দেয়? বর্ণনা কর।",
          "explanation": "মুশফিকের স্কুল প্রতিষ্ঠার জন্য কাজ করার দিক দিয়ে উদ্দীপকটি 'লালসালু' উপন্যাসের আক্কাস চরিত্রের কথা মনে করিয়ে দেয়। 'লালসালু' উপন্যাসের আক্কাস বহুদিন বিদেশে থেকে কিছু পয়সা জমিয়ে দেশে ফেরে। দেশে এসে সে গ্রামে একটি স্কুল প্রতিষ্ঠার জন্য উঠেপড়ে লাগে। স্কুলের জন্য সে চাঁদা তুলতে শুরু করে। পাশের গ্রাম করিমগঞ্জে গিয়ে স্কুলের জন্য সাহায্য চেয়ে কাউকে দিয়ে একটা আবেদনপত্র লিখিয়ে সেটা সরকারের কাছে পাঠিয়েও দেয়। উদ্দীপকে লক্ষ করা যায়,তালতলা গ্রামের মিশফিককে নিজ গ্রামে কোনো মাধ্যমিক স্কুল না থাকায় তিন কিলোমিার দূরের স্কুলে ভর্তি হয়ে পড়ালেখা চালিয়ে যায়। উচ্চশিক্ষা শেষে সুপ্রতিষ্ঠিত হয়েও মুশফিক তার বিগত দিনের কথা ভুলে যায় না। তাই অনেক দিন লেগে থেকে শিক্ষা বিভাগের অনুমোদন পেয়ে অবশেষে নিজ গ্রামে সে একটি মাধ্যমিক বিদ্যালয় গড়ে তুলতে সক্ষম হয়। উদ্দীপকের মুশফিক এবং লালসালু উপন্যাসের আক্কাস উভয়ের মধ্যেই গ্রামবাসীকে শিক্ষার আলোয় আলোকিত করার আকাঙ্খা প্রকাশ পেয়েছে। স্কুল প্রতিষ্ঠার জন্য কাজ করেছে। তাই বলা যায়, উদ্দীপকটি লালসালু উপন্যাসের আক্কাশ চরিত্রের কথা মন করিয়ে দেয়।"
        },
        {
          "label": "ঘ",
          "question": "\"মজিদের কূটকৌশলের কারণে উদ্দীপকের তালতলা গ্রামের মতো 'লালসালু' উপন্যাসের মহব্বতনগরে স্কুল প্রতিষ্ঠা করা সম্ভব হয়নি।\" মন্তব্যটির যথার্থতা বিচার কর।",
          "explanation": "মাজারকেন্দ্রিক ভণ্ডামি হুমকির মুখে পড়বে বিধায় মজিদের কূটকৌশলের কারণে উদ্দীপকের তালতলা গ্রামের মতো 'লালসালু' উপন্যাসের মহব্বতনগরে স্কুল প্রতিষ্ঠা করা সম্ভব হয়নি। ‘লালসালু' উপন্যাসের আক্কাস বিদেশ থেকে দেশে ফিরে গ্রামে একটি স্কুল প্রতিষ্ঠা করার জন্য উঠে পড়ে লাগে। স্কুলের জন্য সে চাঁদা তুলতে শুরু করে। পাশের গ্রাম করিমগঞ্জে গিয়ে সে একটি আবেদনপত্র লিখিয়ে সরকারের কাছে পাঠিয়ে দেয়। কিন্তু ধর্মব্যবসায়ী মজিদ গ্রামবাসীকে ভুল বুঝিয়ে আক্কাসের স্কুল প্রতিষ্ঠার কাজে বাধা দিতে উদ্বুদ্ধ করে। একসময় মজিদের কূটকৌশল ও গ্রামবাসীদের বাধার মুখে আক্কাসের স্কুল প্রতিষ্ঠার স্বপ্ন শেষ হয়ে যায়। উদ্দীপকে লক্ষ করা যায়, তালতলা গ্রামের মুশফিক নিজ গ্রামে কোনো মাধ্যমিক স্কুল না থাকায় তিন কিলোমিটার দূরের স্কুলে ভর্তি হয়ে পড়ালেখা চালিয়ে যায়। উচ্চশিক্ষা শেষে সুপ্রতিষ্ঠিত হয়ে মুশফিক তার বিগত দিনের কথা ভুলে যায়নি। অনেক দিন লেগে থেকে শিক্ষা বিভাগের অনুমোদন পেয়ে অবশেষে নিজ গ্রামে সে একটি মাধ্যমিক বিদ্যালয় গড়ে তুলতে সক্ষম হয়। গ্রামের সজ্জন শহিদুল মাস্টার জায়গা দিয়ে স্কুল প্রতিষ্ঠায় সহায়তা করে। 'লালসালু' উপন্যাসের আক্কাস মজিদ ও গ্রামবাসীর দ্বারা বাধার সম্মুখীন হলেও উদ্দীপকের মুশফিক যথাযথ সহায়তা লাভ করে শহিদুল মাস্টারের কাছ থেকে। উদ্দীপকের শহিদুল মাস্টারের মতো মজিদ আক্কাসকে সহায়তা করেনি। তাই উদ্দীপকের মুশফিক তালতলা গ্রামে স্কুল প্রতিষ্ঠা করতে সক্ষম হলেও 'লালসালু' উপন্যাসের আক্কাস মহব্বতনগর গ্রামে স্কুল প্রতিষ্ঠা করতে পারেনি। এ কারণে বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "10",
      "uddipok": "পানিপথের তৃতীয় যুদ্ধ ছিল ইতিহাসের অন্যতম রক্ষক্ষয়ী যুদ্ধ। একদিকে সম্মিলিত মুসলিম বাহিনী, অন্যদিকে মারাঠারা। ইব্রাহিম কার্দি ও জোহরা বেগম স্বামী-স্ত্রী হয়েও যথাক্রমে মারাঠা ও মুসলিম শিবিরের পক্ষে সেনাপতি হিসেবে যুদ্ধে অবতীর্ণ হন। জোহরা বেগম স্বামী ইব্রাহিম কার্দিকে মুসলিম শিবিরে যোগ দেয়ার জন্য অনুরোধ করেন। কিন্তু ইব্রাহিম কার্দি স্পষ্ট জানিয়ে দেন-\"যে ফিরে যাবে সে আমি হব না। সে হবে বিশ্বাসঘাতক। সে হবে ইব্রাহিম কার্দির লাশ। আমার সংকটের দিনে যারা আমাকে আশ্রয় দিয়েছে, কর্মে নিযুক্ত করেছে, ঐশ্বর্য দান করেছে সে মারাঠােেদর বিপদের দিনে আমি চুপ করে বসে থাকবো? পদত্যাগ করবো? সে হয় না, জোহরা।\"",
      "tag": "Din.B 25",
      "sub_questions": [
        {
          "label": "ক",
          "question": "পলাশির যুদ্ধ কত সালে সংঘটিত হয়?",
          "explanation": "পলাশির যুদ্ধ ১৭৫৭ সালে সংঘটিত হয়।"
        },
        {
          "label": "খ",
          "question": "'ফিরে এসেছি রাজধানীতে স্বাধীনতা বজায় রাখার শেষ চেষ্টা করব বলে।'-উক্তিটি ব্যাখ্যা কর।",
          "explanation": "প্রশ্নোক্ত উক্তিটির মাধ্যমে নবাব সিরাজউদ্দৌলার মধ্যে পলাশির যুদ্ধে পরাস্ত হয়েও শত্রুর কাছে আত্মসমর্পণ না করে স্বাধীনতা রক্ষার চেষ্টা করতে চাওয়ার দিকটি প্রকাশ পেয়েছে। 'সিরাজউদ্দৌলা' নাটকে পলাশির যুদ্ধে নবাবের প্রধান সেনাপতি মিরজাফর বিশ্বাসঘাতকতা করে। ফলে নবাব সেখানে পরাস্ত হন। কিন্তু শত্রুর কাছে আত্মসমর্পণ না করে কিছু সৈন্য নিয়ে রাজধানীতে ফিরে আসেন। এ ফিরে আসা তার পলায়ন নয় বরং পুনর্গঠিত হয়ে ইংরেজদের বিরুদ্ধে লড়াই করে স্বাধীনতা রক্ষার শেষ চেষ্টা করতে চাওয়া। প্রশ্নোক্ত উক্তিটির মাধ্যমে সিরাজউদ্দৌলার সে আকাঙ্ক্ষাই অভিব্যক্ত হয়েছে।"
        },
        {
          "label": "গ",
          "question": "উদ্দীপকের ইব্রাহিম কার্দির সঙ্গে 'সিরাজউদ্দৌলা' নাটকের প্রধান সেনাপতি মিরজাফর চরিত্রের বৈসাদৃশ্য বর্ণনা কর।",
          "explanation": "বিশ্বস্ততা ও কৃতজ্ঞতাবোধের দিক থেকে উদ্দীপকের ইব্রাহিম কার্দির সঙ্গে 'সিরাজউদ্দৌলা' নাটকের প্রধান সেনাপতি মিরজাফর চরিত্রের বৈসাদৃশ্য রয়েছে। 'সিরাজউদ্দৌলা' নাটকের বিশ্বাসঘাতক সেনাপতি মিরজাফর, পারস্য থেকে নিঃস্ব অবস্থায় ভারতবর্ষে আসে। উচ্চবংশীয় হওয়ায় নবাব আলিবর্দি খাঁ তাকে স্নেহ করতেন এবং সেনাপতির পদে অধিষ্ঠিত করেন। কিন্তু নবাব আলিবর্দির মৃত্যুর পর যুবক সিরাজউদ্দৌলা নবাব হলে মিরজাফর ক্ষমতালিঙ্গু হয়ে তাঁর বিরুদ্ধে চক্রান্ত করে। ইংরেজদের সাথে হাত মেলায়। তার নির্দেশে পলাশির যুদ্ধে নবাবের সেনাবাহিনীর একটি বিরাট অংশ যুদ্ধে অংশগ্রহণ থেকে বিরত থাকে। এতে যুদ্ধে নবাবের পরাজয় ঘটে। উদ্দীপকের ইব্রাহিম কার্দি তাঁর বিপদের দিনে মারাঠাদের কাছ থেকে আশ্রয় ও ঐশ্বর্য পান। মারাঠারা তাঁকে কর্মে নিযুক্ত করে। তাই বিপক্ষ শিবির থেকে স্ত্রীর আহ্বান সত্ত্বেও তিনি মারাঠাদের পক্ষ ও দায়িত্ব ছেড়ে যাননি। এখানে তাঁর চরিত্রে যে বিশ্বস্ততা ও কৃতজ্ঞতাবোধ প্রকাশ পেয়েছে, সেদিক থেকে আলোচ্য নাটকের প্রধান সেনাপতি মিরজাফরের চরিত্রের ব্যাপক বৈসাদৃশ্য বিদ্যমান।"
        },
        {
          "label": "ঘ",
          "question": "\"সেনাপতি ও অমাত্যরা উদ্দীপকের ইব্রাহিম কার্দির মতো অনুগত্য ও বিশ্বস্ততার পরিচয় দিলে 'সিরাজউদ্দৌলা' নাটকের পরিণতি অন্যরকম হতে পারত।\"-মন্তব্যটির যথার্থতা বিচার কর।",
          "explanation": "সেনাপতি ও অমাত্যরা উদ্দীপকের ইব্রাহিম কার্দির মতো আনুগত্য ও বিশ্বস্ততার পরিচয় দিলে 'সিরাজউদ্দৌলা' নাটকের পরিণতি করুণ হতো না। 'সিরাজউদ্দৌলা' নাটকে নবাব সিরাজউদ্দৌলা তাঁর অমাত্যবর্গের বিশ্বাসঘাতকতার কারণে পরাজিত হন। ইংরেজদের বিরুদ্ধে তাঁর বিরাট সৈন্যবহর থাকলেও তাদের মধ্যে বিশ্বস্ত সৈনিকের অভাব ছিল। ষড়যন্ত্রের অংশ হয়ে অপ্রতুল ইংরেজ বাহিনীর সাথে যুদ্ধে তারা নির্বিকার দাঁড়িয়ে থাকে। দেশপ্রেমিক কয়েকজন সেনা প্রাণপণে লড়াই করলেও তারা নবাবের পরাজয় ঠেকাতে পারে না। উদ্দীপকের ইব্রাহিম কার্দি একজন বীরসৈনিক। মুসলিম-মারাঠা যুদ্ধে তিনি মুসলিম হয়েও মারাঠাদের পক্ষে যুদ্ধ করেছেন নীতিবোধের কারণে। স্ত্রী জোহরা তাঁকে মুসলিম শিবিরে ফিরে আসতে অনুরোধ জানালে তিনি তা প্রত্যাখ্যান করেন। যারা তাঁকে আশ্রয় দিয়েছে, কর্মে নিযুক্ত করেছে সেই মারাঠাদের বিপদের দিনে তিনি তাদের ছেড়ে যাননি। 'সিরাজউদ্দৌলা' নাটকে কয়েকজন দেশপ্রেমিক সেনাপতি নবাবের আস্থার প্রতিদান দেন। কিন্তু প্রধান সেনাপতিসহ আত্মীয় ও অমাত্যগণ নিজ স্বার্থের জন্য নবাবের সাথে বিশ্বাসঘাতকতা করে। উদ্দীপকের ইব্রাহিম কার্দির মতো তারা বিশ্বস্ততা দেখায় না। ফলে নবাবের পরাজয় ঘটে। তাই বলা যায়, তারা ইব্রাহিম কার্দির মতো আনুগত্য ও বিশ্বস্ততার পরিচয় দিতে পারলে এই নাটকের পরিণতি অন্যরকম হতে পারত।"
        }
      ]
    },
    {
      "number": "11",
      "uddipok": "মহীশূরের টিপু সুলতান ইতিহাসের এক অবিস্মরণীয় চরিত্র। তিনি বারবার বিভিন্ন লড়াইয়ে ইংরেজদের ধরাশায়ী করেন। চতুর ইংরেজরা পেরে না উঠে টিপুর দরবারের এক উচ্চভিলাশী সেনাপতিকে হাত করে নেয়। এই সেনাপতি টিপুর সব খবর ইংরেজদের কাছে পৌছে দিত। সেই সেনাপতি দুর্গের দরজা খুলে দিয়ে ইংরেজদের প্রবেশের সুযোগ করে দেয়। নিজ সেনাপতির বিশ্বাসঘাতকতায় অবশেষে টিপু সুলতান ইংরেজদের হাতে প্রাণ হারান।",
      "tag": "Din.B 25",
      "sub_questions": [
        {
          "label": "ক",
          "question": "সিরাজউদ্দৌলার ঘাতকের নাম কী?",
          "explanation": "সিরাজউদ্দৌলার ঘাতকের নাম মোহাম্মদি বেগ।"
        },
        {
          "label": "খ",
          "question": "'কাজেই শওকতজঙ্গ নবাব হবে নামমাত্র।' কথাটি ব্যাখ্যা কর।",
          "explanation": "জগৎশেঠ প্রশ্নোক্ত উক্তিটি দ্বারা শওকতজাকে আশ্রয় করে রাজদরবারের ক্ষমতা ঘসেটি বেগম এবং রাজবল্লভের হাতে থাকবে এই সম্ভাবনার কথা বুঝিয়েছেন। ঘসেটি বেগমের পুত্র শওকতজা একজন অকর্মণ্য ব্যক্তি, যে মদের নেশা ও নর্তকীদের নিয়েই সর্বদা ব্যস্ত থাকে। সে নবাব হলে আসল কর্তৃত্ব থাকবে ঘসেটি বেগম ও রাজবল্লভের হাতে। তারা তখন নির্বিবাদে তাদের ব্যক্তিগত স্বার্থ হাসিল করতে পারবে। একথা বোঝাতে প্রশ্নোক্ত মন্তব্যটি করা হয়েছে।"
        },
        {
          "label": "গ",
          "question": "উদ্দীপকের 'সেনাপতি'র সঙ্গে 'সিরাজউদ্দৌলা' নাটকের সাদৃশ্যপূর্ণ চরিত্র/চরিত্র সমূহের বর্ণনা দাও।",
          "explanation": "জাউদ্দীপকের সেনাপতির সঙ্গে 'সিরাজউদ্দৌলা' নাটকের প্রধান সেনাপতি মিরজাফর ও নবাবের স্বার্থান্বেষী অমাত্যবর্গের সাদৃশ্য লক্ষণীয়। 'সিরাজউদ্দৌলা' নাটকের বিশ্বাসঘাতক সেনাপতি মিরজাফর ক্ষমতালিপ্স হয়ে নবাব সিরাজউদ্দৌলার বিরুদ্ধে ষড়যন্ত্র করে। তার সঙ্গে যুক্ত হয় উমিচাঁদ, জগৎশেঠ, রাজবল্লভ, ঘসেটি বেগম ও রায়দুর্লভরা। তারা নবাবের বিরুদ্ধে চক্রান্ত করে এবং ইংরেজদের সাথে হাত মেলায়। অসাধু স্বার্থপর অমাত্যদের ষড়যন্ত্র ও মিরজাফরের নির্দেশে পলাশির যুদ্ধে নবাবের সেনাবাহিনীর একটি বিরাট অংশ যুদ্ধে অংশগ্রহণ থেকে বিরত থাকে, ফলে পরাজয় ঘটে নবাবের। উদ্দীপকে আমরা দেখতে পাই, টিপু সুলতান একজন সাহসী শাসক ও যোদ্ধা। ইংরেজরা যুদ্ধে তার সাথে পেরে ওঠে না, চতুর ইংরেজরা তার এক উচ্চাভিলাষী সেনাপতিকে হাত করে। সে টিপু সুলতানের খবর পাচার ও দুর্গে প্রবেশের অন্যায় সুযোগ দেয়। নিজ সেনাপতির বিশ্বাসঘাতকতায় অবশেষে টিপু সুলতান ইংরেজের হাতে প্রাণ হারান। তাই বলা যায়, নাটকের মিরজাফর প্রধান অমাত্যবর্গ ও আত্মীয়দের সাথে উদ্দীপকের সেনাপতির বিশ্বাসঘাতকতার মিল পাওয়া যায়।"
        },
        {
          "label": "ঘ",
          "question": "\"উদ্দীপকের টিপু সুলতান আর 'সিরাজউদ্দৌলা' নাটকের নবাব সিরাজের পরিণতি যেন একসূত্রে গাঁথা।\" মন্তব্যটি বিচার কর।",
          "explanation": "বিশ্বাসঘাতকতার শিকার হয়ে প্রাণ হারানোর দিক দিয়ে উদ্দীপকের টিপু সুলতান আর 'সিরাজউদ্দৌলা' নাটকের নবাব সিরাজের পরিণতি যেন একসূত্রে গাঁথা। 'সিরাজউদ্দৌলা' নাটকের সিরাজউদ্দৌলা একজন দেশপ্রেমিক সাহসী যোদ্ধা ও শাসক। তিনি দখলদার ইংরেজদের বিরুদ্ধে সরাসরি যুদ্ধ ঘোষণা করলেও প্রধান সেনাপতির বিশ্বাসঘাতকতা ও প্রাসাদ ষড়যন্ত্রের কারণে যুদ্ধে তাঁকে পরাজয় বরণ করতে হয়। নবাব সিরাজউদ্দৌলা একজন সাহসী ও প্রজাহিতৈষী শাসক ছিলেন। কিন্তু অমাত্যগণের ক্ষমতালিপ্স কর্মকাণ্ডের কারণে ইংরেজরা দুর্বল অবস্থানে থেকেও নবাবকে পরাজিত করে। নবাবের মৃত্যুদণ্ড দেয়। উদ্দীপকের টিপু সুলতান এক সাহসী বীর। ইংরেজরা তাঁর কাছে পরাজিত হয়। শেষ পর্যন্ত তাঁর বিশ্বাসঘাতক সেনাপতি টিপু সুলতানের সব খবর ইংরেজদের কাছে পাচার করে। উপরন্তু সে দুর্গের দরজা খুলে দিয়ে শত্রুপক্ষকে প্রবেশের সুযোগ দেয়। নিজ সেনাপতির বিশ্বাসঘাতকতায় অবশেষে বীর টিপু সুলতান ইংরেজদের হাতে প্রাণ হারান। 'সিরাজউদ্দৌলা' নাটকের সিরাজউদ্দৌলা প্রাসাদ ষড়যন্ত্রের শিকার। মূলত অমাত্যগণ ও মিরজাফরের কারণে ইংরেজরা যুদ্ধ করতে সাহস পায়। পলাশির যুদ্ধের ময়দানে এই বিশ্বাসঘাতক সেনাপতির নিষ্ক্রিয়তা ও বিরোধিতায় নবাবের বাহিনী ইংরেজদের হাতে পরাজিত হয়। শেষ পর্যন্ত সিরাজের শোচনীয় মৃত্যু ঘটে, যা উদ্দীপকের বীর টিপু সুলতানের পরিণতির সাথে একসূত্রে গাঁথা। তাই বলা যায়, প্রশ্নোক্ত মন্তব্যটি যথার্থ।"
        }
      ]
    }
  ]
}