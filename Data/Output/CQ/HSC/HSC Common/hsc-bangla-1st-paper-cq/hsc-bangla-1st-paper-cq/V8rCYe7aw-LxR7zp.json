{
  "title": "দিনাজপুর বোর্ড ২০১৯",
  "subtitle": "বাংলা (11)",
  "questions": [
    {
      "number": "1",
      "uddipok": "সাগর সাহেবের বাসায় কাজ করে আয়না বিবি। মাস শেষে বেতন পেলেও ঠিকমতো খাবার পায় না সে। ক্ষুধার যন্ত্রণায় মাঝে মাঝে চুরি করে খাবার খায় আয়না। একদিন খাবার চুরি করতে গিয়ে হাতেনাতে ধরা পড়লে শাস্তি হিসেবে প্রহার করে তাকে তাড়িয়ে দেয়। । আয়না বলে, \"পেটে থাকলে চুরি না করে উপায় কী?\"",
      "tag": "DIN.B 19",
      "sub_questions": [
        {
          "label": "ক",
          "question": "সামাজিক ধনবৃদ্ধি ব্যতীত কার উন্নতি নাই?",
          "explanation": "সামাজিক ধনবৃদ্ধি ব্যতীত সমাজের উন্নতি নাই।"
        },
        {
          "label": "খ",
          "question": "'তেলা মাথায় তেল দেওয়া মনুষ্য জাতির রোগ'- ব্যাখ্যা করো।",
          "explanation": "উক্তিটিতে সাধারণ মানুষের ধনীদের তোষণের দিকটি ব্যস্ত হয়েছে। বিড়ালের মতে, ধনীর তোষণ করা মানুষের সহজাত বৈশিষ্ট্য। যাদের ধনসম্পদ আছে তারা দরিদ্র-অসহায়কে তা দান করে না অথচ ধনী লোককে. আন্তরিকভাবে আপ্যায়ন করে। দরিদ্ররা অভুক্তই থেকে যায়। তাই বলা হয়েছে, 'তেলা মাথায় তেল দেওয়া মনুষ্য জাতির রোগ।'"
        },
        {
          "label": "গ",
          "question": "উদ্দীপকের খাবার চুরি 'বিড়াল' রচনার কোন প্রসজোর সাথে কেন সাদৃশ্যপূর্ণ?",
          "explanation": "উদ্দীপকের খাবার চুরি 'বিড়াল' রচনার বিড়াল কর্তৃক কমলাকান্তের জন্য রাখা দুধ চুরি করার সঙ্গে সাদৃশ্যপূর্ণ। 'বিড়াল' রচনার ক্ষুধার্ত বিড়াল কমলাকান্তের জন্য রাখা দুধটুকু খেয়ে ফেলে। এতে কমলাকান্ত তাকে প্রহার করতে উদ্যত হয়। কমলাকান্ত ও বিড়ালের কাল্পনিক কথোপকথনের মধ্য দিয়ে বিড়ালের চুরির যৌক্তিক কারণ উপস্থাপিত হয়েছে। বিড়াল জানায়, কৃপণ ধনীদের আত্মকেন্দ্রিকতা ও নিষ্ঠুর মানসিকতার কারণে সে চুরি করতে বাধ্য হয়েছে। উদ্দীপকের আয়না বিবি সাগর সাহেবের গৃহকর্মী। ঠিকমতো খাবার না পাওয়ায় অনাহার-অর্ধাহারে তার দিন কাটে। ক্ষুধার তাড়নায় প্রায়ই খাবার চুরি করে খায় সে। একদিন হাতেনাতে ধরা পড়লে তাকে শাস্তি ভোগ করতে হয়। কিন্তু খাবারের নিশ্চয়তা থাকলে সে কখনো চুরি করত না। আলোচ্য প্রবন্ধের বিড়ালও ক্ষুধার জ্বালায় চুরি করে। তাই বলা যায়, উদ্দীপকের আয়না বিবির খাবার চুরি 'বিড়াল' রচনার বিড়ালের দুধ চুরির সঙ্গে সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপকের আয়না বিবি এবং 'বিড়াল' রচনার বিড়াল অভিন্ন চেতনার ধারক।\"- মন্তব্যটির যথার্থতা নিরূপণ করো।",
          "explanation": "সমাজের বৈষম্য ও শ্রেণি-শোষণের চিত্র তুলে ধরার দিক থেকে উদ্দীপকের আয়না বিবি এবং 'বিড়াল' রচনার বিড়াল অভিন্ন চেতনার ধারক। 'বিড়াল' রচনায় শোষিত, নির্যাতিত ও অধিকারবঞ্চিত মানবজীবনের চিত্র অঙ্কিত হয়েছে। বিড়ালের কণ্ঠে পৃথিবীর সকল বঞ্চিত, নিষ্পেষিত, দলিতের ক্ষোভ ও মর্মবেদনা ধ্বনিত হয়েছে। সমাজের বৈষম্য ও শ্রেণি- শোষণের বিষয়টি বিজ্ঞ ব্যক্তির মতো উপস্থাপন করেছে আলোচ্য রচনার বিড়াল। সমাজের বৈষম্য ও শ্রেণি-শোষণের শিকার হয়েছে বিড়ালটি। উদ্দীপকে শ্রেণি-বৈষম্যের বিষয়টি আয়না বিবির মধ্য দিয়ে রূপায়িত হয়েছে। উদ্দীপকে আয়না বিবির শেষ বক্তব্যটি সমাজের ভিত্তিমূলে কুঠারাঘাত করেছে। আপাতদৃষ্টিতে চুরি গর্হিত কাজ হিসেবে গণ্য হলেও আয়না বিবির উক্তির মধ্য দিয়ে সমাজের বণ্টনব্যবস্থার ত্রুটি-বিচ্যুতি ও বৈষম্যের বিষয়টি ফুটে ওঠে। ঘুণে ধরা সমাজের বঞ্চিত শ্রেণির প্রতিনিধি আয়না বিবি। আলোচ্য রচনার বিড়ালের বক্তব্যে তার চৌর্যবৃত্তি অবলম্বনের পেছনে যৌক্তিক কারণ উপস্থাপিত হয়েছে। বিড়ালের কণ্ঠে সাম্যবাদবিমুখ ভারসাম্যহীন সমাজব্যবস্থার প্রতি ধিক্কার উচ্চারিত হয়েছে। তার মতে, যে ক্ষুধার্ত নয় তাকেই সমাজ বেশি করে খাওয়াতে চায়। অথচ ক্ষুধাকাতর শ্রীহীনদের দিকে ফিরেও তাকায় না। আলোচ্য উদ্দীপকে বঞ্চিত-শোষিত আয়না বিবির মধ্য দিয়েও সমাজের নানা অসংগতি ফুটে উঠেছে। সমাজের সাম্যবাদ প্রতিষ্ঠিত না হওয়ায় ত্রুটি-বিচ্যুতিগুলো তুলে ধরেছে। উপরিউক্ত আলোচনার প্রেক্ষিতে বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "2",
      "uddipok": "লেখিকা রত্না চৌধুরীর স্বামী সমর ও একমাত্র সন্তান দীপঙ্কর মুক্তিযুদ্ধে শহিদ হন। মুক্তিযুদ্ধে মা-বাবা হারানো এতিম সুজাউদ্দিনকে রত্না চৌধুরী পুত্র বাৎসল্যে বড় করেন। মৃত্যুর আগে রত্না চৌধুরী তার প্রকাশিত ১৮টি বইয়ের স্বত্ব সুজাউদ্দিনকে দান করেন। সুজাউদ্দিন তার মায়ের গ্রামের বাড়িতে শহিদ সন্তান দীপঙ্করের নামে মুক্তিযুদ্ধের স্মৃতি পাঠাগার প্রতিষ্ঠা করেন।",
      "tag": "DIN.B 19",
      "sub_questions": [
        {
          "label": "ক",
          "question": "গোয়ালপোরা' শব্দের অর্থ কী?",
          "explanation": "'গোয়ালপোরা' শব্দের অর্থ- গোয়ালভরা।"
        },
        {
          "label": "খ",
          "question": "\"আমার বড্ড কষ্ট, ভাত জোটে না সবদিন\"-উক্তিটি ব্যাখ্যা করো।",
          "explanation": "স্বামীর মৃত্যুর পর বুড়িকে দেখার মতো আপন কেউ ছিল না বলে তার দিন খুব কষ্টে কাটে। 'আহ্বান' গল্পের বুড়ির স্বামী মারা যাওয়ার পর এক নাত-জামাই থাকলেও বুড়িকে সে ভাত-কাপড় দেয় না। পাতানো মেয়ে সারাদিন অন্যের বাড়িতে ধান ভেনে বুড়িকে নিয়ে খায়। কখনো কখনো বুড়ির ভাগ্যে ভাত জোটে না। তাই বুড়ি বলেছে তার বড্ড কষ্ট, ভাত জোটে না সবদিন।"
        },
        {
          "label": "গ",
          "question": "উদ্দীপকের স্নেহাতুর সম্পর্কের সাথে 'আহ্বান-গল্পের বুড়ি ও গোপালের সম্পর্কের তুলনা করো ।",
          "explanation": "সন্তানবাৎসল্যের যে অপূর্ব রূপটি 'আহ্বান' গল্পে বুড়ি গোপালের স্নেহের সম্পর্কে ফুটে উঠেছে তারই দেখা পাই আমরা উদ্দীপকের শামীমা আখতার ও প্রশান্তের সম্পর্কের মধ্যে। 'আহ্বান' গল্পের স্বজনহারা বুড়ি অমুসলিম গোপালকে নিজের সন্তানের মতো স্নেহ করেছে। গোপালের যত্নে দরিদ্র বুড়ি নানা ধরনের খাবার এনে দিয়েছে। অকৃত্রিম সর্বজনীন মাতৃরূপের প্রকাশ ঘটেছে বুড়ির মধ্যে। গল্প কথকের মাঝে সে তার সন্তানের ছায়া দেখতে পায়। আর এ স্নেহের মাঝে কোনো কৃত্রিমতা নেই। উদ্দীপকের শামীমা আখতার শহিদ জননী। যুদ্ধে স্বামী এবং পুত্র শহিদ হলে তিনি একা হয়ে পড়েন। গল্পের বুড়ির মতো তিনি প্রশান্তকে সন্তানের ন্যায় স্নেহ করেন। মাতৃহৃদয়ের নিঃস্বার্থ স্নেহ-মমতা দিয়ে প্রশান্তকে বড়ো করেন। দরিদ্র বুড়ি যেমন তার সবটুকু দিয়ে গোপালের যত্ন করতে চেয়েছে, তেমনি শামীমা আখতারও প্রশান্তের যত্নে কোনো কার্পণ্য করেননি। এমনকি মৃত্যুর পর তাঁর গ্রন্থস্বত্ব প্রশান্তকে দান করে গেছেন। গোপাল যেমন বুড়ির কাফনের ব্যবস্থা করেছে, প্রশান্ত তেমনি মায়ের শহিদ সন্তানের স্মৃতিতে পাঠাগার নির্মাণ করেন।"
        },
        {
          "label": "ঘ",
          "question": "\"প্রেক্ষাপট ভিন্ন হলেও উদ্দীপক ও 'আহ্বান' গল্পে ভাবগত ঐক্য রয়েছে।\"- মন্তব্যটি মূল্যায়ন করো।",
          "explanation": "'আহ্বান' গল্পে উদার মাতৃত্ববোধের প্রকাশ দেখা যায়, যা ভিন্ন প্রেক্ষাপটে উদ্দীপকে ফুটে উঠেছে। 'আহ্বান' গল্পে একটি নির্মল সম্পর্কের চিত্র অঙ্কিত হয়েছে। বৃদ্ধা ও কথকের মাঝে গড়ে ওঠা নিঃস্বার্থ সম্পর্কটিতে স্নেহ-মমতার বাইরে অন্য আর কিছুই মুখ্য হয়ে উঠতে পারেনি। উদ্দীপকের শামীমা আখতার মুক্তিযুদ্ধে স্বামী-পুত্র হারিয়ে নিঃসঙ্গ হয়ে পড়েন। পরে তিনি এতিম প্রশান্তকে পুত্রের মতো বড়ো করে তোলেন এবং মৃত্যুর পর তাঁর গ্রন্থস্বত্ব প্রশান্তকে দান করে যান। রক্তের সম্পর্ক না থাকলেও শামীমা আখতার প্রশান্তকে আপন ভেবে নিয়েছিলেন। বাজারে যাওয়ার পথে বৃদ্ধার সঙ্গে দেখা হয়েছিল কথকের। তখন কথক বৃদ্ধার খোঁজখবর নিলে নিঃসঙ্গ বৃদ্ধা কথকের মাঝে পুত্রের ছায়া খুঁজে পায়। এরপর থেকেই বৃদ্ধা নানা ভাবে কথকের প্রতি তার স্নেহের প্রকাশ ঘটাতে থাকে। কখনো দুধ, পাকা আম, কখনো কাঁচকলা বা পাতিলেবু নিয়ে যায় কথকের কাছে। মায়ের অধিকার নিয়ে বুড়ি দাবি জানায়, যেন মৃত্যুর পর তার কাফনের কাপড় কথকই কিনে দেয়। অন্যদিকে শামীমা আখতার এতিম প্রশান্তকে আপন করে নিয়েছেন। পুত্রের মতো স্নেহে বড়ো করে তুলেছেন তাঁকে। কথক বুড়ির রক্তের সম্পর্কের কেউ নয়, এতিম ছেলেটিও শামীমা আখতারের রক্তের সম্পর্কের নয়। রক্তের সম্পর্কের চেয়ে মাতৃত্বের দাবিই তাঁদের কাছে বড়ো। মুক্তিযুদ্ধের প্রেক্ষাপটে থাকা শামীমা আখতারের সঙ্গে গল্পের বুড়ির প্রেক্ষাপট ভিন্ন হলেও তাঁদের মধ্যে ভাবগত ঐক্য রয়েছে। আর তা হচ্ছে বাৎসল্যের উজ্জ্বল প্রকাশ। অতএব, প্রশ্নোক্ত মন্তব্যটি যে যথার্থ তাতে আর সন্দেহের অবকাশ থাকে না।"
        }
      ]
    },
    {
      "number": "3",
      "uddipok": "যাকে অপদার্থ ও অকর্মণ্য বলে উপহাস করা হচ্ছে, তাকে যদি কেউ সাহস দেয়, এগিয়ে যাবার পরামর্শ এবং সহযোগিতার হাত বাড়ায়, তবে সেই মানুষটির মানসিক ও আত্মিক বিবর্তন ঘটবে। এতে অলস পরিশ্রমী হতে পারে, অপ্রতিভ সপ্রতিভ হবে, ভীরু সাহসী হবে, মূর্খ বিদ্বান হবে, দুর্বল বলবান হতে পারে। এর অন্যতম কারণ, সেই মানুষটির অন্তর্নিহিত সত্যের বিকাশ।",
      "tag": "DIN.B 19",
      "sub_questions": [
        {
          "label": "ক",
          "question": "'আমার পথ' প্রবন্ধটি কোন প্রবন্ধগ্রন্থ থেকে নেওয়া হয়েছে?",
          "explanation": "‘আমার পথ' প্রবন্ধটি 'রুদ্র-মঙ্গল' প্রবন্ধগ্রন্থ থেকে নেওয়া হয়েছে।"
        },
        {
          "label": "খ",
          "question": "কাজী নজরুল ইসলাম 'আমার সত্য' বলতে কী বুঝিয়েছেন?",
          "explanation": "কাজী নজরুল ইসলাম আমার সত্য' বলতে পরাধীনতা ও দাসত্ববৃত্তি পরিহার করে স্বমহিমায় উদ্ভাসিত হয়ে ওঠার দিকে ইঙ্গিত করেছেন। এ দেশ একদিন ছিল শৌর্য-বীর্যের ও ঐশ্বর্যের লীলাভূমি, কিন্তু এ দেশের মানুষ তাদের আলস্য, কর্মবিমুখতা ও পৌরুষের অভাবে হয়ে পড়েছে পৃথিবীর অন্য সব দেশের চেয়ে হীন। কিন্তু বাংলাদেশের মানুষ যদি আপন সত্যকে জানে, তাহলে এখনো তাদের হারানো গৌরব ফিরে পাবে। তাই নিজ সত্তাকে জাগিয়ে তুলতেই নিজের শক্তি ও নিজের সত্যর ওপর অটুট বিশ্বাস রাখতে হবে। আর পরাধীনতা ও দাসবৃত্তি থেকে মুক্ত হয়ে স্বাবলম্বী হওয়ার উপায় হচ্ছে অন্তর্নিহিত সত্য।"
        },
        {
          "label": "গ",
          "question": "উদ্দীপকের ভাবনা আমার পথ' প্রবন্ধের সঙ্গে কীভাবে সামঞ্জস্যপূর্ণ?",
          "explanation": "নিজের শক্তি ও ক্ষমতা সম্পর্কে জেনে আপন সত্যকে ধারণ করে ‘এগিয়ে যাবার কথা 'আমার পথ' প্রবন্ধের ন্যায় উদ্দীপকেও ফুটে উঠেছে। 'আমার পথ' প্রবন্ধে লেখক আত্মনির্ভরশীলতার ওপর গুরুত্বারোপ করেছেন। পরাবলম্বন আমাদের নিষ্ক্রিয় করে ফেলে। তিনি মনে করেন, এ পরাবলম্বনই সবচেয়ে বড়ো দাসত্ব। অন্তরে যাদের গোলামির ভাব, বাইরের গোলামি থেকে তাদের মুক্তি নেই। আত্মনির্ভরশীল ব্যক্তি নিজেকে প্রতিষ্ঠিত করার জন্য যথেষ্ট। কিন্তু আত্মনির্ভরশীলতা না থাকলে মানুষ নিজের উন্নতির জন্য অন্যের ওপর নির্ভর করে। বস্তুত যেদিন মানুষের মনে আত্মনির্ভরশীলতা আসবে, সেদিনই মানুষ প্রকৃত স্বাধীনতা পাবে।উদ্দীপকে অন্তর্নিহিত সত্যের বিকাশের মাধ্যমে আত্মশক্তিতে বলীয়ান হবার কথা বলা হয়েছে। অপদার্থ ও অকর্মণ্য ব্যক্তিও অনুপ্রেরণা পেলে সপ্রতিভ হয়ে ওঠে। আত্মিক বিবর্তনের মাধ্যমে সাহসী হয়ে ওঠে। 'আমার পথ' প্রবন্ধে নজরুল ইসলাম 'আমি' সত্তার জাগরণের কথা বলেছেন, যার প্রকাশ' উদ্দীপকেও রয়েছে। নিজেকে চেনা, নিজের সত্যকে উপলব্ধি করার মাধ্যমে মানুষ চিরকল্যাণের পথে অগ্রসর হতে পারে— আর এ ভাবনাটি প্রবন্ধ ও গল্পে প্রকাশিত হয়েছে।"
        },
        {
          "label": "ঘ",
          "question": "“আত্মাকে চিনলেই আত্মনির্ভরতা আসে।\" উদ্দীপক ও 'আমার পথ' প্রবন্ধের আলোকে মন্তব্যটি বিচার করো।",
          "explanation": "নিজেকে চেনার মাধ্যমেই মানুষ সত্যের আলোয় উদ্ভাসিত হয়ে উঠতে পারে, যা উদ্দীপক ও আমার পথ' প্রবন্ধে তুলে ধরা হয়েছে। আত্মবিশ্বাস ও আত্মনির্ভরতার আহ্বান জানানো হয়েছে 'আমার পথ' প্রবন্ধে। সত্যের উপলব্ধি লেখকের প্রাণপ্রাচুর্যের উৎসবিন্দু। লেখক সত্যের আলোতে মানুষের ব্যক্তিত্বের জাগরণ ও বিকাশ প্রত্যাশা করেছেন। পরনির্ভরতামুক্ত স্বাধীন ব্যক্তি আত্মবিশ্বাসী, এরা সত্য প্রকাশে নির্ভীক হয়ে থাকে। আত্মশক্তিকে অনুধাবন করতে পারলেই মানুষ আত্মনির্ভরশীল হতে পারে । আর আত্মনির্ভরশীল মানুষ সব কিছুকেই সম্ভব করে তুলতে পারে। উদ্দীপকে লেখক আত্মিক শক্তিকে জাগ্রত করার কথা বলেছেন। অপদার্থ, অকর্মণ্য, ভীরু, মূর্খ ও দুর্বল মানুষটিও আত্মশক্তি সম্পর্কে সচেতন হলে সাহসী ও অপ্রতিরোধ্য হয়ে উঠতে পারে। নিজে নিস্ক্রিয় না থেকে আত্মনির্ভরতা লাভের মাধ্যমেই আমাদের মুক্তি সম্ভব। 'আমার পথ' 'প্রবন্ধ এবং উদ্দীপকের লেখক আত্মশক্তিকে প্রাণপ্রাচুর্যের উৎস হিসেবে উপলব্ধি করেছেন। নিজে নিষ্ক্রিয় থেকে কখনোই সফলতা অর্জন সম্ভব নয়। তাই নিজের সত্য ও বিশ্বাসকে জেনে আত্মার অফুরান শক্তিকে জাগ্রত করতে পারলেই মানুষ পেতে পারে আত্মনির্ভরশীলতা। আর এ আত্মনির্ভরশীলতার গুণেই মানুষ পেতে পারে সাফল্য। তাই উদ্দীপক ও 'আমার পথ' প্রবন্ধের আলোকে বলাই যায়— ‘আত্মাকে চিনলেই আত্মনির্ভরতা আসে।'"
        }
      ]
    },
    {
      "number": "4",
      "uddipok": "শৈশবে বাবা-মাকে হারিয়ে এক চাচার আশ্রয়ে থাকা আসমার জীবনে ঘটে যায় বাল্যবিবাহ। স্বামীর ঘরে অত্যাচার-নির্যাতন, পরে তালাক। চাচার সহযোগিতা না পেলেও দমে যায়নি সে। টিউশন করে লেখাপড়া চালিয়ে যায় সে। অদম্য ইচ্ছাশক্তির জোরে মাধ্যমিক ও উচ্চ মাধ্যমিক পরীক্ষায় লাভ করে ভালো ফল। আসমা এখন মেডিকেল কলেজের শেষ বর্ষের ছাত্রী।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "'মাসি-পিসি' গল্পে চৌকিদারের নাম কানাই।"
        },
        {
          "label": "খ",
          "question": "",
          "explanation": "আহ্লাদিকে দেখে তার নিজের মেয়ের কথা মনে হওয়ায় বুড়ো রহমানের চোখ ছলছল করে। আহ্লাদির চেয়ে বয়সে ছোট মেয়েটাকে রহমান বিয়ে দিয়েছিল। অবুঝ মেয়েটা শ্বশুরবাড়ি না যাওয়ার জন্য খুব কেঁদেছিল। কিন্তু তার ভালোর জন্যই তাকে জোর-জবরদস্তি করে শ্বশুরবাড়ি পাঠায় রহমান। সেখানে গিয়ে অল্পদিন পরেই মেয়েটা মারা যায়। একই সমস্যার শিকার আহ্লাদিকে দেখে মেয়ের কথা মনে হওয়ায় বুড়ো রহমানের চোখ ছলছল করে।"
        },
        {
          "label": "গ",
          "question": "",
          "explanation": "'মাসি-পিসি' গল্পের মাসি-পিসি আহ্লাদির ব্যাপারে যথেষ্ট দায়িত্বশীল হলেও উদ্দীপকের চাচা আসমার ব্যাপারে দায়িত্বজ্ঞানহীনতার পরিচয় দিয়েছেন। আলোচ্য গল্পের আহ্লাদি স্বামীর দ্বারা নির্যাতিত এক কিশোরী, যে অত্যাচারে অতিষ্ঠ হলে তার মাসি-পিসি তাকে আশ্রয় দেয়। মাসি-পিসি তাকে ভরণপোষণ ও নিরাপত্তা দিতে সর্বোচ্চ সচেষ্ট হয়। আলোচ্য গল্পের মাসি- পিসিকে দায়িত্বশীল অভিভাবকের চরিত্রে দেখা যায়। তারা শ্বশুরবাড়ি থেকে চলে আসা আহ্লাদিকে শুধু আশ্রয়ই দেয়নি, তার ভরণপোষণের দায়িত্ব নেয়ার পাশাপাশি তাকে সমাজের লালসা-উন্মত্ত মানুষদের কাছ থেকে নিরাপত্তাও দিয়েছে। উদ্দীপকের পিতৃমাতৃহীন আসমা চাচার আশ্রয়ে লালিত-পালিত হয়। সে বাল্যবিবাহ এবং স্বামীর ঘরে নানা নির্যাতনের শিকার হয়। চাচার দায়িত্বজ্ঞানের অভাবে তাকে বাল্যবিবাহের বলি হতে হয়। তালাকপ্রাপ্ত আসমা পরবর্তীতে চাচার কাছ থেকে কোনো সহযোগিতাও পায়নি। এমনকি অনাথ মেয়ে আসমাকে নিরাপত্তা দিতে সম্পূর্ণ ব্যর্থ হয়েছে তার চাচা। কিন্তু 'মাসি-পিসি' গল্পে মাসি-পিসি তাদের দায়িত্ব সম্পর্কে সচেতন। তাই বলা যায়, দায়িত্বশীল আচরণের দিক থেকে উদ্দীপকের চাচা এবং আলোচ্য গল্পের মাসি-পিসির মাঝে বৈসাদৃশ্য পরিলক্ষিত হয়।"
        },
        {
          "label": "ঘ",
          "question": "",
          "explanation": "পুরুষতান্ত্রিক সমাজে নির্যাতিত ও বঞ্চনার শিকার হওয়ার দিক থেকে উদ্দীপকের আসমা এবং 'মাসি-পিসি' গল্পের আহ্লাদি একসূত্রে গাঁথা। 'মাসি-পিসি' গল্পে নারীদের ওপর পুরুষতান্ত্রিক সমাজের ঘৃণ্য মানসিকতার প্রতিফলন দেখানো হয়েছে। পুরুষদের তথাকথিত পৌরুষ ও লালসার শিকার হলে নারীজীবন কতটা দুর্বিষহ হয়ে উঠতে পারে, সে বিষয়টি গল্পে দৃশ্যমান। আলোচ্য গল্পে পুরুষতান্ত্রিক সমাজের নির্যাতিত নারীর প্রতিনিধিত্ব করেছে আহ্লাদি। উদ্দীপকেও নারীদের ওপর পুরুষের কর্তৃত্ব জাহিরের বিষয়টি লক্ষ করা যায়। পিতামাতাহারা আসমাকে শৈশবেই বিয়ে দেয় তার চাচা। বাল্যবিবাহের বলি হওয়া আসমা স্বামীগৃহে নির্মম নির্যাতন-নিপীড়নের শিকার হয়। স্বামী তালাক দিলে এই অসহায় নারী পুরুষতান্ত্রিক সমাজে কারও কাছ থেকে কোনো সহযোগিতা পায়নি। জীবনসংগ্রামে একাকী লড়াই করতে হয়েছে তাকে। উদ্দীপকের আসমা পুরুষতান্ত্রিক সমাজের নেতিবাচক মানসিকতার শিকার। আলোচ্য গল্পে আহ্লাদি পুরুষতান্ত্রিক সমাজের সেই ঘৃণ্য হামলার শিকার। পিতৃমাতৃহীন আহ্লাদিকে স্বামী উঠতে বসতে নির্যাতন করে। তাকে শারীরিকভাবে নির্যাতন করেই কেবল ক্ষান্ত হয় না, পেটপুরে খেতেও পর্যন্ত দেয় না। বাঁচার তাগিদে বিধবা মাসি ও পিসির কাছে সে আশ্রয় গ্রহণ করে। কিন্তু সেখানেও পুরুষতান্ত্রিক সমাজের কালো ছোবলে সে শঙ্কিত হয়। দারোগা, জোতদার, গুণ্ডা-বদমাশদের লোলুপ দৃষ্টি পড়ে আহ্লাদির ওপর। উদ্দীপকের আসমা স্বামীর নির্যাতনের শিকার। সমাজে নারীদেরকে দুর্বল ভেবে পুরুষরা হরহামেশাই তাদের ওপর অত্যাচারের স্টিমরোলার চালায়। তখন নারী তার স্বকীয়তা হারিয়ে জীবন সংকটে ভোগে। অসহায় আসমাকে সমাজ নিরাপত্তা দিতে ব্যর্থ হয়েছে। উপরিউক্ত আলোচনার প্রেক্ষিতে বলা যায়, উদ্দীপকের আসমা এবং আলোচ্য গল্পের আহ্লাদি উভয়ই নির্যাতিত নারী সমাজের প্রতিনিধি।"
        }
      ]
    },
    {
      "number": "5",
      "uddipok": "নাট্যকার সেলিম আল দীনের বিখ্যাত নাটক 'কীত্তনখোলা।' এ নাটকের চরিত্র হিসেবে পাই কৃষক, ক্ষুদে ব্যবসায়ী, যাত্রাপালার কলা-কুশলীসহ নানা শ্রেণি-পেশার মানুষ। এরা সকলেই সমাজের নিম্ন-মধ্যবিত্ত বা নিম্নবিত্ত শ্রমজীবী মানুষের প্রতিনিধি। এসব মানুষের দৈনন্দিন কর্মব্যস্ততার আড়ালে জীবনের যে অপ্রাপ্তি আর স্বপ্নভঙ্গের বেদনা তারই বিশ্বস্ত চিত্র উপস্থাপন করেছেন নাট্যকার। নাটকে প্রাধান্য পেয়েছে চরিত্রগুলোর সচেতন ও অবচেতন মনের সূক্ষ্ম বিষয়গুলো। 'কীত্তনখোলা' হয়ে উঠেছে প্রান্তিক মানুষের কৃত্রিম-অকৃত্রিম আচরণের ধারা বর্ণনা।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "'ঐকতান' কবিতায় কবি নিজেকে পৃথিবীর কবি বলেছেন।"
        },
        {
          "label": "খ",
          "question": "",
          "explanation": "'বিশাল বিশ্বের আয়োজন' বলতে বৈচিত্র্যময় নানা সম্ভারে পূর্ণ পৃথিবী ও জনজীবনের অনিঃশেষ কর্মযজ্ঞকে বোঝানো হয়েছে। জীব ও জড় বৈচিত্র্যের বিশাল সম্ভার নিয়ে আমাদের এই বিশ্বজগৎ। এখানে অগণিত দেশ, নগর-রাজধানী, নদী, সিন্ধু, তরুসহ জানা-অজানা অনেক জীবের সন্নিবেশ রয়েছে। এছাড়া নানা দেশের নানা মানুষের রয়েছে নানারকমের সংস্কৃতি। জাতিতে জাতিতে রয়েছে বিস্তর পার্থক্য। বিপুলা পৃথিবীর এই বিশাল সম্ভারকেই কবির দৃষ্টিতে বিশাল বিশ্বের আয়োজন বলে মনে হয়েছে।"
        },
        {
          "label": "গ",
          "question": "",
          "explanation": "উদ্দীপকের 'কীত্তনখোলা' নাটকের চরিত্রগুলো সাধারণ জনজীবনের প্রতিনিধি হিসেবে 'ঐকতান' কবিতায় উল্লিখিত কৃষক, জেলে-তাঁতি সম্প্রদায়ের অবহেলিত চরিত্রগুলোর সঙ্গে তুলনীয়। আমাদের সমাজে নানা পেশা ও শ্রেণির মানুষ বাস করে। দুঃখ-কষ্ট, অভাব-অনটনে বিপর্যন্ত এই প্রান্তিক জনগোষ্ঠীর মানুষের জীবনযাত্রার সাথে উচ্চবিত্ত শ্রেণির তেমন কোনো সম্পর্ক নেই। তাদের অবদানে সমাজ- সভ্যতার উন্নয়ন ঘটলেও তারাই এর সুফল থেকে বঞ্চিত থেকে যায়। অনেক ক্ষেত্রে শোষণ-নির্যাতনের শিকার হয়ে দিন কাটাতে হয় তাদের। এমন কতকগুলো প্রতিনিধিত্বশীল চরিত্রের কথা বর্ণিত হয়েছে 'ঐকতান' কবিতায়। উদ্দীপকে প্রখ্যাত নাট্যকার সেলিম আল দীনের 'কীত্তনখোলা' নাটকের কথা বলা হয়েছে। এ নাটকে নাট্যকার প্রান্তিক গণমানুষের জীবনকে উপজীব্য করেছেন। তাদের সুখ-দুঃখ, আনন্দ-বেদনা, প্রাপ্তি-অপ্রাপ্তির কথা তুলে ধরে লেখক নাটকটিকে সর্বজনীন করে তুলেছেন। একইভাবে 'ঐকতান' কবিতার কবিও সাহিত্যে সাধারণ জনজীবনের কথা সম্পৃক্ত করার গুরুত্ব উপলব্ধি করেছেন। কৃষক, জেলে, তাঁতির মতো শ্রমজীবীদের বিচিত্র কর্মভারেই যে সভ্যতার চাকা গতিশীল রয়েছে, তা কবি স্বীকার করেছেন। সে বিবেচনায় উদ্দীপকের 'কীত্তনখোলা' নাটকের চরিত্রগুলো সাধারণ জনজীবনের প্রতিনিধি হিসেবে 'ঐকতান' কবিতায় উল্লিখিত কৃষক, জেলে, তাঁতি সম্প্রদায়ের অবহেলিত চরিত্রগুলোর সঙ্গে তুলনীয় হয়ে ওঠে।"
        },
        {
          "label": "ঘ",
          "question": "",
          "explanation": "\"উদ্দীপকের 'কীত্তনখোলা' নাটকে নাট্যকারের যে কীর্তি তাই অন্বিষ্ট ছিল 'ঐকতান' কবিতার কবির।\"- মন্তব্যটি যথার্থ বলেই আমি মনে করি। শ্রমজীবীদের ওপর নির্ভর করেই পৃথিবী এগিয়ে চলছে। তাদের অবদানেই মানবসভ্যতা এতদূর অগ্রসর হয়েছে। তাই তাদের যথাযোগ্য মর্যাদা না দিলে সমাজের সার্বিক উন্নয়ন ব্যাহত হবে, তেমনি তাদের উপস্থিতি ছাড়া শিল্প-সাহিত্যও অপূর্ণ থেকে যাবে। 'ঐকতান' কবিতায় কবি রবীন্দ্রনাথ ঠাকুর দ্বিধাহীনচিত্তে এ কথাই ব্যক্ত করেছেন। উদ্দীপকটি নাট্যকার সেলিম আল দীনের বিখ্যাত নাটক 'কীত্তনখোলা'কে উপজীব্য করে তৈরি হয়েছে। সমাজের অন্ত্যজ শ্রেণির শ্রমজীবী মানুষের জীবনকে উপজীব্য করেই তিনি নাটকটি রচনা করেছেন। কৃষক, ক্ষুদ্র ব্যবসায়ী, যাত্রাপালার কুশীলবদের মতো নিম্নবর্গীয় মানুষের সুখ-দুঃখের আখ্যানই এ নাটকের পটভূমি। সেলিম আল দীনের এই সৃষ্টিকর্ম আলোচ্য 'ঐকতান' কবিতার কবির প্রত্যাশাকে ধারণ করে। কেননা, আলোচ্য কবিতাটিতে তিনি ভবিষ্যতের সাহিত্যকর্মে বৃহত্তর জনজীবনের প্রতিচ্ছবিই দেখতে চেয়েছেন। 'ঐকতান' কবিতায় স্থিতধী কবি তাঁর সাহিত্যজীবনের অপূর্ণতার উপলব্ধিকে প্রকাশ করেছেন। নানা সীমাবদ্ধতার কারণে নিজ সাহিত্যকর্মে তিনি শ্রমজীবীদের স্থান দিতে পারেননি। সে আক্ষেপ থেকে তিনি ভবিষ্যৎ গণমানুষের কবির প্রত্যাশা ব্যক্ত করেছেন, যিনি তাঁর সৃষ্টিকর্মে অবহেলিত সাধারণ মানুষের জীবন আখ্যান তুলে ধরবেন। উদ্দীপকের সেলিম আল দীন তেমনই একজন নাট্যকার, যিনি আলোচ্য কবিতার কবির প্রত্যাশাকে পূর্ণ করে তাঁর নাটকে প্রান্তিক জনগোষ্ঠীকে উপজীব্য করেছেন। সে বিবেচনায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "6",
      "uddipok": "সুন্দরপুর গ্রামের পাশ দিয়ে বয়ে গেছে হালদা নদী। নদী বিধৌত গ্রামটি যেন সবুজ প্রকৃতির মনোমুগ্ধকর সজীবতা। জাম, জারুল, কড়ই, ডুমুর, শিমুলসহ নানা জাতের গাছ- গাছালি, পাখির কলতান, ফল-ফুলের মাধুর্য, দিগন্ত জোড়া ফসলের মাঠ যেন দৃশ্যমান ছবি। নদীর জলে নানা প্রজাতির মাছ ও দুকূলে হরেক রকমের লতা-গুল্মের সমাহার।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "জীবনানন্দ দাশ বাংলাদেশের বরিশাল শহরে জন্মগ্রহণ করেন।"
        },
        {
          "label": "খ",
          "question": "",
          "explanation": "প্রশ্নোক্ত চরণটির মাধ্যমে কবি শঙ্খচিলের উড়ে চলাকে হাওয়ার তোরে পানলতার নাচনের সঙ্গে তুলনা করে নান্দনিকবোধের প্রকাশ ঘটিয়েছেন। শঙ্খচিল দূরের আকাশে বিশাল ডানা মেলে উড়ে বেড়ায়। উতল হাওয়া পানের বনকে যেমন চঞ্চল করে তোলে, ঠিক তেমনি শঙ্খচিলও হাওয়ায় চঞ্চল হয়ে ওঠে। এর মধ্য দিয়ে প্রশ্নোক্ত চরণটিতে হাওয়ায় ভেসে বেড়ানো শঙ্খচিল যে সৌন্দর্য দ্যোতনার সৃষ্টি করে তার প্রতিই ইঙ্গিত করা হয়েছে।"
        },
        {
          "label": "গ",
          "question": "",
          "explanation": "উদ্দীপকে ফুটে ওঠা নিসর্গচিত্র গ্রামবাংলার রূপ সৌন্দর্য তুলে ধরার দিকটি 'এই পৃথিবীতে এক স্থান আছে' কবিতার সাথে তুলনীয়। 'এই পৃথিবীতে এক স্থান আছে' কবিতায় কবি জীবনানন্দ দাশ বঙ্গভূমিকে নিয়ে তাঁর গভীর উপলব্ধির প্রকাশ ঘটিয়েছেন। কবি মনে করেন, এমন সুন্দর, মমতারসে সিক্ত ও স্নেহার্দ্র দেশ পৃথিবীর আর কোথাও নেই। আর বাংলার এ ঐশ্বর্যের মূলে রয়েছে পল্লি-প্রকৃতির সবুজ-শ্যামল রূপ। উদ্দীপকের বর্ণনায় গ্রামবাংলার প্রতি অপার মুগ্ধতা প্রকাশিত হয়েছে। উদ্দীপকে নদীবিধৌত সুন্দরপুর গ্রামের বর্ণনা দেওয়া হয়েছে। এ গ্রামের সবুজ প্রকৃতি ও নিসর্গচিত্রের বর্ণনায় এক ধরনের মুগ্ধতা প্রকাশ পেয়েছে। একইভাবে, 'এই পৃথিবীতে এক স্থান আছে' কবিতায়ও কবি বাংলার গ্রামীণ প্রকৃতির রূপ সৌন্দর্যকে উন্মোচন করেছেন। শুধু তা-ই নয়, গ্রামীণ প্রকৃতির প্রতি রূপমুগ্ধতার কারণেই তিনি বাংলাকে অভিহিত করেছেন পৃথিবীর শ্রেষ্ঠ স্থান হিসেবে, যা গ্রামীণ প্রকৃতি নিয়ে উদ্দীপকের বর্ণনার সমান্তরাল। এদিক থেকে উদ্দীপকটি 'এই পৃথিবীতে এক স্থান আছে' কবিতার সাথে তুলনীয় হয়ে ওঠে।"
        },
        {
          "label": "ঘ",
          "question": "",
          "explanation": "\"উদ্দীপক ও 'এই পৃথিবীতে এক স্থান আছে' কবিতায় সৌন্দর্য বর্ণনার অন্তরালে প্রকাশ পেয়েছে অকৃত্রিম দেশপ্রেম\"- মন্তব্যটি যথার্থ। 'এই পৃথিবীতে এক স্থান আছে' কবিতায় প্রকৃতিপ্রেমের মধ্য দিয়ে কবির দেশপ্রেমের পরিচয় ফুটে উঠেছে। প্রাকৃতিক সৌন্দর্যের এমন লীলাভূমি কবি আর কোথাও দেখেননি। এজন্য কবি বাংলার প্রকৃতির অনবদ্য চিত্র তুলে ধরে স্বদেশের সঙ্গে নিজের আত্মিক বন্ধনকে প্রকাশ করেছেন। উদ্দীপকের সুন্দরপুর গ্রাম যেন সবুজ-শ্যামলিমায় ঘেরা বাংলার ভূ- প্রকৃতিরই প্রতিরূপ। কবিতাটিতে ব্যবহৃত প্রকৃতির অনেক উপাদান এখানে সরাসরি ব্যবহৃত হয়েছে। এছাড়া এখানে সংক্ষিপ্ত পরিসরে বর্ণিত হয়েছে সুন্দরপুরের গাছগাছালির কথা, পাখপাখালির কথা, হালদা নদীর কথা। এভাবে উদ্দীপকটিতে লেখকের উপলব্ধির মধ্য দিয়ে পল্লি-প্রকৃতির প্রতি তাঁর প্রগাঢ় ভালোবাসার প্রকাশ ঘটেছে। তাঁর এই অনুভূতি আলোচ্য কবিতার কবির প্রকৃতিপ্রেমেরই নামান্তর। 'এই পৃথিবীতে এক স্থান আছে' কবিতায় স্বদেশপ্রেমের বশবর্তী হয়েই কবি বাংলার প্রকৃতির বন্দনা করেছেন। প্রকৃতির নানা তুচ্ছ অনুষঙ্গ ব্যবহার করে কবি তাঁর সে ভালোবাসার প্রগাঢ় অনুভূতিকেই ব্যক্ত করেছেন। একইভাবে উদ্দীপকের লেখকের বর্ণনার ভেতর দিয়ে সুন্দরপুরের প্রতি যে ভালোবাসা ও আবেগ প্রকাশিত হয়েছে, তা তার দেশাত্মবোধেরই বহিঃপ্রকাশ। এজন্যই পল্লিপ্রকৃতির নানা অনুষঙ্গের প্রতি মোহাবিষ্ট হয়েছেন তিনি। এভাবে প্রকৃতির রূপ বর্ণনার মধ্য দিয়ে উদ্দীপক ও পাঠ্য কবিতাটিতে আমরা গভীর দেশপ্রেমের পরিচয় পাই। সে বিবেচনায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "7",
      "uddipok": "একুশের বইমেলায় প্রতিবছর সবুজ সাহেবের কবিতার নতুন বই প্রকাশিত হয়। এ বছর তা হয়নি। গত ঈদে গ্রামের বাড়ির পুকুরে ডুবে সবুজ সাহেবের একমাত্র পুত্র ফয়সাল মারা যান। কবি পুত্রশোকে শোকগ্রস্ত। বইমেলা উপলক্ষে নতুন বই প্রকাশে কয়েকজন প্রকাশক কবি সবুজ সাহেবের কাছে পাণ্ডুলিপি চেয়েছেন। কিন্তু কবি কারো কথা রাখতে পারেননি।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "'পাথার' শব্দের অর্থ- সমুদ্র।"
        },
        {
          "label": "খ",
          "question": "",
          "explanation": "ব্যক্তি মানুষের সুখ-দুঃখ প্রকৃতির সহজাত নিয়মে ব্যত্যয় ঘটাতে পারে না- প্রশ্নোক্ত পঙ্ক্তিটির মাধ্যমে এ কথাই প্রকাশ পেয়েছে। প্রকৃতি তার আপন নিয়মে সদা পরিবর্তনশীল। মানুষের সুখ-দুঃখ প্রকৃতিকে প্রভাবিত করতে পারে না। আর তাই প্রিয়জনের শোকে মুহ্যমান কবি বসন্তবরণের জন্য প্রস্তুত না হলেও ফাল্গুন মাস শুরু হওয়ার সাথে সাথেই প্রকৃতিতে বসন্তের আগমন ঘটেছে। প্রশ্নোক্ত পঙ্ক্তিটির মধ্য দিয়ে এ বিষয়টিই মূর্ত হয়ে উঠেছে।"
        },
        {
          "label": "গ",
          "question": "",
          "explanation": "স্বজন হারানোর বেদনাবিধুর অনুভূতির দিক থেকে উদ্দীপকের সবুজ সাহেবের সঙ্গে 'তাহারেই পড়ে মনে' কবিতার কবির সাদৃশ্য রয়েছে। 'তাহারেই পড়ে মনে' কবিতায় প্রিয়জন হারানোর শোকে কাতর কবি তাঁর ব্যক্তিমনের দুঃখবোধের প্রকাশ ঘটিয়েছেন। প্রিয় মানুষটিকে হারিয়ে কবি - এতটাই শোকাচ্ছন্ন হয়েছেন যে প্রকৃতিতে বসন্ত এলেও তা কবিমনে সাড়া জাগাতে পারছে না। শীতের রিক্ততার মতো কবির মনেও প্রিয় হারানোর রিক্ত বিরাজমান। উদ্দীপকের সবুজ সাহেব একজন কবি। সাধারণত প্রতিবছরই বইমেলায় তাঁর কবিতার বই বের হয়। তবে এবারের প্রেক্ষাপট ভিন্ন। একমাত্র পুত্র ফয়সালের মৃত্যুশোকে তিনি কাতর। এই হৃদয়বিদারক ঘটনা তাঁকে এতটাই আচ্ছন্ন করে রেখেছে যে এবারের বইমেলায় তিনি কোনো বইয়ের পাণ্ডুলিপিই প্রস্তুত করতে পারেননি। আলোচ্য 'তাহারেই পড়ে মনে' কবিতার কবিও একইরূপ হৃদয়যাতনার শিকার। প্রিয়জনের অনাকাঙ্ক্ষিত প্রস্থান তাঁকে বিষণ্ণ করে তুলেছে। আর তাই একদা বসন্ত বন্দনায় নিমগ্ন কবি আজ বসন্তের আগমন বিষয়েও অবগত নন। অর্থাৎ 'তাহারেই পড়ে মনে' কবিতা এবং উদ্দীপকের কবিদ্বয়ের মনোযাতনা একই। এদিক থেকে উদ্দীপকের সবুজ সাহেবের সঙ্গে 'তাহারেই পড়ে মনে' কবিতার কবির সাদৃশ্য রয়েছে।"
        },
        {
          "label": "ঘ",
          "question": "",
          "explanation": "\"উদ্দীপক ও 'তাহারেই পড়ে মনে' কবিতায় বিষণ্ণতার সুর স্পষ্ট\"- মন্তব্যটি যথার্থ। 'তাহারেই পড়ে মনে' কবিতাটি বেদনা-ভারাক্রান্ত কবির একান্ত অনুভূতি নিয়ে রচিত। এ কবিতায় প্রিয়জন হারানোর শোকানুভূতি কবি হৃদয়কে আচ্ছন্ন করে রেখেছে। আর তাই প্রিয় বসন্তের আগমনও কবিকে আলোড়িত করতে পারেনি। উদ্দীপকে একজন শোকাতুর কবি সবুজ সাহেবের কথা বলা হয়েছে। গত ঈদে একমাত্র পুত্র ফয়সালকে হারান তিনি। প্রিয় পুত্রের মৃত্যুশোকে মুহ্যমান কবি তাই আর সাহিত্য সাধনায় মগ্ন হতে পারেননি। এ কারণে প্রকাশকদের তাগিদ সত্ত্বেও এবারের বইমেলায় তাঁর কোনো বই বের হয়নি। একইভাবে, আলোচ্য 'তাহারেই পড়ে মনে' কবিতার কবিও স্বজন হারানোর যন্ত্রণায় দগ্ধ। 'তাহারেই পড়ে মনে' কবিতায় কবির ব্যক্তিজীবনের দুঃখময় ঘটনার ছায়াপাত ঘটেছে। তাঁর সাহিত্য সাধনার প্রধান সহায়ক ও উৎসাহদাতা স্বামী সৈয়দ নেহাল হোসেনের আকস্মিক মৃত্যুতে কবির জীবনে নেমে আসে শূন্যতা। কবিমন আচ্ছন্ন হয়ে ওঠে রিক্ততার হাহাকারে। এ কারণেই প্রকৃতিতে বসন্তের আগমন চোখে পড়েনি তাঁর। একইভাবে বিষণ্ণতায় পর্যবসিত হওয়ার কারণেই উদ্দীপকের কবি সবুজ সাহেব সাহিত্য সাধনায় অনাগ্রহী হয়ে পড়েন। অর্থাৎ আলোচ্য কবিতা এবং উদ্দীপকে কবিদ্বয়ের বিষণ্ণতার দিকটি সুস্পষ্ট। সে বিবেচনায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "8",
      "uddipok": "মাহাবুব সাহেব মধ্যপ্রাচ্যে গিয়ে অঢেল টাকা উপার্জন করেন। এলাকার রাস্তা, সেতু, মসজিদ, মন্দির নির্মাণে তার অকাতর দান রয়েছে। নিঃসন্তান মাহাবুবের পিতৃ-হৃদয়ের আদ্বাদ পূরণে অনেকেই তাকে দ্বিতীয় বিয়ের পরামর্শ দেন। স্ত্রী শামিমাও এ প্রস্তাব সমর্থন করেন। মাহাবুব তার এক বোনের নবজাতককে নিজ সন্তান হিসেবে প্রতিপালন করে স্ত্রী শামিমার মাতৃ-হৃদয়ের অতৃপ্ত বাসনা পূরণ করেন।",
      "tag": "RB 19,DIN.B 19",
      "sub_questions": [
        {
          "label": "ক",
          "question": "'লালসালু' কোন ধরনের উপন্যাস?",
          "explanation": "'লালসালু একটি সামাজিক সমস্যামূলক উপন্যাস।"
        },
        {
          "label": "খ",
          "question": "\"কেবল ধীরে ধীরে কাটের মত শক্ত হয়ে ওঠে তার মুখটা\"- কার মুখ শক্ত হয়ে ওঠে এবং কেন?",
          "explanation": "মজিদের শাসনমূলক কথা শুনে জমিলার মুখ ধীরে ধীরে কাঠের - মতো শক্ত হয়ে উঠে। মজিদ নামাজ পড়তে বলায় জমিলা সন্ধ্যার পরপরই নামাজ পড়ে ঘুমিয়ে - পড়ে। তাকে ঘুমাতে দেখে মজিদ মনে করে নামাজ না পড়েই জমিলা - ঘুমিয়ে পড়েছে। একারণে মজিদ নির্মমভাবে জমিলাকে ঘুম থেকে জাগিয়ে তোলে। জমিলা এমন ব্যবহারের প্রতিবাদস্বরূপ নামাজ পড়ার কথা না বলে চুপ করে বসে থাকে। পরদিন সকালে মজিদ এ বিষয় নিয়ে তাকে ও তার পরিবার নিয়ে কথা বলতে থাকলে ঘৃণা ও রাগে জমিলার মুখটা কাঠের মতো শক্ত হয়ে ওঠে।"
        },
        {
          "label": "গ",
          "question": "উদ্দীপকের মাহাবুবের সাথে 'লালসালু' উপন্যাসের খালেক ব্যাপারীর চরিত্রের তুলনা করো।",
          "explanation": "আধুনিক ও ইতিবাচক মানসিকতার কারণে উদ্দীপকের মাহাবুব সাহেব 'লালসালু' উপন্যাসের খালেক ব্যাপারীর চেয়ে অনেক বেশি অগ্রগামী। 'লালসালু' উপন্যাসের খালেক ব্যাপারী মহব্বতনগর গ্রামের ভূস্বামী ও প্রভাব প্রতিপত্তির অধিকারী। মানুষের মনকে বিকশিত হতে না দেওয়ার জন্য অজ্ঞানতার অন্ধকার জিয়ে রাখতে মজিদের সহযোগী হিসেবে খালেক ব্যাপারীকে দেখা যায়। অন্ধ কুসংস্কারে নিমজ্জিত হওয়ার কারণে ভণ্ড মজিদের কথায় নিজের স্ত্রী আমেনা বিবিকে তালাক দেন তিনি। উদ্দীপকের মাহাবুব সাহেব তাদের সংসারের কোনো সন্তান না থাকার পরেও দ্বিতীয় বিয়ে করার চিন্তা করেনি কখনো। এমনকি স্ত্রীর মাতৃত্বের আকাঙ্ক্ষার মর্যাদা দিতে বোনের নবজাতককে নিজ সন্তান হিসেবে তিনি গ্রহণ করেছেন। উদ্দীপকের মাহাবুব সাহেব ও 'লালসালু' উপন্যাসের খালেক ব্যাপারী উভয়েই নিঃসন্তান। কিন্তু মাহাবুব সাহেব খালেক ব্যাপারীর চেয়ে আধুনিক ও ইতিবাচক মানসিকতার অধিকারী। তাই স্ত্রীসহ সবাই দ্বিতীয় বিয়ের পরামর্শ দিলেও তিনি রাজি হননি। অন্যদিকে, খালেক ব্যাপারী | আগেই দ্বিতীয় বিয়ে করেছেন। তাছাড়া অন্ধ কুসংস্কারে নিমজ্জিত হওয়ার কারণে নিজের স্ত্রী আমেনাকে তালাক দিতেও দ্বিধাবোধ করেন নি। তাছাড়া ভন্ড ধর্ম ব্যবসায়ী মজিদের নেতৃত্বের কাছে নতি স্বীকারের মাধ্যমে খালেক ব্যাপারীর চরিত্রে আত্মমর্যাদাহীন ও ব্যক্তিত্বহীনতার পরিচয় স্পষ্ট হয়ে ওঠে। সার্বিক দিক বিবেচনায় বলা যায়, আধুনিক ও ইতিবাচক মানসিকতার কারণে উদ্দীপকের মাহাবুব সাহেব 'লালসালু' উপন্যাসের খালেক ব্যাপারীর চেয়ে অনেক বেশি ব্যক্তিত্বসম্পন্ন।"
        },
        {
          "label": "ঘ",
          "question": "\"উদ্দীপকের প্রতিফলিত ইতিবাচক জীবন চেতনা 'লালসালু' উপন্যাসে অনুপস্থিত।\"- উক্তিটি বিশ্লেষণ করো।",
          "explanation": "উদ্দীপকের মাহাবুব সাহেবের চরিত্রে যে ইতিবাচক মানসিকতার বহিঃপ্রকাশ লক্ষ করা যায় তা 'লালসালু' উপন্যাসের কোথাও সেভাবে ফুটে ওঠেনি। 'লালসালু' উপন্যাসে খালেক ব্যাপারী মহব্বতনগরের মাতব্বর। তিনি তার প্রথম স্ত্রী আমেনা বিবিকে ভালোবাসলেও তানু বিবিকে দ্বিতীয় স্ত্রী হিসেবে ঘরে তুলেছেন। আবার ভন্ড মজিদের কথা শুনে আমেনা বিবিকে তালাক দিতেও দ্বিধা করেননি। একারণে তার চরিত্রে ইতিবাচক বৈশিষ্ট্যের চেয়ে. নেতিবাচক ও ব্যক্তিত্বহীনতার দিকটিই স্পষ্ট হয়ে উঠেছে। এছাড়াও উপন্যাসে মজিদ চরিত্রটি উঠে এসেছে ভন্ড, খল ও ধর্ম ব্যবসায়ী হিসেবে। আর মজিদের সকল কাজে তিনি সহযোগিতা করেছেন। উদ্দীপকের মাহাবুব সাহেব বিদেশে গিয়ে অনেক সম্পদের মালিক হয়েছেন। এলাকার উন্নয়নমূলক কাজে তিনি সবসময় দান করেন। তিনি নিঃসন্তান হওয়ায় সবাই তাকে দ্বিতীয় বিয়ে করতে বললেও তিনি তা করেননি। স্ত্রী শামিমার মাতৃহৃদয়ের অতৃপ্ত সন্তান লাভের বাসনা পূরণ করতে তিনি বোনের সন্তানকে লালন-পালনের দায়িত্ব নিয়েছেন যার মধ্য দিয়ে মূলত তার অনুপম ব্যক্তিত্বের পরিচয় পাওয়া যায়। আলোচ্য উপন্যাসে খালেক ব্যাপারীর চরিত্রে নেতিবাচক দিকটি প্রকট হয়ে ধরা দিলেও উদ্দীপকের মাহাবুব সাহেবের চরিত্র ইতিবাচক নানা কর্মকাণ্ডে পরিপূর্ণ। উপন্যাসের অন্যতম প্রধান চরিত্র হিসেবে মজিদ চরিত্রটি উপস্থাপিত হয়েছে। মজিদ নিজে টিকে থাকার জন্য গ্রামের সরল মানুষের ধর্মীয় বিশ্বাসকে কাজে লাগিয়ে সম্পদের পাহাড় গড়েছে। আর এ কাজে সে খালেক ব্যাপারীর মতো প্রভাবশালীকে পাশে পেয়েছে। কিন্তু উদ্দীপকের মাহাবুব সাহেব এদের থেকে সম্পূর্ণ আলাদা। ইতিবাচক কর্মকাণ্ড দিয়ে তিনি তার জীবনকে সাজিয়ে তুলেছেন। এতে তাকে কাউকে কষ্ট দিতে হয়নি। নিজেও অনেক সুখ আশা করেননি। সুতরাং, উদ্দীপকে প্রতিফলিত ইতিবাচক জীবন চেতনা আলোচ্য উপন্যাসে অনুপস্থিত।"
        }
      ]
    },
    {
      "number": "9",
      "uddipok": "মুরাদপুর একটি অবহেলিত গ্রাম। গ্রামটি যোগাযোগব্যবস্থায় যেমন পিছিয়ে তার চেয়ে বেশি শিক্ষায়। নারী নারী শিক্ষায় পিছিয়ে থাকায় গ্রামে বাল্যবিবাহ নিত্য নৈমিত্তিক ব্যাপার। গ্রামের ছেলে মনির হোসেন এমএসসি পাস করে সরকারি চাকরির সুযোগ পেয়ে গ্রহণ করেননি। তিনি গ্রামে প্রতিষ্ঠা করেন একটি বালিকা বিদ্যালয়। এছাড়া সেলাই ও কম্পিউটার প্রশিক্ষণ কেন্দ্র স্থাপন করে মেয়েদের কর্মমুখী শিক্ষায় উদ্বুদ্ধ করেন।",
      "tag": "RB 19,DIN.B 19",
      "sub_questions": [
        {
          "label": "ক",
          "question": "খালেক ব্যাপারীর দ্বিতীয় স্ত্রীর নাম কী?",
          "explanation": "খালেক ব্যাপারীর দ্বিতীয় স্ত্রীর নাম তানু বিবি।"
        },
        {
          "label": "খ",
          "question": "\"শস্যের চেয়ে টুপি বেশি, ধর্মের আগাছা বেশি,\"- কথাটি দ্বারা কী বোঝানো হয়েছে?",
          "explanation": "আলোচ্য উক্তিটি দ্বারা প্রচন্ড অভাবের মধ্যে থেকেও সাধারণ মানুষের তা থেকে উত্তরণের চেয়ে তথাকথিত ধর্মচর্চার প্রতি অধিক খণ্ডলি আগ্রহের দিকটিকে বোঝানো হয়েছে। 'লালসালু' উপন্যাসে দুর্ভিক্ষপীড়িত এক জনবহুল অঞ্চলের কথা বলা হয়েছে। কিন্তু সেখানকার মানুষ দুর্ভিক্ষ থেকে বাঁচতে ফসল উৎপাদনে যত্নশীল না হয়ে ধর্মচর্চায় বেশি ব্যস্ত থাকে। অর্থাৎ ফসল উৎপাদন করে অভাব দূর করার জন্য যতটুকু যত্নশীল হওয়া প্রয়োজন তা তারা করে না। পক্ষান্তরে তারা যে ধর্ম নিয়ে বাড়াবাড়ি করে সেটাও বাহ্যিক, এটা তাদের অন্তরের বিষয় হয়ে উঠতে পারেনি। আর এ কারণেই তাদের মন ধর্মীয় নানা কুসংস্কারে আচ্ছন্ন। এমনকি কেউ কেউ ধর্মকে ব্যক্তিস্বার্থে ব্যবহার করতেও পিছপা হয় না। আর তাই লেখক আলোচ্য উক্তিটি করেছেন।"
        },
        {
          "label": "গ",
          "question": "উদ্দীপকের মুরাদপুর গ্রামের সমাজ বাস্তবতার সাথে 'লালসালু' উপন্যাসের মহব্বতনগর গ্রামের সমাজ বাস্তবতার তুলনা করো।",
          "explanation": "নাউদ্দীপকে উল্লিখিত গ্রামের ছেলে মনির হোসেনের ভূমিকা উপন্যাসের আক্কাসের স্কুল প্রতিষ্ঠার ঘটনাংশের সাথে সাদৃশ্যপূর্ণ হলেও উভয়গ্রামের সমাজবাস্তবতা সম্পূর্ণ বৈসাদৃশ্যপূর্ণ। উপন্যাসের আক্কাস চরিত্রটি শিক্ষিত ছেলে হিসেবে উঠে এসেছে। সে গ্রামের উন্নয়নকল্পে স্কুল প্রতিষ্ঠা করতে চায়। কিন্তু গ্রামের ধর্মব্যবসায়ী মজিদ ও মাতব্বর খালেক ব্যাপারী এর ঘোর প্রতিবাদ করে। তাদের তোপের মুখে গ্রাম ছাড়তে বাধ্য হয় আক্কাস। উদ্দীপকের মনির গ্রামে স্কুল প্রতিষ্ঠা করে। তার গ্রামের বয়োজ্যেষ্ঠদের এতে অনেক বড় ভূমিকা ছিল তা সহজেই অনুমান করা যায়। স্কুল প্রতিষ্ঠা করতে যাওয়ার ব্যাপারটি উদ্দীপক ও উপন্যাসে সাদৃশ্যপূর্ণ হলেও বয়োজ্যেষ্ঠদের ভূমিকা ছিল বৈসাদৃশ্যপূর্ণ। কারণ উদ্দীপকের গ্রামবাসীরা ছিল অনেক উদার। তাই তাদের সহায়তায় স্কুল এগিয়ে গিয়েছে। অন্যদিকে উপন্যাসে মজিদ ও খালেক ব্যাপারী এ ব্যাপারে আক্কাসকে কোনো সহযোগিতা করেনি। বরং আক্কাসের স্কুল প্রতিষ্ঠার প্রচেষ্টাকে তারা নস্যাৎ করে দেয়। আর এদিকটি উদ্দীপকের সাথে আলোচ্য উপন্যাসকে বৈসাদৃশ্যপূর্ণ করে তুলেছে। সুতরাং, উদ্দীপকের স্কুল প্রতিষ্ঠার আকাঙ্ক্ষাটি সাদৃশ্যপূর্ণ হলেও গ্রামের সমাজ বাস্তবতার দিকটি সম্পূর্ণ বিপরীত।"
        },
        {
          "label": "ঘ",
          "question": "\"উদ্দীপকের মনির কাঙ্ক্ষিত লক্ষ্যে পৌঁছাতে পারলেও 'লালসালু' উপন্যাসের আক্কাস সফল হয়নি।\"- আলোচনা করো।",
          "explanation": "সমাজ বাস্তবতার কারণে উদ্দীপকের মনির স্কুল প্রতিষ্ঠা করতে পারলেও উপন্যাসের আক্কাস স্কুল প্রতিষ্ঠা করে গ্রামের মানুষকে শিক্ষিত করে তুলতে পারেনি। উপন্যাসের আক্কাস চরিত্রটি সমাজের প্রগতিশীল যুবসমাজের প্রতিনিধিত্ব করে। তার স্বপ্ন ছিল গ্রামের মানুষের জন্য একটি স্কুল প্রতিষ্ঠা করবে। এ ব্যাপারে সে গ্রামের কারও সহযোগিতা পায় না। বরং ভণ্ড মজিদ ও মাতব্বর খালেক ব্যাপারী তার আকাঙ্ক্ষাকে হেয় প্রতিপন্ন করে এবং আক্কাসকে গ্রাম ছাড়া করে। উদ্দীপকের মনির হোসেনও স্কুল প্রতিষ্ঠা করতে চায়। শিক্ষিত মনির অনেক চেষ্টা ও শ্রমের পর স্কুলটি প্রতিষ্ঠা করতে সক্ষম হয়। গ্রামের বয়োজ্যেষ্ঠ ব্যক্তিদের সহযোগিতায় এগিয়ে চলে তার প্রাণপ্রিয় প্রতিষ্ঠান। ভালো চাকরির সুযোগ পেয়েও না করে এভাবেই তার স্বপ্ন পূরণ করে সে। অর্থাৎ, তার স্বপ্ন বাস্তবায়নে গ্রামের গণ্যমান্য ব্যক্তিদের ছিল স্বতঃস্ফূর্ত সহায়তা। উপন্যাসের আক্কাসের স্বপ্ন একটি অপূর্ণ ও চূর্ণ হয়ে যাওয়া স্বপ্ন। ধর্ম- ব্যবসায়ী ধূর্ত মজিদ ব্যক্তিস্বার্থে আঘাত লাগার ভয়ে আক্কাসের স্কুল প্রতিষ্ঠার প্রচেষ্টাকে সম্পূর্ণভাবে প্রতিহত করে। গ্রামের সাধারণ মানুষ, মজিদ ও খালেক ব্যাপারী যদি আক্কাসকে এ ব্যাপারে সহযোগিতা করতো তাহলে তার স্বপ্নও পূরণ হতো। অর্থাৎ, সুস্থ সমাজব্যবস্থার কারণে মনির কাঙ্ক্ষিত লক্ষ্যে পৌছাতে পারলেও বিরূপ স্বার্থান্বেষী সমাজ বাস্তবতার কারণে 'লালসালু' উপন্যাসের আক্কাস সফল হতে পারেনি।"
        }
      ]
    },
    {
      "number": "10",
      "uddipok": "পুরানগড়ের পাশ দিয়ে বয়ে গেছে মাতামুহুরী নদী। এক শ্রেণির অসাধু ব্যবসায়ী নদীতে শত শত মেশিন বসিয়ে অবৈধভাবে বালি উত্তোলন করে যাচ্ছে। মেশিনের বিকট শব্দে এলাকা প্রকম্পিত। অন্যদিকে, তারা এলাকার ধানি জমিগুলোকে ইটভাটা বানিয়ে কৃষি উৎপাদন বন্ধ করে দিয়েছে। ইট পোড়ানোর কাঠ জোগান দিতে তারা নির্বিচারে বৃক্ষনিধন যজ্ঞে লিপ্ত হয়েছে। এলাকার পরিবেশবাদী সচেতনমহল ব্যবসার নামে এই ধরনের পরিবেশ বিপর্যয়মূলক ভয়াবহ কর্মকান্ডের বিরোধিতা করে প্রশাসনের নিকট এর প্রতিকার চায়। কিন্তু, ব্যবসায়ীরা প্রশাসনের নজর এড়িয়ে নানা কৌশলে তাদের কর্মকাণ্ড অব্যাহত রাখে। পরিবেশবাদীরা মনে করেন, এভাবে চলতে থাকলে অচিরেই মানবিক বিপর্যয়ও ঘটে যেতে পারে। তাই ব্যবসায়ীদের সঙ্গে তাদের দ্বন্দ্ব-সংঘাত লেগেই আছে।",
      "tag": "DIN.B 19",
      "sub_questions": [
        {
          "label": "ক",
          "question": "",
          "explanation": "১৭৫৭ সালের ৯ই ফেব্রুয়ারি আলিনগরের সন্ধিচুক্তি সম্পাদিত হয়।"
        },
        {
          "label": "খ",
          "question": "",
          "explanation": "প্রশ্নোক্ত মন্তব্যটি দ্বারা নবাব সিরাজউদ্দৌলার অমাত্যবর্গের বিশ্বাসঘাতকতার দিকটির প্রতি ইঙ্গিত করা হয়েছে। দেশি রাজকর্মচারী বিশ্বাসভঙ্গ করে নানাবিধ ষড়যন্ত্রে লিপ্ত হলে বিদেশাগত সুযোগসন্ধানীদের জন্য সুযোগের দ্বার অবারিত হয়ে পড়ে। নবাবের অমাত্যবর্গ বিশ্বাসভঙ্গ করে ষড়যন্ত্রে মেতে উঠলে ক্ষমতালিপ্স ইংরেজদের জন্য যে তা সুবর্ণ সুযোগের দ্বার উন্মুক্ত করে দেবে তাতে আর সন্দেহ কী-এখানে এ শঙ্কাটিই প্রকাশিত হয়েছে।"
        },
        {
          "label": "গ",
          "question": "",
          "explanation": "দেশের প্রতি ভালোবাসা এবং অবৈধ দখলদারিত্বের বিরোধিতার ক্ষেত্রে উদ্দীপকের পরিবেশবাদীদের সঙ্গে 'সিরাজউদ্দৌলা' নাটকের সিরাজউদ্দৌলা চরিত্রের আদর্শিক মিল খুঁজে পাওয়া যায়। 'সিরাজউদ্দৌলা' নাটকের নবাব সিরাজউদ্দৌলা একজন প্রকৃত দেশপ্রেমিক নেতা। তিনি দেশ ও দেশের মানুষের জন্য সবসময় ভাবতেন। তিনি দেশের মানুষের ভালোর জন্য নিরলস চেষ্টা করে গেছেন। তাঁর শাসনামলে ইংরেজরা ব্যবসায়ের নামে এ দেশীয় মানুষের ওপর শোষণ ও নির্যাতন শুরু করে। সিরাজউদ্দৌলা এর বিরোধিতা করেন। তিনি দেশ থেকে ইংরেজদের উৎখাত করতে চেষ্টা করেন। কিন্তু এ দেশীয় কিছু ষড়যন্ত্রকারীর কারণে তিনি কাঙ্ক্ষিত লক্ষ্য অর্জনে ব্যর্থ হন। উদ্দীপকের অসাধু ব্যবসায়ীরা অবৈধভাবে বালি উত্তোলন ও ফসলি জমি নষ্ট করে ইটভাটা করতে গিয়ে পরিবেশের ক্ষতি করছে। তাদের এই কর্মকাণ্ডের প্রতিবাদ করেছেন পরিবেশবাদীরা। প্রতিবাদের পরও অসাধু ব্যবসায়ীরা প্রশাসনের চোখকে ফাঁকি দিয়ে তাদের কর্মকাণ্ড চালিয়ে যাচ্ছে। ফলে বারবার চেষ্টা করেও ব্যর্থ হচ্ছেন পরিবেশবাদীরা। বস্তুত পরিবেশবাদীরা যে কাজ করেছেন তা স্বদেশপ্রেমে উজ্জীবিত হয়েই করেছেন। আর এমন স্বদেশপ্রেমের পরিচয় মেলে নবাব সিরাজউদ্দৌলার চরিত্রে। ফলে উদ্দীপকের পরিবেশবাদীদের সঙ্গে নবাব সিরাজউদ্দৌলার আদর্শিক মিল খুঁজে পাওয়া যায়।"
        },
        {
          "label": "ঘ",
          "question": "",
          "explanation": "'সিরাজউদ্দৌলা' নাটকের ইংরেজ এবং উদ্দীপকের অসাধু ব্যবসায়ী উভয়েই অসৎ মানসিকতাসম্পন্ন হলেও উদ্দীপক এবং নাটকের প্রেক্ষাপট ভিন্ন। 'সিরাজউদ্দৌলা' নাটকের প্রেক্ষাপটে আছে ১৭৫৭ সালের পলাশির যুদ্ধ এবং সেই যুদ্ধকে ঘিরে গড়ে ওঠা রাজনীতি। ইংরেজরা এখানে নিপুণ ষড়যন্ত্রকারী। নবাব সিরাজউদ্দৌলা তাদের ব্যবসার নামে চালানো লুণ্ঠন- শোষণকে বন্ধ করতে চান। অন্যদিকে, ইংরেজরা চায় বাংলার শাসনক্ষমতা নিজেদের করতে। বস্তুত তারা দখলদারি মানসিকতার অধিকারী। উদ্দীপকের অসাধু ব্যবসায়ীরা অবৈধভাবে বালি উত্তোলন করে পরিবেশ বিপর্যয়ের কাজ করছে। তারা নিজেদের স্বার্থ সিদ্ধির জন্য ফসলি জমি নষ্ট করে ইটভাটা তৈরি করেছে। এ ব্যাপারে পরিবেশবাদীদের আপত্তিও তারা শোনেনি। প্রশাসনের চোখও ফাঁকি দিয়ে তারা নিজেদের কাজ করে চলেছে অবিরত। ফলে পরিবেশবাদীদের সঙ্গে তাদের দ্বন্দ্বও হয়ে পড়েছে নিত্যনৈমিত্তিক ব্যাপার। 'সিরাজদ্দৌলা' নাটক এবং উদ্দীপকের প্রেক্ষাপট আলাদা। উদ্দীপকের বিষয়টি স্থানিক কিন্তু নাটকের বিষয়টি রাষ্ট্রীক। উদ্দীপকের অসাধু ব্যবসায়ীরা অর্থনৈতিক' লাভের প্রতি বেশি মনোযোগী ছিল। আবার নাটকের ইংরেজ বেনিয়ারাও কোম্পানির স্বার্থে বেশি মনোযোগী ছিল। বাংলাকে শোষণ করে অর্থনৈতিকভাবে লাভবান হওয়াই ছিল তাদের উদ্দেশ্য। তাই নিশ্চিতভাবেই বলা যায়, প্রেক্ষাপট ভিন্ন হলেও উদ্দীপকের অসাধু ব্যবসায়ী আর 'সিরাজউদ্দৌলা' নাটকের ইংরেজ বেনিয়াদের চরিত্র এক ও অভিন্ন।"
        }
      ]
    },
    {
      "number": "11",
      "uddipok": "১৯৭১ সালের মহান মুক্তিযুদ্ধে রাঙামাটির 'বুড়িঘাট' যুদ্ধের শত্রুপক্ষ মুক্তিযোদ্ধাদের ক্যাম্পের কাছাকাছি চলে আসে। সহযোদ্ধাদের অপ্রস্তুতির বিষয়টি টের পেয়ে মুন্সি আবদুর রউফ মেশিনগানের গুলি চালিয়ে পাকিস্তানি সৈন্যের উপর ঝাঁপিয়ে পড়েন। পরে সহযোদ্ধারা প্রস্তুতি নিয়ে যুদ্ধ চালিয়ে শত্রুপক্ষকে ঘায়েল করার প্রাক্কালে সহযোদ্ধাদের জীবন বাঁচাতে শহিদ হন বীরশ্রেষ্ঠ ল্যান্স নায়েক মুন্সি আব্দুর রউফ। পরাস্ত হয় শত্রুপক্ষ।",
      "tag": "DIN.B 19,DCC 24,RUMC 23",
      "sub_questions": [
        {
          "label": "ক",
          "question": "",
          "explanation": "‘পারফেক্ট স্কাউন্ডেল' বলা হয়েছে উমিচাদকে ।"
        },
        {
          "label": "খ",
          "question": "",
          "explanation": "প্রশ্নোক্ত মন্তব্যটি দ্বারা নবাব সিরাজউদ্দৌলার অমাত্যবর্গের বিশ্বাসঘাতকতার দিকটি বোঝানো হয়েছে। ইংরেজদের সঙ্গে যুদ্ধে রাজ অমাত্যগণ নবাব সিরাজউদ্দৌলার কর্তৃত্ব রক্ষায় জীবন উৎসর্গ করবেন বলে পবিত্র গ্রন্থ নিয়ে শপথ করেছিলেন। কিন্তু নবাবকে পরাজিত করতে গোপনে অনেকেই ষড়যন্ত্র করেছিলেন ইংরেজদের সাথে, যা তাদের কর্মকাণ্ডে প্রকাশ পেয়েছে। অমাত্যবর্গের এই বিশ্বাসঘাতকতার দিকটিই প্রশ্নোক্ত মন্তব্যে প্রকাশ পেয়েছে।"
        },
        {
          "label": "গ",
          "question": "",
          "explanation": "দেশের জন্য জীবন বাজি রাখার ক্ষেত্রে উদ্দীপকের বীরশ্রেষ্ঠ মুন্সি আবদুর রউফের সঙ্গে 'সিরাজউদ্দৌলা' নাটকের মোহনলাল তুলনীয়। 'সিরাজউদ্দৌলা' নাটকে মোহনলাল ছিলেন একজন দেশপ্রেমিক বীর। তিনি নবাব সিরাজউদ্দৌলার নির্দেশে পলাশির প্রান্তরে প্রাণপণে লড়াই করেছেন। প্রধান সেনাপতি মিরজাফর যেখানে বিশ্বাসঘাতকতা করে যুদ্ধক্ষেত্রে ইংরেজদের পক্ষাবলম্বন করেছিল, সেখানে মোহনলাল দেশের জন্য শেষ রক্তবিন্দু থাকা পর্যন্ত লড়াই করেছিলেন। ইংরেজদের প্রবল আক্রমণে মৃত্যু আসন্ন জেনেও তিনি একাই প্রতিরোধ গড়ে তুলেছিলেন। আর নবাবকে রাজধানীতে ফেরত পাঠিয়েছিলেন পুনরায় সৈন্য সংগঠিত করতে। উদ্দীপকে বীরশ্রেষ্ঠ মুন্সি আবদুর রউফ দেশাত্মবোধে অবিচল ছিলেন। তিনি দেশের জন্য জীবন বাজি রেখেছেন। পাকিস্তানি হানাদার বাহিনীর সম্মুখে একাই প্রতিরোধ গড়ে তুলেছেন। সহযোদ্ধাদের জীবন বাঁচাতে নিজের জীবনকে তুচ্ছ করে তিনি শত্রুর ওপর ঝাঁপিয়ে পড়েছেন। আর বীরশ্রেষ্ঠ মুন্সি আবদুর রউফের এই বীরত্ব 'সিরাজউদ্দৌলা' নাটকে মোহনলালের যুদ্ধক্ষেত্রের কর্মকাণ্ডেরই সমতুল্য।"
        },
        {
          "label": "ঘ",
          "question": "",
          "explanation": "উদ্দীপকে তীব্র লড়াইয়ে শত্রুপক্ষ পরাজিত হলেও 'সিরাজউদ্দৌলা' নাটকে নবাবের পতন ঘটায় প্রশ্নোক্ত মন্তব্যটি যথার্থ। 'সিরাজউদ্দৌলা' নাটকে নবাব সিরাজউদ্দৌলা ছিলেন দেশপ্রেমিক বীর। তাঁর পক্ষে ছিল মোহনলাল, মিরমর্দান, সাঁফ্রেসহ দেশপ্রেমিক শক্তি। তাঁরা নিজেদের জীবন বাজি রেখে দেশের জন্য লড়াই করেছেন। কিন্তু বিশ্বাসঘাতক মিরজাফর ও তার দোসরদের প্রতারণায় পলাশির যুদ্ধে নবাব পরাজিত হন। ফলে প্রবল দেশপ্রেম ও দৃঢ় প্রত্যয় থাকা সত্ত্বেও সেই যুদ্ধে দেশপ্রেমিক শক্তির পরাজয় ঘটে। উদ্দীপকে মুন্সি আবদুর রউফ ও তাঁর সহযোদ্ধারা দেশপ্রেমিক যোদ্ধা। তাঁরা প্রবল পরাক্রমে শত্রুসেনার বিরুদ্ধে যুদ্ধে অবতীর্ণ হন। তাঁদের নৈপুণ্যে পাকিস্তানি হানাদার বাহিনী তীব্র প্রতিরোধের সম্মুখীন হয়। এই যুদ্ধে মুন্সি আবদুর রউফ শহিদ হলেও তাঁর রক্ত বৃথা যায় না। তাঁর রক্তের বদলায় শত্রুরা পরাস্ত হয়। বিজয়ী হন দেশপ্রেমিক মুক্তিযোদ্ধারা। 'সিরাজউদ্দৌলা' নাটকে নবাব সিরাজউদ্দৌলা ও তাঁর সঙ্গী দেশপ্রেমিক যোদ্ধারা শত্রুর কাছে পরাজিত হলেও উদ্দীপকে ঘটে উলটো ঘটনা। সেখানে শত্রুসেনারা পরাস্ত হয় এবং দেশপ্রেমিক মুক্তিযোদ্ধাদের বিজয়ী - হওয়ার আভাস পাওয়া যায়। তাই সার্বিক বিচারে বলা যায়, \"উদ্দীপকে বিজয়ের বারতা থাকলেও 'সিরাজউদ্দৌলা' নাটকে পরাজয় ঘটেছে দেশপ্রেমিক শক্তির\" -প্রশ্নোক্ত এই মন্তব্যটি যথার্থ।"
        }
      ]
    }
  ]
}