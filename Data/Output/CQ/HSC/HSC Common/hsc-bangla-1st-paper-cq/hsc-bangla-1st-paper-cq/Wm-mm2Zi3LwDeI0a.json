{
  "title": "ফৌজদারহাট ক্যাডেট কলেজ ২০২৫",
  "subtitle": "(11)",
  "questions": [
    {
      "number": "1",
      "uddipok": "সুষমা আজ শ্বশুরবাড়ি যাবে। সুখে থাকবে এই আশায় কৃষক বাবা লতিফ মিয়া আবাদের সামান্য জমিটুকু বন্ধক রেখে পণের টাকা জোগাড় করলেন। কিন্তু তাতেও কিছু টাকার ঘাটতি রয়ে গেল। এদিকে বর লিমনের বাবা হারুন মিয়ার এক কথা সম্পূর্ণ টাকা না পেলে তিনি ছেলেকে নিয়ে চলে যাবেন। বিষয়টি লিমনের কানে গেলে সে বাবাকে সাফ জানিয়ে দেয়, সে দরদাম বা কেনাবেচার পণ্য নয়। য়ে একজন মানুষকে জীবনসঙ্গী করতে এসেছে, অপমান করতে নয়। ফিরতে হলে সুষমাকে সঙ্গে নিয়েই বাড়ি ফিরবে।",
      "tag": "FCC 25",
      "sub_questions": [
        {
          "label": "ক",
          "question": "শম্ভুনাথ সেকরার হাতে কী পরখ করতে দিয়েছিলেন?",
          "explanation": "শম্ভুনাথ সেকরার হাতে একজোড়া এয়ারিং পরখ করতে দিয়েছিলেন।"
        },
        {
          "label": "খ",
          "question": "'বাংলাদেশের মধ্যে আমিই একমাত্র পুরুষ যাহাকে কন্যার বাগ বিবাহের আসর হইতে নিজে ফিরাইয়া দিয়াছেন।'- বলতে কী বোঝানো হয়েছে?",
          "explanation": "বিয়ের দিনে অনুপমের ব্যক্তিত্বহীনতার পরিচয়' পেয়ে শম্ভুনাথ সেন কল্যাণীর সঙ্গে তার বিয়ে ভেঙে দেওয়ার মতো অভাবনীয় কাণ্ডে - অনেকটা হতবিহ্বল হয়ে অনুপম প্রশ্নোক্ত কথাটি বলেছে। অনুপমের বিয়ের লগ্ন উপস্থিত হলে তার লোভী মামা কল্যাণীর বাবার কথায় আস্থা না রেখে বিয়ের আগেই সমস্ত গহনা সেকরা দিয়ে পরখ করাতে চান। আর এসময় অনুপম কোনো প্রতিবাদ না করায় শম্ভুনাথ অপমানিত বোধ করেন এবং কন্যাদানে অসম্মতি জ্ঞাপন করেন। এরকম ঘটনা সচরাচর লক্ষ করা যায় না। এরূপ পরিস্থিতিতে শম্ভুনাথ সেন কর্তৃক অনুপমের অপমানের দিকটি বোঝাতেই প্রশ্নোক্ত উক্তিটির অবতারণা করা হয়েছে।"
        },
        {
          "label": "গ",
          "question": "অনুপম ও লিমনের চারিত্রিক বৈশিষ্ট্যের বৈপরীত্য ব্যাখ্যা করো।",
          "explanation": "'অপরিচিতা' গল্পের অনুপমের মধ্যে সিদ্ধান্ত গ্রহণের ক্ষেত্রে উদ্দীপকের লিমনের মতো চারিত্রিক দৃঢ়ভার পরিচয় পাওয়া যায় না। 'অপরিচিতা' গল্পে দেখা যায় অনুপমের বাবা মারা যাওয়ার পর মামাই তার পরিবারে অভিভাবকের দায়িত্ব পালন করেন। অনুপমের বিয়ের আসরে তার মামা কল্যাণীর বাবার দেওয়া গহনা পরীক্ষার মাধ্যমে যে অপমানজনক পরিস্থিতির সৃষ্টি করেন, অনুপম তার কোনো প্রতিবাদ করে না। এমনকি শম্ভুনাথ সেন বিয়ে ভেঙে দিলেও সে নীরব থাকে। উদ্দীপকে লিমনের বাবা হারুন মিয়াকে একজন যৌতুকলোভী ব্যক্তি হিসেবে উপস্থাপন করা হয়েছে। তিনি সামান্য টাকার জন্য ছেলেকে নিয়ে বিয়ের আসর থেকে চলে যাওয়ার হুমকি দেন। বিষয়টি লিমন জানতে পারলে বাবাকে স্পষ্টভাবে জানিয়ে দেয়, সে যেহেতু পণ্য কিনতে আসেনি তাই ফিরতে হলে সুষমাকে বিয়ে করেই বাড়ি ফিরবে। এর মধ্য দিয়ে লিমনের দৃঢ় মানসিকতার পরিচয় পাওয়া যায়। কিন্তু আলোচ্য গল্পের অনুপম তার মামার অন্যায় সিদ্ধান্ত অমান্য করে কল্যাণীকে বিয়ে করার মতো সৎসাহস দেখাতে পারেনি। এদিক থেকে উভয়ের চরিত্রে বৈপরীত্য লক্ষ করা যায়।"
        },
        {
          "label": "ঘ",
          "question": "'অনুপমের মামা ও হারুন মিয়ার মতো মানুষের কারণে আজও কল্যাণী ও সুষমারা অপমানের শিকার হয়।' মন্তব্যটির যথাযর্থতা নিরূপণ করো।",
          "explanation": "উদ্দীপক ও 'অপরিচিতা' গল্পে যৌতুকপ্রথার কারণে নারীদের অপমানের দিকটি প্রস্ফুটিত হওয়ায় প্রশ্নোক্ত মন্তব্যটি যথার্থ। 'অপরিচিতা' গল্পে অনুপমের মামার মধ্যে যৌতুকলোভী মনোভাব লক্ষ করা যায়। তিনি অনুপমের বিয়েতে কল্যাণীর বাবার কাছে অর্থ ও গহনা যৌতুক হিসেবে দাবি করেন। কল্যাণীর বাবা অনুপমের মামার সব কথা মেনে নেন। বিয়ের দিন অনুপমের মামা মেয়ের বাবা খাঁটি গহনা দিচ্ছেন কি না তা পরীক্ষা করার জন্য সেকরাকে সঙ্গে নিয়ে আসেন। এতে কল্যাণীর বাবা অপমানিত হন এবং অনুপমের সঙ্গে কল্যাণীর বিয়ে দিতে অস্বীকৃতি জানান। পরে কল্যাণীও আর বিয়েতে আগ্রহী হয় না এবং মেয়েদের শিক্ষার ব্রত গ্রহণ করে। উদ্দীপকে দেখা যায়, লতিফ মিয়া কন্যা সুষমার সুখের জন্য আবাদের জমিটুকু বন্ধক রেখে যৌতুকের টাকা জোগাড়ের চেষ্টা করেন। কিন্তু সামান্য কিছু টাকা বাকি থাকায় হারুন মিয়া ছেলের বিয়েতে অস্বীকৃতি জানান। এতে হারুন মিয়ার হীন মানসিকতার পরিচয় পাওয়া যায়, যা 'অপরিচিতা' গল্পের অনুপমের মামার মধ্যেও বিদ্যমান। আর তাদের কারণে দুর্ভোগের শিকার হতে হয় উদ্দীপকের সুষমা ও 'অপরিচিতা' গল্পের কল্যাণীকে। উদ্দীপকে ও 'অপরিচিতা' গল্পে যৌতুকপ্রথার কারণে যেভাবে সুষমা ও কল্যাণীকে অপমানিত হতে হয়েছে আমাদের সমাজে আজও সে বাস্তবতা বিদ্যমান। পুরুষতান্ত্রিক সমাজব্যবস্থায় নারীকে অবমূল্যায়ন করা হয় বলেই আজও সমাজে প্রত্যক্ষ বা পরোক্ষভাবে টিকে আছে যৌতুকপ্রথার মতো কুৎসিত প্রথা। আর এর ফলে অনেক সময় বিয়ে ভেঙে যায় কিংবা বিয়ের পর মেয়েদের উপর নেমে আসে অমানুষিক নির্যাতন। অর্থলোভী মানুষদের অমানবিক আচরণের বলি হয় অধিকারবঞ্চিত নারীরা। এক্ষেত্রে উদ্দীপকের হারুন মিয়া ও 'অপরিচিতা' গল্পের অনুপমের মামার মতো মানুষের কারণে আজও কল্যাণী ও সুষমার মতো মেয়েরা অপমানের শিকার হয়- মন্তব্যটি যথার্থ।"
        }
      ]
    },
    {
      "number": "2",
      "uddipok": "সুনসান, শ্মশান যেন মুখ তুলে আছে চারদিকে মাঝরাতে শেয়ালের হাঁকডাক বলে দেয় ঠিক দেশ যেন মৃত্যুপুরী... এই ডাক মৃত্যুরই লিরিক পতাকার জন্যে প্রাণ সকলেই দিয়েছে যে লিখে... কখনো বা আর্তস্বরে ভরে ওঠে শূন্যের বসত অস্ত্র হাতে ফুলেরা আজ খোঁজে ফেরে বিকাশের পথ...",
      "tag": "FCC 25",
      "sub_questions": [
        {
          "label": "ক",
          "question": "মাঠ পেরিয়ে একটু বাঁ দিকে কার কোয়ার্টার?",
          "explanation": "মাঠ পেরিয়ে একটু বাঁ দিকে প্রিনসিপ্যালের কোয়ার্টার।"
        },
        {
          "label": "খ",
          "question": "রাস্তায় মিলিটারিরা গাড়ি থামায় কেন?",
          "explanation": "মুক্তিযুদ্ধকালীন এ দেশের জনগোষ্ঠীকে কৌশলে নির্যাতন করার জন্য মিলিটারিরা যাবতীয় গাড়ি থামাচ্ছে। মুক্তিযুদ্ধের শেষ পর্যায়ে পাকিস্তানি বাহিনীর বর্বর নির্যাতন ও হত্যাযজ্ঞ বেড়ে যায়। চলন্ত গাড়ি থামিয়ে যাত্রীদের নামিয়ে দাঁড় করিয়ে দেয় রাস্তার ধারে। মূলত, এ দেশের মানুষকে নির্যাতনের উদ্দেশ্যে এ ধরনের অপকৌশলের আশ্রয় নেয় পাকিস্তানি বাহিনী।"
        },
        {
          "label": "গ",
          "question": "উদ্দীপক 'রেইনকোট' গল্পের কোন দিকটিকে নির্দেশ করে? ব্যাখ্যা করো ।",
          "explanation": "উদ্দীপকটি 'রেইনকোট' গল্পের সাধারণ ভীতু প্রকৃতির নূরুল মুদার মধ্যে সাহস ও দেশপ্রেমের স্ফুরণের দিকটিকে নির্দেশ করে। 'রেইনকোট' গল্পটি মুক্তিযুদ্ধের সময়কার ঢাকার পরিস্থিতি নিয়ে রচিত হয়েছে। গেরিলা আক্রমণের ফলে ঢাকা কলেজের সামনে অবস্থিত একটি বৈদ্যুতিক ট্রান্সফর্মার ধ্বংস হয়ে যায়। এ ঘটনার জেরে কলেজ শিক্ষক নুরুল হুদাকে পাকিস্তানি হানাদার বাহিনী ধরে নিয়ে আমানবিক নির্যাতন করে এবং মুক্তিযোদ্ধাদের সম্পর্কে তথ্য বের করার চেষ্টা করে। সেদিন বৃষ্টি থাকায় নুরুল হুদা তাঁর মুক্তিযোদ্ধা শ্যালকের রেইনকোট পরার কারণে কী এক অমোঘ শক্তির বলে সব ভয়ভীতি দূরে সরিয়ে দিতে সক্ষম হন। দেশপ্রেমের চেতনায় উদ্‌বুদ্ধ হয়ে ওঠেন তিনি। উদ্দীপকের কবিতাংশে শত্রুসেনার আক্রমণে পর্যুদস্ত জনপদের চিত্র ফুটে উঠেছে। 'দেশ যেন এক মৃত্যুপুরী'-এ কথায়ই আক্রমণের ভয়াবহতা সম্পর্কে টের পাওয়া যায়। এ ধ্বংসস্তূপ দেখে ফুলের মতো সহজসরল মানুষগুলোও অস্ত্র হাতে শত্রুনিধনে নেমে পড়ে। এ দৃশ্যকরের সাথে 'রেইনকোট' গল্পের নুরুল হুদার মতো ভীতু প্রকৃতির মানুষের মানস বিবর্তনের দিককে নির্দেশ করে।"
        },
        {
          "label": "ঘ",
          "question": "\"উদ্দীপকটি 'রেইনকোট' গল্পের সমগ্র বিষয়ভাবনার ধারক হয়ে উঠতে পারেনি।\"- মন্তব্যটি বিশ্লেষণ করো।",
          "explanation": "পাকিস্তানি মিলিটারিদের অত্যাচারে নুরুল হুদার মানসিক পরিবর্তন ছাড়াও গল্পে আরও বিষয়াদি ফুটে উঠেছে যা উদ্দীপকে অনুপস্থিত থাকায়, উক্তিটি যুক্তিসংগত। 'রেইনকোট' গল্পটি মুক্তিযুদ্ধের শেষ পর্যায়ে ঢাকার পরিস্থিতি নিয়ে রচিত হয়েছে। এতে যেমন মিন্টুর মতো মুক্তিযোদ্ধাদের কথা আছে, তেমনি আছে মিলিটারিদের তাণ্ডবের কথা। পাশাপাশি প্রিনসিপ্যাল সাহেবের মতো পাকিস্তানি বাহিনীর দালালদের কর্মকান্ড, মুক্তিযুদ্ধ ধীরে ধীরে গণযুদ্ধে রূপ নেওয়ার বিষয়টি এবং সর্বোপরি ভীতু, শান্তশিষ্ট, নিরুপদ্রব নুরুল হুদার মতো মানুষের মানস বিবর্তনের ঘটনাও প্রকাশ পেয়েছে। উদ্দীপকের কবিতাংশে শত্রুসেনার আক্রমণে বিধ্বস্ত দেশের অবস্থা প্রকাশ পেয়েছে। ধ্বংসস্তূপে পরিণত হওয়া জনপদ যেন এক মৃত্যুপরী। তবে পতাকার মর্যাদা রক্ষায় ফুলের মতো কোমল হৃদয়ও ক্ষতবিক্ষত হয়ে বিপ্লবীতে রূপান্তরিত হয়েছে; হাতে তুলে নিয়েছে অস্ত্র। 'রেইনকোট' গল্পেও পাকিস্তানি মিলিটারিদের চরম নির্যাতন ও ধ্বংসযজ্ঞের পরিণতিতে নুরুল হুদার মতো সাধারণ লোকের মানস বিবর্তন লক্ষ করা যায়। উদ্দীপক ও 'রেইনকোট' গল্পে সাধারণ মানুষ অর্থাৎ যুদ্ধকে যারা সর্বদা সজ্ঞানে এড়িয়ে চলতে চায়, তাদের মাঝেও পরিবর্তন দেখানো হয়েছে। ক্রমাগত অত্যাচার-নির্যাতন চরম ভীতু মানুষটিকেও যে সাহসী করে তুলতে পারে, তা ফুটে উঠেছে উভয় স্থানে। তবে গল্পে এ বিষয়টি ছাড়া আরও বেশকিছু বিষয় ফুটে উঠেছে, যা উদ্দীপকে অনুপস্থিত। তাই বলা যায় যে, উদ্দীপকটি 'রেইনকোট' গল্পের সমগ্র বিষয়-ভাবনার ধারক হয়ে উঠতে পারেনি।"
        }
      ]
    },
    {
      "number": "3",
      "uddipok": "মরিয়ম গ্রামের নির্যাতিত গৃহবধূ থেকে সব বাধা পেরিয়ে এখন সে একজন সফল প্রতিষ্ঠিত উদ্যোক্তা। কিন্তু সে তার অতীতকে ভুলতে পারে না। সে ভুলতে পারে না তার প্রতি তার স্বামীর পাশবিক অত্যাচারের কথা। যা ছিল ভয়ানক এক দুঃস্বপ্ন গাঁথা-লাঠি-ঝাঁটা, খুন্তি পুড়িয়ে ছ্যাঁকা দেওয়া, আবার বিনা অপরাধে সারা দিনরাত গাছের সঙ্গে বেঁধে রাখা, খাবার বন্ধ করে রাখা- যা ছিল তার জীবনের নিত্য দিনের ঘটনা। তাই এখন সে স্বপ্ন দেখে নারীর প্রতি সহিংসতামুক্ত একটি সমাজের। যেখানে নারী থাকার সম্পূর্ণ নিরাপদ।",
      "tag": "FCC 25",
      "sub_questions": [
        {
          "label": "ক",
          "question": "'মাসি-পিসি' গল্পে চায়ের দোকানটি কোথায় অবস্থিত?",
          "explanation": "’মাসি-পিসি' গল্পে পুলের কাছে চায়ের দোকানটি অবস্থিত।"
        },
        {
          "label": "খ",
          "question": "'বজ্জাত হোক, খুনে হোক, জামাই তো।' কে, কেন বলেছে?",
          "explanation": "'মাসি-পিসি' গল্পের আহ্লাদির মার্সি জামাই জগুর প্রসঙ্গে প্রশ্নোত্তস্ত কথাটি বলে। গল্পের আলোচ্য অংশে প্রকাশ পেয়েছে জামাইয়ের প্রতি বাঙালি শাশুড়ি শ্রেণির স্নেহপরায়ণ মনোভাব। জগ্ন বদ স্বভাবের লোক, তাই সে স্ত্রী আহ্লাদিকে নির্যাতন করে। আহ্লাদির অভিভাবক কেবল 'মাসি-পিসি'। তাই তারা আহ্লাদিকে নিজেদের কাছে রেখে দেয়। জগুর বাড়িতে আহ্লাদিকে না পাঠালেও জণু যখন তাদের বাড়িতে আসে, তখন 'মাসি-পিসি' ছাগল বেচে জামাইকে ভালোমন্দ খাওয়ায় এবং ভবিষ্যতেও বাড়িতে আসলে এমন খাতির-যত্নে রাখবে তারা। কারণ তাদের দৃষ্টিতে জামাতা আদর ও সম্মানের পাত্র।"
        },
        {
          "label": "গ",
          "question": "উদ্দীপক অংশের সঙ্গে 'মাসি-পিসি' গল্পের কোন দিকটির সাদৃশ্য লক্ষ করা যায়? ব্যাখ্যা করো।",
          "explanation": "উদ্দীপকের সঙ্গে 'মাসি-পিসি' গল্পের আহ্লাদির শ্বশুরবাড়িতে জগুর হাতে অত্যাচারিত হওয়ার সাদৃশ্য লক্ষ করা যায়। 'মাসি-পিসি' গল্পে আহ্লাদি বাবা, মা এবং ভাই হারানোর পরে মাসি-পিসির সাথেই থাকে। তবে দুর্ভিক্ষে যখন সবার মর মর অবস্থা তখন জপুর লাথি খেয়ে তার অবস্থাও মর মর হয়ে গিয়েছিল। মাসি-পিসির সেবা-যত্নে সেবার সে সুস্থ হয়ে ওঠে তবে আর সে শ্বশুরবাড়ি ফিরে যায়নি। জগু নেশা করত এবং অগ্রাদির উপর নির্মম অত্যাচার করত। পরবর্তীকালে আহ্লোদি মাসি-পিসির কাছে থাকে এবং সে শ্বশুরবাড়ি ফিরে যেতে চায় না। উদ্দীপকে মরিয়ম গ্রামের নির্যাতিত গৃহবধূ থেকে সব বাধা পেরিয়ে সফল উদ্যোক্তা হয়ে ওঠে। তবে সে তার অতীতকে ভুলতে পারে না। তার প্রতি তার স্বামীর পাশবিক অত্যাচারের কথা তার মনে পড়ে। লাথি, ঝাঁটা, খুন্তি পুড়িয়ে ছ্যাঁকা প্রভৃতি নানা অত্যাচারের শিকার হতো মরিয়ম। 'মাসি-পিসি' গল্পেও আল্লাপি বানুর অত্যাচারে নরণাপন্ন অবস্থায় পতিত হয়। এমনকি সেই অত্যাচারের কথা মনে পড়লে আহ্লাদি অস্ফুট আর্তনাদ করে ওঠে। তাই বলা যায়, স্বামীর কাছে অত্যাচারিত হওয়ার ক্ষেত্রে উদ্দীপকের মরিয়মের সাথে 'মাসি-পিসি' গল্পের আহ্লাদির সাদৃশ্য রয়েছে।"
        },
        {
          "label": "ঘ",
          "question": "উদ্দীপকে 'মাসি-পিসি' গল্পের কোন দিকটি অনুপস্থিত? ব্যাখ্যা করো",
          "explanation": "'মাসি-পিসি' গল্পে মাসি-পিসির জীবনযুদ্ধে টিকে থাকা এবং আহ্লাদিকে সমস্ত প্রতিকূলতা মোকাবিলা করে আগলে রাখার যে বিষয়টি রয়েছে তা উদ্দীপকে অনুপস্থিত। 'মাসি-পিসি' গল্পটি মূলত দুই বিধবা নারীর জীবন-সংগ্রামের গল্প। তারা বেঁচে থাকার অদম্য লড়াইয়ে যেমন সংগ্রাম করেছে তেমনি আহ্লাদিকে বহির্বিশ্বের লোলুপদৃষ্টি থেকে রক্ষা করেছে। কলেরায় আহ্লাদির পরিবারের সবাই মারা যাওয়ার পর সে মাসি-পিসির সাথেই থাকা শুরু করে। মূলত তার স্বামী জগুর অকথ্য নির্যাতনে সে শ্বশুরবাড়ি থেকে এসে বাপের বাড়ি আশ্রয় নেয়। কিন্তু গ্রামের গোকুল, কানাই চৌকিদার প্রমুখের লোলুপদৃষ্টি পড়ে থাকে আহ্লাদির দিকে। মাসি-পিসি অত্যন্ত সাহসিকতার সাথে শত্রুদের পরাস্ত করে। গ্রামের গুটিকয়েক লোকজন যেন আহ্লাদি বা তাদের ক্ষতি করতে না পারে তার জন্য সতর্ক থাকে। উদ্দীপকে মরিয়ম গ্রামের নির্যাতিতা গৃহবধূ থেকে সফল উদ্যোক্তা হয়ে ওঠে। তবুও সে তার অতীতকে ভুলতে পারে না। স্বামীর পাশবিক অত্যাচার-লাথি, ঝাটা, খাবার বন্ধ রাখা, খুন্তি পুড়িয়ে ছ্যাঁকা দেওয়া ইত্যাদি ছিল তার নিত্যদিনের ঘটনা। তাই সে স্বপ্ন দেখে নারীর প্রতি সহিংসতামুক্ত একটি সমাজের। নারীর প্রতি কোনোরূপ অত্যাচার হোক সে এমনটা চায় না। নারী নিরাপদ থাকবে এমন একটি সমাজের প্রত্যাশী সে। 'মাসি-পিসি' গল্পে, মাসি-পিসি অক্লান্ত পরিশ্রম করে জীবন-সংগ্রামে টিকে থাকার লড়াই করে। তারা আহ্লাদিকে মাতৃস্নেহে আগলে রাখে এবং সমাজের দুষ্টু লোকদের বদ নজর থেকে রক্ষা করে। অন্যদিকে মরিয়ম নির্যাতিত অবস্থা থেকে নিজেই নিজের পরিবর্তন ঘটিয়ে সফল উদ্যোক্তায় পরিণত হয় এবং স্বপ্ন দেখে নারীর প্রতি সহিংসতামুক্ত একটি সমাজের। সেদিক বিবেচনায় বলা যায়, জীবন-সংগ্রামে টিকে থেকে আহ্লাদিকে বাৎসল্য স্নেহে আগলে রাখার দিকটি উদ্দীপকে অনুপস্থিত।"
        }
      ]
    },
    {
      "number": "4",
      "uddipok": "নিজামউদ্দীন কাস্টম হাউজের একজন স্বল্প বেতনভুস্থ কর্মচারী। উপরি উপার্জদের অনেক পথ তার নখদর্পণে। ইতোমধ্যে ঢাকায় একখণ্ড জমি ভিদেছে। নিজের কাঁচা-পাকা বসতবাড়িটিকে দোতলা করেছে। পরিবারের সকলকে আরাম-আয়াসে রেখেছে। কিন্তু এত বিত্ত-বৈভবের উৎস কোথায়? ভালোটাকা। টাকা কামানোয় নেশায় এখন সে দিশাহারা। মাঝে মাঝে বিবেকের দংশনে ক্ষতবিক্ষত হয় নিজামউদ্দীনের হৃদয়।",
      "tag": "FCC 25",
      "sub_questions": [
        {
          "label": "ক",
          "question": "'আমার পথ' প্রবন্ধে কবি নিজেকে কী বলে অভিহিত করেছেন?",
          "explanation": "'আমার পথ' প্রবন্ধে কবি নিজেকে 'অভিশাপ রথের সারথি' বলে অভিহিত করেছেন।"
        },
        {
          "label": "খ",
          "question": "'আমার পথ দেখানে আমার সত্য'- উক্তিটি ব্যাখ্যা করো।",
          "explanation": "লেখক সত্যকেই নিজের পথপ্রদর্শক মনে করে প্রশ্নোত্ত উক্তিটি করেছেন। 'আমার পথ' প্রবন্ধে নজরুল এমন এক 'আমি'র আহ্বান প্রত্যাশা করেছেন, যার পথ সত্যের পথ। সত্যের পথে থাকলে রাজভয় বা লোকভয় কোনো কিছুই থাকে না। যদি কেউ নিজের সত্যকে সত্যিকার অর্থে চিনে থাকে তাকে বাইরের কোনো শক্তিই দমিয়ে রাখতে পারবে না। নিজের সত্যকে চিনলে নিজের ভিতরে একটা জোর জোর ভাব আসে তখন সে সত্য ছাড়া আর কাউকে কুর্নিশ করে না।"
        },
        {
          "label": "গ",
          "question": "ভুল করতে করতে একসময় মানুষ সত্যের মুখোমুখি দাঁড়ায়-'আমার পথ' এবং উদ্দীপক অনুসারে লেখো।",
          "explanation": "'আমার পথ' প্রবন্ধের ভুলের মধ্য দিয়ে সত্যের মুখোমুখি হওয়ায় বিষয়টি উদ্দীকেও ফুটে ওঠায় প্রশ্নোত্ত মন্তব্যটিকে যথার্থ বলা যায়। 'আমার পথ' প্রবন্ধে লেখক সত্যপথের পথিক হতে আগ্রহ প্রকাশ করেছেন। লেখকের মতে মানুষ ভুলের মধ্যে দিয়ে গিয়েই সত্যকে খুঁজে পায়। কোনো ভুল করে থাকলে সেই ভুলকে প্রাণ খুলে স্বীকার করে নেওয়ার উপর গুরুত্ব দিয়েছেন। জেদের খাতিরে বা গোঁ বজায় রাখার জন্য কোনো ভুলকে ধরে রেখে নয় বরং ভুলকে স্বীকার করে নেওয়ার মাধ্যমেই আসল সত্যকে অনুসন্ধান করা সম্ভব। উদ্দীপকের নিজামউদ্দীন একতান স্বল্প বেতনভুক্ত কর্মচারী। তবে অসৎ পথে উপার্জনের মাধ্যমে তিনি বাড়ি, জমিজমা ও বিশাল অর্থবিত্তের মালিক হয়ে উঠেছেন। কালো টাকা উপার্জনের নেশায় তিনি দিশাহারা। তবে এই অসৎ পথে উপার্জনের বিষয়টি তার বিবেককে মাঝে মাঝে নাড়া দেয়। নিজের বিবেকের দংশনে ক্ষতবিক্ষত হয় তার হৃদয়। 'আমার পথ' প্রবন্ধেও লক্ষ করা যায় নিজের ভুল স্বীকার করার মাধ্যমে সত্যকে খুঁজে নেওয়ার বিষয়টিকেই লেখক গুরুত্বারোপ করেছেন। উদ্দীপকের নিজামউদ্দীনও ঠিক তেমনি নিজের করা ভুল এক সময় এসে ঠিকই অনুভব করতে পেরেছেন। সুতরাং 'আমার পথ' প্রবন্ধ ও উদ্দীপক উভয় স্থানে ভুলের মধ্য দিয়ে সত্যকে চেনার বিষয়টি উপস্থিত থাকায় প্রশ্নোর মন্তব্যটিকে যথার্থ বলা যায়।"
        },
        {
          "label": "ঘ",
          "question": "'নিজামউদ্দীনের ক্ষতবিক্ষত যুদয়ই যেন 'আমার প্রথ' প্রবন্ধের সত্যকে চিনে নেওয়ার পথ।'- আলোচনা করে বুঝিয়ে দাও।",
          "explanation": "নিজামউদ্দিনের ক্ষতবিক্ষত হৃদয়ই 'আমার পথ' প্রবন্ধের লেখকের প্রত্যাশিত মনুষ্যত্ববোধ জাগ্রত হওয়ার মধ্য দিয়ে সত্য চিনে নেওয়ার পথ। 'আমার পথ' প্রবন্দে লেখক নিজ সত্যকে উপলব্ধি করার বিষয়টিকে প্রাণপ্রাচুর্যের উৎসদিন্দু হিসেবে বর্ণনা করেছেন। লেখক মনে করেন, নিজেকে চেনার মাধ্যমেই ব্যক্তি তার আপন সত্যকে চিনতে পারে। আর আপন সত্যকে যে চিনে সে সহজেই সত্য-মিথ্যার মধ্যে পার্থক্য উপলব্ধি করতে পারে এবং নিজের করা ভুলকে স্বীকার করতে পারে। ভুল বা মিথ্যাকে স্বীকার করার মধ্য দিয়েই সত্যকে খুঁজে পাওয়া সম্ভব। উদ্দীপকের নিজামউদ্দীন স্বল্প বেতনভুক্ত একজন কর্মচারী। তবে অসৎভাবে উপার্জনের মাধ্যমে তিনি বিশাল অর্থবিত্তের মালিক হয়ে ওঠেন। একসময় অসৎপথে টাকা উপার্জনের নেশায় দিশাহারা নিজামউদ্দীনের বিষেক কিন্তু তাকে প্রশ্নবিদ্ধ করে। বিবেকের দংশনে ক্ষতবিক্ষত হয় তার হৃদয়'। 'আমার পথ' প্রবন্ধে লেখক প্রত্যাশা করেন মানুষ ভুলের মধ্য দিয়ে সত্যকে খুঁজে পায়। মানুষের মনুষ্যত্ববোধ জাগ্রত হওয়ার মাধ্যমে সে তার সত্য পথকে চিনে নিতে পারে। ভুল করার পর তার বিবেক যদি এটা ভুলকে স্বীকার করে তাহলেই সে আসল সত্য পথের সম্মান পায়। উদ্দীপকের নিজামউদ্দীনও অসৎ উপায়ে অর্থবিত্তের মালিক হলেও একসময় সে তার ভুল বুঝতে পারে। তার ভিতরে মনুষ্যত্ববোধ বা বিবেকের যে জাগরণ ঘটে এটাই তার সত্য পথকে চিনে নিতে সহায়ক হয়। সুতরাং বলা যায়, নিজামউদ্দীনের ক্ষতবিক্ষত হৃদয়ই যেন 'আমার পথ' প্রবন্ধে সত্যকে চিনে নেওয়ার পথ।"
        }
      ]
    },
    {
      "number": "5",
      "uddipok": "আমার হৃদয় আজি ভারানত বেদনার রাশে আপনার স্বপন বুনি নিরালায় নিশার আঁধারে। জীবন নদীর কূলে দাঁড়াইয়া আছি আজি একা- ঢেউ ভেঙে চলে তটভূমি যায় নাকো দেখা।",
      "tag": "FCC 25",
      "sub_questions": [
        {
          "label": "ক",
          "question": "'উত্তরী' কী?",
          "explanation": "’উত্তরী' হলো চাদর।"
        },
        {
          "label": "খ",
          "question": "বসন্তের প্রতি কবি উদাসীন কেন?",
          "explanation": "প্রিয়জন হারানোর বেদনায় শোকাচ্ছন্ন কবি বসন্তের আগমন সত্ত্বেও বসন্তের প্রতি উদাসীন। প্রকৃতির পালা বদলে বসন্তের আগমন ঘটলেও কবির মনোজগৎজুড়ে আচ্ছন্ন প্রিয়জন হারানোর বেদনায় শীতের রিক্ততা। প্রিয়জনের করুণ বিদায় কবির হৃদয়ে যে বেদনার ছায়াপাত রেখে গিয়েছে তা কবি কিছুতেই ভুলতে পারেন না। তাই বসন্তের আগমন কবির মনে সাড়া জাগাতে ব্যর্থ। এজন্য বেদনায় ভারাক্রান্ত কবি বসন্তের প্রতি উদাসীন।"
        },
        {
          "label": "গ",
          "question": "উদ্দীপকের কবির বেদনার সাথে 'তাহারেই পড়ে মনে' কবিতার কবির বেদনা কতটুকু সংগতিপূর্ণ? আলোচনা করো।",
          "explanation": "উদ্দীপকের কবির নিঃসঙ্গ ব্যক্তিজীবনের বেদনাবিধুর অনুভূতির সঙ্গে 'তাহারেই পড়ে মনে' কবিতার কবির ব্যক্তিজীবনে প্রিয়জন হারানোর বেদনার সংগতি বিদ্যমান। 'তাহারেই পড়ে মনে' কবিতায় কবির ব্যক্তিজীবনের দুঃখময় স্মৃতির ছায়াপাত ঘটেছে। প্রিয় মানুষটির আকস্মিক মৃত্যুতে কবির জীবনে নেমে আসে গভীর শূন্যতা। প্রিয়জনকে হারিয়ে কবি যেন নিঃসঙ্গ, রিস্ত প্রায়। প্রিয়জন হারানোর বেদনা কবির হৃদয়কে শীতের রিস্ততায় ভরিয়ে রেখেছে। বসন্তের আগমন সত্ত্বেও কবির মনে তাই বিরাজ করে শীতের রিক্ততা। সেই গভীর বেদনার স্মৃতিকাতর অনুভূতিই ফুটে উঠেছে সমগ্র কবিতায়। উদ্দীপকের কবিতাংশে কবির ব্যক্তিজীবনের বেদনাবিধুর অনুভূতির। প্রকাশ ঘটেছে। কবির হদয় বেদনাসিক্ত। একাকী জীবনে কবি রাতের আঁধারে দুঃখের স্বপ্নের কথা ব্যক্ত করেছেন। নিঃসঙ্গ জীবনের কূলে কবির একাকী পথ চলার বেদনা ফুটে উঠেছে এখানে। যেখানে কেবলই দুঃখের ঢেউ আছড়ে পড়ে। 'তাহারেই পড়ে মনে' কবিতায়ও একই অনুভূতির প্রতিফলন লক্ষণীয়। অর্থাৎ উদ্দীপকের কবির নিঃসঙ্গ জীবনের বেদনা 'তাহারেই পড়ে মনে' কবিতার কবির ব্যক্তিজীবনে প্রিয়জন হারানোর বেদনার অনুভূতির সঙ্গে সংগতিপূর্ণ।"
        },
        {
          "label": "ঘ",
          "question": "\"প্রেক্ষাপট ভিন্ন হলেও উদ্দীপকের কবির বেদনা 'তাহারেই পড়ে মনে' কবিতার কবির বেদনাকে স্মরণ করিয়ে দেয়\"- বিশ্লেষণ করো।",
          "explanation": "প্রেক্ষাপট ভিন্ন হওয়া সত্ত্বেও উদ্দীপকের কবিতাংশে ফুটে ওঠা নিঃসঙ্গ জীবনের বেদনাময় অনুভূতি 'তাহারেই পড়ে মনে' কবিতার কবির বেদনাকেই স্মরণ করিয়ে দেয়। 'তাহারেই পড়ে মনে' কবিতায় প্রকাশ পেয়েছে কবির প্রিয়জন হারানোর কাতরতা এবং ব্যক্তি হৃদয়ের দুঃখের অনুভূতি। স্বামীর আকস্মিক মৃত্যু কবির জীবনে দুঃসহ বিষণ্ণতা তৈরি করেছে। যার ফলে বসন্তের আবেদনও কবির কাছে অর্থহীন। বিচ্ছেদের বেদনা কবির জীবনকে শীতের রিক্ততায় আচ্ছন্ন করে রেখেছে। উদ্দীপকের কবিতাংশে প্রকাশ পেয়েছে নিঃসঙ্গ জীবনের বেদনাময় অনুভূতির আত্মকথা। কবি-হৃদয় বেদনাসিক্ত। নিঃসঙ্গ জীবনে রাতের আঁধারে একাকী স্বপ্ন বুনে যান কবি। জীবন নদীর তীরে কবি একা পথ চলার বেদনাময় অনুভূতির প্রকাশ করেছেন। দুঃখের ঢেউ আছড়ে পড়ে কবির হৃদয়ে। 'তাহারেই পড়ে মনে' কবিতায় লক্ষ করা যায় প্রিয়জন হারানো বেদনায় রিস্ত কবিযূদয়ের অনুভূতি। প্রিয় মানুষকে হারিয়ে কবির জীবনেও বিষ্ণাতা ও একাকিত্ব নেমে এসেছে। বসন্তের আবেদনও তাই কবি উপেক্ষা করেন। তাঁর কাব্য সাধনায় বসন্তের উচ্ছ্বাস প্রকাশিত হয় না। প্রকৃতিতে বসন্ত এলেও তাঁর হৃদয়ে বিরাজ করতে শীতের রিক্ততা। কবি-হৃদয় আচ্ছন্ন হয়ে আছে সেই রিস্ততায়। ঠিক তেমনিভাবে উদ্দীপকেও লক্ষ করা যায় নিঃসঙ্গ ব্যক্তিজীবনের বেদনাময় অনুভূতি। কবি একাকী জীবনের নিঃসঙ্গতার কাতরতাই তুলে ধরেছেন কবিতাংশে। জীবন নদীর তীরে একাকী দাঁড়ানো কবি তাই বেদনার অঞ্জলি দিয়ে রচনা করেছেন আলোচ্য কবিতাংশ। সুতরাং বলা যায়, প্রেক্ষাপট ভিন্ন হলেও উদ্দীপকের কবির বেদনা 'তাহারেই পড়ে মনে' কবিতার কবির বেদনাকেই স্মরণ করিয়ে দেয়।"
        }
      ]
    },
    {
      "number": "6",
      "uddipok": "'দীপু নাম্বার টু' গল্পে দীপু তার খুদে গোয়েন্দা দল নিয়ে চোরাকারবারিদের ধরার জন্য ফন্দি আঁটে। একদিন স্কুল থেকে ফেরার পথে চোরদের আক্রমণ করতে গিয়ে তারা যথারীতি বিপদে পড়ে। অবশেষে অনেক কৌশলে চোরা কারবারিদের পুলিশে ধরিয়ে দেয়। এভাবে দেশের মূল্যবান প্রত্নসম্পদ বিদেশে পাচার হওয়া থেকে রক্ষা পায়।",
      "tag": "FCC 25",
      "sub_questions": [
        {
          "label": "ক",
          "question": "আঠারো বছর বয়স কী নয়?",
          "explanation": "আঠারো বছর বয়স মাথা নোয়াবার নয়।"
        },
        {
          "label": "খ",
          "question": "কবি আঠারো বছর বয়সকে ভয়ংকর বলেছেন কেন?",
          "explanation": "কৈশোর থেকে যৌবনে পদার্পণের এ বয়সটি প্রচণ্ড সাহসে ঝুঁকিন নেওয়ার উপযোগী বিধায় কবি আঠারো বছর বয়সকে ভয়ংকর বলেছেন। আঠারো বছর বয়সে মানুষ কৈশোর থেকে যৌবনে পদার্পণ করে। এ বয়স অদম্য দুঃসাহসে সব ধরনের বাধাবিপত্তিকে অতিক্রম করে যাওয়ার এবং -অন্যায়ের বিরুদ্ধে মাথা তুলে দাঁড়াবার জন্য প্রস্তুত থাকে। এ বয়সের মানুষের ধর্ম হলো আত্মত্যাগের মহান মন্ত্রে উজ্জীবিত হয়ে আঘাত-সংঘাতের মধ্যে রক্তশপথ নিয়ে ঝাঁপিয়ে পড়া। একইভাবে, সমাজজীবনে বিরাজমান নানা অসংগতি, বিকার, অসুস্থতা ও সর্বনাশের অভিঘাতে এরা ভয়ংকরও হয়ে উঠতে পারে। এভাবে সবকিছু মোকাবিলা করে তাদের সামনে এগিয়ে যেতে হয় বিধায় আঠারো বছর বয়সকে ভয়ংকর বলা হয়েছে।"
        },
        {
          "label": "গ",
          "question": "উদ্দীপকের খুদে গোয়েন্দা দলের বিপদগ্রস্ত অবস্থার চিত্র 'আঠার বছর বয়স' কবিতায় কীভাবে তুলে ধরা হয়েছে তা নিরূপণ করো।",
          "explanation": "উদ্দীপকে দুঃসাহসী খুদে গোয়েন্দা দলের জীবনের ঝুঁকি নিয়ে চোরাকারবারিদের ধরিয়ে দেওয়ার চিত্রকে 'আঠারো বছর বয়স' কবিতায় আঠারো বছর বয়সিদের দুঃসাহসিকতা হিসেবে তুলে ধরা হয়েছে। 'আঠারো বছর বয়স' কবিতায় আঠারো বছর বয়সের বৈশিষ্ট্য তুলে ধরা হয়েছে। যৌবনে উত্তরণকালীন এ বয়সে মানুষ অনেক দুঃসাহসী হয়ে থাকে। অন্যের উপর নির্ভরশীলতা পরিহার করে মাথা তুলে দাঁড়াতে চায়। বিপদের মুখে নতুন কিছু করার তাড়না থাকে তাদের। উদ্দীপকের দীপু তার বন্ধুদের নিয়ে চোরাকারবারিদের ধরার ফন্দি করে। ভালোমন্দ না বুঝে কাজ করার প্রবণতা থাকায় একদিন চোরদের আক্রমণ করতে গিয়ে তারা বিপদে পড়ে। বিপদের মুখে ঘাবড়ে না গিয়ে তারা যথার্থ কৌশল অবলম্বন করে চোরাকারবারিদের পুলিশের কাছে ধরিয়ে দেয়। উদ্দীপকের গোয়েন্দা দলের বিপদগ্রস্ত অবস্থার চিত্র 'আঠারো বছর বয়স' কবিতায় তারুণ্য শক্তির দুঃসাহসে ঝুঁকি নেওয়ার কথা বলার মাধ্যমে তুলে ধরা হয়েছে।"
        },
        {
          "label": "ঘ",
          "question": "\"উদ্দীপকের দীপু ও তার খুদে গোয়েন্দা দল 'আঠারো বছর বয়স' কবিতায় বর্ণিত তারুণ্যের চেতনার প্রতীক।\"- বিশ্লেষণ করো।",
          "explanation": "উদ্দীপনা, সাহসিকতা এবং নতুন কিছু করার দিক থেকে উদ্দীপকের দীপু এবং তার খুদে গোয়েন্দা দল 'আঠারো বছর বয়স' কবিতার তারুণ্যের চেতনাকেই ধারণ করে। 'আঠারো বছর বয়স' কবিতায় তারুণ্যের দুঃসাহসী ও অদম্য বৈশিষ্ট্য তুলে ধরা হয়েছে। এ বয়সের আছে সকল প্রকার দুর্যোগ আর দুর্বিপাক মোকাবিলা করার অদম্য প্রাণশক্তি। ফলে তারুণ্য ও যৌবনশক্তি দুর্বার বেগে এগিয়ে যায় প্রগতির পথে, সাম্যের পথে। যৌবনের উদ্দীপনা, সাহসিকতা, দুর্বার গতি, নতুন জীবন রচনার স্বপ্ন এবং কল্যাণব্রত এসব বৈশিষ্ট্যের জন্য কবি প্রত্যাশা করেছেন নানা সমস্যায় জর্জরিত দেশে তারুণ্য ও যৌবনশক্তি যেন জাতীয় জীবনের প্রধান চালিকাশক্তি হয়ে দাঁড়ায়। উদ্দীপকে আমরা দেখতে পাই দীপু তার দলবল নিয়ে চোরাকারবারিদের ধরার জন্য কৌশল অবলম্বন করে। কিন্তু চোরদের সরাসরি আক্রমণ করতে গিয়ে তারা বিপদের সম্মুখীন হয়। কিন্তু তারা বিপদের মুখে বিচলিত না হয়ে অনেক কৌশলে চোরদের পুলিশের কাছে ধরিয়ে দিয়ে মূল্যবান প্রত্নতাত্ত্বিক সম্পদ চোরাচালানের হাত থেকে রক্ষা করে। 'আঠারো বছর বয়স' কবিতায়ও তরুণদের আত্মপ্রত্যয়ী ও দৃঢ় মানসিকতার কথা উল্লেখ করা হয়েছে। 'আঠারো বছর বয়স' কবিতায় তরুণদের এক অদম্য রূপে উপস্থাপন করা হয়েছে। তরুণ বয়সে মানুষ জীবনের ঝুঁকি নিয়েই অন্যায়ের বিরুদ্ধে রুখে দাঁড়ায়। তারুণ্যের এ ধর্মই তাকে যুগে যুগে বড়ো বড়ো বিপ্লবের কান্ডারি বানিয়েছে। তাজা প্রাণে অসহ্য যন্ত্রণা নিয়ে, দুর্যোগে নানা ধরনের বাধার সম্মুখীন হলেও তরুণেরা পথ চলা থামায় না। বিপদের মুখে তাদের অগ্রণী ভূমিকা পালন করার দিকটি উদ্দীপকে প্রকাশিত হয়েছে। সবদিক বিবেচনায় এটা প্রতীয়মান হয় যে, প্রশ্নোক্ত মন্তব্যটি যথাযথ ও যুক্তিযুক্ত।"
        }
      ]
    },
    {
      "number": "7",
      "uddipok": "যতই চাও না কেন আমার কণ্ঠ তুমি থামাতে পারবে না, যতই করবে রুদ্ধ ততই দেখবে আমি ধ্বনি প্রতিধ্বনিময়। আমার কণ্ঠকে কেউ কোনোদিন থামাতে পারেনি যেমন পারেনি কেউ কোনোকালে ঠেকাতে অরুণোদয়, চাও বা না চাও নৈঃশব্দেও যদি কান পাতো শুনবে আমারই কণ্ঠস্বর।",
      "tag": "FCC 25",
      "sub_questions": [
        {
          "label": "ক",
          "question": "কবি কী মানেন না?",
          "explanation": "কবি কোনো আইন মানেন না।"
        },
        {
          "label": "খ",
          "question": "যবে উৎপীড়িতের ক্রন্দন-রোল আকাশে বাতাসে ধ্বনি না'- এ কথা বলার কারণ কী?",
          "explanation": "নির্যাতিত ও নিপীড়িত মানুষের দুঃখকষ্ট ও আর্তচিৎকার বন্ধ না হওয়া পর্যন্ত বিপ্লব-প্রতিবাদ অব্যাহত রাখা বোঝাতে কবি প্রশ্নোক্ত কথাটি বলেছেন। অসাম্য ও বঞ্চনার বিরুদ্ধে কবির বিদ্রোহ নিরন্তর। যেখানেই তিনি অত্যাচার ও অনাচার দেখেছেন, সেখানেই বিদ্রোহ ঘোষণা করেছেন। নিপীড়কের বিরুদ্ধে এবং আর্তমানবতার পক্ষে প্রতিবাদে ফুঁসে উঠেছেন তিনি। তাঁর হুংকারে কেঁপে উঠেছে অত্যাচারীর ক্ষমতার মসনদ। অপশক্তির বিরুদ্ধে লড়াই করতে করতে ক্লান্ত হয়ে গেলেও উৎপীড়িত মানুষের অধিকার প্রতিষ্ঠা না হওয়া পর্যন্ত বিপ্লব-প্রতিবাদ অব্যাহত রাখার প্রত্যয় ব্যক্ত করেছেন তিনি। এ বিষয়টিকে স্পষ্ট করতেই তিনি প্রশ্নোক্ত চরণটির অবতারণা করেছেন।"
        },
        {
          "label": "গ",
          "question": "'বিদ্রোহী' কবিতার সঙ্গে উদ্দীপকের মিলের দিকটি ব্যাখ্যা করো।",
          "explanation": "নিরন্তর বিদ্রোহ প্রকাশের দিক থেকে 'বিদ্রোহ' কবিতার সাথে উদ্দীপকের সাদৃশ্য রয়েছে। 'বিদ্রোহী' কবিতায় কবি সব ধরনের অন্যায়-অত্যাচার, অবিচার-অনাচার ও বৈষম্যের বিরুদ্ধে বিদ্রোহ ঘোষণা করেছেন। কবির সামনে যত বাধাবিপত্তিই আসুক না কেন তিনি সব চূর্ণবিচূর্ণ করে এগিয়ে যাওয়ার প্রত্যয় ঘোষণা করেছেন। শুধু তা-ই নয় পৃথিবীকে যুদ্ধমুক্ত করতে নিঃক্ষত্রিয় বিশ্ব গড়ে তোলায়ও সচেষ্ট তিনি। উদ্দীপকের কবিতাংশে বিদ্রোহী চেতনার স্ফুরণ ঘটেছে। কবির মতে, যতই চেষ্টা করা হোক না কেন কবির বিদ্রোহী কণ্ঠকে রোধ করা যাবে না বরং বুদ্ধ করতে চাইলে আরও বেশি করে তা ধ্বনিত হতে থাকবে। সূর্যোদয়কে যেমন কেউ কোনো কালে ঠেকাতে সক্ষম হয়নি, তেমনি কবির বিদ্রোহী কন্ঠ নৈঃশব্দের মাঝেও শোনা যাবে। 'বিদ্রোহী' কবিতার বিদ্রোহী চেতনাও যেন উদ্দীপকের সমান্তরাল। এ কবিতায় কবি সব ধরনের অন্যায়-অত্যাচার, অনাচার-অবিচার বন্ধ না হওয়া পর্যন্ত যে নিরন্তর সংগ্রামের প্রত্যয় ব্যক্ত করেছেন, উদ্দীপকেও তা একইভাবে ধ্বনিত হয়েছে।"
        },
        {
          "label": "ঘ",
          "question": "\"উদ্দীপক ও 'বিদ্রোহী' কবিতার মূলভাব একসূত্রে গাঁথা।\" -মন্তব্যটির যথার্থতা প্রমাণ করো।",
          "explanation": "বিদ্রোহী' কবিতার মূলভাব একসূত্রে গাঁথা। 'বিদ্রোহী' কবিতায় কবি তাঁর বিদ্রোহী সভার স্বরূপ উন্মোচন করেছেন। যেখানেই অন্যায়, অবিচারও কদর্যতা রয়েছে, সেখানেই কবির বিদ্রোহী কণ্ঠ উচ্চকিত। কবি ঘূর্ণির মতো পথের সামনে উপস্থিত সমস্ত প্রতিবন্ধকতা চূর্ণবিচূর্ণ করে যেতে প্রয়াসী। নির্যাতিত-নিপীড়িত মানুষের কান্না বন্ধ না হওয়া পর্যন্ত কবির এ বিদ্রোহ চলমান থাকবে। উদ্দীপকের কবিতাংশে কবি নিরন্তর বিদ্রোহের বাণী তুলে ধরতে প্রয়াসী হয়েছেন। কবির মতে, তাঁর বিদ্রোহ এতটাই সুদূরপ্রসারী ও তীব্র যে কোনো শক্তিই তাঁকে স্তব্দ করে দিতে পারবে না। সূর্যোদয় যেমন অবশ্যম্ভাবী, তেমনি কবির বিদ্রোহের বাণীও অবিরাম ধ্বনিত হতে থাকবে। উদ্দীপক ও 'বিদ্রোহী' কবিতা উভয় স্থানেই দুর্মর বিদ্রোহের বাণী যুগপৎ ঘোষিত হয়েছে। কোনো প্রতিকূল পরিস্থিতিই তাঁদের এই বিদ্রোষী চেতনা থামিয়ে দিতে পারবে না। এক্ষেত্রে সূর্যোদয়ের অবশ্যম্ভাবী ঘটনার মতো উদ্দীপকের কবির বিদ্রোহ নিরন্তর চলমান; অপরদিকে 'বিদ্রোহী' কবিতার কবি ঝঞ্ঝা ও ঘূর্ণিঝড়ের মতো সামনে আসা সব বাধাকে যেকোনো মূল্যে বিদায় করতে সদা প্রস্তুত। তাই বলা যায় যে, প্রশ্নে উল্লিখিত মন্তব্যটি যুক্তিসংগত।"
        }
      ]
    },
    {
      "number": "8",
      "uddipok": "সংসার জীবনটা সুতৃষ্ণার জন্য ঘর্মাক্ত জীবনের একটি দাঁড়। সেই দাঁড়ের ঘায়ে প্রতিদিন নতুন জীবনের প্রত্যাশায় হতভাগিনি মেয়েটি তার জীবনতরি বেয়ে চলে। হঠাৎ তুফানে অবুঝ তরঙ্গগুলো উথালপাথাল হয়ে কেঁড়ে নেয় সেই দাঁড়টি। পোড়খাওয়া সুতৃষ্ণার জীবনতৃষ্ণা এবার বুঝি মিটল।",
      "tag": "FCC 25",
      "sub_questions": [
        {
          "label": "ক",
          "question": "তানু বিবি কে?",
          "explanation": "'লালসালু' উপন্যাসে তানু বিবি খালেক ব্যাপারীর দ্বিতীয় স্ত্রী।"
        },
        {
          "label": "খ",
          "question": "শস্যের চেয়ে টুপি বেশি, ধর্মের আগাছা বেশি'- বলতে কী বোঝায়?",
          "explanation": "আলোচ্য উক্তিটি দ্বারা প্রচণ্ড অভাবের মধ্যে থেকেও সাধারণ মানুষের তা থেকে উত্তরণের চেষ্টার চেয়ে তথাকথিত ধর্মচর্চার প্রতি অধিক আগ্রহের দিকটি বোঝানো হয়েছে। 'লালসালু' উপন্যাসে অভাবপীড়িত এক জনবহুল অঞ্চলের কথা বলা হয়েছে। কিন্তু সেখানকার মানুষ অনাহার থেকে বাঁচতে ফসল উৎপাদনে যত্নশীল না হয়ে ধর্মচর্চায় বেশি ব্যস্ত থাকে। অর্থাৎ ফসল উৎপাদন করে অভাব দূর করার জন্য যতটুকু যত্নশীল হওয়া প্রয়োজন তা তারা করে না। পক্ষান্তরে তারা যে ধর্ম নিয়ে বাড়াবাড়ি করে সেটাও বাহ্যিক, এটা তাদের অন্তরের বিষয় হয়ে উঠতে পারেনি। আর এ কারণেই তাদের মন ধর্মীয় নানা কুসংস্কারে আচ্ছন্ন। এমনকি কেউ কেউ ধর্মকে ব্যক্তিস্বার্থে ব্যবহার করতেও পিছপা হয় না। আর তাই লেখক আলোচ্য উক্তিটি করেছেন।"
        },
        {
          "label": "গ",
          "question": "উদ্দীপকটি 'লালসালু' উপন্যাসের কোন ঘটনাকে মনে করিয়ে দেয়? নির্ণয় করো।",
          "explanation": "উদ্দীপকটি 'লালসালু' উপন্যাসের খালেক ব্যাপারীর স্ত্রী আমেনার সংসার জীবনে বাধ্যগত থাকলেও সামাজিক বঞ্চনায় শেষপর্যন্ত স্বামীর সংসার থেকে বিতাড়িত হওয়ার ঘটনাটি মনে করিয়ে দেয়। 'লালসালু' উপন্যাসের আমেনা ঠান্ডা-শীতল, ধর্মভীরু ও স্বামীভীর একজন নারী। তেরো বছর বয়স থেকে খালেক ব্যাপারীর ঘরে বসবাস করে এই ঘরকে সে আপন করে নিয়েছে। প্রথম যৌবনে নাইয়র আসা থেকেই তোতামুখের তালগাছটা ভার কাঁছে ছিল সুখ ও আনন্দের নিশানা। কিন্তু শেষ পর্যন্ত সন্তান প্রাপ্তির আকাঙ্ক্ষাই তার জীবনে চরম বিপর্যয়ে নেমে আসে। মা হয়ে নতুন জীবন প্রাপ্তির প্রত্যাশায় শেষ পর্যন্ত তাকে মজিদের আক্রোশে শিকার হতে হয় এবং ছাড়তে হয় স্বামীর ঘর। সুতরাং উদ্দীপকটি 'লালসালু' উপন্যাসের আমেনা বিবির সংসার থেকে বিতাড়িত হওয়ার বিষাদের ঘটনাটিকেই মনে করিয়ে দেয়। সুতৃষ্ণার কাছে সংসার জীবন ঘর্মাক্ত জীবনের একটা দাঁড়। এই দাঁড় দিয়েই সে নতুন জীবনের প্রত্যাশী। এমন প্রত্যাশা ছিল 'লালসালু' উপন্যাসের আমেনারও। কিন্তু সুতৃষ্ণা যেমন হতভাগিনি, তেমনই হতভাগিনি আমেনাও। উদ্দীপকের সুতৃষ্ণারও একইভাবে জীবনতৃষ্ণা মেটে। যেভাবে আমেনার সন্তান প্রাপ্তির প্রত্যাশাই তাকে ঘর থেকে বিতাড়িত করেছিল।"
        },
        {
          "label": "ঘ",
          "question": "\"উল্লিখিত ঘটনাটি 'লালসালু' উপন্যাসের একটি বিচ্ছিন্ন অংশমাত্র, সর্বাংশ নয়।- মন্তব্যটির যথার্থতা নিরূপণ করো।",
          "explanation": "উদ্দীপকে বর্ণিত ঘটনাটি 'লালসালু' উপন্যাসের একটি বিচ্ছিন্ন অংশমাত্র, সর্বাংশ নয়- মন্তব্যটি যথার্থ। 'লালসালু' একটি সামাজিক সমস্যামূলক উপন্যাস। এর বিষয় যুগ যুগ ধরে শিকড়গাড়া কুসংস্কার অন্ধবিশ্বাস ও ভীতির সঙ্গে সুস্থ জীবনাকাঙ্ক্ষার স্বন্দ্ব। গ্রামবাসীর সরলতা ও ধর্মবিশ্বাসের সুযোগ নিয়ে ভন্ড ধর্মব্যবসায়ী মজিদ প্রতারণার জাল বিস্তারের মাধ্যমে কীভাবে নিজের শাসন ও শোষণের অধিকার প্রতিষ্ঠা করে তারই বিবরণ আছে এই উপন্যাস। মানবমুক্তির স্বাভাবিক আকাঙ্ক্ষা থেকেই মানবতাবাদী ঔপন্যাসিক দেশের মানুষের সুসংহত ও স্বতঃস্ফূর্ত বিকাশের অন্যতম অন্তরায় হিসেবে এই উপন্যাসে ধর্মব্যাবসা, কুসংস্কার ও অন্ধবিশ্বাসের দাপটকে ফুটিয়ে তুলেছেন। উদ্দীপকে সুতৃষ্ণার জীবনের হতাশা, বিড়ম্বনা ও সংসার জীবনের দুর্বিষহতাকে তুলে ধরা হয়েছে। সুতৃষ্ণার নির্মম পরিণতি 'লালসালু' উপন্যাসের আমেনা বিবির জীবন পরিণতির সাথেই মিল প্রদর্শন করে। যেখানে আমেনা বিবি ভণ্ড মজিদের কূটকৌশলের শিকার হয়। কিন্তু এটি গ্রামীণ জীবনের একটি বাস্তবতাকে নির্দেশ করে। 'লালসালু' উপন্যাসে আমরা দেখতে পাই, গ্রামীণ জীবনের নানা বাস্তবতা ও ভয়াবহতার চিত্র। উপন্যাসে যে শুধু আমেনার নির্মম পরিণতিই রয়েছে তা নয়; এখানে উঠে এসেছে স্বার্থ ও লোভের বশবর্তী হয়ে মানুষ কী করে যুগ যুগ ধরে অন্ধবিশ্বাসকে টিকিয়ে রাখে সে চিত্র। রয়েছে নর-নারীর অবচেতন ও সচেতন মনের নানান ক্রিয়া-প্রতিক্রিয়া। ঔপন্যাসিক আমেনা বিবির মতো রহিমা, জমিলা, খাসুনির মা, আক্কাসসহ আরও অনেকের সামাজিক জটিলতার বিপন্নতার গল্প। বলেছেন। অর্থাৎ সর্বোপরি ঔপন্যাসিক গ্রাম, সমাজ ও মানুষের বাস্তব চিত্র অঙ্কন করেছেন উপন্যাসে যা উদ্দীপকে সম্পূর্ণ প্রতিফলিত নয়। অর্থাৎ প্রশ্নোক্ত মন্তব্যটি সঠিক।"
        }
      ]
    },
    {
      "number": "9",
      "uddipok": "আমাদের দেশের পির ফকিরেরা সবসময় নিজেদের স্বাতন্ত্র্য প্রতিষ্ঠায় ব্যস্ত। দেশের নিরীহ অশিক্ষিত ধর্মভীরু মানুষদের মাঝে কখনো ছলচাতুরীর সাহায্যে কখনো কথায় কথায় আরবি-ফারসি শব্দের ব্যবহার এবং কোরআন-হাদিসের উল্লেখে চমক সৃষ্টি এবং তাদের বশীভূত করা তাদের এক সাধারণ বৈশিষ্ট্য। এসব পির ফকিরদের দৌরাত্ম্যে থেমে যায় প্রাণের কোলাহল, ভেঙে যায় স্বপ্ন, ফেরা হয় না আপন নীড়ে।",
      "tag": "FCC 25",
      "sub_questions": [
        {
          "label": "ক",
          "question": "'সুড়ঙ্গ' কী জাতীয় রচনা?",
          "explanation": "'সুড়ঙ্গ' সৈয়দ ওয়ালীউল্লাহ রচিত একটি নাটক।"
        },
        {
          "label": "খ",
          "question": "'এখন সে ঝড়ের মুখে উড়ে চলা পাতা নয়, সচ্ছলতায় শিকড়গাড়া বৃক্ষ'-বুঝিয়ে বলো।",
          "explanation": "প্রশ্নোক্ত কথাটির মাধ্যমে মজিদের জীবনের অতীত পরিস্থিতির সঙ্গে বর্তমান পরিস্থিতির পার্থক্য বোঝানো হয়েছে। 'লালসালু' উপন্যাসের মজিদ মসজিদে যাওয়ার পথে তার অতীত জীবনের কথা মনে পড়ে যায়। দশ বা বারো বছর আগে এক নিস্তব্ধ শ্রাবণের দুপুরে সে মহব্বতনগর গ্রামে প্রবেশ করেছিল। তখন সে ছিল ভাগ্যান্বেষী ও দুস্থ একজন মানুষ। কিন্তু আজ সে জোতজমি, সম্মান-প্রতিপত্তির মালিক। বছরগুলো ভালোই কেটেছে তার; হয়তো ভবিষ্যতেও এমনই কাটবে। তাই নিজের বর্তমান অবস্থা সম্পর্কে বোঝাতেই মজিদ প্রশ্নোক্ত কথাটি ভেবেছে।"
        },
        {
          "label": "গ",
          "question": "উদ্দীপকের পির ফকিরদের বৈশিষ্ট্য 'লালসালু' উপন্যাসের কোন কোন চরিত্রের সাথে সাদৃশ্যপূর্ণ? নিরূপণ করো।",
          "explanation": "উদ্দীপকের পির ফরিদের বৈশিষ্ট্য 'লালসালু' উপন্যাসের প্রধান চরিত্র মজিদ এবং আওয়ালপুরের পির চরিত্রের সাথে সাদৃশ্যপূর্ণ। 'লালসালু' উপন্যাসের প্রধান চরিত্র মজিদ ধর্মকে হাতিয়ার করে মহব্বতনগর গ্রামে মাজার ব্যাবসা শুরু করে। কুসংস্কারাচ্ছন্ন গ্রামবাসীকে নিয়ন্ত্রণে সে' সবসময় ছলচাতুরী ও কোরআন-হাদিসের ব্যাখ্যা ব্যবহার করে। মাজারকে কেন্দ্র করে এক ধরনের ভয় সৃষ্টি করে গ্রামবাসীকে বশীভূত করে। তেমনি আরেক চরিত্র আওয়ারপুরের পির। তার মুরিদরা অন্ধবিশ্বাস ছড়ায় তিনি সূর্যকে নিয়ন্ত্রণ করেন। মৃত মানুষকে জীবিত করতে পারেন। মানুষকে বিভিন্ন সমস্যা সমাধানে পানিপড়া দিয়ে থাকেন। বিভিন্ন ছলচাতুরী ও আরবি-ফারসি শব্দ ব্যবহার করে মানুষকে বোকা বানাতে দেখা যায় এই পিরকেও। উদ্দীপকে বর্ণিত হয়েছে পির ফকিরেরা সমাজে নিজেদের স্বার্থ প্রতিষ্ঠায় ব্যস্ত। অশিক্ষিত ধর্মভীরু মানুষদের বশীভূত করতে তারা বিভিন্ন | ছলচাতুরী, কোরআন-হাদিসের উদ্ধৃতি ও আরবি-ফারসি, শব্দের ব্যবহার করে। মানুষকে নিয়ন্ত্রণ করার জন্য এইসব তাদের সাধারণ বৈশিষ্ট্য। 'লালসালু' উপন্যাসেও একইভাবে আমরা ভণ্ডামি ও ধর্মবিশ্বাসকে কেন্দ্র করে মজিদ ও আওয়ালপুরের পিরের শঠতা ও ধর্মব্যাবসা লক্ষ করে থাকি। তাই বলা যায়, উদ্দীপকের পির ফকিরদের বৈশিষ্ট্য 'লালসালু' উপন্যাসের মজিদ ও আওয়ালপুরের পির চরিত্রের সাথে সাদৃশ্যপূর্ণ।"
        },
        {
          "label": "ঘ",
          "question": "'পির ফকিরদের দৌরাত্ম্যে থেমে যায় প্রাণের কোলাহল, ভেঙে যায় স্বপ্ন, ফেরা হয় না আপন নীড়।' উদ্দীপক ও 'লালসালু' উপন্যাসের আলোকে ঘটনাটির যথার্থতা প্রতিপন্ন করো।",
          "explanation": "পির ফকিরদের দৌরাত্ম্যে থেমে যায় প্রাণের কোলাহল, ভেঙে যায় স্বপ্ন, ফেরা হয় না আপন নীড়ে' উদ্দীপক ও 'লালসালু' উপন্যাসের আলোকে মন্তব্যটি যথার্থ। 'লালসালু' উপন্যাসে মধ্যযুগীয় অন্ধবিশ্বাস ও কুসংস্কারে আচ্ছন্ন এক সমাজের চিত্র তুলে ধরা হয়েছে। যেখানকার মানুষ ভাগ্য পরিবর্তনে অলৌকিকত্বে বিশ্বাস করে। তারই সুযোগ নেয় মজিদের মতো স্বার্থহাসিলকারী ধর্মব্যবসায়ী। স্বার্থসিদ্ধির জন্য সমাজের কর্তা হয়ে ওঠা মজিদ তার বিরুদ্ধে যাওয়া সকলকে ধ্বংস করে দিতে প্রস্তুত। তার জন্য ঘর ছাড়া হয় তাহেরার বাবা; চক্রান্ত করে আমেনা বিবির সংসার ধ্বংস করে - দেয়; গ্রামবাসী যেন আধুনিক শিক্ষায় শিক্ষিত না হতে পারে তাই শিক্ষিত যুবক আক্কাসের স্কুল প্রতিষ্ঠার প্রধান ধিরোধী হয়ে ওঠে। শেষ পর্যন্ত আক্কাসকে গ্রাম ছাড়তে বাধ্য করে। মজিদকে ভয় না পাওয়ায় নিজের দ্বিতীয় স্ত্রী জমিলার উপর তার নিপীড়নের দৃশ্যও ফুটে উঠেছে উপন্যাসে। উদ্দীপকে পির ফকিরদের স্বার্থোদ্ধারের ফন্দিফিকির চিত্র ফুটে উঠেছে। এরা অশিক্ষিত ধর্মভীরু মানুষকে বশীভূত করতে বিভিন্ন ছলচাতুরী, কোরআন-হাদিসের অপব্যাখ্যা ব্যবহার করে। অন্ধবিশ্বাসী মানুষরাও তাদের শঠতায় বিশ্বাস করে যুগের পর যুগ ঠকে যায়। তাইতো এদের দৌরাত্ম্যে থেমে যায় প্রাণের কোলাহল, ভেঙে যায় স্বপ্ন। ফেরা হয় না আপন গৃহে। এগুলোর মাধ্যমেই নিজেদের স্বাতন্ত্র্য প্রতিষ্ঠা করে পির ফকিররা। 'লালসালু' উপন্যাসেও লক্ষ করা যায় ধর্মব্যবসায়ী ভণ্ড মজিদের আগ্রাসি রূপ। মধ্যযুগীয় অন্ধবিশ্বাসে ভরপুর সমাজের রন্দ্রে রন্দ্রে কখনোও ধর্মীয় বা অর্থনৈতিক শোষণের মাধ্যমে মজিদ প্রতিনিয়তই কেড়ে নেয় জীবনের প্রাণরস। তার স্বার্থ, লোভ ও ক্রোধের শিকার হয় তাহেরার বাপ, আমেনা বিবি, আক্কাস এবং জমিলা। উদ্দীপকেও পির ফকিরদের প্রভাবে মানুষের প্রাণের কোলাহল থেমে যায়। সুতরাং বলা যায়, উদ্দীপক ও আলোচ্য উপন্যাসের প্রেক্ষাপট বিশ্লেষণে প্রশ্নোক্ত মন্তব্যটি যথার্থ।"
        }
      ]
    },
    {
      "number": "10",
      "uddipok": "পলাশপুরের বীর মুক্তিযোদ্ধা রুস্তম আলী পাকিস্তানি বাহিনীর বিরুদ্ধে পরিচালিত সবকটি যুদ্ধাভিযানে কৃতিত্বের পরিচয় দিয়েছেন। পাকিস্তানি সেনাদের কুপোকাত করে নিজের এলাকা সুরক্ষিত রেখেছেন। বুস্তম আলীর জ্ঞাতিভাই কাশেম আলী একজন দেশদ্রোহী, একজন বিশ্বাসঘাতক রাজাকার। রুস্তম আলী অনেক বুঝিয়েও তাকে সুপথে আনতে পারেনি। একদিন কাশেম আলী সুকৌশলে রুস্তম আলীকে ধরিয়ে দেয় পাকিস্তানি সেনাদের হাতে।",
      "tag": "FCC 25",
      "sub_questions": [
        {
          "label": "ক",
          "question": "কোন ফরাসি সেনাপতি পলাশির প্রান্তরে নবাব সিরাজউদ্দৌলার পক্ষে যুদ্ধ করেন?",
          "explanation": "ফরাসি সেনাপতি সাঁফে পলাশির প্রান্তরে নবাব সিরাজউদ্দৌলার পক্ষে যুদ্ধ করেন।"
        },
        {
          "label": "খ",
          "question": "'আয়ার শেষ যুদ্ধ পলাশিতেই'-কে, কোন প্রসঙ্গে বলেছে?",
          "explanation": "মোহনলাল পলাশির যুদ্ধে আসন্ন পরাজয় ও নিজের মৃত্যু অনিবার্য মনে করে সিরাজউদ্দৌলাকে আলোচ্য কথাটি বলেছে। পলাশির যুদ্ধে মিরজাফর, রায়দুর্লভ, ইয়ার লুৎফ তাদের সৈন্যবাহিনী নিয়ে পুতুলের মতো দাঁড়িয়ে ছিল। যে কারণে বিশাল সৈন্যবাহিনী থাকা সত্ত্বেও নবাবকে পরাজয় বরণ করতে হয়। কিন্তু নবাবের পক্ষে দেশপ্রেমিক মোহনলাল, নৌবে সিং, বদ্রি আলি প্রমুখ জীবন বাজি রেখে লড়াই করে। যুদ্ধের শেষ পর্যায়ে মোহনলাল সিরাজউদ্দৌলাকে মুর্শিদাবাদে ফিরে গিয়ে সৈন্য সংগ্রহের পরামর্শ দেয়। নবাব একাই ফিরে যাবেন কি না- এমন প্রশ্নের উত্তরে মোহনলাল প্রশ্নোক্ত উক্তিটি করেছিল।"
        },
        {
          "label": "গ",
          "question": "উদ্দীপকে 'সিরাজউদ্দৌলা নাটকের কোন দিকটি ফুটে উঠেছে? ব্যাখ্যা করো।",
          "explanation": "নিম্নের অনুরূপ: উদ্দীপকে 'সিরাজউদ্দৌলা' নাটকের বিশ্বাসঘাতকতার দিকটি মনির চরিত্রের মাধ্যমে ফুটে উঠেছে। 'সিরাজউদ্দৌলা' নাটকে বাংলার দেশপ্রেমিক নবাব সিরাজ তাঁর রাজ্যসভা ও পরিবারের কিছু বিশ্বাসঘাতক চরিত্রের কারণে পলাশির যুদ্ধে পরাজিত ও নিহত হন। সেই চরিত্রের লোকগুলো স্বদেশ ও স্বজাতির চেয়ে স্বার্থের মোহে অন্ধ হয়ে গিয়েছিল। তারা বাংলার পরিবর্তে ইংরেজদের পক্ষাবলম্বন করে পলাশিতে দেশের স্বাধীনতা বিকিয়ে দেয়। ঘৃণ্য সে চরিত্রের মধ্যে অন্যতম হলো সেনাপতি মিরজাফর, রাজবল্লভ, রায়দুর্লভ, জগৎ শেঠ, নবাবের খালা ঘসেটি বেগম প্রমুখ। উদ্দীপকেও বিশ্বাসঘাতকতার পরিচয় তুলে ধরা হয়েছে। পাকিস্তানি বাহিনীর বিরুদ্ধে মুক্তিযুদ্ধে প্রতিরোধ গড়ে তোলা রফিক উদ্দিনের নিকটাত্মীয় মনির রাজাকারের ভূমিকায় অবতীর্ণ হয়। সে স্বদেশ ও আত্মীয়তার সম্পর্ককে জলাঞ্জলি দিয়ে পাকিস্তানি বাহিনীর সহযোগী হয়। বুঝিয়েও তাকে মুক্তিযোদ্ধাদের পক্ষে আনা যায়নি। মুক্তিযুদ্ধের শেষ দিকে রাজাকার মনির মুক্তিযোদ্ধা রফিক উদ্দিনকে পাকিস্তানি বাহিনীর হাতে ধরিয়ে দেয়। তার এই বিশ্বাসঘাতকতা 'সিরাজউদ্দৌলা' নাটকের মিরজাফর গংদের চরিত্রকেই ফুটিয়ে তোলে।"
        },
        {
          "label": "ঘ",
          "question": "আপনজনের দ্বারা ভয়াবহ বিপর্যয়ের শিকার নবাব সিরাজউদ্দৌলা ও রুস্তম আলী।'- মন্তব্যটির যথার্থতা নিরূপণ করো।",
          "explanation": "নিম্নের অনুরূপ: নিকটজনের বিশ্বাসঘাতকতার দ্বারা বিপর্যয়ের শিকার হয়েছেন উদ্দীপকের বীর মুক্তিযোদ্ধা রফিক উদ্দিন ও 'সিরাজউদ্দৌলা' নাটকের দেশপ্রেমিক নবাব সিরাজউদ্দৌলা। 'সিরাজউদ্দৌলা' নাটকের নবাব সিরাজ তাঁর কাছের লোকের হীন স্বার্থের কারণে বিপর্যয়ে পড়েছেন। সেনাপতি যদি আপন নবাবের বিরুদ্ধে অবস্থান নেয় তবে সেখানে টিকে থাকা অসম্ভব হয়ে পড়ে। তাছাড়া নবাবের ঘরের লোক আপন খালাও তাকে সিংহাসনচ্যুত করার চক্রান্তে লিপ্ত হন। নবাবের আমত্যবর্গ ও এই নিকটাত্মীয়দের বিশ্বাসঘাতকতার কারণে পলাশিতে তাঁকে পরাজিত ও নিহত হতে হয়েছে। উদ্দীপকের রফিক উদ্দিন একজন বীর মুক্তিযোদ্ধা। তিনিও আপনজনের দ্বারা ক্ষতিগ্রস্ত হয়েছেন। মুক্তিযুদ্ধের সময় তাঁর নিকট আত্মীয় মনির রাজাকারের ভূমিকায় অবতীর্ণ হয়। যেখানে রফিক সাহেব দেশের জন্য লড়াই করেন সেখানে তাঁর আত্মীয়ের এই অবস্থান অনভিপ্রেত। অনেকেই মনিরকে মুক্তিযোদ্ধাদের সাথে যোগ দেওয়ার কথা বলেছিল। কিন্তু সে কারো কথা না শুনে স্বজাতির বিপক্ষে তৎপর থাকে। মুক্তিযুদ্ধের শেষ দিকে মনির তাঁর নিকটাত্মীয় রফিক উদ্দিনকে পাকিস্তানি বাহিনীর হাতে ধরিয়ে দেয়। 'সিরাজউদ্দৌলা' নাটকেও এমন নিন্দনীয় ঘটনার প্রেক্ষাপটে সিরাজউদ্দৌলাকে নিহত হতে হয়। একজন নবাবের সবচেয়ে বিশ্বস্ত ও আস্থার মানুষদের দেশের সেনাপতির দায়িত্ব দেওয়া হয়। সেই সেনাপতি যদি দেশ ও জাতির বিরুদ্ধে স্বার্থের মোহে অবস্থান নেয় তবে তা দুঃখজনক ও ঘৃণ্য পরিচয়ের বহিঃপ্রকাশ। মিরজাফর, রাজবল্লভ, রায়দুর্লভ, জগৎ শেঠ, উমিচাঁদ প্রমুখ নবাব সিরাজের সভাসদের সর্বোচ্চ পর্যায়ের দায়িত্বপ্রাপ্ত ছিল। তারা নবাবের পক্ষ অবলম্বন করে স্বদেশের নিরাপত্তা নিশ্চিত করবে এটিই ছিল প্রত্যাশিত। কিন্তু ক্ষমতা ও স্বার্থের মোহে এরা বাংলার শত্রু ইংরেজদেরদের সাথে চক্রান্তে মিলিত হয়। আপনজনের দ্বারা বিপর্যস্ত হওয়া সিরাজউদ্দৌলার মতো উদ্দীপকের রফিক উদ্দিনও তাঁর নিকটাত্মীয় দ্বারা পাকিস্তানি সেনাদের হাতে বন্দি হন। সেই বিবেচনায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "11",
      "uddipok": "'সেনাপতি। ছি ছি এ কি! ধিক্ তোমারে কেমনে, বলা না হায়। কাষ্ঠের পুতুল-প্রায় সুসজ্জিত দাঁড়াইয়া আছে এক ধারে।'",
      "tag": "FCC 25",
      "sub_questions": [
        {
          "label": "ক",
          "question": "বন্যার স্রোতের মতো ছুটে আসছে কার বাহিনী?",
          "explanation": "বন্যার স্রোতের মতো ছুটে আসছে নবাবের গোলন্দাজ বাহিনী।"
        },
        {
          "label": "খ",
          "question": "হলওয়েলকে উমিচাঁদ কমান্ডার ইন চীফ হওয়ার যোগ্য মনে করে কেন?",
          "explanation": "নবাব সিরাজউদ্দৌলার আক্রমণের মুখে যখন ইংরেজ গর্ভনর ও ক্যান্টেনরা পালিয়ে যায় তখন দুর্গে অবস্থানরত হলওয়েলকেই উমিচাঁদ ফাঁকা ময়দানে সর্বাধিনায়ক হিসেবে কমান্ডার ইন-চীফ হওয়ার যোগ্য মনে করে। ১৭০৬ সালে ফোর্ট উইলিয়াম দুর্গে নবাব সিরাজউদ্দৌলার আক্রমণে ইংরেজ সৈন্যরা দিশাহারা হয়ে পড়ে। তখন ক্যাপ্টেন ক্লেটন, গভর্নর ড্রেক, কাউন্সিলর ফকল্যান্ড ও ম্যানিংহাম আত্মরক্ষায় দুর্গ ছেড়ে পালিয়ে যায়। যখন প্রাণ বাঁচাতে সকল গভর্নর, ক্যাপ্টেন ও কর্নেলরা পালাতে থাকে তখন দুর্গে অবস্থান করে সার্জন হলওয়েল। তাই উমিচাঁদ মনে করে ফাঁকা ময়দানে সর্বাধিনায়ক হিসেবে হলওয়েলই এখন কমান্ডার ইন-চীফ হওয়ার যোগ্য।"
        },
        {
          "label": "গ",
          "question": "উদ্দীপকের ভাববস্তুর সাথে 'সিরাজউদ্দৌলা' নাটকের মিরজাফরের বেইমানির সাদৃশ্য আলোচনা করো।",
          "explanation": "উদ্দীপকে বর্ণিত বিষয়টি 'সিরাজউদ্দৌলা' নাটকের মিরজাফর কর্তৃক দেশদ্রোহিতা ও বিশ্বাসঘাতকতার দিকটির সাথে সাদৃশ্যপূর্ণ। 'সিরাজউদ্দৌলা' নাটকের মিরজাফর নিজের স্বার্থ হাসিলের জন্য দেশদ্রোহী কাজ করে। সে ও তার অনুগত কিছু লোক স্বার্থের জন্য ইংরেজদের সাথে হাত মেলায়। তারা নবাব সিরাজউদ্দৌলার সাথে বিশ্বাসঘাতকতা করে পলাশির যুদ্ধে নিষ্ক্রিয় থাকে। ফলে নবাবের পরাজয়ের মধ্য দিয়ে দেশ ইংরেজ শাসনাধীন হয়। উদ্দীপকের সেনাপতি যুদ্ধ ময়দানে মৌনতা অবলম্বন করে। নিজের ক্ষুদ্র স্বার্থ চরিতার্থ করতে গিয়ে বৃহৎ স্বার্থকে জলাঞ্জলি দেয়। যুদ্ধক্ষেত্রে যে সেনাপতির সবচেয়ে 'কঠিন দায়িত্ব পালন করার কথা সে নিষ্ক্রিয় থাকে। কাঠের পুতুলের মতো দাঁড়িয়ে থাকে। 'সিরাজউদ্দৌলা' নাটকের মিরজাফরও দেশ ও জাতির সঙ্গে বিশ্বাসঘাতকতা করেছে। সে দেশদ্রোহীর পরিচয় দিয়ে শত্রুসেনাকে সাহায্য করেছে। পলাশির প্রান্তরে সৈন্যসামন্ত নিয়ে সে নীরব দর্শকের ভূমিকা পালন করেছে। ফলশ্রুতিতে এ যুদ্ধে ইংরেজদের কাছে নবাবের পরাজয় ঘটে। সেই সাথে বাংলার স্বাধীনতার সূর্য অস্তমিত যায়। এ কারণেই উদ্দীপকের বিষয়টি মিরজাফরের বিশ্বাসঘাতকতার দিকটির সাথে সাদৃশ্যপূর্ণ।"
        },
        {
          "label": "ঘ",
          "question": "'ইংরেজ বেনিয়ারা এদেশের মানুষের স্বাধীনতাকে ভুলুণ্ঠিত করার ষড়যন্ত্রে লিপ্ত হয়েছিল।'- উক্তিটির তাৎপর্য উদ্দীপক ও 'সিরাজউদ্দৌলা' নাটকের আলোকে মূল্যায়ন করো।",
          "explanation": "উদ্দীপক ও 'সিরাজউদ্দৌলা' নাটকের আলোকে প্রশ্নোক্ত উক্তিটিকে যথার্থ বলা যায়। 'সিরাজউদ্দৌলা' নাটকের প্রেক্ষাপট রচিত হয়েছে ১৭৫৭ সালের পলাশির যুদ্ধ এবং সেই যুদ্ধকে ঘিরে গড়ে ওঠা রাজনীতি ও ষড়যন্ত্রের প্রেক্ষিতে নবাব সিরাজের করুণ পরিণতি বর্ণনায়। অতি অল্প বয়সে সিরাজউদ্দৌলা সিংহাসনে আরোহণের পর থেকেই ইংরেজরা তার বিরুদ্ধে ষড়যন্ত্রে লিপ্ত ছিল। নবাব ব্যাবসার নামে ইংরেজদের চালানো লুণ্ঠন শোষণকে বন্ধ করতে চাইলে তারা নবাবের শাসনক্ষমতার দিকে হাত বাড়ায়। ষড়যন্ত্রকে দৃঢ় করতে ইংরেজরা হাত মেলায় দেশীয় স্বার্থপর বিশ্বাসঘাতকদের সাথে। গোপনে ষড়যন্ত্রের জাল বিছায় বিশ্বাসঘাতকদের ক্ষমতার লোভদেখিয়ে। মূলত তাদের লক্ষ্যই ছিল বাংলার শাসন ক্ষমতা হাতে নেওয়ার। তাদের দখলদারি মানসিকতার ষড়যন্ত্রে এদেশের স্বাধীনতা লুণ্ঠিত হয়। উদ্দীপকের কবিতাংশে কবি দায়িত্বশীল এক সেনাপতিকে উপহাস করেছেন, যে যুদ্ধের ময়দানে সুসজ্জিত হয়ে নিষ্প্রাণ হয়ে দাঁড়িয়ে আছে। যুদ্ধে তার নেতৃত্বের গুণ নেই, সে শোভামাত্র। যুদ্ধে তার দায়িত্ব পালন না করে শুধু পুতুলের ন্যায় দাঁড়িয়ে আছে। কবি তেমনি এক দায়িত্বহীনের প্রতি তাঁর ঘৃণা প্রকাশ করেছেন। 'সিরাজউদ্দৌলা' নাটকে ইংরেজ বেনিয়ারা ব্যাবসার নামে বাংলার শাসনক্ষমতা দখলের গুপ্ত ষড়যন্ত্রে লিপ্ত ছিল। কারণ বাংলাকে শোষণ করে অর্থনৈতিকভাবে লাভবান হওয়াই ছিল তাদের উদ্দেশ্য। তাই দেশীয় বিশ্বাসঘাতক, নবাবের সেনাপতি ও কাছের লোকদের ষড়যন্ত্রে সামিল করে তাদের ক্ষমতা দখলের রাস্তা আরও প্রশস্ত হয়ে ওঠে। তাদের উদ্দেশ্যই ছিল এদেশের স্বাধীনতা ভুলুণ্ঠিত করে নিজেদের দখলদারিত্ব প্রতিষ্ঠা করা। উদ্দীপকেও ফুটে উঠেছে দায়িত্বহীন সেনাপতির নিষ্প্রাণ রূপ। যে যুদ্ধের ময়দানে নেতৃত্বের বদলে কাষ্ঠের পুতুলের মতো, দাঁড়িয়ে থেকে দেশের স্বাধীনতাকে বিক্রি করার জন্য প্রস্তুত ছিল। এমনই ষড়যন্ত্রের ফলেই ১৭৫৭ সালে পলাশির যুদ্ধে বাংলার স্বাধীনতার সূর্য অস্তমিত হয়েছিল। সুতরাং, উভয় প্রেক্ষাপট বিশ্লেষণের আলোকে বলা যায়, ইংরেজরা এদেশের স্বাধীনতাকে ভূলুণ্ঠিত করার ষড়যন্ত্রে লিপ্ত হয়েছিল।"
        }
      ]
    }
  ]
}