{
  "title": "রাজশাহী বোর্ড ২০২২",
  "subtitle": "বাংলা (10)",
  "questions": [
    {
      "number": "1",
      "uddipok": "মাতৃস্নেহের তুলনা নাই, কিন্তু অতি স্নেহ অনেক সময় অমঙ্গল আনায়ন করে। যে স্নেহের উত্তাপে সন্তানের পুরিপুষ্টি, তাহারই আধিক্যে যে অসহায় হইয়া পড়ে। মাতৃহৃদয় মমতার প্রাবল্যে, মানুষ আপনাকে হারাইয়া আপন শক্তির মর্যাদা বুঝিতে পারে না। দুর্বল অসহায় পক্ষীশাবকের মতো স্নেহাতিশয্যে আপনাকে সে একান্ত নির্ভরশীল মনে করে। ক্রমে জননীর পরম সম্পদ সন্তান অলস, ভীরু, দুর্বল ও পরনির্ভরশীল হইয়া মনুষ্যত্ব বিকাশের পথ হইতে দূরে সরিয়ে যায়।",
      "tag": "RB 22,MCC 24",
      "sub_questions": [
        {
          "label": "ক",
          "question": "",
          "explanation": "‘রসনচৌকি' শব্দের অর্থ শানাই, ঢোল ও কাঁসি এই তিন বাদ্যযন্ত্রের সৃষ্ট ঐকতানবাদন ।"
        },
        {
          "label": "খ",
          "question": "",
          "explanation": "বিয়েবাড়ির উঠানে বরযাত্রীদের জায়গা সংকুলান না হওয়ায় এবং সমস্ত আয়োজন নিতান্ত মধ্যম রকমের হওয়ায় মামা সেখানে ঢুকে খুশি হলেন না। শম্ভুনাথ সেনের এককালে প্রচুর ধন-সম্পদ থাকলেও বর্তমানে তেমন কিছুই নেই। তাই শম্ভুনাথ সেনের আয়োজনে তেমন বাড়াবাড়ি ছিল না। আর বিয়েবাড়ির উঠানে বরযাত্রীদের জায়গারও সংকুলান হচ্ছিল না। এসব কারণে মামা বিয়েবাড়িতে ঢুকে খুশি হলেন না।"
        },
        {
          "label": "গ",
          "question": "",
          "explanation": "আলোচ্য গল্পের অনুপম মাতৃস্নেহের আধিক্যের কারণে একদিকে পরনির্ভরশীল হয়েছে, অন্যদিকে মনুষ্যত্বের বিকাশও তার পরিপূর্ণ হয়নি। 'অপরিচিতা' গল্পের কথক ও নায়ক অনুপম। ধনী পরিবারের একমাত্র সন্তান হওয়ায় সে তার মায়ের অতি আদরে মানুষ হয়। বাবার মৃত্যুর পর অনুপমের মামা তাদের পরিবারের অভিভাবকের দায়িত্ব পালন করেন। ফলে সংসারের কোনো দায়িত্ব পালন না করে তার মধ্যে পরনির্ভরশীলতা তৈরি হয়। বিয়ের আসরে মামার হীন মানসিকতার কোনো প্রতিবাদ সে করতে পারে না। বিয়ে ভেঙে গেলেও অনুপম নীরব ভূমিকা পালন করে। উদ্দীপকে বলা হয়েছে, অতিরিক্ত মাতৃস্নেহ কীভাবে একজন মানুষকে অলস, ভীরু, দুর্বল ও পরনির্ভরশীল করে তোলে। মাতৃস্নেহের তুলনা নেই কিন্তু অতিস্নেহ অনেক সময় অমঙ্গলের কারণ হয়ে ওঠে। মাতৃমমতার প্রাবল্যে মানুষ নিজেকে হারিয়ে ফেলে এবং নিজের মর্যাদা বুঝতে ব্যর্থ হয়। যেমনটি আমরা দেখতে পাই আলোচ্য গল্পের অনুপম চরিত্রের মধ্যে। সে ছোটোবেলা থেকে মায়ের অতিস্নেহে মানুষ হওয়ায় তার মধ্যে পরনির্ভরশীলতা প্রবল আকার ধারণ করে। সে ন্যায়-অন্যায়ের মধ্যে বিভেদ করতে পারে না। নিজের বিয়ে ভেঙে গেলেও তার প্রতিবাদ করতে পারে না। সুতরাং - উদ্দীপকের মন্তব্যের সাদৃশ্যমূলক প্রভাব অনুপম চরিত্রে প্রতিফলিত হয়েছে।"
        },
        {
          "label": "ঘ",
          "question": "",
          "explanation": "‘উদ্দীপকে বর্ণিত মাতৃস্নেহের আধিক্যে অনুপম চরিত্রের বিকাশ ব্যাহত হয়েছে ঠিকই; কিন্তু গল্পের পরিণতিতে বৃত্তভাঙা এক ব্যক্তি হিসেবে তাকে পাওয়া যায়।’ 'অপরিচিতা' গল্পের আলোকে মন্তব্যটি যথার্থ। 'অপরিচিতা' গল্পের অন্যতম প্রধান চরিত্র অনুপম। গল্পের শুরুতে আমরা তাকে গুণহীন, ব্যক্তিত্বহীন ভূমিকায় দেখি, যে কি না শিক্ষিত হয়েও পরিবারতন্ত্রের গণ্ডিতে আবদ্ধ। কিন্তু ক্রমে তার মধ্যে চেতনার বিকাশ ঘটে। গল্পের শেষ দিকে আমরা তাকে ক্রমে ইতিবাচক হয়ে উঠতে দেখি। অতিরিক্ত মাতৃস্নেহ কীভাবে একজন মানুষকে অলস, ভীরু, দুর্বল ও পরনির্ভরশীল করে তোলে, উদ্দীপকের বর্ণনায় সেই দিকটি উঠে এসেছে। মাতৃস্নেহের তুলনা নেই কিন্তু অতিস্নেহ অনেক সময় অমঙ্গলের কারণ হতে পারে। মাতৃমমতার প্রাবল্যে মানুষ নিজের ব্যক্তিত্ব গঠন করতে পারে না এবং নিজেকে মর্যাদাহীন করে তোলে। তখন তারা মনুষ্যত্বের বিকাশের পথ থেকে দূরে সরে যায়। আলোচ্য গল্পের অনুপম চরিত্রের মধ্যেও আমরা সেই দিকটি লক্ষ করি। 'অপরিচিতা' গল্প এবং আলোচ্য উদ্দীপকের আলোচনায় আমরা দেখতে পাই, অতিরিক্ত মাতৃস্নেহের বিরূপতা। উভয়স্থানেই মাতৃস্নেহের আধিক্যের কারণে সৃষ্ট সংকটের কথা উঠে এসেছে। গল্পে আমরা দেখতে পাই, অনুপম মাতৃস্নেহের কারণে কীভাবে তার মনুষ্যত্ব হারিয়েছিল। উচ্চশিক্ষিত হয়েও ন্যায়-অন্যায় বোধ তার মধ্যে জেগে উঠতে দেখা যায় না। কিন্তু গল্পের শেষে তার মধ্যে এক ভিন্ন ব্যক্তিসত্তার জাগরণ লক্ষ করা যায়। ক্রমেই তাকে ইতিবাচক মানসিকতার মানুষ হিসেবে দেখা যায়। তাকে পরিবার ছেড়ে কল্যাণীর কাছে গিয়ে ক্ষমা প্রার্থনা করে তার কাজে সহযোগিতা করতে দেখা যায়, যা ছিল বৃত্ত ভাঙার মতোই। তাই প্রশ্নোক্ত মন্তব্যটি যথার্থ বলা যায়।"
        }
      ]
    },
    {
      "number": "2",
      "uddipok": "সংকোচের বিহ্বলতা নিজেরে অপমান। সংকটের কল্পনাতে হোয়ো না ম্রিয়মাণ- মুক্ত করো ভয়, আপনা-মাঝে শক্তি ধরো, নিজেরে করো জয়- দুর্বলেরে রক্ষা করো, দুর্জনেরে হানো, নিজেরে দীন নিঃসহায় যেন কভু না জানো।",
      "tag": "RB 22,SB 22,ACC 24",
      "sub_questions": [
        {
          "label": "ক",
          "question": "",
          "explanation": "‘আমার পথ' প্রবন্ধে ‘সম্মার্জনা' শব্দটি ভণ্ডামি, মেকি ও মিথ্যাকে মেজে-ঘষে পরিষ্কার করা অর্থে ব্যবহৃত হয়েছে। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "‘আমার পথ' প্রবন্ধে লেখক আত্মনির্ভরশীলতা অর্জনে আত্ম তথা নিজের ভেতরের সত্যকে জানতে বলেছেন । ‘আমার পথ' প্রবন্ধের লেখকের মতে, নিজেকে চিনলে মানুষের মনে আপনা-আপনিই একটা জোর আসে যে, সে আপন সত্য ছাড়া আর কারো কাছে মাথা নত করে না। অর্থাৎ কেউই তাকে ভয় দেখিয়ে পদানত করতে পারে না। মানুষের উচিত তার ভেতরের শক্তিকে উপলব্ধি করা এবং আত্মপ্রত্যয়ী হওয়া। তবেই তার নিজের ওপর নিজের বিশ্বাস জন্মাবে । প্রশ্নোক্ত উক্তিটি দ্বারা এ কথাই বোঝানো হয়েছে । এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "উদ্দীপকের কবিতাংশে মনের সংকোচ ও ভয় থেকে দূরে থাকার কথা বলা হলেও ‘আমার পথ' প্রবন্ধে আত্মসত্য উপলব্ধির মাধ্যমে তা দূর করার উপায় বলে দেওয়া হয়েছে। ‘আমার পথ' প্রবন্ধের মূল বিষয় হচ্ছে মনুষ্যত্ববোধ জাগ্রত করে গোটা মানবসমাজকে ঐক্যবদ্ধ করা। এখানে লেখক পরাবলম্বনকে প্রগতির পথে বাধা বলে উল্লেখ করেছেন। তিনি সার্থক জীবন গঠনে আত্মনির্ভরশীলতার প্রয়োজনীয়তা তুলে ধরেছেন। তিনি দেখিয়েছেন, নিজে নিষ্ক্রিয় থেকে সফল হওয়া যায় না, বরং নিজের শক্তি ও যোগ্যতাকে লাগিয়েই সাফল্য নিশ্চিত করতে হয়। উদ্দীপকের কবিতাংশে দ্বিধা ও দ্বন্দ্বের বহিঃপ্রকাশ লক্ষ করা যায়। সংকোচের বিহ্বলতা নিজের অপমান বলে কবি মনে করেন। তাই তিনি সংকটের কল্পনাতে কখনো ম্রিয়মাণ হতে নিষেধ করেছেন।  নিজের মাঝে শক্তি সঞ্চয় করে নিজেকে জয় করার মাধ্যমে এটিদূর করা সম্ভব। কিন্তু আমার পথ প্রবন্ধে ব্যক্ত হয়েছে সত্যের উপলব্ধি, সত্যের প্রতি ভক্তি।সত্যকে গ্রহণ করে সত্যের আলোয় স্নাত হয়ে ব্যক্তিত্বের বিকাশ সাধন করে স্বাবলম্বী হওয়ার প্রতি তাগিদ আরোপ করেছেন লেখক- যা উদ্দীপকের মূলভাবের সঙ্গে পার্থক্য  নির্মাণ করে। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "“উদ্দীপকে যে দ্বিধা, ভয়, সংকোচের কথা বলা হয়েছে, পথ' প্রবন্ধে তা দূরীকরণের উপায়ও আছে।”- উদ্দীপক ও আলোচ্য প্রবন্ধের আলোকে উক্তিটি যথার্থ । 'আমার পথ' প্রবন্ধে লেখক সত্য পথের জয়গান গেয়েছেন। যে মানুষটির মূল শক্তি সত্য,সে কখনো ভুল পথে যেতে পারে না। সত্যের ধারা চালিত ব্যক্তির মনে প্রচন্ড আত্মবিশ্বাস থাকে। আর মিথ্যা কে পুঁজি করে চলা ব্যক্তিরা সবাই ভীত ও দুর্বল হয়ে থাকে।    উদ্দীপকের কবিতাংশে দ্বিধা ও দ্বন্দ্বের বহিঃপ্রকাশ লক্ষ্য করা যায়। সংকোচরর বিহ্বলতা নিজের অপমান বলে কবি মনে করেন। তাই তিনি সংকটের কল্পনাতে কখনো ম্রিয়মাণ হতে নিষেধ করেছেন। তিনি মনে করেন, নিজের মাঝে শক্তি সঞ্চয় করে নিজেকে জয় করার মাধ্যমে এটি দূর করা সম্ভব।। আলোচ্য প্রবন্ধেও এ দিকটি ফুটে উঠেছে। কিন্তু এর পাশাপাশি এখানে উঠে এসেছে এ সমস্যা থেকে মুক্তির উপায়।উদ্দীপকে যে দ্বিধা ও সংকোচেরকথা বলা হয়েছে তা আমার পথ প্রবন্ধের চেতনাকে ধারণের মাধ্যমে দূর করা সম্ভব। কেননা, লেখক প্রত্যেক মানুষকে পূর্ণ এক 'আমি'র সীমায় ব্যাপ্ত করতে চেয়েছেন। একই  সঙ্গে এক মানুষকে অপর মানুষের সঙ্গে মিলিয়ে হয়ে 'আমরা' উঠে চেয়েছেন। এই সত্যের উপলব্ধি ধারণ করলে সংকোচ দূর করা যায় সহজেই। তাছাড়া রুদ্র তেজে মিথ্যার ভয়কে জয় করে সত্যের আলোয় চিনে নিতে সাহায্য করে এই আমি সত্তা। মনুষ্যত্ববোধে জাগ্রত হওয়ার মাধ্যমেও এ সংকোচ দূর করা যায়। তাই বলা যায়, প্রশ্নোক্ত উক্তিটি সঠিক। এই পর্যন্ত ২ পয়েন্ট"
        }
      ]
    },
    {
      "number": "3",
      "uddipok": "ঢাকায় ছাত্রদের ওপর পুলিশের গুলিবর্ষণের প্রতিবাদে অদ্য এখানে অর্ধমাইল দীর্ঘ শোভাযাত্রা বাহির হয়। শোভাযাত্রীগণ 'নূরুল আমিনের রক্ত চাই,' 'নাজিমুদ্দিন গদি ছাড়' প্রভৃতি ধ্বনি করিতে থাকে। শোভাযাত্রীগণ লালদীঘি ময়দানে জমায়েত হইয়া সভা করে।",
      "tag": "RB 22",
      "sub_questions": [
        {
          "label": "ক",
          "question": "বঙ্গবন্ধুকে ডাবের পানি খাইয়ে অনশন ভাঙান কে?",
          "explanation": ".বঙ্গবন্ধুকে ডাবের পানি খাইয়ে অনশন ভাঙান মহিউদ্দিন আহমদ।"
        },
        {
          "label": "খ",
          "question": "মানুষের যখন পতন আসে তখন পদে পদে ভুল হতে থাকে-ব্যাখ্যা করো।'",
          "explanation": "পাকিস্তান সরকার ভাষা আন্দোলনকারীদের গ্রেফতার করার পরিবর্তে গুলি করে হত্যার অপকৌশল গ্রহণ প্রসঙ্গে লেখক প্রশ্নোক্ত কথাটি বলেছিলেন। ১৯৫২ সালে বাংলাকে রাষ্ট্রভাষা করার দাবিতে রাজপথে নামে পূর্ব-পাকিস্তানের ছাত্র-জনতা। ২১শে ফেব্রুয়ারি ঢাকা বিশ্ববিদ্যালয় এলাকায় ১৪৪ ধারা ভঙ্গ করে আন্দোলনকারীরা প্রতিবাদ মিছিল বের করে। পাকিস্তানি শাসকগোষ্ঠীর নির্দেশে পুলিশ আন্দোলনকারীদের ওপর নির্বিচারে গুলি চালায়। বাঙালির অধিকার আদায়ের সংগ্রামকে প্রতিহত করতে এমন ঘৃণ্য অপকৌশল গ্রহণ করলে শাসকগোষ্ঠীর প্রতি এদেশের মানুষের ঘৃণা বাড়তে থাকে। এরকম প্রেক্ষাপটে 'বায়ান্নর দিনগুলো' রচনার লেখক শেখ মুজিবুর রহমান মনে করেন, পাকিস্তান সরকারের এ ধরনের অপকৌশলই তাদের পতন ত্বরান্বিত করবে।"
        },
        {
          "label": "গ",
          "question": "উদ্দীপকের সাথে 'বায়ান্নর দিনগুলো' শীর্ষক রচনার পটভূমিগত অভিন্নতা রয়েছে\"- মন্তব্যটি যাচাই",
          "explanation": "উদ্দীপকের 'চিত্রে ভাষা আন্দোলনের দিকটি উঠে এসেছে, যা ‘বায়ান্নর দিনগুলো' রচনার আলোচনাতেও লক্ষ করা যায়। ‘বায়ান্নর দিনগুলো' রচনায় ১৯৫২ সালের ভাষা আন্দোলনের সময় বঙ্গবন্ধুর জেলজীবন ও 'জেল থেকে মুক্তিলাভের স্মৃতি বিবৃত হয়েছে। জেলে থাকার সময়ে তিনি ভাষা আন্দোলনকারীদের প্রতি পুলিশের গুলিবর্ষণের কথা শুনতে পান। তখন তিনি এটিকে মুসলিম লীগ সরকারের অপরিণামদর্শিতার কাজ বলে মন্তব্য করেন। তিনি আরও বলেন, মাতৃভাষার জন্য পৃথিবীতে বাঙালিই প্রথম রক্ত দিলো। তিনি এ-ও বলেন, ছেলেরা যখন রক্ত দিয়েছে, তখন বাংলাকে রাষ্ট্রভাষা না করে আর উপায় নেই। উদ্দীপকের চিত্রে ১৯৫২ সালের ভাষা আন্দোলনের দিকটি উঠে এসেছে। এখানে ঢাকায় ছাত্রদের ওপর পুলিশের গুলিবর্ষণের প্রতিবাদে দীর্ঘ শোভাযাত্রার কথা উঠে এসেছে। সবার মুখে ধ্বনিত হচ্ছে 'নূরুল আমিনের রক্ত চাই', 'নাজিমুদ্দিন গদি ছাড়' প্রভৃতি স্লোগান। আর এ দিকটি আলোচ্য রচনায় বাস্তবরূপ লাভ করেছে। বঙ্গবন্ধু সে সময়ের বাস্তবচিত্র তাঁর লেখায় তুলে ধরতে পেরেছেন। জেলে বন্দি থাকা অবস্থায় সে সময়কার নানা দিক তিনি তাঁর লেখায় তুলে ধরেছেন। তিনি জেলে থেকেই বুঝতে পেরেছিলেন, স্বৈরাচারী পাকিস্তান সরকারের অপরিণামদর্শিতা। কেননা, তিনি জানতেন, যে জাতি রক্ত দিতে জানে সে জাতিকে কেউ দাবিয়ে রাখতে পারে না। আর এ দিকটিই উদ্দীপকের সঙ্গে আলোচ্য রচনার পটভূমিগত অভিন্নতা প্রতিপন্ন করেছে।"
        },
        {
          "label": "ঘ",
          "question": "বায়ান্নর দিনগুলো' রচনায় বক্তার বিড়ম্বিত পারিবারিক জীবনের নানা তথ্য রয়েছে যা উদ্দীপকে নেই।\"— যুক্তি দিয়ে বিচার করো।",
          "explanation": "উদ্দীপকে কেবল ভাষা আন্দোলনের কথা উঠে এলেও 'বায়ান্নর দিনগুলো' রচনার বঙ্গবন্ধুর পারিবারিক নানা দিক উঠে আসেনি। 'বায়ান্নর দিনগুলো' রচনায় বঙ্গবন্ধুর নির্ভীক ও আপসহীন মানসিকতার দিকটি স্পষ্ট হয়ে উঠেছে। তিনি আজীবন অন্যায়-অনাচারের বিরুদ্ধে প্রতিবাদ করে গেছেন। আর এ কারণে অত্যাচারী শাসকশ্রেণি তাঁকে বিনা বিচারে বছরের পর বছর জেলে আটকে রেখেছে। বিনা বিচারে এভাবে রাজবন্দিদের আটকে রাখার প্রতিবাদে তিনি অনশন ধর্মঘট পালন করেছেন। তাঁর স্মৃতিচারণায় বিশেষভাবে বর্ণিত হয়েছে ঢাকায় একুশে ফেব্রুয়ারি তারিখে ছাত্র-জনতার মিছিলে গুলির খবর। এছাড়া এ রচনায় উঠে এসেছে বঙ্গবন্ধুর অনশনরত অবস্থায় মৃত্যু আসন্ন জেনে তাঁর পরিবারের ব্যাকুলতা ও পরিবারে ফিরে যাওয়ার হৃদয়স্পর্শী বর্ণনা। উদ্দীপকের চিত্রে ১৯৫২ সালের একুশে ফেব্রুয়ারি সাধারণ ছাত্র-জনতার রাষ্ট্রভাষা বাংলার দাবিতে আন্দোলনের দিকটি উঠে এসেছে। এখানে ভাষাসৈনিকদের ওপর পুলিশের গুলিবর্ষণের প্রতিবাদে মিছিলের দৃশ্য লক্ষ করা যায়। সকলের মুখে ধ্বনিত হচ্ছে 'নূরুল আমিনের রক্ত চাই', ‘নাজিমুদ্দিন গদি ছাড়” প্রভৃতি স্লোগান। প্রকৃতপক্ষে ভাষার অধিকার প্রতিষ্ঠার জন্য ছাত্রদের ওপর নির্মম গুলিবর্ষণের প্রতিবাদের দিকটিই এখানে তুলে ধরা হয়েছে। কিন্তু আলোচ্য রচনায় এসবের বাইরেও বঙ্গবন্ধুর ব্যক্তিজীবনের নানা বিষয় উঠে এসেছে। উদ্দীপক ও 'বায়ান্নর দিনগুলো' রচনায় একইভাবে ভাষা আন্দোলনের কথা উঠে এসেছে। কিন্তু আলোচ্য রচনার বিস্তৃত পরিসরে বঙ্গবন্ধুর জেলজীবন ও জেল থেকে মুক্তিলাভের স্মৃতি বিবৃত হয়েছে। তৎকালীন পাকিস্তানি শাসকগোষ্ঠীর অপশাসন ও বিনা বিচারে বছরের পর বছর রাজবন্দিদের কারাগারে আটক রাখার প্রতিবাদে বঙ্গবন্ধু অনশন ধর্মঘট শুরু করেন। এছাড়া পাকিস্তানি শাসকগোষ্ঠীর নির্মমতা ও জেল থেকে ছাড়া পেয়ে স্বজনদের কাছে ফিরে আসার হৃদয়স্পর্শী বিবরণও এখানে উঠে এসেছে। কিন্তু উদ্দীপকের চিত্রে এত বিষয় স্থান পায়নি। সুতরাং, 'বায়ান্নর দিনগুলো' রচনায় বক্তার বিড়ম্বিত পারিবারিক জীবনের নানা তথ্য রয়েছে, যা উদ্দীপকে নেই মন্তব্যটি যথার্থ।"
        }
      ]
    },
    {
      "number": "4",
      "uddipok": "মাস তিনেক পর শহরে গেরিলা অপারেশন করতে এসে রাজাকারের হাতে ধরা পড়ে মিনহাজউদ্দিন। ওকে ক্যাম্পে এনে বকুল গাছের সঙ্গে ঝুলিয়ে রাখা হয়। উলঙ্গ। শাস্তি সকালে দশ বেত। বিকেলে দশ বেত। এমন দৃশ্য রহমত আলীর জীবনের শ্রেষ্ঠ আনন্দ। শুধু জানালায় বসে থাকলে এ দৃশ্য পুরোপুরি উপভোগ করা যায় না। বেতন মারার আগেই বকুলতলায় এসে দাঁড়ায়। দু’কান ভরে মিনহাজউদ্দিনের গোঙ্গানি শোনে। বেঈমানের এমন চরম শাস্তিই তো পাওয়া উচিত। যুদ্ধ করে দেশ স্বাধীন করার জন্য ভিতু লোকটা সাহসী হয়ে গিয়েছিল। পালিয়ে ছিল বাড়ি থেকে ।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "'রেইনকোট' গল্পের উর্দুর প্রফেসরের নাম আকবর সাজিদ ।"
        },
        {
          "label": "খ",
          "question": "",
          "explanation": "দ্বিতীয় বিশ্বযুদ্ধের সময় প্রচণ্ড শীত রুশ বাহিনীর জন্য যেমন কল্যাণ বয়ে এনেছিল তেমনই বর্ষা মৌসুম মুক্তিযোদ্ধাদের জন্য সুফল বয়ে আনে— এ কথাটি বোঝাতেই প্রশ্নোক্ত উক্তিটি করা হয়েছে।  দ্বিতীয় বিশ্বযুদ্ধের সময় হিটলার বাহিনী প্রচণ্ড শীতের কারণে রুশ বাহিনীর হাতে পর্যুদস্ত হয়েছিল। ১৯৭১ সালে মুক্তিযুদ্ধের সময় বাংলাদেশের প্রবল বর্ষায় তেমনই বিপজ্জনক পরিস্থিতিতে পড়েছিল পাকিস্তানি বাহিনী। উক্তিটির মাধ্যমে সেই বিষয়টির কথাই বলা হয়েছে। কুলির ছদ্মবেশে কলেজে আলমারি দিতে এসে এক গেরিলা মুক্তিযোদ্ধা বলেছিলেন, 'বর্ষাকালেই তো জুৎ।' কলেজ শিক্ষক নুরুল হুদার মনে হয়, এ কথার মধ্য দিয়ে ছেলেটি যেন আলোচ্য কথাটিই বলতে চেয়েছে।"
        },
        {
          "label": "গ",
          "question": "",
          "explanation": "এ উদ্দীপকে বর্ণিত নির্যাতনের চিত্র ‘রেইনকোট' গল্পের মুক্তিযোদ্ধাদের ওপর নির্মম অত্যাচারের দিকটির সঙ্গে সাদৃশ্যযুক্ত।  ‘রেইনকোর্ট' গল্পে মুক্তিযুদ্ধের শেষ পর্যায়ে ঢাকা শহরে পাকিস্তানি মিলিটারিদের আক্রমণ এবং রাজাকারদের সহযোগিতার চিত্র ফুটে উঠেছে। কলেজের প্রিন্সিপ্যালসহ অন্য রাজাকাররা মুক্তিযোদ্ধাদের সম্পর্কে বিভিন্ন তথ্য দিয়ে মিলিটারিদের সাহায্য করত। তাদের দেওয়া তথ্য থেকেই পাকিস্তানি মিলিটারিরা বিভিন্ন অভিযান পরিচালনা করত। কোনো বাছবিচার না করেই সাধারণ ও নিরপরাধ মানুষদের অত্যাচার করত। নিরীহ নুরুল হুদাকেও এমন নির্যাতনের শিকার হতে হয়।  উদ্দীপকে বাংলাদেশের মুক্তিযুদ্ধকালীন পাকিস্তানি বাহিনীর এদেশীয় দোসর রাজাকারদের নির্মম অত্যাচার-নির্যাতনের আংশিক চিত্র প্রতিফলিত হয়েছে। একই সঙ্গে ফুটে উঠেছে একজন দেশপ্রেমিকের মহান আত্মত্যাগের কথা। উদ্দীপকের এই দোসরদের কর্মকাণ্ডের সঙ্গে সাদৃশ্য রয়েছে 'রেইনকোট' গল্পের রাজাকারদের কর্মকান্ডের। আলোচ্য গল্পে রাজাকাররা মিলিটারিদের বিভিন্ন তথ্য সরবরাহ করে উদ্দীপকের দোসরদের মতো কাজ করত।"
        },
        {
          "label": "ঘ",
          "question": "",
          "explanation": "'রেইনকোট' গল্পে হানাদার বাহিনীর ধ্বংসাত্মক কার্যকলাপ ও গণহত্যার পাশাপাশি, মুক্তিযোদ্ধাদের প্রতিরোধ সংগ্রামের উল্লেখ থাকলেও উদ্দীপকে কেবল পাকিস্তানি সেনাদের দোসর রাজাকারদের নারকীয় নির্যাতনের বিষয়টি উঠে এসেছে। রেইনকোট গল্পে বিবৃত হয়েছে হানাদার বাহিনীর বর্বরোচিত হত্যাকাণ্ড ও নিপীড়নের মধ্য দিয়ে ঢাকা শহরের আতঙ্কগ্রস্ত জীবনের চিত্র।সেই সঙ্গে মুক্তিযোদ্ধাদের প্রতিরোধ ও গেরিলা আক্রমণের বিষয়টিরও উল্লেখ রয়েছে। উদ্দীপকে পাকিস্তান সেনবাহিনীর ও এদেশীয় দোসর রাজাকারদের নারকীয় অত্যাচারের বিবরণ রয়েছে। মুক্তিযুদ্ধের সময় তারা এদেশের নানা শ্রেণী পেশার মানুষকে অত্যাচার করে। এখানে একজন মুক্তিযোদ্ধাকে যেভাবে নির্যাতন করা হয়েছে, তা যে কোন বর্বরতাকেই হার মানায়। রেইনকোট গল্পের যুদ্ধবিধ্বস্ত ঢাকা শহরের চিত্র ফুটে উঠেছে। মুক্তিযুদ্ধের শেষ পর্যায়ে গেরিলা আক্রমণে মুক্তিযোদ্ধারা পাকিস্তানী সেনাদের ব্যতিব্যস্ত করে তোলেন। আকস্মিক আক্রমণে তারা বিজয়কে ত্বরান্বিত করেন। এছাড়া মুক্তিযুদ্ধের চেতনায় ভীতু প্রকৃতির মানুষের সাহসী হয়ে ওঠার ব্যঞ্জনাময় প্রকাশ ঘটেছে আলোচ্য গল্পে। কিন্তু উদ্দীপকে কেবল পাকিস্তানি বাহিনীর দোসরদের গণহত্যা ও নারকীয় অত্যাচারের বিষয়টি ফুটে উঠেছে। উদ্দীপকে গল্পের গেরিলা মুক্তিযোদ্ধাদের প্রতিরোধ সংগ্রামের বিষয়টি স্থান পায়নি।সুতরাং প্রশ্নোত্ত উক্তিটির সাথে আমি একমত।"
        }
      ]
    },
    {
      "number": "5",
      "uddipok": "চিত্রশিল্পী কাজী ইকবাল স্ত্রী-পুত্র-কন্যা নিয়ে বেড়াতে গিয়েছিলেন কক্সবাজার সমুদ্র সৈকতে। হঠাৎ আসা সুনামির আঘাতে ভেসে গেল তার পরিবারের সবাই। নিজে বেঁচে গেলেও বিয়োগান্তক এই ঘটনার শোকে ভীষণ ভেঙে পড়লেন। ছবি আঁকা নেশা ও পেশা হলেও তিনি আর কখনই হাতে তুলে নেননি আঁকার তুলি কিংবা রং।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "দক্ষিণ দুয়ার গেছে খুলি?'—প্রশ্নটি কবির । এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "আলোচ্য পক্তিটিতে কবি শীতকে কুয়াশার চাদর পরিহিত মাঘের সন্ন্যাসীরূপে কল্পনা করেছেন।  শীত প্রকৃতিকে দেয় রিক্ততার রূপ। আলোচ্য কবিতাটিতে শীতের এ নিঃস্ব ও রিক্ত রূপকে বসন্তের বিপরীতে স্থাপন করা হয়েছে। প্রকৃতি বসন্তের আগমনে পুষ্পসাজে সাজলেও বিরহকাতর কবির মন জুড়ে রয়েছে শীতের রিক্ততার ছবি। শীত যেন রিক্ত সন্ন্যাসীর মতোই কুয়াশার চাদর গায়ে পত্রপুষ্পহীন দিগন্তের পথে চলে গেছে। প্রশ্নোক্ত পক্তিটিতে সর্বগ্রাসী শীতের এ নিষ্প্রাণ রূপটিকেই তুলে ধরা হয়েছে। এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "উদ্দীপকের. ভাববস্তু হিসেবে উঠে এসেছে স্বজন হারানোর বেদনাবিধুর অনুভূতি, যা ‘তাহারেই পড়ে মনে' কবিতার কবির অনুভূতির সঙ্গে সাদৃশ্যপূর্ণ । 'তাহারেই পড়ে মনে' কবিতায় প্রকাশ পেয়েছে কবির প্রিয়জন হারানোর কাতরতা এবং তাঁর ব্যক্তিমনের গভীর দুঃখবোধ। প্রিয় মানুষটিকে হারিয়ে কবি এতটাই শোকাচ্ছন্ন হয়েছেন যে, প্রকৃতিতে বসন্ত এলেও কবিমনে তা সাড়া জাগাতে পারছে না। কবির মনে প্রিয়জন হারানোর যে রিক্ততা বিরাজমান, তা শীতের রিক্ততার সঙ্গে তুলনীয়।  উদ্দীপকের কাজী ইকবাল সাহেব একজন চিত্রশিল্পী। সাধারণত | আঁকা তাঁর নেশা ও পেশা হলেও এখন প্রেক্ষাপট ভিন্ন। স্ত্রী-পুত্র-কন্যার মৃত্যুশোকে তিনি কাতর। এই হৃদয়বিদারক ঘটনা তাঁকে এতটাই আচ্ছন্ন . করে রেখেছে যে, তিনি আর কখনোই ছবি আঁকার রং-তুলি হাতে তুলে নেননি। 'তাহারেই পড়ে মনে' কবিতার কবিও একইরূপ হৃদয়যাতনার আর তাই একদা বসন্ত-বন্দনায় নিমগ্ন কবি আজ বসন্তের আগমন বিষয়ে। অবগত নন । অর্থাৎ 'তাহারেই পড়ে মনে' কবিতার কবি এবং উদ্দীপকের শিল্পীর মনোযাতনা একই। এদিক থেকে উদ্দীপকের ভাববস্তুর এবং  ‘তাহারেই পড়ে মনে' কবিতার ভাববস্তু সাদৃশ্যপূর্ণ। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "'তাহারেই পড়ে মনে' কবিতায় কবির মনোবেদনার প্রকৃতিঘনিষ্ঠ এক বর্ণনা রয়েছে, যা উদ্দীপকে অনুপস্থিত।  আলোচ্য কবিতাটিতে প্রকৃতি ও মানবমনের সম্পর্কের একটি গুরুত্বপূর্ণ দিক তাৎপর্যময় অভিব্যক্তি পেয়েছে। বসন্তের আগমন কবিমনকে শিহরিত করার কথা থাকলেও তার শোক যেন তাঁকে প্রকৃতি থেকে বিচ্ছিন্ন করে ফেলেছে ।  উদ্দীপকে বলা হয়েছে যে, প্রিয়জনের কাছ থেকে বিচ্ছিন্ন হয়ে গেলেও তার স্মৃতি কখনো ভোলা যায় না। প্রিয়জন হারানোর বেদনায় মন সর্বদাই কাতর হয়ে থাকে। আবার, 'তাহারেই পড়ে মনে' কবিতায়ও প্রিয়জন বিয়োগের দিকটি ফুটে উঠেছে। তবে এখানে কবির মনোবেদনা ও প্রকৃতির বিষণ্ণতা একসূত্রে গাঁথা।  বসন্ত-প্রকৃতির অপরূপ সৌন্দর্য যে, কবিমনে আনন্দের শিহরন জাগাবে এবং তিনি তাকে ভাবে ছন্দে-সুরে ফুটিয়ে তুলবেন—সেটাই প্রত্যাশিত। কিন্তু আলোচ্য কবিতায় কবি স্বামীর মৃত্যুতে শোকাচ্ছন্ন বলে বসন্ত তার সমস্ত সৌন্দর্য নিয়ে হাজির হওয়া সত্ত্বেও কবির অন্তরকে তা স্পর্শ করতে পারেনি। তাই বসন্তের মাঝেও উদাসীন কবির অন্তর জুড়ে থাকে রিক্ত শীতের করুণ বিদায়ের বেদনা। কবির জীবনের দুঃসহ বিষণ্ণতা প্রকৃতির সঙ্গে তাঁর মনের সংযোগকে ছিন্ন করেছে। এই যে কবির মনোবেদনার প্রকৃতিঘনিষ্ঠ রূপ তা উদ্দীপকে নেই। উদ্দীপকে রয়েছে বিরহ-বেদনার আবেগময় বহিঃপ্রকাশ, যেখানে প্রকৃতিঘনিষ্ঠতার দিকটি অনুপস্থিত। তাই বলা যায়, “উদ্দীপকটির বিরহ-বেদনার বর্ণনার সঙ্গে তাহারেই পড়ে মনে' কবিতার কবির মনোবেদনার প্রকৃতিঘনিষ্ঠ যে বর্ণনা, তার সাথে মিলের চেয়ে অমিলই বেশি”— মন্তব্যটি যথার্থ। এই পর্যন্ত ৩ পয়েন্ট"
        }
      ]
    },
    {
      "number": "6",
      "uddipok": "\"তরুণ নামের জয়-মকুট শুধু তাহারই যাহার শক্তি অপরিমাণ, গতিবেগ ঝঞ্ঝার ন্যায়, তেজ নির্মেঘ আষাঢ় মধ্যাহ্নের মার্তণ্ডপ্রায়, বিপুল যাহার আশা, ক্লান্তিহীন যাহার উৎসাহ, বিরাট যাহার ঔদার্য, অফুরন্ত যাহার প্রাণ, অটল যাহার সাধনা, মৃত্যু যাহার মুঠিতলে।\"",
      "tag": "DB 24,RB 22",
      "sub_questions": [
        {
          "label": "ক",
          "question": "",
          "explanation": "ক)১৮ বছর বয়স কবিতাটি মাত্রাবৃত্ত ছন্দে রচিত ।"
        },
        {
          "label": "খ",
          "question": "\"তাজা তাজা প্রাণে অসহ্য যন্ত্রণা।\"—বলতে কী বোঝানো হয়েছে?",
          "explanation": "খ)কবি সুকান্ত ভট্টাচার্য ‘আঠারো বছর বয়স' কবিতায় উক্তিটির মাধ্যমে তরুণের চারপাশের অন্যায় ,অত্যাচার ,শোষণ ,নিপীড়ন ,সামাজিক বৈষম্য ,ভেদাভেদ ইত্যাদি দেখে ক্ষুব্দ হয়ে ওঠার কথা বলেছেন । তরুণরা কখনোই অন্যায় ,অসঙ্গতি ,অবিচার ,শোষণ ,বৈষম্য মেনে নিতে পারে না ।তাদের প্রাণ থাকে তীব্র আর প্রখর।এ সময় তরুণ সত্য সন্ধানী হয় ।অন্যায়ের কালো ছায়া দেখলেই তরুণের রক্ত টগবগ করে ওঠে ।পরিবেশ থেকে শোষণ ও বঞ্চনা কে দূর করে তাদের মূল উদ্দেশ্য ।তাই চারপাশের অন্যায়, অত্যাচার ,শোষণ ,নিপীড়ন ,শ্রেণীবৈষম্য দেখে তরুণরা মনে ভীষণ যন্ত্রণা অনুভব করে ।তাদের মন বিক্ষুব্ধ হয়ে ওঠে এসব অসঙ্গতি দূর করে বিভেদহীন সমাজ গড়ার প্রত্যয়ে।"
        },
        {
          "label": "গ",
          "question": "",
          "explanation": "গ)তারুণ্যের ইতিবাচক বৈশিষ্ট্য দিক থেকে উদ্দীপকের সাথে ১৮ বছর বয়স কবিতার সাদৃশ্য বিদ্যমান । 'আঠারো বছর বয়স' কবিতায় আঠারো বছর বয়সী তরুণদের বেশ কিছু ইতিবাচক বৈশিষ্ট্য চিহ্নিত করা হয়েছে। জড় নিশ্চল প্রথাবদ্ধ জীবনকে পেছনে ফেলে নতুন জীবন রচনার স্বপ্ন, কল্যাণ ও সেবাব্রত, উদ্দীপনা, সাহসিকতা, দুর্বার চলার গতি-এসবই আঠারো বছর বয়সের বৈশিষ্ট্য। প্রগতি ও অগ্রগতির পথে নিরন্তর ধাবমানতাই এ বয়সের বৈশিষ্ট্য। চারপাশের অন্যায়, অত্যাচার শোষণ, নিপীড়ন দেখে প্রাণবন্ত এই তরুণরা ক্ষুব্ধ হয়ে উঠে। সমস্ত দুর্যোগ ও দুর্বিপাক মোকাবেলায় তারা অদম্য প্রাণশক্তি নিয়ে ঝাঁপিয়ে পড়ে। তাদের এ যৌবনশক্তিই জাতীয় জীবনের চালিকা শক্তি হয়ে দাঁড়ায়। উদ্দীপকেও তরুণ শব্দটি তাদের জন্যই প্রযোজ্য করা হয়েছে যারা ঝঞ্চার ন্যায় এগিয়ে যাবে, মধ্য দুপুরের জ্বলজ্বলে সূর্যের ন্যায় তীব্র হবে, যার অন্তরে থাকবে অনেক আশা। উৎসাহের কোনো ঘাটতি থাকবে না। তারা সাধনা করে অনেক কিছু পরিবর্তন করতে পারবে। তার মুঠিতে মৃত্যুর ভয় আবদ্ধ থাকবে। এই সকল বিষয় যার মধ্যে থাকবে তরুণ নামের জয়মুকুট শুধু তারই হবে। এ আলোচনা থেকে প্রতীয়মান হয় যে উদ্দীপকের সাথে আঠারো বছর বয়স কবিতায় উল্লিখিত তারুণ্যের অদম্য শক্তির বহিঃপ্রকাশের দিকটির সাদৃশ্য রয়েছে।"
        },
        {
          "label": "ঘ",
          "question": "",
          "explanation": "ঘ)\"'এদেশের বুকে আঠারো আসুক নেমে'-পাঠ্য কবিতায় এ সুর থাকলেও উদ্দীপকে তা প্রতিধ্বনিত হয়নি।\"-মন্তব্যটি যথার্থ। 'আঠারো বছর বয়স' কবিতায় কবি নিজের অভিজ্ঞতার আলোকে বয়ঃসন্ধিকালের বৈশিষ্ট্যকে তুলে ধরেছেন। কৈশোর থেকে যৌবনে পদার্পণের এই বয়সটি উত্তেজনার, প্রবল আবেগ ও উচ্ছ্বাসে ঝুঁকি নেবার উপযোগী। এ বয়স অদম্য দুঃসাহসে সকল বাধা বিপত্তিকে পেরিয়ে যাওয়ার এবং অন্যায়ের বিরুদ্ধে মাথা উঁচু করে দাঁড়াবার জন্য প্রস্তুত। যৌবনের উদ্দীপনা, সাহসিকতা, দুর্বার গতি ও নতুন জীবন রচনার স্বপ্ন ও কল্যাণব্রত-এসব বৈশিষ্ট্যের জন্য কবি প্রত্যাশা করেছেন নানা সমস্যায় জর্জরিত দেশে তারুণ্য ও যৌবনশক্তি যেন জাতীয় জীবনের চালিকাশক্তি হয়ে দাঁড়ায়। কারণ আজকের তরুণরা আগামী দিনের ভবিষ্যৎ। তারা অগ্রগামী হলে দেশ অগ্রগামী হবে। অপরদিকে উদ্দীপকে তরুণ শব্দের বিভিন্ন দিক প্রকাশ পেয়েছে। উদ্দীপকে দেখা যায়, তরুণেরা ঝঞ্চার মত গতিবেগ সম্পন্ন বিপুল আশা ও উৎসাহের অধিকারী, মৃত্যুকে তারা মুঠিতলে নিয়ে চলে। কিন্তু দেশ ও জাতির কল্যাণে তাদের এ শক্তিকে ব্যবহারের কথা উদ্দীপকে উল্লেখ করা নেই। উদ্দীপকে কোথাও তারুণ্যের শক্তিকে জাতীয় জীবনের চালিকা শক্তি হওয়ার আহ্বান জানানো হয়নি। সুতরাং বলা যায়, 'এদেশের বুকে আঠারো আসুক নেমে'-পাঠ্য কবিতায় এ সুর থাকলেও উদ্দীপকে তা প্রতিধ্বনিত হয়নি।"
        }
      ]
    },
    {
      "number": "7",
      "uddipok": "বাংলাদেশের টেকনাফ অঞ্চলের এক গ্রামের গরিব অসহায় পরিবারকে সমাজচ্যুত করা হয়েছে। কারণ, ঐ বাড়ির ছেলের বিয়েতে গ্রামের মাতব্বর পরিবারকে দাওয়াত করা হয়নি। এ কারণেই খেপে যায় মাতব্বর ও তার লোকজন। সভা করে একঘরে করে দেয় সেই গরিব পরিবারটিকে। পরিবারের লোকদের বাইরে যাওয়ার রাস্তাটিও বন্ধ করে দেওয়া হয়েছে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "ক। 'লালসালু' উপন্যাসে সাত ছেলের বাপের নাম দুদু মিঞা"
        },
        {
          "label": "খ",
          "question": "",
          "explanation": "খ। মজিদ তার নিজের বিপদের কথা ভেবে স্কুল নির্মাণে বাধা দেয় । আক্কাস মিয়া গ্রামের মানুষকে শিক্ষিত করে তোলার জন্য স্কুল নির্মাণের কথা বললে মজিদের তা পছন্দ হয় না। কারণ লোকজন শিক্ষিত হলে তারা ভালো-মন্দ বুঝবে, কুসংস্কার মানবে না, মজিদের ভণ্ডামি বুঝতে পারবে। ফলে অন্ধকারে থাকা ধর্মভীরু মানুষের সাথে তার ধর্মব্যবসা করা বন্ধ হয়ে যাবে। এ কারণেই মজিদ স্কুল নির্মাণে বাধা দেয় ।"
        },
        {
          "label": "গ",
          "question": "",
          "explanation": "গ। উদ্দীপকের ঘটনার সঙ্গে 'লালসালু' উপন্যাসে বর্ণিত দুদু মিয়ার বিচারের ঘটনার সাদৃশ্য রয়েছে\"।  'লালসালু' উপন্যাসের মজিদ মহব্বতনগরে কৌশলে নিজের অস্তিত্ব রক্ষা করে চলেছে। কেউ তার প্রভাবের বাইরে যেতে চাইলে বা কোনোভাবে তাকে অমান্য করলে সুকৌশলে মজিদ তাকে শাস্তি দিয়েছে। দুদু মিয়ার বিচারের ক্ষেত্রে আমরা এমনটি দেখি। দুদু মিয়া নিজের মেয়েকে শাসন করলে তার জন্য তাকে বিচারের মুখোমুখি হতে হয়। মজিদ ও তার অনুসারীরা দুদু মিয়াকে বিচারের মজলিসে অপমান করে ।  উদ্দীপকেও আমরা এমন চিত্র দেখি। সেখানে গরিব অসহায় একটি পরিবার গ্রামের মাতব্বরদের অন্যায্য বিচারে শাস্তি পায়। ছেলের বিয়েতে দাওয়াত না দেওয়ায় তাদের একঘরে হয়ে বাস করতে হয় । মূলত মাতব্বররা নিজেদের প্রভাব ধরে রাখার জন্যই এই পরিবারটিকে শাস্তির মুখোমুখি করেছে। আর এমন কূটকৌশলী ভূমিকার দৃষ্টান্ত আমরা ‘লালসালু' উপন্যাসের দুদু মিয়ার বিচারের ক্ষেত্রে দেখতে পাই।"
        },
        {
          "label": "ঘ",
          "question": "",
          "explanation": "ঘ। প্রেক্ষাপট ভিন্ন হলেও উদ্দীপকের মাতব্বর ও তার লোকজন এবং ‘লালসালু’ উপন্যাসের মজিদ উভয়ই অভিন্ন চেতনার অনুসারী। ‘লালসালু' উপন্যাসে দেখা যায় মজিদ শঠ ও প্রতারক একটি চরিত্র। মহব্বতনগর গ্রামের মানুষের ধর্মবিশ্বাসকে ব্যবহার করে একটি পরিত্যক্ত কবরকে মাজার বলে ঘোষণার মাধ্যমে সে ধর্মব্যাবসা শুরু করে। তার একমাত্র লক্ষ্য ছিল নিজের স্বার্থসিদ্ধি। আর এ কারণে যে-ই তার পথে বাধা সৃষ্টি করেছে, তার প্রতিই সে প্রতিশোধপরায়ণ হয়ে উঠেছে ।  উদ্দীপকের মাতব্বর ও তার লোকজন উপন্যাসের মজিদের মতোই কূটবুদ্ধির অধিকারী। তাই সুযোগমতো ক্ষমতার অপব্যবহার করে তার প্রতি আনুগত্যহীনদের প্রতিহত করে। সামান্য দাওয়াত দেওয়াকে কেন্দ্ৰ করে একটি পরিবারকে একঘরে করেছে সে। নির্মমতা দেখিয়ে অবাধ্য লোকদের শাস্তি দেওয়ার এমন নজির আলোচ্য উপন্যাসের মজিদের মধ্যেও লক্ষ করা যায়।  আলোচ্য উপন্যাস ও উদ্দীপকের বিশ্লেষণে দেখা যায়, এলাকায় প্রভাব বিস্তার করতে বদ্ধপরিকর টেকনাফ অঞ্চলের মাতব্বর। অন্যদিকে উপন্যাসের মজিদ তার প্রভাব বিস্তার করেছে মহব্বতনগর গ্রামে । তবে দুজনের ঘটনার ক্ষেত্র আলাদা। তাই পালটে যায় প্রেক্ষাপটও। কিন্তু তারা দুজনেই নির্মম ও অত্যাচারী। প্রভাব বিস্তার করে তারা নিজেদের স্বার্থ হাসিল করে নেয়। তাদের লক্ষ্য ছিল, নিজেদের অস্তিত্ব রক্ষার পাশাপাশি ক্ষমতা বিস্তার করা। সেটা তারা সফলভাবেই করে। তাই, উদ্দীপক ও আলোচ্য উপন্যাসের বিশ্লেষণে বলা যায়, “উদ্দীপকের মাতব্বর ও তার লোকজন এবং 'লালসালু' উপন্যাসের মজিদ অভিন্ন চেতনার অধিকারী।”— মন্তব্যটি যথার্থ ।"
        }
      ]
    },
    {
      "number": "8",
      "uddipok": "সুপ্রভা প্রভুত্ব করার চেয়ে নির্ভর করিতেই ভালোবাসে বেশি, আদর পাওয়াটাই তার জীবনে সবচেয়ে বড় প্রাপ্য। মন্দার গৃহিণীপনার ভিত্তিও ওইখানেই- সুপ্রভাকে সে নয়নের মণি করিয়া রাখিয়াছে। কে বলিবে সুপ্রভা তাহার সতীন? স্নেহ-যতেœ সুপ্রভার দিনগুলিকে সে ভরাট করিয়া রাখে।... সতীনের সংসারেও তাই এখানে কলহ-বিবাদ মান-অভিমান মন-কষাকষি নাই",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "ইউনিয়ন বোর্ডের প্রেসিডেন্টের নাম- মতলুব খাঁ এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "প্রশ্নোক্ত কথাটির মাধ্যমে মজিদের জীবনের অতীত পরি সঙ্গে বর্তমান পরিস্থিতির পার্থক্য বোঝানো হয়েছে।  'লালসালু' উপন্যাসের মজিদ মসজিদে যাওয়ার পথে তার অতীত জীবনের কথা মনে পড়ে যায়। দশ বা বারো বছর আগে এক নিঃস্তব্ধ শ্রাবণের নুপুরে সে মহব্বতনগর গ্রামে প্রবেশ করেছিল। তখন সে ছিল ভাগ্যদেবী ও সুন্দ একজন মানুষ। কিন্তু আজ সে জোত-জমি, সম্মান-প্রতিপত্তির মালিক বছরগুলো ভালোই কেটেছে তার; হয়তো ভবিষ্যতেও এমনই কাটবে। তাই নিজের বর্তমান অবস্থা সম্পর্কে বোঝাতেই মজিদ প্রশ্নোক্ত কথাটি ভেবেছে। এই পর্যন্ত ১ পয়েন্ট"
        },
        {
          "label": "গ",
          "question": "",
          "explanation": "উদ্দীপকের সঙ্গে 'লালসালু' উপন্যাসে বর্ণিত কিশোরী জমিদার প্রতি মজিদের প্রথম স্ত্রী রহিমার মাতৃহৃদয়ের আকুলতা প্রকাশের দিক দিয়ে সাদৃশ্য রয়েছে।  'লালসালু' উপন্যাসের কেন্দ্রীয় চরিত্র মজিদের প্রথম স্ত্রীর নাম রহিমা। সে নরম স্বভাব ও ভীতু প্রকৃতির মেয়ে। মজিদের প্রতি তার সম্মান, শ্রদ্ধা ভয় রয়েছে। রহিমা নিঃসন্তান হওয়ায় মজিদ সন্তান লাভের আকা  অল্পবয়সি জমিলাকে বিয়ে করে। সম্পর্কে সতিন হলেও জমিলার স সরল ও চপল স্বভাব রহিমার নারীহৃদয়ে মাতৃত্ববোধ জাগ্রত করে। জমিলাকে সতিন না ভেবে খুব সহজেই সন্তানস্নেহে আপন করে নেয়। নিঃসন্তান রহিমা যেন জমিলার মাঝেই সন্তানের ছারা দেখতে পায়। উদ্দীপকের মন্দার মধ্যে সতিনের প্রতি একধরনের স্নেহপরায়ণতা লক্ষ যায়। সতিন হলেও সুপ্রভাকে সে নয়নের মণি করে রাখে। সুপ্রভাও এ মনোভাব করার চেয়ে তার প্রতি নির্ভর করতেই ভালোবাসে। আদর পাওয়াই তার  কাছে বড়ো পাওয়া বলে গণ্য হয়। তাদের দেখে কেউ মনে করতে পারে না চারিত্রিক র যে তারা সতিন। এমন দিকটি আমরা আলোচ্য উপন্যাসের রহিম ও জমিলার মধ্যেও দেখতে পাই। সতিন হলেও জমিলাকে রহিমা সন্তানস্নেহে আগলে রাখে। জমিলা ও তার প্রতি সমান সম্মান দেখায়। আর এদিকটিই উদ্দীপকের সঙ্গে আলোচ্য উপন্যাসের সাদৃশ্য রচনা করেছে। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "“উদ্দীপকের ‘মন্দার' ও 'সুপ্রভার' চেয়ে পাঠ্য উপন্যাসের রহিমা ও জমিলা অধিকতর প্রাণবন্ত ও শক্তিশালী।”- উক্তিটি যথার্থ। ‘লালসালু' উপন্যাসে রহিমা চরিত্রের মাঝে এক অকৃত্রিম মাতৃমূর্তি প্রতিফলিত হয়েছে। এজন্য সে জমিলাকে সতিনের দৃষ্টিকোণ থেকে না দেখে নিজের মেয়ে হিসেবে দেখেছে। মজিদ যতবার জমিলাকে শান্তি দিয়েছে, ঠিক ততবার রহিমার মাতৃহৃদয়ে কষ্ট অনুভূত হয়েছে। উদ্দীপকের মন্দার মধ্যে সতিনের প্রতি একধরনের স্নেহপরায়ণতা লক্ষ করা যায়। সতিন হলেও সুপ্রভাকে সে নয়নের মণি করে রাখে। সুপ্রভাও প্রভুত্ব করার চেয়ে তার প্রতি নির্ভর করতেই ভালোবাসে। আদর পাওয়াই তার কাছে বড়ো পাওয়া বলে গণ্য হয়। তাদের দেখে কেউ মনে করতে পারে না যে তারা সতিন । উপন্যাসের রহিমার মানসিকতা উদ্দীপকের মন্দার মাঝেও লক্ষ করা যায়। সে-ও তার সতিনের প্রতি সন্তানের মতো স্নেহপরায়ণ হয়ে উঠেছে। এদিক থেকে ‘লালসালু’ উপন্যাসের রহিমা ও উদ্দীপকের মন্দা একই মানসিকতার অধিকারী। আবার সুপ্রভা এবং জমিলাও একই রকম চেতনাকে ধারণ করেছে। কিন্তু আলোচ্য উপন্যাসের রহিমা ও জমিলা যেভাবে একে অন্যের প্রতি আত্মিক সম্পর্ক স্থাপন করেছে তা বিরল। যে রহিমা স্বামীর প্রতি 'লালসালু' উপন আস্থাশীল, সে-ই জমিলার প্রতি অত্যাচারের প্রতিবাদ করে ওঠে। তাদের আচরণও অনেক বেশি প্রাণবন্ত হয়ে উঠেছে প্রাত্যহিক কাজকর্মে। সুতরাং উভয়ের মাঝে স্নেহ-ভালোবাসা প্রকাশ পেলেও উপন্যাসের রহিমা ও জমিলা জন্য মুজিদ ও অনেক বেশি প্রাণবন্ত' ও শক্তিশালী হয়ে ধরা দিয়েছে। এই পর্যন্ত ২ পয়েন্ট"
        }
      ]
    },
    {
      "number": "9",
      "uddipok": "শহীদ ক্যাপ্টেন বাশার চট্টগ্রাম সেনানিবাসে কর্মরত ছিলেন। স্বাধীনতা যুদ্ধ শুরু হলে ক্যাপ্টেন বাশার সেনানিবাস পরিত্যাগ করে হালিশহরে অবস্থান নেন এবং পাকিস্তান আর্মির বিরুদ্ধে প্রবল প্রতিরোধ গড়ে তোলেন। পাকিস্তানি বাহিনী এদেশীয় দালাল মারফত তাঁর অবস্থান শনাক্ত করলে তিনি ধৃত হন। তাঁকে ক্যাম্পে বন্দি করে রাখা হয় এবং অমানুষিক নির্যাতন করে তথ্য আদায়ে ব্যর্থ হয়ে গুলি করে হত্যা করে। এ রকম নির্যাতনেও দমে যায়নি মুক্তিপাগল বাংলার মানুষ। মুক্তিকামী জনতার সম্মিলিত সংগ্রামের ফলে এদেশ স্বাধীন হয়েছে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "ক। কোম্পানির ঘুষখোর ডাক্তার হলেন, হলওয়েল।"
        },
        {
          "label": "খ",
          "question": "",
          "explanation": "খ। ফোর্ট উইলিয়াম দুর্গে নবাব সিরাজউদ্দৌলার আক্রমণের মুখে ইংরেজের পালিয়ে যাওয়ায় প্রশ্নোক্ত মন্তব্যটি করা হয়েছে ।  ১৭০৬ সালে প্রতিষ্ঠিত ফোর্ট উইলিয়াম দুর্গে ইংরেজরা নবাবের বিনা অনুমতিতে সামরিক শক্তি বৃদ্ধি করে। তাই নবাব ওই দুর্গ আক্রমণ করেন। ইংরেজ সৈন্যরা নবাবের সৈন্যদের আক্রমণের মুখে দিশেহারা হয়ে পড়লে। ক্যাপ্টেন মিনচিন, কাউন্সিলর ফকল্যান্ড ও ম্যানিংহাম নৌকাযোগে দুর্গ থেকে পালিয়ে আত্মরক্ষা করেন। শেষ পর্যায়ে ক্যাপ্টেন ক্লেটনও গভর্নর ড্রেকের সাথে পরামর্শের নাম করে আত্মরক্ষার্থে সব প্রতিজ্ঞা ভুলে দুগ থেকে পালিয়ে যান । তাই ব্যঙ্গার্থে প্রশ্নোক্ত কথাটি বলা হয়েছে।"
        },
        {
          "label": "গ",
          "question": "",
          "explanation": "গ। উদ্দীপকে উল্লিখিত এদেশীয় দালাল সিরাজউদ্দৌলা' নাটকের পলাশির যুদ্ধের বিশ্বাসঘাতক চরিত্রগুলোর প্রতিনিধিত্ব করে। যারা দেশকে শত্রুদের হাতে তুলে দেয় তাদের মতো নিকৃষ্ট মানুষ এ পৃথিবীতে আর নেই।সিরাজউদ্দৌলা নাটকে নবাব সিরাজউদ্দৌলার অধিকাংশ অমাত্য সেনাপতি অর্থ ক্ষমতালোভে নবাবের বিরুদ্ধে ষড়যন্ত্রে লিপ্ত হয়। মীরজাফর নিজে নবাব হওয়ার লোভে বিশ্বাসঘাতকতা করেছিলেন। উদ্দীপকে উল্লিখিত এদেশীয় দালালেরা পাকিস্তানি শাসক গোষ্ঠীর সহচর হয়ে উঠেছিল।তাই ১৯৭২সালে যখন বাংলাদেশের সর্বস্তরের মানুষ জন্য স্বাধীনতার জন্য সর্বাত্মক চেষ্টা চালিয়ে যাচ্ছিল তখন তারা গণশত্রুর ভূমিকা অবতীর্ণ হয়েছিল। নির্লজ্জের মত দেশদ্রোহী হয়েছিল তারা। এরা  ব্যাক্তিস্বার্থকে প্রাধান্য দিতে গিয়ে দেশবাসীকে বিপন্ন করে তুলেছিল। এই দালাল শ্রেণী ১৭৫৭ সালের পলাশীর যুদ্ধের বিশ্বাসঘাতকদের চিত্রই ফুটিয়ে তুলেছে। তাই নিঃসন্দেহে বলা যায় উদ্দীপকে উল্লিখিত এদেশীয় দালাল সিরাজউদ্দৌলা নাটকের মীরজাফরসহ সিরাজউদ্দৌলার বিশ্বাসঘাতক অমাত্যদের প্রতিনিধিত্ব করছে।"
        },
        {
          "label": "ঘ",
          "question": "",
          "explanation": "ঘ। বাংলাদেশের সাধারণ জনগণ জেগে উঠলেও সিরাজউদ্দৌলার প্রজারা জেগে না ওঠায় প্রশ্নোক্ত উক্তিটি যথার্থ।  সিরাজউদ্দৌলা ছিলেন প্রকৃত দেশপ্রেমী। কিন্তু তাঁর প্রজারা ছিল অসচেতন ও ভীরু প্রকৃতির। কেউ বা ছিল স্বার্থপর, কেউ কেউ শক্তি-সামর্থ্যহীন । সমরকৌশল না জানার দোহাই দিয়ে তারা যুদ্ধক্ষেত্র থেকে সরে থাকতে চেয়েছিল। তাদের দৃঢ় মনোবল ছিল না বলে আশাও রাখতে পারেনি। উদ্দীপকে বর্ণিত হয়েছে, বাংলাদেশের সাধারণ জনগণ তৎকালীন পশ্চিম পাকিস্তানের শাসকগোষ্ঠীর বিরুদ্ধে রুখে দাঁড়িয়েছিল । ১৯৭১ সালে এদেশের সর্বস্তরের মানুষ সম্মিলিতভাবে মুক্তিযুদ্ধে অংশ নিয়েছিল। তাই পাকিস্তানিদের হীন প্রচেষ্টা শেষ পর্যন্ত বাধা হয়ে দাঁড়াতে পারেনি। শক্তিশালী হানাদার বাহিনীর আক্রমণে বাংলার লাখো মানুষকে আত্মত্যাগ করতে হয়েছে । এ ত্যাগের বিনিময়ে স্বাধীন হয়েছে বাংলাদেশ ।  বাংলাদেশের সাধারণ জনগণ দেশাত্মবোধের চেতনায় জেগে উঠেছিল বলেই ১৯৭১ সালে দেশ স্বাধীন হয়েছে। ১৭৫৭ সালের পলাশির যুদ্ধে এদেশীয় দালালদের মতোই ঘৃণ্য ভূমিকা পালন করেছিল মিরজাফরেরা। কিন্তু তাদের প্রতিরোধে সিরাজউদ্দৌলার প্রজারা জেগে ওঠেনি। তারা প্রাণের ভয়ে পিছু হটেছিল। তারা সম্মিলিতিভাবে রুখে দাঁড়ালে হয়তো তখন বাংলার স্বাধীনতা ক্ষুণ্ণ হতো না। তাই উদ্দীপক ও আলোচ্য নাটকের প্রেক্ষিতে প্রশ্নোক্ত উক্তিটিকে যথার্থ বলা যায় ।"
        }
      ]
    },
    {
      "number": "10",
      "uddipok": "একাত্তরে পাকিস্তানি সেনাবাহিনী দেশজুড়ে নারকীয় হত্যাযজ্ঞ চালায়। অগ্নিসংযোগ, লুণ্ঠন, নির্যাতনের মধ্য দিয়ে এক বিভীষিকাময় পরিস্থিতির সৃষ্টি হয়। যুদ্ধবিধ্বস্ত এই বাংলাদেশ নিয়ে নিউইয়র্কের ম্যাডিসন স্কোয়ার গার্ডেনে অনুষ্ঠিত হয় অবিস্মরণীয় সংগীত সন্ধ্যা। উদ্যোক্তা শিল্পীদের মধ্যে অন্যতম ছিলেন জর্জ হ্যারিসন ও পন্ডিত রবিশঙ্কর। ‘দ্যা কনসার্ট ফর বাংলাদেশ’ নামক এই অনুষ্ঠান থেকে সংগৃহীত বিপুল অর্থ বাংলাদেশের জন্য ইউনিসেফের শিশু সাহায্য তহবিলে তাঁরা দান করেন",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "ক। সিরাজউদ্দৌলা নাটকের প্রথম সংলাপ ক্যাপ্টেন ক্লেটনের।"
        },
        {
          "label": "খ",
          "question": "",
          "explanation": "খ। মোহনলাল পলাশির যুদ্ধে আসন্ন পরাজয় ও নিজের মৃত্যু অনিবার্য নে করে সিরাজউদ্দৌলাকে আলোচ্য কথাটি বলেছে।  লাশির যুদ্ধে মিরজাফর, রায়দুর্লভ, ইয়ার লুৎফা তাদের সৈন্যবাহিনী নিয়ে তুলের মতো দাঁড়িয়ে ছিল। যে কারণে বিশাল সৈন্যবাহিনী থাকা সত্ত্বেও নবাব কে পরাজয় বরণ করতে হয়। কিন্তু নবাবের পক্ষে দেশপ্রেমিক মোহনলাল, নৌবে সিং বদ্রি আলি প্রমুখ জীবন বাজি রেখে লড়াই করে। যুদ্ধের শেষ পর্যায়ে মোহনলাল সিরাজউদ্দৌলাকে মুর্শিদাবাদে ফিরে গিয়ে সৈন্য সংগ্রহে পরামর্শ দেয়। নবাব একাই ফিরে যাবেন কি না এমন প্রশ্নের উত্তরে মোহনার প্রশ্নোক্ত উক্তিটি  করেছিল।"
        },
        {
          "label": "গ",
          "question": "",
          "explanation": "গ। উদ্দীপকের জর্জ হ্যারিসন সিরাজউদ্দৌলা নাটকের ফরাসি সৈনিক সাঁফ্রে চরিত্রের সঙ্গে তুলনীয়। সিরাজউদ্দৌলা নাটকের সৈনিক সাঁফ্রেকে দেখা যায় নবাবের হয়ে ইংরেজদের বিরুদ্ধে যুদ্ধ করতে। পলাশীর যুদ্ধে নবাবের আত্মীয়, গুরুত্বপূর্ণ অমাত্যবর্গকে দেশি বিদেশিদের সঙ্গে নিয়ে ষড়যন্ত্রে লিপ্ত হতে দেখা যায়। কিন্তু ফরাসি সৈনিক সাঁফ্রেকে দেখা যায় নবাবের পক্ষে লড়তে। নবাবের প্রতি আনুগত্য ইংরেজদের অন্যায়ের প্রতিবাদ করতেই সে এমন ভূমিকা রাখে।উদ্দীপকে দেখা যায়,মুক্তিযুদ্ধের সময় পাকিস্তানি সেনাবাহিনীর বর্বর নির্যাতনের প্রতিবাদে কিভাবে সারা বিশ্বের মানুষ এক হয়েছিল। তেমনি একজন ছিলেন জর্জ হ্যারিসন, যিনি বাঙ্গালীদের উপর অমানুষিক নির্যাতন কে ও বাঙালি দুঃখ দুর্দশাকে সহ্য করতে পারেনি।তাই তিনি'দ্যা কনসার্ট ফর বাংলাদেশ' নামের অনুষ্ঠানের আয়োজন করেছিলেন বাঙালি জাতিকে সাহায্য করতে। যেমনটি আমরা নবাব কে সাহায্য করতে দেখি ফরাসি সৈনিক সাঁফ্রেকে। সুতরাং বিদেশী হয়ে বাঙালিকে সাহায্য করার দিক দিয়ে উদ্দীপকের জর্জ হ্যারিসন  সিরাজউদ্দৌলা নাটকের সৈনিক সাঁফ্রে চরিত্রের সঙ্গে তুলনীয়।"
        },
        {
          "label": "ঘ",
          "question": "",
          "explanation": "ঘ। উদ্দীপকটি 'সিরাজউদ্দৌলা' নাটকে বর্ণিত বিদেশিদের সহযোগিতা ও ইংরেজ আক্রমণের ইঙ্গিত বহন করলেও বাংলার স্বাধীনতা হারানোর   মর্মন্তুদ কাহিনি ফুটিয়ে তুলতে পারেনি । “সিরাজউদ্দৌলা' নাটকে নবাব সিরাজউদ্দৌলার অপরিসীম দেশপ্রেম এবং তাঁর বিপরীতে ইংরেজদের চাতুর্য ও অমাত্যবর্গের বিশ্বাসঘাতকতার দিকটি বর্ণিত হয়েছে। নবাব এ দেশের স্বাধীনতা রক্ষার জন্য আপ্রাণ । চেষ্টা করলেও কিছু অমাত্যের বিশ্বাসঘাতকতার কারণে তা পারেননি। শকুনরূপী ইংরেজরা এ দেশের শাসনক্ষমতার লোভে ষড়যন্ত্র করে এবং সেই অমাত্যদের কাজে লাগায়। ফলে নবাবকে করুণ পরিণতি বরণ করতে হয় এবং বাংলার স্বাধীনতা হয় বিপন্ন।  উদ্দীপকে শুধু এ দেশে শত্রুর আক্রমণ এবং বিদেশিদের সহযোগিতার কথা বর্ণিত হয়েছে। শত্রুরা দানবীয় রূপে এ দেশে অত্যাচার চালায়। তখন দেখা যায়, মুক্তিযুদ্ধের সময় পাকিস্তান সেনাবাহিনীর বর্বর নির্যাতনের প্রতিবাদে কীভাবে সারা বিশ্বের মানুষ এক হয়েছিল। তেমনি ছিলেন জর্জ হ্যারিসন ও পণ্ডিত রবিশঙ্কর, যাঁরা বাঙালিদের ওপর অমানুষিক নির্যাতনকে ও বাঙালির দুঃখ-দুর্দশাকে সহ্য করতে পারেননি । তাই তাঁরা 'দ্য কনসার্ট ফর বাংলাদেশ' নামের অনুষ্ঠানের আয়োজন করে প্রাপ্ত অর্থ বাঙালি জাতিকে দান করেছিলেন । ‘সিরাজউদ্দৌলা' নাটকের মূল বিষয় নবাব সিরাজউদ্দৌলার করুণ পরিণতি এবং তাঁর অমাত্যদের বিশ্বাসঘাতকতার পরিচয় দেওয়া। নাটকে উঠে এসেছে নবাব সিরাজউদ্দৌলার গভীর দেশপ্রেম, প্রাসাদ ষড়যন্ত্র, ইংরেজদের চাতুর্য এবং নবাবের সরলতা। উদ্দীপকে নাটকের এই সম্পূর্ণ বিষয় ফুটে ওঠেনি । সেখানে কেবল বহিরাগত শত্রুর আগ্রাসনের চিত্র এবং বিদেশিদের সাহায্য সহযোগিতার দিকটিই ফুটে উঠেছে; দেশীয়দের ষড়যন্ত্র, নবাবের নৃশংস হত্যাকাণ্ড ও বিপন্ন স্বাধীনতার দিকটি স্থান পায়নি। তাই বলা যায়, উদ্দীপকটি 'সিরাজউদ্দৌলা' নাটকের সঙ্গে পরিপূর্ণ যোগসূত্র স্থাপন করতে পারেনি।"
        }
      ]
    }
  ]
}