{
  "title": "চট্টগ্রাম বোর্ড ২০২২",
  "subtitle": "বাংলা (11)",
  "questions": [
    {
      "number": "1",
      "uddipok": "অসহায় বিধবা শুভারাণী, তার মেয়ে তমালিকার বিয়ের বয়স পার হয়ে যাওয়া সত্তেও তাকে পাত্রস্থ করতে পারেনি। কারণ পাত্রপক্ষের দাবি মেটাতে সে অক্ষম। অবশেষে নিজের সামান্য জমিটুকু বিক্রি করে মেয়ের বিয়ের ব্যবস্থা করে সে। কিন্তু বরে বাবা নলীন বাবুর আকাশ ছোঁয়া চাওয়ার কাছে পরাজিত হতে হয় তাকে। মায়ের এহেন অবস্থা দেখে তমালিকা নিজেই বিয়ের পিঁড়ি থেকে উঠে আসে এবং সবাইকে সাফ জানিয়ে দেয়, এ বিয়ে সে করতে পারবে না। অতঃপর স্বাবলম্বী হয়ে একাকী পথ চলার দৃঢ় প্রত্যয় নিয়ে এগিয়ে যায় সে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "মামার একমাত্র লক্ষ্য ছিল, তিনি কোনোমতেই কারও কাছে ঠকবেন 'না । এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "প্রশ্নোক্ত উক্তিটি শম্ভুনাথ সেন অনুপমের মামাকে উদ্দেশ করে বলেছিল । মামা কনের গহনা যাচাই করে দেখতে চাওয়ায় শম্ভুনাথ সেন খুব কষ্ট পান এবং তাঁর আত্মসম্মানে আঘাত লাগে। আর অনুপম এ ব্যাপারে নিশ্চুপ থাকায় তিনি সিদ্ধান্ত নেন মেয়েকে এ বাড়িতে বিয়ে দেবেন না। তাই তিনি মামাকে গহনা যাচাই করে দেখান, বিয়েতে আমন্ত্রিতদের খাবার খাওয়ান তারপর বলেন যে, সম্পর্কটা স্থায়ী করার ইচ্ছা তাঁর নেই। এ কথা শুনে অনুপমের মামা ভাবেন শম্ভুনাথ ঠাট্টা করছেন। কিন্তু শম্ভুনাথ নিজের সিদ্ধান্তে অটল থেকে বলেন, ঠাট্টা তিনি নয়, অনুপমের মামা করেছেন। কারণ, মেয়ের গহনা বাবা চুরি করতে পারে এই ধরনের হীন চিন্তাকেই ঠাট্টাই বলা যায়, তার বিয়ে না দেওয়ার সিদ্ধান্তকে নয় । এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "উদ্দীপকের তমালিকা চরিত্রটি 'অপরিচিতা' গল্পের কল্যাণী চরিত্রের সাথে সংগতিপূর্ণ। ‘অপরিচিতা' গল্পের কল্যাণী একজন ব্যক্তিত্বসম্পন্ন নারী। পিতার সিদ্ধান্তে অনুপমের সঙ্গে বিয়ে ভেঙে গেলে সে পিতার যৌক্তিক মতামতকে সম্মান জানিয়েছে। পরবর্তী সময়ে সে মাতৃভূমি সেবার ব্রত গ্রহণ করেছে। আর তার উপায় হিসেবে বেছে নিয়েছে মেয়েদের শিক্ষাদান করাকে। অর্থাৎ একই সঙ্গে সে হয়ে উঠেছে দেশপ্রেমী ও নারী জাগরণের পথপ্রদর্শক। গল্পের শেষে অনুপমের আচরণে শম্ভুনাথ বাবুর হৃদয় নরম হলেও বিয়ে না করার সিদ্ধান্তে অটল থাকে কল্যাণী ।  তমালিকা আত্মপ্রত্যয়ী এবং আত্মমর্যাদাসম্পন্ন নারী। তার মা নিজের শেষ সম্বল জমিটুকু বিক্রি করে তমালিকার বিয়ের ব্যবস্থা করে। কিন্তু বর পক্ষের আকাশচুম্বী লোভের কাছে তার মা দিশাহারা হয়ে পড়ে। তখন তমালিকা নিজেই তার বিয়ে ভেঙে দেয় এবং স্বনির্ভর হয়ে একা পথ চলার সিদ্ধান্ত নেয়। তাই বলা যায়, যৌতুকের কাছে আত্মসমর্পণ না করে দৃঢ়প্রত্যয় নিয়ে নিজেকে স্বাবলম্বী করার পথ বেছে নেওয়ায় তমালিকা ও কল্যাণী চরিত্র দুটি সংগতিপূর্ণ । এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "উদ্দীপকের ঘটনাটি যৌতুক প্রথার ভয়াবহতা প্রকাশ করে যা ‘অপরিচিতা' গল্পে বর্ণিত তৎকালীন সামাজিক সমস্যার দিকটি তুলে ধরতে সমর্থ হয়েছে।  আমাদের সমাজে এখনো কিছু ক্ষেত্রে যৌতুক প্রথার প্রচলন আছে। আগেকার দিনেও বিয়ের সময় কন্যা সম্প্রদানের জন্য যৌতুক প্রদান করার রেওয়াজ ছিল । এমনকি সম্পূর্ণ টাকা না পেলে বরকে বিয়ের আসরে বসতে দিতো না তার পরিবার। সে সময় যৌতুকপ্রথা একটা সামাজিক ব্যাধিতে পরিণত হয়েছিল । আলোচ্য গল্পে যৌতুক প্রথার নির্মমতা উন্মোচিত হয়েছে। অনুপমের মামার হীনমানসিকতা ও যৌতুকের প্রতি লোভ তৎকালীন ভয়ংকর যৌতুক প্রথা সম্পর্কে ধারণা দেয়। উদ্দীপকে যৌতুক প্রথার নির্মমতা প্রকাশ পেয়েছে। বিধবা শুভারাণী অর্থের অভাবে তার মেয়েকে পাত্রস্থ করতে পারছে না। অথচ তার মেয়ের বিয়ের বয়স পার হয়ে যাচ্ছে। অবশেষে নিজের শেষ আশ্রয় জমিটুকু বিক্রি করে তিনি তার মেয়ের বিয়ের ব্যবস্থা করে। তারপরও বর পক্ষের আকাশচুম্বী চাওয়ার কাছে তাকে পরাজিত হতে হয় ।  যৌতুক একটি সামাজিক ব্যাধি। এর কারণে সমাজে শৃঙ্খলা ও শান্তি বিনষ্ট হয়। স্বল্প আয়ের মানুষেরা অনেক সময় এ দাবি পূরণে ব্যর্থ হওয়ার কারণে তিক্ত অভিজ্ঞতার সম্মুখীন হয়। ‘অপরিচিতা' গল্পে এই যৌতুকের কাছে মানবিকতাবোধের পরাজয় প্রকাশ পেয়েছে। নিজ অহংবোধ ও লোভের কারণে কল্যাণীর গা থেকে গহনা খুলে তা যাচাই করতেও দ্বিধা করেননি অনুপমের মামা। অন্যদিকে বিধবা শুভারাণীকেও যৌতুকের নির্মমতার মধ্য দিয়ে যেতে হয়। তাই বলা যায়, উদ্দীপকের ঘটনাটি আলোচ্য গল্পে বর্ণিত যৌতুক প্রথার দিকটি তুলে ধরতে সমর্থ হয়েছে। এই পর্যন্ত ২ পয়েন্ট"
        }
      ]
    },
    {
      "number": "2",
      "uddipok": "ভয়ংকর এক সড়ক দুর্ঘটনায় অচেতন অবস্থায় পড়ে থাকা রায়হানকে পাশের বস্তির মেয়ে জাহানারা উদ্ধার করে নিয়ে আসে। স্মৃতি ফিরে পেলে রায়হান জানতে পারে তার জীবন বাঁচিয়েছে ঐ মেয়েটি। দীর্ঘদিন সেবা-যত্নের পর ধীরে ধীরে সুস্থ হয়ে ওঠে সে। রায়হান মেয়েটির প্রতি কৃজ্ঞতাবোধ থেকে তাকে বিয়ে করে বাড়িতে নিয়ে আসে। তার বাবা জাহানারাকে মেনে নেয় না। কিছু টাকা-পয়সা দিয়ে তাকে বিদায় করে দিতে চাইলে রায়হানও জাহানার সাথে বস্তিতেই চলে যায় এবং সেখানেই সুখে সংসার বাঁধে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "ক। 'বিলাসী' গল্পের গল্প কথকের নাম ন্যাড়া।"
        },
        {
          "label": "খ",
          "question": "",
          "explanation": "খ। উক্তিটির মাধ্যমে ন্যাড়া তার এক আত্মীয়ার দৃষ্টান্ত তুলে ধরে তার মেকি স্বামীপ্রেমের প্রতি ইঙ্গিত করেছে।  'বিলাসী' গল্পে ন্যাড়ার এক আত্মীয় মারা গেলে তার বিধবা স্ত্রী শোকাহত হয়ে স্বামীর সঙ্গে সহমরণের জন্য হাহাকার করতে থাকে। কিন্তু লাশের পাশে তাকে একাকী রেখে ন্যাড়া যখন মৃতের সৎকারের জন্য লোক ডাকতে বাইরে পা বাড়ায়, তখনই সে চিৎকার করে উদ্ধৃত উক্তিটি করে। এ ঘটনা থেকে বোঝা যায়, বহুদিনের সাহচর্য সত্ত্বেও হৃদয়ের গভীর সংযোগ ঘটেনি । এভাবে উক্তিটির মধ্য দিয়ে তার মেকি স্বামীপ্রেমের বহিঃপ্রকাশ ঘটেছে।"
        },
        {
          "label": "গ",
          "question": "",
          "explanation": "গ। উদ্দীপকের জাহানারা চরিত্রের সাথে 'বিলাসী' গল্পের বিলাসীর সাদৃশ্যপূর্ণ দিক হলো উদার এবং সেবাব্রতী মানসিকতা ।  'বিলাসী' গল্পের বিলাসী উদার ও সেবাপরায়ণ মনোভাবাপন্ন এক নারী নিচু জাতের মেয়ে হয়েও বিলাসী অসুস্থ মৃত্যুঞ্জয়কে সেবা-শুশ্রূষা করে সুস্থ করে তোলে। পোড়োবাড়িতে একা রাত জেগে সে দিন-রাত সেবা করে গেছে মৃত্যুঞ্জয়ের । এজন্য তাতে নানা প্রতিবন্ধকতার শিকার হতে হয়েছে। সমাজের রক্তচক্ষুকে উপেক্ষা করে মৃত্যুঞ্জয়ের সেবা করে গেছে।পরম মমতায় আগলে রেখেছে মৃত্যুঞ্জয়কেউদ্দীপকের জাহানারা একজন মানবিক এবং সেবাপরায়ণ, কোমল স্বভাবের নারী । মারাত্মক দুর্ঘটনায় আহত রায়হানকে সে নিজ দায়িত্বে বাড়িতে নিয়ে সেবা শুশ্রূষা করে। দুর্ঘটনায় রায়হান তার স্মৃতিশক্তি হারিয়ে ফেলে। পরবর্তী সময়ে জাহানাবার সেবা-যত্নে  সে ধীরে ধীরে সুস্থ হয়ে ওঠে। মূলত জাহানারার আন্তরিকতা, সেবা যত্নে এবং ভালোবাসাই রায়হানকে নতুন জীবন দিয়েছে। তাই বলা যায়, মানবিকতা ও সেবাপরায়ণ মানসিকতা বিলাসী  চরিত্রের সাথে সাদৃশ্যপূর্ণ।।"
        },
        {
          "label": "ঘ",
          "question": "",
          "explanation": "ঘ। উদ্দীপকের রায়হান এবং মৃত্যুঞ্জয় উভয়েই মানবিকতার মূর্ত প্রতীক। কারণ, তারা সামাজিক ভেদ বৈষম্যের ঊর্ধ্বে গিয়ে মানবিক পরিচয়কে সর্বাধিক গুরুত্ব দিয়েছে। মৃত্যুঞ্জয় কায়স্থ ঘরের মিত্তির বংশের ছেলে। কিন্তু সে অসুস্থ হয়ে পড়লে তাকে সেবা-শুষা করে সুস্থ করে তোলে সাপুড়ের মেয়ে বিলাসী। পরবর্তী সময়ে বিলাসীর গুণমুগ্ধ হয়ে তাকে ভালোবেসে বিয়ে করে মৃত্যুঞ্জয়। এ কারণে রক্ষণশীল সমাজের চাপে পড়ে জাত বিসর্জন দিয়ে সাপুড়ে হতে হয় মৃত্যুঞ্জয়কে। উদ্দীপকের রায়হান ছিল অত্যন্ত কৃতজ্ঞতাবোধসম্পন্ন মানুষ। বস্তির মেয়ে জাহানারা তারা জীবন বাঁচালে সে-ও তার প্রতি আন্তরিকতা, ভালোবাসা এবং মুগ্ধতা থেকে তাকে বিয়ে করে ঘরে নিয়ে আসে। কিন্তু রায়হানের পরিবার জাহানারাকে কিছু টাকা দিয়ে বিদায় করে দিতে চায়। তবে, রায়হান এই অন্যায় হতে দেয়নি। সে তার পরিবার ছেড়ে স্ত্রীকে নিয়ে বস্তিতে চলে আসে। জাহানারার প্রতি কৃতজ্ঞতা এবং উদারতার জন্য রায়হান নিজের পরিবার ত্যাগ করে বস্তিজীবন বেছে নেয়। তাছাড়া সে তার স্ত্রীর প্রতি অত্যন্ত দায়িত্বশীল। অন্যদিকে মৃত্যুঞ্জয় সমাজের নিষ্ঠুরতা রক্ষণশীলতা, সংকীর্ণতা ও চোখরাঙানি উপেক্ষা করে স্বেচ্ছায় সাপুড়ে কন্যাকে বিয়ে করে জাত সাপুড়ে হয়ে উঠতেও দ্বিধা করেনি। যার মূলে সক্রিয় ছিল মৃত্যুঞ্জয়ের মানবতাবোধ। তাই বলা যায়; রায়হান ও মৃত্যুঞ্জয় উভয়েই মানবিকতার মূর্ত প্রতীক।"
        }
      ]
    },
    {
      "number": "3",
      "uddipok": "দেশমাতৃকার মুক্তির শপথ নিয়ে মুক্তি বাহিনীতে যোগ দেয় হুমায়ুন সাহেবের পাঁচ ছেলে। রাজাকারের মাধ্যমে এই খবর জানতে পেরে পাকিস্তানি হানাদার বাহিনী হুমায়ুন সাহেবের ঘর-বাড়ি জ্বালিয়ে দেয়। অবশেষে ক্যাম্পে ধরেও নিয়ে যায় তাঁকে, বারবার জানতে চায় তাঁর ছেলেদের ঠিকানা। হুমায়ুন সাহেব চুপ করে থাকলে তাঁর পিঠের ওপর প্রচণ্ড জোরে চাবুকের আঘাত করে। যন্ত্রণায় কাতর হয়ে পড়েন তিনি।. রক্তাক্ত ও ক্ষতবিক্ষত হয় তাঁর শরীর। তবু তিনি মুক্তিবাহিনীর কোনো খবর দেন না হানাদার বাহিনীকে।",
      "tag": "CTG.B 22",
      "sub_questions": [
        {
          "label": "ক",
          "question": "নুরুল হুদা কোন বিষয়ের লেকচারার ছিলেন?",
          "explanation": "নুরুল হুদা রসায়ন বিষয়ের লেকচারার ছিলেন।"
        },
        {
          "label": "খ",
          "question": "ভালোই হলো । তোমার গোড়ালি পর্যন্ত ঢাকা পড়েছে। পায়েও বৃষ্টি লাগবেনা।”—উক্তিটি ব্যাখ্যা করো।",
          "explanation": "প্রশ্নোক্ত উক্তিটি নুরুল হুদার স্ত্রী আসমা নুরুল হুদাকে উদ্দেশ করে বলেছিল। নুরুল হুদা বেঁটেখাটো মানুষ। বৃষ্টি থেকে রক্ষা পেতে স্ত্রী আসমা তার ভাই মিন্টুর রেইনকোট নুরুল হুদাকে পরিয়ে দেয়। যেহেতু মিন্টুর উচ্চতা\" নুরুল হুদার চেয়ে বেশি তাই রেইনকোটে তার গোড়ালি পর্যন্ত ঢেকে যায়। তাই আসমা বলে যে, ভালোই হলো গোড়ালি পর্যন্ত ঢেকে গেছে পায়েও বৃষ্টি লাগবে না।"
        },
        {
          "label": "গ",
          "question": "উদ্দীপকের হুমায়ুন সাহেবের সাথে 'রেইনকোট' গল্পের সাদৃশ্যপূর্ণ চরিত্র কোনটি? আলোচনা করো ।",
          "explanation": "উদ্দীপকের হুমায়ুন সাহেবের সাথে 'রেইনকোট' গল্পের নুরুল হুদা চরিত্রের সাদৃশ্য রয়েছে। ‘রেইনকোট' গল্পের কথক নুরুল হুদা ভীতু প্রকৃতির মানুষ। মুক্তিযোদ্ধা শ্যালকের রেইনকোট গায়ে দিয়ে সাধারণ, ভীতু প্রকৃতির কলেজ শিক্ষকের মাঝে সঞ্চারিত হয় সাহস ও দেশপ্রেম। দেশপ্রেমে উদ্ধ হয়ে তাই পাকিস্তানিদের শত নির্যাতনের পরেও মুক্তিযোদ্ধা শ্যালক সম্পর্কে কোনো তথ্য প্রকাশ করেননি নুরুল হুদা। উদ্দীপকের হুমায়ুন সাহেবের পাঁচ ছেলে। তারা সবাই মুক্তিযুদ্ধে অংশগ্রহণ করেছে। পাকিস্তানি হানাদার বাহিনী বিষয়টি জানতে পেরে হুমায়ুন সাহেবের ঘর-বাড়ি জ্বালিয়ে দেয় এবং তাঁকে ক্যাম্পে ধরে নিয়ে যায়। তারপর তাঁর ওপর অমানসিক নির্যাতন চালানো হয় সন্তানদের অবস্থান জানার জন্য। কিন্তু হুমায়ুন সাহেব শারীরিকভাবে ক্ষতবিক্ষত হওয়ার পরেও মুক্তিবাহিনীর খবর পাকিস্তানি বাহিনীকে দেননি। তাই বলা যায়, দেশের প্রতি ভালোবাসা এবং মুক্তিবাহিনীর সাথে একাত্মতার জন্য অমানুষিক নির্যাতনের শিকার হওয়ার দিক থেকে হুমায়ূন সাহেব এবং নুরুল হুদা সাদৃশ্যপূর্ণ।"
        },
        {
          "label": "ঘ",
          "question": "“দেশকে মুক্ত করার জন্য বাঙালি জনসাধারণের আত্মত্যাগই উদ্দীপক ও 'রেইনকোট' গল্পের মূল প্রতিপাদ্য। ” — মন্তব্যটির যথার্থতা নিরূপণ করো ।",
          "explanation": "“দেশকে মুক্ত করার জন্য বাঙালি জনসাধারণের আত্মত্যাগই উদ্দীপক ও 'রেইনকোট' গল্পের মূল প্রতিপাদ্য”—মন্তব্যটি যথার্থ। 'রেইনকোট' গল্পে উঠে এসেছে নিরীহ বাঙালির ওপর পাকিস্তানি বাহিনীর নির্যাতনের মর্মস্পর্শী কাহিনি। ১৯৭১ সালের ২৫শে মার্চ রাতে পাকিস্তানি সেনাবাহিনী ঘুমন্ত ঢাকাবাসীর ওপর গুলি চালিয়ে অসংখ্য মানুষ হত্যা করে। পরবর্তী সময়ে সংগঠিত হয়ে বাঙালিরা পাকিস্তানি বাহিনীর বিরুদ্ধে প্রবল প্রতিরোধ গড়ে তোলে। নির্যাতনের ভয়াবহতা বাংলার সূর্যসন্তানদের দমিয়ে রাখতে পারেনি বরং বীরবিক্রমে তারা যুদ্ধে ঝাঁপিয়ে পড়ে এবং বুকের রক্ত দিয়ে দেশ মাতৃকার স্বাধীনতা ছিনিয়ে আনে। সেই প্রেরণাকে ধারণ করে গড়ে উঠেছে আলোচ্য গল্পের কাহিনি। উদ্দীপকে মুক্তিযুদ্ধের প্রেক্ষাপট ফুটে উঠেছে। হুমায়ূন সাহেবের পাঁচ সন্তান মুক্তিযুদ্ধে অংশগ্রহণ করায় পাকিস্তানি সেনারা হুমায়ূন সাহেবের বাড়ি-ঘর জ্বালিয়ে দেয় এবং তাঁকে ধরে নিয়ে যায় ক্যাম্পে। তারপর শুরু করে অমানবিক নির্যাতন। কিন্তু শত নির্যাতনেও হুমায়ুন সাহেব মুক্তিবাহিনীর কোনো খোঁজ-খবর পাকিস্তানি বাহিনীকে দেননি। 'রেইনকোট' গল্পে মুক্তিযুদ্ধের শেষ পর্যায়ে গেরিলা আক্রমণে মুক্তিযোদ্ধাদের দ্বারা পাকিস্তানি সেনাদের ব্যতিব্যস্ত করে তোলার চিত্র ফুটে উঠেছে। এছাড়া মুক্তিযুদ্ধের চেতনায় ভীতু প্রকৃতির মানুষের সাহসী হয়ে ওঠার ব্যঞ্জনাময় প্রকাশ ঘটেছে আলোচ্য গল্পে। অন্য দিকে উদ্দীপকেও মুক্তিযুদ্ধে বাঙালির আত্মত্যাগের উজ্জ্বল মহিমা ফুটে উঠেছে। হুমায়ুন সাহেবের পাঁচ ছেলেই মুক্তিযুদ্ধে অংশ নিয়েছে। তাছাড়া হুমায়ুন সাহেবও মুক্তিযুদ্ধের চেতনায় উজ্জ্বীবিত একটি চরিত্র। শত নির্যাতনের মুখেও তিনি পাকিস্তানিদের উদ্দেশ্য সফল করতে দেননি। তাই বলা যায়, দেশকে মুক্ত করার জন্য বাঙালি জনসাধারণের আত্মত্যাগই উদ্দীপক ও 'রেইনকোট' গল্পের মূল প্রতিপাদ্য।"
        }
      ]
    },
    {
      "number": "4",
      "uddipok": "দীপ শিখা গার্মেন্টসের ভয়াবহ অগ্নিকান্ডে নিহত হয় গার্মেন্টস কর্মী দম্পতি জলিল ও রাবেয়া। তাদের একমাত্র মেয়ে জোবাইদা অনাথ হয়ে আশ্রয় নেয় বৃদ্ধ নানা-নানির সংসারে। গরিব নানা-নানি তাদের সাধ্যমতো চেষ্টা করে তাকে বিয়ে দেয় পাশের গ্রামের আকিবের সাথে। কিন্তু সুখের মুখ দেখা হলো না জোবাইদার। আকিব তাকে মারধর করে এবং সারাদিন কিছু না খেতে দিয়ে ঘরে আটকে রাখে। স্বামীর এই শারীরিক ও মানসিক নির্যাতন সহ্য করতে না পেরে সে আবার ফিরে আসে নানানানির কাছে। নানা-নানি এতে ভীষণ কষ্ট পায়, তবু পরম যত্নে আগলে রাখে অসহায় জোবাইদাকে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "ক। হাতে দুটো পয়সা এলে কৈলাশের স্বভাব বদলে যায় ।"
        },
        {
          "label": "খ",
          "question": "",
          "explanation": "খ। আহ্লাদিকে দেখে তার নিজের মেয়ের কথা মনে হওয়ায় বুড়ো রহমানের চোখে জল আসে ।  আহ্লাদির চেয়ে বয়সে ছোটো মেয়েটাকে রহমান বিয়ে দিয়েছিল। অবুঝ মেয়েটা শ্বশুরবাড়ি না যাওয়ার জন্য খুব কেঁদেছিল। কিন্তু তার ভালোর জন্যই তাকে জোর করে শ্বশুরবাড়ি পাঠায় রহমান। সেখানে গিয়ে অল্পদিন পরেই মেয়েটা মারা যায়। একই সমস্যার শিকার আহ্লাদিকে দেখে মেয়ের কথা মনে হওয়ায় বুড়ো রহমানের চোখ ছলছল করে।"
        },
        {
          "label": "গ",
          "question": "",
          "explanation": "গ। উদ্দীপকের আকিব চরিত্রটি 'মাসি-পিসি' গল্পের জগু চরিত্রের সাথে সাদৃশ্যপূর্ণ।  জগু আহ্লাদির স্বামী। সে মদ্যপ ও অত্যাচারী। সে আহ্লাদিকে নানাভাবে অত্যাচার করে। তার অত্যাচারে অতিষ্ঠ হয়ে আহ্লাদি মাসি-পিসির কাছে আশ্রয় নেয়। কিন্তু সেখানেও সে আহ্লাদিকে শান্তিতে থাকতে দেয় না। নানাভাবে ভয় দেখিয়ে তাকে ফিরিয়ে নিতে চায়।  উদ্দীপকের আকিব একজন অত্যাচারী স্বামী। সে তার স্ত্রী জোবাইদাকে সবসময় মারধর করে। খেতে না দিয়ে ঘরে বন্দি করে রাখে। স্বামীর এই শারীরিক ও মানসিক নির্যাতন সহ্য করতে না পেরে জোবাইদা তার নানা-নানির কাছে ফিরে যায়। তাই বলা যায়, স্ত্রী নির্যাতন এবং দায়িত্বজ্ঞানহীন অমানবিক চিন্তা-চেতনার দিক থেকে আকিব ও জগু চরিত্রটি সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "ঘ। উদ্দীপকের নানা-নানির অবস্থা মাসি ও পিসির মতোই হৃদয়বিদারক। কারণ, আপনজনের নিদারুণ দুর্ভোগ তাদের মেনে নিতে হয় ।  'মাসি-পিসি' গল্পে মাসি-পিসির জীবন সংগ্রামের চিত্র ফুটে উঠেছে। মাসি- পিসি দুজনই আহ্লাদির বাপের আশ্রয়ে থাকত। তাই আহ্লাদি পরিবারহারা হলে তারাই আহ্লাদির পাশে দাঁড়ায়। বাবা-মায়ের মতো আগলে রাখে। নিজেদের চেয়ে তারা আহ্লাদির প্রতি বেশি যত্নশীল। তাই স্বামীর দ্বারা পিতৃমাতৃহীন আহ্লাদির বারবার নির্যাতনের শিকার হওয়া এবং আহ্লাদির প্রতি লালসা-উন্নত জোতদার, দারোগা ও গুন্ডা-বদমায়েশদের আক্রমণ মাসি ও পিসির জন্য অত্যন্ত হৃদয়বিদারক।  উদ্দীপকের নানা-নানি তাদের নাতনি জোবাইদাকে নিজের সন্তানের মতোই ভালোবাসে। বাবা-মায়ের মৃত্যুর পর জোবাইদাকে তার নানা- নানিই বড়ো করে। তারা তাদের সাধ্যমতো চেষ্টা করে পাশের গ্রামে বিয়ে দেয়। কিন্তু অত্যাচারী স্বামীর নির্যাতন সহ্য করতে না পেরে সে আবার নানা-নানির কাছে ফিরে আসে। জোবাইদার জীবনের এই দুঃখ- কষ্ট সত্যিই তার নানা-নানির জন্য কষ্টকর।  আহ্লাদির জীবনের করুণ পরিণতি মাসি-পিসির জন্য কষ্টের। তাইতো তারা আহ্লাদিকে কিছুতেই স্বামীর সংসারে পাঠাতে চায় না। স্বামীর অত্যাচার এবং বিরূপ পরিবেশ থেকে আহ্লাদিকে রক্ষার জন্য বুদ্ধিদীপ্ত ও সাহসী সংগ্রাম পরিচালনা করে। অন্যদিকে জোবাইদাকে তার নানা-নানি নিজের সন্তানের মতো আগলে বড়ো করেছেন। তার নিদারুণ দুর্ভোগ সত্যিই তাদের জন্য অনেক কষ্টের। তাইতো পরমযত্নে তারা অত্যাচারিত জোবাইদাকে নিজেদের কাছে রাখেন । আপনজনের জীবনের করুণ পরিণতি তাদের জীবনে সে অসহায়ত্ব নিয়ে আসে তা সত্যই হৃদয়বিদারক। সুতরাং, প্রশ্নোক্ত মন্তব্যটি যথার্থ ।"
        }
      ]
    },
    {
      "number": "5",
      "uddipok": "এক সময়ের ডাকসাইটে জমিদার নারায়ণ চৌধুরী প্রজ্ঞা ও প্রতিভায় ছিলেন সবার শীর্ষে। তাঁর জীবনের অর্জিত সম্পদের সবটুকু উজাড় করে দিয়ে সন্তানদের মানুষ করেছেন তিনি। ছেলে-মেয়েরা ডাক্তার ও ইঞ্জিনিয়ার হয়ে বিদেশে ভালো অবস্থানে রয়েছেন। কিন্তু বৃদ্ধ বাবার খোঁজ-খবর নেওয়ার সময় নেই তাঁদের কারও। বার্ধক্যের এই সংকটাপন্ন অবস্থায় তিনি বৃদ্ধাশ্রমেও যাননি সন্তানদের সম্মানের কথা ভেবে। এখন তাঁর সময় কাটে নিজের বাড়িতে একেবারে একা একা।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "‘সোনার তরী' কবিতাটি মাত্রাবৃত্ত ছন্দে রচিত ।"
        },
        {
          "label": "খ",
          "question": "",
          "explanation": "প্রশ্নোক্ত চরণটির মধ্য দিয়ে মহাকালের কাছে ব্যক্তিমানুষের চিরন্তন অসহায়ত্বের দিকটি উন্মোচিত হয়েছে।  আলোচ্য কবিতায় কবি এক নিঃসঙ্গ কৃষকের রূপকে জীবনের এক গভীর সত্যকে তুলে ধরেছেন। মহাকাল কৃষকের কর্মফলের প্রতীক সোনার ধানকে গ্রহণ করলেও তাঁকে গ্রহণ করে না। ফলে অপূর্ণতার বেদনা নিয়ে তাঁকে অপেক্ষা করতে হয় মহাকালের শূন্যতায় বিলীন হওয়ার জন্য । প্রশ্নোক্ত চরণটিতে শূন্য নদীর তীরে কৃষকের পড়ে থাকার চিত্র উপস্থাপনের মধ্য দিয়ে কবি এ বিষয়টিকেই উপস্থাপন করেছেন।"
        },
        {
          "label": "গ",
          "question": "",
          "explanation": "উদ্দীপকের নারায়ণ চৌধুরীর সাথে 'সোনার তরী' কবিতার কৃষকের ব্যক্তি মানুষটির চিরন্তন অসহায়ত্বের দিকটি মিল রয়েছে।  এ কবিতায় কৃষক শিল্পস্রষ্টা কবির প্রতীক। এখানে কৃষকের উৎপাদিত ফসল মূলত কবির সৃষ্টিকর্ম। কবি জানেন, মহাকাল তাঁর সৃষ্টিকর্মকে গ্রহণ করলেও সেখানে তাঁর ঠাঁই নেই, তেমনটি দেখা যায় এ কবিতার কৃষকের ক্ষেত্রে। কৃষক তাঁর উৎপাদিত ফসলের সবটুকু মাঝির নৌকায় তুলে দেওয়ার পর সেখানে তাঁর নিজের জন্য জায়গা থাকে না। মহাকালের নিয়মের কাছে ব্যক্তি মানুষের এই চিরন্তন অসহায়ত্বের দিকটিই কবি কৃষক চরিত্রের মধ্য দিয়ে ফুটিয়ে তুলেছেন ।  উদ্দীপকের নারায়ণ চৌধুরী একজন ডাকসাইটে জমিদার ছিলেন। তাছাড়া প্রজ্ঞা ও প্রতিভায়ও ছিলেন সবার শীর্ষে। তাঁর জীবনে অর্জিত সকল সম্পদ দিয়ে তিনি তাঁর ছেলে-মেয়েদের লেখাপড়া শিখিয়েছেন । এখন তাঁর ছেলে মেয়েরা বিদেশে স্ব স্ব ক্ষেত্রে প্রতিষ্ঠিত। অথচ নারায়ণ চৌধুরীর খোঁজখবর নেওয়ার সময়ও তাদের নেই। তাই বলা যায়, নারায়ণ চৌধুরীর জীবনের সকল অর্জন তাঁর সন্তানেরা নিজেদের কাজে লাগালেও পিতার দায়িত্ব তারা কেউ নেয়নি। সুতরাং, নিষ্ঠুর পৃথিবী শুধু মানুষের কর্মফলকেই বহন করে ব্যক্তি মানুষটার খোঁজ কেউ রাখে না। যা আলোচ্য কবিতার কৃষকের ক্ষেত্রেও সত্য।"
        },
        {
          "label": "ঘ",
          "question": "",
          "explanation": "পৃথিবী মানুষের কর্মফল গ্রহণ করলেও ব্যক্তি মানুষটাকে হারিয়ে যেতে হয় কালের অতল গহ্বরে।  সময়ের পরিক্রমায় ব্যক্তি মানুষের মৃত্যু হয় ঠিকই। কিন্তু তার সৃষ্টিশীল কর্মের মৃত্যু নেই। সংগত কারণেই মানুষের মৃত্যুর পরও তার সৃষ্টিকর্ম টিকে যায়। রূপকের আড়ালে এ ভাবসত্যটিই উন্মোচিত হয়েছে আলোচ্য কবিতাটিতে। সেখানে দেখা যায়, বিরূপ পরিবেশে ধান কাটার পর এক কৃষক মাঝিকে তাঁর ধান তুলে নেওয়ার জন্য আর্জি জানালে মাঝি তাঁর কর্মফলরূপী ধান নৌকায় তুলে নেয়, কিন্তু ফসল উৎপাদনকারী কৃষকের আশ্রয় মেলে না। অর্থাৎ, মানুষের মহৎ কর্ম মহাকালের মাঝে ঠাঁই পেলেও ব্যক্তি মানুষকে অবধারিতভাবেই মৃত্যুর স্বাদ আস্বাদন করতে হয় ।  জমিদার নারায়ণ চৌধুরী জীবনের সকল জ্ঞান ও সম্পদ উজাড় করে নিজ সন্তানদের শিক্ষিত করে তোলেন।তারা এখন বিদেশে স্ব স্ব ক্ষেত্রে প্রতিষ্ঠিত। অথচ নারায়ণ চৌধুরীর খোঁজখবর নেওয়ার কেউ নেই। সন্তানদের সম্মানের কথা ভেবে তিনি বৃদ্ধাশ্রমেও যান না। নিজ বাড়িতে তাঁর একা একা দিন কাটে।  সময় পরিকল্পনায় অনিবার্যভাবে ব্যক্তি মানুষের মৃত্যু হলেও তার সৃষ্টিকর্মের মৃত্যু নেই। মাঝি সে মহাকালের প্রতীক। সে কৃষকের উৎপাদিত ফসল নৌকায় তুলে নিলেও কৃষককে তীরেই ফেলে রেখে চলে যায়। ঠিক তেমনি, নারায়ণ চৌধুরীর সকল ধন-সম্পদ ও জ্ঞান গরিমা তাঁর সন্তানরা গ্রহণ করলেও নারায়ণ চৌধুরীকে গ্রহণ করেননি। তাঁকে একা একাই জীবনের শেষ পরিণতির দিকে এগোতে হবে। তাই বলা যায়, সৃষ্টিকর্তা নয়, সৃষ্টিকর্মই মুখ্য এই পৃথিবীর বুকে।"
        }
      ]
    },
    {
      "number": "6",
      "uddipok": "কলেজ থেকে শিক্ষাসফরের উদ্দেশ্যে কক্সবাজার গেল গালিবসহ তার বন্ধুরা। সাগরের পানিতে নেমেছে সবাই, খুব হৈচৈ আর লাফালাফি করে গোসল করছে তারা। হিমছড়ি পাহাড়ে উঠে আনন্দে আত্মহারা সবাই। কিন্তু গালিব এক কোণে বসে আছে, তার মনে কোনো আনন্দ নেই, কারণ পাঁচ বছর আগে সে তার বাবার সাথে এখানে এসেছিল, অনেক আনন্দ করেছিল সবাই মিলে। এখন তার বাবা নেই, কিন্তু বাবার রেখে যাওয়া সেই স্মৃতি তাকে এতটাই আচ্ছন্ন করে রেখেছে যে সমস্ত আনন্দই তার কাছে ম্লান হয়ে আসে।\"",
      "tag": "CTG.B 22",
      "sub_questions": [
        {
          "label": "ক",
          "question": "'কুহেলি' শব্দের অর্থ কী?",
          "explanation": "'কুহেলি' শব্দের অর্থ কুয়াশা।"
        },
        {
          "label": "খ",
          "question": "বিশ্ব প্রকৃতিতে বসন্তের আগমনে কবি এত উদাসীন কেন? বুঝিয়ে দাও ।",
          "explanation": "প্রিয়জন হারানোর বিষাদময় স্মৃতি ভুলতে না পারার কারণে বসন্তের আগমন সত্ত্বেও কবি নীরব ভূমিকা পালন করেছেন। প্রকৃতিতে বসন্তের আগমন ঘটলেও কবির মনোজগৎ জুড়ে বিরাজ করছে শীতের রিক্ততা ও বিষণ্নতার ছবি। প্রিয়জনের করুণ বিদায় কবিমনে যে বেদনার ছায়াপাত রেখে গেছে, তা তিনি কিছুতেই ভুলতে পারেন না। আর তাই বসন্ত প্রকৃতির মনোহর রূপও কবিমনে সাড়া জাগাতে পারে না। মূলত প্রিয়জন হারানোর বেদনায় মুহ্যমান কবি স্বাভাবিকভাবেই নিরাসক্ত, নিরাবেগ ও নীরব হয়ে পড়েন।"
        },
        {
          "label": "গ",
          "question": "উদ্দীপকের গালিব 'তাহারেই পড়ে মনে' কবিতার কোন দিকটি ধারণ করেছে? আলোচনা করো।",
          "explanation": "উদ্দীপকের গালিব 'তাহারেই পড়ে মনে' কবিতার দুঃসহ স্মৃতিকাতরতার দিকটি ধারণ করে। 'তাহারেই পড়ে মনে' কবিতায় প্রিয়জন হারানোর শোকে কাতর কবি তাঁর ব্যক্তিমনের দুঃখবোধের প্রকাশ ঘটিয়েছেন। প্রিয় মানুষটিকে হারিয়ে কবি এতটাই শোকাচ্ছন্ন হয়েছেন যে, প্রকৃতিতে বসন্ত এলেও কবি মনে তা সাড়া জাগাতে পারছে না। শীতের রিক্ততার মতো কবির মনেও প্রিয়জন হারানোর রিক্ততা বিরাজমান। উদ্দীপকের গালিব বন্ধুদের সাথে কক্সবাজার ঘুরতে এসে স্মৃতিকাতর হয়ে পড়ে। বছর পাঁচেক আগে সে তার বাবার সাথে কক্সবাজার এসেছিল। পরিবারের সাথে সেবার গালিব অনেক মজা করেছিল। কিন্তু এখন তার বাবা বেঁচে নেই। তাই কক্সবাজার এসে তার বারবার বাবার কথা মনে পড়ছে এবং স্মৃতিকাতরতায় সে আচ্ছন্ন হয়ে পড়ে। তাই বলা যায়, গালিব আলোচ্য কবিতার স্মৃতিকাতরতার দিকটি ধারণ করেছে।"
        },
        {
          "label": "ঘ",
          "question": "\"প্রেক্ষাপট ভিন্ন হলেও গালিব ও 'তাহারেই পড়ে মনে' কবিতার কবি উভয়ের অন্তরে রয়েছে তীব্র বেদনা।\"— মন্তব্যটি বিশ্লেষণ করো।",
          "explanation": "প্রেক্ষাপট ভিন্ন হলেও গালিব ও 'তাহারেই পড়ে মনে' কবিতার কবি উভয়ের অন্তরে রয়েছে তীব্র স্মৃতিকাতরতা। 'তাহারেই পড়ে মনে' কবিতায় কবির ব্যক্তি জীবনের দুঃখময় ঘটনার ছায়াপাত ঘটেছে। প্রিয়জনের আকস্মিক মৃত্যুতে কবির জীবনে নেমে আসে গভীর শূন্যতা। তাঁর ব্যক্তিজীবন ও কাব্য সাধনা তাই বিষণ্ণতার গাঢ় আঁধারে ঢেকে যায়। সেই গভীর দুঃখবোধই ফুটে উঠেছে আলোচ্য কবিতার পঙ্ক্তিমালায়। গালির শিক্ষা সফরে কক্সবাজার গিয়ে স্মৃতিকাতর হয়ে পড়ে। পাঁচ বছর আগে সে তার বাবার সাথে কক্সবাজার এসেছিল। কিন্তু আজ বাবা নেই। তাই কক্সবাজারে বাবার সাথে কাটানো দিনগুলো তার বারবার মনে পড়ে। উদ্দীপকে ও 'তাহারেই পড়ে মনে' কবিতায় প্রিয়জন হারানোর বেদনা এবং স্মৃতিকাতরতার বিষয়টি প্রকাশ পেলেও উদ্দীপক ও আলোচ্য কবিতার প্রেক্ষাপট ভিন্ন। উদ্দীপকে বাবা হারানোর মনোবেদনা প্রকাশ পেয়েছে। এখানে গালিব শিক্ষা সফরে কক্সবাজার গিয়ে তার বাবাকে অনুভব করেছে এবং স্মৃতিকাতর হয়ে পড়েছে। আর কবিতায় কবি তাঁর স্বামীকে হারিয়েছেন। তাই বসন্ত প্রকৃতির মোহময় সৌন্দর্য কবিকে স্পর্শ করতে পারেনি। তাই বলা যায়, প্রেক্ষাপট ভিন্ন কিন্তু গালিব ও কৰি হৃদয়ের তীব্র বেদনা একক ও অভিন্ন।"
        }
      ]
    },
    {
      "number": "7",
      "uddipok": "মথুরাপুর গ্রামের তরুণ সমাজ একত্র হয়ে বিভিন্ন সামাজিক কর্মকান্ড পরিচালনা করছে। এর মধ্যে রয়েছে বাল্যবিবাহ প্রতিরোধ, বিনামূল্যে দুস্থদের চিকিৎসা সেবা এবং স্বেচ্ছায় রক্তদান কর্মসূচি। এর ফলে একদিকে যেমন মানুষকে মরতে হচ্ছে না চিকিৎসা ও রক্তের অভাবে, অন্যদিকে এলাকার বেকার ও অলস জীবনযাপনকারী ছেলেমেয়েদের জীবন বদলে গেছে। সেবার মহান ব্রত নিয়ে গোটা সমাজটাকে পাল্টে ফেলার চেষ্টা করছে তারা। আর তরুণ প্রজন্মের এমন কার্যক্রমে স্বস্তি ফিরে এসেছে এলাকাবাসীর মধ্যে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "ক। 'আঠারো বছর বয়স' কবিতাটি 'ছাড়পত্র' কাব্যগ্রন্থ থেকে নেওয়া ।"
        },
        {
          "label": "খ",
          "question": "",
          "explanation": "খ। কবি উক্ত পক্তিটির মাধ্যমে প্রত্যাশা করেছেন, আঠারো বছর বয়সের ইতিবাচক বৈশিষ্ট্যগুলো যেন জাতীয় জীবনের চালিকাশক্তি হয়ে ওঠে । আঠারো বছর বয়স বহু ইতিবাচক বৈশিষ্ট্যে সমৃদ্ধ। এ বয়সের তরুণরা জড়-নিশ্চল প্রথাবদ্ধ জীবনকে পেছনে ফেলে সবসময় নতুন জীবন রচনার স্বপ্ন দেখে। কল্যাণচিন্তা, সেবাব্রত, উদ্দীপনা, সাহসিকতা, চলার দুর্বার গতি— এসবই আঠারো বছর বয়সি তারুণ্যের বৈশিষ্ট্য। কবির কামনা এসব বৈশিষ্ট্য দিয়েই যেন তরুণরা জাতীয় জীবনের ইতিবাচক পরিবর্তন ঘটায় ।"
        },
        {
          "label": "গ",
          "question": "",
          "explanation": "গ। উদ্দীপকের তরুণদের কার্যক্রমের মাঝে ‘আঠারো বছর বয়স' কবিতার যৌবনের অদম্য প্রাণশক্তির ইতিবাচক দিকটি ফুটে উঠেছে ।  তরুণরা অফুরন্ত প্রাণশক্তির আধার । আর এই জাতির বিপদে কান্ডারি হিসেবে তারাই গুরুত্বপূর্ণ ভূমিকা পালন করতে পারে। তারা যেকোনো বিপদ ও দুর্যোগে দেশ ও জাতির কল্যাণে আত্মনিবেদিত। আর তাই তরুণরা যদি ঝিমিয়ে পড়ে তাহলে জাতির ভাগ্যে দুর্ভোগ নেমে আসে। সংঘত কারণেই জাতীয় জীবনের প্রয়োজনে তারুণ্য বা যৌবনশক্তির আহ্বান করেছেন কবি ‘আঠারো বছর বয়স' কবিতায়।  উদ্দীপকটি তারুণ্যের সম্ভাবনা ও সাফল্য উপজীব্য করে রচিত হয়েছে। মথুরাপুর গ্রামের তরুণ সমাজ গ্রামের সার্বিক উন্নতির জন্য নানা জনহিতকর কাজ করে। বাল্যবিবাহ প্রতিরোধ, বিনা-মূল্যে দুস্থদের চিকিৎসা সেবা প্রদান এবং স্বেচ্ছায় রক্তদান কর্মসূচি ইত্যাদি কর্মকাণ্ডের মাধ্যমে গ্রামের মানুষদের জীবন মান যেমন উন্নত হচ্ছে, তেমনি বেকার ও অলস জীবনযাপনকারী ছেলেমেয়েদের জীবন বদলে যাচ্ছে। তাই বলা যায়, উদ্দীপকের তরুণদের কার্যক্রমের মাঝে আলোচ্য কবিতার মেধাবী, সৃষ্টিশীল ও কল্যাণকামী তরুণদের জয়গানের দিকটি সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "ঘ। বিষয়বস্তুর সীমাবদ্ধতার কারণে উদ্দীপকটি 'আঠারো বছর বয়স’ কবিতার আংশিকভাবে ধারণ করেছে।  আলোচ্য কবিতায় আঠারো বছর বয়সি তরুণদের অসীম সাহস ও আত্মত্যাগের মহান মন্ত্রে উজ্জীবিত হওয়ার দিকটি এসেছে। তাই তারা শত আঘাত সংঘাতের মধ্যেও রক্তশপথ নিয়ে মানুষের কল্যাণে ঝাঁপিয়ে পড়তে পারে। এই বয়সি তরুণদের রয়েছে অফুরন্ত উদ্দীপনা, অসীম সাহসিকতা ও দুর্বার গতি। ফলে এই বয়সি তরুণরা স্থবিরতা, নিশ্চলতা, জরাজীর্ণতাকে অতিক্রম করতে পারে খুব সহজেই। তবে সমাজজীবনের নানা বিকার, অসুস্থতা ও সর্বনাশের অভিঘাতে এরা হয়ে উঠতে পারে ভয়ংকর। উদ্দীপকে বলা হয়েছে, তরুণরা দুর্বার উদ্দীপনায় সকল প্রতিবন্ধকতা খুব সহজেই পেরিয়ে যেতে পারে। কোনো অশুভশক্তিই তাদের চলার পথে বাধা হয়ে দাঁড়াতে পারে না। অর্থাৎ, তরুণদের আছে বাধা পেরিয়ে উ নি যাওয়ার মতো প্রবল প্রাণশক্তি। সেই শক্তি ও সাহসের বলেই তারা সমাজের ইতিবাচক পরিবর্তন ঘটাতে সক্ষম যা মথুরাপুর গ্রামের তরুণ সমাজের মধ্যেও লক্ষণীয়।  ‘আঠারো বছর বয়স’ কবিতায় বলা হয়েছে, এ বয়সের আছে সমস্ত দুর্যোগ আর দুর্বিপাক মোকাবিলা করার অদম্য শক্তি । কবি তাই সমস্যাপীড়িত এ দেশে আঠারোর তারুণ্যকে প্রত্যাশা করেছেন । উদ্দীপকেও সমাজ জীবনের ইতিবাচক পরিবর্তনের জন্য তারুণ্যের অবদানকে তুলে ধরা হয়েছে। বিপদের মুখে নতুন কিছু করার দিক থেকে উদ্দীপকের সাথে কবিতার ভাবের মিল রয়েছে। কিন্তু কবিতায় আঠারো বছর বয়সে তরুণ প্রাণে অসহ্য যন্ত্রণা থাকার বিষয়ে আলোকপাত করা হয়েছে, লক্ষ দীর্ঘশ্বাসের অ বেদনায় আঠারো বছর বয়সের তরুণদের যে আঘাত সহ্য করতে হয় তা উদ্দীপকে ওঠে আসেনি। তাই বলা যায়, “উদ্দীপকটি আঠারো বছর বয়স মা কবিতার আংশিক ভাব ধারণ করেছে” – উক্তিটি যথার্থ ।"
        }
      ]
    },
    {
      "number": "8",
      "uddipok": "আব্দুল জব্বার মৃধা নিঃসন্তান বলে তার মনে অনেক কষ্ট। সামাজিক ও পারিবারিকভাবে অনেক হেয় হতে হয় তাকে। একদিন সে তার স্ত্রী মেরিনাকে তার এমন অবস্থার কথা খুলে বললে নিজেই উদ্যোগী হয়ে স্বামীর বিয়ে দেয় মেরিনা, গরিব ঘরের অল্প বয়সী মেয়ে সুচরিতার সাথে বিয়ে দিয়ে ঘরে নিয়ে আসে। কিন্তু সুচরিতা বাবার বয়সী জব্বার মৃধাকে স্বামী বলে মেনে নিতে চায় না। তাই তার মুখে থুথু দেয় ও ভেংচি কাটে। জব্বার মৃধা এতে ক্ষুব্ধ হয়ে সুচরিতাকে অনেক কষ্টদায়ক শাস্তি দেয়। সন্তানতুল্য মেয়েটিকে কষ্ট পেতে দেখে মেরিনাও ভীষণ কষ্ট পায়। মনের অজান্তেই চোখ মোছে শাড়ির আঁচলে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "'লালসালু' উপন্যাসে হাঁপানি রোগী সলেমনের বাপ । এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "মজিদকে বাদ দিয়ে আওয়ালপুরের পিরের কাছ থেকে পানিপড়া আনার জন্য খালেক ব্যাপারীর নির্দেশ প্রসঙ্গে ধলা মিঞা এ কথা ভেবেছে।  স্ত্রী আমেনা বিবির আকাঙ্ক্ষা পূরণের জন্য খালেক ব্যাপারী ধলা মিঞাকে নির্দেশ দেয়। ধলা মিঞার কাছ থেকে মজিদ সে কথা জানতে পেরে রেগে যায়। বউয়ের খাতিরে ব্যাপারী মজিদের নির্দেশের বরখেলাপ করে ঠক-পিরের কাছে লোক পাঠাবে পড়াপানি আনার জন্য, সেটা মজিদের পছন্দসই নয়। তাই ধলা মিঞারও মনে হয়, ব্যাপারী যে কাজ করেছে। সেটা ঘোড়া ডিঙিয়ে ঘাস খাওয়ার মতো। এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "সুচরিতা চরিত্রটি 'লালসালু' উপন্যাসের জমিলা চরিত্রের সঙ্গে ন সংগতিপূর্ণ ।  ‘লালসালু' উপন্যাসের জমিলা চপলা-চঞ্চলা এক কিশোরী। অল্প বয়সেই * জমিলার বিয়ে হয় তার চেয়ে অনেক বেশি বয়সি মজিদের সাথে। মজিদ মহব্বতনগর গ্রামে ভাগ্যের পরিবর্তনের আশায় এসে ধর্মকেন্দ্রিক ব্যাবসা শুরু করেন। মজিদ একটি অজ্ঞাত কবরকে মাজার হিসেবে প্রতিষ্ঠা করে থ সকলের বিশ্বস্ত হয়ে ওঠে। কিন্তু অল্প বয়সি জমিলা মজিদের এই ট প্রভাবকে গুরুত্ব দেয় না। তাই সে জমিলাকে বশো আনার জন্য শাস্তি দেয় এবং নানা রকম ভয় দেখায় ।  সুচরিতা আব্দুল জব্বার মৃধার দ্বিতীয় স্ত্রী। প্রথম বিয়ের পর বাবা হতে না পরে তিনি গরিব ঘরের মেয়ে সুচরিতাকে বিয়ে করেন। কিন্তু সুচরিতা বাবার বয়সি জব্বার মৃধাকে স্বামী হিসেবে মেনে নিতে পারেনি। সে জব্বার মৃধার সাথে শিশুসুলভ আচরণ করে। তাই বলা যায়, বয়স্ক স্বামীকে মান্য না করার দিক থেকে সুচরিতা ও জমিলা সংগতিপূর্ণ । এই পর্যন্ত ১ পয়েন্ট"
        },
        {
          "label": "ঘ",
          "question": "",
          "explanation": "সন্তানের আশায় দ্বিতীয় বিয়ে করে ভোগান্তির শিকার হওয়ায় উদ্দীপকের জব্বার মৃধা মজিদ চরিত্রের আংশিক রূপ ধারণ করেছে। 'লালসালু' উপন্যাসের মজিদ কুসংস্কার, শঠতা, প্রতারণা এবং অন্ধ বিশ্বাসের প্রতীকী চরিত্র। সে গ্রামের সরল মানুষদের ধর্মীয় অনুভূতিকে কাজে লাগিয়ে আত্মপ্রতিষ্ঠা লাভ করে। তারপর বিয়ে করে সংসার শুরু করলেও মজিদ ছিল নিঃসন্তান। পরবর্তী সময়ে মেয়ের বয়সি জমিলাকে বিয়ে করে নিয়ে এলে মজিদ আরও হতাশ হয়ে পড়ে। কারণ, প্রথম স্ত্রী মজিদের অনুগত হলেও জমিলা ছিল তার বিপরীত।  জব্বার মৃধা নিঃসন্তান। সন্তান না হওয়ার যন্ত্রণায় জব্বার মৃধা অনেকটা দিশেহারা হয়েই প্রথম স্ত্রী মেরিনার অনুমতি নিয়ে দ্বিতীয় বিয়ে করেন। কিন্তু তার দ্বিতীয় স্ত্রী সুচরিতা বাবার বয়সি জব্বার মৃধাকে মেনে নেয় না এবং তাকে সম্মান করে না। এতে আব্দুল জব্বার মৃধা কষ্ট পায় ।  মজিদ শস্যহীন জনবহুল এক অঞ্চল থেকে ভাগ্য পরিবর্তনের জন্য মহব্বতনগর গ্রামে আসে। এখানে এসে সে একটি অজ্ঞাত কবরকে মোদাচ্ছের পিরের মাজার বলে প্রতিষ্ঠিত করে। এই মাজারকে কেন্দ্র করে সে মহব্বতনগরে নিজের প্রভাব-প্রতিপত্তি বিস্তার করে। গ্রামের সহজ-সরল ও কুসংস্কারাচ্ছন্ন মানুষের বিশ্বাসকে পুঁজি করে সে তার ধর্ম ব্যাবসা চালিয়ে যায়। সন্তান লাভের আশায় ঘরে স্ত্রী থাকার পরও মজিদ অল্প বয়সি জমিলাকে বিয়ে করে। কিন্তু গ্রামের সবাই তাকে ভক্তি ও শ্রদ্ধা করলেও জমিলা মজিদের অবাধ্য হয় এবং মজিদ তাকে অমানবিক শাস্তি হয়। মজিদের এই দ্বিতীয় বিয়ে, স্ত্রীর অবাধ্য ও অসম্মানজনক আচরণ ইত্যাদি বিষয়গুলো উদ্দীপকের জব্বার মৃধার সাথে সাদৃশ্যপূর্ণ। তবে উপন্যাসে মজিদের যে প্রভাব, প্রতাপ ও প্রতিপত্তি তা আব্দুল জব্বার মৃধার সাথে সংগতিপূর্ণ নয় । তাই বলা যায়, “উদ্দীপকের জব্বার মৃধা 'লালসালু' উপন্যাসের মজিদ চরিত্রের আংশিক রূপধারণ করেছে।”— মন্তব্যটি যথার্থ । এই পর্যন্ত ৩ পয়েন্ট"
        }
      ]
    },
    {
      "number": "9",
      "uddipok": "গ্রামের স্কুল শিক্ষক বাবা তমিজুদ্দীন তাঁর ছেলে রাসেলকে শহরের বড় প্রতিষ্ঠানে উচ্চ শিক্ষার জন্য পাঠায়। রাসেল ডাক্তার হয়ে বাবার মুখ উজ্জ্বল করে ফিরে আসে গ্রামে। তার ইচ্ছা গ্রামের অসহায়, দুস্থ রোগীদের আধুনিক চিকিৎসা দিয়ে সুস্থ করে তুলবে এবং তাবিজ-কবজ, ঝাড়-ফুঁক ও পানিপড়া প্রভৃতি অন্ধ বিশ্বাস থেকে গ্রামবাসীদের মুক্ত করবে। কিন্তু ব্যাপারটা গ্রামের মোড়ল করিম খান মেনে নিতে পারে না। রাসেল যাতে গ্রামের মানুষদের সচেতন করতে না পারে সেই চেষ্টা করতে থাকে সে, কিন্তু রাসেল কোনো দিকে কর্ণপাত না করে এগিয়ে যায় নিজের লক্ষ্যের দিকে।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "'তোমার দাড়ি কৈ মিঞা? উক্তিটি মজিদের । এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "প্রশ্নোক্ত কথাটির মাধ্যমে মজিদের জীবনের অতীত পরি সঙ্গে বর্তমান পরিস্থিতির পার্থক্য বোঝানো হয়েছে।  'লালসালু' উপন্যাসের মজিদ মসজিদে যাওয়ার পথে তার অতীত জীবনের কথা মনে পড়ে যায়। দশ বা বারো বছর আগে এক নিঃস্তব্ধ শ্রাবণের নুপুরে সে মহব্বতনগর গ্রামে প্রবেশ করেছিল। তখন সে ছিল ভাগ্যদেবী ও সুন্দ একজন মানুষ। কিন্তু আজ সে জোত-জমি, সম্মান-প্রতিপত্তির মালিক বছরগুলো ভালোই কেটেছে তার; হয়তো ভবিষ্যতেও এমনই কাটবে। তাই নিজের বর্তমান অবস্থা সম্পর্কে বোঝাতেই মজিদ প্রশ্নোক্ত কথাটি ভেবেছে। এই পর্যন্ত ১ পয়েন্ট"
        },
        {
          "label": "গ",
          "question": "",
          "explanation": "উদ্দীপকের রাসেল চরিত্রটির সাথে 'লালসালু' উপন্যাসের তুলনীয় চরিত্র হলো আক্কাস আলীর চরিত্র।  'লালসালু' উপন্যাসে মোদাব্বের মিঞার ছেলে আক্কাস গ্রামে একটি স্কুল প্রতিষ্ঠা করতে চায়। সে নিজে করিমগঞ্জ স্কুলে পড়াশোনা করেছে। তাই সে চায় সকলের সহায়তায় একটি স্কুল প্রতিষ্ঠা করে গ্রামের অশিক্ষিত মানুষকে সচেতন ও শিক্ষিত করে তুলতে। কিন্তু মজিদের বিরোধিতার কারণে আক্কাসের উদ্দেশ্য সফল হয়নি।  উদ্দীপকের রাসেল মহান উদ্দেশ্য নিয়ে ডাক্তারি পাশ করে গ্রামে ফিরে আসে। তার ইচ্ছে তাবিজ-কবজ, ফুঁক ও পানি পড়া প্রভৃতি অন্ধ বিশ্বাস এবং বিভ্রান্তিকর চিকিৎসা থেকে গ্রামবাসীদের মুক্ত করা এবং গ্রামের অসহায় দুস্থ রোগীদের জন্য আধুনিক চিকিৎসা ব্যবস্থা চালু করা। কিন্তু গ্রামের মোড়ল রাসেলের এই মহান উদ্দেশ্যে সফল হতে বাধা দিলেও রাসেল তার লক্ষ্য পূরণে দৃঢ়প্রতিজ্ঞ। তাই বলা যায়, নিজ গ্রামের মানুষের জন্য ইতিবাচক চিন্তা করার জন্য রাসেল ও আক্কাস আলী তুলনীয় চরিত্র। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "উদ্দীপকে ও 'লালসালু' উপন্যসে পশ্চাদপদ সমাজের চিত্র ফুটে উঠেছে যা কুসংস্কার, অন্ধবিশ্বাসের ওপর ভিত্তি করে পরিচালিত । 'লালসালু' উপন্যাসের অন্তজ শ্রেণির গ্রামবাসী অন্ধবিশ্বাস ও কুসংস্কারে আচ্ছন্ন। এখানকার মানুষ ভাগ্য ও অলৌকিকত্ব গভীরভাবে বিশ্বাস করে। সেই বিশ্বাসের সুযোগ নিয়ে মজিদ নামক ধর্ম ব্যবসায়ী নিজের স্বার্থসিদ্ধ করে। এসব কুসংস্কারাচ্ছন্ন মানুষ দৈবশক্তির লীলা দেখে নিদারুণ ভয় পেয়ে নিজেকে লুকিয়ে রাখেন নয়তো ভক্তিতে আপ্লুত হয়। অন্ধ বিশ্বাসের কারণে গ্রামবাসী সহজেই মাজার প্রেমী হয়ে ওঠে মাজারকেই তারা তাদের ধ্যান-জ্ঞান মনে করে।  উদ্দীপকে আমরা যে সমাজব্যবস্থা দেখতে পাই, সেখানকার মানুষ অন্ধবিশ্বাস আর কুসংস্কারকে আকড়ে বেঁধে থাকে। তারা চিকিৎসার জন্য তাবিজ-কবজ, ঝাড়ফুঁক ও পানিপড়ার ওপর নির্ভর করে। তাদের জীবনব্যবস্থা অন্ধ ধর্মবিশ্বাস দ্বারা নিয়ন্ত্রিত । মহব্বতনগরের লোকজন অন্ধবিশ্বাস আর কুসংস্কারের মধ্য দিয়েই দিন অতিবাহিত করে। গ্রামের সাধারণ জনগণ ধর্মভীরু হওয়ায় ধর্ম ভীরুতার সুযোগ নিয়ে ভণ্ডরা ধর্ম ব্যাবসা শুরু করে। নানাভাবে ভয়-ভীতি জাগিয়ে এই প্রতারকরা নিজের স্বার্থ হাসিল করে। 'লালসালু' উপন্যাসের মজিদের মধ্যে ভণ্ডামি ও প্রতারণার পরিচয় মেলে। মহব্বতনগরের মানুষের সরলতাকে কাজে লাগিয়ে সে সম্পদের পাহাড় গড়ে তোলে। শুধু তাই না, শিক্ষিত সচেতন মানুষ যাতে তার ব্যবসায় বাধা না সৃষ্টি করতে পারে, সেজন্য ব্যবস্থাও গ্রহণ করে। উদ্দীপকেও কুসংস্কার ও অন্ধবিশ্বাসের চিত্র ফুটে উঠেছে। তাই বলা যায়, উদ্দীপক ও 'লালসালু' উপন্যাস উভয়ই অন্ধ ও কুসংস্কারাচ্ছন্ন জনজীবনের আলেখ্য” মন্তব্যটি যৌক্তিক। এই পর্যন্ত ২ পয়েন্ট"
        }
      ]
    },
    {
      "number": "10",
      "uddipok": "রাস্তায় বসে ছোট্ট শিশু আমিনকে কাঁদতে দেখে তাকে বাড়িতে নিয়ে এলেন প্রফেসর মধুসূদন রায়। পরম মমতায়, সন্তান স্নেহে বড় করে তোলেন তাকে। শিক্ষা-দীক্ষা, ধন-সম্পদ কোনো কিছুরই অভাব রাখেননি তিনি। কিন্তু একদিন আমিনই ষড়যন্ত্র করে মধুসূদন বাবুর সমস্ত সম্পত্তি জোর করে দখল করে নিয়ে বাড়ি থেকে সস্ত্রীক মধুসূদন বাবুকে বের করে দিল। সম্পদের প্রতি প্রচন্ড লোভের কাছে পরাজিত হয় মধুসূদন বাবুর দীর্ঘদিনের নিঃস্বার্থ ভালোবাসা।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "‘সিরাজউদৌলা' নাটকের প্রথম সংলাপটি ক্যাপ্টেন ক্লেটনের। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "আলোচ্য উক্তিটি সিরাজউদ্দৌলাকে উদ্দেশে করে মিরজাফর বলেছিল ।#1 সিরাজউদ্দৌলা মিরজাফর তার অন্যান্য অমাত্যবর্গের পরামর্শে ইংরেজদের লবণের ইজারাদারি দিয়েছিল। এই লবণ ব্যাবসার নামে ইংরেজরা এদেশের নিরীহ প্রজাদের ওপর জুলুম ও নিপীড়ন শুরু করে। তাছাড়া কলকাতায় ওয়াটস এবং ক্লাইভ আলিনগরের সন্ধি খেলাপ করে ফরাসি অধিকৃত চন্দননগর আক্রমণ করে। এতে ইংরেজ এবং ইস্ট ইন্ডিয়া কোম্পানির প্রতি নবাব বিরূপ মনোভাব প্রকাশ করেন। তাঁর দরবারের অমাত্যবর্গের প্রতিও তাঁর আস্থা রাখতে সন্দেহ হয়। তখন নবাবকে আশ্বস্থ করতে দেশের মঙ্গলের উদ্দেশ্যে মিরজাফর কোরান শরিফ নিয়ে ওয়াদা করে এবং আলোচ্য উক্তিটি করে। এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "উদ্দীপকের আশ্রয়দাতার সঙ্গে বিশ্বাসঘাতকতার দিকটি ‘সিরাজউদ্দৌলা' নাটকে প্রতিফলিত হয়েছে।#1 মিরজাফর আলি খান পারস্য (ইরান) থেকে নিঃস্ব অবস্থায় ভারতবর্ষে আসেন। উচ্চ বংশীয় যুবক হওয়ায় নবাব আলিবর্দি খান তাকে আশ্রয় দেন এবং স্নেহ করেন। পরবর্তীকালে বৈমাত্রেয় ভগ্নি শাহ খানমের সঙ্গে মিরজাফরের বিয়ে দেন এবং তাঁকে সরকারের উচ্চ পদে নিযুক্ত করেন। তিনি কূটকৌশল ও চাতুর্যের মাধ্যমে নবাবের অত্যন্ত প্রিয় পাত্র হয়েছিলেন এবং সেনাপতি ও বকশির পদে অধিষ্ঠিত হয়েছিলেন। কিন্তু তাঁর মেধা, বুদ্ধি ও কৌশলের মূলে ছিল ক্ষমতা লিপ্সা। ফলে আলিবর্দিকে হত্যা করার ষড়যন্ত্র থেকে নবাব সিরাজউদ্দৌলার পতনের মূল নায়ক তিনি #2 উদ্দীপকের আমিন প্রফেসর মধুসূদন রায়ের আশ্রয়ে বড়ো হয় । প্রফেসর সাহেব তাকে পরম যত্ন ও মমতায় বড়ো করেন। শিক্ষা-দীক্ষা ও ধন- সম্পদ কোনো কিছুর অভাব ছিল না আমিনের। কিন্তু আমিন একদিন ষড়যন্ত্র করে মধূসুদন বাবু ও তার পরিবারকে বের করে দিয়ে তার সকল সম্পত্তি জোর করে দখল করে। তাই বলা যায়, উদ্দীপকের আশ্রয়দাতার সাথে বিশ্বাসঘাতকতার দিকটি 'সিরাজউদ্দৌলা' নাটকের মিরজাফরের মধ্য দিয়ে প্রতিফলিত হয়েছে। এই পর্যন্ত ৩ পয়েন্ট"
        },
        {
          "label": "ঘ",
          "question": "",
          "explanation": "“উদ্দীপকের আমিন ও 'সিরাজউদ্দৌলা' নাটকের ঘসেটি বেগম একই মুদ্রার এপিঠ ওপিঠ\"—মন্ত্রব্যটি যথার্থ । #1 সিরাজউদ্দৌলা' নাটকের ঘসেটি বেগম নবাব আলিবর্দি খানের জ্যেষ্ঠ কন্যা এবং নবাব সিরাজউদ্দৌলার খালা। নবাব সিরাজউদ্দৌলাকে সরিয়ে যারা অর্থ ও ক্ষমতা প্রাপ্তির ষড়যন্ত্র করেছিল তাদের সঙ্গে ঘসেটি বেগমও ছিল। রাজকার্য পরিচালনার লোভে সিরাজউদ্দৌলার ভাই একরামউদ্দৌলাকে পোষ্যপুত্র হিসেবে গ্রহণ করলেও সে অকালে মৃত্যুবরণ করেছিল। আর যে ব্যক্তির সঙ্গে ঘসেটি বেগমের অনৈতিক সম্পর্ক ছিল সেই হোসেন কুলি খাঁকে সিরাজউদ্দৌলা আলিবর্দি খানের নির্দেশে হত্যা করেন । তাই সিরাজের প্রতি আক্রোশ থেকে ঘসেটি বেগম তাঁর ধ্বংস কামনা করে এবং ষড়যন্ত্রে লিপ্ত হয় । #2 উদ্দীপকের আশ্রয়হীন আমিনকে প্রফেসর মধুসূদন রায় আশ্রয় দেন । তারপর নিজের সন্তানের মতো পরম যত্নে বড়ো করে তোলেন। কিন্তু আমিন লোভের বশবর্তী হয়ে প্রফেসর সাহেবের সাথেই বিশ্বাসঘাতকতা করে। স্বপরিবারে মধুসূদন বাবুকে বাড়ি ছাড়া করে তার সকল সম্পত্তি দখল করে।#3  উদ্দীপকের আমিন তার আশ্রয়দাতা মধুসূদন বাবুর সাথে বিশ্বাসঘাতকতা করে স্বার্থের বশবর্তী হয়ে। অথচ এই মানুষটিই তাকে রাস্তা থেকে তুলে এনে সন্তানের মতো লালনপালন করে ছিলেন। অন্যদিকে নিজের স্বার্থের অন্তরায় হওয়ায় ঘসেটি বেগম সিরাজউদ্দৌলার খালা হয়েও তার সাথে বিশ্বাসঘাতকতা করেন। যদিও ঘসেটি বেগম নবাব পরিবারের আশ্রিত নন, পরিবারের একজন । তবুও তিনি ব্যক্তিগত আক্রোশ এবং স্বার্থসন্ধানী চন্তা-চেতনা থেকে - নবাবের সাথে বিশ্বাসঘাতকতা করেন। তাই, স্বার্থসন্ধানী মানসিকতা এবং বিশ্বাসঘাতকতার দিক থেকে উদ্দীপকের মামিন ও ঘসেটি বেগম একই মুদ্রার এপিঠ-ওপিঠ। এই পর্যন্ত ৪ পয়েন্ট"
        }
      ]
    },
    {
      "number": "11",
      "uddipok": "মুক্তিযুদ্ধের সময় রাজাকার আজমত আলী শান্তি কমিটি গঠন করে এবং পাক হানাদার বাহিনীর সাথে যোগ দিয়ে এই দেশের প্রচুর ক্ষয়-ক্ষতি সাধন করে। পরবর্তীকালে মানবতা বিরোধী অপরাধে তার নামে মামলা করা হয় এবং ফাঁসিও কার্যকর করা হয়। প্রত্যক্ষ মুক্তিযোদ্ধা জামিল উদ্দীন জানান ঐ বিশ্বাসঘাতক আজমত আলীর সাহায্যেই হানাদার বাহিনী গ্রামের অনেক মুক্তিযোদ্ধাকে গুলি করে হত্যা করে এবং তাদের পরিবারের উপর চালায় সীমাহীন নির্যাতন।",
      "tag": "CTG.B 22",
      "sub_questions": [
        {
          "label": "ক",
          "question": "",
          "explanation": "ক। ‘সিরাজউদ্দৌলা' ইতিহাসভিত্তিক নাটক।"
        },
        {
          "label": "খ",
          "question": "",
          "explanation": "খ। সিরাজউদ্দৌলা নবাব হওয়ায় ঘসেটি বেগম ঈর্ষান্বিত হয়ে আলোচ্য উক্তিটি করেন ।  নবাব আলিবর্দি খাঁ তাঁর মৃত্যুর আগে দৌহিত্র সিরাজউদ্দৌলাকে সিংহাসনের উত্তরাধিকার দিয়ে যান। কিন্তু ঘসেটি বেগম এ সিদ্ধান্ত মেনে নিতে পারেননি। তাই তিনি নবাব সিরাজউদ্দৌলার বিরুদ্ধে নানা ষড়যন্ত্রে লিপ্ত হন। একদিন রাজমাতা আমিনার সামনে ঘসেটি বেগম সিরাজের অমঙ্গল কামনা করলে আমিনা বলেন, 'সিরাজ তোমার কোনো ক্ষতি করেনি, বড়ো আপা।' এর উত্তরে ঘসেটি বেগম ক্ষতির ধরন ব্যাখ্যা করে বলেন, “তার নবাব হওয়াটাই তো আমার মস্ত ক্ষতি।'"
        },
        {
          "label": "গ",
          "question": "",
          "explanation": "গ। উদ্দীপকের আজমত আলী “সিররাজউদ্দৌলা' নাটকের মিরজাফর চরিত্রের সঙ্গে সংগতিপূর্ণ। নবাবের প্রধান সেনাপতি মিরজাফর। সে বিশ্বাসঘাতকতা ও নিকৃষ্ট মানুষের প্রতীক। তার মধ্যে বিদ্যমান কূটকৌশল ও চাতুর্যের কারণে সে নবাব আলিবর্দি খাঁর বিশ্বাসভাজন হয়ে ওঠে। কিন্তু তার মেধা, বুদ্ধি ও কূটকৌশলের মূলে ছিল ক্ষমতা লিপ্সা। তাই পরবর্তীকালে সিরাজউদ্দৌলাকে সিংহাসন থেকে সরাতে ইংরেজদের সহযোগিতায় মুখ্য ভূমিকা পালন করে সে।  উদ্দীপকের আজমত আলী একজন রাজাকার। মুক্তিযুদ্ধের সময় সে শান্তি কমিটি গঠন করে।  এই কমিটির মধ্য দিয়ে সে পাকিস্তানি হানাদার বাহিনীদের সাহায্য ও সহযোগিতা করে। অন্যদিকে দেশের সীমাহীন ক্ষতিসাধন করে। যুদ্ধের সময়ে তার সাহায্যে হানাদার বাহিনী গ্রামের অনেক মুক্তিযোদ্ধাকে হত্যা করে এবং মুক্তিযোদ্ধাদের পরিবারে চালায় নির্মম নির্যাতন। উদ্দীপকের আজমত আলী যেমন নিজের স্বার্থের জন্য দেশের মানুষ ও দেশের সাথে বিশ্বাসঘাতকতা করে পাকিস্তানি বাহিনীর সঙ্গে হাত মিলিয়ে ছিল তেমনি, মিরজাফরও ইংরেজদের সাথে হাত মিলিয়ে নবাবের পাশাপাশি বাংলার মানুষ ও বাংলার স্বাধীনতার সাথে বিশ্বাসঘাতকতা করে । তাই এই চরিত্র দুটি সংগতিপূর্ণ ।"
        },
        {
          "label": "ঘ",
          "question": "",
          "explanation": "ঘ। প্রেক্ষাপট ভিন্ন হলেও উদ্দীপকের বিষয়টি ‘সিরাজউদ্দৌলা' নাটকের বিষয় ব্যক্তিগত স্বার্থের জন্য দেশের সঙ্গে বিশ্বাসঘাতকতার দিকটিকে মূল তুলে ধরেছে।  'সিরাজউদ্দৌলা' নাটকটি জাতীয় জাগরণের অভিপ্রায়ে রচিত। দেশি- বিদেশি ষড়যন্ত্রে একটি স্বাধীন দেশের অস্তিত্ব কীভাবে বিলুপ্ত হয় তা ঐতিহাসিকভাবে নাট্যকার উপস্থাপন করেছেন। বাংলার স্বাধীন নবাব সিরাজউদ্দৌলা ক্ষমতায় অধিষ্ঠিত হওয়ার পর থেকে ইংরেজ বেনিয়াদের সাম্রাজ্যবাদী তৎপরতা কঠোর হস্তে দমনের প্রয়াস চালান। কিন্তু এদেশীয় ক্ষমতালোভী চক্র ইংরেজদের সাথে হাত মিলিয়ে প্রাসাদ ষড়যন্ত্রে মেতে ওঠে। নবাবের বিশ্বস্ত কিছু সেনাপতি ইংরেজদের বিরুদ্ধে লড়াইয়ে অবতীর্ণ হলেও অন্যান্য সেনাপতি ও প্রধান সেনাপতি মিরজাফরের বিশ্বাসঘাতকতা ও নীরব ভূমিকায় নবাব পরাজিত হন ।  উদ্দীপকের মুক্তিযুদ্ধের রাজাকারদের ঘৃণ্য তৎপরতা ফুটে উঠেছে। রাজাকার আজমত আলী মুক্তিযুদ্ধের সময় বাংলাদেশের স্বাধীনতা বিরোধী ছিলেন। তার সহায়তায় পাকিস্তান মিলিটারিরা গ্রামের অনেক মুক্তিযোদ্ধাকে হত্যা করে এবং তাদের পরিবারের ওপর চালায় নির্মম অত্যাচার নিপীড়ন ।  উদ্দীপকে মুক্তিযুদ্ধের প্রেক্ষাপট আলোচিত হয়েছে। আর নাটকে পলাশির প্রেক্ষাপট। কিন্তু উদ্দীপক ও আলোচ্য নাটকের মূল বিষয় অভিন্ন। উদ্দীপকে যেমন নিজ স্বার্থের জন্য দেশের স্বার্থকে বিক্রি করা হয়, তেমনি নাটকেও মিরজাফরসহ ও অন্য অমাত্যবর্গের নিজেদের স্বার্থ উদ্ধারে বাংলার স্বাধীনতা হারিয়ে যায় । তাছাড়া দেশপ্রেম মানুষের মৌলিক মানবীয় গুণ। তাই দেশের সাথে বিশ্বাসঘাতকতার ফল যে সুখকর নয় কিংবা এটি ঘৃণ্য অপরাধ, সেই বিষয়ও উদ্দীপক ও আলোচ্য নাটকে স্পষ্ট। মূলত জাতীয় জাগরণের অভিপ্রায়েই উদ্দীপক ও 'সিরাজউদ্দৌলা' নাটক রচিত। তাই, | প্রেক্ষাপট ভিন্ন হলেও উদ্দীপক ও আলোচ্য নাটকের মূল বিষয় এক ও অভিন্ন ।"
        }
      ]
    }
  ]
}