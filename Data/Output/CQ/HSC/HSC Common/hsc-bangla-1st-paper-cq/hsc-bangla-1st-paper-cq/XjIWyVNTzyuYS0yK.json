{
  "title": "মুন্সী আবদুর রউফ কলেজ ২০২৪",
  "subtitle": "(11)",
  "questions": [
    {
      "number": "1",
      "uddipok": "অমনোযোগী শিক্ষার্থীর মনোজাগতিক চৈতন্য জাগরণে শিক্ষকের ভূমিকা অপরিসীম। তেমনি একজন অবসরপ্রাপ্ত শিক্ষক সালাম স্যার। তিনি গ্রামে গ্রামে ঘুরে ক্লাসে অনিয়মিত ও অমনোযোগী শিক্ষার্থীদের সাথে কথা বলেন। তাদের ক্লাসমুখী করতে এবং লেখাপড়ার আগ্রহ তৈরি করতে নিরন্তর কাজ করেন। তাঁর কথা ও পরামর্শে বহু শিক্ষার্থীর জীবন বদলে গেছে। বদলে গেছে বখে যাওয়া ছেলে-মেয়ের জীবনাচরণ। সালাম স্যার বলেন, 'প্রবলের কাছে দুর্বলের, বিত্তবানের কাছে বিত্তহীনের নতি স্বীকার থেকেই শুরু হয়- মানসিক দাসত্ব এবং পরনির্ভরতা। এই পরনির্ভরতা থেকেই বিত্তহীন মানুষ দরিদ্র থেকে দরিদ্রতর হয়। অন্যের দান-খয়রাত ও সাহায্য-সহযোগিতার আশায় ক্রমশ হাতপাতা ব্যক্তিতে পরিণত হয়ে পড়ে। এমনি করেই ব্যক্তি থেকে পরিবার, পরিবার থেকে সমাজ, সমাজ থেকে রাষ্ট্র, আর রাষ্ট্র থেকে হাত পাতা জাতিতে রূপান্তরিত হয়।'",
      "tag": "BMARPC 24",
      "sub_questions": [
        {
          "label": "ক",
          "question": "'মৃতের আত্মহত্যা'- কোন জাতীয় রচনা?",
          "explanation": "'মৃতের আত্মহত্যা' একটি গল্পগ্রন্থ।"
        },
        {
          "label": "খ",
          "question": "'বিভক্তিকরণের মনোভাব নিয়ে কারো কল্যাণ করা যায় না।'- এ বক্তব্যের তাৎপর্য ব্যাখ্যা করো।",
          "explanation": "বিভক্তিকরণ মনোভাব হলো মানুষকে বিচ্ছিন্ন বা আলাদা করার চিন্তাভাবনা, আর এই ধরনের মনোভাব নিয়ে কখনো কারো কল্যাণ করা যায় না। 'বিভক্তি' শব্দটি দ্বারা মূলত কোনোকিছু থেকে আলাদা বা বিচ্ছিন্নকরণ বোঝায়। এই 'বিভক্তিকরণের' মনোভাব যার মধ্যে থাকবে সে. কখনো মানুষের ভালো চায় না। এছাড়াও সে সমাজ তথা দেশের জন্য অকল্যাণ বয়ে আনে। সমাজ তথা দেশের মধ্যে কল্যাণ বয়ে আনতে প্রয়োজন বন্ধুত্বপূর্ণ সম্পর্ক। আর এই বন্ধুত্বপূর্ণ সম্পর্ক গড়ে ওঠে একে অপরকে সাহায্য-সহযোগিতার মধ্য দিয়ে। কিন্তু সমাজের কিছু মানুষ যখন এই বন্ধুত্বপূর্ণ সম্পর্ককে না মেনে 'বিভক্তিকরণের' মনোভাব পোষণ করে তখন কখনোই কল্যাণ বয়ে আনা যায় না।"
        },
        {
          "label": "গ",
          "question": "সালাম স্যারের কর্মকান্ডের মাধ্যমে 'মানব-কল্যাণ' প্রবন্ধে লেখকের কোন মনোভাব প্রকাশ পেয়েছে? বিশ্লেষণ করো।",
          "explanation": "সালাম স্যারের কর্মকান্ডের মাধ্যমে 'মানব-কল্যাণ' প্রবন্ধের মানবকল্যাণ এবং লেখকের উপলব্ধির মনোভাবটি প্রকাশ পেয়েছে। 'মানব-কল্যাণ' প্রবন্ধে লেখক আবুল ফজল মানবকল্যাণ বলতে যে ভ্রান্ত ধারণা মানুষ হৃদয়ে পোষণ করে তা থেকে উত্তরণের পথ দেখিয়েছেন। সাধারণত মানবকল্যাণ বলতে মানুষ দান-দাওয়াত করাকে মনে করে। কিন্তু এই ধারণাটি তাই সংকীর্ণ মনোভাবের পরিচায়ক। লেখক এই সংকীর্ণ ধারণা থেকে উত্তরণের জন্য মানুষকে সকল অবমাননাকর অবস্থা থেকে মর্যাদাপূর্ণ অবস্থায় উত্তরণ ঘটানোর কথা বলেছেন। এর মাধ্যমেই মানবকল্যাণের প্রকৃত অর্থ উপলব্ধি করা যায়। উদ্দীপকে সালাম স্যার অমনোযোগী শিক্ষার্থীদের ক্লাসমুখী এবং পড়ালেখায় আগ্রহী করতে নিরন্তর কাজ করেন। তাঁর এই কাজের কারণে গ্রামের বহু শিক্ষার্থীর জীবন বদলে যায়। বদলে যায় শিক্ষার্থীদের জীবনচরণ। অর্থাৎ, তিনি মানবকল্যাণ বিষয়টি উপলব্ধি করে মানুষের সার্বিক কল্যাণের প্রয়াসে আত্মনিবেদন করেছেন। আর সালাম স্যারের এই কর্মকাণ্ড আলোচ্য প্রবন্ধের লেখকের মানব-কল্যাণের উপলব্ধির ধারণারই প্রতিফলন ঘটিয়েছে।"
        },
        {
          "label": "ঘ",
          "question": "'সত্যিকার মানব-কল্যাণ মহৎ চিন্তা-ভাবনারই ফসল।' এই বক্তব্যের সঙ্গে উদ্দীপক মোটেই সাংঘর্ষিক নয়।'- মন্তব্যটির যথার্থতা যাচাই করো।",
          "explanation": "সত্যিকারের মানব-কল্যাণ মহৎ চিন্তা-ভাবনারই ফসল'। 'মানব- কল্যাণ' প্রবন্ধের এই বক্তব্যের সঙ্গে উদ্দীপকটি মোটেই সাংঘর্ষিক নয়।\"- মন্তব্যটি 'মানব-কল্যাণ' প্রবন্ধের আলোকে যথার্থ। 'মানব-কল্যাণ' প্রবন্ধে লেখক আবুল ফজল মানব কল্যাণ ধারণাটির তাৎপর্য বিচারে সচেষ্ট হয়েছেন। সাধারণভাবে অনেকে অসহায় মানুষকে দান-খয়রাত করাকে মানব-কল্যাণ মনে করেন। কিন্তু লেখকের মতে, এটি খুবই সংকীর্ণ ধারণা। তার মতে, মানবকল্যাণ হলো মানুষের সার্বিক মঙ্গলের প্রয়াস। এর লক্ষ্য সকল অবমাননাকর অবস্থা থেকে মর্যাদাপূর্ণ অবস্থায় মানুষের উত্তরণ ঘটানো। উদ্দীপকে সালাম স্যার বলেন, “প্রবলের কাছে দুর্বলের, বিত্তবানের কাছে বিত্তহীনের নীতি স্বীকার থেকেই শুরু হয় মানসিক দাসত্ব ও পরনির্ভরতা। আর এই পরনির্ভরতা থেকেই বিত্তহীন মানুষ দরিদ্র থেকে দরিদ্রতর হয়। অন্যের দান-খয়রাত ও সাহায্য সহযোগিতায় মানুষ ক্রমশ হাতপাতা ব্যক্তিকে পরিণত হয়। এমন করেই ব্যক্তি থেকে পরিবার, পরিবার থেকে সমাজ, সমাজ থেকে রাষ্ট্র, আর রাষ্ট্র থেকে হাতপাতা জাতিতে পরিণত হয়। 'মানব-কল্যাণ' প্রবন্ধে প্রাবন্ধিক সত্যিকার মানব-কল্যাণ মহৎ চিন্তা- ভাবনারই ফসল বলতে বুঝিয়েছেন মহৎ মানুষেরা যে আদর্শের উত্তরাধিকার রেখে গেছেন তাকে। কিন্তু দুঃখের বিষয় হলো মহৎ ব্যক্তিরা যে আদর্শ রেখে গেছেন তা আমরা প্রয়োগ করতে পারিনি। উদ্দীপকের সালাম সারের বক্তব্যেও এ বিষযটি গুরুত্বের সঙ্গে ফুটে উঠেছে। আর তাই বলা যায় যে, 'সত্যিকারের ভালোবাসা মহৎ চিন্তা ভাবনারই ফসল' প্রাবন্ধিকের এই বক্তব্যটির সঙ্গে উদ্দীপক মোটেই সাংঘার্ষিক নয়।"
        }
      ]
    },
    {
      "number": "2",
      "uddipok": "ফাতেমা ও শিরিনা একই বস্তিতে দুজনের বাস। বাসাবাড়ির কাজ, রাজমিস্ত্রির জোগালে এবং রোজ-কামলা হিসেবে রাস্তায় মাটি কাটে তারা। কোনো কোনো দিন বিকেলে বিভিন্ন জায়গা থেকে শাক-পাতা কুড়িয়ে বউবাজারে বিক্রি করে। দুজনই কাজ করে নিজেদের মধ্যে বোঝাপড়া করে। উভয়ের স্বামী অলস প্রকৃতির দুষ্ট মানুষ। বাসার কোনো খোঁজখবর রাখে না তারা। চার ছেলেমেয়ে নিয়ে জীবনের সাথে লড়াই করে ফাতেমা। শিরিনার তিন মেয়ে লেখাপড়া করে। লেখাপড়ার খরচ জোগাতে বাড়াবাড়ি রকমের পরিশ্রম করে সে। তাছাড়াও মেয়েদের নিরাপত্তার কথা ভেবে আলাদা রকমের সতর্কতা অবলম্বন করতে হয় তাদের।",
      "tag": "BMARPC 24",
      "sub_questions": [
        {
          "label": "ক",
          "question": "'অতসী মামী' গল্পটি- লেখকের কত বছর বয়সের রচনা?",
          "explanation": "'অতসী মামী' গল্পটি লেখকের বিশ বছর বয়সের রচনা।"
        },
        {
          "label": "খ",
          "question": "'কেমন একটা স্বস্তিবোধ করে মাসি-পিসি।'- প্রসঙ্গ উল্লেখ করে তাৎপর্য ব্যাখ্যা করো।",
          "explanation": "আশপাশের লোক চলে আসায় কানাই ও তার দল-বল পালিয়ে গেলে নিজেদের আপাত নিরাপদ ভেবে মাসি-পিসি এক ধরনের স্বস্তিবোধ করে। এক রাত্রে কানাই ও তার দল-বল সুপরিকল্পিতভাবে আহ্লাদিকে তুলে নিয়ে যাওয়ার জন্য মাসি-পিসির বাড়িতে আসে। মাসি-পিসি নিজেদের মতো করে সাহসের সাথে তাদের তাড়ানোর চেষ্টা করে। যখন তারা যাচ্ছিল না তখন উপায়ান্ত না দেখে মাসি-পিসি গ্রামের লোকজনকে ডাকতে থাকে। তাদের ডাকে লোকজন আসতে শুরু করলে কানাইরা পালিয়ে যায় এবং মাসি-পিসি স্বস্তিবোধ করে।"
        },
        {
          "label": "গ",
          "question": "ফাতেমা-শিরিনার দায়িত্ববোধের সঙ্গে মাসি-পিসির দায়- দায়িত্বের সাদৃশ্য বর্ণনা করো।",
          "explanation": "সন্তানদের জন্য জীবন-সংগ্রামে অবতীর্ণ হওয়ার দিক থেকে উদ্দীপকের ফাতেমা-শিরিনার সঙ্গে 'মাসি-পিসি' গল্পের মাসি-পিসির দায়িত্বের সাদৃশ্য রয়েছে। মাসি-পিসি' গল্পের মাসি ও পিসি স্বামী কর্তৃক নির্যাতিতা আহ্লাদির অভিভাবকত্ব গ্রহণ করে। তারা তার নিরাপত্তা ও ভরণ পোষণে সর্বোচ্চ সচেষ্ট থাকে। নিজেরা জীবন সংগ্রাম করে আহ্লাদিকে সুখে রাখতে চায়। তারা শুধু আহ্লাদিকে আশ্রয়ই দেয়নি, তাকে ভরণপোষণের পাশাপাশি সমাজের লালসায় উন্মত্ত মানুষদের কাছ থেকে তাকে নিরাপত্তাও দিয়েছে। গল্পে মাসি-পিসির দায়িত্বশীল অভিভাবকের ভূমিকা ফুটে উঠেছে। উদ্দীপকের ফাতেমা ও শিরিনার মাঝেও আলোচ্য গল্পের মাসি ও পিসির জীবন সংগ্রাম ফুটে উঠেছে। তারা দুজন সন্তানদের ভরণপোষণ ও লেখাপড়ার খরচ জোগাতে হাড়ভাঙ্গা পরিশ্রম করে। স্বামীরা অলস হওয়ায় তারাই পরিবারের অভিভাবকের ভূমিকায় অবতীর্ণ হয়। বাসাবাড়ির কাজ, রাজমিস্ত্রির জোগাল, রোজকামলা হিসেবে মাটি কাটা, শাক-পাতা কুড়িয়ে বিক্রি করার মতো অসঙ্গতিপূর্ণ কঠিন কাজ করে সংসার চালায়। সন্তানদের সুখ-স্বাচ্ছন্দ্য ও নিরাপত্তা নিশ্চিতে তারাই সত্যিকারের অভিবাবকত্ব পালন করে। 'মাসি-পিসি' গল্পের মাসি ও পিসি জীবনযুদ্ধ করে ও আহ্লাদির অভিভাবত্ব গ্রহণ করে। এজন্য উদ্দীপকের ফাতেমা ও শিরিনাকে দায়দায়িত্বের দিক থেকে তাদের সাথে সাদৃশ্যপূর্ণ বলা যায়।"
        },
        {
          "label": "ঘ",
          "question": "'প্রেক্ষাপট ভিন্নি হলেও মাসি-পিসি এবং ফাতেমা-শিরিনার জীবন- সংগ্রাম একই প্রকৃতির।'- মন্তব্যটির যথার্থতা বিচার করো।",
          "explanation": "'প্রেক্ষাপট ভিন্ন হলেও মাসি-পিসি এবং ফাতেমা-শিরিনার জীবন- সংগ্রাম একই প্রকৃতির; নারী হয়েও প্রতিকূল পরিবেশে টিকে থাকার লড়াই-আলোচ্য মন্তব্যটির যথার্থতা নিরূপণ করো। মাসি ও পিসির কঠোর জীবনসংগ্রাম আলোচ্য গল্পের একটি প্রধান উপজীব্য বিষয়। মাসি-পিসি সর্বদা অস্তিত্ব রক্ষার সংগ্রামে লিপ্ত। নারী হয়েও টিকে থাকার সংগ্রামে তারা অপরাজের সৈনিক। বিরূপ সামাজিক পরিস্থিতি থেকে তারা আহ্লাদিকে রক্ষা করতে বন্ধপরিকর। উদ্দীপকের ফাতেমা ও শিরিনাকেও আমরা জীবনযুদ্ধে অবতীর্ণ হতে দেখি। স্বামীরা অকর্মণ্য হওয়ায় তারাই পরিবারের দায়িত্ব পালন করে। সন্তনেদের ভরণপোষণ ও পড়ালেখার খরচ যোগাতে তারা বাসাবাড়ির কাজ, রাজমিস্ত্রির জোগালি এমনকি রাস্তায় মাটি কাটার কাজও করে। যা নারী হিসেবে তাদের সংগ্রামী জীবনের পরিচয় ফুটিয়ে তোলে। 'মাসি-পিসি' গল্পের মাসি-পিসিও এমন লড়াই করে টিকে থাকে। উদ্দীপকের নারীদ্বয়ের স্বামীদের অলসতার প্রেক্ষাপটে মাসি-পিসির ক্ষেত্রে না থাকলেও তারা আহ্লাদিকে আগলে রাখা ও সংসার চালাতে শহরে গিয়ে শাক সবজি বিক্রি করে। আহ্লাদি মা-বাবার স্নেহবঞ্চিত এবং স্বামীকর্তৃক নির্যাতিত এক অসহায় নারী। সংসারে মাসি-পিসিই তার একমাত্র আপনজন। তারা তাকে সন্তানের মতোই স্নেহ করে এবং তার নিরাপত্তার জন্য সর্বদা সচেষ্ট থাকে। 'মাসি-পিসি' গল্পে প্রতিকূল পরিবেশে অসহায় দুই বিধবা নারীর টিকে থাকার সংগ্রামের যে চিত্র ফুটে উঠেছে, তা আলোচ্য উদ্দীপকে প্রতিফলিত হয়নি। এদিক বিবেচনায়, \"\"মাসি-পিসি' গল্পের মাসি-পিসি ও উদ্দীপকের ফাতেমা-শিরিনা প্রেক্ষাপট ভিন্ন হলেও জীবন-সংগ্রামে একই প্রকৃতির।\"- মন্তব্যটি সর্বাংশে সঠিক নয়।"
        }
      ]
    },
    {
      "number": "3",
      "uddipok": "কতিপয় মানুষ অর্থবিত্ত-প্রতিপত্তি আর ক্ষমতার দাপটে বিদ্যমান সমাজে নিজেদের একটা শক্ত অবস্থান তৈরি করে। অসহায় গরিব মানুষ লঘুপাপে গুরুদণ্ড পেয়ে থাকে। কিন্তু দাপুটে মানুষগুলো গুরুপাপ করেও লঘুদণ্ডের হাত থেকে রেহাই পেয়ে যায়। সামান্য একটি মোবাইল চুরির অভিযোগে দিনভর গাছে বেঁধে পিটিয়ে মারে। পুকুর চুরি করেও তারা পার পেয়ে যায় অনায়াসে। এলাকার মানুষ' প্রভাবশালীদের সামান্য অনুকম্পা আর ভুরিভোজ পেয়ে কৃতজ্ঞতায় গদগদ হয়ে পড়ে। ওদিকে ছোটো-খাটো ত্রুটি-বিচ্যুতিতে অসহায় মানুষের ওপর খড়গহস্ত হতে সামান্যতম দ্বিধা করে না বিদ্যমান সমাজ।",
      "tag": "BMARPC 24",
      "sub_questions": [
        {
          "label": "ক",
          "question": "'পারিবারিক প্রবন্ধ' কে লিখেছেন?",
          "explanation": "পারিবারিক প্রবন্ধ' লিখেছেন ভূদেবচন্দ্র মুখোপাধ্যায়।"
        },
        {
          "label": "খ",
          "question": "'আমি বুঝিলাম, বিষহরির দোহাই বুঝি আর খাটে না।'- কথাটির তাৎপর্য ব্যাখ্যা করো।",
          "explanation": "মৃত্যুঞ্জয়কে গোখরো সাপ কামড় দেওয়ার পরে ন্যাড়ার 'বিষহরির আজ্ঞা' মন্ত্র বারবার আওড়ানো সত্ত্বেও মৃত্যুঞ্জয় বমি করে দিলে প্রশ্নোক্ত মন্তব্যটির অবতারণা ঘটে। বিলাসীর ওপর নির্যাতনের ঘটনায় মৃত্যুঞ্জয় ও বিলাসী মৃত্যুঞ্জয়ের গ্রাম ছেড়ে বিলাসীদের গ্রামে আশ্রয় নেয় ও সেখানে সাপ ধরার কাজকে পেশা হিসেবে নেয়। ঝুঁকিপূর্ণ এ কাজে যাবার আগে সাপুড়েরা বিষহরির মন্ত্রে দীক্ষিত হয়। বিলাসীর বারণ সত্ত্বেও একদিন মৃত্যুঞ্জয় সাপ ধরতে যায় এবং সাপের কামড় খায়। বিষাক্ত সাপের কামড়ের প্রভাব থেকে বিষহরির মন্ত্র মৃত্যুঞ্জয়কে বাঁচাবে ভেবে ন্যাড়া বারবার সে মন্ত্র আওড়ায়, কিন্তু মন্ত্রের জাদু উপেক্ষা করে সাপের বিষ মৃত্যুঞ্জয়ের শরীরে কাজ করতে থাকে, এক পর্যায়ে বিষের প্রভাবে মৃত্যুঞ্জয় বমি করে দিলে অসচেতন মানুষের অন্ধবিশ্বাস প্রবণতা বোঝাতে প্রশ্নোক্ত মন্তব্যের অবতারণা ঘটে।"
        },
        {
          "label": "গ",
          "question": "উদ্দীপকের বিষয়- ভাবনার সাথে 'বিলাসী' গল্পের সাদৃশ্যপূর্ণ অংশের তুলনামূলক বিশ্লেষণ করো।",
          "explanation": "রক্ষণশীল সমাজে স্বার্থপর সমাজপতিদের স্বরূপ উদ্‌ঘাটনে উদ্দীপকের বিষয়ভাবনার সাথে 'বিলাসী' গল্পের কিছু দিক সাদৃশ্যপূর্ণ। 'বিলাসী' গল্পে আমরা দেখতে পাই সমাজ দুর্বল ও সবলের প্রতি ভিন্ন আচরণ করে। মৃত্যুঞ্জয় বিলাসীর হাতের রান্না ভাত খেলে তার অন্নপাপ হয়েছে বলে গ্রামের লোকেরা তার বাড়ি আক্রমণ করে। বিলাসীর ওপরে নির্যাতন চালায় গ্রাম থেকে বের হয়ে যাবার জন্যে। অথচ স্বর্গীয় মুখোপাধ্যায় মহাশয়ের পুত্রবধূ স্বামীর মৃত্যুর পরে বাড়ি থেকে চলে যেয়ে আবার ফিরে আসলে সবাই তিনি কাশী গিয়েছিলেন বলে ধার্য করে, এর কারণ তারা সমাজের বিত্তশালী লোক। উদ্দীপকে অর্থ আর ক্ষমতার দাপটে মানুষ সমাজে যে শক্ত অবস্থান তৈরি করে তার প্রসঙ্গ আনা হয়েছে। ধনী সেই সমাজপতিরা বড় অন্যায় করেও সাজা পায়না। অথচ ক্ষুধার তাড়নায় কোনো ছোটো অন্যায় করেও দরিদ্ররা সাজা পেয়ে থাকে। কাউকে সামান্য মোবাইল চুরির দায়ে গাছে বেধে পেটানো হয়, আর বদান্যতার মুখোশ পড়ে পুকুর চুরি করেও পার পেয়ে যায় অনেকে। উদ্দীপকের বিষয়ভাবনার সাথে 'বিলাসী' গল্পের সমাজপতিদের ছাড় পেয়ে যাবার বিষয়টি সাদৃশ্যপূর্ণ।'"
        },
        {
          "label": "ঘ",
          "question": "\"উদ্দীপকে বর্ণিত প্রভাবশালীদের আচরণ-প্রকৃতি 'বিলাসী' গল্পে বিস্তৃত পরিসরে ফুটে উঠেছে।”- তোমার উত্তরের সপক্ষে মতামত দাও।",
          "explanation": "উদ্দীপকে বর্ণিত প্রভাবশালীদের আচরণ প্রকৃতি 'বিলাসী' গল্পে বিস্তৃত পরিসরে ফুটে ওঠেছে' আমার মতে প্রশ্নোক্ত মন্তব্যটি যথার্থ। 'বিলাসী' গল্পে মৃত্যুঞ্জয়ের খুড়া ও সমাজের অন্যান্য মানুষের আচরণে বর্ণবাদী সমাজব্যবস্থার স্বরূপ ও দৃষ্টিভঙ্গী ফুটে উঠেছে। 'বিলাসী' গল্পে একা মৃত্যুঞ্জয় অসুস্থ হয়ে পড়ে থাকলেও সমাজের কেউ, এমনকি খুড়াও তার খোঁজ নেয়না। বিলাসী মৃত্যুঞ্জয়ের শুশ্রুষা করে তাকে সুস্থ করে তুললে মৃত্যুঞ্জয়ের ওপর অন্নপাপের অভিযোগ আনে গ্রামবাসী। ফলে বিলাসী ও মৃত্যুঞ্জয় গ্রাম ছেড়ে চলে গিয়ে করুণ পরিণতি বরণ করে। উদ্দীপকে অর্থবিত্তশালী প্রতিপত্তিবান মানুষের সাথে দরিদ্র মানুষের যে বৈষম্য ও অসমতা বিদ্যমান তা ফুটে উঠেছে। অসহায় গরীব মানুষ কখনো লঘুপাপে গুরুদণ্ড পেয়ে থাকে। কিন্তু একই পন্থায় সমাজের ক্ষমতাবানদের বিচার হয়না। সম্পদ থাকায় তারা অনেক কিছু নিয়ন্ত্রণ করে পরিস্থিতি নিজের অনুকূলে রাখতে পারে। 'বিলাসী' গল্পে সামাজিক নিয়ম রক্ষার দায়িত্ব নিজের কাঁধে নিয়ে কিছু মানুষ দুর্বলের ওপর অত্যাচার চালায়। সমাজে বিদ্যমান জাত প্রথাই তাদের প্রভাবশালী করে তোলে। যাদের অর্থবিত্ত আছে তারা এই অত্যাচার থেকে রেহাই পায়। দরিদ্রের ওপর প্রভাবশালীদের এই অত্যাচারের কারণে দরিদ্রের পরিণতি হয় বিলাসীর মতো করুণ। উদ্দীপকে প্রভাবশালীদের আচরণের বর্ণনা দেওয়া হয়েছে, কিন্তু 'বিলাসী' গল্পে এই আচরণের ফলাফল ও চিত্রিত হয়েছে। তাই উদ্দীপকে বর্ণিত প্রভাবশালীদের আচরণ-প্রকৃতি 'বিলাসী' গল্পে বিস্তৃত পরিসরে ফুটে উঠেছে।' মন্তব্যটি আমার দৃষ্টিতে যুক্তিযুক্ত।"
        }
      ]
    },
    {
      "number": "4",
      "uddipok": "ঢাকা বিশ্ববিদ্যায়ে অনার্স পড়ুয়া মেধাবী শিক্ষার্থী রাজিয়া সুলতানা মানবসেবায় নিবেদিত এক প্রাণোচ্ছল মেয়ে। গ্রামের বাড়ি থেকে যেসকল মেয়ে ঢাকা শহরে পড়তে আসে তাদের থাকা-খাওয়ার বিষয়ে সে সাধ্যমতো চেষ্টা করে। চিকিৎসার জন্য আসা অসহায় মানুষের সাহায্য-সহযোগিতাও সে করে থাকে। এছাড়া অন্যায় আচরণের বিরুদ্ধে সে' সর্বদাই প্রতিবাদী। সে যখন গ্রামে যায়- সবাই তাকে সমীহ করে। বিশেষ করে শিশু-কিশোরদের চোখের মণি সে। তারা তাকে ঘিরে ধরে গল্প বলার বায়না করে। রাজিয়াও তাদের স্নেহভরে আদর করে, গল্প শোনায়। শর্ত দেয়- লেখাপড়ায় ভালো না করলে সে আর কোনোদিন তাদের গল্প শোনাবে না। তারাও মন দিয়ে লেখাপড়া করে।",
      "tag": "BMARPC 24",
      "sub_questions": [
        {
          "label": "ক",
          "question": "মামার থেকে অনুপম কয় বছরের ছোটো?",
          "explanation": "মামার থেকে অনুপম ছয় বছরের ছোটো।"
        },
        {
          "label": "খ",
          "question": "'ভিড়ের মধ্যে দেখিলে সকলের আগে তাঁর উপরে চোখ পড়িবার মতো চেহারা।'- কার সম্পর্কে এ মন্তব্যটি করা হয়েছে? ব্যাখ্যা করো।",
          "explanation": "কল্যাণীর পিতা শম্ভুনাথ সেনের ব্যক্তিত্বপূর্ণ চেহারা সম্পর্কে প্রশ্নোক্ত মন্তব্যটি করা হয়েছে। কল্যাণীর পিতা শম্ভুনাথ সেনের বয়স চল্লিশের কিছু ওপরে। তার চুল কাঁচা, গোঁফে পাক ধরতে শুরু করেছে। তবে তিনি ছিলেন সুদর্শন। তার সুপুরুষোচিত ও ব্যক্তিত্বপূর্ণ চেহারার কারণে ভীড়ের মাঝেও তিনি আলাদাভাবে দৃষ্টি আকর্ষণ করেন। শম্ভুনাথ সেনের চেহারা ও ব্যক্তিত্ব সম্পর্কে এ বিষয়টি বোঝাতেই প্রশ্নোক্ত মন্তব্যটি করা হয়েছে।"
        },
        {
          "label": "গ",
          "question": "উদ্দীপকের রাজিয়া সুলতানার সঙ্গে 'অপরিচিতা' গল্পের তুলনীয় চরিত্রের সাদৃশ্য বর্ণনা দাও।",
          "explanation": "সেবাধর্মী মনোভাব এবং প্রতিবাদী মানসিকতার দিক থেকে উদ্দীপকের রাজিয়া সুলতানার সঙ্গে 'অপরিচিতা' গল্পের তুলণীয় চরিত্র কল্যাণীর সাদৃশ্য রয়েছে। 'অপরিচিতা' গল্পে অপরিচিতা বিশেষণের আড়ালে কল্যাণী নামের এক বলিষ্ঠ ব্যক্তিত্বের নারীর কাহিনি বর্ণিত হয়েছে। রবীন্দ্রনাথ যে সময়ে গল্পটি লিখেছেন ওই সময়ে নারীরা যৌতুক প্রথার নির্মমতার শিকার হতো। কিন্তু আলোচ্য গল্পে কল্যাণী চরিত্রের মাধ্যমে যৌতুক প্রথার বিরুদ্ধে নারীর অবস্থানকে বলিষ্ঠ তুলে ধরা হয়েছে এছাড়াও কল্যাণীর চরিত্রে সেবাধর্মী মনোভাবও পরিলক্ষিত হয়। উদ্দীপকে ঢাকা বিশ্ববিদ্যালয়ের অনার্স পড়ুয়া এক শিক্ষার্থী রাজিয়া সুলতানার মানবসেবার উদাহরণ তুলে ধরা হয়েছে। একদিকে যেমন সে মানবসেবা তেমনি আবার অন্যায়-অত্যাচারের বিরুদ্ধে প্রতিবাদী। সে সবসময় তার গ্রাম থেকে আসা শিক্ষার্থীদের থাকা-খাওয়ার বিষয়ে ও চিকিৎসার জন্য আসা অসহায় মানুষকে সাহায্য করার জন্য সাধ্যমতো চেষ্টা করে। এই বৈশিষ্ট্যগুলো 'অপরিচিতা' গল্পের কল্যাণীর সাথে সাদৃশ্যপূর্ণ।"
        },
        {
          "label": "ঘ",
          "question": "\"\"অপরিচিতা' গল্পে কল্যাণীর মাতৃ-আজ্ঞা পালন আর উদ্দীপকে রাজিয়া সুলতানার মানবসেবা ব্রত একই প্রকৃতির।\"- মন্তব্যটির যথার্থতা মূল্যায়ন করো।",
          "explanation": "লোককল্যাণের দিক থেকে 'অপরিচিতা' গল্পে কল্যাণীর মাতৃ-আজ্ঞা পালন আর উদ্দীপকে রাজিয়া সুলতানার মানবসেবা ব্রত একই প্রকৃতির। 'অপরিচিতা' গল্পে যৌতুকের জন্য যখন কল্যাণীর বাবা শম্ভুনাথ বিয়ে ভেঙে দেয় তখন কল্যাণী শপথ নেয় যে সে আর বিয়ে করবে না। এর পরিবর্তে গ্রামের শিক্ষার্থীদের বিনা পয়সায় শিক্ষা প্রদান করার মাধ্যমে দেশমাতৃকার সেবায় নিজেকে বিলিয়ে দেবে। আলোচ্য গল্পে বিষয়টিকে মাতৃ আজ্ঞা বলে অভিহিত করা হয়েছে। উদ্দীপকের রাজিয়া সুলতানা মানব সেবায় নিয়োজিত থাকার চেষ্টা করে। এরই অংশ হিসেবে সে তার গ্রামের বাড়ি থেকে যেসকল মেয়ে ঢাকা আসে তাদের থাকা-খাওয়ার ব্যবস্থা করে এবং চিকিৎসার জন্য আসা অসহায় মানুষদের সহযোগিতা করে। এছাড়াও সে তার গ্রামের শিশু-কিশোরদের স্নেহভরে আদর করে, গল্প শোনায়। 'অপরিচিতা' গল্পের কল্যাণীর বিয়ে ভেঙে গেলে সে গ্রামের মেয়েদের শিক্ষা দানের মাধ্যমে মানবসেবার ব্রত গ্রহণ করে। উদ্দীপকের রাজিয়া সুলতানা অন্যদিকে তার গ্রামের মানুষদের সহযোগিতা প্রদান করার জন্য সর্বোচ্চ চেষ্টা করে। অর্থাৎ আলোচ্য গল্পের কল্যাণী এবং উদ্দীপকের রাজিয়া উভয়েই মানবকল্যাণে নিবেদিত। এদিক থেকে তাই, 'অপরিচিতা' গল্পে কল্যাণীর মাতৃ-আজ্ঞা পালন আর উদ্দীপকে রাজিয়া - সুলতানার মানবসেবায় ব্রত একই প্রকৃতির।"
        }
      ]
    },
    {
      "number": "5",
      "uddipok": "তুমি বাংলার ধ্রুবতারা তুমি হৃদয়ের বাতিঘর আকাশে বাতাসে বজ্রকণ্ঠ তোমার কণ্ঠস্বর। বাংলা মায়ের রক্ত পলাশ হৃদয় পদ্ম তুমি তোমার নামে গর্বিত জাতি আমার জন্মভূমি। তোমার স্বপ্নে পথ চলি আজো চেতনায় মহীয়ান মুজিব তোমার অমিত সাহসে জেগে আছে কোটি প্রাণ।",
      "tag": "BMARPC 24",
      "sub_questions": [
        {
          "label": "ক",
          "question": "`ধর্মরাজ' কাদের দেবতা?",
          "explanation": "'ধর্মরাজ' সনাতন ধর্মাবলম্বীদের দেবতা।"
        },
        {
          "label": "খ",
          "question": "'শির নেহারি আমারি, নতশির ওই শিখর হিমাদ্রির!'- পঙক্তিটির তাৎপর্য ব্যাখ্যা করো।",
          "explanation": "\"শির নেহারি' আমারি, নতশির ওই শিখর হিমাদ্রির\" -কথাটির মধ্য দিয়ে আত্মজাগরণে উন্মুখ কবির সদম্ভ আত্মপ্রকাশ ঘোষিত হয়েছে। আলোচ্য কবিতার কবি বীর-ধর্মের অনুসারী। আত্মপ্রত্যয়ী বীরের চিত্ত সর্বদাই সমুন্নত। সংগত কারণে কবির এই বীরসত্তা কোনোকিছুই পরোয়া করে না; ধ্বংসের দামামা বাজিয়ে এগিয়ে যায় নতুন সৃষ্টির লক্ষ্যে। কবি মনে করেন, আত্মগৌরবে বলীয়ান তাঁর সেই সদম্ভ বিরোচিত রূপ অবলোকন করে হিমাদ্রি তথা হিমালয়ও যেন মাথা নত করে। প্রশ্নোক্ত চরণটির মধ্য দিয়ে এ বিষয়টিই ফুটে উঠেছে।"
        },
        {
          "label": "গ",
          "question": "উদ্দীপকের কবিকণ্ঠের সঙ্গে 'বিদ্রোহী' কবিতার কবিকণ্ঠের সাদৃশ্য বর্ণনা করো।",
          "explanation": "অন্যায়ের বিরুদ্ধে প্রতিবাদী মনোভাবের দিক থেকে উদ্দীপকের সঙ্গে 'বিদ্রোহী' কবিতার কবিকণ্ঠের সাদৃশ্য রয়েছে। 'বিদ্রোহী' কবিতায় আত্মজাগরণের উন্মুখ কবির সদম্ভ আত্মপ্রকাশ ঘটেছে। কবিতায় সগর্বে কবি নিজের বিদ্রোহী কবিসত্তার প্রকাশ ঘটিয়ে ঔপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দেন। এ কবিতায় কবি সংযুক্ত করেছেন ঔপনিবেশিক শাসনের বিরুদ্ধে তাঁর ক্ষোভ ও বিদ্রোহ। উদ্দীপকের কবিতাংশে জাতির পিতা বঙ্গবন্ধু শেখ মুজিবুর রহমানের আত্মদানের কথা তুলে ধরা হয়েছে। তাঁর স্বাধীনচেতা মনোভাবের কারণেই বাঙালি জাতি স্বাধীনতা লাভ করেছে। আজও তাঁর আদর্শে অনুপ্রাণিত হয়েই বাঙালিরা সকল অন্যায়-অসাম্যের বিরুদ্ধে লড়াইয়ের প্রেরণা পায়। একইভাবে আলোচ্য 'বিদ্রোহী' কবিতার কবিও অন্যায়- অসাম্যের বিরুদ্ধেই দ্রোহ ঘোষণা করেছেন। এদিক থেকে উদ্দীপকের সঙ্গে আলোচ্য কবিতার কবিকণ্ঠের সাদৃশ্য রয়েছে।"
        },
        {
          "label": "ঘ",
          "question": "\"উদ্দীপকের মুজিব আর 'বিদ্রোহী' কবিতার স্পর্ধিত কণ্ঠস্বর মূলত জাগরণী চেতনা ও মুক্তির পথকেই অনুসন্ধান করেছে।\"- মূল্যায়ন করো।",
          "explanation": "অন্যায় ও অসাম্যের অবসানকল্পে উদ্দীপকের মুজিব আর 'বিদ্রোহী' কবিতার স্পর্ধিত কণ্ঠস্বর মূলত একই জাগরণী চেতনা ও মুক্তির পথকে অনুসন্ধান করেছে। 'বিদ্রোহী' কবিতায় মূলত ঔপনিবেশিক শাসনের বিরুদ্ধে কবির ক্ষোভ ও বিদ্রোহ ফুটে উঠেছে। কবিতাটিতে কবি সকল অন্যায়-অনিয়মের বিরুদ্ধে বিদ্রোহ ঘোষণা করতে গিয়ে বিভিন্ন ধর্ম, ঐতিহ্য, ইতিহাস ও পুরাণের শক্তি উৎস থেকে উপকরণ সংগৃহীত করে নিজের বিদ্রোহী সত্তার অবয়ব রচনা করেছেন। এর মূলে রয়েছে কবির সার্বিক মুক্তির প্রত্যাশা। উদ্দীপকের কবিতায় কবি জাতির পিতাকে স্মরণ করেছেন। তাঁর আত্মত্যাগ এবং দুঃসাহসিক প্রয়াসের কারণেই আমরা স্বাধীন দেশে বসবাস করতে পারছি। অত্যাচারীদের বিরুদ্ধে তার এই ক্ষোভ ও বিদ্রোহের ফলাফলই আমাদের আজকের এই স্বাধীন দেশ বাংলাদেশ। আর তাই আজও তাঁর স্বপ্ন ও চেতনাকে অবলম্বন করেই এগিয়ে চলছি আমরা। উদ্দীপকের সাথে 'বিদ্রোহী' কবিতার সাদৃশ্য রয়েছে যে চেতনার তা মুক্তির জন্য এবং এই মুক্তির চেতনা স্বাধীনতার পথকে আরও সহজ করে তোলে। তাই, উদ্দীপক ও 'বিদ্রোহী' কবিতায় মূলত জাগরণী চেতনা ও মুক্তির পথকেই অনুসন্ধান করেছে।."
        }
      ]
    },
    {
      "number": "6",
      "uddipok": "যাও বলো তারে মেঘের ওপারে বৃষ্টি বন্দনা জুড়ে ধরণিতল, যাও বলো, শ্রাবণ আষাঢ়ে মেঘের শতদলে ছুঁয়েছে ভেজা জল। মাতাল হাওয়ার ধ্বনি বৃষ্টি কি শোনে না? ময়ূর পেখম তোলে ধিমতানা দেরে না, ধিমতানা, বাজে ধিমতানা, বাজে ধিমতানা, দেরে না।",
      "tag": "BMARPC 24",
      "sub_questions": [
        {
          "label": "ক",
          "question": "'কুহেলী উত্তরী' গায়ে দিয়ে কে প্রকৃতি থেকে বিদায় নেয়?",
          "explanation": "'কুহেলী উত্তরী' গায়ে দিয়ে মাঘের সন্ন্যাসী অর্থাৎ শীত প্রকৃতি থেকে বিদায় নেয়।"
        },
        {
          "label": "খ",
          "question": "'ডেকেছে কি সে আমারে? শুনি নাই, রাখিনি সন্ধান'- কী বোঝানো হয়েছে?",
          "explanation": "প্রশ্নোক্ত উক্তিটির মধ্য দিয়ে বিশাদগ্রস্ত কবির ঔদাসীন্য প্রকাশ পেয়েছে। 'ডেকেছে সে আমারে? শুনি নাই, রাখিনি সন্ধান।'- প্রশ্নোত্ত উক্তিটির মধ্য দিয়ে বিষাদগ্রস্ত কবির ঔদাসীন্য প্রকাশ পেয়েছে। কবিতায় কবি সুফিয়া কামাল বসন্তকে সবসময় সাদরে গ্রহণ করেন। কিন্তু এবার কবির স্বামীর মৃত্যু বেদনার জন্য প্রকৃতিতে যে বসন্ত এসেছে তা কবি সন্ধান রাখেননি। কারণ কবির মন তাঁর স্বামীর মৃত্যু বেদনায় আচ্ছন্ন। তাই, বসন্তের এই ডাক এবার কবি আর শুনতে পারেননি।"
        },
        {
          "label": "গ",
          "question": "উদ্দীপকের প্রকৃতি-বন্দনা 'তাহারেই পড়ে মনে' কবিতায় কীভাবে সাদৃশ্যপূর্ণ হয়ে উঠেছে? ব্যাখ্যা করো।",
          "explanation": "উদ্দীপকের প্রকৃতি-বন্দনা 'তাহারেই পড়ে মনে' কবিতার বিষাদময় রিক্ততার সুরের দিকটি সাদৃশ্যপূর্ণ হয়ে উঠেছে। 'তাহারেই পড়ে মনে' কবিতায় কবি সুফিয়া কামালের স্বামী সৈয়দ নেহাল হোসেনের আকস্মিক মৃত্যু হয়। ফলে কবির জীবনে প্রচণ্ড শূন্যতা নেমে আসে। কবির ব্যক্তিজীবন ও কাব্য সাধনার ক্ষেত্রে নেমে আসে এক দুঃসহ বিষণ্ণতা। তাই কবির কাছে বসন্তকে মনে হয় এখনো যেন প্রকৃতিতে শীত বিরাজ করছে। কারণ কবির মনে জুড়ে রিক্ত শীতের করুণ বিদায়ের বেদনা। উদ্দীপকের কবিতায় বর্ষা ঋতুর কথা তুলে ধরা হয়েছে। বর্ষার ঝিরঝিরে বৃষ্টি এবং প্রবল ধারা যেন প্রকৃতিকে পরিষ্কার ও সতেজ করে তোলে। গাছপালাগুলো যেন নতুন জীবন ধারণ করে। কিন্তু কবির মনের বেদনার কারণে তিনি বর্ষার সৌন্দর্য উপলব্ধি করতে পারছেন না। যা 'তাহারেই পড়ে মনে' কবিতায় কবির ক্ষেত্রে পরিলক্ষিত হয় যে, তাঁর মনের দুঃসহ বিষণ্ণতার কারণে কবি বসন্তকে বরণ করে নিতে পারেননি।"
        },
        {
          "label": "ঘ",
          "question": "\"উদ্দীপকের সঙ্গে 'তাহারেই পড়ে মনে' কবিতার ভাবসমৃদ্ধি ও প্রত্যাশার ঐক্য ঘটলেও উভয়ের উদ্দেশ্য ভিন্ন।\"- পর্যালোচনা করে মতামত দাও।",
          "explanation": "উদ্দীপকের সঙ্গে 'তাহারেই পড়ে মনে' কবিতার ভাবসমৃদ্ধি ও প্রত্যাশার ঐক্য ঘটলেও উভয়ের উদ্দেশ্য ভিন্ন। 'তাহারেই পড়ে মনে' কবিতায় প্রকৃতি ও মানবমনের সম্পর্কের একটি. গুরুত্বপূর্ণ দিক তাৎপর্যময় অভিব্যক্তি পেয়েছে। কবির স্বামীর আকস্মিক মৃত্যুতে কবির জীবনে প্রচণ্ড শূন্যতা নেমে আসে। তাঁর ব্যক্তিজীবন ও কাব্যসাধনার ক্ষেত্রে নেমে আসে এক দুঃসহ বিষণ্ণতা। বসন্ত-প্রকৃতির অপরূপ সৌন্দর্য যে কবিমনে আনন্দের শিহরন জাগাবে এবং তিনি তাকে ভাবে ছন্দে সুরে ফুটিয়ে তুলবেন সেটাই প্রত্যাশিত। কিন্তু কবিমনে তাঁর স্বামীর মৃত্যু বেদনার কারণে শোকাচ্ছন্ন কিংবা বেদনা-ভারাতুর থাকায় বসন্ত তার সমস্ত সৌন্দর্য সত্ত্বেও কবির অন্তর স্পর্শ করতে পারেনি। উদ্দীপকে কবি বর্ষার প্রাকৃতিক যে সৌন্দর্য এবং সতেজতার অনুভূতি তা অনুধাবন করতে পারছেন না। কারণ, তিনি তাঁর প্রিয়জন দ্বারা আঘাতপ্রাপ্ত হয়েছেন। তিনি তাঁর প্রিয়জনকে বোঝাতে চেয়েছেন বর্ষার প্রাকৃতিক সৌন্দর্য তার কাছে যেন এখন অশ্রুঝরা বৃষ্টি। অর্থাৎ 'তাহারেই পড়ে মনে' কবিতায় কবি তাঁর স্বামীর মৃত্যুর শোকে কাতর বিধায় বসন্তকে বরণ করতে পারেনি। আর উদ্দীপকের কবিতায় কবি কারো (প্রিয়জনের) ব্যবহারের দ্বারা আঘাতপ্রাপ্ত হওয়ায় বর্ষাকে তাঁর কাছে শুধু অশ্রুঝরা বৃষ্টি মনে হয়। তাই, ভাবসমৃদ্ধি ও প্রত্যাশা এক হলেও উভয় কবিতার উদ্দেশ্য ভিন্ন।"
        }
      ]
    },
    {
      "number": "7",
      "uddipok": "পরিচয়ে আমি বাঙালি, আমার আছে ইতিহাস গর্বের- কখনোই ভয় করি নাকো আমি উদ্যত কোনো খড়গের। শত্রুর সাথে লড়াই করেছি, স্বপ্নের সাথে বাস; অস্ত্রেও শান দিয়েছি যেমন শস্য করেছি চাষ; একই হাসিমুখে বাজায়েছি বাঁশি, গলায় পরেছি ফাঁস; আপস করিনি কখনোই আমি- এই হলো ইতিহাস।",
      "tag": "BMARPC 24",
      "sub_questions": [
        {
          "label": "ক",
          "question": "আবু জাফর ওবায়দুল্লাহর গ্রামের নাম কী?",
          "explanation": "আবু জাফর ওবায়দুল্লাহ এর গ্রামের নাম বহেরচর ক্ষুদ্রকাঠি।"
        },
        {
          "label": "খ",
          "question": "'প্রবহমান নদী যে সাঁতার জানে না তাকেও ভাসিয়ে রাখে।' পঙ্ক্তিটির তাৎপর্য ব্যাখ্যা করো।",
          "explanation": "ঐতিহ্যসচেতন শিকড়সন্ধানী মানুষ যে যুদ্ধ, সংগ্রাম করতে না পারলেও মুক্তির চেতনায় এগিয়ে থাকে। 'আমি কিংবদন্তির কথা বলছি' কবিতাটিতে উচ্চারিত হয়েছে ঐতিহ্য সচেতন শিকড়সন্ধানী মানুষের মুক্তির দৃপ্ত ঘোষণা। এই কবিতার প্রেক্ষাপটে আছে বাঙালি সংস্কৃতির হাজার বছরের ইতিহাস; এই জাতির সংগ্রাম, বিজয় ও মানবিক উদ্ভাসনের অনিন্দ্য অনুষঙ্গসমূহ। প্রবহমান নদী বলতে বোঝানো হয়েছে মুক্তির ঘোষণার যে সংগ্রামী মনোভাব। সাঁতার জানে না' মানে যুদ্ধ, সংগ্রাম করতে না পারে। অর্থাৎ, ঐতিহ্যসচেতন শিকড়সন্ধানী মানুষ যুদ্ধ-সংগ্রাম করতে না পারলেও মুক্তির ঘোষণায় তারাও গুরুত্বপূর্ণ ভূমিকা পালন করে।"
        },
        {
          "label": "গ",
          "question": "উদ্দীপকের সঙ্গে 'আমি কিংবদন্তির কথা বলছি' কবিতাটি কীভাবে ঐতিহ্য ও ইতিহাসানুষঙ্গে সমগোত্রীয়? ব্যাখ্যা করো।",
          "explanation": "উদ্দীপকে বর্ণিত বাঙালির হাজার বছরের ইতিহাস বর্ণনার সঙ্গে 'আমি' কিংবদন্তির কথা বলছি' কবিতায় বর্ণিত ঐতিহ্যের চেতনাগত সাদৃশ্য পরিলক্ষিত হয়। 'আমি কিংবদন্তির কথা বলছি' কবিতাটি রচনার প্রেক্ষাপটে আছে বাঙালির জীবন-সংস্কৃতির চিরায়ত রূপ। এখানে আলোচিত হয়েছে বাঙালি জাতির সংগ্রাম, বিজয় ও মানবিক উদ্ভাসনের নানা দিক। বাঙালির পূর্বপুরুষের সাহসিকতার গৌরবোজ্জ্বল ইতিহাসের কথা উপস্থাপিত হয়েছে কবিতাটিতে। এই ইতিহাস মাটির কাছাকাছি থাকা মানুষদের ইতিহাস, যারা বাংলার অনার্য কৃষিজীবী সম্প্রদায়। উদ্দীপকে দীর্ঘ পথ-পরিক্রমার মধ্য দিয়ে এগিয়ে চলা বাংলা ও বাঙালির গৌরবময় ইতিহাসের কথা ব্যক্ত হয়েছে। এখানে উঠে এসেছে অন্যায়ের কাছে বাঙালির হার না মানা মনোভাবের দিকটি। বাংলার মানুষ হৃদয়ে সোনালি স্বপ্নের বীজ বপনের পাশাপাশি শত্রুর সাথে লড়াই করেছে দ্বিধাহীন চিত্তে। বাঙালির প্রকৃত ইতিহাস হলো শত্রুর সাথে কখনোই আপস না করার ইতিহাস। 'আমি কিংবদন্তির কথা বলছি' কবিতাতেও এই ইতিহাসের কথাই বর্ণিত হয়েছে, যার প্রবহমানতায় যুগে যুগে বিজয়ী হয়েছে বাঙালি। তাই বাঙালি জাতির ইতিহাসের পটভূমিতে উদ্দীপকের কবিতাংশ আলোচ্য • কবিতার সঙ্গে চেতনাগত সাদৃশ্য রক্ষা করেছে।"
        },
        {
          "label": "ঘ",
          "question": "\"আমি কিংবদন্তির কথা বলছি' কবিতার বিষয়-বৈভব ও পরিসরকে উদ্দীপকের সীমিতসংখ্যক চরণ ছাপিয়ে উঠতে পারে না।\"- মতামত দাও।",
          "explanation": "'আমি কিংবদন্তির কথা বলছি' কবিতার বিষয়-বৈভব ও পরিসরকে উদ্দীপকের সীমিতসংখ্যক চরণ ছাপিয়ে উঠতে পারে না'- উক্তিটি যথার্থ। 'আমি কিংবদন্তির কথা বলছি' কবিতায় কবি ঐতিহ্যসচেতন শিকড়সন্ধানী মানুষের সর্বাঙ্গীণ মুক্তির দৃপ্ত ঘোষণা করেছেন। কবিতাটির প্রেক্ষাপটে আছে বাঙালি সংস্কৃতির হাজার বছরের ইতিহাস, সংগ্রাম, বিজয় ও মানবিক উদ্ভাসনের কথা। কবিতাটিতে মুক্তির প্রতীক হিসেবে 'কবিতা' শব্দবন্ধটি ব্যবহৃত হয়েছে। কবিতায় কবি বাঙালির দৈনন্দিন জীবন- সংগ্রামের কথাও তুলে ধরেছেন। উদ্দীপকের কবিতায় কবি বাঙালির ইতিহাস ও সংগ্রামের কথা বলেছেন। প্রতিটি যুদ্ধে বাঙালির ভূমিকা ছিল অগ্রগামী। কখনোই তারা পিছু হটেনি। তারা যে কৃষিকাজের মাধ্যমে দেশের কৃষিখাতে অগ্রগামী ভূমিকা রেখেছেন তেমনই অস্ত্র তৈরির মাধ্যমে যুদ্ধে শত্রুদের মুখোমুখি দাঁড়াতে পেরেছে। 'আমি কিংবদন্তির কথা বলছি' কবিতায় কবি বাঙালির ইতিহাস ও সংগ্রামের কথা গভীরভাবে বলেছেন। তাঁর পূর্বপুরুষদের কথা বলেছেন, তাদের পরাধীনতার কথা, অত্যাচারিত হওয়ার কথা বলেছেন। এছাড়া জাতি হিসেবে সমৃদ্ধ হওয়ার দিক-নির্দেশনার কথাও উঠে এসেছে এখানে। কিন্তু উদ্দীপকের কবিতাংশের চরণগুলোয় এসব বিষয় উঠে আসেনি। তাই, 'আমি কিংবদন্তির কথা বলছি' কবিতার বিষয়-বৈভব ও পরিসরকে উদ্দীপকের। সীমিতসংখ্যক চরণ ছাপিয়ে উঠতে পারে না। মন্তব্যটি যথার্থ বলেই প্রতীয়মান হয়।"
        }
      ]
    },
    {
      "number": "8",
      "uddipok": "মিরাজ সরকারের দুই স্ত্রী। প্রথম স্ত্রীর অর্ধেক বয়সের এক নারী কুলসুমকে গত বছর বিয়ে করে মিরাজ। সে ভেবেছিল অল্পবয়সি নারীটির ওপর সহজেই কর্তৃত্ব আরোপ করা যাবে। কিন্তু দুরন্ত আর সাহসী এই নারী কোনো কর্তৃত্বকেই তোয়াক্কা করে না। একপেশে পারিবারিক অন্যায় সিদ্ধান্তগুলোর প্রতিবাদ করে। সেই সাথে স্বামীর আরোপিত কুসংস্কারমূলক নির্দেশনার বিরোধিতা করে।",
      "tag": "BMARPC 24",
      "sub_questions": [
        {
          "label": "ক",
          "question": "কত সালে সৈয়দ ওয়ালীউল্লাহ্ মৃত্যুবরণ করেন?",
          "explanation": "সৈয়দ ওয়ালীউল্লাহ্ মৃত্যুবরণ করেন ১৯৭১ সালে।"
        },
        {
          "label": "খ",
          "question": "\"জোরে হাসিস না বইন, মাইনসে হুনব।\" উক্তিটির প্রসঙ্গ ব্যাখ্যা করো।",
          "explanation": "আলোচ্য উক্তিটি রহিমার ভেতর যে দুর্বলতা রয়েছে তা প্রকাশ পেয়েছে। রহিমা ছিল একদম সহজ ও সরল প্রকৃতির মানুষ। যে মাজার ভয় পেত, মজিদকে ভয় পেত। কিন্তু জমিলা ছিল বিপরীত প্রকৃতির মানুষ। সে ছিল চঞ্চল ও ভয়হীন একজন কিশোরী। তাকে যেন কেউ মাজার ও মজিদ ভয় দ্বারা আটকে রাখতে পারেনি। যখন জমিলা মজিদের সত্য জানতে পারে এবং মজিদ একদিন তাকে ভয়-ভীতি দেখায় রহিমার মতো শান্ত- শিষ্টভাবে চলতে। তখন জমিলা জোরে হাসে। সে হাসি শুনে রহিমা ভীত হয়ে যায় এবং প্রশ্নোক্ত উক্তিটি করে।"
        },
        {
          "label": "গ",
          "question": "উদ্দীপকে বর্ণিত কুলসুমের সাথে 'লালসালু' উপন্যাসের সাদৃশ্যপূর্ণ চরিত্রের বর্ণনা দাও।",
          "explanation": "উদ্দীপকে বর্ণিত কুলসুমের সাথে 'লালসালু' উপন্যাসের জমিলার চরিত্র সাদৃশ্যপূর্ণ। জমিলা ছিল মজিদের দ্বিতীয় স্ত্রী। সে তার কন্যার বয়সি এক কিশোরী। জমিলা চরিত্রে কৈশোরক চপলতাই প্রধান। এই চপলতার কারণেই দাম্পত্য সম্পর্কের গাম্ভীর্য তাকে স্পর্শ করে না। জমিলা চরিত্র যেন 'লালসালু' উপন্যাসে প্রাণময় সত্তার বিকাশ ঘটিয়েছে। শাস্ত্রীর ধর্মীয় আদেশ নির্দেশের প্রাবল্যে পুরো মহব্বতনগরে যে প্রাণময়তা ছিল রুদ্ধ, জমিলা যেন সেখানে এক মুক্তির সুবাস। উদ্দীপকে বর্ণিত কুলসুমও মিরাজ সরকারের দ্বিতীয় স্ত্রী। সেও জমিলার মতো কিশোর বয়সি। কলুসুমও জমিলার মতো পারিবারিক, অন্যায়ের বিরুদ্ধে রুখে দাঁড়ায় আর কুসংস্কারমূলক নির্দেশনার বিরোধিতা করে। অর্থাৎ দুজনের চরিত্রের বৈশিষ্ট্যগত দিকে সাদৃশ্য রয়েছে।"
        },
        {
          "label": "ঘ",
          "question": "'উদ্দীপকের মিরাজ সরকার এবং 'লালসালু' উপন্যাসের মজিদ এক ও অভিন্ন।\"- উক্তিটি মূল্যায়ন করো।",
          "explanation": "উদ্দীপকের মিরাজ সরকার এবং 'লালসালু' উপন্যাসের মজিদ এক ও অভিন্ন। 'লালসালু' উপন্যাসে মজিদ একটি প্রতীকী চরিত্র- কুসংস্কার, শঠতা, প্রতারণা ও অন্ধবিশ্বাসের প্রতীক সে। প্রচলিত বিশ্বাসের কাঠামো এবং প্রথাবদ্ধ জীবন ধারাকে সে টিকিয়ে রাখতে চায় এবং ওই জীবনধারায় সে প্রভু হতে চায়। মজিদের দ্বিতীয় স্ত্রী নিয়ে আসার মধ্যে শুধু সন্তান কামনাই তার একমাত্র উদ্দেশ্য ছিল না। মূলত তরুণী স্ত্রী প্রত্যাশাই তার মাঝে সক্রিয় ছিল। সে তাকে বিয়ে করে প্রথম স্ত্রী রহিমার মতো ভয়ভীতি দেখিয়ে দমিয়ে রাখতে চায়। কিন্তু কিশোর বয়সি জমিলা তা কিছুতেই হতে দেয়নি। সে সকল অন্যায় ও অত্যাচারের বিরুদ্ধে স্বচ্চার হয়ে ওঠে। উদ্দীপকে মিরাজ সরকার দ্বিতীয় বিয়ে করে। দ্বিতীয় স্ত্রী তার প্রথম স্ত্রীর চেয়ে বয়সে অর্ধেক। সে তাকে বিয়ে করার পর কর্তৃত্ব আরোপ করতে চায়। কিন্তু কুলসুম তা মেনে নেয়নি। সে প্রতিবাদ করে। উদ্দীপকের মিরাজ সরকারও কুলসুমকে বিয়ে করে তার ওপর কর্তৃত্ব আরোপ করতে চেয়েছিল যা 'লালসালু' উপন্যাসে মজিদের ক্ষেত্রে ঘটে। তাই, মিরাজ সরকার এবং মজিদ এক ও অভিন্ন।"
        }
      ]
    },
    {
      "number": "9",
      "uddipok": "মসজিদে কাল শিরনি আছিল, অঢেল গোস্ত-রুটি বাঁচিয়া গিয়াছে, মোল্লা সাহেব হেসে তাই কুটি কুটি। এমন সময় এলো মুসাফির গায়ে আজারির চিন বলে, 'বাবা, আমি ভুখা-ফাঁকা আছি আজ নিয়ে সাত দিন। ' তেরিয়া হইয়া হাঁকিল মোল্লা- \"ভ্যালা হ'ল দেখি লেঠা, ভুখা আছ মর গো-ভাড়ারে গিয়ে। নমাজ পড়িস বেটা?”",
      "tag": "BMARPC 24",
      "sub_questions": [
        {
          "label": "ক",
          "question": "ধলা মিঞা কে?",
          "explanation": "ধলা মিঞা হলো খালেক ব্যাপারীর দ্বিতীয় স্ত্রীর ভাই।"
        },
        {
          "label": "খ",
          "question": "\"সে চোখে বিন্দুমাত্র খোদার ভয় নেই মানুষের ভয় তো দূরের কথা।'- ব্যাখ্যা করো।",
          "explanation": "আলোচ্য উক্তিটি দ্বারা মজিদের প্রতি জমিলার অকুতোভয় মনোভাব প্রকাশ পেয়েছে। মজিদ যখন দ্বিতীয় বিয়ে করে তখন জমিলাও ভাবে রহিমার মতো তার কথা মানবে, তাকে ভয় পাবে। কিন্তু জমিলার স্বভাব ছিল রহিমার স্বভাব থেকে উলটো। তার চরিত্রে কৈশোরের চপলতা প্রাধান্য পায়। যখন জমিলা মজিদ সম্পর্কে সব জানল তখন থেকে সে মজিদের সাথে খারাপ ব্যবহার করা শুরু করতে থাকে। একসময় মজিদ জমিলাকে নিজের আয়ত্তে আনার জন্য চেষ্টা করে কিন্তু জমিলা ভয় পায় না। তখনই লেখক আলোচ্য উক্তিটি করেছেন।"
        },
        {
          "label": "গ",
          "question": "উদ্দীপকের ভিখারির সাথে 'লালসালু' উপন্যাসের আক্কাস চরিত্রের সাদৃশ্য নির্দেশ করো।",
          "explanation": "উদ্দীপকে ভিখারির সাথে 'লালসালু' উপন্যাসের আক্কাস চরিত্রের সাদৃশ্য রয়েছে। 'লালসালু' উপন্যাসের আক্কাস মোদাব্বের মিঞার ছেলে। সে বিদেশে ছিল বহুদিন। তারপর গ্রামে এসে একটি স্কুলে প্রতিষ্ঠা করবে ভেবেছিল। সে গ্রামে এসে ধর্মের নামে যে আওয়ালপুর গ্রামে গোঁড়ামি চলছিল তা নিয়ে প্রতিবাদ করে। এটা দেখে গ্রামের মুরব্বিরা নারাজ হয় তবু তার পাঁচ ওয়াক্ত নামাজ পড়া দেখে নিরাশ হয় না। আক্কাসের স্কুল দেওয়ার কথায় মজিদ কিছুটা ভয় পেয়ে যায়। কারণ, মানুষজন পুথিগত শিক্ষা নিলে তার ভণ্ডতা সম্পর্কে জানতে পারবে। উদ্দীপকে মসজিদে শিরনি আর অঢেল গোস্ত ও রুটি বেঁচে গিয়েছিল। তাই মোল্লা সাহেব অনেক খুশি। কিন্তু যখন ভিখারি এসে তার কাছ থেকে খাবার চাইল মূলত মোল্লা সাহেবের খাবারে ভাগ নিতে চান তখন সে মজিদের মতো নারাজ হয়ে যায়। কারণ, সে মানুষকে প্রতারণার মাধ্যমে এতদিন চলছিল হঠাৎ করে কেউ এসে মানুষের মাঝে আলো ছড়িয়ে দিয়ে প্রতারণা থেকে বাঁচাতে চায়। তাই উদ্দীপকের ভিখারী ও 'লালসালু' উপন্যাসের আক্কাসের চরিত্রে সাদৃশ্য রয়েছে।"
        },
        {
          "label": "ঘ",
          "question": "\"উদ্দীপকে বিধৃত মোল্লার ধর্মীয় মূল্যবোধের সাথে 'লালসালু' উপন্যাসের মজিদদের ধর্মীয় চেতনা একইসূত্রে গাঁথা।\"- উক্তিটির সপক্ষে তোমার মতামত দাও।",
          "explanation": "উদ্দীপকে বিধৃত মোল্লার ধর্মীয় মূল্যবোধের সাথে 'লালসালু' উপন্যাসের মজিদদের ধর্মীয় চেতনা একইসূত্রে গাঁথা। 'লালসালু' উপন্যাসে মজিদ মূলত মানুষের ধর্মবিশ্বাস, ঐশী শক্তির প্রতি ভক্তি ও আনুগত্য, ভয় ও শ্রদ্ধা, ইচ্ছা ও বাঞ্ছনা সবই নিয়ন্ত্রণ করতে চায়। মজিদ চরিত্র দ্বারা লেখক বোঝাতে চেয়েছেন কুসংস্কার, শঠতা, প্রতারণা এবং অন্ধবিশ্বাসের প্রতীক সে। প্রচলিত বিশ্বাসের কাঠামো ও প্রথাবদ্ধ জীবনধারাকে সে টিকিয়ে রাখতে চায়, ওই জীবনধারার সে প্রভূ হতে চায়। উদ্দীপকে মোল্লা সাহেবেও ধর্মীয় অন্ধবিশ্বাসের মাধ্যমে মানুষকে প্রতারণার জগৎ থেকে উঠতে দেয় না। ভিখারিকে নামাজ পড়ার কথা জিগ্যেস করার মাধ্যমে সে যে কতটা শঠ তা প্রকাশ পায়। 'লালসালু' উপন্যাসে মজিদের ধর্মীয় মূল্যবোধের মধ্যে ছিল কুসংস্কার, শঠতা, প্রতারণা ও অন্ধবিশ্বাস। যা উদ্দীপকের মোল্লা সাহেবের ধর্মীয় চেতনার সাথে একইসূত্রে গাঁথা।"
        }
      ]
    },
    {
      "number": "10",
      "uddipok": "লেডিজ এন্ড জেন্টেলম্যান, লর্ড কর্নওয়ালিশের খুব বুদ্ধি ছিল। তিনি পারম্যানেন্ট সেটেলম্যান্ট দ্বারা জমিদার করিলেন আর জমিদারগণ লেজ নাড়িতে লাগিল'। আপনারা বলেন, কর্নেল ক্লাইভ যুদ্ধ করিয়া বঙ্গদেশ জয় করিলেন। নো, নেভার। আই মাস্ট নট টক লাইক এন এডিয়ট। ইতিহাস মিথ্যা করিতে পারিব না। বাংলাদেশের মেরাজ আলী আপন হস্তে ক্লাইভের পকেটে বাংলাদেশ ঘুষড়াইয়া দিলেন। সো লঙ লিভ মেরাজ আলী, লঙ লিভ জমিদার জাতি।",
      "tag": "BMARPC 24",
      "sub_questions": [
        {
          "label": "ক",
          "question": "নবাব সিরাজউদ্দৌলা আলিনগরের দেওয়ান হিসেবে কাকে নিযুক্ত করেন?",
          "explanation": "নবাব সিরাজউদ্দৌলা আলিনগরে দেওয়ান হিসেবে মোহনলালকে নিযুক্ত করলেন।"
        },
        {
          "label": "খ",
          "question": "পলাশির যুদ্ধে মিরজাফর যুদ্ধ বিরতির আদেশ দিয়েছিল কেন?",
          "explanation": "পলাশির যুদ্ধে মিরজাফর যুদ্ধ বিরতির আদেশ দেওয়ার কারণ ছিল যেন ইংরেজরা সিরাজের সৈন্যদলকে আক্রমণ করতে পারে। পলাশির যুদ্ধে সিরাজউদ্দৌলার সৈন্যসহ সবকিছুই অনুকূলে ছিল। কিন্তু মিরজাফর, রাজবল্লভ ও জগৎশেঠসহ আরও অনেক বিশ্বাসঘাতকতার কারণে পলাশির যুদ্ধে সিরাজের পরাজয় হয়। যখন পলাশির যুদ্ধ চলছিল, ইংরেজদের সৈন্য যেন সিরাজ বাহিনীকে আক্রমণ করতে পারে - তাই মিরজাফর যুদ্ধবিরতির আদেশ দিয়েছিল।"
        },
        {
          "label": "গ",
          "question": "উদ্দীপকে সাহেবের বক্তব্য 'সিরাজউদ্দৌলা' নাটকে বাঙালি চরিত্রের কোন ঘৃণ্য বৈশিষ্ট্যকে ইঙ্গিত করে? বিশ্লেষণ করো",
          "explanation": "উদ্দীপকের সাহেবের বক্তব্য 'সিরাজউদ্দৌলা' 'নাটকের মিরজাফর আলি খাঁর চরিত্রের সিংহাসন আরোহণের লোভে বিশ্বাসঘাতকতার ঘৃণ্য বৈশিষ্ট্যকে ইঙ্গিত করে। 'সিরাজউদ্দৌলা' নাটকে নবাব আলিবর্দির মৃত্যুর পর যুবক সিরাজউদ্দৌলা নবাব হিসেবে সিংহাসনে আরোহণ করলে চারদিকে ষড়যন্ত্র চলতে থাকে। বিশেষ করে ইংরেজদের সীমাহীন লোভ ও স্বার্থপরতার ষড়যন্ত্রে অনেক রাজ অমাত্যের সঙ্গে মুখ্য ভূমিকায় অবতীর্ণ হন মিরজাফর। ইংরেজদের প্রলোভনে সিংহাসনে অধিষ্ঠিত হওয়ায় আকাঙ্ক্ষায় তিনি তখন নীতি- নৈতিকতাহীন এক উম্মাদে পরিণত হন এবং সিরাজকে সিংহসনচ্যুত করার ষড়যন্তে লিপ্ত হন। উদ্দীপকে লর্ড কর্নওয়ালিশের বক্তব্য বাংলাদেশের মেরাজ আলী আপন হস্তে ক্লাইভের পকেটে বাংলাদেশ ঘুষড়ায় দিলেন। যা 'সিরাজউদ্দৌলা' নাটকে মিরজাফরের ঘৃণ্য কর্মকাণ্ডের সাথে সাদৃশ্যপূর্ণ। কেননা, জমিদার মেরাজ আলী যেমন লাভের বশবর্তী হয়ে ইংরেজদের অনুকুল কাজ করেছে, আলোচ্য নাটকের মিরজাফরের ভূমিকাও অনুরূপ। এরা উভয়েই বিশ্বাসঘাতক ও স্বার্থপর চরিত্র। আর তাই উদ্দীপকের সাহেবের বক্তব্য আলোচ্য নাটকের মিরজাফরের বিশ্বাস ঘাতকতার ঘৃণ্য বৈশিষ্টকে ইঙ্গিত করে।"
        },
        {
          "label": "ঘ",
          "question": "'পলাশি যুদ্ধে ইংরেজরা যে বিজয় লাভ করেছে সে বিজয় বীরত্বের নয়, ষড়যন্ত্রের।'- 'সিরাজউদ্দৌলা' নাটকের আলোকে মন্তব্যটির যৌক্তিকতা মূল্যায়ন করো।",
          "explanation": "নবাব সিরাজউদ্দৌলার বিরুদ্ধে ষড়যন্ত্র করেই পলাসীর যুদ্ধে ইংরেজরা জয় লাভ করে। বাণিজ্যের আকর্ষণে ইউরোপীয়রা দীর্ঘকাল পূর্বে ভারতে আসে এবং ক্রমশ এদেশের রাজনীততে তারা তাদের আধিপত্য বিস্তারে সচেষ্ট হয়। এই অঞ্চলের পণ্য দ্রব্যের ব্যাপক চাহিদা ছিল সমগ্র ইউরোপে, বিশেষ করে ইংল্যান্ডে। বাণিজ্য নিয়ে আগে থেকেই ইংরেজদের সঙ্গে বাংলার নবাবদের ঘনঘন সংঘর্ষ, লড়াই চলতে থাকে। এ সকল লড়াইয়ে ইংরেজরা বারংবার পরাজিত হয়। এই পরিস্থিতি চলাকালে অতি অল্প বয়সে সিরাজউদ্দৌলা সিংহাসনে আরোহণের পর থেকেই ইংরেজরা সিরাজের বিরুদ্ধে ব্যাপকভাবে ষড়যন্ত্রে লিপ্ত হয়। উদ্দীপকের লর্ড কর্নওয়ালিশ মনে করেন বাঙালিদের কারণেই পলাশির যুদ্ধে সিরাজউদ্দৌলার পরাজয় হয় এবং ইংরেজরা ভারতবর্ষকে দখল করে নেয়। এর মধ্য দিয়ে অস্তমিত হয় বাংলার স্বাধীনতা মুলত কিছু বিশ্বাসঘাতকের জন্যই পুরো ভারতবর্ষের মানুষ ইংরেজদের গোলামি করতে বাধ্য হয়। অর্থাৎ 'সিরাজউদ্দৌলা' নাটকে দেখা যায়, ইংরেজরা ষড়যন্ত্রের অংশ হিসেবে দেশীয় স্বার্থপর ও লোভী বেনিয়া মুৎসদ্দিদের সাথে সংযোগ স্থাপন করে। এছাড়াও পলাশির যুদ্ধে সবচেয়ে বড়ো বাধা তৈরি করে প্রাসাদ ষড়যন্ত্র। মিরজাফর আলি খাঁ, নবাবের খালা ঘসেটি বেগম, রাজা রাজবল্লভ, জগৎশেঠ, রায়দুর্লভ প্রমুখ বিশ্বাসঘাতকের কারণেই নবাবের পরাজয় হয়। ষড়যন্ত্রই ছিল ইংরেজদের বিজয় লাভের মূল কারণ। কেননা, ইংরেজরা যদি ষড়যন্ত্র না করত তাহলে পলাশি যুদ্ধে সিরাজের বিজয় ছিল অবশ্যম্ভাবী। কারণ, যুদ্ধের সেনাসহ সব অস্ত্রসস্ত্র ঘোড়া সবই তাঁর বেশি ছিল।"
        }
      ]
    },
    {
      "number": "11",
      "uddipok": "মনির সাহেব নিজের ছেলের মতোই ভালোবাসতেন পিয়ালকে। এতিম ছেলে বলে সবসময় দয়াদৃষ্টি থাকত তার প্রতি। মনির সাহেবের স্ত্রীও কখনো নিজের সন্তান থেকে আলাদা ভাবেননি। ছোটো থেকে লালনপালন করে একসময় নিজের কাছে রেখেই তার বিয়ে দিলেন। অথচ একথা ভাবতেই গা কাঁটা দিয়ে ওঠে; এই পিয়ালই কি না মনির সাহেবের, একমাত্র পুত্র মোহিতকে অর্থলোভে খুন করে। খুনের আগমুহূর্তে মোহিত অনেক অনুনয় করেছে। অতীত স্মৃতির কথা মনে করে দিয়েছে। তবুও, টাকার লোভে পাষাণ পিয়ালের মন এতোটুকু নরম হলো না। সে খুন করল।",
      "tag": "BMARPC 24",
      "sub_questions": [
        {
          "label": "ক",
          "question": "কে নবাবকে হত্যার জন্য মোহাম্মদী বেগকে নির্দেশ দেয়?",
          "explanation": "মিরন নবাবকে হত্যার জন্য মোহাম্মদি বেগকে নির্দেশ দেয়।"
        },
        {
          "label": "খ",
          "question": "ইংরেজদের কাছে নবাবের পরাজয়ের মূল কারণ কী?",
          "explanation": "ইংরেজদের কাছে নবাবের পরাজয়ের মূল কারণ হলো প্রাসাদ ষড়যন্ত্র ও কাছের লোকদের বিশ্বাসঘাতকতা। 'সিরাজউদ্দৌলা' নাটকের সিরাজ তাঁর রাজদরবারের অমাত্য ও আত্মীয় কারণে স্বজনের বিশ্বাসঘাতকতার যুদ্ধে পরাজিত হয়। যদি তারা বিশ্বাসঘাতকতা না করত তাহলে নবাবই যুদ্ধে জয়লাভ করত। কারণ নবাবের পক্ষে সেনা এবং অস্ত্রশস্ত্রের সংখ্যা অনেক বেশি ছিল। বস্তুত, প্রাসাদ ষড়যন্ত্র এবং বিশ্বাসঘাতকতার কারণেই তাঁর পরাজয় হয়েছে।"
        },
        {
          "label": "গ",
          "question": "উদ্দীপকের পিয়াল চরিত্রের সাথে 'সিরাজউদ্দৌলা' নাটকের কোন চরিত্রের মিল রয়েছে?",
          "explanation": "উদ্দীপকের পিয়াল চরিত্রের সাথে 'সিরাজউদ্দৌলা' নাটকের মোহাম্মদী বেগ চরিত্রের মিল রয়েছে। সিরাজউদ্দৌলা' নাটকের মোহাম্মদী বেগ ছিলেন অনাথ। সিরাজের মাতা-পিতা তাকে পুত্র স্নেহে বড়ো করে তোলেন। অথচ এই মোহাম্মদি বেগই অর্থের লোভে সিরাজকে হত্যা করে। উদ্দীপকে মনির সাহেব পিয়ালকে নিজের ছেলের মতোই ভালোবাসতেন। কিন্তু এই পিয়ালই অর্থের লোভে মনির সাহেবের একমাত্র পুত্র মোহিতকে খুন করে। যা 'সিরাজউদ্দৌলা' নাটকে মোহাম্মদি বেগের চরিত্রকেই নির্দেশ করে। কেননা, পিয়ালের 'মতো মোহাম্মদী বেগ সিরাজের পিতামাতা কর্তৃক লালিত-পালিত হয়েও সিরাজকে হত্যা করে।"
        },
        {
          "label": "ঘ",
          "question": "\"তবুও টাকার লোভে পাষাণ পিয়ালের মন এতোটুকু নরম হলো না।\"- 'সিরাজউদ্দৌলা' নাটক অবলম্বনে মন্তষ্যটির যথার্থতা যাচাই করো।",
          "explanation": "'তবুও টাকার লোভে পাষাণ পিয়ালের মন এতোটুকু নরম হলো না'- কারণ সে 'সিরাজউদ্দৌলা' নাটকের মোহাম্মদি বেগের মতো নীচ ও কৃতঘ্ন ব্যক্তি। 'সিরাজউদ্দৌলা' নাটকে মোহাম্মদি বেগ একজন কৃতঘ্ন ব্যক্তি ও খুনি। সে মিরনের আহ্বানে অর্থের বিনিময়ে সিরাজকে হত্যা করতে রাজি হয়। অথচ সিরাজের পিতা মির্জা জয়নুদ্দিন অনাথ বালক মোহাম্মদি বেগকে যত্নে মানুষ করেছিলেন। অথচ সেই মোহাম্মদি বেগ অর্থের লোভে অত্যন্ত নিষ্ঠুরভাবে পিটিয়ে ও ছুরিকাঘাত করে সিরাজকে হত্যা করে। উদ্দীপকে পিয়াল অনাথ বালক। মনির সাহেব ও তার স্ত্রী তাকে তাদের নিজের সন্তানের মতো লালনপালন করে। তাকে বিয়ে দেয়। কিন্তু অর্থলোভে সেই পিয়ালই মনির সাহেবের একমাত্র পুত্র মোহিতকে হত্যা করে। 'সিরাজউদ্দৌলা' নাটকে সিরাজ খুন হওয়ার আগে মোহাম্মদি বেগকে অনেক আকুতি করে যেন সে তাকে খুন না করে। উদ্দীপকে মোহিতও অনেক অনুনয় করে। কিন্তু মোহাম্মদি বেগ ও পিয়ালের পাষাণ মন এতটুকুও নরম হয়নি। টাকার লোভ ও হীন মানসিকতার কারণে তারা এমন অন্যায় কাজে শামিল হয়। বস্তুত, বিবেকবোধকে বিসর্জন দিয়েছে বলেই তারা নমনীয় হতে পারেনি।"
        }
      ]
    }
  ]
}