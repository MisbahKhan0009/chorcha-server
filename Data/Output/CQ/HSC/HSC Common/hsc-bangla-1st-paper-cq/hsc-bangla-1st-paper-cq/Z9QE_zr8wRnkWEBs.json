{
  "title": "কুমিল্লা বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "বরপক্ষ অনেক টাকা ও দানসামগ্রী যৌতুক দাবি করলেও পাত্র হাতছাড়া হওয়ার ভয়ে রামসুন্দর মেয়ের বিয়ের জন্য তাতেই রাজি হয়ে যান। নিজের সম্পদ বিক্রি ও বন্ধক রাখার পরও বিয়ের দিন যৌতুকের কিছু টাকা বাকি থেকে যায়। পুরো যৌতুক বুঝে না নিয়ে বরের পিতা রায়বাহাদুর সন্তানকে বিয়ের আসরে বসতে দিতে রাজি নন। কিন্তু বর বিয়ে না করে বিয়ের আসর ছাড়বেন না ঘোষণা দেয়ায় রায়বাহাদুর পুত্রের বিয়ে সম্পন্ন করার অনুমতি দিতে বাধ্য হন।",
      "tag": "CB 25",
      "sub_questions": [
        {
          "label": "ক",
          "question": "'অপরিচিতা' গল্পটি কোন পত্রিকায় প্রথম প্রকাশিত হয়?",
          "explanation": "'অপরিচিতা' গল্পটি 'সবুজপত্র' পত্রিকায় প্রথম প্রকাশিত হয়।"
        },
        {
          "label": "খ",
          "question": "অনুপম তার মামাকে ভাগ্যদেবতার প্রধান এজেন্ট বলেছেন কেন?",
          "explanation": "অনুপমের মামার অনুমতি ছাড়া তার ভাগ্যে কোনো পরিবর্তনই সম্ভব নয় বলে সে তার মামাকে ভাগ্যদেবতার প্রধান এজেন্ট বলেছে। অনুপমের মামা তার অভিভাবক। এই জগতে মা ও মামা ছাড়া অনুপমের আর কেউ নেই। বাবা অনেক আগে মৃত্যুবরণ করেছেন। তাই বর্তমানে মামার উপরই ন্যস্ত হয়েছে অনুপমের সংসারের ভালোমন্দ। তার মামার মন গলানো ছাড়া অনুপমের সংসার থেকে এক গড়ষ জল পর্যন্ত নেওয়ার ক্ষমতা নেই। অনুপম মামা ও মাকে অনেক সম্মান করে, তাদের মতের বাইরে যাওয়ার ক্ষমতা তার নেই। তাই বিয়ের পাত্রী দেখতে যাওয়ার জন্য সবার আগে মামার অনুমতি প্রয়োজন। কেননা এই জগৎসংসারে মামাই তার প্রকৃত অভিভাবক। আর এ বিষয়টি বোঝাতেই অনুপম মামাকে ভাগ্যদেবতার প্রধান এজেন্ট বলেছে।"
        },
        {
          "label": "গ",
          "question": "উদ্দীপকের বর ও 'অপরিচিতা' গল্পের অনুপম চরিত্রের বৈসাদৃশ্য বর্ণনা কর।",
          "explanation": "ব্যক্তিত্বের প্রকাশে উদ্দীপকের বরের সঙ্গে 'অপরিচিতা' গল্পের অনুপমের বৈসাদৃশ্য রয়েছে। 'অপরিচিতা' গল্পে অনুপম উচ্চশিক্ষা গ্রহণ করেও ব্যক্তিত্বহীন, পরিবারতন্ত্রের কাছে অসহায় পুতুলমাত্র। তাকে দেখলে আজও মনে হয়, যেন মায়ের কোল-সংলগ্ন শিশু। মামার ইচ্ছার বিরুদ্ধে দাঁড়িয়ে কোনো সিদ্ধান্ত সে নিতে কন্যার পিতা বিয়ের আসর থেকে তাকে ফিরিয়ে দিয়েছেন। যদিও গল্পের শেষ দিকে অনুপমের চরিত্র ক্রমশ ইতিবাচক হয়ে উঠেছে কিন্তু শুরুতেই তার চরিত্র সম্পর্কে পাঠকমনে এক নেতিবাচক ধারণা তৈরি হয়ে গেছে। উদ্দীপকের বর ব্যক্তিত্বসম্পন্ন এক পুরুষ। তার পিতা যখন যৌতুকের সমগ্র টাকা না পেয়ে বিয়ে ভেঙে দেওয়ার হুমকি দেন তখন সে বিয়ে করার সিদ্ধান্ত দ্ব্যর্থহীন কণ্ঠে জানায়। পিতার অবাধ্য হয়ে সে কেনাবেচা দরদামের কথা ভেবে বিয়ে করবে না বলে জানায়। পরিবারতন্ত্রের বাইরে গিয়ে সিদ্ধান্ত গ্রহণের ক্ষমতাই উদ্দীপকের ব্রকে গল্পের অনুপম থেকে ভিন্ন করে তুলেছে।"
        },
        {
          "label": "ঘ",
          "question": "\"উদ্দীপকের রায়বাহাদুর এবং 'অপরিচিতা' গল্পের মামা দুটো নর-নারীর হৃদয়ের মিলনের চেয়ে বৈষয়িক লাভ-ক্ষতিকেই প্রাধান্য দিয়েছেন।\" মন্তব্যটি বিচার কর।",
          "explanation": "\"উদ্দীপকের রায়বাহাদুর এবং 'অপরিচিতা' গল্পের মামা দুইটি নরনারীর হৃদয়ের মিলনের চেয়ে বৈষয়িক লাভ-ক্ষতিকেই প্রাধান্য দিয়েছে।\"-মন্তব্যটি যথার্থ। 'অপরিচিতা' গল্পে যৌতুক প্রথার সামাজিক অসংগতি চিহ্নিত করা হয়েছে। যৌতুকপ্রথার বিরুদ্ধে নারী-পুরুষের সম্মিলিত প্রতিরোধের চিত্র এখানে ফুটে উঠেছে। সমগ্র ঘটনার কেন্দ্রে আছে এই সামাজিক অসংগতি। অনুপমের মামা বিয়ের আগে কল্যাণীর গহনা পরীক্ষা করা নিয়ে যে হীন মানসিকতার পরিচয় দিয়েছেন, তাতেই সমাজে যৌতুকপ্রথার নেতিবাচক প্রভাব সম্পর্কে ধারণা লাভ করা যায়। উদ্দীপকেও যৌতুকপ্রথার সামাজিক অসংগতি বর্ণিত হয়েছে। বিয়ের দিনে সমগ্র টাকা না পেলে ছেলেকে বিয়ের আসরে বসতে না দেওয়ার হুমকি দেন রায়বাহাদুর। যদিও কন্যার পিতা রায়বাহাদুরের কাছে অনুরোধ করেন, শুভকার্য সম্পন্ন হয়ে গেলে ধীরে ধীরে তিনি বাকি টাকাটা শোধ করে দেবেন কিন্তু যৌতুকপ্রথার কুপ্রভাবের ফলস্বরূপ রায়বাহাদুর তা মানেননি। 'অপরিচিতা' গল্পেও বিশেষত অনুপমের মামার আচরণে বিষয়টি ঔজ্জ্বল্য পেয়েছে। উদ্দীপক ও 'অপরিচিতা' গল্প উভয় ক্ষেত্রেই যৌতুকপ্রথার নির্মমতা উন্মোচিত হয়েছে। 'অপরিচিতা' গল্পে অনুপমের নিস্পৃহ মনোভাব তার মামার যৌতুক নিয়ে বাড়াবাড়ির দিকটিকে প্রশ্রয় দেয়। তেমনই উদ্দীপকেও রায়বাহাদুরের যৌতুকলোভী মনোভাব প্রকাশিত হয়েছে। আর উদ্দীপক ও 'অপরিচিতা' গল্পে নরনারীর মিলনের বিষয়টি গৌণ হিসেবে উপস্থাপিত হয়েছে। তাই বলা যায়, প্রশ্নোল্লিখিত মন্তব্যটি যথার্থ।"
        }
      ]
    },
    {
      "number": "2",
      "uddipok": "মানুষ যখন আত্মবিশ্বাসী হয়ে ওঠে তখন তার পক্ষে বড়ো অর্জন সম্ভব হয়। আর আত্মত্মবিশ্বাস তখনই গড়ে ওঠে যখন মানুষ স্বার্থবুদ্ধি ত্যাগ করে কেবল সত্যের অনুসরণ করে। সত্যের চেয়ে বড়ো কোনো শক্তি নেই। তাই অপশক্তি সত্যের মোকাবেলা করতে সবচেয়ে বেশি ভয় পায়।",
      "tag": "CB 25",
      "sub_questions": [
        {
          "label": "ক",
          "question": "'সম্মার্জনা' শব্দের অর্থ কী?",
          "explanation": ""
        },
        {
          "label": "খ",
          "question": "'আত্মাকে চিনলেই আত্মনির্ভরতা আসে।'—ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকে বর্ণিত 'আত্মবিশ্বাস' প্রসঙ্গটি 'আমার পথ' প্রবন্ধের ভাবনার সঙ্গে কীভাবে সম্পর্কযুক্ত? বর্ণনা কর।",
          "explanation": ""
        },
        {
          "label": "ঘ",
          "question": "উদ্দীপকটি 'আমার পথ' প্রবন্ধের মূলভাবের প্রতিনিধিত্ব করে কি? তোমার মতের পক্ষে বা বিপক্ষে যৌক্তিক মতামত দাও।",
          "explanation": ""
        }
      ]
    },
    {
      "number": "3",
      "uddipok": "",
      "tag": "CB 25",
      "sub_questions": [
        {
          "label": "ক",
          "question": "'উপরের হাত সব সময় নিচের হাত থেকে শ্রেষ্ঠ'- কথাটি কে বলেছেন?",
          "explanation": ""
        },
        {
          "label": "খ",
          "question": "বিভক্তিকরণের মনোভাব নিয়ে কারো কল্যাণ করা যায় না কেন?",
          "explanation": ""
        },
        {
          "label": "গ",
          "question": "উদ্দীপকের বামদিকের বিষয়বস্তু 'মানব-কল্যাণ' প্রবন্ধের কোন বিশেষ চিন্তার সঙ্গে সম্পর্কযুক্ত? আলোচনা কর।",
          "explanation": ""
        },
        {
          "label": "ঘ",
          "question": "\"উদ্দীপকের ডানদিকে বর্ণিত বিষয়বস্তুতে 'মানব-কল্যাণ' প্রবন্ধের লেখকের আকাঙ্ক্ষার প্রতিফলন ঘটেছে।\" মন্তব্যটির যথার্থতা বিচার কর।",
          "explanation": ""
        }
      ]
    },
    {
      "number": "4",
      "uddipok": "১৯৭১ সালের পঁচিশে মার্চ রাতে পাকিস্তানি বাহিনী ঢাকা বিশ্ববিদ্যালয়, ইপিআর সদর দপ্তর ও রাজারবাগ পুলিশ লাইনসহ ঢাকার বেশকিছু জায়গায় একযোগে হত্যাযজ্ঞ চালানোর পরদিন অর্থাৎ ২৬শে মার্চের ঢাকা ছিলো স্তম্ভিত, শোকার্ত ও ভয়াল এক নগরী। কারফিউ থাকলেও তার মধ্যেই ঢাকার বিভিন্ন জায়গা থেকে মানুষজন অলিগলি পাড়ি দিয়ে শহর ছাড়তে শুরু করেছিল। শহরে কোনো ধরনের পরিবহন ছিলো না। মানুষ হতবুদ্ধি হয়ে পড়েছিল। কারও সাথে দেখা হলেও মুখ দিয়ে কথা বের হচ্ছিল না।",
      "tag": "CB 25",
      "sub_questions": [
        {
          "label": "ক",
          "question": "'রেইনকোট' গল্পের কথকের নাম কী?",
          "explanation": "'রেইনকোট' গল্পের কথকের নাম নুরুল হুদা।"
        },
        {
          "label": "খ",
          "question": "",
          "explanation": "'রেইনকোট' গল্পে মুক্তিযুদ্ধের সময় মুক্তিযোদ্ধাদের জন্য বর্ষা ঋতুর সহায়ক ভূমিকার বিষয়টি বোঝাতে প্রশ্নোক্ত কথাটি বলা হয়েছে। ইতিহাস থেকে জানা যায়, দ্বিতীয় বিশ্বযুদ্ধের সময় তীব্র শীতের 'কবলে পড়ে জার্মান বাহিনী রাশিয়ায় পর্যুদস্ত হয়েছিল। গল্পকার শীত ঋতুকে তাই জেনারেল উইনটার বলেছেন। বাংলাদেশের মুক্তিযুদ্ধের সময় বর্ষা ঋতুর কারণে পাকিস্তানি বাহিনী একইভাবে পর্যুদস্ত হয়েছিল। বাংলার প্রবল ঝড়বৃষ্টির সঙ্গে হানাদার বাহিনীর পরিচয় ছিল না। ফলে তাদের মুক্তিযোদ্ধাদের পাশাপাশি বর্ষা ঋতুর সঙ্গেও লড়তে হয়েছিল। 'রেইনকোট' গল্পে বর্ষা ঋতুকে তাই রাশিয়ার জেনারেল উইনটারের সঙ্গে তুলনা করে জেনারেল মনসুন বলা হয়েছে।"
        },
        {
          "label": "গ",
          "question": "",
          "explanation": "উদ্দীপকের সাথে 'রেইনকোট' গল্পে বর্ণিত মুক্তিযুদ্ধকালীন পাকিস্তানি বাহিনীর নির্মমতার কারণে ঢাকাস্থ মানুষের আতঙ্কিত জীবনের সাদৃশ্য রয়েছে। 'রেইনকোট' গল্পে যুদ্ধকালীন ঢাকাকে স্তব্ধ, নিস্তব্ধ ও আতঙ্কে মোড়া এক নগরী হিসেবে তুলে ধরা হয়েছে। রাস্তায় হঠাৎ হঠাৎ সাইরেন বাজে, যেখানে সেখানে গোলাগুলি হয়, থমথমে নির্জন এক পরিবেশ বিরাজ করে। রাস্তায় রিকশা নেই, বাসে মানুষ কম, বাস থেকে যাত্রীদের নামিয়ে বন্দুকের মুখে তাক করে তল্লাশি করা এক আতঙ্কগ্রস্ত নগরকেই প্রতিফলিত করে। এই পরিস্থিতি ঢাকাবাসী ঘরবন্দি, কাফিউর ভয়ে সবাই নিজেদের অস্তিত্ব আড়াল করে বাঁচতে চায়। উদ্দীপকে দেখা যায়, পঁচিশে মার্চের হত্যাযজ্ঞের পর ২৬শে মার্চের ঢাকা নিস্তব্ধ, ফাঁকা ও আতঙ্কে মোড়া। কার্ফিউ চলায় রাস্তায় কোনো যানবাহন নেই, মানুষ অলিগলি দিয়ে পালাচ্ছে কিন্তু কেউ কারো সঙ্গে কথা বলতেও পারছে না। শহরজুড়ে এক অসহায় নিস্তব্ধতা। এই নির্জন, অসহায় ও ভীতসন্ত্রস্ত অবস্থার চিত্র 'রেইনকোট' গল্পের যুদ্ধভীত ঢাকা শহরের সঙ্কোই পুরোপুরি মিলে যায়।"
        },
        {
          "label": "ঘ",
          "question": "",
          "explanation": "১৯৭১ সালের ২৫ ও ২৬শে মার্চের ঢাকার অবস্থা প্রকাশ ছাড়া 'রেইনকোট' গল্পের সবগুলো বিষয় উদ্দীপকে উঠে আসেনি বলে মন্তব্যটি যথার্থ। 'রেইনকোট' গল্পে হানাদার বাহিনীর নির্মম নির্যাতনের পাশাপাশি ঢাকার আতঙ্কগ্রস্ত জনজীবনের নিখুঁত চিত্র তুলে ধরা হয়েছে। পাশাপাশি গেরিলা আক্রমণ, মুক্তিযোদ্ধাদের প্রতিরোধ ও সাহসিকতার প্রসঙ্কাও গল্পে উপস্থিত। গল্পের কেন্দ্রীয় চরিত্র নুরুল হুদাকে পাকিস্তানি সেনারা লাগাতার জেরা ও চরম শারীরিক নির্যাতনের মধ্যে ফেলে। তবু শ্যালক মুক্তিযোদ্ধার দেওয়া রেইনকোট তাঁর মনে সাহস ও উষ্ণতা সঞ্চার করে, যা তাকে মানসিকভাবে ভেঙে পড়তে দেয় না। গল্পটি ব্যক্তিমানুষের ভয়, প্রতিরোধ ও প্রতীকী চেতনার এক বলিষ্ঠ রূপ তুলে ধরেছে। -উদ্দীপকে ২৬শে মার্চের ঢাকা শহরকে এক স্তব্ধ, শোকার্ত ও ভয়াল নগরী হিসেবে উপস্থাপন করা হয়েছে। আগের রাতের হত্যাযজ্ঞের রেশ কাটতে না কাটতেই শহরজুড়ে কাফিউ জারি হয়। রাস্তায় নেই কোনো যানবাহন, নেই কোনো স্বাভাবিক চলাচল। মানুষ অলিগলি ধরে শহর ছাড়তে শুরু করে। কারো মুখে কোনো শব্দ নেই, কারো চোখে আশা নেই। ভয়, শোক ও দিশাহারা ভাব যেন একত্রে গ্রাস করেছে গোটা শহরকে। 'রেইনকোট' গল্পে মুক্তিযুদ্ধকালীন ঢাকাস্থ মানুষের আতঙ্কিত জীবনচিত্র ফুটে উঠেছে। তবে এর পাশাপাশি পাকিস্তানি বাহিনীর বর্বরতা, মানসিক সংকট, গেরিলা প্রতিরোধের প্রেক্ষাপট, একজন ভীতু শিক্ষকের ভিতরে - সাহস ও দেশপ্রেমের জাগরণসহ নানা বিষয় উপস্থাপিত হয়েছে। আলোচ্য গল্পে শহরের স্তব্ধ ও নিস্তব্ধ পরিবেশের পাশাপাশি নুরুল হুদার উপর চালানো নির্যাতন, মুক্তিযোদ্ধাদের গেরিলা আক্রমণের ইঙ্গিত এবং রেইনকোটের প্রতীকী ব্যঞ্জনায় নুরুল হুদার মানসিক রূপান্তরের গভীরতা প্রকাশ পেয়েছে। কিন্তু উদ্দীপকে কেবল আতঙ্কিত মানুষের পালিয়ে যাওয়া, কার্ফিউ, নীরব শহর ও অজানা ভয়ের ছায়া- এসব দিকই কেবল উঠে এসেছে। অর্থাৎ 'রেইনকোট' গল্পের অনেক দিকই উদ্দীপকে উঠে আসেনি। তাই প্রশ্নোক্ত মন্তব্যটি সম্পূর্ণভাবে যথার্থ।"
        }
      ]
    },
    {
      "number": "5",
      "uddipok": "\"আমিত্ব'কে বলি দিয়া স্বার্থ ত্যাগ কর যদি, পরের হিতের জন্য ভাব যদি নিরবধি! নিজ সুখ ভুলে গিয়ে ভাবিলে পরের কথা, মুছালে পরের অশ্রু-ঘুচালে পরের ব্যথা! আপনাকে বিলাইয়া দীন দুঃখীদের মাঝে, বিদূরিলে পর দুঃখ সকালে বিকালে সাঁঝে। তবেই পাইবে সুখ আত্মার ভিতরে তুমি, যা রুপিবে-তাই পাবে, সংসার যে কর্মভূমি!\"",
      "tag": "CB 25",
      "sub_questions": [
        {
          "label": "ক",
          "question": "'মালঞ্চ' শব্দের অর্থ কী?",
          "explanation": "'মালঞ্চ' শব্দের অর্থ ফুলের বাগান।"
        },
        {
          "label": "খ",
          "question": "\"কাঁটা পেয়ে তারে ফুল করি দান সারাটি জনম-ভর\"-'প্রতিদান' কবিতার এই চরণটি ব্যাখ্যা কর।",
          "explanation": "কবি হিংসা-বিদ্বেষ ত্যাগ করে একটি প্রেমময় পৃথিবীর প্রত্যাশা করেছেন। তাই তিনি আঘাতের পরিবর্তে ভালোবাসা দান করতে চেয়েছেন। 'প্রতিদান' কবিতায় কবি সুন্দর একটি পৃথিবী গড়ার কথা চিন্তা করেছেন। এই জগতে হিংসা-বিদ্বেষ যতদিন থাকবে ততদিন শান্তি প্রতিষ্ঠিত হবে না। শান্তি প্রতিষ্ঠা করতে গেলে অবশ্যই ভালোবাসাপূর্ণ পরিবেশ গঠন করতে হবে। কাঁটার বদলে কাঁটা দিলে জগতে দুঃখ ছাড়া আর কিছু পাওয়া যাবে না। এজন্য কবি প্রেমময় বিশ্ব গঠন করে হিংসা-বিদ্বেষ ভুলে পারস্পরিক সহানুভূতির কথা বলেছেন। কেউ যদি কবিকে দুঃখ দেন - তাহলে কবি তার বদলে প্রেম দেওয়ার কথা বলেছেন। এজন্য কবি কাঁটা - পেয়ে ফুল দান করার কথা বলেছেন।"
        },
        {
          "label": "গ",
          "question": "উদ্দীপকে 'আমিত্ব'কে বলি দেয়া 'প্রতিদান' কবিতার কোন বিশেষ দিকের সঙ্গে সাদৃশ্যপূর্ণ বর্ণনা কর।",
          "explanation": "উদ্দীপকে অন্যের কল্যাণে নিজেকে উৎসর্গ করার যে আহ্বান করা হয়েছে তা 'প্রতিদান' কবিতার পরার্থপর চেতনার সঙ্গে সাদৃশ্যপূর্ণ। 'প্রতিদান' কবিতায় কবি নিজের ক্ষুদ্র স্বার্থ, অহং ও আত্মকেন্দ্রিকতা ভুলে গিয়ে অন্যের মঙ্গলকে জীবনের প্রধান ব্রত হিসেবে গ্রহণ করেছেন। তাঁকে যারা কষ্ট দিয়েছে, তাদের প্রতিও ঘৃণা না রেখে তিনি মমতা ও ভালোবাসার হাত বাড়িয়েছেন। কবির বিশ্বাস প্রতিশোধ নয়, ক্ষমা ও সহমর্মিতার মাধ্যমে অন্যের হৃদয় জয় করাই প্রকৃত মানবতা। তাই তিনি নিজের পাওয়া দুঃখ কিংবা স্বার্থের কথা বাদ দিয়ে অপরকে ভালোবেসে তাঁর জীবনকে সৌন্দর্যময় করে তুলতে চান। উদ্দীপকে বলা হয়েছে, যদি নিজের সুখ বিসর্জন দিয়ে অপরের দুঃখ মোছার চেষ্টায় জীবন উৎসর্গ করা যায়, তবেই আত্মার গভীরে প্রকৃত সুখ অনুভব করা সম্ভব। 'আমিত্ব'কে বলি দিয়া স্বার্থ ত্যাগ কর যদি, পরের হিতের জন্য ভাব যদি নিরবধি'- এই পঙক্তিতে ব্যক্তিগত স্বার্থ ভুলে সমাজকল্যাণে নিজেকে বিলিয়ে দেওয়ার উদাত্ত আহ্বান ধ্বনিত হয়েছে। ব্যক্তি নয়, বৃহত্তর মানবতার মঙ্গলই সেখানে মুখ্য। 'প্রতিদান' কবিতার চেতনার সঙ্গে এ ভাবনা স্পষ্টতই মিলে যায়, যেখানে কবি বলেন, যে তাঁকে আঘাত দিয়েছে, তার প্রতিও তিনি শান্তি, ভালোবাসা ও মঙ্গল কামনা করেন। তাই বলা যায়, উদ্দীপকের বক্তব্য 'প্রতিদান' কবিতার পরার্থপরতার সাথে সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপকটি চেতনাগত দিক থেকে 'প্রতিদান' কবিতার মূলভাবের প্রতিনিধিত্ব করে।\" উক্তিটির যথার্থতা বিচার কর।",
          "explanation": ""
        }
      ]
    },
    {
      "number": "6",
      "uddipok": "প্রকৃতিপ্রেমী আরিবা কলেজ ছুটির সময় গ্রামে বেড়াতে এলেই বন্ধুদের সাথে ঘুরতে \"যায়। গ্রামীণ নিসর্গ-প্রকৃতি নিয়ে সে কবিতাও লেখে। কিন্তু মায়ের হঠাৎ মৃত্যুতে তার সবকিছুই ওলট-পালট হয়ে গেছে। এবার গ্রামে এলে মন ভালো করার জন্য বন্ধুরা তাকে জোর করে নৌকা ভ্রমণে নিয়ে যায়। কিন্তু আজ নদীর তীরের কাশফুলের অপরূপ সৌন্দর্যও তার মনে পুলক জাগাতে ব্যর্থ হয়। চিরচেনা প্রকৃতিকেও আজ যেন অচেনা লাগে।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "'পাথার' শব্দের অর্থ হলো সমুদ্র।"
        },
        {
          "label": "খ",
          "question": "",
          "explanation": "আপনজনের বিচ্ছেদবেদনায় শোকাতুর কবির ঔদাসীন্যই প্রশ্নোক্ত জিজ্ঞাসার কারণ। বসন্ত-প্রকৃতির অপরূপ সৌন্দর্য যে, কবিমনে আনন্দের শিহরন জাগাবে এবং তিনি তাকে নানাভাবে, ছন্দে সুরে ফুটিয়ে তুলবেন, সেটাই প্রত্যাশিত। কিন্তু প্রিয়জনের আকস্মিক মৃত্যুতে কবির মন শোকাচ্ছন্ন ও বেদনা-ভারাতুর হওয়ায় বসন্তের আগমন সম্পর্কে তিনি ছিলেন উদাসীন। আর তাই ভক্তের মুখে বন্দনাগীতি রচনার প্রার্থনা শুনে বসন্তের আগমন বিষয়ে নিশ্চিত হতে চেয়েছেন তিনি। আলোচ্য চরণটির মধ্য দিয়ে কবির সে জিজ্ঞাসাই ব্যক্ত হয়েছে।"
        },
        {
          "label": "গ",
          "question": "",
          "explanation": "প্রিয়জন হারানোর মনোবেদনার দিকে থেকে উদ্দীপকের আরিবার সাথে 'তাহারই পড়ে মনে' কবিতার কবির মনোবেদনা সম্পর্কযুক্ত। 'তাহারেই পড়ে মনে' কবিতায় প্রকৃতির অনবদ্য রূপকল্পের সঙ্গে কবির ব্যক্তিজীবনের দুঃখময় ঘটনার ছায়াপাত ঘটেছে। তাঁর সাহিত্যসাধনার প্রধান সহায়ক ও উৎসাহদাতা স্বামীর আকস্মিক মৃত্যুতে কবির জীবনে নেমে আসে প্রচণ্ড শূন্যতা। কবি যেন কিছুতেই সে শোক কাটিয়ে উঠতে পারে না। উদ্দীপকের আরিবা বন্ধুদের সাথে গ্রামে বেড়াতে যায়। সেখানে সে নিসর্গ-প্রকৃতি নিয়ে কবিতাও লেখে। কিন্তু মায়ের হঠাৎ মৃত্যুতে তার সবকিছু ওলটপালট হয়ে যায়। এবার গ্রামে আসলেও প্রিয়জন হারানোর কারণে গ্রামের অপরূপ সৌন্দর্য দর্শন তার কাছে নিরানন্দময় হয়ে ওঠে। প্রকৃতিতে বসন্ত এলেও 'তাহারেই পড়ে মনে' কবিতার কবিমন প্রিয়জন হারানোর বেদনায় মুহ্যমান থেকেছে। এ কারণে বসন্ত-বন্দনার কোনো আগ্রহই কবিমনে জাগে না, যা উদ্দীপকের আরিবার প্রিয়জন হারানোর বিষয়টিকেই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "প্রিয়জনের মৃত্যুশোকে অন্য কিছু থেকে উদাসীনতার দিকটি উদ্দীপক ও 'তাহারেই পড়ে মনে' কবিতার মূলসুর। 'তাহারেই পড়ে মনে' কবিতায় বিরহকাতর কবির একান্ত অনুভূতির বহিঃপ্রকাশ ঘটেছে। প্রিয়জন হারানোর শোকানুভূতি কবি-হৃদয়কে আচ্ছন্ন করে রেখেছে। কবিতাটিতে কবি তাঁর সে হৃদয় যাতনারই বর্ণনা দিয়েছেন। উদ্দীপকের আরিবার মা মৃত্যুবরণ করেছেন। প্রিয় মায়ের মৃত্যুশোক তাকে কাতর করে তুলেছে। গ্রামের অপরূপ সৌন্দর্য দর্শন এবং নৌকা ভ্রমণ কোনো কিছুই তার হৃদয়ভার কমাতে পারছে না। মায়ের মৃত্যুর সাথে সাথে সব ভালো লাগা যেন তার জীবন থেকে বিদায় নিয়েছে। 'তাহারেই পড়ে মনে' কবিতাতেও স্বজন হারানোর শোকানুভূতির দিকটি একইভাবে প্রতিফলিত হয়েছে। 'তাহারেই পড়ে মনে' কবিতায় বক্তব্য বিষয় হিসেবে প্রিয়জন হারানোর অন্তহীন শোক এবং তার ফলে জগৎ ও জীবনের প্রতি কবির নির্মম উদাসীনতার দিকটি ফুটে উঠেছে। কবি তাঁর সবচেয়ে কাছের মানুষটিকে হারিয়ে নিঃস্ব ও রিস্ত হয়ে পড়েছেন। এ কারণে বসন্ত-বন্দনাও তাঁর কাছে অর্থহীন ঠেকে। শুধু অতীত স্মৃতি নিয়ে বেঁচে থাকার এক অবিরাম লড়াই চালিয়ে যাচ্ছেন তিনি। কবির এই বিষাদময় রিক্ততার সুর উদ্দীপকের ঘটনাবর্তেও একইভাবে অনুরণিত হয়েছে। অর্থাৎ উভয়ক্ষেত্রেই সবকিছুকে ছাপিয়ে স্বজন হারানোর বেদনাই প্রাধান্য পেয়েছে। সে বিবেচনায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "7",
      "uddipok": "\"হাত রাখো বৈঠায় লাঙলে, দেখো আমার হাতের স্পর্শ লেগে আছে কেমন গভীর। দেখো মাটিতে আমার গন্ধ, আমার শরীরে লেগে আছে এই স্নিগ্ধ মাটির সুবাস। আমাকে বিশ্বাস করো, আমি কোনো আগন্তুক নই।\"",
      "tag": "CB 25",
      "sub_questions": [
        {
          "label": "ক",
          "question": "কর্ষিত জমির প্রতিটি শস্যাদানা কী?",
          "explanation": "কর্ষিত জমির প্রতিটি শস্যদানা কবিতা।"
        },
        {
          "label": "খ",
          "question": "\"সূর্যকে হৃৎপিণ্ডে ধরে রাখা\" বলতে কী বোঝানো হয়েছে?",
          "explanation": "'সূর্যকে হূৎপিন্ডে ধরে রাখা' বলতে কবি হৃদয়ে কবিতা ধারণকে বুঝিয়েছেন। সূর্য সকল শক্তির উৎস। তাই এই সর্বশক্তির আধারকে হৃদয়ে ধারণ করতে পারলে মুক্তি অনিবার্য। কবির মতে, এই সামর্থ্য অর্জনের একমাত্র উপায় হলো কবিতা শোনা, কবিতাকে আত্মস্থ করা। কেননা, কবির কাছে শুধু কবিতাই সত্য, আর সত্যই শক্তি। প্রশ্নোক্ত কথাটির মধ্য দিয়ে এ বিষয়টিই বোঝানো হয়েছে।"
        },
        {
          "label": "গ",
          "question": "আত্মপরিচয়ের দিক থেকে উদ্দীপকের সঙ্গে 'আমি কিংবদন্তির কথা বলছি' কবিতার সাদৃশ্য বর্ণনা কর।",
          "explanation": "স্বদেশের সাথে আত্মিক সম্পর্ক উপস্থাপনের মধ্য দিয়ে নিজের পরিচয় তুলে ধরায় উদ্দীপকটি 'আমি কিংবদন্তির কথা বলছি' কবিতার সাথে সাদৃশ্যপূর্ণ। 'আমি কিংবদন্তির কথা বলছি' কবিতায় কবি পূর্বপুরুষদের স্মরণ করে স্বদেশের সাথে নিজের অস্তিত্বের সম্পর্ক নিরূপণ করেছেন। গুহাবাসী ও বনবাসী পূর্বপুরুষেরা কালের ধারাবাহিকতায় একদিন এদেশের জমিতেই বসবাস শুরু করেছিল। এদেশের পতিত জমিতে শস্যের ফরমান এনেছিল। কবি সেই পূর্বপুরুষদের উত্তরাধিকার ফলে নিজের পরিচয় দিয়েছেন। উদ্দীপকের কবিতাংশে কবি দেশের সাথে আপন সত্তার একাত্মতার অনুভবের মধ্য দিয়ে নিজের আত্মপরিচয় দিয়েছেন। এরই ধারাবাহিকতায় তিনি কোনো আগন্তুক নন বলে দাবি করেছেন। দেশের মাটিতে কবি নিজের শরীরের গন্ধ খুঁজে পেয়েছেন। আবার নিজের শরীরে খুঁজে পেয়েছেন জন্মভূমির মাটির সুবাস। উদ্দীপকে কবি জন্মভূমির সাথে নিজের জীবনের নিবিড় বন্ধন তুলে ধরে নিজের পরিচয় দিয়েছেন। এই বিষয়টি 'আমি কিংবদন্তির কথা বলছি' কবিতার ক্ষেত্রেও ঘটেছে। এখানেও কবি নিজের পরিচয় দিয়েছেন নিজ দেশের ইতিহাস-ঐতিহ্যের মধ্য দিয়ে।"
        },
        {
          "label": "ঘ",
          "question": "\"উদ্দীপকটিতে 'আমি কিংবদন্তির কথা বলছি' কবিতার সমগ্রভাবের প্রতিফলন ঘটেনি।\"মন্তব্যটির যথার্থতা বিচার কর।",
          "explanation": "উদ্দীপকে স্বদেশের প্রতি নিবিড় ভালোবাসা প্রকাশ পেলেও 'আমি কিংবদন্তির কথা বলছি' কবিতার স্বদেশপ্রেমের পাশাপাশি দেশের হাজার বছরের গৌরবময় ইতিহাস-ঐতিহ্যের দিকটি ফুটে উঠেছে। 'আমি কিংবদন্তির কথা বলছি' কবিতার প্রেক্ষাপটে রয়েছে বাঙালি সংস্কৃতির হাজার বছরের ইতিহাস, সংগ্রাম, বিজয় ও মানবিক উদ্ভাসনের অনিন্দ্য অনুষঙ্গসমূহ। কবি তাঁর পূর্বপুরুষের সাহসী ও গৌরবোজ্জ্বল ইতিহাসের কথা উপস্থাপনের মধ্য দিয়ে তাঁর বক্তব্যকে এগিয়ে নিয়ে এসেছেন সমকাল পর্যন্ত। জন্মভূমির সঙ্গে মানুষের আত্মিক সম্পর্ক বিদ্যমান। তাই এর সবকিছুই আমাদের আপন মনে হয়। উদ্দীপকে এই ভাবটিই ফুটে উঠেছে। কবি জন্মভূমির সাথে নিজের আত্মাকে নিবিড়ভাবে অনুভব করেছেন তিনি জন্মভূমির বৈঠায়, মাটিতে সব স্থানে নিজের অস্তিত্ব খুঁজে পান। 'আমি কিংবদন্তির কথা বলছি' কবিতাটি বাঙালি সংস্কৃতির হাজার বছরের ইতিহাস ও ঐতিহ্যের নিরিখে রচিত। এ কবিতায় ঐতিহ্যসচেতন কবি আবু জাফর ওবায়দুল্লাহ তাঁর পিতৃপুরুষদের পরিচয় জ্ঞাপন করতে গিয়ে এদেশের সংগ্রামমুখর সাধারণ জনজীবনের চিত্র তুলে ধরেছেন। পাশাপাশি কবিতাটিতে তিনি আত্মমর্যাদাশীল জাতি হিসেবে প্রতিষ্ঠা লাভের পশ্চাতে থাকা সংগ্রাম, বিজয় ও মানবিক উদ্ভাসনের অনিন্দ্য অনুষদসমূহকে - অসাধারণভাবে তাৎপর্যমণ্ডিত করে তুলে ধরার মধ্য দিয়ে দেশপ্রেম প্রকাশ করেছেন। অন্যদিকে, উদ্দীপকে শুধু দেশাত্মবোধের প্রকাশ ঘটানো হয়েছে। এখানে দেশের ইতিহাস-ঐতিহ্যের বিষয়টি অনুপস্থিত। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "8",
      "uddipok": "বিয়ের সাত বছর পরও রশিদ ও মেরিনার কোনো সন্তান নেই। তারা পাশের গ্রামের এক কামেল পিরের কাছে যায়। পির সাহেব রশিদকে বলে যে, \"আপনাদের ইচ্ছা পূরণ হবার নয়; আপনি আবার বিয়ে করেন।\" রশিদ তার নির্দেশ অমান্য করে স্ত্রীকে শহরের ডাক্তার দেখাতে নিয়ে যায়। ডাক্তারের চিকিৎসায় পরের বছর তাদের ঘর আলো করে সন্তান আসে।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "'লালসালু' উপন্যাসে হাসপাতালটি করিমগঞ্জে অবস্থিত।"
        },
        {
          "label": "খ",
          "question": "\"তাই তারা ছোটে, ছোটে।\"-ব্যাখ্যা কর।",
          "explanation": "শসাহীন জনপদে টিকে থাকতে না পেরে মানুষ সুদিনের সন্ধানে অন্য এলাকায় যায়- প্রশ্নোক্ত উক্তিতে একথাই বোঝানো হয়েছে। খাদ্যহীন এক জনবহুল জনপদে বেশিদিন থাকা মানুষের জন্য নিরাপদ নয়। টিকে থাকার তাগিদে এসব এলাকায় লুটতরাজ, আর খুনোখুনি করেও খাদ্য মেলে না। তাই মানুষ এসব এলাকা ছেড়ে উর্বর এলাকা খোঁজে বসতি গড়ার জন্য। সুদিনের আশায় তারা বিভিন্ন এলাকায় পাড়ি জমায়, তারা কেবলই ছুটে চলে।"
        },
        {
          "label": "গ",
          "question": "উদ্দীপকের মেরিনার সাথে আমেনা বিবির বৈসাদৃশ্য নিরূপণ কর।",
          "explanation": "শেষ পরিণতির দিক থেকে উদ্দীপকের মেরিনার সাথে আমেনা বিবির বৈসাদৃশ্য রয়েছে। 'লালসালু' উপন্যাসে আমেনা বিবি উপন্যাসের অন্যতম প্রতিনিধিত্বশালী চরিত্র খালেক ব্যাপারীর প্রথম স্ত্রী। সে নিঃসন্তান। কিন্তু আমেনা বিবি একটি সন্তানের জন্য অনেক বেশি ব্যাকুল। সন্তান লাভ করতে সে আওয়ালপুরের পিরের পানিপড়া খেতে চাওয়ায় মজিদের রোষানলে পড়ে যায়। মজিদ ক্রোধের বশবর্তী হয়ে আমেনা বিবির শাস্তির আয়োজন করে এবং খালেক ব্যাপারীকে বাধ্য করে তাকে তালাক দেওয়ার জন্য ফলে আমেনা বিবি সন্তান লাভ তো করতে পারেই না উপরন্তু স্বামীকেও হারায় উদ্দীপকের মেরিনার সাত বছর হলো বিয়ে হলেও এখনো বাচ্চা হয়নি। একটি বাচ্চার আশায় রশিদ ও মেরিনা দম্পতি পিরের কাছে গেলে পির রশিদকে আবার বিয়ে করার কুপরামর্শ দেয়। কিন্তু রশিদ তার নির্দেশ অমান্য করে স্ত্রীকে শহরে ভালো ডাক্তার দেখায় এবং পরের বছর তারা বাবা-মা হয়। মূলত আমেনা বিবির স্বামী মেরিনার স্বামীর মতো দায়িত্বশীল ও বিবেক-বুদ্ধিসম্পন্ন ছিল না। যার কারণে মেরিনা ও আমেনা বিবির শেষ পরিণতি এক হয়নি।"
        },
        {
          "label": "ঘ",
          "question": "",
          "explanation": "উদ্দীপকের রশিদ দায়িত্বশীল ও বিচক্ষণ মানুষ হলেও খালেক ব্যাপারী ছিল তার বিপরীত মেরুর বাসিন্দা। 'লালসালু' উপন্যাসের খালেক ব্যাপারী মহব্বতনগর গ্রামের প্রভাব-প্রতিপত্তিসম্পন্ন মানুষ। গ্রামের সমস্ত সামাজিক উৎসব, ধর্মকর্ম, বিচার-সালিশসহ সমস্ত কর্মকাণ্ডের নেতৃত্ব দিলেও সে ছিল কুসংস্কারে নিমজ্জিত মানুষ। মজিদের কুপরামর্শে সে আমেনা বিবিকে তালাক দিয়ে দায়িত্বজ্ঞানহীনতা এবং ব্যক্তিত্বহীনতার পরিচয় দেয়। উদ্দীপকের রশিদের বিয়ের সাত বছর পরও স্ত্রী' মেরিনার সন্তান হয়নি। এতে পিরের শরণাপন্ন হলে পির রশিদকে দ্বিতীয় বিয়ে করতে বলে কিন্তু রশিদ তা করেনি বরং স্ত্রীকে শহরে নিয়ে ভালো ডাক্তার দেখায় এবং পরের বছর সন্তান লাভ করে। মূলত রশিদ ছিল দায়িত্বশীল এবং বিচক্ষণ মানুষ কুসংস্কারাচ্ছন্ন হয়ে সে স্ত্রীর সাথে কোনো অন্যায় আচরণ করেনি। অন্যদিকে খালেক ব্যাপারী অর্থবিত্তের মালিক হলেও সে ছিল কুসংস্কারাচ্ছন্ন, আত্মমর্যাদাহীন ও দায়িত্বজ্ঞানহীন। আর তাই অন্যের কুপরামর্শে স্ত্রীকে তালাক দিতে পর্যন্ত সে পিছপা হয়নি। তাই বলা যায়, রশিদ ও খালেক ব্যাপারী দুইজন দুই মেরুর বাসিন্দা। সুতরাং প্রশ্নোক্ত মন্তব্যটি যথার্থ।"
        }
      ]
    },
    {
      "number": "9",
      "uddipok": "ডাক্তারি পেশায় যশ কামিয়ে প্রচুর অর্থবিত্তের মালিক হয়েও নিজ গ্রামের মানুষকে ভুলে যাননি ডা. সামি। তিনি সেখানে আধুনিক চিকিৎসা সুবিধাসম্পন্ন একটি দাতব্য হাসপাতাল প্রতিষ্ঠার উদ্যোগ নেন। গ্রামের প্রভাবশালী হোমিওপ্যাথিক ডাক্তার সামাদ মিয়ার আয় কমে যাওয়ার সম্ভাবনা থাকা সত্ত্বেও গ্রামের সাধারণ মানুষের চিকিৎসা সুবিধার কথা ভেবে ডা. সামিকে দাতব্য হাসপাতাল স্থাপনে সহযোগিতা করেন।",
      "tag": "CB 25",
      "sub_questions": [
        {
          "label": "ক",
          "question": "'তোমার জন্য আমার মায়া হয়'- মজিদ কাকে এ কথাটি বলেছিল?",
          "explanation": "মজিদ জমিলাকে প্রশ্নোক্ত কথাটি বলেছিল।"
        },
        {
          "label": "খ",
          "question": "'শত্রুর আভাস পাওয়া হরিণের চোখের মতোই সতর্ক হয়ে ওঠে তার চোখ।' -উক্তিটি ব্যাখ্যা কর।",
          "explanation": "মজিদের উপস্থিতি ও তার কোনো নতুন ফন্দি আঁটার আশডকাসা জমিলার চোখ শত্রুর আভাস পাওয়া হরিণের চোখের মতোই সতর্ক হয়ে ওঠে মজিদ দ্বিতীয় স্ত্রী হিসেবে কিশোরী জমিলাকে বিয়ে করে ঘরে আনে। তার মাঝে কৈশোরের প্রাণচাঞ্চল্য রয়েছে। তবে মজিদ চায় জমিলা তার প্রতি আনুগত্য প্রকাশ করুক, ধর্মীয় অনুশাসনগুলো মানুক। কিন্তু মজিদে আরোপিত বিধিনিষেধ তার কাছে অত্যাচার সমতুল্য তাই সে মজিদের কথা অমান্য করা শুরু করে। ফলে মজিদ ক্ষিপ্ত আচরণ করে, যা দেখে জমিলার মনে ভয় হয়। এ প্রসঙ্গেই আলোচ্য উক্তিটি করা হয়েছে।"
        },
        {
          "label": "গ",
          "question": "উদ্দীপকের ডা. সামির উদ্যোগ 'লালসালু' উপন্যাসের কোন বিশেষ ঘটনার কথা মনে করিয়ে দেয়? বর্ণনা কর।",
          "explanation": "উদ্দীপকের ডা. সামির উদ্যোগ 'লালসালু' উপন্যাসে আক্কাসের স্কুল নির্মাণের ঘটনাকে মনে করে দেয়। 'লালসালু' উপন্যাসে মোদাব্বের মিঞার ছেলে আক্কাস গ্রামে একটি স্কুল প্রতিষ্ঠা করতে চায়। সে চায় সকলের সহায়তায় একটি স্কুল প্রতিষ্ঠা করে গ্রামের অশিক্ষিত মানুষকে সচেতন ও শিক্ষিত করে তুলতে। কিন্তু ভন্ড মাজার ব্যবসায়ী মজিদের বিরোধিতার কারণে আক্কাসের উদ্দেশ্য সফল হয়নি। ডা. সামির পেশায় একজন ডাক্তার। সে প্রচুর অর্থবিত্তের মালিক। গ্রামের মানুষের উপকার করতে সে নিজের অর্থায়নে নিজ গ্রামে একটি হাসপাতাল নির্মাণ করেন। এই মহান কাজে তাকে সকলেই সহযোগিতা করে। গ্রামের মানুষের কল্যাণে ডা. সামির নেওয়া এই মহান উদ্যোগের মতোই 'লালসালু' উপন্যাসের আক্কাসের উদ্যোগটি। আক্কাস গ্রামের মানুষকে শিক্ষার আলোয় আলোকিত করতে গ্রামে স্কুল প্রতিষ্ঠার উদ্যোগ নিয়েছিল। তাই বলা যায়, ডা. সামির হাসপাতাল নির্মাণের মহান উদ্যোগ উপন্যাসের স্কুল নির্মাণের চেষ্টার কথা স্মরণ করিয়ে দেয়।"
        },
        {
          "label": "ঘ",
          "question": "\"উদ্দীপকের সামাদ মেম্বার আর 'লালসালু' উপন্যাসের মজিদ ভিন্ন চেতনার মানুষ।\"-মন্তব্যটির যথার্থতা বিচার কর।",
          "explanation": "জীবনাদর্শের দিক থেকে সামাদ মিয়া ও মজিদ ভিন্ন চেতনার মানুষ। 'লালসালু' উপন্যাসের স্বার্থান্বেষী চরিত্র মজিদ। সে মহব্বতনগর গ্রামে প্রতারণার জাল বিছিয়ে রেখেছে মাজার ব্যাবসা শুরু করে। ধর্মের দোহাই দিয়ে সে প্রতিনিয়ত অশিক্ষিত, কুসংস্কারাচ্ছন্ন মানুষগুলোকে ঠকিয়ে নিজের স্বার্থ হাসিল করেছে। এরূপ পরিস্থিতি থেকে গ্রামবাসীকে মুক্ত করার জন্য আক্কাস গ্রামে স্কুল প্রতিষ্ঠা করার উদ্যোগ নেয়। কিন্তু কৌশলী মজিদ ধর্মীয় আবেগকে কাজে লাগিয়ে মসজিদ নির্মাণ করতে চায় এবং - বিদ্যালয় প্রতিষ্ঠার আয়োজনকে নস্যাৎ করে দেয় কারণ স্কুল 'তিষ্ঠা হলে গ্রামবাসীর উপর মজিদের কর্তৃত্ব কমে যাবে। উদ্দীপকের হোমিওপ্যাথিক ডাক্তার সামাদ মিয়া পরার্থপর মনোভাবের অধিকারী। গ্রামের মানুষের কল্যাণ হবে বুঝতে পেরে তিনি ডা. সামিকে দাতব্য হাসপাতাল প্রতিষ্ঠা করতে সহায়তা করেন। এই হাসপাতালের কারণে ডাক্তার সামাদের আয়-উপার্জন কমে যাওয়ার সম্ভাবনা থাকলেও তিনি বৃহৎ স্বার্থের কথা বিবেচনা করে স্বার্থহীনভাবে ডা. সামিকে সহযোগিতা করেছেন। সামাদ মিয়ার কাছে নিজের স্বার্থের চেয়েও গ্রামের সাধারণ মানুষদের স্বার্থ বেশি গুরুত্বপূর্ণ ছিল। তাই তিনি নিজের চিন্তা না করে গ্রামের মানুষদের কথা বিবেচনায় নিয়েছেন। এক্ষেত্রে মজিদ ছিল ব্যতিক্রম। সে জানত গ্রামে স্কুল নির্মাণ হলে গ্রামের মানুষ শিক্ষিত হওয়ার সুযোগ পাবে। এতে - গ্রামের মানুষের উপর তার কর্তৃত্ব কমে যাবে, ধর্মের নামে প্রতারণা করার সুযোগ কমে যাবে। তাই সে মসজিদ নির্মাণের বাহানায় স্কুল নির্মাণের কাজ নস্যাৎ করে। মূলত মজিদের কাছে নিজের স্বার্থ আগে ছিল। অন্যদিকে সামাদ মিয়া গ্রামবাসীর স্বার্থকে আগে গুরুত্ব দিয়েছেন। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "10",
      "uddipok": "পানিপথের তৃতীয় যুদ্ধে স্বামী-স্ত্রী হয়েও ইব্রাহিম কার্দি ও জোহরা যথাক্রমে মারাঠা ও মুসলিম বাহিনীর পক্ষে লড়াইয়ে অবতীর্ণ হন। স্ত্রী জোহরা ছদ্মবেশে মারাঠা শিবিরে প্রবেশ করে ইব্রাহিম কার্দিকে মুসলিম শিবিরে যোগ দেয়ার অনুরোধ করেন। কিন্তু ইব্রাহিম কার্দি স্পষ্ট জানিয়ে দেন\"যে ফিরে যাবে সে আমি হব না। সে হবে বিশ্বাসঘাতক। সে হবে ইব্রাহিম কার্দির লাশ। আমার সংকটের দিনে যারা আমাকে আশ্রয় দিয়েছে, কর্মে নিযুক্ত করেছে, ঐশ্বর্য দান করেছে সে মারাঠাদের বিপদের দিনে আমি চুপ করে বসে থাকবো? পদত্যাগ করবো? সে হয় না, জোহরা।\"",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "পলাশির যুদ্ধ ১৭৫৭ সালে সংঘটিত হয়।"
        },
        {
          "label": "খ",
          "question": "\"ওই একটি পথেই আবার আমরা উভয় উভয়ের কাছাকাছি আসতে পারি।\"প্রসভাটি ব্যাখ্যা কর।",
          "explanation": "'ওই একটি পথেই আবার আমরা উভয়ে উভয়ের কাছাকাছি আসতে পারি'- উক্তিটি সিরাজউদ্দৌলা মিরজাফরকে উদ্দেশ করে বলেছিল। সিরাজউদ্দৌলা তাঁর অমাত্যবর্গের পরামর্শেই রাজ্যের লবণের ইজারাদারি ইস্ট ইন্ডিয়া কোম্পানিকে দেয়। কিন্তু পরবর্তীকালে নবাব জানতে পারেন যে, ইংরেজরা নানাভাবে এদেশের নিরীহ প্রজাদের শোষণ ও নিপীড়ন করছে। তখন তিনি তাঁর অমাত্যবর্গের প্রতি আস্থা হারিয়ে ফেললেও তিনি বুঝতে পারেন রাজ্যের সার্বিক কল্যাণের জন্য সকলকে এক সাথে কাজ করতে হবে। তাই দেশের কল্যাণে নবাব ও তাঁর অমাত্যবর্গের একযোগে কাজ করার দিকটি বোঝাতেই নবাব সিরাজউদ্দৌলা আলোচ্য উক্তিটি করেছেন।"
        },
        {
          "label": "গ",
          "question": "উদ্দীপকের ইব্রাহিম কার্দির সঙ্গে 'সিরাজউদ্দৌলা' নাটকের প্রধান সেনাপতি মিরজাফর চরিত্রের বৈসাদৃশ্য বর্ণনা কর।",
          "explanation": ""
        },
        {
          "label": "ঘ",
          "question": "“সেনাপতি ও অমাত্যরা উদ্দীপকের ইব্রাহিম কার্দির মতো বিশ্বস্ততা ও নৈতিকতার পরিচয় দিলে 'সিরাজউদ্দৌলা' নাটকের নবাব সিরাজের পরিণতি অন্যরকম হতে পারতো।\" মন্তব্যটি বিচার কর।",
          "explanation": ""
        }
      ]
    },
    {
      "number": "11",
      "uddipok": "বাংলাদেশে একসময় ইংরেজরা চাষীদের দিয়ে জোর করে নীলচাষ করাতো। নীলচাষে বাধ্য হওয়ার ফলে চাষীরা তাদের প্রয়োজনীয় ফসল ফলাতে পারতো না। অত্যাচারী ইংরেজদের জোর করে নীলচাষ করানোর বিরুদ্ধে ১৮৫৯ খ্রিষ্টাব্দে কৃষকরা বিদ্রোহ ঘোষণা করে। ধীরে ধীরে বিস্তৃত অঞ্চল জুড়ে নীল বিদ্রোহ ছড়িয়ে পড়ে।",
      "tag": "CB 25",
      "sub_questions": [
        {
          "label": "ক",
          "question": "সিরাজউদ্দৌলার নানার নাম কী?",
          "explanation": "সিরাজউদ্দৌলার নানার নাম আলিবর্দি খাঁ।"
        },
        {
          "label": "খ",
          "question": "ষড়যন্ত্রকারীরা শওকতজঙ্গকে নবাব হিসেবে চেয়েছিল কেন?",
          "explanation": "শওকতজঙ্গ ঘসেটি বেগমের আস্থাভাজন হওয়ায় সে নবাব হলে ষড়যন্ত্রকারীদের স্বার্থসিদ্ধি ঘটবে বলেই তারা তাকে নবাব হিসেবে চেয়েছিল। আলিবর্দি খানের মৃত্যুর পর সিংহাসনে বসেন সিরাজউদ্দৌলা। কিন্তু ঘসেটি বেগমসহ অন্যান্য চক্রান্তকারীরা এটি মেনে নিতে পারে না। তারা সিরাজউদ্দৌলার খালাতো ভাই শওকতজঙ্গকেই যোগ্য উত্তরাধিকারী মনে করে। কেননা, সিরাজউদ্দৌলা নবাব হওয়ায় তাদের ব্যক্তিস্বার্থ চরিতার্থে প্রতিবন্ধকতা তৈরি হয়। ফলে ঘসেটি বেগমের স্নেহধন্য শওকতজজাকে নবাব বানাতে পারলে নিজেদের স্বেচ্ছাচারিতায় কোনো অন্তরায় থাকবে না বলে মনে করে ষড়যন্ত্রকারীরা। আর এজন্যই তাকে নবাব হিসেবে চেয়েছিল তারা।"
        },
        {
          "label": "গ",
          "question": "উদ্দীপকের ইংরেজদের আচরণ 'সিরাজউদ্দৌলা' নাটকের কোন বিশেষ ঘটনার কথা মনে করিয়ে দেয়? বর্ণনা কর।",
          "explanation": "উদ্দীপকে নীলচাষিদের সঙ্গে করা ইংরেজদের অত্যাচারমূলক আচরণ 'সিরাজউদ্দৌলা' নাটকের দ্বিতীয় অঙ্কে বর্ণিত লবণচাষির উপর ইংরেজদের অত্যাচারের কথা মনে করিয়ে দেয়। 'সিরাজউদ্দৌলা' নাটকে নবাব সিরাজউদ্দৌলা তাঁর প্রজাসাধারণের ইংরেজদের দ্বারা বীভৎসভাবে অত্যাচারিত হওয়া দেখে ক্ষোভ ও দুঃখ প্রকাশ করেছিলেন। এমনকি নবাবের সামনে উপস্থিত হয়ে এক লবণচাষি জানায় যে, লবণ বিক্রি করেনি বলে কুঠির সাহেবদের লোকজন তার বাড়িঘর জ্বালিয়ে দিয়েছে। ষন্ডা পাঁচজনে মিলে তার পোয়াতি বউটাকে নিগৃহীত করেছে তার চোখের সামনেই। চোখ বুজলে তারা তার নখের ভিতরে খেজুরকাঁটা ফুটিয়েছে, তার বউকে তারা খুন করে ফেলে। এসব চাষির উৎপাদিত লবণের ইজারাদার কুঠিয়াল ইংরেজ। তিন আনা দরে লবণ কিনে তারা সেখানেই দুই টাকা আড়াই টাকা মণ দরে বিক্রি করে। উদ্দীপকে সাধারণ মানুষের উপর ইংরেজদের অত্যাচারের কথা বলা হয়েছে। ইংরেজরা সাধারণ চাষিদের নীলচাষে বাধ্য করত। জোর করে নীলচাষ করানোর ফলে তারা অন্য প্রয়োজনীয় ফসল ফলাতে পারত না। 'সিরাজউদ্দৌলা' নাটকের দ্বিতীয় অঙ্কে লবণ চাষিদের উপর নির্যাতন চালিয়েছে ইংরেজরা, একইভাবে উদ্দীপকে সাধারণ মানুষের উপর নির্যাতন চালিয়েছে ইংরেজরা। তাই উদ্দীপকের ইংরেজদের আচরণ আলোচ্য নাটকের লবণ চাষিদের উপর অত্যাচারের ঘটনা মনে করিয়ে দেয়।"
        },
        {
          "label": "ঘ",
          "question": "\"উদ্দীপকটি 'সিরাজউদ্দৌলা' নাটকের কেবল খণ্ডাংশের প্রতিনিধিত্ব করে।\" -মন্তব্যটির যথার্থতা বিচার কর।",
          "explanation": "উদ্দীপকের ঘটনায় লবণ চাষিদের প্রতিবাদের বিষয়টি ছাড়া অন্যান্য ঘটনার অনুপস্থিতি বিবেচনায় মন্তব্যটি যথার্থ। 'সিরাজউদ্দৌলা' নাটকে নবাব সিরাজউদ্দৌলার বিরুদ্ধে দেশি-বিদেশি নানা ষড়যন্ত্রের বিস্তার ও সবশেষে তাঁর করুণ পরিণতি উঠে এসেছে। দ্বিতীয় অঙ্কের প্রথম দৃশ্যে নবাবের দরবারে এক উৎপীড়িত ব্যক্তি ইংরেজ ব্যবসায়ীদের সম্পর্কে অভিযোগ জানায়। তাদের উৎপাদিত লবণ নামমাত্র মূল্যে কিনে কয়েকগুণ বেশি দামে ইংরেজরা বিক্রি করে; আর কিছু হলেই চলে নির্যাতন। উদ্দীপকে ইংরেজ আমলে নীলচাষের ব্যাপারে এদেশের চাষিদের উপর জোরজবরদস্তি চলতে থাকে। নীলচাষে বাধ্য হওয়ায় চাষিরা তাদের প্রয়োজনীয় ফসল ফলাতে পারত না। চাষিরা এরপর ইংরেজদের এ অন্যায় আচরণের বিরুদ্ধে বিদ্রোহ করলে তা ধীরে ধীরে সমগ্র দেশে ছড়িয়ে পড়ে। সিরাজউদ্দৌলা নাটকে লবণ চাষিদের সাথে একই রকম আচরণ করলে নবাবের দরবারে অভিযোগ দাখিল করা হয়। দেখা যাচ্ছে, উদ্দীপক ও 'সিরাজউদ্দৌলা' নাটকে ইংরেজদের জোরজবরদস্তি আচরণের সাদৃশ্য উঠে এলেও নাটকের প্লট বেশ বিস্তৃত। নবাবের বিরুদ্ধে দেশি-বিদেশি ষড়যন্ত্র, যুদ্ধের নামে প্রতারণা, নবাবের পরাজয় এবং সর্বোপরি নবাবের করুণ মৃত্যুসহ অধিকাংশ ঘটনার সাথে উদ্দীপকের কোনো সাদৃশ্য নেই। তাই বলা যায় যে, উদ্দীপকটি 'সিরাজউদ্দৌলা' নাটকের কেবল খণ্ডাংশের প্রতিনিধিত্ব করে।"
        }
      ]
    }
  ]
}