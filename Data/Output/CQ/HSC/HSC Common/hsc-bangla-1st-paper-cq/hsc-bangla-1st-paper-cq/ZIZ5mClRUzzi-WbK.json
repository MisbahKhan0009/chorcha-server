{
  "title": "নটরডেম ঢাকা ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "সৌদামিনী মালো স্বামীর মৃত্যুর পর উত্তরাধিকার সূত্রে ধানী জমি, বসতবাড়ি, পুকুরসহ কয়েক একর সম্পত্তির মালিক হয়। এই সম্পত্তির উপর নজর পড়ে সৌদামিনীর জ্ঞাতি দেবর মনোরস্তানের। সৌদামিনীর সম্পত্তি দখলের জন্য সে নানা কৌশল অবলম্বন করে। একদিন এক শিশুকে দুর্ভিক্ষের কবল থেকে প্রাণে বাঁচিয়ে তুলে এনে লালনপালন করতে থাকে নিজ সন্তানের মতো। শিশুটি বড়ো হতে থাকে কিন্তু সম্পত্তির লোভে সৌদামিনীর দেবর অভিযোগ তোলে রাস্তা থেকে একটা অস্পৃশ্য সন্তানকে তুলে এনে নিজ ঘরে আশ্রয় দিয়েছে সৌদামিনী। সে জাতের বিধান লঙ্ঘন করেছে। উপরন্তু মনোরঞ্জন সৌদামিনীকে সমাজচ্যুত করতে প্রচার করে যে- সে যা করছে তা মহাপাপ, হিন্দু সমাজের জাত ধর্ম শেষ হলে গেল। (কাহিনি সূত্র: সৌদামিনী মালো- শওকত ওসমান)",
      "tag": "MB 23,MGCC 24,NDCD 23",
      "sub_questions": [
        {
          "label": "ক",
          "question": "",
          "explanation": "'ফোর্থ ক্লাস' বলতে এখনকার সপ্তম ক্লাসকে বোঝানো হয়েছে।"
        },
        {
          "label": "খ",
          "question": "'আমাদের তো খাবারের ভাবনা নাই আমরা কেন মিছামিছি লোক ঠকাতে যাই'- উক্তিটি ব্যাখ্যা করো।",
          "explanation": "মৃত্যুঞ্জয়ের কাছে সাপ ধরার বায়না আসলে বিলাসী নানাভাবে মৃত্যুঞ্জয়কে বাধা দেওয়ার চেষ্টা করত। কাজটার বিরুদ্ধে বিলাসী ভয়ানক আপত্তি করে মৃত্যুঞ্জয়কে আলোচ্য উক্তিটি করেছে। স্বামীকে গভীরভাবে ভালোবাসত বলে তাকে বিপদমুক্ত রাখার জন্য সাপ ধরার বায়না এলে বিলাসী তাতে আপত্তি করত। বিলাসী সাপুড়ের মেয়ে। সাপ ধরতে গিয়ে যেকোনো মুহূর্তে মৃত্যুঞ্জয় বিপদে পড়তে পারে এবং এর পরিণাম যে মৃত্যু পর্যন্তও গড়াতে পারে তা বিলাসী ভালোভাবেই জানত। ফলে সাপ ধরার বায়না এলে বিলাসী মৃত্যুঞ্জয়কে বাধা দেওয়ার চেষ্টা করত। মৃতুঞ্জয়ের প্রতি অগাধ ভালোবাসা থেকেই বিলাসী মৃত্যুঞ্জয়কে সাপ ধরতে বারণ করত। মৃত্যুঞ্জয় ছিল উচ্চবর্ণের, তাই বিলাসীকে নিয়ে খেয়ে পড়ে চলার ভাবনা তাদের ছিল না। তাই সাপ ধরে উপার্জন করার কোনো প্রয়োজন ছিল না মৃত্যুঞ্জয়ের। তবুও মৃত্যুঞ্জয় সাপ ধরত। বিলাসী এটিকে মেনে না নেওয়ার প্রেক্ষিতে আলোচ্য উক্তিটি করে।"
        },
        {
          "label": "গ",
          "question": "",
          "explanation": "উদ্দীপকের সৌদামিনী চরিত্রের স্নেহবাৎসল্য ও সেবাপরায়ণতার বৈশিষ্ট্য 'বিলাসী' গল্পের বিলাসীর চরিত্রের সঙ্গে মিলে যায়। 'বিলাসী' গল্পের কেন্দ্রীয় চরিত্র বিলাসী মানবতাবোধে উদ্ভাসিত এক নারী। তাই মুমূর্ষু মৃত্যুঞ্জয়ের পাশে সে সেবার মানসিকতা নিয়ে দাঁড়িয়েছে। পাশে থেকে বিলাসী তার সাধ্যমতো মৃত্যুঞ্জয়ের সেবা করেছে। মূলত তার সেবাযত্নেই মৃত্যুপথযাত্রী মৃত্যুঞ্জয় সেবার সুস্থ হয়ে ওঠে। এর মধ্য দিয়ে বিলাসীর সেবাপরায়ণ মানসিকতা এবং আন্তরিকতার পরিচয় মেলে। উদ্দীপকে সৌদামিনী মালো নামের এক স্নেহবৎসল নারীর প্রসঙ্গ তুলে ধরা হয়েছে। অসুস্থ ও অসহায় একটি শিশুকে দুর্ভিক্ষের সময় ধানখেতের পাশে খুঁজে পায় সে। দুর্বল শিশুটিকে পেয়ে তার মনে মাতৃত্ববোধ জাগ্রত হয়। সংগত কারণেই পরিচয়হীন শিশুটিকে তুলে এনে সন্তানের মতো লালনপালন করতে থাকে সে। একইভাবে আলোচ্য গল্পের বিলাসীও মৃত্যুপথযাত্রী মৃত্যুঞ্জয়ের সেবা করে তাকে সুস্থ করে তুলেছে। অর্থাৎ সৌদামিনী মালো ও বিলাসী দুজনই মুমূর্ষু দুজন মানুষের সেবা করেছে কোনো ধরনের প্রতিদানের প্রত্যাশা ছাড়াই, যা তাদের স্নেহবাৎসল্য ও সেবাপরায়ণ মানসিকতার পরিচায়ক। এদিক থেকে আলোচ্য গল্পের বিলাসীর সঙ্গে উদ্দীপকের সৌদামিনী মালোর সাদৃশ্য পাওয়া যায়।"
        },
        {
          "label": "ঘ",
          "question": "",
          "explanation": "অমানবিক, স্বার্থপর ও কূট চরিত্রে উদ্দীপকের মনোরঞ্জন যেন 'বিলাসী' গল্পের খুড়ারই প্রতিচ্ছবি। 'বিলাসী' গল্পের খুড়া লোভী ও মনুষ্যত্বের বৈশিষ্ট্যের বিপরীত এক চরিত্র। সে মৃত্যুঞ্জয়ের আপন চাচা হওয়া সত্ত্বেও ভাতিজার সম্পত্তির লোভে মত্ত। সেই সম্পত্তি নিজের কব্জায় আনতে সে কূট কৌশলের আশ্রয় নেয়। অসুস্থ শয্যাশায়ী ভাতিজার পাশে না দাঁড়িয়ে সেবাব্রত বিলাসীর প্রতি অন্নপাপের অভিযোগ তোলে। মৃত্যুঞ্জয়কে কোনঠাসা করে তার সম্পত্তি দখলে নিতেই তার এই অমানবিক আচরণ। সৌদামিনী মালোর প্রতিও তার জ্ঞাতি দেওর মনোরঞ্জন একই আচরণ করে। স্বামীর মৃত্যুর পর সৌদামিনী জমি, বসতবাড়ি, পুকুরসহ অনেক সম্পদের অধিকারী হয়। সেই সম্পদের প্রতি নজর পড়ে মনোরঞ্জনের। এসব সম্পত্তি দখলের জন্য সে নানা কূটকৌশলে মত্ত হয়। দুর্ভিক্ষের সময় ধান খেতে খুঁজে পাওয়া এক মানব শিশুকে সৌদামিনী পরম যত্নে আপন সন্তানের মতো লালনপালন করে। তখন মনোরঞ্জন সৌদামিনীকে সমাজচ্যুত করতে প্রচার করে যে, হিন্দুদের জাত ধর্ম শেষ করে নমশূদ্রের ঘরে ব্রাহ্মণ সন্তান পালিত হচ্ছে। 'বিলাসী' গল্পের খুড়া ও উদ্দীপকের মনোরঞ্জন উভয়েই অমানবিক, স্বার্থপর ও কূট চরিত্রের অধিকারী। তারা উভয়ই স্বার্থ হাসিল করতে, ধর্মকে ব্যবহার করে। তারা উভয়েই সম্পদের লোভে স্বার্থান্ধ। জ্ঞাতির সম্পত্তি ভোগ-দখল করার জন্য তারা নীতি বিসর্জন দিতেও দ্বিধা করে না। খুড়া আপন ভাতিজা মৃত্যুঞ্জয়ের সেবায় নিয়োজিত বিলাসীকে অন্নপাপ করার অপবাদ দিয়ে বাড়ি ছাড়তে বাধ্য করে। একইভাবে উদ্দীপকের মনোরঞ্জনও সৌদামিনীকে অসহায় মানব শিশু পালনে ধর্মের অপমান হয়েছে বলে প্রচার করে। এতে তাদের অমানবিক চরিত্রই ফুটে ওঠে। সুতরাং বলা যায়, খুড়া ও মনোরঞ্জন উভয়েই সম্পত্তির লোভে হীন কর্ম করায় তারা পরস্পর পরস্পরের প্রতিচ্ছবি হয়ে উঠেছে।"
        }
      ]
    },
    {
      "number": "2",
      "uddipok": "জীবনবৃক্ষের শাখার যে ফুল ফোটে তা-ই মনুষ্যত্ব। বৃক্ষের গোড়ায় জল ঢালতে হবে এই ফলের দিকে লক্ষ রেখে। শুধু শুধু মাটির রস টেনে গাছটা মোটাসোটা হয়ে উঠবে— এই ভেবে কোনো মালী গাছের গোড়ায় জল ঢালে না। মানুষের অন্তরতম মূল্যবোধ তথা সৌন্দর্য, প্রেম ও আনন্দচেতনা যখন মানুষের চিত্তে জাগে তখন এক আলোকময় সুষমায় তার জীবন হয় পরিপূর্ণ ।",
      "tag": "NDCD 23",
      "sub_questions": [
        {
          "label": "ক",
          "question": "আবুল ফজল কোন সাহিত্য আন্দোলনে যুক্ত হয়েছিলেন?",
          "explanation": "আবুল ফজল বুদ্ধির মুক্তি আন্দোলনে যুক্ত হয়েছিলেন।"
        },
        {
          "label": "খ",
          "question": "রাষ্ট্র জাতির কোন চেতনার প্রতীক? ব্যাখ্যা করো।",
          "explanation": "আলোচ্য উক্তিটি দ্বারা জাতীয় জীবন ও জাতীয় চেতনার সাথে রাষ্ট্রের অঙ্গাঙ্গি সম্পর্ককে বোঝানো হয়েছে। একটি জাতি যেভাবে জীবনযাপন করে, যে চেতনা ধারণ করে বেড়ে ওঠে রাষ্ট্রও সে অনুযায়ী পরিচিতি লাভ করে। রাষ্ট্র যদি তার নাগরিকদের আত্মমর্যাদাসম্পন্ন হিসেবে গড়ে উঠতে সাহায্য না করে, তবে রাষ্ট্রও তার প্রাপ্য সম্মান থেকে বঞ্চিত হয়। অর্থাৎ যে রাষ্ট্র হাত পাতা আর চাটুকারিতাকে প্রশ্রয় দেয়, সে রাষ্ট্র কিছুতেই আত্মমর্যাদাবোধ সম্পন্ন নাগরিক গড়ে তুলতে পারে না। কাজেই রাষ্ট্রের উচিত মানুষকে প্রকৃত মানুষ হিসেবে বেড়ে উঠতে সাহায্য করা এবং মানবিক বৃত্তি বিকাশের পথে যথাযথ ক্ষেত্র বা পরিবেশ তৈরি করে দেওয়া। প্রশ্নোক্ত উক্তিটি দ্বারা জাতীয় জীবন ও জাতীয় চেতনার সাথে রাষ্ট্রের এমন অঙ্গাঙ্গি সম্পর্ককেই বোঝানো হয়েছে।"
        },
        {
          "label": "গ",
          "question": "উদ্দীপকটি 'মানব কল্যাণ' প্রবন্ধের লেখকের কোন মানসিকতার পরিচায়ক? তুলে ধরো ।",
          "explanation": "'মানব-কল্যাণ' প্রবন্ধের লেখক মানুষের আত্মবিকাশের পক্ষপাতী; উদ্দীপকটি লেখকের এই মানসিকতার পরিচায়ক। 'মানব-কল্যাণ' প্রবন্ধে লেখক সাময়িক দয়া-দাক্ষিণ্যকে মনুষ্যত্বের জন্য অবমাননাকর বলে আখ্যায়িত করেছেন। করুণার দান মানুষকে সাময়িক মুক্তি দিলেও পরে তাকে নিগড়-বন্দি করে রাখে। লেখকের মতে, মানুষকে বেড়ে উঠতে হবে মানুষ হিসেবে। মানবিক বৃত্তির বিকাশের মধ্য দিয়ে অর্জিত হবে মানব কল্যাণ । উদ্দীপকে জীবনকে একটি গাছের সাথে তুলনা করা হয়েছে। এই গাছে যে ফুল ফোটে তা-ই মনুষ্যত্ব। আপনা থেকে গাছ পরিপুষ্ট হবে ভেবে অনেকে গাছের যত্ন নেয় না, কিন্তু মনুষ্যত্বের বিকাশে মানুষকে যত্নবান হতে হয়। যত্নের মাধ্যমে মানুষের মাঝে সৌন্দর্য, প্রেম ও আনন্দচেতনার মতো মূল্যবোধ জেগে উঠলেই মানুষের জীবন কল্যাণকর সুষমায় পরিপূর্ণ হয়। ‘মানব-কল্যাণ' প্রবন্ধে সেই অন্তরতম মূল্যবোধের বিকাশের প্রতিই গুরুত্বারোপ করা হয়েছে ।"
        },
        {
          "label": "ঘ",
          "question": "‘মানব-মর্যাদায় উদ্‌বুদ্ধ জীবনচেতনাই মানব-কল্যাণের সারকথা'— মন্তব্যটির যথার্থতা বিশ্লেষণ করো।",
          "explanation": "মানুষের মর্যাদাবোধ বৃদ্ধির মাধ্যমে আত্মমর্যাদাশীল হবার মধ্যেই প্রকৃত মানব-কল্যাণ নিহিত যা 'মানব-কল্যাণ' প্রবন্ধে বিস্তৃতভাবে আলোচিত হয়েছে। ‘মানব-কল্যাণ' প্রবন্ধে মানুষকে অনুগৃহীত করে না রেখে তার শক্তি ও সামর্থ্যের পরিপূর্ণ বিকাশ ঘটিয়ে আত্মমর্যাদাশীল করে গড়ে তোলার কথা বলা হয়েছে। লেখকের মতে, অন্যের দান পেয়ে অভ্যস্ত মানুষ কখনো মর্যাদাপূর্ণ হয় না, দান গ্রহণকারীর দীনতা তার সর্বাঙ্গে ফুটে ওঠে। স্বাবলম্বী হতে পারলে তার ভেতরের মানব শক্তির জাগরণ ঘটে। উদ্দীপকে জীবন নামের গাছটি একা একা যত্ন ছাড়া বাড়তে পারে না। সেই গাছে যে ফুল ফোটে তাই মনুষ্যত্ব। আর মনুষত্ব্যের চেতনা বেঁচে থাকে মানব-মর্যাদার চেতনার মধ্যে। গাছের গোড়ায় পানি না ঢাললে অর্থাৎ আত্মমর্যাদা অর্জনের পথে কাজ না করলে মনুষ্যত্বের বিকাশ হয় না। 'মানব-কল্যাণ' প্রবন্ধেও ক্রমাগত প্রয়াস চালিয়ে মানব-মর্যাদায় উদ্‌বুদ্ধ এক জীবন চেতনা অর্জনের কথাই বলা হয়েছে। 'মানব-কল্যাণ' প্রবন্ধে ভিক্ষা গ্রহণকারীর দীনতা বর্জন করে একজন আত্মমর্যাদাশীল মানুষ হতে পারার দিকে আলোকপাত করা হয়েছে। মানুষকে অন্যের সাহায্যের ওপর নির্ভরশীল না রেখে স্বাবলম্বনের পথ দেখানোর মধ্যেই তার মর্যাদাবোধ নিহিত থাকে। বর্তমান পৃথিবীতে দাতব্য সংস্থা বাড়লেও দরিদ্রতা হ্রাস না পাওয়া প্রমাণ করে যে মানব- মর্যাদা অর্জনের পরিবর্তে মানুষ অন্যের দয়ার ওপর নির্ভরশীল হয়ে = উঠেছে। উদ্দীপকেও বলা হয়েছে মানুষের মানবীয় বৃত্তিগুলোর বিকাশের কথা, যার মাধ্যমে মানব-মর্যাদা অর্জিত হয়। সার্বিক দিক বিবেচনায়, 'মানব-মর্যাদায় উদ্‌বুদ্ধ জীবন চেতনাই মানবকল্যাণের সারকথা'— মন্তব্যটি আমার কাছে যথার্থ বলে মনে হয়েছে।"
        }
      ]
    },
    {
      "number": "3",
      "uddipok": "সক্রেটিস বলেছেন, 'নিজেকে জান'। আত্মোপলব্ধির মধ্য দিয়ে নির্মিত হয় ব্যক্তিত্ববোধ। প্রবল ইচ্ছাশক্তিই পরাধীনতার জাল থেকে বের করে নিজেকে প্রতিষ্ঠিত করতে সাহায্য করে । তাই ইচ্ছাশক্তি ও সত্যপথকে ধারণ করে স্বাধীনভাবে বেঁচে থাকার জন্য নিজেকে প্রস্তুত করতে হবে।",
      "tag": "NDCD 23",
      "sub_questions": [
        {
          "label": "ক",
          "question": "কাজী নজরুল ইসলামের মাতার নাম কী?",
          "explanation": "কাজী নজরুল ইসলামের মাতার নাম জাহেদা খাতুন ।"
        },
        {
          "label": "খ",
          "question": "ভুলের মধ্য দিয়ে গিয়েই তবে সত্যকে পাওয়া যায়।'- ব্যাখ্যা করো ।",
          "explanation": "ভুলের মাধ্যমে মানুষ তার নিজের আত্মাকে জানতে পারে । প্রতিটি মানুষই ভুল করে। তবে লেখকের মতে ভুল করা দোষের কিছু নয়। কেননা, তার মতে, সত্যকে জানতে, নিজের আত্মাকে জানার জন্য ভুল সহায়ক ভূমিকা পালন করে। ভুলের মাধ্যমেই মানুষ নিজেকে চিনতে পারে এবং নিজেকে সংশোধনও করতে পারে। তাই লেখক আলোচ্য উক্তিটি করেছেন।"
        },
        {
          "label": "গ",
          "question": "উদ্দীপকের সাথে 'আমার পথ' প্রবন্ধের কোন দিকটি সাদৃশ্যপূর্ণ? ব্যাখ্যা করো ।",
          "explanation": "নিজেকে চেনার মাধ্যমে আত্মবিশ্বাসী হওয়া ও আত্মাকে উপলব্ধি করার দিকটিতে উদ্দীপকের সাথে 'আমার পথ' প্রবন্ধের সাদৃশ্য পাওয়া যায়। মানুষ স্বভাবতই নিজের স্বার্থ চরিতার্থ করতে ভালোবাসে। জাগতিক নানা চাহিদা মেটাতে গিয়ে সে অনেক সময় সত্যকে প্রত্যাখ্যান করে। মিথ্যার সাথে আপস করে। ধীরে ধীরে সে নিজের শক্তি-সামর্থ্যকে মিথ্যার কাছে বিসর্জন দেয়। সত্যকে ধারণ করার মাধ্যমেই একজন মানুষ নিজেকে চিনতে সক্ষম হয়, অন্যায় ও মিথ্যার সাথে লড়াই করার শক্তি পায়। 'আমার পথ' প্রবন্ধে এ বিষয়টিই অত্যন্ত চমৎকারভাবে ফুটিয়ে তোলা হয়েছে। উদ্দীপকে মহান দার্শনিক সক্রেটিসের 'নিজেকে জানো' তত্ত্বের বিশ্লেষণ করা হয়েছে। বলা হয়েছে, নিজেকে চেনার মাধ্যমেই মানুষ সত্যের আলোয় উদ্ভাসিত হয়ে উঠতে পারে। একইভাবে 'আমার পথ' প্রবন্ধেও সত্যের মহিমা প্রকাশিত হয়েছে। সেখানে দেখানো হয়েছে কীভাবে একজন মানুষ সত্য চর্চার মাধ্যমে সাধারণ থেকে অসাধারণে পরিণত হতে পারে, সত্যকে চেনার মাধ্যমে নিজের শক্তি ও সামর্থ্যকে উদ্ঘাটন করতে পারে। তাই বলা যায়, নিজের জানা সত্যকে উপলব্ধির মধ্য দিয়ে উদ্দীপক ও 'আমার পথ' প্রবন্ধ সাদৃশ্যপূর্ণ ।"
        },
        {
          "label": "ঘ",
          "question": "“সত্যের শক্তিতে বলীয়ান হওয়াই উদ্দীপক ও 'আমার পথ' প্রবন্ধের সারকথা” মূল্যায়ন করো।",
          "explanation": "নিজের সত্যকে জানার মাধ্যমে সত্যের শক্তিতে বলীয়ান হওয়াই 'আমার পথ' প্রবন্ধ ও উদ্দীপকের মূলকথা। 'আমার পথ' সত্য প্রকাশে নির্ভীক ও অসংকোচ হবার আহ্বান জানিয়েছেন লেখক। তার আত্মজ্ঞানপ্রাপ্ত মানুষ নিজের সত্যকে খুঁজে পায়, তখন তার মধ্যে সাহস সঞ্চারিত হয়। মানুষ অনেক সময় ভয় থেকে মিথ্যাকে আকড়ে ধরে রাখে, যা তার আত্মগ্লানির কারণ হয়ে দাঁড়ায়। মিথ্যার দাসত্ব থেকে মুক্ত হয়ে আত্মজ্ঞানী হবার মাধ্যমেই মানুষ সত্যের শক্তিতে বলীয়ান হয়। উদ্দীপকে মহাজ্ঞানী সক্রেটিস এর বিখ্যাত উক্তি 'নিজেকে জানো' প্রসঙ্গে আলোকপাত করা হয়েছে। আত্মজ্ঞানের মাধ্যমেই আমাদের ভালো-মন্দ বিচারের ক্ষমতা তৈরি হয়, জন্ম নেয় ব্যক্তিত্ববোধের। আত্মজ্ঞান লাভ করতে প্রয়োজন হয় প্রবল ইচ্ছাশক্তির, ইচ্ছাশক্তির জোরে প্রাপ্ত আত্মজ্ঞানই আমাদের সত্যপথের দিশা দেয়, যা স্বাধীনভাবে বেঁচে থাকতে সাহায্য করে। 'আমার পথ' প্রবন্ধেও নিজের সত্য খুঁজে পেয়ে সাহসী ও স্বাধীনভাবে বেঁচে থাকার প্রতি গুরুত্বরোপ করা হয়েছে । ‘আমার পথ' প্রবন্ধে সত্যের উপলব্ধির প্রতি জোর দেওয়া হয়েছে। অনেক ভুল করেই কেবল সত্যকে চেনা যায়। আর সত্যকে একবার চিনলে মানুষ বাইরের সকল প্রভাব থেকে মুক্ত হয়ে একটি প্রাণ প্রাচুর্যময় জীবন লাভ করতে পারে। উদ্দীপকে নিজেকে জানার মধ্য দিয়ে সেই সত্যের সন্ধান ও তার গুরুত্বের দিকটি সম্পর্কে আলোকপাত করা হয়েছে। সবদিক বিবেচনায় রেখে আমি মনে করি, “সত্যের শক্তিতে বলীয়ান হওয়াই উদ্দীপক ও 'আমার পথ' প্রবন্ধের সারকথা”— মন্তব্যটি যুক্তিযুক্ত।"
        }
      ]
    },
    {
      "number": "4",
      "uddipok": "“মুক্তির মন্দির সোপানতলে কত প্রাণ হলো বলিদান, লেখা আছে অশ্রুজলে। কত বিপ্লবী বন্ধুর রক্তে রাঙা, বন্দিশালার ওই শিকল ভাঙা তাঁরা কি ফিরিবে আজ সুপ্রভাতে, যত তরুণ অরুণ গেছে অস্তাচলে।”",
      "tag": "CTG.B 19,RCC 24,NDCD 23",
      "sub_questions": [
        {
          "label": "ক",
          "question": "বায়ান্নর দিনগুলো' রচনায় সুপারিনটেনডেন্টের নাম কী?",
          "explanation": "'বায়ান্নর দিনগুলো' রচনায় সুপারিনটেনডেন্টের নাম আমীর হোসেন ।"
        },
        {
          "label": "খ",
          "question": "“মানুষের যখন পতন আসে তখন পদে পদে ভুল হতে থাকে”— উক্তিটি ব্যাখ্যা করো।",
          "explanation": "পাকিস্তান সরকার ভাষা আন্দোলনকারীদের গ্রেফতার করার পরিবর্তে গুলি করে হত্যার অপকৌশল গ্রহণ প্রসঙ্গে লেখক প্রশ্নোক্ত কথাটি বলেছিলেন। ১৯৫২ সালে বাংলাকে রাষ্ট্রভাষা করার দাবিতে রাজপথে নামে পূর্ব পাকিস্তানের ছাত্র-জনতা। ২১শে ফেব্রুয়ারি ঢাকা বিশ্ববিদ্যালয় এলাকায় ১৪৪ ধারা ভঙ্গ করে আন্দোলনকারীরা প্রতিবাদ মিছিল বের করে। পাকিস্তানি শাসকগোষ্ঠীর নির্দেশে পুলিশ আন্দোলনকারীদের ওপর নির্বিচারে গুলি চালায়। বাঙালির অধিকার আদায়ের সংগ্রামকে প্রতিহত করতে এমন ঘৃণ্য অপকৌশল গ্রহণ করলে শাসকগোষ্ঠীর প্রতি এদেশের মানুষের ঘৃণা বাড়তে থাকে। এরকম প্রেক্ষাপটে 'বায়ান্নর দিনগুলো' রচনার লেখক শেখ মুজিবুর রহমান মনে করেন, পাকিস্তান সরকারের এ ধরনের অপকৌশলই তাদের পতন ত্বরান্বিত করবে।"
        },
        {
          "label": "গ",
          "question": "উদ্দীপকটি 'বায়ান্নর দিনগুলো' রচনার সঙ্গে কীভাবে সাদৃশ্যপূর্ণ? তুলে ধরো।",
          "explanation": "নিরন্তর বিদ্রোহ প্রকাশের দিক থেকে 'বিদ্রোহ' কবিতার সাথে উদ্দীপকের সাদৃশ্য রয়েছে। 'বিদ্রোহী' কবিতায় কবি সকল ধরনের অন্যায়-অত্যাচার, অবিচার - অনাচার ও বৈষম্যের বিরুদ্ধে বিদ্রোহ ঘোষণা করেছেন। কবির সামনে যত বাধাবিপত্তিই আসুক না কেন তিনি সব চূর্ণ-বিচূর্ণ করে এগিয়ে যাওয়ার প্রত্যয় ঘোষণা করেছেন। শুধু তা-ই নয় পৃথিবীকে যুদ্ধমুক্ত করতে নিঃক্ষত্রিয় বিশ্ব গড়ে তোলায়ও সচেষ্ট তিনি। উদ্দীপকের কবিতাংশে বিদ্রোহী চেতনার স্ফুরণ ঘটেছে। কবির মতে, যতই চেষ্টা করা হোক না কেন কবির বিদ্রোহী কণ্ঠকে রোধ করা যাবে না। বরং রুদ্ধ করতে চাইলে আরও বেশি করে তা ধ্বনিত হতে থাকবে। সূর্যোদয়কে যেমন কোনোকালে ঠেকাতে সক্ষম হয়নি কেউ, তেমনি কবির বিদ্রোহী কণ্ঠ নৈঃশব্দের মাঝেও শোনা যাবে। 'বিদ্রোহী' কবিতার বিদ্রোহী চেতনাও যেন উদ্দীপকের সমান্তরাল। এ কবিতায় কবি সকল প্রকার অন্যায়-অত্যাচার, অনাচার-অবিচার বন্ধ না হওয়া পর্যন্ত যে নিরন্তর সংগ্রাম ঘোষণা করেছেন, উদ্দীপকেও তা একইভাবে ধ্বনিত হয়েছে।"
        },
        {
          "label": "ঘ",
          "question": "“উদ্দীপকের ভাবচেতনায় 'বায়ান্নর দিনগুলো' রচনার বঙ্গবন্ধু শেখ মুজিবুর রহমানের আত্মত্যাগের ছবিই মূর্ত হয়ে উঠেছে।”— বিশ্লেষণ করো।",
          "explanation": "নিরন্তর বিদ্রোহ ঘোষণা করার দিক বিবেচনায় বলা যায়, উদ্দীপক 'বিদ্রোহী' কবিতার মূলভাব একসূত্রে গাঁথা। 'বিদ্রোহী' কবিতা সামগ্রিক বিদ্রোহের এক মহা এপিটাপ। যেখানেই অন্যায়, ঝঞ্ঝা ও কদর্যতা রয়েছে, সেখানেই কবির বিদ্রোহী কণ্ঠ উচ্চকিত। কবি ঘূর্ণির মতো পথের সামনে উপস্থিত সকল প্রতিবন্ধকতা চূর্ণ-বিচূর্ণ করে যেতে প্রয়াসী। নির্যাতিত-নিপীড়িত মানুষের কান্না বন্ধ না হওয়া পর্যন্ত কবির এ বিদ্রোহ নিরন্তর চলবে। উদ্দীপকের কবিতাংশে কবি নিরন্তর বিদ্রোহের বাণী তুলে ধরতে প্রয়াসী হয়েছেন। কবির মতে, তাঁর বিদ্রোহ এতটাই সুদূরপ্রয়াসী ও তীব্র যে কোনো শক্তিই তাকে স্তব্ধ করে দিতে পারবে না। সূর্যোদয় যেমন অবশ্যম্ভাবী, তেমনি কবির বিদ্রোহের বাণীও অবিরাম ধ্বনিত হতে থাকবে। 'বিদ্রোহী' কবিতার ছত্রে ছত্রেও প্রায় একই চেতনাবোধের বিচ্ছুরণ লক্ষ করা যায়। সেখানেও অন্যায়-অত্যাচারসহ সর্বপ্রকার অমানবিকতা বন্ধ না হওয়া পর্যন্ত কবি নিরন্তর সংগ্রাম ঘোষণা করেছেন। উদ্দীপক ও 'বিদ্রোহী' কবিতা উভয় স্থানেই দুর্মর বিদ্রোহের বাণী যুগপৎ ঘোষিত হয়েছে। কোনো প্রতিকূল পরিস্থিতিই তাঁদের এই বিদ্রোহী চেতনাকে থামিয়ে দিতে পারবে না। এক্ষেত্রে সূর্যোদয়ের অবশ্যম্ভাবী ঘটনার মতো একজনের বিদ্রোহ নিরন্তন চলমান; অপরদিকে অন্যজন ঝঞ্ঝা ও ঘূর্ণিঝড়ের মতো সামনে আসা সকল বাধাকে যেকোনো মূল্যে বিদায় করতে সদা প্রস্তুত। তাই বলা যায় যে, প্রশ্নে উল্লিখিত মন্তব্যটি যুক্তিসংগত।"
        }
      ]
    },
    {
      "number": "5",
      "uddipok": "সমৃদ্ধ ইতিহাস ও ঐতিহ্যের ধারক ও বাহক আমরা বাঙালি জাতি । মাস্টার দা সূর্যসেন, ক্ষুদিরাম, প্রফুল্ল চাকী, প্রীতিলতা ওয়াদ্দেদার প্রমুখ সূর্যসন্তানদের আত্মত্যাগ আমাদের অমিত প্রেরণার উৎসভূমি। তাইতো আজও কোনো সংকটের মুহূর্তে বাঙালির কানে বাজে মহাপুরুষের অমর বাণী— “ওঠো, জাগো, লক্ষ্যে না পৌছানো পর্যন্ত থেমো না।”",
      "tag": "NDCD 23",
      "sub_questions": [
        {
          "label": "ক",
          "question": "কবির পূর্বপুরুষ কেমন জমি আবাদের কথা বলতেন?",
          "explanation": "কবির পূর্বপুরুষ পতিত জমি আবাদের কথা বলতেন ।"
        },
        {
          "label": "খ",
          "question": "সূর্যকে উৎপিন্ডে ধরে রাখা' বলতে কবি কী বোঝাতে চেয়েছেন?",
          "explanation": "সূর্যকে হূৎপিণ্ডে ধরে রাখা' বলতে কবি হৃদয়ে কবিতা ধারণকে বুঝিয়েছেন । সূর্য সকল শক্তির উৎস। তাই এই সর্বশক্তির আধারকে হৃদয়ে ধারণ করতে পারলে মুক্তি অনিবার্য। কবির মতে, এই সামর্থ্য অর্জনের একমাত্র কবির উপায় হলো কবিতা শোনা, কবিতাকে আত্মস্থ করা। কেননা, কাছে শুধু কবিতাই সত্য, আর সত্যই শক্তি। প্রশ্নোক্ত কথাটির মধ্য দিয়ে এ বিষয়টিই বোঝানো হয়েছে।"
        },
        {
          "label": "গ",
          "question": "'আমি কিংবদন্তির কথা বলছি' কবিতার সাথে উদ্দীপকের সাদৃশ্যমূলক দিকটি আলোচনা করো ।",
          "explanation": "পূর্বপুরুষের আত্মত্যাগের ইতিহাস হতে ভবিষ্যৎ সংকট মোকাবিলার অনুপ্রেরণা খুঁজে পাওয়ার দিক থেকে 'আমি কিংবদন্তির কথা বলছি' কবিতার সাথে উদ্দীপকটি সাদৃশ্যপূর্ণ। 'আমি কিংবদন্তির কথা বলছি' কবিতায় কবি তার গৌরবোজ্জ্বল অতীত ইতিহাসের বর্ণনা দিয়েছেন। সমৃদ্ধ ইতিহাসের স্মৃতিচারণ করে তিনি কৃষকের জমির প্রতিটি শস্যদানাকেও কবিতার মর্যাদায় আসীন করেছেন। কবি রূপক অর্থে নিজের ইতিহাস জানতে পারা কে কবিতা শোনার সাথে তুলনা করেছেন। যে কবিতা জানে, সে যুদ্ধে সন্তানের জন্যে জীবন দিতে পারে, যে কবিতা শুনতে জানে সে ভালোবেসে যুদ্ধে যেতে পারে, পারে হূৎপিণ্ডে সূর্যকে ধারণ করতে। উদ্দীপকে আমাদের সমৃদ্ধ ইতিহাস ও ঐতিহ্যের প্রসঙ্গে কথা বলা হয়েছে। বিপ্লবী বাঙালির ইতিহাসে মাস্টার দা সূর্যসেন, প্রফুল্ল চাকী প্রীতিলতা ওয়াদ্দেদারের মতো বিপ্লবীদের কর্মকাণ্ড সোনার অক্ষরে লেখা রয়েছে। তাদের ইতিহাস আমাদের প্রেরণা দেয়। কোনো সংকটজনক সময়ে লক্ষ্যে পৌঁছানোর আগ পর্যন্ত না থামার মন্ত্রণা দেয়। 'আমি কিংবদন্তির কথা বলছি' কবিতাতেও ইতিহাসের থেকে অনুপ্রেরণা নিয়ে আমরা নতুন করে সংগ্রামের মনোবল পাই ।"
        },
        {
          "label": "ঘ",
          "question": "উদ্দীপক ও পাঠ্য কবিতাটি বাঙালির গৌরবকেই নির্দেশ করে'— মন্তব্যটি স্বীকার করো কি? তোমার মতের পক্ষে যুক্তি দাও ।",
          "explanation": "আমি কিংবদন্তির কথা বলছি' কবিতা ও উদ্দীপক উভয় ক্ষেত্রেই বাঙালির গৌরবোজ্জ্বল ইতিহাসের কথা বলা হয়েছে, তাই প্রশ্নোত্ত মন্তব্যটি আমি স্বীকার করি।"
        }
      ]
    },
    {
      "number": "6",
      "uddipok": "“ধ্বংস দেখে ভয় কেন তোর?- প্রলয় নূতন সৃজন-বেদন। আসছে নবীন জীবন-হারা অসুন্দরে করতে ছেদন! তাই সে এমন কেশে বেশে প্রলয় বয়েও আসছে হেসে- মধুর হেসে! ভেঙে আবার গড়তে জানে সে চির-সুন্দর! তোরা সব ‘জয়ধ্বনি কর।'",
      "tag": "NDCD 23",
      "sub_questions": [
        {
          "label": "ক",
          "question": "নজরুল কত সালে 'পদ্মভূষণ' উপাধিতে ভূষিত হন?",
          "explanation": "নজরুল ১৯৬০ সালে 'পদ্মভূষণ' উপাধিতে ভূষিত হন।"
        },
        {
          "label": "খ",
          "question": "",
          "explanation": "প্রেম ও দ্রোহের সমন্বয়ে নিজ অস্তিত্বের স্বরূপ তুলে ধরতেই কবি প্রশ্নোত্ত চরণটির অবতারণা করেছেন। কাজী নজরুল ইসলাম প্রেমের কবি, দ্রোহের কবি। মানবপ্রেম ও সাম্যবাদী চেতনা তাঁর কবিতার মূলসুর। আর তাই যেখানেই অসাম্য ও অনাচার লক্ষ করেছেন, ব্যথিত কবি সেখানেই উচ্চারণ করেছেন দ্রোহের পঙ্ক্তিমালা। আলোচ্য কবিতাটিতেও কবির দ্রোহ পরাধীনতার শৃঙ্খল এবং অসাম্যের বিরুদ্ধে, যার মুখ্য উদ্দেশ্য মানবমুক্তি। নিপীড়িত মানুষের ক্রন্দন বন্ধ করার প্রয়াসেই তাঁর এই দ্রোহ। কবি সত্তার এই বিদ্রোহী রূপ এবং তার অন্তরালে মানবপ্রেমের বিষয়টি বোঝাতেই কবি প্রশ্নোক্ত চরণটির অবতারণা করেছেন।"
        },
        {
          "label": "গ",
          "question": "",
          "explanation": "ধ্বংসের মধ্য দিয়েই নতুনের সৃষ্টি হয় এই বার্তা বহনের দিক থেকে \"বিদ্রোহী' কবিতা ও উদ্দীপকের সাদৃশ্য রয়েছে। 'বিদ্রোহী' কবিতায় কবি বিভিন্ন পৌরাণিক অনুষঙ্গকে প্রতীক হিসেবে ব্যবহার করে ঔপনিবেশিক সমাজব্যবস্থাকে ভেঙে দেবার সংকল্প করেছেন। এ কবিতায় কিয়ামতের সময় ইস্রাফিলের শিঙ্গার মতো ধ্বংসের বার্তা দিয়ে গেছেন কবি। তবে ধ্বংসের বার্তা দেবার পাশাপাশি নতুন এক সমাজব্যবস্থা তৈরি করার কথাও বলেছেন তিনি। পৃথিবীর সকল নিপীড়ন ও অত্যাচারকে ধ্বংসের মাধ্যমে উৎপীড়িত মানুষের হাহাকারের অবসান করেই কবি শান্ত হবেন। উদ্দীপকে বলা হয়েছে জীর্ণ, ক্ষয়িষ্ণু, পুরোনো সমাজব্যবস্থা ধ্বংসের মধ্যেই রয়েছে নতুন সৃষ্টির বীজ। বিপ্লবের ধ্বংসলীলার পরেই নতুন সত্তা জন্ম নেয়। পুরোনো ও অসুন্দরকে দূর করতে দুর্বার গতিতে এগিয়ে আসে নতুন। মাঝখানে প্রলয়ের বেদনা সহ্য করতে হয় নতুন কিছু দেখার জন্যই। 'বিদ্রোহী' কবিতাতেও ধ্বংসের মাধ্যমে নতুন সমাজ সৃষ্টির কথাই বলা হয়েছে, এ দিক থেকে 'বিদ্রোহী' কবিতা ও উদ্দীপকের সাদৃশ্য লক্ষ করা যায়।"
        },
        {
          "label": "ঘ",
          "question": "উদ্দীপকে 'বিদ্রোহী' কবিতার সমগ্র দিক ফুটে উঠেছে কি?— তোমার মতের পক্ষে যুক্তি দাও ।",
          "explanation": "'বিদ্রোহী' কবিতায় সমাজে বিদ্যমান অত্যাচার ও নিপীড়নের মূলোৎপাটনে কবির নিরন্তর বিদ্রোহসহ অন্যান্য দিকের উল্লেখ না থাকায় 'উদ্দীপকটি 'বিদ্রোহী' কবিতার সামগ্রিক ভাব ফুটিয়ে তুলতে পারেনি। 'বিদ্রোহী কবিতায় উচ্চারিত প্রতিটি শব্দই যেন কবির মনের বিদ্রোহকে ধারণ করেছে। কবির বিদ্রোহ এই সমাজের শোষণ, নিপীড়ন ও অত্যাচারের বিরুদ্ধে। একদিকে কবি দাবানল দাহ ও কালবৈশাখী ঝড়ের মতো সব ধ্বংস করতে চান, অন্যদিকে তিনি ভালোবাসেন বঞ্চিত, অবমানিত ও লাঞ্ছিত মানুষকে। তাই বঞ্চিত মানুষের আর্তচিৎকারের অবসান হলে দুর্বার বিদ্রোহী কবি সত্তা শান্তি পাবে। উদ্দীপকে ধ্বংস দেখে ভয় না পাওয়ার কথা বলা হয়েছে। কেননা, ধ্বংসের মাধ্যমেই সমাজে পরিবর্তন আসে, কিন্তু ধ্বংসের বেদনা আমাদের সহ্য করতে হয়। এ সময় জীবনহারা, অচল অসাড়কে মুছে দিতে এগিয়ে আসে নবীনেরা। সবকিছু ভেঙে তারা আবার গড়ে দেয় চিরসুন্দর, যা 'বিদ্রোহী' কবিতার আংশিক ভাব প্রকাশ করে। 'বিদ্রোহী' কবিতায় আত্মজাগরণে উন্মুখ কবির সদম্ভ আত্মপ্রকাশ ঘটেছে। আত্মমর্যাদার মন্ত্রে দীক্ষিত কবির নিজের ওপর রয়েছে অগাধ আত্মবিশ্বাস। সেই আত্মবিশ্বাসের জন্যই তিনি পেরেছেন অন্যায় অত্যাচারের বিরুদ্ধে বিদ্রোহী হয়ে উঠতে। সমাজ থেকে ঝড়ের মতো অন্যায়-অত্যাচারের জঙ্গল পরিষ্কার করে দিতে তিনি রুদ্রমূর্তি ধারণ করেছেন— তিনিই আবার নিপীড়িত মানুষের জন্য শ্যামের বাঁশরীর মতো ভালোবাসার গান গেয়েছেন। কেননা নিপীড়িত মানুষকে শৃঙ্খলমুক্ত করার মাধ্যমেই তাঁর মনে শান্তি আসবে। উদ্দীপকে শুধুমাত্র ধ্বংসের মাধ্যমে নতুন কিছু সৃজ করার কথা বলার মাধ্যমে নতুনের জায়গান গাওয়া হয়েছে, আলোচ্য কবিতার এ সকল বিষয়ের উল্লেখ নেই। তাই উদ্দীপকে 'বিদ্রোহী' কবিতার সমগ্র দিক ফুটে ওঠেনি।"
        }
      ]
    },
    {
      "number": "7",
      "uddipok": "“যেথায় মিথ্যা ভণ্ডামি ভাই করব সেথায় বিদ্রোহ। ধামা ধরা। জামা ধরা। মরণ-ভীতু। চুপ রহো। আমরা জানি সোজা কথা, পূর্ণ স্বাধীন করব দেশ। এই দুলালুম বিজয় নিশান, মরতে আছি-মরব শেষ। নরম গরম পচে গেছে, আমরা নবীন চরম দল । ডুবেছি না ডুবতে আছি, স্বৰ্গ কিংবা পাতাল-তল।”",
      "tag": "NDCD 23",
      "sub_questions": [
        {
          "label": "ক",
          "question": "সুকান্ত ভট্টাচার্য কাদের পক্ষে 'আকাল' নামের কাব্যগ্রন্থ সম্পাদনা করেন?",
          "explanation": "ফ্যাসিবিরোধী লেখক শিল্পীসংঘের পক্ষে সুকান্ত ভট্টাচার্য 'আকাল' নামের কাব্যগ্রন্থ সম্পাদনা করেন।"
        },
        {
          "label": "খ",
          "question": "“এ বয়সে কানে আসে কত মন্ত্রণা” - লাইনটি ব্যাখ্যা করো।",
          "explanation": "'আঠারো বছর বয়স' কবিতায় কবি 'এ বয়সে কানে আসে কত মন্ত্রণা'— চরণটির মাধ্যমে এ বয়সে নতুন নতুন তত্ত্বের সঙ্গে পরিচিত হওয়াকে বুঝিয়েছেন । আঠারো বছর বয়সে মানুষ আত্মপ্রত্যয়ে প্রথমবারের মতো স্বনির্ভর জীবনযাপনের প্রয়াস চালায়। এ জন্য তাকে বাস্তব রুক্ষ মাটির পৃথিবীর ওপর দাঁড়াতে হয়। এ সময় তারা ভালো-মন্দ, ইতিবাচক-নেতিবাচক নানা তত্ত্ব, মতবাদ ও ভাবধারার সঙ্গে পরিচিত হতে শুরু করে।"
        },
        {
          "label": "গ",
          "question": "উদ্দীপক ও 'আঠারো বছর বয়স' কবিতায় প্রতিফলিত বৈশিষ্ট্যের তুলনামূলক আলোচনা করো।",
          "explanation": "উদ্দীপকে প্রতিফলিত হয়েছে বিদ্রোহের মাধ্যমে দেশ স্বাধীন করার প্রত্যয় 'আঠারো বছর বয়স' কবিতায় প্রকাশিত হয়েছে অদম্য দুঃসাহসে সকল বাধা-বিপত্তিকে পেরিয়ে যাওয়ার প্রত্যয়। 'আঠারো বছর বয়স' কবিতায় বয়ঃসন্ধির বৈশিষ্ট্য তুলে ধরা হয়েছে। এ বয়সে মানুষ সকল বাধা-বিপত্তি পেরিয়ে অন্যায়ের বিরুদ্ধে মাথা তোলবার জন্য প্রস্তুত থাকে। এ বয়সের সহজাত প্রবণতায় নানা দুর্যোগ মোকাবিলা করতে হলেও পুরোনো প্রথা ভেঙে নতুন কিছু সৃষ্টির ইচ্ছে তাদের অক্ষুণ্ণ থাকে । উদ্দীপকে মিথ্যা ও ভণ্ডামির বিরুদ্ধে বিদ্রোহ করে মিথ্যার বিনাশ করার কথা বলা হয়েছে। যারা মৃত্যু ভয় পায় তেমন তোষামুদে লোককে নিন্দ করে দেশ স্বাধীন করার প্রত্যয় ব্যক্ত করা হয়েছে। মৃত্যুকে ভয় না করে নবীনেরা সাহস করে বিজয় কেতন ওড়ায়। স্বর্গ ও পাতাল তলের মধ্যে ডুবে গিয়েও নবীনেরা স্বাধীনতা অর্জনের জন্য চেষ্টা করে যায়। আঠারো বছর বয়স' কবিতাতেও লক্ষ কালো দীর্ঘশ্বাসে জীবন ক্লান্ত হলেও বিপদের মুখে তরুণেরা অগ্রণী ভূমিকা পালন করে ।"
        },
        {
          "label": "ঘ",
          "question": "উদ্দীপকটি 'আঠারো বছর বয়স' কবিতার ভাববস্তুকে কতটা ধারণ করতে পেরেছে? তোমার মতের পক্ষে যুক্তি দাও ।",
          "explanation": "উদ্দীপকটি 'আঠারো বছর বয়স' কবিতার ভাববস্তু সম্পূর্ণভাবে ধারণ করতে পারেনি বলে আমার মনে হয়েছে । ‘আঠারো বছর বয়স' কবিতায় আমরা দেখি যে বয়ঃসন্ধির সময়ে দুঃসহ ভার বয়েও শৃঙ্খল ভাঙার প্রবণতা দেখা দেয় এ বয়সে। পথের বাধা পদাঘাতে ভেঙে দিতে চাওয়া তরুণেরা মানবতার কল্যাণেও এগিয়ে যায়। এ বয়সে যৌবনে পদার্পণ করে মানুষ আত্মনির্ভর হয়, এজন্য তাকে নানা বিপর্যয়ের মুখোমুখি হতে হয়। সব জরাজীর্ণতা অতিক্রম করে সে সামনের দিকে এগিয়ে চলে। উদ্দীপকে অন্যায় ও অবিচারের বিরুদ্ধে সংগ্রাম ঘোষিত হয়েছে। চাটুকার ও ভয়ে জর্জরিত মানুষের মতো চুপ করে না থেকে খোলাখুলিভাবে বলা হয়েছে স্বাধীনতার জন্য বিদ্রোহের কথা। মৃত্যু তো একদিন আসবেই, তাই মৃত্যুকে ভয় না পেয়ে স্বাধীনতার জন্য সংগ্রাম করে চলে নবীনের দল। এই সংগ্রামের পথ কুসুমাস্তীর্ণ না হলেও তারা বিচিলত হয় না । ‘আঠারো বছর বয়স’ কবিতায় তারুণ্যের মধ্যে দুঃসাহসী স্বপ্ন ও কল্পনা আগমনের সময়ের প্রতি আলোকপাত করা হয়েছে। চারপাশের অন্যায় অবিচার দেখে তরুণ প্রাণে যন্ত্রণার সৃষ্টি হয়, তারা স্বপ্ন দেখে নতুন এক পৃথিবী সৃজনের। এই কবিতায় তরুণের সৃষ্টিধর্মী মনের মধ্যে যে সব ঝড়ের উদয় হয় তারও অবতারণা করা হয়েছে। তাজা প্রাণের তরুণদের পথ হারানোর ভয় থাকে, নিজস্ব বেদনা থাকে, তবু তাদের অগ্রযাত্রার দুর্বার মানসিকতা থাকে, মূলত আঠারো বছর বয়সের তারুণ্যের সার্বিক দিক আলোচিত হয়েছে এই কবিতায়। উদ্দীপকের কবিতাংশে তরুণ বয়সের যন্ত্রণাগুলোর কথা উঠে আসেনি বিধায় উদ্দীপকটি 'আঠারো বছর বয়স' কবিতার সম্পূর্ণ ভাব প্রকাশ করতে পারেনি।"
        }
      ]
    },
    {
      "number": "8",
      "uddipok": "হাতিম ও আসমার দশ বছরের সংসার। বিয়ের এত বছর পরেও তাদের কোনো সন্তান হয় না। অনেক খোঁজাখুঁজির পর তারা দূরের এক গ্রামে মালেক কবিরাজের সন্ধান পায়। সন্তান লাভের আশায় হাতিম দ্রুত স্ত্রীকে নিয়ে সেখানে যায়। মালেক কবিরাজ অনেকক্ষণ ধরে আসমাকে নিরীক্ষা করার পর বলেন, 'পেটে বাণ মারছে' এই কারণেই আসমার সন্তান হয় না।",
      "tag": "NDCD 23",
      "sub_questions": [
        {
          "label": "ক",
          "question": "'লালসালু' উপন্যাসের ইউনিয়ন বোর্ডের প্রেসিডেন্টের নাম কী?",
          "explanation": "লালসালু উপন্যাসের ইউনিয়ন বোর্ডের প্রেসিডেন্টের নাম মতলুব খাঁ ।"
        },
        {
          "label": "খ",
          "question": "“ওটা ছিল নিশানা, আনন্দের আর সুখের।”- ব্যাখ্যা করো।",
          "explanation": "'লালসালু' উপন্যাসে উল্লিখিত তালগাছটি আমেনা বিবির কাছে তার স্বামীর বাড়ির নিশানা হওয়ায় তা তাকে অপরিসীম আনন্দে ভরিয়ে তুলত। আমেনা বিবির কাছে তালগাছটি ছিল তার স্বামীর বাড়ির নিশানা। বিয়ের পর থেকে স্বামীর বাড়ি আসার পথে তালগাছটিকে সে দেখতে পেত। গাছটিকে দেখে সে বুঝতে পারত যে, স্বামীর বাড়ির কাছাকাছি পৌঁছে গেছে। এজন্য তালগাছটিকে দেখলেই তার মনে আনন্দ আর সুখের অনুভূতি হতো। প্রশ্নোক্ত কথাটিতে এ বিষয়টিই প্রকাশিত হয়েছে।"
        },
        {
          "label": "গ",
          "question": "উদ্দীপকের হাতিম চরিত্রের সাথে 'লালসালু' উপন্যাসের কোন চরিত্রটির সাদৃশ্য রয়েছে? তুলে ধরো।",
          "explanation": "উদ্দীপকের হাতিম চরিত্রটির সাথে 'লালসালু' উপন্যাসের খালেক ব্যাপরী চরিত্রের সাদৃশ্য রয়েছে। 'লালসালু' উপন্যাসের খালেক ব্যাপারী ও আমেনার সংসার প্রায় সতের বছরের। নিঃসন্তান আমেনা তার নারীসত্তার পূর্ণতা পেতে সন্তানের মা হতে চায়। তাই সে আওয়ালপুরের পিরের কাছ থেকে পানি আনতে চায়, এ কাজে তার স্বামী খারেক ব্যাপারী তাকে সাহায্য করে। পরবর্তীতে আমেনার পেটে বেড়ি আছে বলেই সে বন্ধ্যা এমন মন্তব্য করে মজিদ । উদ্দীপকে হাতিম ও আসমা দম্পতির কথা বলা হয়েছে। তাদের দশ বছরের সংসার কোনো সন্তান নেই। সন্তান লাভের আশায় তারা দুরের গ্রামের মালেক কবিরাজের কাছে যায়। স্ত্রীর প্রতি মমতা থেকেই হাতিম কবিরাজের কাছে নিয়ে যায় আসমাকে। 'লালসালু' উপন্যাসের খালেক ব্যাপারী আমেনার প্রতি ভালোবাসা থেকেই তাকে আওয়ালপুরের পীরের কাছ থেকে পানিপড়া এনে দেওয়ার ব্যবস্থা করে, স্ত্রীর প্রতি ভালোবাসা ও কুসংস্কার বিশ্বাসী মন উভয়দিক থেকে উদ্দীপকের হাতিম চরিত্রের সাথে 'লালসালু' উপন্যাসের খালেক ব্যাপারী চরিত্রের সাদৃশ্য রয়েছে।"
        },
        {
          "label": "ঘ",
          "question": "“উদ্দীপকের মালেক কবিরাজ 'লালসালু' উপন্যাসের মজিদ চরিত্রের আংশিক প্রতিষ্ঠন মাত্র”— উদ্দীপক ও 'লালসালু' উপন্যাসের আলোকে মন্তব্যটি মূল্যায়ন করো ।",
          "explanation": "উদ্দীপকের মালেক কবিরাজ এর মধ্যে 'লালসালু' উপন্যাসের মজিদ চরিত্রের পূর্ণ প্রতিফলন হয়নি। 'লালসালু' উপন্যাসের মজিদ সমাজের ধর্মব্যবসায়ীয়, ভণ্ড ধার্মিকদের প্রতিনিধি। যে মানুষের ধর্মভীতিকে ব্যবহার করে মানুষের ওপর প্রভাব বিস্তার করতে চায়। গ্রামে প্রবেশ করার পর থেকে মজিদ অল্প সময়েই গ্রামের মানুষের জীবনে প্রভাব বিস্তার করতে থাকে। শুধু ধর্মীয় ব্যাপার নয়। যে মানুষের পারিবারিক জীবনও সামাজিক জীবনেও হস্তক্ষেপ করতে থাকে। উদ্দীপকের মালেক কবিরাজ একজন ভণ্ড ধর্মব্যবসায়ী। কুসংস্কারাচআর সমাজে ধর্মের নাম নিয়ে সে তার চিকিৎসা ব‍্যাবসা চালিয়ে যায়। সন্তান লাভের আশায় আসমা তার কাছে গেলে পেটে বাণ মারা হয়েছে বলে কবিরাজ। 'লালসালু' উপন্যাসের মজিদের ভণ্ডামির পরিধি ও প্রভাব আরও ব্যাপক। 'লালসালু' উপন্যাসে ধর্মান্ধ সমাজের মধ্যে ধর্ম ব্যবসায়ীদের দৌরাত্ম্য ও অন্ধবিশ্বাসকে জিইয়ে রাখতে চায়। এজন্য সে যেকোনো নীতিধন ও প্রভাবের পূর্ণাঙ্গ চিত্র ফুটে উঠেছে। মজিদ চরিত্রটি প্রচলিত সমাজের অমানবিক কাজ করতেও কুণ্ঠাবোধ করে না। প্রতিষ্ঠাকামী মজিদ সমাজের স্বার্থান্ধ মানুষের প্রতীক। উদ্দীপকে মালেক কবিরাজের ভ্রান্ত চিকিৎসার দিকটি ফুটে উঠেছে শুধু। তাই “উদ্দীপকের মালেক কবিরাজ উপন্যাসের মজিদ চরিত্রের আংশিক প্রতিফলনমাত্র”- মন্তব্যটি যথার্থ।"
        }
      ]
    },
    {
      "number": "9",
      "uddipok": "প্রতারক স্বামী করিমের অব্যাহত নিষ্ঠুর আচরণে স্ত্রী জুলেখা অবশেষে প্রতিবাদী হয়ে ওঠে। জুলেখার দৃঢ়তা ও সাহসিকতায় অস্তিত্বের ভীত' কেঁপে ওঠে করিমের। স্ত্রীর কাছে তার লোক ঠকানোর চরিত্র ধরা পড়ে যায়। ধর্মের কথা বলে ব্যক্তিস্বার্থ চরিতার্থ করে করিম। জুলেখার দুর্বিনীত আচরণে বকধার্মিক করিম কিছুটা দমে যায়। নৈতিকভাবে দুর্বল বলে প্রকাশ্যে প্রতিরোধের সাহসও সে পায় না । তাই ভেতরে ভেতরে প্রতিশোধের আগুনে জ্বলতে থাকে করিম।",
      "tag": "NDCD 23",
      "sub_questions": [
        {
          "label": "ক",
          "question": "'লালসালু' উপন্যাসটি প্রথম কোন প্রকাশনা প্রতিষ্ঠান থেকে প্রকাশিত হয়েছে?",
          "explanation": "'লালসালু' উপন্যাসটি প্রথম ঢাকার কমরেড পাবলিশার্স থেকে প্রকাশিত হয় ।"
        },
        {
          "label": "খ",
          "question": "ধান দিয়ে কী হইব মানুষের জান যদি না থাকে?- উক্তিটি ব্যাখ্যা করো ।",
          "explanation": "\"ধান দিয়া কী হইব, মানুষের জান যদি না থাকে?\"—এই উক্তিটি সৈয়দ ওয়ালীউল্লাহ রচিত 'লালসালু' উপন্যাসের চরিত্র রহিমার মুখ থেকে এসেছে। এখানে তিনি মজিদের প্রতি তার ক্ষোভ প্রকাশ করেছেন। উক্তিটি এমন পরিস্থিতিতে বলা হয়েছে, যেখানে মজিদ তার দ্বিতীয় স্ত্রী জমিলাকে শাস্তি দেওয়ার জন্য মাজারের খুঁটির সাথে বেঁধে রাখে, এবং সেই সময় প্রচণ্ড ঝড় ও শিলাবৃষ্টি শুরু হয়। মজিদ তখন ধানের ক্ষতি নিয়ে উদ্বিগ্ন হয়, কিন্তু রহিমা মানুষের জীবনের মূল্যকে প্রাধান্য দিয়ে এই উক্তির মাধ্যমে মজিদের নির্দয়তার প্রতি তার ক্ষোভ প্রকাশ করেন।"
        },
        {
          "label": "গ",
          "question": "উদ্দীপকের জুলেখা 'লালসালু' উপন্যাসের কোন চরিত্রের সঙ্গে তুলনীয়? তুলে ধরো।",
          "explanation": "উদ্দীপকের জুলেখা 'লালসালু' উপন্যাসের জমিলা চরিত্রের সাথে তুলনীয়। 'লালসালু' উপন্যাসের মজিদের দ্বিতীয় স্ত্রী জমিলা। স্বভাবে জমিলা চপল, গ্রামের সবার মজিদের প্রতি অন্ধবিশ্বাস ও ভক্তি থাকলেও মজিদের প্রতি সে তেমন আনুগত্য দেখায় না। মাজারের প্রতিও জমিলার কোনো আগ্রহ নেই। মজিদের পীড়ন থেকে রক্ষা পেতে জমিলা মজিদের ওপর থুথু নিক্ষেপ করে। উদ্দীপকের জুলেখা স্বামীর অত্যাচারের প্রতিবাদ করে। স্বামীর প্রতারক মন জুলেখার চরিত্রের দৃঢ়তা ও সাহস দেখে ভয়ে কেঁপে ওঠে। জুলেখার দুর্বিনীত আচরণ করিমকে দমিয়ে দেয়। কুসংস্কার ও ভয়ের পরিবর্তে জুলেখার মধ্যে বিরাজ করে প্রাণধর্ম। প্রতিবাদী মানসিকতার দিক থেকে উদ্দীপকের জুলেখা 'লালসালু' উপন্যাসের জমিলা চরিত্রের সাথে তুলনীয়।"
        },
        {
          "label": "ঘ",
          "question": "“উদ্দীপকের করিম আর 'লালসালু' উপন্যাসের মজিদের ভণ্ডামি দূর করতে চাই সমন্বিত প্রতিরোধ”— মন্তব্যটি বিশ্লেষণ করো।",
          "explanation": "সচেতনতা ও সমন্বিত প্রতিরোধ দিয়ে উদ্দীপকের করিম ও 'লালসালু' উপন্যাসের মজিদের ভণ্ডামি দূর করা সম্ভব। 'লালসালু' উপন্যাসের মজিদ একজন ভণ্ড সাধু। মহব্বতনগর গ্রামে যে মোদাচ্ছের পীরের মাজার প্রতিষ্ঠা করে। গ্রামের মানুষের অন্ধবিশ্বাস ও কুসংস্কারের ছায়ায় ছত্রাকের মতো মজিদের প্রভাববলয় বিস্তৃত হয়। জমিলার অবাধ্যতায় ও শিলাবৃষ্টিতে ধান নষ্ট হয়ে গেলে তার ঠকানোর চিত্র মানুষের কাছে ধরা পড়ে যাবে বলে ভীত হয় সে। উদ্দীপকের করিম মানুষের ধর্মবিশ্বাসের প্রতি অন্ধভক্তি পুঁজি করে প্রতারণা চালিয়ে যায়। ধর্মের কথা বলে নিজের স্বার্থ হাসিল করে সে কিন্তু স্ত্রী জুলেখার কাছে তার প্রতারণা ধরা পড়ে যায়। জুলেখা প্রতিবাদী ও সাহসী হয়ে উঠে দেখে ভয় পায় করিম। । 'লালসালু' উপন্যাসে আমরা দেখতে পাই যে, মজিদ মানুষের সচেতনতাকে অপছন্দ করে, এ কারণে সে গ্রামে স্কুল প্রতিষ্ঠিত হতে দেয় না। কোনো মানুষ প্রতিবাদী হয়ে উঠলে সে ভয় পায়, যদি আরও মানুষ একসাথে প্রতিবাদী হয়ে ওঠে তা ভেবে। মজিদ এক দুর্বল ভিত্তির ওপর দাঁড়িয়ে থাকা কোনো স্থাপনার মতো, তার মনে ভিত্তি নড়ে যাবার ভয় সর্বদা বিরাজমান। উদ্দীপকেও করিম প্রতিবাদী মানুষকে ভয় পায়, কিন্তু প্রতিবাদী মানুষের সংখ্যা হাতে গোনা হবার কারণে তারা বরাবরই ছাড় পেয়ে যায়। 'লালসালু' ও উদ্দীপকের সমাজের মানুষ যদি সচেতন হতো তাহলে মজিদ বা করিম কেউ প্রতারণা করে মানুষ ঠকাতে পারত না। তাই উদ্দীপকের করিম ও 'লালসালু' উপন্যাসের মজিদের ভণ্ডামি দূর করতে চাই সমন্বিত প্রতিরোধ মন্তব্যটি যৌক্তিক।"
        }
      ]
    },
    {
      "number": "10",
      "uddipok": "নিকুম্ভিলা যজ্ঞাগারে আপন চাচাকে শত্রুপক্ষ অবলম্বনকারী হিসেবে দেখে বিস্মিত, ক্ষুব্ধ, দুঃখিত মেঘনাদ তার চাচাকে মনে করিয়ে দেয়, শাস্ত্রমতে জ্ঞাতিত্ব, ভ্রাতৃত্ব জলাঞ্জলি দেওয়া বিশ্বাসঘাতকতারই নামান্তর। পক্ষান্তরে মেঘনাদ দেশপ্রেমের শক্তিতে বলীয়ান থেকে নিজের চাচার মতো দেশদ্রোহীদের কাছে মাথা নত করেনি ।",
      "tag": "NDCD 23",
      "sub_questions": [
        {
          "label": "ক",
          "question": "'ভিক্টরি অর ডেথ'— উক্তিটি কার?",
          "explanation": "'ভিক্টরি অর ডেথ'— উক্তিটি ক্যাপ্টেন ক্লেটনের।"
        },
        {
          "label": "খ",
          "question": "ঘুষ খেয়ে খেয়ে ঘুষ কথাটার অর্থই বদলে গেছে আপনার কাছে – কে, কাকে, কোন প্রসঙ্গে বলেছিল? ব্যাখ্যা করো ।",
          "explanation": "ড্রেক ঘুষ খাওয়ার কথা অস্বীকার করলে মার্টিন তাকে বলেছিল ঘুষ খেয়ে খেয়ে ঘুষ কথাটার অর্থই বদলে গেছে তাঁর কাছে। কলকাতা থেকে তাড়া খেয়ে ইস্ট ইন্ডিয়া কোম্পানির ড্রেক-কিলপ্যাট্রিক এবং তাদের দলবল ফোর্ট উইলিয়ামের জাহাজে আশ্রয় নিয়েছিল। সবাই মিলে শলাপরামর্শ করা অবস্থায় হ্যারি দাবি করে যে সে শুধুই কোম্পানির বেতনভোগী, ঘুষখোর নয়। সেই মুহূর্তে ড্রেকও বলে যে সেও ঘুষ খায় না। তখন ড্রেকের এই মিথ্যাচারকে ব্যঙ্গ করে মার্টিন বলেছিল ঘুষ খেয়ে খেয়ে ড্রেকের কাছে ঘুষ কথার অর্থই বদলে গেছে।"
        },
        {
          "label": "গ",
          "question": "উদ্দীপকের মেঘনাদের চাচা ‘সিরাজউদ্দৌলা' নাটকের সাথে কীভাবে সম্পর্কিত? আলোচনা করো।",
          "explanation": "উদ্দীপকের মেঘনাদের চাচার মতো অনেককেই আমরা 'সিরাজউদ্দৌলা' নাটকে দেশের সাথে বিশ্বাসঘাতকতা করতে দেখি। 'সিরাজউদ্দৌলা' নাটকে আমরা দেখতে পাই কতিপয় বিশ্বাসঘাতকের চক্রান্তে ইংরেজদের সাথে যুদ্ধে বাংলার নবাব সিরাজউদ্দৌলা পরাজয় বরণ করেন। অর্থ ও ক্ষমতার লোভে দেশকে বিকিয়ে দিয়ে তারা ইংরেজদের সাহায্য করে। নবাবের খালা ঘসেটি বেগম নিজ ভাগ্নের বিরুদ্ধে ষড়যন্ত্রে মশগুল ঘন, নবাবের সেনাপতি মানিকচাঁদ মিরজাফর যুদ্ধ ক্ষেত্রে বিরোধিতা করে নবাবের। উনিচাঁদ, জগৎশেঠ, রায়দুর্লভ তারা সবাই এদেশের মানুষ হয়েও দেশের বিরুদ্ধে কাজ করে গেছে। উদ্দীপকের মেঘনাদের চাচা একজন দেশদ্রোহী মানুষ। যুদ্ধের সময় সে নিজের দেশ ও পরিজনদের বিরুদ্ধে গিয়ে শত্রুর পক্ষ অবলম্বন করে। জাতিত্ব, ভ্রাতৃত্ব গুলাগুলি দেওয়া চাচাকে বিশ্বাসঘাতকদের কাতারে ফেলা যায়। সিরাজউদ্দৌলা' নাটকেও আমরা দেশদ্রোহী মানুষের চিত্র দেখতে পাই যারা দেশের প্রতি কর্তবাকে বিসর্জন দিয়ে শব্দর গর্তে চাত রেখেছিল। তাই বলা যায়, বিশ্বাসঘাতকতার দিক থেকে উদ্দীপকের মেঘনাদের চাচা \"সিরাজউদ্দৌলা' নাটকের মিরজাফর ও তার সহযোগীদের সাথে সম্পর্কিত।"
        },
        {
          "label": "ঘ",
          "question": "উদ্দীপকটি কি নাটকের সমগ্রবিষয়কে তুলে ধরতে পেরেছে? তোমার উত্তরের পক্ষে যুক্তি দাও ।",
          "explanation": "'সিরাজউদ্দৌলা' নাটকে ব্যাপক পরিসরে অনেক অনুষ্য কা করায় উদ্দীপকটি নাটকের সমগ্র বিষয়কে তুলে ধরতে পারেনি বলে আমি মনে করি। 'সিরাজউদ্দৌলা' নাটকে আমরা দেখতে পাই ইংরেজরা এদেশে বাণিজ্যে সুবিধা লাভের জন্য শাসনতন্ত্র পরিবর্তন আনতে চায়। পরিবর্তন আনতে যেয়ে তারা নতুন নবাবের প্রতি অমাত্যদের আনুগত্যহীনতাকে অস্ত্র হিসেবে ব্যবহার করে। অর্থের বিনিময়ে রাজসভার অনেকে তাদের কাছে বিক্রি হয়ে যায়। বিশ্বাসঘাতকদের মনের কথা জেনেও নবাব বারবার সুযোগ দেন । ফলে অনিবার্যভাবেই যুদ্ধে সিরাজউদ্দৌলার পরাজয় ঘটে। উদ্দীপকে দেখতে পাই দেশদ্রোহীদের কাতারে নিজের চাচাকে দেখে মেঘনাদ বিস্মিত হচ্ছে। ভ্রাতৃত্ব ও জ্ঞাতিত্ব বিসর্জন দিয়ে চাচা বিশ্বাসঘাতকতা করায় মেঘনাদ দুঃখ পায়। মেঘনাদ তার চাচার মতো বিশ্বাসঘাতকতা করতে পারে না। সে দেশপ্রেমের শক্তিতে উজ্জীবিত থাকে। 'সিরাজউদ্দৌলা' নাটকে বিশ্বাসঘাতকতার চিত্র রূপায়ণ করার পাশাপাশি বেনিয়াদের দৌরাত্ম্যের চিত্র ফুটে উঠেছে। জাতিগত ঐক্যের অভাবে একটা জাতি যে দুর্দশার শিকার হতে পারে তাও চিত্রিত হয়েছে এখানে। বিশ্বাসঘাতক জেনেও তাদের দ্বিতীয়বার সুযোগ দেয়ায় নবাবের বিচক্ষণতাও প্রশ্নবিদ্ধ হয়। এর সাথে দেখানো হয়েছে বাংলার জনমানুষের বিদ্রোহী চেতনার দিকটি। উদ্দীপকে কেবল বিশ্বাসঘাতকতা ও দেশদ্রোহীতার দৃষ্টান্ত থাকায় উদ্দপকটি 'সিরাজউদ্দৌলা' নাটকের সমগ্র ভাবকে তুলে ধরতে পারেনি।"
        }
      ]
    },
    {
      "number": "11",
      "uddipok": "অল্প বয়সে পিতৃহারা হয়ে পিতার রাজত্বের ভার নিতে হলো হিরণকে। সাথে সাথে শুরু হয়ে গেল ষড়যন্ত্র। নিজের ভাইদের অসহযোগিতায় তাঁর রাজ্য শাসন হয়ে উঠল অসম্ভব! কিন্তু তবুও দমে যাননি রাজা হিরণ। শক্ত হাতে মোকাবিলা করলেন সকল বিদ্রোহ ।",
      "tag": "NDCD 23",
      "sub_questions": [
        {
          "label": "ক",
          "question": "পাটনা থেকে সিরাজের সঙ্গে যুদ্ধে যোগ দেবেন কে?",
          "explanation": "পাটনা থেকে ফরাসি বীর মসিয়ে ল সিরাজের সাথে যুদ্ধে যোগ দেবেন।"
        },
        {
          "label": "খ",
          "question": "“আমি দওলতের পূজারী” – কে, কোন প্রসঙ্গে বলেছিল? ব্যাখ্যা করো।",
          "explanation": "ষড়যন্ত্রের এক পর্যায়ে ঘসেটি বেগমের সাথে নবাবের পতনের বিষয়ে কথা বলার সময় প্রশ্নোক্ত মন্তব্যটি করেছিল উমিচাঁদ। 'সিরাজউদ্দৌলা' নাটকে উমিচাঁদ একজন অর্থপিপাসু লোক। সে অর্থের লোভে ইংরেজদের সাথে হাত মেলায়। সিরাজউদ্দৌলার সাথে যুদ্ধে ইংরেজরা জয়ী হলে সে বড়ো অঙ্কের টাকা পাবে বলে ধরে নেয়। তাই প্রাসাদে সবাই যখন সিরাজউদ্দৌলার বিরুদ্ধে ষড়যন্ত্রে মগ্ন তখন উমিচাদ ঘসেটি বেগমকে উদ্দেশ্য করে আলোচ্য মন্তব্য করে।"
        },
        {
          "label": "গ",
          "question": "উদ্দীপকের রাজা হিরণের ভাইদের সাথে 'সিরাজউদ্দৌলা' নাটকের কোন কোন চরিত্রের সাদৃশ্য আছে? আলোচনা করো।",
          "explanation": "উদ্দীপকের রাজা হিরণের ভাইদের সাথে 'সিরাজউদ্দৌলা' নাটকের ঘসেটি বেগম, মিরজাফর, উমিচাঁদ প্রমুখ চরিত্রের সাদৃশ্য আছে। 'সিরাজউদ্দৌলা' নাটকে আমরা দেখতে পাই সিরাজউদ্দৌলা অল্পবয়সে সিংহাসনে আরোহণ করাতে অনেকেই খুশি হতে পারেনি। বিশেষ করে ঘসেটি বেগম ও সেনাপতি মিরজাফর। তারা নবাবের পতনের জন্য ষড়যন্ত্র শুরু করে ইংরেজদের সাথে হাত মেলায়। তাদের দৌরাত্ম্যে নবাবের রাজ্যশাসন কঠিন হয়ে পড়ে। উদ্দীপকে অল্পবয়সে পিতৃহারা হয়ে রাজ্যভার গ্রহণ করতে হয় হিরণকে। অতি অল্প সময়েই ষড়যন্ত্রের শিকার হয় সে। ভাইদের ষড়যন্ত্রে তার রাজ্যশাসন একপ্রকার অসম্ভব হয়ে পড়ে । 'সিরাজউদ্দৌলা' নাটকে সিরাজের বিরুদ্ধে ষড়যন্ত্রকারী আপনজনদের সাথে উদ্দীপকের রাজা হিরণের ভাইদের সাদৃশ্য রয়েছে।"
        },
        {
          "label": "ঘ",
          "question": "উদ্দীপকের প্রেক্ষাপট কি রাজা হিরণ ও নবাব সিরাজউদ্দৌলাকে একসূত্রে বাধতে পেরেছে। তোমার মতামতের পক্ষে যুক্তি দাও ।",
          "explanation": "উদ্দীপকের প্রেক্ষাপট রাজা হিরণ ও নবাব সিরাজউদ্দৌলাকে একসূত্রে বাঁধতে পেরেছে বলে আমি মনে করি। 'সিরাজউদ্দৌলা' নাটকে অল্পবয়সে নবাব হন সিরাজউদ্দৌলা। তার নবাব হওয়র বিষয়টি অনেকেই সহজভাবে নিতে পারেনি। শাসনক্ষমতা গ্রহণের পর থেকেই তার বিরুদ্ধে শুরু হয় প্রাসাদ ষড়যন্ত্র। অল্প বয়স ও অভিজ্ঞতার অভাব থাকা সত্ত্বেও দেশপ্রেমে উজ্জীবিত হয়ে সিরাজ ইংরেজদের বিরুদ্ধে যুদ্ধ করে যান । উদ্দীপকে আমরা দেখতে পাই পিতাকে হারিয়ে অল্প বয়সে পিতার রাজত্বের ভার নেয় হিরণ। রাজ্যভার নেওয়ার পরেই তার বিরুদ্ধে ষড়যন্ত্র শুরু করে তার ভাইয়েরা। তাদের অসহযোগিতায় রাজ্যশাসন অসম্ভব হয়ে পড়ে হিরণের, মনোবল না হারিয়ে সে বিদ্রোহ দমন করে চলে। 'সিরাজউদ্দৌলা' নাটকের সিরাজ বিশ্বাসঘাতকতা ও আনুগত্যহীনতার শিকার। ক্ষমতার লোভে তার কাছের মানুষেরাও তার বিরুদ্ধে ষড়যন্ত্র করে। দেশপ্রেমিক সিরাজ তবুও তার দায়িত্ব ও কর্তব্য পালন করেন, দেশের প্রতি আক্রমণকে কঠোর হাতে দমন করে চলেন। উদ্দীপকের হিরণও সিরাজের মতোই পরিস্থিতি মোকাবিলা করে। এদিক থেকে উদ্দীপকের প্রেক্ষাপট রাজা হিরণ ও নবাব সিরাজউদ্দৌলাকে একসূত্রে বাঁধতে পেরেছে।"
        }
      ]
    }
  ]
}