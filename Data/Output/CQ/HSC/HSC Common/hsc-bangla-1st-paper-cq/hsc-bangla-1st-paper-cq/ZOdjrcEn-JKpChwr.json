{
  "title": "ভিকারুননিসা কলেজ ২০২৫",
  "subtitle": "(11)",
  "questions": [
    {
      "number": "1",
      "uddipok": "শহরের গৃহকর্মী মায়ের সন্তান আরিফ আর ধনী ব্যবসায়ী বাবার সন্তান আসিফ। দুজনের বন্ধুত্ব অত্যন্ত সুদৃঢ় হলেও আসিফের বাবা আরিফের মেলামেশা, বাসায় আসা এবং ড্রয়িং রুমে আপ্যায়ন মেনে নেন না। আরিফকে বাসায় আসতে তিনি কঠোর ভাবে নিষেধ করেছেন। এমনকি আরিফকে অকথ্য ভাষায় বকাবকি করে বাড়ি থেকে তাড়িয়ে দিয়েছেন। সম্প্রতি ডেঙ্গু আক্রান্ত সংকটাপন্ন বন্ধু আসিফকে আরিফই রক্ত দিয়েছে, জীবন বাঁচিয়ে মানবিক দৃষ্টান্ত রেখেছে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "সাইবেরিয়া এশিয়ার উত্তরে অবস্থিত।"
        },
        {
          "label": "খ",
          "question": "",
          "explanation": "মৃতপ্রায় মৃত্যুঞ্জয়কে দিনরাত সেবা করে সুস্থ করে তোলা প্রসঙ্গে বিলাসী সম্পর্কে গল্পকথক ন্যাড়া প্রশ্নোক্ত উক্তিটি করেছে। বাবা-মা মরা ছেলে মৃত্যুঞ্জয় বাড়িতে একাকী বাস করত। অসুস্থ অবস্থায় শয্যাশায়ী হলে তাকে দেখার মতো কেউ ছিল না। তখন মালোপাড়ার এক বুড়ো মালো ও তার মেয়ে বিলাসী মৃত্যুঞ্জয়ের পাশে দাঁড়ায়। বিলাসী দিনের পর দিন ধৈর্য ধরে, রাত জেগে মৃত্যুঞ্জয়ের সেবা-শুশ্রুষা করে তাকে সুস্থ করে তোলে। বিশাল বাগান বাড়িতে একাকী একটি মেয়ের এমন গুরুভার গ্রহণ করা দেখে ন্যাড়া বিস্মিত হয়। তার কাছে এটিকে অনেক বড়ো সাহসের কাজ বলে মনে হয়।"
        },
        {
          "label": "গ",
          "question": "",
          "explanation": "উদ্দীপকের বাবা 'বিলাসী' গল্পের মৃত্যুঞ্জয়ের জ্ঞাতি খুড়া চরিত্রের মানসিকতার সাথে সংগতিপূর্ণ। 'বিলাসী' গল্পে মৃত্যুঞ্জয়ের জ্ঞাতি খুড়া অত্যন্ত রক্ষণশীল, অনুদার, নিষ্ঠুর ও অহংকারী। তিনি গ্রামে মৃত্যুঞ্জয়ের সম্পর্কে নানাবিধ দুর্নাম রটাতেন। মৃত্যুঞ্জয় সাপুড়ের মেয়ে বিলাসীকে বিয়ে করার পরে খুড়ার জাত্যভিমান মাথা চাড়া দিয়ে ওঠে। তার মতে, মৃত্যুঞ্জয় 'অন্নপাপ' করেছিল। তাই তিনি গ্রামের লোকজন নিয়ে মৃত্যুঞ্জয়ের বাড়ি গিয়ে চড়াও হন এবং বিলাসীকে মারধোর করে গ্রামের বাইরে রেখে আসেন। উদ্দীপকে আসিফের বাবা একজন ধনী ব্যবসায়ী। অহংকারের কারণে তিনি গৃহকর্মীর সন্তান আরিফের সাথে নিজের ছেলে আসিফের বন্ধুত্ব মেনে নিতে পারেন না। তিনি আরিফকে বাসায় আসতে নিষেধ করেন এবং অকথ্য ভাষায় বকাবকি করে তাকে বাড়ি থেকে তাড়িয়ে দেন। 'বিলাসী' গল্পে মৃত্যুঞ্জয়ের জ্ঞাতি খুড়া বংশমর্যাদা ও জাতের অহংকারের কারণে কথিত নিচু জাতের বিলাসীর প্রতি যে অমানবিক আচরণ করেছিলেন, উদ্দীপকে আসিফের বাবার আচরণেও সেই একই অহংকার ও অমানবিকতা প্রকাশ পেয়েছে। উভয়ের মধ্যেই আত্ম-অহংকারী, হীন ও অন্যকে ছোটো করে দেখার মানসিকতার বহিঃপ্রকাশ ঘটেছে। তাই এদিক থেকে আরিফের বাবা 'বিলাসী' গল্পের মৃত্যুঞ্জয়ের জ্ঞাতি খুড়া চরিত্রের সাথে সংগতিপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের বাবা ও 'বিলাসী' গল্পের খুড়া উভয়ের জাত-ভেদাভেদ ও সংকীর্ণ মানসিকতার দিক থেকে প্রশ্নোক্ত মন্তব্যটি যথার্থ বলা যায়। 'বিলাসী' গল্পটি গ্রামীণ প্রেক্ষাপটে রচিত। এখানে বিংশ শতাব্দীর শুরুর দিকের সময়ের কাহিনি বর্ণিত হয়েছে। গল্পে মৃত্যুঞ্জয় ও বিলাসীর সাথে গ্রামের মানুষের অমানবিক ও নিষ্ঠুর আচরণের মাধ্যমে সমাজের অনুদারতা, রক্ষণশীলতা ও অশুভ চেহারা ফুটে উঠেছে। আবার একই সাথে বিলাসীর বাবা, বিলাসী, মৃত্যুঞ্জয় চরিত্রের মাধ্যমে মানুষের উদার, মানবিক, পরোপকারী ও ভালোবাসার গুণের বহিঃপ্রকাশ ঘটেছে। 'উদ্দীপকে বর্তমান সময়ের শহরের একটি ধনী পরিবারের চিত্র বর্ণিত হয়েছে। ধনী ব্যবসায়ী বাবার সন্তান আসিফের বন্ধুত্ব হয় গৃহকর্মী মায়ের সন্তান আরিফের সাথে। কিন্তু আসিফের বাবা আরিফকে বকাবকি করে বাড়ি থেকে তাড়িয়ে দেন। অথচ এই আরিফই ডেঙ্গু আক্রান্ত সংকটাপন্ন বন্ধু আসিফকে রক্ত দিয়ে প্রাণে বাঁচায়। এখানে আসিফের বাবার মাধ্যমে সমাজের নিষ্ঠুর রূপ এবং আরিফের মাধ্যমে সমাজের মানবিক রূপ প্রস্ফুটিত হয়েছে। 'বিলাসী' গল্পে তৎকালীন সমাজে বিদ্যমান শ্রেণিবৈষম্য ফুটে উঠেছে, যা উদ্দীপকে চিত্রিত বর্তমান সমাজেও রয়ে গিয়েছে। আবার, গল্পের উদার ও মানবিক দিকটির মতো উদ্দীপকেও মানুষের প্রতি মানুষের ভালোবাসা লক্ষ করা যায়। তাই সব মিলিয়ে বলা যায়, পরিবেশ ও সময়ের ভিন্নতা থাকলেও উদ্দীপক ও 'বিলাসী' গল্পের বিষয়বস্তু একই বাস্তবতা ধারণ করেছে।"
        }
      ]
    },
    {
      "number": "2",
      "uddipok": "মাস ছয়েক আগে স্বামী জাভেদের সঙ্গে রাগারাগি করে কল্পনা চলে আসে। নেশাখোর স্বামীর নেশার টাকা জোগাতে পারেনি বলে প্রায়ই মারধর করত তাকে। বলত ভাইয়ের কাছ থেকে টাকা এনে দিতে। মা-বাবা হারিয়ে ভাইয়ের কাছেই তো সে মানুষ। সেই ভাইকে আর নতুন করে কোনো কষ্ট দিতে চায়নি কল্পনা। বেঁচে থাকার জন্য উপার্জনের কোনো না কোনো পথ তাকে খুঁজে নিতেই হবে। বাসাবাড়িতে ঝিয়ের কাজ করে হলেও নিজের পথ সে নিজেই করে নেবে। তবু ফিরে যাবে না অমন স্বামীর সংসারে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "মানিক বন্দ্যোপাধ্যায়ের প্রকৃত নাম প্রবোধকুমার বন্দ্যোপাধ্যায়।"
        },
        {
          "label": "খ",
          "question": "",
          "explanation": "জীবনের রূঢ় বাস্তবতার কথা চিন্তা করে ঈষৎ তন্দ্রার ঘোরে শিউরে ওঠে আহ্লাদি। আহ্লাদি বাবা-মা মরা এবং স্বামীর অত্যাচারের শিকার একটি অসহায় মেয়ে। সে মাসি-পিসির কাছে তাদের দায়িত্বে থাকে। অল্পবয়সি মেয়ে বলে গ্রামের বিভিন্ন লোক তার উপর কুদৃষ্টি দেয়, মাসি-পিসির সাথে কথা বলে তাকে কেনার চেষ্টা করে। আর ওদিকে স্বামীর হুমকি তো আছেই। এসব ভেবে আহ্লাদির মনে হয় যে, সে যেন মাসি-পিসির জীবনের একটা বড়ো যন্ত্রণা হয়ে বেঁচে আছে। ফলে দুশ্চিন্তা ও উদ্বেগে ঈষৎ তন্দ্রার ঘোরে সে শিউরে ওঠে।"
        },
        {
          "label": "গ",
          "question": "",
          "explanation": "উদ্দীপকে বর্ণিত জাভেদ চরিত্রের সঙ্গে 'মাসি পিসি' গল্পের জগু চরিত্রের মিল রয়েছে। 'মাসি-পিসি' গল্পে জগু হলো আহ্লাদির স্বামী। সে অত্যন্ত হীন স্বভাবের একজন মানুষ। সে আহ্লাদিকে ঠিকমতো খেতে দিত না, লাথি-ঝাঁটা মারত, কলকেপোড়া ছ্যাঁকা দিত, খুঁটির সাথে রাতভর দড়ি দিয়ে বেঁধে রাখত। এছাড়া আহ্লাদির বাবার সম্পত্তির উপরও জগুর নজর ছিল। সম্পত্তি লাভের আশায় সে আহ্লাদিকে ছাড়তে চাইত না। উদ্দীপকের জাভেদ তার স্ত্রী কল্পনাকে নানানভাবে নির্যাতন করত। নেশাখোর স্বামীর নেশার টাকা জোগাড় করতে না পারায় কল্পনাকে জাভেদের মার খেতে হতো। সে কল্পনার ভাইয়ের কাছ থেকে তাকে টাকা এনে দিতে বলত। ফলে কল্পনা একসময় স্বামীর সংসার ছেড়ে চলে যায়। 'মাসি-পিসি' গল্পে জগু যেমন লোভী ও অত্যাচারী একটি চরিত্র, তেমনি উদ্দীপকের জাভেদও স্ত্রীকে নির্যাতনকারী ও লোভী। উভয়েই নিজের স্ত্রীর সাথে অমানবিক আচরণ করেছে এবং তাদের স্ত্রীরা তাদের ছেড়ে চলে যেতে বাধ্য হয়েছে। তাই এদিক থেকে উদ্দীপকে বর্ণিত জাভেদ চরিত্রের সাথে 'মাসি-পিসি' গল্পের জগু চরিত্রের মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকের কল্পনা চরিত্রে 'মাসি-পিসি' গল্পের মাসি ও পিসি চরিত্রের মানসিকতা প্রতিফলিত হয়েছে। 'মাসি-পিসি' গল্পে মাসি ও পিসি হলো অন্যায়ের সাথে আপসহীন ও সাহসী দুইটি চরিত্র। তারা তাদের নিজেদের অস্তিত্ব রক্ষার পাশাপাশি বিরূপ বিশ্ব থেকে আহ্লাদিকে রক্ষার জন্য বুদ্ধিদ্বীপ্ত ও সাহসী সংগ্রাম করে যায়। জীবিকানির্বাহ থেকে শুরু করে আহ্লাদিকে নিরাপদে রাখার দায়িত্ব পালন পর্যন্ত প্রতিটি ক্ষেত্রেই তাদের আত্মনির্ভরশীল ও সাহসী মানসিকতার পরিচয় মেলে। জগুর সাথে আহ্লাদিকে শ্বশুরবাড়িতে না পাঠানোর ক্ষেত্রেও তারা আপসহীন ছিল। উদ্দীপকের কল্পনা স্বামী জাভেদের অত্যাচারের শিকার। নেশাখোর জাভেদ টাকার জন্য কল্পনার উপর নানারকম অত্যাচার চালায়। এসব সহ্য করতে না পেরে কল্পনা তাকে ফেলে চলে আসে। নিজের ভাইয়ের উপর নির্ভরশীল না হয়ে সে স্বনির্ভর হতে চায় এবং উপার্জনের পথ খুঁজবে বলে ঠিক করে। যেভাবেই হোক নিজের পথ নিজে করে নেওয়ার ব্যাপারে সে দৃঢ়প্রতিজ্ঞ। 'মাসি-পিসি' গল্পের মাসি ও পিসি এবং উদ্দীপকের কল্পনার মধ্যে বুদ্ধিদীপ্ত, সাহসী ও দৃঢ় চেতনার বহিঃপ্রকাশ ঘটেছে। তারা তিনজনই অন্যায়ের বিরুদ্ধে প্রতিবাদ জানিয়েছে এবং কঠিন জীবন-সংগ্রামে ঝাঁপিয়ে পড়েছে। এক্ষেত্রে তারা অন্যায়ের সাথে আপসহীন দৃঢ় মানসিকতার ধারক ও বাহক। এভাবেই কল্পনা চরিত্রে 'মাসি-পিসি' গল্পের মাসি ও পিসির মানসিকতা প্রতিফলিত হয়েছে।"
        }
      ]
    },
    {
      "number": "3",
      "uddipok": "আবদুল হকের লেখা রোজনামচার সংকলন 'স্মৃতিসঞ্চয়' বইটি পড়ছে সামিরা। বিভিন্ন অংশের বর্ণনা পড়তে গিয়ে গা শিউরে উঠছে তার। কত মানুষকে কত ভাবে নির্যাতন করেছে পাকিস্তানি হানাদার বাহিনী। বাড়িঘর জ্বালিয়ে, অসহায় নারীর সম্ভ্রম লুটে, কত মানুষকে বিনা অপরাধে কাতারবন্দি করে গুলি চালিয়ে নির্মমভাবে হত্যাযজ্ঞ চালিয়েছে তারা।' মুক্তিবাহিনীর সদস্য সন্দেহে একবার রাজশাহীতে কায়সার নামের এক কলেজ ছাত্রকে পাকিস্তানি বাহিনী তাদের ক্যাম্পে ধরে নিয়ে যায়। অনেকভাবে শারীরিক নির্যাতন করেও কোনো কথা তার মুখ থেকে বের করতে পারে না। শেষপর্যন্ত মৃত্যুর কোলে ঢলে পড়ে কায়সার।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "'রেইনকোট' গল্পটি 'জাল স্বপ্ন স্বপ্নের জাল' গল্পগ্রন্থ থেকে নেওয়া হয়েছে।"
        },
        {
          "label": "খ",
          "question": "'এগুলো হলো পাকিস্তানের শরীরের কাঁটা'- এ কথার তাৎপর্য কী?",
          "explanation": "\"এগুলো হলো পাকিস্তানের শরীরের কাঁটা\" - এই উক্তিটি 'রেইনকোট' গল্পে ব্যবহৃত হয়েছে। এখানে \"এগুলো\" বলতে বোঝানো হয়েছে শহীদ মিনার। এই উক্তির মাধ্যমে বুঝানো হয়েছে, শহীদ মিনারগুলো পাকিস্তানের জন্য এক প্রকার ক্ষতিকর বা বিপদজনক, যা তাদের দেশপ্রেম এবং জাতীয়তাবোধকে জাগিয়ে তোলে এবং তাদের স্বাধীনতা যুদ্ধের জন্য উৎসাহিত করে।"
        },
        {
          "label": "গ",
          "question": "",
          "explanation": "উদ্দীপকে বর্ণিত কায়সার চরিত্রের সঙ্গে 'রেইনকোট' গল্পের নুরুল হুদা চরিত্রটি সাদৃশ্যপূর্ণ। 'রেইনকোট' গল্পে মুক্তিযুদ্ধের সময়ে ঢাকার একজন সাধারণ কলেজ শিক্ষক নুরুল হুদার উপর পাকিস্তানি মিলিটারিদের নির্যাতনের চিত্র ফুটে উঠেছে। কলেজের সামনে গেরিলা আক্রমণের সাথে যুক্ত থাকার সন্দেহে মিলিটারিরা প্রথমে তাকে কলেজে জিজ্ঞাসাবাদ করে এবং পরবর্তীকালে চোখ বেঁধে মিলিটারি ক্যাম্পে নিয়ে যায়। সেখানে তাকে ছাদে লাগানো আংটার সাথে ঝুলিয়ে ক্রমাগত চাবুক মারা হয়। কিন্তু শত অত্যাচার সত্ত্বেও নুরুল হুদা তাদেরকে মুক্তিযোদ্ধাদের সম্পর্কে কোনো তথ্য দেয় না। উদ্দীপকের কায়সার পাকিস্তানি বাহিনীর নির্মম নির্যাতনের শিকার। মুক্তিবাহিনীর সদস্য সন্দেহে রাজশাহীতে পাকিস্তানি বাহিনী তাকে ক্যাম্পে ধরে নিয়ে যায়। সেখানে অমানবিক শারীরিক নির্যাতন করেও তারা তার মুখ খোলাতে পারে না এবং অবশেষে মৃত্যু হয় কায়সারের। 'রেইনকোট' গল্পের নুরুল হুদার মতো উদ্দীপকের কায়সারও অন্যায়ের সাথে আপসহীন দৃঢ় ও সাহসী চরিত্র। পাকিস্তানি বাহিনী তাদের উভয়ের উপর নৃশংস অত্যাচার চালালেও তারা দেশের স্বার্থে তাদেরকে কোনো তথ্য দেয়নি বরং বীরের মতো মৃত্যুর দিকে এগিয়ে গিয়েছে। তাই এদিক থেকে চরিত্র দুইটি সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "'রেইনকোট' গল্পের মতো উদ্দীপকেও মুক্তিযুদ্ধকালীন জনজীবন এবং সাধারণ মানুষের উপর পাকিস্তানি বাহিনীর নির্মম অত্যাচারের বিষয়টি তুলে ধরা হয়েছে। 'রেইনকোট' গল্পটি রচিত হয়েছে মুক্তিযুদ্ধের শেষ পর্যায়ে ঢাকার পরিস্থিতি নিয়ে। ঢাকা কলেজের সামনে গেরিলা আক্রমণের সাথে সংশ্লিষ্টতার কারণে মিলিটারিরা নুরুল হুদাকে ধরে নিয়ে যায় এবং তাঁর উপর নির্যাতন চালায়। এছাড়া গল্পে উঠে এসেছে পাকিস্তানি বাহিনীর বর্বর নিপীড়ন ও হত্যাযজ্ঞের মধ্যে ঢাকা শহরের আতঙ্কগ্রস্ত জীবনের চিত্র। পাকিস্তানি বাহিনীর অত্যাচার, যুদ্ধকালীন জনজীবন এবং ভীতু থেকে সাহসী হয়ে ওঠা নুরুল হুদার দেশপ্রেম গল্পের মূল বিষয়বস্তু। উদ্দীপকে বর্ণিত হয়েছে পাকিস্তানি হানাদার বাহিনীর নৃশংস হত্যাকাণ্ড, অমানবিক অত্যাচার ও নিপীড়নের কথা। তারা তখন মানুষের বাড়িঘর জ্বালিয়ে, নারীদের সম্ভ্রমহানি করে, বিনা অপরাধে গণহত্যা চালিয়ে নিষ্ঠুরতার পরিচয় দিয়েছিল। কায়সার নামক এক যুবকের নির্মম মৃত্যুর কথাও উঠে এসেছে উদ্দীপকে। যা আলোচনা গল্পের মুক্তিযুদ্ধকালীন মানুষের জীবনের অনিশ্চয়তা ও আতঙ্কের দিকটিকে প্রতিফলিত করে। 'রেইনকোট' গল্পের মূল ভাববস্তু হলো মুক্তিযুদ্ধের সময় পাকিস্তানি বাহিনীর অন্যায়-অত্যাচার এবং এর কারণে মানুষের জীবনে সৃষ্ট আতঙ্ক ও মানবিক সংকট। উদ্দীপকটি আলোচ্য গল্পের মতোই সফলভাবে যুদ্ধকালীন চিত্র ধারণ করতে সক্ষম হয়েছে। তাই বলা যায়, উদ্দীপকের ভাববস্তু 'রেইনকোট' গল্পের মূল বিষয়বস্তুর অনুগামী।"
        }
      ]
    },
    {
      "number": "4",
      "uddipok": "রমিজ দরিদ্র পরিবারের সন্তান। তাকে গ্রামের সবাই চেনে। রমিজ মেধাবী, সে অন্যায়ের সাথে কখনো আপস করে না, শত বিপদেও ধৈর্য হারায় না। রমিজ স্বাধীনচেতা, সে নিজেই নিজের কর্ণধার, আপন সত্যে অবিচল। অনেক সময় অন্যায়ের প্রতিবাদ করতে গিয়ে তাকে মাশুল দিতে হয়েছে। তবু সে মাথা নোয়ায়নি। সে জানে সত্য আর ন্যায়ের পথেই জয় আসবে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "১৯১৭ সালে কাজী নজরুল ইসলাম বাঙালি পল্টনে যোগ দেন।"
        },
        {
          "label": "খ",
          "question": "'মানুষ-ধর্মই সবচেয়ে বড় ধর্ম।'- উক্তিটির তাৎপর্য ব্যাখ্যা করো।",
          "explanation": "\"মানুষ-ধর্মই সবচেয়ে বড় ধর্ম\"- এই উক্তিটির তাৎপর্য হলো, ধর্মীয় ভেদাভেদ ও সংকীর্ণতা পরিহার করে মানবতাকে সবচেয়ে বেশি গুরুত্ব দেওয়া। কাজী নজরুল ইসলাম তার \"আমার পথ\" প্রবন্ধে এই উক্তিটির মাধ্যমে অসাম্প্রদায়িক চেতনা ও মানবিক মূল্যবোধের ওপর জোর দিয়েছেন।"
        },
        {
          "label": "গ",
          "question": "",
          "explanation": "উদ্দীপকে রমিজের সত্যে অবিচলতা 'আমার পথ' প্রবন্ধের লেখকের সত্যপথকে বেছে নেওয়ার আহ্বানেরই প্রতিফলন ঘটায়। 'আমার পথ' প্রবন্ধে লেখক নিজেকেই নিজের কর্ণধার হিসেবে সত্যের পথে এগিয়ে চলার প্রত্যয় ব্যক্ত করেছেন। নিজের সত্যকে মূল পথপ্রদর্শক হিসেবে অবলম্বন করাই শ্রেয়। সেই সত্যকে নিভীকভাবে প্রকাশ করতে দৃঢ় প্রত্যয়ী তিনি। তাঁর মতে, আপন সত্যকে দিশারি করে পথ চলার মাধ্যমেই মানুষ সকল অসাধ্য সাধন করতে পারে। এই সত্যই মানুষকে পরাধীনতার দাসত্ব হতে মুক্তি দেয়, আত্মনির্ভরশীল করে গড়ে তোলে। উদ্দীপকে রমিজ দরিদ্র পরিবারের সন্তান তবে মেধাবী এবং সত্যপথের অনুসারী। সে কখনোই অন্যায়ের সাথে আপস করে না। স্বাধীনচেতা রমিজ নিজেই নিজের কর্ণধার। আপন সত্যে সদা অবিচল। অন্যায়ের প্রতিবাদে মাথা নোয়ায় না সে। সত্যের জয়ে বিশ্বাসী সে। 'আমার পথ' প্রবন্ধে লেখক নিজ সত্যকে উপলব্ধি করে নিজের কর্ণধার হয়ে ওঠার পক্ষে যুক্তি দিয়েছেন। সত্যপথ কঠিন হলেও তা একমাত্র অবলম্বন। মিথ্যাকে আশ্রয় দিলে নিজের সত্য বিনষ্ট হয়। তাই তো আত্মসত্যের শক্তিতে বলীয়ান হয়ে ওঠার আহ্বান করেন প্রাবন্ধিক। উদ্দীপকের রমিজও আত্মসত্যে অবিচল, যার কাছে সত্যই আসল কর্ণধার। তাই তো সে নিভীক ও আপসহীন। সুতরাং, উদ্দীপকে রমিজের সত্যে অবিচল থাকা 'আমার পথ' প্রবন্ধে লেখকের সত্যপথকে বেছে নেওয়ার আহ্বানেই প্রতিফলিত হয়েছে।"
        },
        {
          "label": "ঘ",
          "question": "",
          "explanation": "আত্মসত্যকে উপলব্ধি করে নিজেই নিজের কর্ণধার জেনে আত্মনির্ভর হয়ে ওঠাই জীবনের সার্থকতা, যা উদ্দীপক ও 'আমার পথ' প্রবন্ধের মূলসুর, তাই প্রশ্নোক্ত উক্তিটির যথার্থতা রয়েছে। 'আমার পথ' প্রবন্ধে প্রাবন্ধিকের মতে আত্মসত্যের উপলব্ধি মানুষের প্রাণপ্রাচুর্যের উৎসবিন্দু। যে নিজ সত্যকে চেনে সে নিজেই নিজের কর্ণধার হয়ে ওঠে, যা তাকে পরাধীনতা হতে মুক্তি দিয়ে আত্মনির্ভরশীল করে তোলে। আত্মনির্ভর সত্যসন্ধানী ব্যক্তি সর্বদাই নিভীক হয় এবং সকল'অসাধ্যকে সাধন করতে পারে বলেই সার্থকতার স্বাদ আস্বাদন করতে পারে। তাই তো প্রাবন্ধিক আত্মনির্ভরশীল সত্যপথের 'আমিত্বে'র জয়গান গেয়েছেন। উদ্দীপকের রমিজ দরিদ্র পরিবারের সন্তান হলেও মেধাবী ও সত্যপথের পথিক। অন্যায়ের সাথে তার কোনো আপস নেই। স্বাধীনচেতা রমিজ নিজেই নিজের কর্ণধার। সে আপন সত্যতে অবিচল। অন্যায়ের প্রতিবাদ করতে গিয়ে মাশুল দিতে হলেও সে মাথানত করেনি কখনো। কারণ সত্যপথই জয় বয়ে আনে তার বিশ্বাস। 'আমার পথ' প্রবন্ধে আপন সত্যের কর্ণধার হয়ে ওঠার আহ্বান জানানো হয়েছে, যারা সত্যকে বেছে নিয়ে পথ চলে তারা সকল অন্যায় ও মিথ্যার বিরুদ্ধে নির্ভীক। কারণ তারা সত্যকে নিজের দিশারি করে নিয়েছে সত্য মানুষকে করে আত্মপ্রত্যয়ী। আত্মনির্ভর মানুষ সকল কিছুই অর্জন করতে পারে। কারণ সত্যপথেই প্রকৃত সার্থকতা বিদ্যমান। উদ্দীপকের, রমিজ চরিত্রেও একই বিশ্বাস ও বৈশিষ্ট্য লক্ষ করা যায়। যে নিজের সত্যকে নিজের কর্ণধার করে হয়ে উঠেছে আত্মনির্ভর। সে বিশ্বাস করে তাতেই জীবনের সার্থকতা। সুতরাং, উভয় প্রেক্ষাপট বিশ্লেষণে বলা যায়, নিজেই নিজের কর্ণধার হতে পারার মতো বড়ো সার্থকতা আর নেই- উদ্দীপক ও 'আমার পথ' প্রবন্ধ অনুসারে উক্তিটি যথার্থ।"
        }
      ]
    },
    {
      "number": "5",
      "uddipok": "মৃত্যু মানেই মুক্তি, জীবনের অন্তিম লগ্ন, মৃত্যু পূর্ব নির্ধারিত, যায় না তাকে টলানো। তবুও সবাই কেন মিছে মৃত্যুকে পায় ভয়, জন্মিলে মরিতে হয়, অমর তো কেউই নয়। এসেছি খালি হাতে, যাব মোরা তাই, কর্মই হোক উত্তম, তাহার জুড়ি নাই।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "'শেষের কবিতা' রবীন্দ্রনাথ ঠাকুর রচিত উপন্যাস।"
        },
        {
          "label": "খ",
          "question": "'ঠাঁই নাই, ঠাঁই নাই- ছোটো সে তরী'- ব্যাখ্যা করো।",
          "explanation": "উদ্দীপকে 'সোনার তরী' কবিতায় উল্লিখিত ব্যক্তিমানুষের কৃতকর্মের, অমরত্বের দিকটি পরিস্ফুটিত হয়েছে। 'সোনার তরী' কবিতায় কবি গভীর এক জীবনদর্শন উন্মোচন করেছেন। রূপকার্থে তিনি উপস্থাপন করেছেন যে, মহাকাল কেবল মানুষের মহৎ কর্মকেই গ্রহণ করে; ব্যক্তিমানুষকে নয়। তাই কালপরিক্রমায় সৃষ্টিকর্ম রয়ে গেলেও মানুষকে হারিয়ে যেতে হয়। অনিবার্য মৃত্যুর স্বাদ তাকে গ্রহণ করতেই হয়। উদ্দীপকের কবিতাংশে ফুটে উঠেছে মানবজীবনের অনিবার্য সত্য মৃত্যু, যা পূর্বনির্ধারিত। তাই মিছে ভয় না পেয়ে এই সত্যকে আপন করে নেওয়াই উত্তম। সকলকেই মৃত্যুর স্বাদ গ্রহণ করতে হবে। তাই পৃথিবী হতে চলে যাব- এই ভয়কে আঁকড়ে না ধরে নিজ কর্মে মনোযোগী হওয়া উচিত। উত্তম কর্মই মানুষকে অমর করে রাখে। 'সোনার তরী' কবিতায়ও মানুষের কৃতকর্মের অমরত্বের কথা তুলে ধরা হয়েছে। কারণ ব্যক্তিমানুষের মৃত্যু অনিবার্য তবে তার কর্ম যদি উত্তম হয় তবে সে অমরত্ব লাভ করবে। এই বিবেচনায় বলা যায়, উদ্দীপকে 'সোনার তরী' কবিতায় উল্লেখ্য ব্যক্তিমানুষের কৃতকর্মের অমরত্বের দিকটি, পরিস্ফুটিত হয়েছে।"
        },
        {
          "label": "গ",
          "question": "",
          "explanation": "উদ্দীপকে 'সোনার তরী' কবিতায় উল্লিখিত ব্যক্তিমানুষের কৃতকর্মের, অমরত্বের দিকটি পরিস্ফুটিত হয়েছে। 'সোনার তরী' কবিতায় কবি গভীর এক জীবনদর্শন উন্মোচন করেছেন। রূপকার্থে তিনি উপস্থাপন করেছেন যে, মহাকাল কেবল মানুষের মহৎ কর্মকেই গ্রহণ করে; ব্যক্তিমানুষকে নয়। তাই কালপরিক্রমায় সৃষ্টিকর্ম রয়ে গেলেও মানুষকে হারিয়ে যেতে হয়। অনিবার্য মৃত্যুর স্বাদ তাকে গ্রহণ করতেই হয়। উদ্দীপকের কবিতাংশে ফুটে উঠেছে মানবজীবনের অনিবার্য সত্য মৃত্যু, যা পূর্বনির্ধারিত। তাই মিছে ভয় না পেয়ে এই সত্যকে আপন করে নেওয়াই উত্তম। সকলকেই মৃত্যুর স্বাদ গ্রহণ করতে হবে। তাই পৃথিবী হতে চলে যাব- এই ভয়কে আঁকড়ে না ধরে নিজ কর্মে মনোযোগী হওয়া উচিত। উত্তম কর্মই মানুষকে অমর করে রাখে। 'সোনার তরী' কবিতায়ও মানুষের কৃতকর্মের অমরত্বের কথা তুলে ধরা হয়েছে। কারণ ব্যক্তিমানুষের মৃত্যু অনিবার্য তবে তার কর্ম যদি উত্তম হয় তবে সে অমরত্ব লাভ করবে। এই বিবেচনায় বলা যায়, উদ্দীপকে 'সোনার তরী' কবিতায় উল্লেখ্য ব্যক্তিমানুষের কৃতকর্মের অমরত্বের দিকটি, পরিস্ফুটিত হয়েছে।"
        },
        {
          "label": "ঘ",
          "question": "",
          "explanation": "উত্তম সৃষ্টিকর্মের মাধ্যমে অমরত্ব লাভই 'সোনার তরী' কবিতার মূল সুর, যা উদ্দীপকের শেষ চরণে ব্যক্ত হয়েছে। 'সোনার তরী' কবিতায় কবি রূপকের আশ্রয়ে কবি তাঁর জীবন দর্শন তুলে ধরেছেন। তাঁর মতে, কালের পরিক্রমায় মানুষ হারিয়ে যায় ঠিকই কিন্তু রয়ে যায় সৃষ্ট মহৎ কর্ম। কারণ মহাকাল ব্যক্তিকে স্থান দেয় না, লালন করে কেবল তার সৃষ্ট মহৎ কর্মকে। তাই তো, কৃষক একা শূন্য নদীর তীরে পড়ে থাকে, আর তার সৃষ্ট সোনার ফসল সোনার তরী বয়ে নিয়ে ধাবিত হয়। তাই মানুষের উত্তম কর্মই অমর হয়ে রয়, মানুষ নয়। উদ্দীপকের কবিতাংশে বর্ণিত হয়েছে মানবজীবনের অনিবার্য সত্য- মৃত্যুর প্রসঙ্গ, যা পূর্ব নির্ধারিত, যাকে অস্বীকার করা যায় না। তবুও মানুষ মৃত্যুকে ভয় পায়। জন্ম মানেই মৃত্যু অনিবার্য। তাই তো মৃত্যুর চিন্তা না করে, কর্ম কীভাবে উত্তম করা যায় তারই চিন্তা করা উচিত। কারণ আমরা তো চলেই যাব তবে আমাদের কর্ম যেন উত্তম হয়, যা চির অমর। উদ্দীপকের কবিতাংশে ব্যক্ত হয়েছে মানবজীবনের অনিবার্য পরিণতি মৃত্যুর কথা। উদ্দীপকের মতে, মৃত্যু পূর্ব নির্ধারিত হলেও মানুষ মৃত্যুকে ভয় পায়। তাই মানুষের উচিত মৃত্যুকে অনিবার্য বিবেচনা করে কর্মকে গুরুত্ব দেওয়া। কারণ উত্তম কর্মই মানুষকে অমর করে রাখে। মানুষ চলে গেলেও রয়ে যায় তার এরূপ কর্ম। উদ্দীপকেও উত্তম কর্মের অমরত্বের ঘোষণাই তুলে ধরা. হয়েছে। কারণ ব্যক্তি নয় তার সৃষ্ট কর্মই অমর হয়ে বেঁচে রয় চিরকাল। সুতরাং বলা যায়, উদ্দীপকের শেষ চরণটি 'সোনার তরী' কবিতার মূল সুরের প্রতিধ্বনি, যা রবীন্দ্রনাথ ঠাকুরের উপস্থাপিত জীবনদর্শন।"
        }
      ]
    },
    {
      "number": "6",
      "uddipok": "প্রাচীনকাল থেকেই বাংলাদেশ ঘা খেয়ে, পোড় খেয়ে, গ্লানি থেকে মুক্তি পেয়ে 'বিজাতি, বিভাষীদের শাসন-শোষণের জাঁতাকলের কশাঘাত থেকে নিজেদের অস্তিত্ব টিকিয়ে রাখার সংগ্রাম চালিয়ে গেছে। সুখ-সমৃদ্ধিতে ঐশ্বর্য ও প্রাণচাঞ্চল্যে ভরপুর এই সুন্দর দেশটি অসংখ্য বার শত্রুর আক্রমণের শিকার হয়েছে। দেশের আপামর জনতা তাদের শৌর্য-বীর্য আর আত্মবিশ্বাসে বঙ্গীয়ান হয়ে ইস্পাতের মতো রুখে দাঁড়িয়েছে। এই ইতিহাস আমাদের বর্তমান প্রজন্ম থেকে পরবর্তী প্রজন্মের কাছে অমর হয়ে থাকবে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "আবু জাফর ওবায়দুল্লাহ ২০০১ সালে মৃত্যুবরণ করেন।"
        },
        {
          "label": "খ",
          "question": "'আমি বিচলিত স্নেহের কথা বলছি'- ব্যাখ্যা করো।",
          "explanation": "'আমি বিচলিত স্নেহের কথা বলছি'- এই বাক্যটি 'আমি কিংবদন্তির কথা বলছি' কবিতা থেকে নেওয়া। এখানে 'বিচলিত স্নেহ' বলতে বোঝানো হয়েছে আপনজনের জন্য গভীর উদ্বেগ ও উৎকণ্ঠা, বিশেষ করে যখন কেউ বিপদ বা কষ্টের সম্মুখীন হয়. এই স্নেহের প্রকাশ কেবল আবেগ বা ভালোবাসাই নয়, বরং এক ধরনের মানসিক অস্থিরতাও যা আপনজনদের মনে সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকের সঙ্গে 'আমি কিংবদন্তির কথা বলছি' কবিতার 'কবি' শব্দটির মাধ্যমে বাঙালি জাতীয়তাবোধ জাগ্রত হয়েছে এবং 'কবিতা' শব্দটি বাঙালির মুক্তির প্রতীক হিসেবে উপস্থাপিত হয়েছে। 'আমি কিংবদন্তির কথা বলছি' কবিতায় কবি মানুষের সর্বাঙ্গীণ মুক্তি প্রত্যাশা করেছেন। আবেগের সাথে বাংলার গৌরবোজ্জ্বল ইতিহাস ও বিপ্লবীদের সংগ্রামের কথা তুলে ধরেছেন। কবি বাঙালির জাতীয়তাবোধ জাগ্রত করতে বারবার 'কবিতা' শব্দটি ব্যবহার করেছেন। কবির কাছে 'কবিতা' মানেই সংগ্রাম, 'কবিতা' মানেই সাহসের উৎস, স্বাধীনতার মূল চালিকাশক্তি। কবি 'কবিতা' শব্দের মধ্য দিয়ে দেশ-জাতির স্বাধীন অস্তিত্বকে দেখতে পান। উদ্দীপকে প্রাচীনকাল হতেই বাঙালির সংগ্রামী ভূমিকার কথা তুলে ধরা হয়েছে। বাঙালি শাসন-শোষণের হাত থেকে নিজ অস্তিত্ব টিকিয়ে রাখতে সর্বদা লড়াই চালিয়ে গেছে। অন্যায় ও অত্যাচারের বিরুদ্ধে আপামর জনতা শৌর্য-বীর্য আর আত্মবিশ্বাসে বলীয়ান হয়ে রুখে দাঁড়িয়েছে। যেই ইতিহাস আমাদের বর্তমান প্রজন্মের কাছে অমর হয়ে আছে। 'আমি কিংবদন্তির কথা বলছি' কবিতায়ও 'কবি' ও 'কবিতা' শব্দ দুটি বাঙালির সংগ্রামী ইতিহাস, জাতীয়তাবোধ ও স্বাধীনতার মূল শক্তি হিসেবে উপস্থাপিত হয়েছে। সুতরাং, বাঙালির সংগ্রামী ইতিহাসের মর্যাদা তুলে ধরার ক্ষেত্রে উদ্দীপকটি আলোচ্য কবিতার 'কবি' ও 'কবিতা' শব্দ দুটির সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে প্রতিফলিত সংগ্রামী চেতনা আর 'আমি কিংবদন্তির কথা বলছি' কবিতার চেতনা একইসূত্রে গাঁথা- মন্তব্যটি যথার্থ। 'আমি কিংবদন্তির কথা বলছি' কবিতায় পরাধীনতার গ্লানি থেকে উত্তরণের জন্য বাঙালির দীর্ঘ সংগ্রামের ইতিহাস তুলে ধরা হয়েছে। কবিতায় ঘোষিত হয়েছে শিকড়সন্ধানী মুক্তিকামী মানুষের সর্বাঙ্গীণ মুক্তির প্রত্যয়। কবি তাঁর কবিতার শব্দবন্ধে তুলে ধরেছেন, আমাদের পূর্বপুরুষদের বিপ্লবী চেতনা, গৌরবোজ্জ্বল ইতিহাসের মর্য্যদা। উদ্দীপকে প্রাচীনকাল হতেই বাংলার স্বাধীনতা সংগ্রামের গৌরবোজ্জ্বল প্রেক্ষাপট, বাংলাদেশের মানুষের পূর্বকাল হতেই সংগ্রাম করে অস্তিত্ব টিকিয়ে রাখার দিকটি উদ্দীপকে ফুটে উঠেছে। প্রাণপ্রাচুর্য্যে ভরপুর এই দেশ অসংখ্য বার শত্রুর আক্রমণের শিকার হয়েছে। কিন্তু আপামর জনতা সর্বদাই শৌর্য-বীর্যের প্রতীক হয়ে সংগ্রামের পরিচয় দিয়েছে। স্বাধীনতার সংগ্রামের ইতিহাস প্রজন্ম ধরে অমর হয়ে থাকবে। 'আমি কিংবদন্তির কণা বলছি' কবিতায়ও পূর্বপুরুষের সাহসী, সংগ্রামী ও গৌরবোজ্জ্বল ইতিহাসের অমর হয়ে থাকার কথা প্রকাশ পেয়েছে। 'আমি কিংবদন্তির কথা বলছি' কবিতায়ও বাঙালির শৌর্য-বীর্য ও গৌরবোজ্জ্বল স্বাধীনতা সংগ্রামের ইতিহাস তুলে ধরা হয়েছে। দীর্ঘ বিপ্লবের পথ পেরিয়ে এসেছে বাংলার জয়। আমাদের পূর্বপুরুষরা যুগে যুগে বিপ্লবী সত্তার পরিচয় দিয়েছে। তাই তো আমরা স্বাধীন বাংলা পেয়েছি। উদ্দীপকেও তেমনি বাঙালির আপসহীন সংগ্রামী চেতনার পরিচয় পাওয়া যায়। বাঙালি পূর্বকাল হতেই অস্তিত্ব রক্ষার সংগ্রামে সোচ্চার। তাদের গৌরবোজ্জ্বল ইতিহাস তাই সর্বদা অমর প্রজন্মের পর প্রজন্ম ধরে। উভয় প্রেক্ষাপটেই বাঙালির সংগ্রামী চেতনার দিকটি ফুটে উঠেছে। তাই বলা যায়, উদ্দীপকের প্রতিফলিত চেতনা আর আলোচ্য কবিতার চেতনা একইসূত্রে গাঁথা।"
        }
      ]
    },
    {
      "number": "7",
      "uddipok": "অলকের জন্ম হলো পরাধীন ভূমিতে। স্বাধীনতার সুখ না পাওয়া অলকের বড়ো হতে হয়েছে শাসকের শাসন-শোষণ আর নিপীড়নের মধ্যে। এরই মধ্যে চারদিকে বিদ্রোহ আর বিদ্রোহের বাজনা দেখে স্বাধীনতার দিনপঞ্জিকা লেখা শুরু করল অলক। ভিনদেশিদের চোখ রাঙানিকে উপেক্ষা করে স্বপ্ন দেখে এক স্বাধীন দেশের। পরাধীনতার গ্লানি মুছে ফেলে জেগে উঠবে নতুন সূর্য। সেই সূর্যের আলোয় লেখা হবে এক নতুন ইতিহাস, যার প্রচ্ছদ আঁকা হবে রক্তে রক্তে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "'অগ্নি-বীণা' ১৯২২ সালে প্রকাশিত হয়।"
        },
        {
          "label": "খ",
          "question": "'আমি সেই দিন হব শান্ত।'- কোন দিন? ব্যাখ্যা করো।",
          "explanation": "উদ্দীপকটি 'বিদ্রোহী' কবিতায় বর্ণিত অন্যায়-অত্যাচারের বিরুদ্ধে বিপ্লবী চেতনার ইঙ্গিত বহন করে। 'বিদ্রোহী' কবিতায় জ্বালাময়ী বর্ণনার মধ্য দিয়ে কবি তাঁর বিদ্রোহের স্বরূপ উন্মোচনে প্রয়াসী হয়েছে। ঔপনিবেশিক শাসকগোষ্ঠী এবং তাদের এ দেশীয় দোসরদের শোষণ-নির্যাতনে সামাজিক বৈষম্য প্রকট আকার ধারণ করে। সমস্ত সাম্রাজ্যবাদ, শোষণ ও নিপীড়নের বিরুদ্ধে, কুসংস্কার ও কুপ্রথার বিরুদ্ধে তাই কবির এই তীব্রকণ্ঠ প্রতিবাদ। নিপীড়িত মানুষের কান্না বন্ধ না হওয়া পর্যন্ত কবির লড়াই চলতে থাকবে। বিশ্বকে শান্তিময় ও ভালোবাসাপূর্ণ পৃথিবী হিসেবে গড়ে তোলাই তার লক্ষ্য। উদ্দীপকের অলকের জন্ম ও বেড়ে ওঠা পরাধীন ভূমির শাসন-শোষণের মাঝে। এর মধ্যেই নিপীড়নের বিরুদ্ধে চারদিকে বিদ্রোহের বাজনা দেখে সে। অলক তাই স্বাধীনতার দিনপঞ্জিকা' লেখা শুরু করে। শোষকের চোখ রাঙানোকে উপেক্ষা করে স্বাধীন দেশের স্বপ্ন দেখে। পরাধীনতার গ্লানি মুছে স্বাধীনতার সূর্য উঠবে সেই প্রত্যাশায় বুক বাঁধে অলক। সেই নতুন ইতিহাস রক্তে লেখা হবে। 'বিদ্রোহী' কবিতায় সগর্বে কবি তাঁর বিদ্রোহী সত্তার প্রকাশ ঘটিয়েছেন। ঔপনিবেশিক ভারতবর্ষে শাসকদের শোষণের বিরুদ্ধে রুবির সমস্ত ক্ষোভ ও বিদ্রোহ। আত্মজাগরণের মধ্য দিয়ে দেশের স্বাধীনতার স্বপ্ন দেখেন কবি। উদ্দীপকে শোষণের হাত থেকে রক্ষা করে নতুন স্বাধীন দেশের স্বপ্নই প্রকাশিত হয়েছে বিদ্রোহী সত্তার ঘোষণায়। সুতরাং, উদ্দীপকটি 'বিদ্রোহী' কবিতায় বর্ণিত অন্যায় অত্যাচারের বিরুদ্ধে বিপ্লবী চেতনার ইঙ্গিত বহন করে।"
        },
        {
          "label": "গ",
          "question": "উদ্দীপকটি 'বিদ্রোহী' কবিতার কোন দিকের ইঙ্গিত বহন করে? আলোচনা করো।",
          "explanation": "উদ্দীপকটি 'বিদ্রোহী' কবিতায় বর্ণিত অন্যায়-অত্যাচারের বিরুদ্ধে বিপ্লবী চেতনার ইঙ্গিত বহন করে। 'বিদ্রোহী' কবিতায় জ্বালাময়ী বর্ণনার মধ্য দিয়ে কবি তাঁর বিদ্রোহের স্বরূপ উন্মোচনে প্রয়াসী হয়েছে। ঔপনিবেশিক শাসকগোষ্ঠী এবং তাদের এ দেশীয় দোসরদের শোষণ-নির্যাতনে সামাজিক বৈষম্য প্রকট আকার ধারণ করে। সমস্ত সাম্রাজ্যবাদ, শোষণ ও নিপীড়নের বিরুদ্ধে, কুসংস্কার ও কুপ্রথার বিরুদ্ধে তাই কবির এই তীব্রকণ্ঠ প্রতিবাদ। নিপীড়িত মানুষের কান্না বন্ধ না হওয়া পর্যন্ত কবির লড়াই চলতে থাকবে। বিশ্বকে শান্তিময় ও ভালোবাসাপূর্ণ পৃথিবী হিসেবে গড়ে তোলাই তার লক্ষ্য। উদ্দীপকের অলকের জন্ম ও বেড়ে ওঠা পরাধীন ভূমির শাসন-শোষণের মাঝে। এর মধ্যেই নিপীড়নের বিরুদ্ধে চারদিকে বিদ্রোহের বাজনা দেখে সে। অলক তাই স্বাধীনতার দিনপঞ্জিকা' লেখা শুরু করে। শোষকের চোখ রাঙানোকে উপেক্ষা করে স্বাধীন দেশের স্বপ্ন দেখে। পরাধীনতার গ্লানি মুছে স্বাধীনতার সূর্য উঠবে সেই প্রত্যাশায় বুক বাঁধে অলক। সেই নতুন ইতিহাস রক্তে লেখা হবে। 'বিদ্রোহী' কবিতায় সগর্বে কবি তাঁর বিদ্রোহী সত্তার প্রকাশ ঘটিয়েছেন। ঔপনিবেশিক ভারতবর্ষে শাসকদের শোষণের বিরুদ্ধে রুবির সমস্ত ক্ষোভ ও বিদ্রোহ। আত্মজাগরণের মধ্য দিয়ে দেশের স্বাধীনতার স্বপ্ন দেখেন কবি। উদ্দীপকে শোষণের হাত থেকে রক্ষা করে নতুন স্বাধীন দেশের স্বপ্নই প্রকাশিত হয়েছে বিদ্রোহী সত্তার ঘোষণায়। সুতরাং, উদ্দীপকটি 'বিদ্রোহী' কবিতায় বর্ণিত অন্যায় অত্যাচারের বিরুদ্ধে বিপ্লবী চেতনার ইঙ্গিত বহন করে।"
        },
        {
          "label": "ঘ",
          "question": "",
          "explanation": "উদ্দীপকের অলকের শোষণের বিরুদ্ধে বিদ্রোহী চেতনা ও স্বাধীন দেশের প্রত্যাশা মূলত 'বিদ্রোহী' কবিতার কবির ভাবনারই নামান্তর। 'বিদ্রোহী' কবিতায় সামাজিক অন্যায় ও শোষণের বিরুদ্ধে আত্মজাগরণের উন্মেষ ঘটে কবির ক্ষোভ প্রকাশের মধ্য দিয়ে। ভারতবর্ষে ঔপনিবেশিক শাসকগোষ্ঠীর অনাচার, উৎপীড়ন ও শোষণের বিরুদ্ধে কবি দৃঢ়কণ্ঠে বিদ্রোহ ঘোষণা করেছেন। তাই যতদিন অসহায় মানুষের ক্রন্দন না থামবে তাঁর এই প্রতিবাদ চলমান থাকবে। কবি চান সমস্ত শোষণ, পরাধীনতার শৃঙ্খল ভেঙে এক স্বাধীন, শান্তিময় সমাজ ও রাষ্ট্র। উদ্দীপকের অলক স্বাধীনতার সুখ না পেয়ে বড়ো হয়েছে পরাধীন ভূমিতে। শাসন, শোষণ ও নিপীড়নের বিরুদ্ধে এরই মধ্যে চারদিকে বিদ্রোহ দেখতে পায় সে। ভিনদেশিদের শোষণ উপেক্ষা করে সে স্বপ্ন দেখে স্বাধীন দেশের। যেখানে থাকবে না আর পরাধীনতার গ্লানি। লেখা হবে স্বাধীন দেশের ইতিহাস যার প্রচ্ছদ আঁকা হবে রঙে। 'বিদ্রোহী' কবিতাও ভারতবর্ষের ঔপনিবেশিক শাসকদের বিরুদ্ধে ক্ষোভ ও বিদ্রোহ প্রকাশিত হয়েছে। মানুষের স্বাধীন সত্তা যে উৎপীড়নের চাপে রুদ্ধ তারই বিরুদ্ধে কবি তাঁর বিদ্রোহ ঘোষণা করেছেন। ঔপনিবেশিক শাসনের বিরুদ্ধে বিদ্রোহ ঘোষণা করেছেন স্বাধীন দেশের স্বপ্নে পরাধীনতার গ্লানি মুছে এক নতুন পৃথিবীর লক্ষ্যে কবি ক্ষোভে ফেটে পড়েন। উদ্দীপকের অলকের মধ্যেও স্বাধিকারের প্রশ্নে বিদ্রোহী চেতনার প্রকাশ ঘটেছে। সে স্বপ্ন দেখে শোষণহীন নতুন দেশের। স্বাধীনতার নতুন সূর্যের আলোয় আলোকিত হবে নতুন দেশের ইতিহাস। সুতরাং বলা যায়, উদ্দীপকের অলকের ভাবনা 'বিদ্রোহী' কবিতার কবির ভাবনারই নামান্তর।"
        }
      ]
    },
    {
      "number": "8",
      "uddipok": "ওয়াসিকা গ্রামের শিক্ষিত যুবক আমিন, শহর ছেড়ে গ্রামে এসে অশিক্ষিত মানুষগুলোর মাঝে শিক্ষার আলো ছড়িয়ে দিতে একটি বিদ্যালয় প্রতিষ্ঠা করতে চেয়েছিল। কিন্তু তার স্বপ্ন পূর্ণ হয়নি এক অপশক্তির প্রভাবে।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "'লালসালু' সামাজিক সমস্যামূলক উপন্যাস।"
        },
        {
          "label": "খ",
          "question": "",
          "explanation": "প্রশ্নোক্ত উক্তিটি দ্বারা মজিদের প্রতি জমিলার অকুতোভয় মনোভাব প্রকাশ পেয়েছে। মজিদ যখন দ্বিতীয় বিয়ে করে তখন ভাবে জমিলাও রহিমার মতো তার কথা মানবে, তাকে ভয় পাবে। কিন্তু জমিলার স্বভাব ছিল রহিমার স্বভাব থেকে উলটা। তার চরিত্রে কৈশোরের চপলতা প্রাধান্য পায়। যখন জমিলা মজিদ সম্পর্কে সব জানল তখন থেকে সে মজিদের সাথে খারাপ ব্যবহার করা শুরু করতে থাকে। একসময় মজিদ জমিলাকে নিজের আয়ত্তে আনার জন্য চেষ্টা করে কিন্তু জমিলা ভয় পায় না। তখনই লেখক প্রশ্নোক্ত উক্তিটি করেছেন।"
        },
        {
          "label": "গ",
          "question": "",
          "explanation": "উদ্দীপকের আমিনের সাথে 'লালসালু' উপন্যাসের মহব্বতনগর গ্রামে স্কুল প্রতিষ্ঠা করতে গিয়ে বিপদে পড়া আক্কাস চরিত্রের সাদৃশ্য রয়েছে। 'লালসালু' উপন্যাসের আক্কাস শিক্ষিত হওয়ায় সে শিক্ষার গুরুত্ব বোঝে। তাই সে গাঁয়ে একটি স্কুল প্রতিষ্ঠার উদ্যোগ নেয়। কিন্তু ধর্মব্যবসায়ী মজিদ তার অস্তিত্বের জন্য স্কুলকে হুমকি মনে করে। শিক্ষিত হলে লোকেরা তার ভণ্ডামি সম্পর্কে সচেতন হবে এবং পির ব্যাবসা ধ্বংস হওয়ার শঙ্কায় সে আক্কাসের নামে বিচার বসায় এবং স্কুল তৈরির উদ্যোগ ব্যর্থ করে দেয়। উদ্দীপকের শিক্ষিত যুবক আমিন শহর ছেড়ে গ্রামে এসে বিদ্যালয় প্রতিষ্ঠা করতে চায়। সে শিক্ষার আলো ছড়িয়ে দিতে এই উদ্যোগ নেয়। কিন্তু তার এমন উদ্যোগে ক্ষিপ্ত হয়ে ওঠে গ্রামের অপশক্তি। সেই অপশক্তির প্রভাবে সে ব্যর্থ হয়। 'লালসালু' উপন্যাসের আক্কাসও উদ্দীপকের আমিনের মতো ষড়যন্ত্রের শিকার হয়। আর এদিক থেকেই উদ্দীপকের আমিনের সাথে আলোচ্য উপন্যাসের আক্কাসের স্কুল প্রতিষ্ঠায় ব্যর্থ হওয়ার দিকটি সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের অপশক্তি 'লালসালু' উপন্যাসের ধর্মব্যবসায়ী ও শোষক শ্রেণির শক্তির নিদর্শন। 'লালসালু' উপন্যাসের মহব্বতনগর গ্রামটি মধ্যযুগীয় কুসংস্কার ও ধর্মান্ধতায় আচ্ছন্ন সমাজের উৎকৃষ্ট প্রতিচ্ছবি। ভণ্ড মজিদ ও শোষক ভূস্বামী খালেক ব্যাপারী গ্রামের কুসংস্কার, ধর্মান্ধতাকে পুঁজি করে নিজেদের স্বার্থ হাসিলে ব্যস্ত। তাই আক্কাসের মতো প্রগতিশীল শিক্ষিত যুবকের গ্রামে স্কুল প্রতিষ্ঠার উদ্যোগ ধর্মব্যাবসা ও শোষণের কাছে পরাজিত হয়। গ্রামবাসীকে শিক্ষা ও সচেতনতায় আলোকিত করতে - চাইলে তাদের চক্রান্তে ব্যর্থ হয়। উদ্দীপকের ওয়াসিকা গ্রামের শিক্ষিত যুবক আমিন। শহর ছেড়ে গ্রামে. এসে অশিক্ষিত মানুষগুলোর মাঝে শিক্ষার আলো ছড়িয়ে দিতে চায়। সে চায় গ্রামে একটি বিদ্যালয় প্রতিষ্ঠা করতে। কিন্তু তার স্বপ্ন পূর্ণ হয়নি গ্রামের অপশক্তির প্রভাবে। 'লালসালু' উপন্যাসেও মজিদ ও খালেক ব্যাপারীর চক্রান্তে গ্রামে স্কুল প্রতিষ্ঠার উদ্যোগ ব্যর্থ হয় আক্কাসের। সমাজের ধর্মান্ধতা, কুসংস্কার ও অর্থনৈতিক অনটনের সুযোগ নিয়ে ধর্মব্যাবসা ও শোষক শ্রেণির অপশক্তি জেগে ওঠে মজিদ ও খালেক ব্যাপারীর দ্বারা। তাদের স্বার্থান্বেষী চক্রান্তে স্কুল প্রতিষ্ঠা ব্যর্থ হয়। উদ্দীপকের অপশক্তির ফলেও আমিনের বিদ্যালয় প্রতিষ্ঠার উদ্যোগ ব্যর্থ হয়ে যায়। এই অপশক্তি আলোচ্য উপন্যাসের ধর্মব্যবসায়ী ও শোষক শ্রেণির শক্তির নিদর্শন হিসেবেই প্রতিফলিত হয়।"
        }
      ]
    },
    {
      "number": "9",
      "uddipok": "'বহিপীর' নাটকের কেন্দ্রীয় চরিত্র বহিপীর। তার বয়স প্রায় ষাট। এই বৃদ্ধ বয়সে সে বিয়ে করে কিশোরী তাহেরাকে। তাহেরা তা মেনে না নিয়ে বাড়ি থেকে পালিয়ে যায়। এসময় বহিপীর পিছু নেয় এবং নানারকম ধর্মীয় কথা বলে তাকে বোঝাতে চায়। কিন্তু তাহেরা তার সিদ্ধান্তে অটল থাকে। পরিশেষে জয় হয় তাহেরার। আর পরাজিত হয় ধর্মের মুখোশধারী বহিপীরের।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "আমেনা বিবির বিবাহিত জীবন ত্রিশ বছরের।"
        },
        {
          "label": "খ",
          "question": "",
          "explanation": "জমিলার অচৈতন্যে মজিদের বিমূঢ়তার ঘোর কাটলে রহিমার জাগ্রত মায়া প্রসঙ্গে মজিদ রহিমাকে উদ্দেশ করে প্রশ্নোক্ত উক্তিটি করে। 'লালসালু' উপন্যাসে মজিদ জমিলাকে শাস্তি দিতে মাজারে বেঁধে রাখে। সে রাতে প্রবল ঝড় উঠলে রহিমার ভর্ৎসনায় মজিদ তাকে অচেতন অবস্থায় ঘরে নিয়ে আসে। জমিলার অচৈতন্য রহিমার মনে মাতৃস্নেহ ও পরম মমতার উদ্রেক করলে সে তার প্রকাশস্বরূপ বারবার জমিলার শরীরে হাত বোলাতে থাকে। ততক্ষণে মজিদের মধ্যে এক নবজন্মের তোলপাড় উঠে আবার থেমে গেলে সে রহিমার মায়ার প্রকাশকে সংবরণের উদ্দেশে প্রশ্নোক্ত উক্তিটি করে বেরিয়ে যায়।"
        },
        {
          "label": "গ",
          "question": "",
          "explanation": "উদ্দীপকের বহিপীর 'লালসালু' উপন্যাসের মজিদ চরিত্রের বৈশিষ্ট্য ধারণ করেছে। 'লালসালু' উপন্যাসের মজিদ কেন্দ্রীয় চরিত্র। সে কুসংস্কার, শঠতা ও প্রতারণার মাধ্যমে গ্রামের সহজসরল মানুষকে বোকা বানিয়ে সম্পদের পাহাড় গড়ে তোলে। প্রথম স্ত্রী থাকা সত্ত্বেও সন্তান লাভের কামনায় তার মেয়ের বয়সি জমিলাকে বিয়ে করে। স্বাধীনচেতা জমিলা মজিদ ও তার মাজারকে বিশ্বাস করে না। তার কথাও মেনে চলে না। ধর্মের কথা বলে | তাকে বশ করতে চাইলে তাতেও পরাজিত হয় মজিদ। উদ্দীপকে 'বহিপীর' নাটকের বহিপীর কিশোরী তাহেরাকে বিয়ে করে। স্বাধীনচেতা তাহেরা এই বিয়ে না মেনে বাড়ি থেকে পালিয়ে যায়। বহিপীর তাকে খুঁজে বের করে ধর্মের কথা বলে তাকে বোঝাতে চায়, যা 'লালসালু' উপন্যাসের মজিদ চরিত্রে দেখা যায়। সেও তার দ্বিতীয় স্ত্রী জমিলাকে ধর্মের কথা বলে বশ করতে চায়। উভয়ের কপটতা তাদের স্ত্রীদের কাছে পরাজিত হয়। তাই বলা যায়, উদ্দীপকের বহিপীর 'লালসালু' উপন্যাসের মজিদ চরিত্রের বৈশিষ্ট্য ধারণ করেছে।"
        },
        {
          "label": "ঘ",
          "question": "",
          "explanation": "কৈশোরের সহজাত চাঞ্চল্য ও স্বাধীনচেতা মনোভাবের দিক বিবেচনায় বলা যায় উদ্দীপকের তাহেরা ও 'লালসালু' উপন্যাসের জমিলা চরিত্র দুইটি যেন প্রতিবাদী চরিত্র। 'লালসালু' উপন্যাসের জমিলা স্বাধীনচেতা একটি চরিত্র। সহজসরল মানুষের বিশ্বাসকে পুঁজি করে ভন্ড মজিদ তাকে বিয়ে করে আনে। গ্রামের সকলে মজিদকে ভক্তি করলেও জমিলা 'মজিদের ক্ষমতার উৎস মাজার ও মাজারকেন্দ্রিক সব বিধি-নিষেধ অমান্য করে। ধর্মের কথা বলে মজিদ তাকে বশে আনতে চাইলেও সে পরাজিত হয়। উদ্দীপকে 'বহিপীর' নাটকের কেন্দ্রীয় চরিত্র বহিপীরের ধর্মীয় কথার জালে তাহেরাকে বশে আনার কূটকৌশল বর্ণিত হয়েছে। ষাট বছরের বৃদ্ধ হয়েও কিশোরী তাহেরাকে সে বিয়ে করে। কিন্তু তাহেরা এই বিয়ে মেনে না নিয়ে বাড়ি থেকে পালিয়ে যায়। বহিপীর তাকে খুঁজে বের করে ধর্মের কথা বলে বশে আনতে চাইলে তাহেরা তার সিদ্ধান্তে অটল থাকে। ফলে পরাজিত হয় ধর্মের মুখোশধারী বহিপীর, যা 'লালসালু' উপন্যাসেও দেখা যায়। 'লালসালু' উপন্যাসের কেন্দ্রীয় চরিত্র মজিদ কুসংস্কার ও সাধারণ মানুষের ধর্মবিশ্বাসকে পুঁজি করে লাল কাপড়ে আবৃত কবরকে আশ্রয় করে নিজের ক্ষমতা-প্রতিপত্তি বৃদ্ধি করে। গ্রামের সকলে তাকে ভক্তি করলেও তার দ্বিতীয় স্ত্রী জমিলা তার কোনো কথা শোনে না। তাকে ও তার মাজারকেন্দ্রিক সব বিধি-নিষেধকে বৃদ্ধাঙ্গুলি দেখায় সে। ধর্মীয় অনুশাসনের কথা বলে মজিদ জমিলাকে বোঝানোর চেষ্টা করলেও জমিলার স্বাধীনচেতা, কৈশোরের স্বভাব-সুলভ আচরণে পরাজিত হয় মজিদ, ঠিক যেভাবে উদ্দীপকের তাহেরার মাধ্যমে বহিপীরের পরাজয় ঘটে। তাই বলা যায়, কৈশোরের সহজাত বাহুল্য ও স্বাধীনচেতা মনোভাবের কারণে উদ্দীপকের তাহেরা ও 'লালসালু' উপন্যাসের জমিলা চরিত্রটি যেন প্রতিবাদী চরিত্র।"
        }
      ]
    },
    {
      "number": "10",
      "uddipok": "দেশকে ভালোবেসে কামাল হোসেন যুদ্ধে যোগ দিয়েছিলেন। শত্রুর গোলার আঘাতে ক্ষতবিক্ষত হয় তাঁর দেহ। তবুও দেহের শেষ রক্তবিন্দু দিয়ে লড়াই করেছিলেন শত্রুর বিরুদ্ধে। দেশের জন্য সানন্দে নিজের প্রাণ বিলিয়ে দিলেন। কামাল হোসেনের এই আত্মত্যাগ তাঁকে বাঁচিয়ে রাখবে যুগ যুগ ধরে ইতিহাসের পাতায়।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "নবাব সিরাজউদ্দৌলা মানিকচাঁদকে আলিনগরের দেওয়ান নিযুক্ত করেন।"
        },
        {
          "label": "খ",
          "question": "",
          "explanation": "ক্লাইভের দলিলে স্বাক্ষর দিতে গিয়ে মিরজাফর নিজের মনের শঙ্কা প্রকাশ করে এ কথা বলেছিল। নবাবের বিরুদ্ধে ষড়যন্ত্রে ইংরেজদের সঙ্গে হাত মেলায় মিরজাফরসহ নবাবের পারিষদবর্গের বেশ কয়েকজন। ষড়যন্ত্রের জন্য নিজেদের মধ্যে সমঝোতার দলিল তৈরি করেন লর্ড ক্লাইভ। ক্লাইভ এ দলিলে সই করতে বললে মিরজাফর ক্ষণিকের জন্য উদ্বিগ্ন হয়। তার মনে হয়, নিজেদের স্বার্থের জন্য দেশের চূড়ান্ত ক্ষতি সাধন করছে না তো তারা? প্রশ্নোক্ত উক্তিটিতে মিরজাফরের সে আশঙ্কাই ফুটে উঠেছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত চরিত্র 'সিরাজউদ্দৌলা' নাটকের নবাব সিরাজের বিশ্বস্ত সেনাপতি মিরমর্দান চরিত্রকে নির্দেশ করে। 'সিরাজউদ্দৌলা' নাটকে পলাশির যুদ্ধে যেখানে প্রধান সেনাপতিসহ অধিকাংশ যোদ্ধাই ছিল নির্বিকার, মিরমর্দান তখন প্রাণপণে ইংরেজদের বিরুদ্ধে লড়াই করেন। উরুতে ইংরেজদের গোলার আঘাত লেগে মৃত্যুর কোলে ঢলে পড়ার পূর্ব পর্যন্ত তিনি যুদ্ধ করেছেন। দেশপ্রেম ও দায়িত্ববোধ তাঁকে মহৎ করে তুলেছে। উদ্দীপকের কামাল হোসেনকে আমরা দেশপ্রেমিক চরিত্র হিসেবে দেখি, যিনি যুদ্ধে অংশগ্রহণ করেছিলেন। শত্রুর গোলার আঘাতে দেহ ক্ষতবিক্ষত হয়ে গেলেও শেষ রক্তবিন্দু দিয়ে তিনি লড়াই চালিয়ে যান। দেশপ্রেমের মহান ব্রতই তাঁকে বীরের মতো মৃত্যুকে বরণ করার প্রেরণা জোগায়। 'সিরাজউদ্দৌলা' নাটকে মিরমর্দান যে দেশপ্রেম ও আদর্শের দৃষ্টান্ত স্থাপন করে জীবনের শেষ মুহূর্ত পর্যন্ত দেশের জন্য যুদ্ধ করে গেছেন, উদ্দীপকের কামাল হোসেনের চরিত্র তাঁকেই নির্দেশ করে।"
        },
        {
          "label": "ঘ",
          "question": "",
          "explanation": "'বিপ্লবের মন্ত্রে উজ্জীবিত দেশপ্রেমই সংগ্রামের মূল চালিকাশক্তি।' উদ্দীপক ও 'সিরাজউদ্দৌলা' নাটকের আলোকে বক্তব্যটি যথার্থ। 'সিরাজউদ্দৌলা' নাটকে পলাশির যুদ্ধে চারদিকের ষড়যন্ত্র আর বিশ্বাসঘাতকতার আবরণ সরিয়ে মিরমর্দান ও মোহনলালের মতো সাহসী সেনাপতিগণ বীরত্বের সঙ্গে যুদ্ধ করে যান। তাঁদের লড়াইয়ের পিছনে ভূমিকা রেখেছিল দেশপ্রেম। সমস্ত ষড়যন্ত্র নস্যাৎ করে দিতে তাঁরা শেষ মুহূর্ত পর্যন্ত মুদ্ধ চালিয়ে গিয়েছিলেন। তাঁদের বিপ্লবী মনোভাব ও যুদ্ধের মাঠে তার প্রয়োগ নবাব সিরাজউদ্দৌলাকে আশার আলো দেখিয়েছিল। উদ্দীপকে দেশপ্রেমিক কামাল হোসেন যুদ্ধের ময়দানে শহিদ হন। তাঁর পূর্বে তিনি বীরদর্পে লড়াই চালিয়ে যান। শত্রুর গোলার আঘাতে তাঁর দেহ ক্ষতবিক্ষত হলেও তিনি যুদ্ধ থামিয়ে দেননি। শেষ রক্তবিন্দু দিয়ে তিনি যে যুদ্ধ করেন, তার মূলে ছিল দেশপ্রেমের মন্ত্রে উজ্জীবিত বিপ্লবী চেতনা। এই চেতনাই তাঁকে বীরের মতো মৃত্যুর মুখোমুখি হতে সাহস জুগিয়েছিল। 'সিরাজউদ্দৌলা' নাটকে যেসব দেশপ্রেমিক পলাশির যুদ্ধে ইংরেজদের বিরুদ্ধে প্রবল প্রতাপে যুদ্ধ করেছিলেন, তাঁদের প্রত্যেককেই আন্দোলিত করেছিল দেশপ্রেম। দেশের জন্য জীবন উৎসর্গ করার বিপ্লবী চেতনায় উজ্জীবিত ছিলেন বলে তাঁরা জীবনের শেষ মুহূর্ত পর্যন্ত যুদ্ধ চালিয়ে গিয়েছিলেন। উদ্দীপকের কামাল হোসেনের মধ্যেও একই চেতনার উপস্থিতি লক্ষ করা যায়। ফলে, উদ্দীপক ও 'সিরাজউদ্দৌলা' নাটক বিশ্লেষণে বলা যায়, 'বিপ্লবের মন্ত্রে উজ্জীবিত দেশপ্রেমই সংগ্রামের মূল চালিকাশক্তি।'"
        }
      ]
    },
    {
      "number": "11",
      "uddipok": "সড়ক দুর্ঘটনায় আনিসুল হকের গাড়ি চালক রকিবুলের মৃত্যু হলে তার স্ত্রী আছিয়া সন্তান আসলামকে নিয়ে নিরুপায় হয়ে পড়ে। নিঃসন্তান আনিসুল হক তাদের আশ্রয় দেন। তিনি আসলামের সমস্ত দায়িত্ব গ্রহণ করেন। কিন্তু আছিয়া তবুও সন্তুষ্ট নয়। তার নজর আনিসুল হকের সম্পত্তির দিকে। সে চায় আনিসুল হকের সম্পত্তি আত্মসাৎ করতে। এজন্য নানা কৌশলের আশ্রয় নিতে থাকে আছিয়া।",
      "tag": "VNSC 25",
      "sub_questions": [
        {
          "label": "ক",
          "question": "",
          "explanation": "'সিরাজউদ্দৌলা' নাটকের শেষ দৃশ্যের স্থান জাফরাগঞ্জের কয়েদখানা।"
        },
        {
          "label": "খ",
          "question": "'আসামির সে অধিকার থাকে নাকি?'-কে, কাকে, কখন বলেছিল?",
          "explanation": "\"আসামির সে অধিকার থাকে নাকি?\" উক্তিটি সিকান্দার আবু জাফরের \"সিরাজউদ্দৌলা\" নাটকে সিরাজউদ্দৌলা, নিজকে, মৃত্যুদণ্ডাজ্ঞা পড়ার সময় বলেছিলেন।"
        },
        {
          "label": "গ",
          "question": "",
          "explanation": "উদ্দীপকের আছিয়া চরিত্র 'সিরাজউদ্দৌলা' নাটকের মিরজাফর চরিত্রের কর্মকাণ্ডকে স্মরণ করিয়ে দেয়। 'সিরাজউদ্দৌলা' নাটকে মিরজাফর নিঃস্ব অবস্থায় ভারতবর্ষে আগমন করেন। নবার আলিবর্দি খাঁন তাকে আশ্রয় দেন ও স্নেহবশে সরকারের উচ্চপদে নিযুক্ত করেন। কিন্তু মিরজাফরের দৃষ্টি ছিল সিংহাসনের দিকে। ক্ষমতালিপ্পু মিরজাফর শুরু থেকেই মসনদে বসার ষড়যন্ত্রে লিপ্ত হন এবং নবাব সিরাজউদ্দৌলাকে উৎখাত করে সিংহাসনে বসেন। উদ্দীপকে আনিসুল হকের গাড়ি চালক রকিবুলের সড়ক দুর্ঘটনায় মৃত্যু হলে তার নিঃস্ব স্ত্রী আছিয়া ও তার সন্তানকে আনিসুল হক আশ্রয় দেন। তাদের ভরণপোষণের দায়িত্ব নিলেও আছিয়া সন্তুষ্ট নয়। আনিসুল হকের সম্পত্তি আত্মসাৎ করার লক্ষ্যে সে ষড়যন্ত্রে লিপ্ত হয়। 'সিরাজউদ্দৌলা' নাটকে মিরজাফর যেভাবে নবাব আলিবর্দির আশ্রয়ে থেকে তাঁরই সিংহাসনে আরোহণের লোভে ষড়যন্ত্রে লিপ্ত হন, উদ্দীপকের আছিয়ার কর্মকাণ্ডও মিরজাফরের সেই ঘটনাকেই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "\"উদ্দীপক এবং 'সিরাজউদ্দৌলা' নাটকের বিশ্বাসঘাতকদের মূল উদ্দেশ্য ব্যক্তিস্বার্থ।\" উদ্দীপক ও 'সিরাজউদ্দৌলা' নাটকের আলোকে মন্তব্যটি যৌক্তিক। 'সিরাজউদ্দৌলা' নাটকে নবাব সিরাজউদ্দৌলার বিরুদ্ধে ষড়যন্ত্রে লিপ্ত প্রধান সেনাপতি মিরজাফরের লক্ষ্য ছিল সিংহাসন দখল। ঘসেটি বেগম, উমিচাঁদ, রাজবল্লভ, জগৎশেঠসহ প্রত্যেকেরই ব্যক্তিস্বার্থ তাদের নবাবের বিরুদ্ধে ষড়যন্ত্র ও বিশ্বাসঘাতকতায় একবিন্দুতে মিলিয়ে দিয়েছিল। তাদের মধ্যে দেশপ্রেম বা মানবিকতার মতো কোনো বোধ ছিল না। উদ্দীপকে উল্লিখিত আছিয়ার স্বামী রকিবুল সড়ক দুর্ঘটনায় মারা গেলে আনিসুল হক তাদের আশ্রয় দেন। দয়াপরবশ হয়ে মানবিকতাবোধে তিনি তাদের ভরণপোষণের দায়িত্ব গ্রহণ করেন। কিন্তু আছিয়ার দৃষ্টি ছিল আনিসুল হকের সম্পত্তির দিকে। অনুগ্রহপ্রাপ্ত হয়েও অকৃতজ্ঞতা ও স্বার্থপরতার পরিচয় দিয়ে আছিয়া আনিসুল হকের সম্পত্তি আত্মসাতের ষড়যন্ত্রে মেতে ওঠে। 'সিরাজউদ্দৌলা' নাটকে মিরজাফরসহ অন্যান্য বিশ্বাসঘাতকদের নবাবের বিরুদ্ধে ষড়যন্ত্রের মূলে তাদের ব্যক্তিস্বার্থই প্রধান হয়ে উঠেছিল। উদ্দীপকের আছিয়ার মধ্যে আনিসুল হকের বিরুদ্ধে ষড়যন্ত্রের পিছনেও তার ব্যক্তিস্বার্থই প্রধান হিসেবে ফুটে উঠেছে। মানবিকতাবোধ, কৃতজ্ঞতাবোধ, ব্যক্তিত্বের মতো গুণাবলি তাদের মধ্যে অনুপস্থিত রয়ে গেছে। ফলে প্রশ্নোক্ত মন্তব্যের যৌক্তিকতাই প্রতীয়মান হয় উদ্দীপক ও 'সিরাজউদ্দৌলা' নাটকের বিশ্লেষণে।"
        }
      ]
    }
  ]
}