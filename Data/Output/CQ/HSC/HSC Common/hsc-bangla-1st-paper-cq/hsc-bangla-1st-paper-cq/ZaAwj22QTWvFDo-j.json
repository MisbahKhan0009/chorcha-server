{
  "title": "সিলেট ক্যাডেট কলেজ ২০২৫",
  "subtitle": "(11)",
  "questions": [
    {
      "number": "1",
      "uddipok": "জাতের নামে বজ্জাতি সব জাত জালিয়াত খেলছ জুয়া ছুঁলেই তোর জাত যাবে? জাত ছেলের হাতের নয়তো মোয়া। হুঁকোর জল আর ভাতের হাঁড়ি-ভাবলি এতেই জাতির জান, তাই তো বেকুব, করলি তোরা এক জাতিরে একশ'খান। এখন দেখিস ভারত জোড়া পচে আছিস বাসি মড়া, মানুষ নাই আজ, আছে শুধু জাত শেয়ালের হুক্কাহুয়া।",
      "tag": "SCC 25",
      "sub_questions": [
        {
          "label": "ক",
          "question": "শরৎচন্দ্র চট্টোপাধ্যায়ের শিল্পী মানসের মৌলবৈশিষ্ট্য কী?",
          "explanation": "শরৎচন্দ্র চট্টোপাধ্যায়ের শিল্পীমানসের মৌলবৈশিষ্ট্য হলো মানবতা ও মানুষের প্রতি ভালোবাসা।"
        },
        {
          "label": "খ",
          "question": "'এ সকল দরকারি তথ্য অবগত হইবার ফুরসতই মেলে না'-উক্তিটি ব্যাখ্যা করো।",
          "explanation": "লেখাপড়ার বিষয়ে ন্যাড়ার উদাসীনতা প্রসঙ্গে আলোচ্য উক্তিটি করা হয়েছিল। কার বাগানে আম পাকতে শুরু করেছে, কোন গাছে কাঁঠাল এই পাকল বলে, কার বাগানে কলার কাঁদি খাওয়ার উপযুক্ত হয়েছে সবই ন্যাড়ার নখদর্পণে ছিল। কোন ঝোপে আনারসের গায়ে রং হয়েছে, কোথায় খেজুরমতি কেটে খেলে ধরা পড়ার সম্ভাবনা কম, এই সব খবর নিয়েই ন্যাড়ার দিন যেত। তাই, আসল পড়ালেখার বেলায় কোনো তথ্য জানা দরকার, যেমন: কামস্কাটকার রাজধানীর নাম কিংবা সাইবেরিয়ার খনিতে কী মেলে- সেসব তথ্য জানার সময় ন্যাড়ার ছিল না। সেই প্রসঙ্গেই আলোচ্য উক্তিটি করেছিল ন্যাড়া।"
        },
        {
          "label": "গ",
          "question": "উদ্দীপকটিতে 'বিলাসী' গল্পের কোন দিক প্রতিফলিত হয়েছে? ব্যাখ্যা করো।",
          "explanation": "'বিলাসী' গল্পের জাতিভেদ প্রথার স্বরূপ উদ্দীপকে প্রতিফলিত হয়েছে। 'বিলাসী' গল্পে হিন্দুসমাজে বিদ্যমান জাতপ্রথার চিত্র তুলে ধরা হয়েছে। মৃত্যুঞ্জয় কায়স্থের ছেলে হয়ে সাপুড়ে কন্যাকে বিয়ে করলে জাতপ্রথায় বিভক্ত সমাজ তা মেনে নিতে পারেনি। নিচু জাতের মেয়ে বিলাসীর রান্না খাওয়ায় অন্নপাপের অভিযোগ ওঠে মৃত্যুঞ্জয় ও বিলাসীর বিরুদ্ধে। যার ফলে বিলাসীকে সহ্য করতে হয় কঠোর লাঞ্ছনা। মৃত্যুঞ্জয়ও জাত বিসর্জন দিয়ে নিজ গ্রাম ছাড়তে বাধ্য হয়। উদ্দীপকের কবিতাংশে জাতপ্রথার প্রকটরূপ ফুটে উঠেছে। কবির মতে, স্বার্থন্বেষী, রক্ষণশীল মানুষের কূটচালে বিভ্রান্ত সমাজ আজ জাতিভেদ, বর্ণভেদ ও অস্পৃশ্যতাকে প্রাধান্য দিতে গিয়ে মানবতার অবমাননা করে চলেছে। এই ভেদনীতি ও সাম্প্রদায়িকতাকে প্রকৃত ধর্মাচরণ মনে করে মানুষ মানবজাতিকে বহুবিভক্ত করছে। মানবিক মূল্যবোধ, উদার চেতনাবোধ হারিয়ে মানুষ আজ মুমূর্ষু অবস্থায় উপনীত হয়েছে। তাই শ্মশানে পরিণত এই সমাজে আজ শুধু রয়েছে ধূর্ত শিয়ালের মতো মানবতা-বিরোধী রক্ষণশীলের দাপট। 'বিলাসী' গল্পেও লেখক হিন্দুসমাজে জাতপ্রথার নামে যে নিষ্ঠুরতা ও অন্ধবিশ্বাস জেকে রয়েছে তারই প্রকট তুলে ধরেছেন। যার পরিণাম ভোগ করতে হয়েছে মৃত্যুঞ্জয় ও বিলাসীকে। সুতরাং, উদ্দীপকে 'বিলাসী' গল্পে বর্ণিত জাতিভেদ প্রথার স্বরূপ প্রতিফলিত হয়েছে বলা যায়।"
        },
        {
          "label": "ঘ",
          "question": "\"উদ্দীপকটি 'বিলাসী' গল্পকে সম্পূর্ণভাবে ধারণ করতে পারেনি।\"-মন্তব্যটি যুক্তিসহ বিশ্লেষণ করো।",
          "explanation": "'বিলাসী' গল্পে জাতপ্রথার পাশাপাশি মানব-মানবীর অসাধারণ প্রেমের মহিমা ও বর্ণিত হওয়ায় প্রশ্নোক্ত মন্তব্যটিকে যথার্থ বলা যায়। 'বিলাসী' গল্পে বর্ণিত হয়েছে দুই মানব-মানবীর অসাধারণ প্রেমের মহিমা, যা জাতিগত বিভেদের সীমাকে ছাপিয়ে যায়। কিন্তু মৃত্যুঞ্জয় ও বিলাসীর এই ভালোবাসার করুণ পরিণতি হয় সমাজের প্রকট জাতপ্রথার নির্মমতায়। বিলাসীকে লাঞ্ছিত করা হয়, মৃত্যুঞ্জয়কে ছাড়া করা হয় নিজ গ্রাম। ঠেলে দেওয়া হয় তাদের ঝুঁকিপূর্ণ জীবেনর দিকে, যা কেড়ে নেয় প্রাণের স্পন্দন। উদ্দীপকের বর্ণনায় ফুটে উঠেছে ভারতবর্ষে জাতপ্রথার স্বরূপ। যেখানে ছেলের হাতের মোয়ার মতো একটু ছুঁলেই জাত বিসর্জনের নামে মাতম করা হয়। জাতপ্রথার নামে একই শিকড়ে গাঁথা মানুষ করা হয় শত ভাগ। যার ফলে ভারতবর্ষে পচন ধরেছে। মানুষ নয় বরং বাস করে সব জাতের বুলি আওড়ানো সব জাত শেয়ালের দল। 'বিলাসী' গল্পে জাতিভেদ প্রথার স্বরূপ সম্পর্কে আলোকপাতের পাশাপাশি তুলে ধরা হয়েছে এর প্রভাবে মানবজীবনের করুণ পরিণতি। এছাড়াও সমান ভাবে ফুটে উঠেছে সংকীর্ণ জাতপ্রথার ঊর্ধ্বে মানব হৃদয়ের আবেগ ও প্রেমের মহিমা। পক্ষান্তরে উদ্দীপকে আমরা কেবল হিন্দুসমাজে জাতপ্রথার স্বরূপ সম্পর্কে ধারণা পাই। 'বিলাসী' গল্পের প্রেক্ষাপটে জাত বিভেদের সংকীর্ণতার পাশাপাশি মৃত্যুঞ্জয় ও বিলাসীর অসাধারণ প্রেমের মহিমা কীভাবে এই সংকীর্ণতাকে ছাড়িয়ে গিয়েছে তারও প্রমাণ মেলে। সুতরাং বলা যায়, উদ্দীপকটি 'বিলাসী' গল্পের সম্পূর্ণ ভাবকে ধারণ করতে পারেনি।"
        }
      ]
    },
    {
      "number": "2",
      "uddipok": "আত্মপ্রত্যয়ী মানুষের কাছেই ধরা দেয় সাফল্য। একজন আত্মপ্রত্যয়ী ব্যক্তি নিজের সত্যকে দ্বিধাহীন চিত্তে প্রকাশ করতে ভয় পান না। কিন্তু অন্যের মতের প্রতিও তিনি থাকে শ্রদ্ধাশীল। ভিন্নমত ও পথের বৈচিত্র্য গ্রহণ করে তিনি নিজেকে সমৃদ্ধ করলেও কারো প্রতি তিনি অন্ধ আনুগত্য রাখেন না বরং যুক্তি ও বুদ্ধির শক্তিতে বলীয়ান হয়ে নিজের অন্তর্নিহিত শক্তির বিকাশ ঘটিয়ে সমাজের জন্য কল্যাণ বয়ে আনেন।",
      "tag": "SCC 25",
      "sub_questions": [
        {
          "label": "ক",
          "question": "কাজী নজরুল ইসলাম কোমল ব্যথিত মন নিয়ে কাদের পাশে থেকেছেন?",
          "explanation": "কাজী নজরুল ইসলাম কোমল ব্যথিত মন দিয়ে বঞ্চিত মানুষের পাশে থেকেছেন।"
        },
        {
          "label": "খ",
          "question": "'তাহলে আমার আগুন সেই দিনই নিভে যাবে'- উক্তিটি ব্যাখ্যা করো।",
          "explanation": "'আমার পথ' প্রবন্ধে প্রাবন্ধিক সত্য বিশ্বাসে অটল থাকার গুরুত্বারোপে প্রশ্নোক্ত মন্তব্যটি করেছেন। 'আমার পথ' প্রবন্ধে প্রাবন্ধিক প্রকৃত সত্যকে অকপটে স্বীকার করা ও উপলব্ধি করার বিষয়ে গুরুত্ব দিয়েছেন। এই উপলব্ধিতে অটল থাকতে গিয়ে যদি কখনো ভুল হয় তা নিঃসংকোচে স্বীকার করে নিতে হবে। কোনোরূপ মিথ্যা বা ভন্ডামির আশ্রয় নিয়ে জেদ ধরে সত্যকে অস্বীকার করা যাবে না, যদি মিথ্যাকে প্রশ্রয় দেওয়া হয় তাহলে নিজের ভিতরের প্রকৃত সত্যের বিনাশ ঘটবে। যার ফলে সত্যের আগুন নিভে যাবে। আর সেই প্রসঙ্গেই প্রাবন্ধিক প্রশ্নোক্ত মন্তব্যটি করেছেন।"
        },
        {
          "label": "গ",
          "question": "উদ্দীপকের ভাবনা 'আমার পথ' প্রবন্ধের সাথে কীভাবে সামঞ্জস্যপূর্ণ? আলোচনা করো।",
          "explanation": "'আমার পথ' প্রবন্ধে আত্মসত্য উপলব্ধির মাধ্যমে আত্মবিশ্বাসী হয়ে ওঠার উপর গুরুত্ব দেওয়া হয়েছে, যা উদ্দীপকের ভাবনার সঙ্গে সামঞ্জস্যপূর্ণ। 'আমার পথ' প্রবন্ধে আত্মসত্যকে সন্ধানের মাধ্যমে আত্মপ্রত্যয়ী হওয়ার আহ্বান জানানো হয়েছে। লেখক আপন সত্যকে ধারণ করার মাধ্যমে ব্যক্তিত্বের জাগরণ ও বিকাশ প্রত্যাশা করেছেন। একজন আত্মবিশ্বাসীর সত্য প্রকাশে নির্ভীক হয়ে থাকে, যা মানুষকে পরাধীনতা হতে মুক্তি দেয়। একজন আত্মবিশ্বাসী মানুষের পক্ষে অসাধ্য সাধন করা সম্ভব। -উদ্দীপকে আত্মপ্রত্যয়ী মানুষের জয়গান গাওয়া হয়েছে। আত্মপ্রত্যয়ী ব্যক্তি নিজ সত্যকে দ্বিধাহীন চিত্তে যেমন প্রকাশ করে তেমনি অন্যের মতামতেও শ্রদ্ধাশীল হয়। ভিন্ন মত ও পথের বৈচিত্র্য গ্রহণ করলেও সে অন্ধ অনুকরণ করে না বরং যুক্তি-বুদ্ধির শক্তিতে নিজের আত্মবিশ্বাসের বিকাশ ঘটিয়ে সমাজের জন্য কল্যাণ বয়ে আনে। 'আমার পথ' প্রবন্ধেও নিজ সত্যকে স্বীকার করার মাধ্যমে আত্মনির্ভর হয়ে ওঠার আহ্বান জানানো হয়েছে। অন্যের প্রতি সহানুভূতিশীল হয়ে আপন সত্যকে ধারণ করাই আমাদের ধর্ম হওয়া উচিত। উদ্দীপকের বর্ণনায়ও আত্মপ্রত্যয়ী ব্যক্তিদের জীবনের সাফল্যের কথাই বলা হয়েছে। পরিপ্রেক্ষিতে বলা যায়, আত্মসত্যকে উপলব্ধির মাধ্যমে আত্মবিশ্বাসী হয়ে ওঠার যে বিষয়টি তাই উদ্দীপকের ভাবনাকে 'আমার পথ' প্রবন্ধের সঙ্গে সামঞ্জস্যপূর্ণ করে তোলে।"
        },
        {
          "label": "ঘ",
          "question": "'অন্ধ অনুকরণ বা অনুসরণ নয় নিজেকে পূর্ণরূপে জানা ও বিকাশের মাধ্যমেই একজন মানুষ বা একটি রাষ্ট্র উন্নতির শিখরে পৌছাতে পারে।'- 'আমার পথ' প্রবন্ধ অবলম্বনে মন্তব্যটি বিশ্লেষণ করো।",
          "explanation": "আত্মনির্ভরশীল হওয়ার চেতনাগত দিক উদ্দীপক ও 'আমার পথ' উভয় স্থানে থাকায় প্রশ্নোক্ত মন্তব্যটি যথার্থ বলা যায়। 'আমার পথ' প্রবন্ধে প্রাবন্ধিক আত্মনির্ভরশীল মানুষের প্রশংসা করেছেন। আত্মশক্তির মাধ্যমে অন্ধ অনুকরণের দাসত্ব হতে বের হয়ে তারা ব্যক্তিত্ব বিকাশে এগিয়ে যায়। আর এই আত্মনির্ভরতাই মানুষকে স্বাধীন করে, পৌছে দেয় সাফল্যের শিখরে। প্রাবন্ধিকের মতে উৎকৃষ্ট সমাজ গড়ে তোলার ক্ষেত্রে আত্মনির্ভরতার বিকল্প নেই। উদ্দীপকে বর্ণিত হয়েছে আত্মপ্রত্যয়ী মানুষের সাফল্য অর্জনের মূলমন্ত্র। একজন আত্মপ্রত্যয়ী ব্যক্তি নিজের সত্যকে দ্বিধাহীনভাবে প্রকাশ করেন। অন্যের মতের প্রতি থাকেন শ্রদ্ধাশীল। তাই বলে অন্ধ অনুকরণ করেন না বরং যুক্তি-বুদ্ধির সমন্বয়ে নিজ শক্তির বিকাশ ঘটান। এর মাধ্যমে তারা সমাজের জন্য কল্যাণ বয়ে আনেন এবং সাফল্যের শিখরে পৌছে যান। 'আমার পথ' প্রবন্ধে সমাজ পরিবর্তনে প্রাবন্ধিক আত্মনির্ভরশীল ব্যক্তিদের আহ্বান করেছেন। কারণ তারা আত্মসত্যকে খুঁজে নেয় এবং আত্মবিশ্বাসী হয়ে ওঠেন, যা তাদের মুক্তি দেয় অন্ধ অনুকরণের দাসত্ব হতে। নিজ - সত্যের বিকাশ ঘটিয়ে আত্মপ্রত্যয়ী মানুষরা সব অসাধ্য সাধন করতে পারে। তাই তো উৎকৃষ্ট সমাজ গড়ে তোলায় আত্মনির্ভরতার শক্তি প্রয়োজন, যা একজন ব্যক্তি কিংবা রাষ্ট্রকে উন্নতির শিখরে পৌছে দিতে সক্ষম। উদ্দীপকেও আত্মপ্রত্যয়ী ব্যক্তির শক্তির বিকাশে সমাজের কল্যাণ বয়ে আনার বিষয়টি আলোকপাত করা হয়েছে। নিজ সত্যের শক্তির মাধ্যমেই মানুষ সাফল্য অর্জন করতে সক্ষম হবে। সুতরাং, 'আমার পথ' প্রবন্ধের আলোকে বলা যায় 'অন্ধ অনুকরণ নয়, নিজেকে পূর্ণরূপে জানা ও বিকাশের মাধ্যমেই একজন মানুষ বা একটি রাষ্ট্র উন্নতির শিখরে পৌঁছাতে পারে।"
        }
      ]
    },
    {
      "number": "3",
      "uddipok": "মনুষ্যত্বের যথার্থ পরিচয় বহন করে আত্মমর্যাদাবোধ। ভিক্ষাবৃত্তি, পরাবলম্বন মানুষের মর্যাদাহানি করে। অন্যের কাছে হাত পাতা সবচেয়ে বড়ো লজ্জার কারণ- এই বোধই ব্যক্তিমানুষ থেকে শুরু করে যেকোনো জাতিকে মুক্তির যথার্থ পথ নির্দেশ করে। এক মুষ্টি ভিক্ষাতে সাময়িক দাক্ষিণ্যের প্রকাশ ঘটলেও প্রকৃত মানবকল্যাণের চিন্তার প্রতিফলন এতে নেই।",
      "tag": "SCC 25",
      "sub_questions": [
        {
          "label": "ক",
          "question": "কথাশিল্পী হিসেবে পরিচিতি অর্জন করলেও আবুল ফজল মূলত কী ছিলেন?",
          "explanation": "কথাশিল্পী হিসেবে পরিচিতি অর্জন করলেও আবুল ফজল মূলত ছিলেন চিন্তাশীল প্রাবন্ধিক।"
        },
        {
          "label": "খ",
          "question": "'স্রেফ সদিচ্ছার দ্বারা মানব-কল্যাণ সাধিত হয় না।'- উক্তিটি ব্যাখ্যা করো।",
          "explanation": "মানবকল্যাণের জন্য প্রয়োজন সদিচ্ছার পাশাপাশি মানুষকে স্বাবলম্বী ও আত্মমর্যাদাবান করে গড়ে তোলার যথাযথ পরিকল্পনা ও কর্মপদ্ধতি। সমাজের অধিকাংশ মানুষ দান করা কিংবা ভিক্ষা দেওয়াকে মানবকল্যাণ বলে ভেবে থাকেন। কিন্তু এতে মানবকল্যাণ তো হয়ই না বরং ধনী-গরিবের পার্থক্য আরও স্পষ্ট হয়। দাতব্য সংস্থাগুলোর সংখ্যা দিনদিন বৃদ্ধি পাওয়া থেকেই অনুমান করা যায়, প্রচুর মানুষের মানবকল্যাণের সদিচ্ছা আছে। কিন্তু যথাযথ বৈজ্ঞানিক পরিকল্পনা ও সুবুদ্ধি নিয়ন্ত্রিত পদ্ধতি না থাকার কারণে কল্যাণের পরিবর্তে মানুষের মধ্যে পার্থক্য বেড়ে যাচ্ছে। তাই শুধু সদিচ্ছাই যথেষ্ট নয়, প্রকৃত মানবকল্যাণের জন্য ইচ্ছার সাথে সুপরিকল্পিত কর্মপদ্ধতিও অতীব প্রয়োজন।"
        },
        {
          "label": "গ",
          "question": "উদ্দীপকে 'মানব-কল্যাণ' প্রবন্ধের কোন দিকটি প্রধান হয়ে উঠেছে? আলোচনা করো।",
          "explanation": "উদ্দীপকে 'মানব-কল্যাণ' প্রবন্ধে উল্লিখিত মানুষকে আত্মমর্যাদাসম্পন্ন করে গড়ে তোলাই প্রকৃত মানবকল্যাণ- উত্ত দিকটিই প্রধান হয়ে ফুটে উঠেছে। 'মানব-কল্যাণ' প্রবন্ধে প্রাবন্ধিক মানবকল্যাণ ধারণাটির প্রকৃত স্বরূপ তুলে ধরার চেষ্টা করেছেন। আমাদের সমাজে অনেকে অসহায় মানুষকে করুণাবশত দানখয়রাত করাকেই মানবকল্যাণ মনে করেন। কিন্তু প্রাবন্ধিকের মতে, এটি সংকীর্ণতার পরিচায়ক। প্রকৃত মানবকল্যাণ হলো মানুষের আত্মমর্যাদাবোধ বৃদ্ধি আর মানবিক চেতনা বিকাশ। এর মধ্যেই মানুষের সার্বিক মংগল নিহিত। মানবকল্যাণের মূল লক্ষ্যই হলো মানুষকে মর্যাদাপূর্ণ অবস্থায় উত্তরণ ঘটানো। উদ্দীপকে বলা হয়েছে, মনুষ্যত্বের যথাযথ পরিচয় বহন করে আত্মমর্যাদাবোধ। ভিক্ষাবৃত্তি, পরাবলম্বনে মানুষের মর্যাদা নষ্ট হয়। অন্যের কাছে পাতা হাত সবচেয়ে বড়ো লজ্জার কারণ। এই বোধ যার রয়েছে সে মুক্তির পথ খুঁজে নেয়। কারণ এক মুঠো ভিক্ষায় সাময়িক দাক্ষিণ্যের প্রকাশ ঘটলেও প্রকৃত মানবকল্যাণের প্রতিফলন ঘটে না। 'মানব-কল্যাণ' প্রবন্ধের মানবকল্যাণের উৎস হিসেবে আমরা আত্মমর্যাদাবোধ ও মানবিক চেতনার বিকাশ ঘটানোর আহ্বান দেখতে পাই। সুতরাং, উদ্দীপকে 'মানব-কল্যাণ' প্রবন্ধের আলোচ্য বিষয়টিই প্রধান হয়ে উঠেছে।"
        },
        {
          "label": "ঘ",
          "question": "\"উদ্দীপকে বর্ণিত বিষয় 'মানব-কল্যাণ' প্রবন্ধটির সমগ্র ভাবের ধারক নয়।\"- যুক্তিসহ মন্তব্যটি বিশ্লেষণ করো।",
          "explanation": "উদ্দীপকে মানবকল্যাণের প্রকৃত স্বরূপ হিসেবে মানুষকে আত্মমর্যাদাসম্পন্ন করে গড়ে ওঠার দিকটি প্রতিফলিত হয়েছে, যা 'মানব-কল্যাণ' প্রবন্ধের আংশিক ভাবকে তুলে ধরে সমগ্র ভাবকে নয়। 'মানব-কল্যাণ' প্রবন্ধে প্রাবন্ধিক প্রকৃত মানবকল্যাণের তাৎপর্য সম্পর্কে আলোচনা করেছেন। তিনি প্রকৃত মানবকল্যাণ প্রচলিত মানবকল্যাণের ধারণা হতে কতটা ভিন্ন সেদিকটির বিশদ বর্ণনা করেছেন। পাশাপাশি, প্রকৃত কল্যাণ কীভাবে অর্জন করা সম্ভব; এক্ষেত্রে সমাজ ও রাষ্ট্রের ভূমিকা কীরূপ হওয়া উচিত প্রভৃতি বিষয়েও আলোকপাত করা হয়েছে। এছাড়াও লেখক মনে করেন, মানবকল্যাণে সদিচ্ছার পাশাপাশি প্রয়োজন মুক্তবুদ্ধি ও সুপরিকল্পিত কর্মপদ্ধতি। উদ্দীপকে মানবকল্যাণের স্বরূপ হিসেবে আত্মমর্যাদাবোধকে গুরুত্ব দেওয়া হয়েছে। মনুষ্যত্বের যথার্থ পরিচয় বহন করে আত্মমর্যাদা। ভিক্ষাবৃত্তি, পরাবলম্বন মানুষের মর্যাদাহানি করে। অন্যের কাছে হাত পাতা বড়ো লজ্জার বিষয়। যারা আত্মমর্যাদাসম্পন্ন তারা কখনোই পরাবলম্বন করে না। এক মুঠো ভিক্ষা সাময়িক দাক্ষিণ্যের প্রকাশ ঘটালেও এর মধ্যে প্রকৃত মানবকল্যাণ নিহিত নেই। 'মানব-কল্যাণ' প্রবন্ধে প্রকৃত মানবকল্যাণের স্বরূপ হিসেবে আত্মমর্যাদাসম্পন্ন অবস্থানের উপর গুরুত্ব দেওয়া হয়েছে। এছাড়াও, প্রকৃত মানবকল্যাণ বাস্তবায়নের পদ্ধতি, প্রণালি ও নানা প্রতিবন্ধকতাও তুলে ধরা হয়েছে। পাশাপাশি, মানবকল্যাণ অর্জনে মানুষের সদিচ্ছার সাথে যে বিজ্ঞান ও যুক্তি-বুদ্ধি নির্ভর কর্মপদ্যতি প্রয়োজন তাও উল্লেখ্য রয়েছে। পক্ষান্তরে উদ্দীপকে কেবল একটি দিকই প্রতিফলিত হয়েছে। সুতরাং, উদ্দীপকটি 'মানব-কল্যাণ' প্রবন্ধের সমগ্র ভাবকে ধারণ করতে পারেনি।"
        }
      ]
    },
    {
      "number": "4",
      "uddipok": "এইখানে তোর বুজির কবর, পরীর মতন মেয়ে, বিয়ে দিয়েছিনু কাজিদের বাড়ি বনিয়াদি ঘর পেয়ে। এত আদরের বুজিরে তাহারা ভালোবাসিত না মোটে, হাতেতে যদিও না মারিত তারে শত যে মারিত ঠোঁটে।",
      "tag": "SCC 25",
      "sub_questions": [
        {
          "label": "ক",
          "question": "মানিক বন্দ্যোপাধ্যায়ের পিতৃপ্রদত্ত নাম কী?",
          "explanation": "মানিক বন্দ্যোপাধ্যায়ের পিতৃপ্রদত্ত নাম প্রবোধকুমার বন্দ্যোপাধ্যায়।"
        },
        {
          "label": "খ",
          "question": "ভাঁওতা দিয়ে আমাদের দমাবার ফিকির সব'- উক্তিটি ব্যাখ্যা করো।",
          "explanation": "সহযোগী কৈলাশ জগ্ন সম্পর্কে ইতিবাচক কথা বলে আহ্লাদিকে নিতে চাইলে মাসি তার পরিপ্রেক্ষিতে প্রশ্নোক্ত উক্তিটি করেছে। বাংলা সাহিত্যের অন্যতম জনপ্রিয় কথাসাহিত্যিক মানিক বন্দ্যোপাধ্যায়ের শিল্পসফল ছোটোগল্প 'মাসি-পিসি'। বাবা-মা হারা এতিম আহ্লাদির বিয়ে হয় অসৎ, লোভী' ও নেশাখোর জগুর সাথে। নানা সময়ে জগু শারীরিক ও মানসিক নির্যাতন চালায় আহ্লাদির উপর। পাশবিক নির্যাতন সহ্য করতে না পেরে আহ্লাদি শেষ আশ্রয়স্থল মাসি-পিসির কাছে প্রত্যাগমন করে। জীবন-সংগ্রামরত মাসি-পিসি শত কষ্টের মধ্যে আহ্লাদির প্রতি দায়িত্বশীলতা দেখায়। লোভী জগু পুনরায় আহ্লাদিকে ঘরে নিতে চায় কারণ স্ত্রীর নামে কিছু সম্পদ রয়েছে। কৈলাশকে দিয়ে জগু মাসি-পিসির কাছে ইতিবাচক খবর পাঠিয়ে দেয় যে সে আগের জগু নেই। তখন এ কথার পরিপ্রেক্ষিতে মাসি প্রশ্নোল্লিখিত উক্তিটি করেছে।"
        },
        {
          "label": "গ",
          "question": "উদ্দীপকের বুজির সাথে 'মাসি-পিসি' গল্পের আহ্লাদির অবস্থার তুলনা করো।",
          "explanation": "নিম্নের অনুরূপ: পরিণতি ভিন্ন হলেও উদ্দীপকের বুজির সঙ্গে 'মাসি-পিসি' গল্পের আহ্লাদির উপর নির্যাতনের চিত্র এক ও অভিন্ন। 'মাসি-পিসি' গল্পে অল্পবয়সে মা-বাবা ও ভাইকে হারানো আহ্লাদি স্বামীর সংসারে নির্মম নির্যাতনের শিকার হয়ে মাসি-পিসির কাছেই থাকে। আহ্লাদির স্বামী জগু প্রতিনিয়ত তাকে শারীরিক ও মানসিকভাবে নির্যাতন করত। অন্তঃসত্ত্বা থাকা অবস্থায়ও নির্যাতন বন্ধ হয়নি, খেতে না দিয়ে দিনরাত খুঁটির সাথে বেঁধে রাখত, কলকেপোড়া ছ্যাঁকা দিত। শ্বশুরবাড়ির লাঞ্ছনা ও অত্যাচার সহ্য করতে না পেরে সে-বাপের বাড়ি চলে আসে এবং মাসি-পিসির আশ্রয়ে জীবন শুরু করে। আর মাসি-পিসিও আহ্লাদির অস্তিত্ব রক্ষায় দায়িত্বশীল ভূমিকা পালন করে। উদ্দীপকের বুজিকে বনিয়াদি পরিবারে বিয়ে দেওয়া হয়। কিন্তু বুজির বিবাহিত জীবন সুখের ছিল না। স্বামী ও শ্বশুরবাড়ির লোকজন তাকে নানাভাবে নির্যাতন করত। শারীরিক নির্যাতন না করলেও নিজেদের আচার-ব্যবহার আর কথাবার্তায় তারা সবসময়ই বুজিকে অবহেলা ও অবজ্ঞা করত। এই মানসিক অত্যাচার সহ্য করতে না পেরে অকালেই বুজি প্রাণ হারায়। উদ্দীপকের বুজি ও গল্পের আহ্লাদি দুজনই বিবাহিত জীবনে অন্যায়-অত্যাচারের শিকার। বিবাহিত জীবন তাদের নিরাপদ ও নির্ভরযোগ্য ছিল না। উদ্দীপকের বুজিকে মানসিক নির্যাতনের শিকার হতে হয়েছে। অন্যদিকে, 'মাসি-পিসি' গল্পের আহ্লাদিকে শারীরিকভাবেই নির্যাতিত হতে হয়েছে। আবার আহ্লাদি এই অনিরাপদ জীবন থেকে বাঁচতে মাসি-পিসিকে পাশে পেলেও বুজি তা পায়নি। মৃত্যুই ছিল তার জীবনের শেষ পরিণতি। তুলনামূলকভাবে উদ্দীপকের বুজি ও 'মাসি-পিসি' গল্পের আহ্লাদির উপর নির্যাতনের কৌশল ভিন্ন হলেও উভয়ই নির্যাতিত সমাজের প্রতিচ্ছবি।"
        },
        {
          "label": "ঘ",
          "question": "উদ্দীপকে 'মাসি-পিসি' গল্পের মূলভাবের কতটুকু প্রতিফলন ঘটেছে? যুক্তিসহ মতামত দাও।",
          "explanation": "নিম্নের অনুরূপ: মাসি-পিসি' পুরুষতান্ত্রিক সমাজব্যবস্থায় নারীর ঘুরে দাঁড়ানোর গল্প হওয়ায় উদ্দীপকে গল্পের মূলভাব আংশিকভাবে প্রতিফলিত হয়েছে। পুরুষশাসিত সমাজে নারীরা অসহায় ও বঞ্চিত হয়ে চলেছে নিরন্তর। এই বঞ্চিত নারীসমাজের প্রতিনিধি মাসি-পিসি ও আহ্লাদি। কিন্তু শেষ পর্যন্ত এই ব্যাধিগ্রস্ত পুরুষশাসিত সমাজের কাছে তারা হার মানেনি। মাসি-পিসি নিজেদের জীবিকার ব্যবস্থা নিজেরাই করেছে। আবার মাতাপিতাহীন আহ্লাদির দায়িত্বভার গ্রহণ করেছে। সমাজের লালসা-উন্মত্ত শ্রেণির কবল থেকে রক্ষা পেতে বুদ্ধিদীপ্ত ও সাহসী সংগ্রাম পরিচালনা করেছে। উদ্দীপকের বুজিকে তার পরিবার বনিয়াদি ঘরে অনেক আশা করে বিয়ে দিয়েছিল। কিন্তু এই বিয়ে তার জীবনে সুখ এনে দিতে পারেনি। স্বামী ও শ্বশুরবাড়ির লাঞ্ছনা ও নির্যাতন সহ্য করতে না পেরে অকালেই তাকে প্রাণ হারাতে হয়। উদ্দীপকে পুরুষশাসিত সমাজে নারীর প্রতি অমানবিক আচরণের করুণ পরিণতি দেখানো হয়েছে। এইসব নির্যাতিত নারীদের জীবনবাস্তবতা 'মাসি-পিসি' গল্পেও ফুটে উঠেছে, তবে এখানে অন্যায়ের বিরুদ্ধে ঐক্যবদ্ধ হয়ে নারীর সামাজিক সচেতনমূলক প্রতিরোধের বিষয়টি বিশেষভাবে উল্লেখযোগ্য। সেখানে অত্যাচারী স্বামী এবং লালসা-উন্মত্ত জোতদার, দারোগা ও গুন্ডা-বদমাশদের আক্রমণ থেকে আহ্লাদিকে নিরাপদ রাখার ক্ষেত্রে অসহায় দুই বিধবার দায়িত্বশীল ও মানবিক জীবনযুদ্ধ খুবই প্রশংসনীয়। তাই বলা' যায়, উদ্দীপকে নারী নির্যাতন এবং সামাজিকভাবে নারীর নিরাপত্তাহীনতার বিষয়টি উঠে এলেও 'মাসি-পিসি' গল্পের মূলভাবে ফুটে ওঠা নারীর অস্তিত্ব রক্ষায় তার সাহসী পদক্ষেপের বিষয়টি অনুপস্থিত। -ফলে উদ্দীপকটি গল্পের মূলভাবকে আংশিকভাবে ধারণ করেছে।"
        }
      ]
    },
    {
      "number": "5",
      "uddipok": "আমায় নহে গো, ভালোবাসা শুধু, ভালোবাসা মোর গান। বনের পাখিরে কে চিনে রাখে গান হলে অবসান; চাঁদেরে কে চায়, জোছনা সবাই যাচে গীত-শেষে বীণা পড়ে থাকে ধূলি মাঝে।",
      "tag": "SCC 25",
      "sub_questions": [
        {
          "label": "ক",
          "question": "'খরপরশা' শব্দের অর্থ কী?",
          "explanation": "'খরপরশা' শব্দের অর্থ ধারালো বর্শী।"
        },
        {
          "label": "খ",
          "question": "'বাঁকা জল' বলতে কী বোঝানো হয়েছে?",
          "explanation": "'বাঁকা জল' বলতে ভরা বর্ষায় নদীর জলের ভয়ংকর রূপ ধারণের বিষয়টিকে বোঝানো হয়েছে। কবিতায় এক নিঃসঙ্গ কৃষক সোনার ধান কেটে নদী তীরবর্তী খেতে অপেক্ষমাণ। আকাশে ঘন মেঘের গর্জন, বর্ষার ভরা নদীর ক্ষুরধারা স্রোতের সঙ্গে এর জলও বাঁকা হয়ে খেলা করছে। ছোটো খেতটুকুকে ধীরে ধীরে গ্রাস করে চলেছে তা। এভাবে 'বাঁকা জল' শব্দবন্ধের ভিতর দিয়ে কবিতাটিতে বৈরী প্রকৃতির রুদ্ররূপের প্রতি ইঙ্গিত করা হয়েছে। এছাড়া 'বাঁকা জল' কবিতাটিতে অনন্ত কালস্রোতের প্রতীক।"
        },
        {
          "label": "গ",
          "question": "উদ্দীপকের গান 'সোনার তরী' কবিতার কোন বিষয়টিকে ইঙ্গিত করে? ব্যাখ্যা করো।.",
          "explanation": "উদ্দীপকের গান 'সোনার তরী' কবিতার 'সোনার ধান' কে ইঙ্গিত করে। 'সোনার তরী' একটি রূপক কবিতা। কবিতায় কৃষক, ধান, সোনার তরী রূপকের অন্তরালে মানবজীবনের চিরকালীন বাস্তবতা প্রকাশিত হয়েছে। কৃষকের ফলানো সোনার ধান সোনার তরীরূপী পৃথিবীতে স্থান পেলেও কৃষকের স্থান হয় না। অর্থাৎ মানুষের কর্মই থেকে যায়, মানুষটি নয়। উদ্দীপকের কবিতাংশে গায়করূপী কবি আহ্বান জানিয়েছেন তাঁকে নয় বরং তাঁর গানকে যেন সকলে ভালোবাসে। কেননা, তিনি দেখেছেন বনের পাখিকে কেউ মনে রাখে না, গানই মানুষকে আকৃষ্ট করে। উদ্দীপকের গান তাই 'সোনার তরী' কবিতার ধানকে নির্দেশ করে। কেননা, উভয় স্থানেই ব্যক্তি নয়, ব্যক্তির কৃতিত্বকে মূল্যায়ন করার কথা বর্ণিত হয়েছে।"
        },
        {
          "label": "ঘ",
          "question": "\"উদ্দীপকটিতে 'সোনার তরী' কবিতার মূলভাব ফুটে উঠেছে।\"-মন্তব্যটির যথার্থতা বিচার করো।",
          "explanation": "নিম্নের অনুরূপ: উদ্দীপকের কবিতাংশটি 'সোনার তরী' কবিতার মূলভাবকে আংশিক ধারণ করে। 'সোনার তরী' কবিতায় কবি অত্যন্ত সাধারণ গ্রামীণ চিত্রপটের মাঝে এক গভীর দর্শনের অবতারণা করেছেন। কালের করালগ্রাসে মানুষ তার শারীরিক অস্তিত্ব হারায় কিন্তু তার সৃষ্টিকে মৃত্যু স্পর্শ করতে পারে না। 'সোনার তরী' কবিতায় চিত্রধর্মী রূপকের আড়ালে জীবনের এই অমোঘ সত্যটিই উপস্থাপিত হয়েছে। উদ্দীপকের কবিতাংশে নিজের সৃষ্টিকর্মকে ঘিরে কবির প্রত্যাশার দিকটি উন্মোচিত হয়েছে। মহাকালের স্রোতে কবি হারিয়ে গেলেও তাঁর সৃষ্ট গান যেন সবার মনে জেগে থাকে, এটাই কবির চাওয়া। তিনি লক্ষ করেছেন, জোছনার সৌন্দর্য সবাই উপভোগ করতে চাইলেও জোছনা বিকিরণকারী চাঁদকে তারা কামনা করে না। আবার গানের সুরে সবাই মোহিত হয় কিন্তু বাদ্যযন্ত্রের দিকে তাদের নজর পড়ে না। তাই কবি নিজের পরিবর্তে তাঁর সৃষ্ট শিল্পকর্মের অমরতা প্রার্থনা করেছেন। 'সোনার তরী' কবিতায় এক গভীর জীবনদর্শন প্রকাশিত হয়েছে, তা হলো- মানুষের কর্মই পৃথিবীতে টিকে থাকে, ব্যক্তিমানুষ নয়। অর্থাৎ মহৎ সৃষ্টিকর্ম কালের খেয়াতে স্থান পেলেও স্রষ্টাকে অতৃপ্তির বেদনা নিয়ে অপেক্ষা করতে হয় অনিবার্যভাবে মহাকালের শূন্যতায় বিলীন হওয়ার জন্য। অন্যদিকে, উদ্দীপকের কবিতাংশে কবি তাঁকে ভালো না - বাসলেও তাঁর গান তথা সৃষ্টিকর্মকে ভালোবাসার অনুরোধ জানিয়েছেন। এর মধ্য দিয়ে আলোচ্য কবিতাটিতে প্রকাশিত মহাকালের কালস্রোতে সৃষ্টিকর্মের টিকে থাকার প্রসঙ্গটি ফুটে উঠেছে। তবে কবিতাটিতে ব্যক্তিমানুষের অনিবার্য পরিণতি সম্পর্কে যে গভীর দর্শন প্রকাশিত হয়েছে, উদ্দীপকে তা প্রতিফলিত হয়নি। সে বিবেচনায় উদ্দীপকে 'সোনার তরী' কবিতার অন্তর্ভাবনার আংশিক প্রতিফলন ঘটেছে।"
        }
      ]
    },
    {
      "number": "6",
      "uddipok": "করোনা মহামারিতে মানুষ যখন খুব ভীত ও আত্মকেন্দ্রিক জীবনযাপন করছিল বিশ্ববিদ্যালয় পড়ুয়া তিতিল তখন ভয়ভীতি ত‍্যাগ করে অসুস্থ ও ঘরবন্দি মানুষের পাশে দাঁড়িয়েছে। আক্রান্ত মানুষের বাড়িতে ঔষধ ও খাবার নিয়ে গেছে দিনরাত। তিতিলকে অনেকেই এসব থেকে দূরে থাকার পরামর্শ দিলেও তিতিলের কাছে মনে হয়েছে তারুণ্যই মানুষের পাশে দাঁড়ানোর উপযুক্ত সময়। আর এজন্যই সে সমস্ত সমালোচনা অগ্রাহ্য করে মানবতার সেবায় আত্মনিয়োগ করেছে সানন্দে।",
      "tag": "SCC 25",
      "sub_questions": [
        {
          "label": "ক",
          "question": "ছোটোবেলা থেকেই সুকান্ত কেমন ছিলেন?",
          "explanation": "ছোটোবেলা থেকেই সুকান্ত ছিলেন অত্যন্ত রাজনীতি সচেতন।"
        },
        {
          "label": "খ",
          "question": "'এ বয়স কাঁপে বেদনায় থরোথরো।' পঙক্তিটি ব্যাখ্যা করো।",
          "explanation": "চারদিকে নেতিবাচক ও জুলুম নির্যাতনের চিত্র প্রত্যক্ষ করে তারণ্যশক্তি তীব্র প্রতিরোধের বাসনায় বেদনায় থরথর করে কাঁপতে থাকে। 'আঠারো বছর বয়স' কবিতায় তারুণ্যশক্তির প্রতিবাদীসত্তার দিকটি আলোচিত হয়েছে। আঠারো বছর বয়স তারুণ্য চেতনার এমন একটি সময় যখন মানুষ শৈশব থেকে কৈশোরে পদার্পণ করে। ইতিবাচকতা ধারণকারী তরুণেরা সমাজ বা রাষ্ট্রের নানা নেতিবাচক, শোষণ, নির্যাতন ও পরাধীন চিত্র দেখে আর স্থির থাকতে পারে না। প্রতিরোধ করার দীপ্ত বাসনা মনেপ্রাণে জেগে উঠে উজ্জীবিত তরুণদের মধ্যে। অন্যদিকে এই দুর্যোগ সময়ে নেতিবাচকতাকে উপেক্ষা করতে না পারলে এ তরুণসমাজ বড়ো দুঃখের কারণ হয়ে দাঁড়ায়। তাই এ ব্যয়স বেদনায় ধরথর করে নিরন্তর কাঁপতে থাকে।"
        },
        {
          "label": "গ",
          "question": "উদ্দীপকের তিতিলের সাথে 'আঠারো বছর বয়স' কবিতার সাদৃশ্য ব্যাখ্যা করো।",
          "explanation": "উদ্দীপকের তিতিলের সাথে 'আঠারো বছর বয়স' কবিতায় প্রতিফলিত বয়ঃসন্ধিকালে প্রবল আবেগ ও উচ্ছ্বাসে জীবনের ঝুঁকি নেওয়ার সাথে সাদৃশ্যপূর্ণ। আঠারো বছর বয়স' কবিতায় কবি তারুণ্যের অদম্য উত্তেজনাকে কাব্যিক ঢঙে তুলে ধরেছেন। এ বয়সেই মানুষ স্পর্ধায় মাথা তোলে, প্রচণ্ড অভিলাষে ভেঙে ফেলে সব দাসত্বের বেড়ি, আয়ত্যাগে বুকের রন্ধে পবিত্র করে তুমি। যৌবনের এই মারাত্মক ক্ষণে মানুষ হয়ে ওঠে এক একটি তুফানের বেগ। ক্ষতবিক্ষত প্রাণ সংশয় ভুলে সামনে এগিয়ে যায় আপন স্বর্ণ-মহিমায়। উদ্দীপকে তিতিলের ভিতর অদম্য আত্মার গাঢ় ছায়া লক্ষ করা যায়। প্রাণঘাতী করোনার ভয় গা থেকে ঝেড়ে ফেলে তিতিল সব বিধিনিষেধের জাল ছিঁড়ে চলে গিয়েছে অসহায় মানুষের দীর্ঘশ্বাসের কাছে। পরম মমতায় বুকে টেনে নিয়েছে তাদের প্রাণ হারানোর ভয় কিংবা সমালোচনা তাকে মানবতার সেবা থেকে বিরত রাখতে পারেনি। 'আঠারো বছর বয়স' কবিতাতেও তিতিলের মতো তরুণদের জয়গান এবং তারুণ্যের উচ্ছ্বাস সম্পর্কে বর্ণনা করা হয়েছে। সুতরাং বলা যায় যে, 'উদ্দীপকের তিতিল 'আঠারো বছর বয়স' কবিতার প্রবল আবেগ ও উচ্ছ্বাসে জীবনে ঝুঁকি নেওয়া তারুণ্যের সজো সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপকের তিতিলের কাজ ও মনোভাব 'আঠারো বছর বয়স' কবিতার মূলভাবকে বহন করে।\" মন্তব্যটি মূল্যায়ন করো।",
          "explanation": "দুর্যোগ আর দুর্বিপাক মোকাবিলা করার দিক থেকে উদ্দীপকের তিতিলের কাজ ও মনোভাব 'আঠারো বছর বয়স' কবিতার মূলভাব বহন করে- মন্তব্যটি অবশ্যই যথার্থ। 'আঠারো বছর বয়স' কবিতা অনুযায়ী, এই অদম্য সময়ে মানুষ দুঃসাহসে সব বাধাবিপত্তি পেরিয়ে যাওয়ার ও মাথা উঁচু করে অন্যায়ের বিরুদ্ধে মত প্রকাশের দীক্ষায় দীক্ষিত হয়। এই সময়ের ধর্ম হলো আত্মত্যাগের মহান মন্ত্রে উজ্জীবিত হওয়া এবং আঘাত-সংঘাতের মধ্যে রক্তশপথে ঝাঁপিয়ে পড়া। এ বয়সের আছে দুর্যোগ মোকাবিলা করার এবং শীড়িতের পাশে বটবৃক্ষ হয়ে দাঁড়ানোর অসাধারণ প্রাণশক্তি।উদ্দীপকে তিতিল তার বয়সের দুর্নিবার এই সময়ে সমস্ত নিষেধাজ্ঞা ও প্রাণ সংশয় ত্যাগ করে করোনায় আক্রান্তদের প্রতি পরম স্নেহের উষ্ণ পরশে হাত বাড়িয়ে দেয়। সব সমালোচনা পায়ে মাড়িয়ে তিতিল মানবপ্রেমে নিজের জীবন উৎসর্গ করতে দুবার ভাবেনি। জীবনের প্রচণ্ড চালিকাশক্তিই তিতিলের অলংকার। 'আঠারো বছর বয়স' ও উদ্দীপকের তিতিলের জীবনের আগুনের মতো উত্তপ্ত এই সময়ের বিপুল যৌবনশক্তির উজ্জ্বলতা একই সঙ্গে দৃশ্যমান, যৌবনের উদ্দীপনা, সাহসী কথা, দুর্বার গতি, নতুন জীবনের রচনার স্বপ্ন এবং কল্যাণব্রত- এসব বৈশিষ্ট্য উদ্দীপক ও কবিতায় সমতালে গান গেয়েছে। সুতরাং বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "7",
      "uddipok": "পরিচয়ে আমি বাঙালি, আমার আছে ইতিহাস গর্বের- কখনোই ভয় করিনিকো আমি উদ্যত কোনো খড়গের। শত্রুর সাথে লড়াই করেছি, স্বপ্নের সাথে বাস; অস্ত্রেও শান দিয়েছি যেমন শস্য করেছি চাষ; একই হাসিমুখে বাজিয়েছি বাঁশি গলায় পরেছি ফাঁস আপস করিনি কখনোই আমি- এই হলো ইতিহাস।",
      "tag": "SCC 25",
      "sub_questions": [
        {
          "label": "ক",
          "question": "কবি শামসুর রাহমানের গ্রামের নাম কী?",
          "explanation": "কবি শামসুর রাহমানের গ্রামের নাম পাড়াতলি।"
        },
        {
          "label": "খ",
          "question": "'ফুল নয়, ওরা শহিদের ঝলকিত রক্তের বুদ্বুদ'- উক্তিটি বুঝিয়ে লেখো।",
          "explanation": "শহরের পথে ফোটা কৃষ্ণচূড়া ফুল কবির কাছে ভাষা শহিদদের রক্তের বুদবুদ মনে হয়। ১৯৬৯-এর গণ অভ্যুত্থানে বাঙালি যখন সংগ্রামরত কবি তখন শহরের পথে পথে ফোটা কৃষ্ণচূড়ার মাঝে একুশের চেতনার রং দেখতে পান। ভাষার জন্য যাঁরা জীবন উৎসর্গ করেছেন তাঁদের ত্যাগ আর মহিমা মূর্ত হয়ে উঠেছে লাল কৃষ্ণচূড়ার স্তবকে স্তবকে। ফেব্রুয়ারি মাসে যখন লাল কৃষ্ণচূড়ায় রাস্তা ভরে উঠেছে তখন সেটি কবির কাছে ভাষা শহিদদের লাল রঙের বুদবুদ মনে হয়। মূলত এখানে শহিদদের মহান আত্মত্যাগের স্মৃতি এবং চেতনার দিককে ইঙ্গিত করা হয়েছে।"
        },
        {
          "label": "গ",
          "question": "উদ্দীপকের সাথে 'ফেব্রুয়ারি ১৯৬৯' কবিতার কোন দিকের প্রতিফলন ঘটেছে? ব্যাখ্যা করো।",
          "explanation": "নিম্নের অনুরূপ: উদ্দীপকের বাঙালির সংগ্রামী ইতিহাস চেতনা এবং 'ফেব্রুয়ারি ১৯৬৯' কবিতার ঐতিহ্য চেতনা পরস্পর সাদৃশ্যপূর্ণ। 'ফেব্রুয়ারি ১৯৬৯' কবিতাটি বাঙালির চেতনাগত উৎকর্ষের পটভূমিতে রচিত। বায়ান্নর ভাষা আন্দোলনের ক্রমধারায় ছাত্র অসন্তোষকে কেন্দ্র করে গড়ে ওঠা আন্দোলন ১৯৬৯ সালে ব্যাপক গণ আন্দোলনে রূপ নেয়। বিষয়টিকে উপজীব্য করে কবি শামসুর রাহমান তাঁর কবিতায় বিভিন্ন শ্রেণি-পেশার মানুষের সংগ্রামী ঐতিহ্য চেতনার অসাধারণ এক শিল্পভাষ্য নির্মাণ করেছেন। উদ্দীপকে বাঙালির সংগ্রামী ইতিহাসকে গর্বের সাথে স্মরণ করা হয়েছে। বাঙালি ভীরুর-জাতি নয়। যখন খড়গ হাতে শত্রুর বিরুদ্ধে রুখে দাঁড়ানোর সময় এসেছে, বাঙালি তখন বীর বেশেই শত্রুর মোকাবিলা করেছে। আবার স্বাধীনতা অর্জনের পর যখন দেশ পুনর্গঠনের জন্য কাজ করতে হয়েছে, তখন বাঙালি একযোগে কাঁধে কাঁধ মিলিয়ে কাজ করেছে। সুতরাং উদ্দীপকে বাঙালির সক্রিয় ইতিহাস ফুটে উঠেছে, যা আলোচ্য কবিতায় ফুটে ওঠা বাঙালির ভাষা আন্দোলন এবং ১৯৬৯ সালের গণ অভ্যুত্থানের গৌরবোজ্জ্বল ঐতিহ্যের সাথে সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপক ও 'ফেব্রুয়ারি ১৯৬৯' কবিতাটিতে বাঙালির স্বতঃস্ফূর্ত আন্দোলন সংগ্রামের প্রকাশ ঘটেছে।\"- মন্তব্যটি বিশ্লেষণ করো।",
          "explanation": "নিম্নের অনুরূপ: \"উদ্দীপক এবং 'ফেব্রুয়ারি ১৯৬৯' কবিতা বাঙালির স্বতঃস্ফূর্ত সংগ্রামী চেতনার এক অসাধারণ শিল্পভাষ্য\" মন্তব্যটি যথার্থ। 'ফেব্রুয়ারি ১৯৬৯' কবিতা একইসঙ্গে সংগ্রামী চেতনা, দেশপ্রেম ও গণজাগরণের কবিতা। এর প্রেক্ষাপটে আছে সর্বস্তরের মানুষের অংশগ্রহণের মধ্য দিয়ে ভাষা আন্দোলন এবং এই চেতনার নিরিখে পরে উনসত্তরে সংঘটিত হওয়ার প্রসভা। এ কবিতায় শোষণ ও বঞ্চনার বিরুদ্ধে রুখে দাঁড়ানো ও আত্মাহুতি দেওয়া বীর জনতাকে তিনি প্রতীকায়িত করেছেন। উদ্দীপকে বাঙালির সংগ্রামী চেতনা প্রকাশ পেয়েছে। শত অত্যাচার ও নিপীড়নের মুখেও বাঙালি জাতি নতি স্বীকার করেনি। জ্বলে-পুড়ে-মরে হারখার হলেও স্বাধীনতাবিরোধী শক্তির বিরুদ্ধে তারা বারবার অস্ত্র হাতে প্রতিবাদী রূপ নিয়ে দাঁড়িয়েছে এবং জয় লাভ করেছে।'ফেব্রুয়ারি ১৯৬৯' কবিতায় কবি পাকিস্তানি শাসনামলে স্বতন্ত্র জাতিসত্তা হিসেবে বাঙালির আত্মজাগরণ এবং এই পরিপ্রেক্ষিতে ১৯৫২ সালের ভাষা আন্দোলন, ১৯৬৯ সালের গণ আন্দোলনের প্রসঙ্গ উপস্থাপন করেছেন। এই কবিতায় কবি দেখিয়েছেন যে, অন্যায়-অত্যাচারের বিরুদ্ধে বাঙালি জাতি সবসময় সোচ্চার থেকেছে। আলোচ্য কবিতায় বিধৃত এই সংগ্রামী চেতনার বিষয়টি উদ্দীপকের কবিতাংশেও গুরুত্বের সঙ্গে উপস্থাপন করা হয়েছে। বিদেশি শত্রুর সীমাহীন অন্যায়ের মুখেও বাঙালি নত স্বীকার না করে প্রতিরোধ গড়ে তোলে। তাই বলা যায়, উদ্দীপকের সংগ্রামী চেতনা 'ফেব্রুয়ারি ১৯৬৯' কবিতার ভাবসত্যের সংহত রূপ।"
        }
      ]
    },
    {
      "number": "8",
      "uddipok": "অদ্ভুত আঁধার এক এসেছে এ-পৃথিবীতে আজ, যারা অন্ধ সবচেয়ে বেশি আজ চোখে দ্যাখে তারা; যাদের হৃদয়ে কোনো প্রেম নেই প্রীতি নেই করুণার আলোড়ন নেই পৃথিবী অচল আজ তাদের সুপরামর্শ ছাড়া। যাদের গভীর আস্থা আছে আজও মানুষের প্রতি এখনো যাদের কাছে স্বাভাবিক বলে মনে হয় মহৎ সত্য বা রীতি, কিংবা শিল্প অথবা সাধনা শকুন ও শেয়ালের খাদ্য আজ তাদের হৃদয়।",
      "tag": "SCC 25",
      "sub_questions": [
        {
          "label": "ক",
          "question": "খালেক ব্যাপারীর দ্বিতীয় স্ত্রীর নাম কী?",
          "explanation": "খালেক ব্যাপারীর দ্বিতীয় স্ত্রীর নামু তানু বিবি।"
        },
        {
          "label": "খ",
          "question": "'খেলোয়াড় চলে গেছে, খেলবে কার সাথে?'- উক্তিটি ব্যাখ্যা করো।",
          "explanation": "প্রকাশ্য বিচারসভায় অপদস্থ হওয়া তাহেরের বাবা নিরুদ্দেশ হয়ে গেলে তার মায়ের মানসিক অবস্থা বোঝাতে উক্তিটি করা হয়েছে। তাহেরের বাপ-মায়ের মাঝে ঝগড়া লেগেই থাকে। বিষয়টি শেষ পর্যন্ত বিচার-সালিশে গড়ায়। মজিদের বিচারসভায় প্রচণ্ডভাবে অপমানিত হয়ে তাহেরের বুড়ো বাপ একসময় নিরুদ্দেশ হয়ে যায়। এ ঘটনার পর বুড়োর স্ত্রী নিশ্চুপ-নিষ্প্রাণ হয়ে পড়ে, যেন প্রতিদ্বন্দ্বীর অভাবে সে ঝিমিয়ে পড়েছে। এরূপ অবস্থাটিকে বোঝাতেই প্রশ্নোক্ত উক্তিটি করা হয়েছে।"
        },
        {
          "label": "গ",
          "question": "উদ্দীপকে 'লালসালু' উপন্যাসের কোন দিকের প্রতিফলন ঘটেছে? ব্যাখ্যা করো।",
          "explanation": "উদ্দীপকে 'লালসালু' উপন্যাসের অসৎ মানুষের কর্তৃত্বপরায়ণতার প্রতিফলন ঘটেছে। 'লালসালু' উপন্যাসের কেন্দ্রীয় চরিত্র মজিদের মাজারকে কেন্দ্র করে, সহজসরল মানুষদের ঠকিয়ে আধিপত্য ও প্রাচুর্য বৃদ্ধি পেয়েছে উত্তরোত্তর। এক সময়ের হাশূন্য মজিদ ধর্মাশ্রয় ও ভণ্ডামির মাধ্যমে মাজার ব্যাবসা গড়ে তোলে। সহযোগী হিসেবে পায় মাতব্বর খালেক ব্যাপারীকে। উভয়ে মিলে পুরো সমাজকে শাসন ও নিয়ন্ত্রণে রাখে। উদ্দীপকের কবিতাংশে বলা হয়েছে পৃথিবীতে এখন এমন এক অন্ধকারাচ্ছন্ন পরিবেশ সৃষ্টি হয়েছে যেখানে যারা অন্ধ তারাই বেশি চোখে দেখে। যারা হৃদয়ে মানুষের প্রতি ভালোবাসা, প্রেম-প্রীতি ধারণ করে না-তাদের পরামর্শ ছাড়া পৃথিবী অচল। অথচ যারা মানুষের উপর বিশ্বাস রাখে, যারা মহৎ প্রাণের অধিকারী তাদেরই অবস্থান পৃথিবীতে সবচেয়ে ভঙ্গুর। এই বিষয়টিই লক্ষ করা যায় 'লালসালু' উপন্যাসে। উপন্যাসের অসৎ, ভন্ড, শোষক চরিত্র মজিদ ও খালেক ব্যাপারী নিয়ন্ত্রণ করে মহব্বতনগর গ্রামের পুরো সমাজকে। অন্যদিকে প্রগতিশীল চরিত্র আভাসকে স্কুল প্রতিষ্ঠা করতে চাওয়ায় হতে হয় বিচারের সম্মুখীন।"
        },
        {
          "label": "ঘ",
          "question": "উদ্দীপকের ভাবার্থ 'লালসালু' উপন্যাসের সমাজচিত্রের প্রতি যে ইঙ্গিত প্রদান করে তা আলোচনা করো।",
          "explanation": "উদ্দীপকের ভাবার্থ 'লালসালু' উপন্যাসের অসৎ, 'ভণ্ড, অনুদার ও শোষক শ্রেণির কর্তৃত্বপরায়ণে জ্ঞানী, উদার ও মানবতাবাদী নেতৃত্বের নির্বাসনের দিকটির ইঙ্গিত প্রদান করে। 'লালসালু' উপন্যাসে কেন্দ্রীয় চরিত্র মজিদ বেঁচে থাকার সংগ্রাম চালিয়ে এক সময় প্রতারণা, মিথ্যা ও ধর্মকে পুঁজি করে জাঁকজমকপূর্ণ মাজার ব্যবসায়ী বনে যায়। ক্রমান্বয়ে আধিপত্য বিস্তারকারী ও প্রভাবশালী বনে গিয়ে মাতব্বর খালেক ব্যাপারীর সাথে সুসম্পর্ক তৈরি করে। তারপর উভয়ে মিলে সমাজকে চরমভাবে শোষণে ও নিয়ন্ত্রণে রাখে। আলোর দিশারি হয়ে আক্কাস স্কুল প্রতিষ্ঠা করতে চাইলে মজিদ ও খালেক ব্যাপারীর কারণে আর তা সম্ভব হয় না। উদ্দীপকের কবিতাংশের অসৎ, ডণ্ড, মিথ্যাশ্রয়ী ও নির্দয় মানুষের সমাজপতির ভূমিকা পরিলক্ষিত হয়েছে। এটি এমন একটি সমাজের চিত্র যেখানে যে নেতৃত্ব দেয় তার মাঝে কোনো প্রেম, ভালোবাসা ও মানবতাবোধ দেখা যায় না। কিন্তু এসব মানুষের পরামর্শ ছাড়া একদিনও অতিক্রান্ত হয় না। অথচ যাদের মধ্যে জ্ঞান, উদারতা, মানবতাবোধ ও সম্প্রীতি বিদ্যমান এমন নেতৃত্ব আজ মিথ্যা কর্তৃত্ববাদীর কাছে জিম্মি হয়ে নির্বাসিত জীবনযাপন করছে। উদ্দীপকে অসৎ, ভন্ড, অনুদার ও লোভী মানুষের নেতৃত্বের ভূমিকা উঠে এসেছে সৎ, প্রীতিময়, উদার ও জ্ঞানী নেতৃত্বের অবর্তমানে। একইভাবে অসৎ, ভন্ড, লোভী ও ধর্মান্ধ মজিদের নেতৃত্ব ও প্রভাবে সমাজ নিয়ন্ত্রিত হচ্ছে সৎ, আদর্শ, শিক্ষিত ও মানবদরদি যুবক আক্কাসের অনুপস্থিতিতে। উদ্দীপক ও 'লালসালু' উপন্যাসে সমাজ নিয়ন্ত্রণের চাবিকাঠি রয়েছে অসৎ মানুষের সৎ নেতৃত্বের পরিবর্তে।"
        }
      ]
    },
    {
      "number": "9",
      "uddipok": "ডিম পাড়ে হাঁসে, খায় বাগড়াশে বুঝছনি ভাই বুঝছনি, আসল কথা বুঝছনি এক গেরামের গরিব চাষি কালা মিয়া নাম সবার পেটে ভাত জুটাইতে খেতে ঝরায় ঘাম ও তার ছাওয়াল কান্দে ক্ষুধার জ্বালায় মহাজনরা হাসে। ডিম পাড়ে হাঁসে, খায় বাগভাশে।",
      "tag": "SCC 25",
      "sub_questions": [
        {
          "label": "ক",
          "question": "গারো পাহাড় মধুপুর গড় থেকে কত দিনের পথ?",
          "explanation": "গারো পাহাড় মধুপুর গড় থেকে তিন দিনের পথ।"
        },
        {
          "label": "খ",
          "question": "'এখন সে ঝড়ের মুখে উড়ে চলা পাতা নয়। সচ্ছলতায় শিকড়গাড়া বৃক্ষ।'- ব্যাখ্যা করো।",
          "explanation": "প্রশ্নোক্ত কথাটির মাধ্যমে মজিদের জীবনের অতীত পরিস্থিতির সঙ্গে বর্তমান পরিস্থিতির পার্থক্য বোঝানো হয়েছে। 'লালসালু' উপন্যাসের মজিদ মসজিদে যাওয়ার পথে তার অতীত জীবনের কথা মনে পড়ে যায়। দশ বা বারো বছর আগে এক নিস্তব্ধ শ্রাবণের দুপুরে সে মহব্বতনগর গ্রামে প্রবেশ করেছিল। তখন সে ছিল ভাগ্যান্বেষী ও দুস্থ একজন মানুষ। কিন্তু আজ সে জোতজমি, সম্মান-প্রতিপত্তির মালিক। বছরগুলো ভালোই কেটেছে তার; হয়তো ভবিষ্যতেও এমনই কাটবে। তাই নিজের বর্তমান অবস্থা সম্পর্কে বোঝাতেই মজিদ প্রশ্নোক্ত কথাটি ভেবেছে।"
        },
        {
          "label": "গ",
          "question": "কবিতাংশের বাগডাশের সাথে 'লালসালু' উপন্যাসের কোন চরিত্রের সাদৃশ্য পাওয়া যায়? ব্যাখ্যা করো।",
          "explanation": "নিম্নের অনুরূপ: উদ্দীপকের 'হাঁস' ও 'বাগডাশে'র সঙ্গে 'লালসালু' উপন্যাসের সাধারণ মানুষ ও মজিদ চরিত্রের সাদৃশ্য রয়েছে। 'লালসালু' উপন্যাসে দেখা যায়, গ্রামের কুসংস্কারাচ্ছন্ন মানুষ মাজারে বিভিন্ন মানত করে। মানুষ মাজারে কৃতজ্ঞতা জানায়, তাদের ব্যর্থতা ও আশার কথা বলে। এর সঙ্গে তাদের অর্জিত টাকাপয়সা মাজারে দান করে। যে টাকার ভাগীদার হয় মজিদ। কিন্তু এই সম্পদ অর্জনে তার কোনো পরিশ্রম নেই, অন্যের কষ্টার্জিত সম্পদে সে খুব সহজেই ভাগীদার হয়ে যায়। উদ্দীপকে হাঁস ডিম পাড়লেও সে ডিমের বাচ্চা ফোটানোর আগেই তা বাগডাশের পেটে চলে যায়। হাঁসের ডিমে শুধু হাঁসেরই অধিকার থাকার কথা। কিন্তু বাগডাশ সেই ডিম চুরি করে নিয়ে যায়। 'লালসালু' উপন্যাসের সাধারণ মানুষ কষ্টার্জিত সম্পদে তাদের অধিকার ধরে রাখতে পারে না, চলে যায় মজিদের হাতে। উদ্দীপকের হাঁসও বাগডাশের কারণে তার নিজের ডিমের উপর অধিকার পায় না। সেদিক বিবেচনায় বলা যায় উদ্দীপকে 'হাঁস' ও 'বাগডাশে'র সঙ্গে 'লালসালু' উপন্যাসের সাধারণ মানুষ ও মজিদ চরিত্র সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপকের কালা মিয়ার শ্রম আর ধূর্ত মহাজনেরাই অন্যরূপে চিত্রিত হয়েছে 'লালসালু' উপন্যাসে।\" - মন্তব্যটি বিশ্লেষণ করো।",
          "explanation": "নিম্নের অনুরূপ: জমিদার ও মুতসুদ্দি শ্রেণির বিলোপ ঘটেছে ঠিকই কিন্তু পির প্রথার কারণে মানুষের উপর অর্থনৈতিক শোষণ কমেনি। 'লালসালু' উপন্যাসের সমাজ বাহ্যিকভাবে একটি স্বাধীন সমাজ। কিন্তু তাদের পরাধীনতা লুকিয়ে আছে তাদের অন্তরের গভীরে। তাদের ভ্রান্ত বিশ্বাস ও সংস্কারের কারণে সমাজে পির প্রথা জেঁকে বসে। তারা মনের আকাঙ্ক্ষা পূর্ণ করতে মাজারে দান করে। সবার অন্ধবিশ্বাসের সুযোগ নিয়ে সুযোগসন্ধানী মাজারের খাদেম মজিদ তাদের শোষণ করে। উদ্দীপকে দেখানো হয়েছে হাঁসের ডিমে তার অধিকার নেই, বাগডাশ সে ডিম চুরি করে নিয়ে যায়। গ্রামের চাষি সবার খাবার জোটাতে মাঠে কাজ করলেও তার ফসল মহাজনের কাছে চলে যায়। ঘরে তার সন্তান ক্ষুধায় কাতর হয়। 'লালসালু' উপন্যাস ও উদ্দীপকে কোথাও-ই নিজের অর্জিত সম্পদে বা নিজের জীবনে মানুষের পুরোপুরি অধিকার দেখা যায় না। আগেকার দিনে জমিদার ও মুতসুদ্দি শ্রেণি কৃষকের কষ্টার্জিত ফসলের লভ্যাংশ নিয়ে যেত। বর্তমানে সে প্রথা বিলুপ্ত হলেও মানুষ তার অন্ধবিশ্বাসের নিগড়ে বন্দি হয়ে আছে। আর সেই অন্ধবিশ্বাসের কারণে আধুনিক পিরেরা লাভবান হচ্ছে। সুতরাং 'জমিদার, মুতসুদ্দি শ্রেণির বিলোপ হলেও আধুনিক পির প্রথা সেই স্থান দখল করে নিয়েছে'- মন্তব্যটি ।"
        }
      ]
    },
    {
      "number": "10",
      "uddipok": "রোম অধিপতি জুলিয়াস সিজার একচ্ছত্র ক্ষমতার অধিপতি ছিলেন। বিষয়টি তাঁর সিনেটররা মেনে নিতে পারেনি। তারা সিজারকে হত্যার ষড়যন্ত্র করে। এই হীন ষড়যন্ত্রে যোগ দেয় সিজারের বিশ্বস্ত ও প্রাণপ্রিয় বন্ধু ব্রটাস। সিনেটে নৃশংস হত্যাযজ্ঞের শিকার হয়েছিলেন জুলিয়াস সিজার। জীবনের অন্তিম ক্ষণে শত্রুর ছুরিকাঘাতে রক্তাক্ত শরীরের চেয়েও বন্ধু ব্রুটাসের ছুরি সিজারের হৃদয়কে ক্ষতবিক্ষত করেছিল ঢের বেশি। বিশ্বাসঘাতকতার বিস্ময়ে বারুদ্ধ সিজার বলে ওঠেন, 'ব্লুটাস, তুমিও।' যা দেশ, কাল, সময় অতিক্রম করে যুগ যুগ ধরে বিশ্বাসঘাতকদের প্রতি উচ্চারিত হয় একই বিস্ময়বোধে।",
      "tag": "SCC 25",
      "sub_questions": [
        {
          "label": "ক",
          "question": "সিরাজউদ্দৌলা কাকে আলিনগরের দেওয়ান নিযুক্ত করেন?",
          "explanation": "সিরাজউদ্দৌলা মানিকচাঁদকে আলিনগরের দেওয়ান নিযুক্ত করেন।"
        },
        {
          "label": "খ",
          "question": "'আমি বরং নবাবকে বিশ্বাস করতে পারি'- কার উক্তি?",
          "explanation": "নবাব সিরাজউদ্দৌলার সঙ্গে মিরজাফরের বিশ্বাসঘাতকতার কারণে রবার্ট ক্লাইভ প্রশ্নোক্ত মন্তব্যটি করেছেন। মিরজাফর ছিল নবাব সিরাজউদ্দৌলার প্রধান সেনাপতি। সে নিজ স্বার্থের জন্য নবাব ও দেশের বিরুদ্ধে গভীর ষড়যন্ত্রে লিপ্ত হয়। মিরজাফরের এ ধরনের ঘৃণিত কর্মে রবার্ট ক্লাইভ মিরজাফরের উদ্দেশে বলেছে, 'আমি বরং নবাবকে বিশ্বাস করতে পারি।'"
        },
        {
          "label": "গ",
          "question": "উদ্দীপকে 'সিরাজউদ্দৌলা' নাটকের কোন দিকটি প্রতিফলিত হয়েছে? ব্যাখ্যা করো",
          "explanation": "উদ্দীপকে 'সিরাজউদ্দৌলা' নাটকের নবাবের বাবা-মা কর্তৃক লালিত মোহাম্মদি বেগের বিশ্বাসঘাতকতার দিকটি প্রতিফলিত হয়েছে। নবাব সিরাজউদ্দৌলার প্রধান সেনাপতি হিসেবে নিযুক্ত ছিলেন মিরজাফর। নবাব অল্পবয়সে মসনদের অধিপতি হওয়ায় আত্মীয় পরিজন থেকে অমাত্যবর্গ অনেকেই যে অখুশি ছিল এমনকি এর জের ধরে গোপনে তারা সবাই যে সিরাজের বিরুদ্ধে ষড়যন্ত্রে লিপ্ত সেটি অজানা ছিল না সিরাজের। এরপরেও তাঁর আপনজনেরাই যে তাঁকে ইংরেজদের কাছে পরাজিত করবে এমনকি হত্যা পর্যন্ত করতেও পিছপা হবে না তা নবাবের মনে। একবারের জন্যও স্থান পায়নি। উদ্দীপক থেকে রোম অধিপতি জুলিয়াস সিজারের একচ্ছত্র ক্ষমতা ও জনপ্রিয়তা সম্পর্কে অবহিত হওয়া যায়। সিজারের এমন প্রভাব-প্রতিপত্তি অন্য সিনেটররা মেনে নিতে না পেরে কঠিন ষড়যন্ত্র করতে থাকে তাঁর বিরুদ্ধে। এই হীন ষড়যন্ত্রে লোভের বশবর্তী হয়ে সিনেটরদের সাথে যোগদান করে জুলিয়াস সিজারের অত্যন্ত কাছের বিশ্বাসভাজন বন্ধু ব্রুটাস। ফ্রুটাসের যোগসাজশে নৃশংস হত্যাযজ্ঞের শিকার হয়ে বিখ্যাত অধিপতি জুলিয়াস সিজার রক্তাক্ত অবস্থায় পড়ে থেকে যতটা না কষ্ট পান তার চেয়ে বেশি কষ্ট পান তাঁর অন্তরঙ্গ বন্ধু বুটাসের চরম বিশ্বাসঘাতকতায়। অনুরূপভাবে 'সিরাজউদ্দৌলা' নাটকেও যখন নবাব সিরাজ মোহাম্মদি বেগকে কয়েদখানায় হত্যাকারী হিসেবে দেখতে পান তখন তিনি অত্যন্ত বিস্মিত হন। কেননা নবাবের বাবা-মা অসহায় মোহাম্মদি বেগকে সন্তানয়েহে লালিতপালিত করে বড়ো করে তোলেন। তাই তো লাঠির আঘাতের চেয়ে কৃতঘ্ন মোহাম্মদি বেগকে প্রত্যক্ষ করে নবাব বেশি কষ্ট পান। আপনজনদের বিশ্বাসঘাতকতার এই দিকটি 'সিরাজউদ্দৌলা' নাটকে প্রতিফলিত হয়েছে।"
        },
        {
          "label": "ঘ",
          "question": "\"উদ্দীপকে প্রতিফলিত বিষয়টি ছাড়াও 'সিরাজউদ্দৌলা' নাটকের বিষয়বস্তু বিস্তৃত।\"- মন্তব্যটি বিশ্লেষণ করো।",
          "explanation": "উদ্দীপকে কেবল ষড়যন্ত্র ও হত্যার বিষয়টি চিত্রিত হলেও নাটকে আরও বিস্তৃত পটভূমি প্রতীয়মান হওয়ায় প্রশ্নোক্ত মন্তব্যটি যথার্থ। 'সিরাজউদ্দৌলা' নাটকে নবাব সিরাজউদ্দৌলার রাজনৈতিক পরাজয়, দেশদ্রোহীদের দ্বারা বিশ্বাসঘাতকতার ইতিহাস বর্ণিত হলেও এর বাইরে আছে আরও বিস্তৃত প্রেক্ষাপট। তৎকালীন সমাজের প্রেক্ষাপটে সাধারণ মানুষের জীবনযাপন, ইংরেজদের অত্যাচার, প্রাসাদের ষড়যন্ত্র, আপন মানুষের বিশ্বাসঘাতকতা সমস্তই বর্ণিত হয়েছে নাটকটিতে। উদ্দীপকে জগদবিখ্যাত রোম অধিপতি জুলিয়াস সিজারের একচ্ছত্র ক্ষমতা ও জনপ্রিয়তা উপস্থিত। সিজারের এমন সাফল্য মেনে নিতে পারেনি অন্য সিনেটর সদস্যরা। তারা সিজারের বন্ধু ব্রুটাসকে সাথে নিয়ে ষড়যন্ত্রে লিপ্ত হয়। একপর্যায়ে সকলে মিলে জুলিয়াস সিজারকে, নৃশংসভাবে হত্যা করার পরিকল্পনা করে। তাদের পরিকল্পনা অনুসারে হত্যাযজ্ঞের শিকার হয় সিজার। অতঃপর মৃত্যুর কঠিন যন্ত্রণা বুকে নিয়ে তিনি দেখতে পান জিঘাংসাকারীদের সাথে প্রিয় বন্ধু ব্রুটাসের ঐক্য। আঘাতের কষ্টের চেয়ে বিশ্বাসঘাতকতার ব্যথায় ব্যথিত হন সিজার। উদ্দীপকে রোম অধিপতি জুলিয়াস সিজারের নির্মম হত্যাকাণ্ডের দিকটি বিধৃত হয়েছে। অন্যদিকে নাটকে তৎকালীনের সমাজবাস্তবতা, সংকট, ষড়যন্ত্র ও যুদ্ধের কাহিনি বিধৃত হয়েছে। সেই সাথে রযেছে কৃতঘ্ন বিশ্বাসঘাতক মোহাম্মদি বেগ কর্তৃক নবাবের হত্যাযজ্ঞের দিকটি। তাই মন্তব্যটি যৌক্তিক।"
        }
      ]
    },
    {
      "number": "11",
      "uddipok": "ব্রিটিশ শাসকদের অত্যাচারে অতিষ্ঠ ভারতবাসী। ক্ষোভের আগুন ছড়িয়ে পড়ে সর্বত্র। মাস্টারদা সূর্যসেনের নেতৃত্বে ইউরোপিয়ান ক্লাব আক্রমণে এগিয়ে আসেন অনেকে। এদেরই একজন প্রীতিলতা ওয়াদ্দেদার। শেষ পর্যন্ত তিনি মৃত্যুকে বরণ করে নিয়েছেন কিন্তু আত্মসমর্পণ করেননি।",
      "tag": "SCC 25",
      "sub_questions": [
        {
          "label": "ক",
          "question": "'চারিদিকে শুধু অবিশ্বাস আর ষড়যন্ত্র'- কার উক্তি?",
          "explanation": "চারিদিকে শুধু অবিশ্বাস আর ষড়যন্ত্র'- উক্তিটি রায়দুর্লভের।"
        },
        {
          "label": "খ",
          "question": "'দেশপ্রেমিকের রক্ত যেন আবর্জনার স্তূপে চাপা না পড়ে'-উক্তিটির তাৎপর্য ব্যাখ্যা করো।",
          "explanation": "দেশপ্রেমীর আদর্শকে চিরঞ্জীব ব্যাখ্যা দিয়ে নবাব সিরাজউদ্দৌলা প্রশ্নোক্ত উক্তিটি করেছেন। পলাশির প্রান্তরে ষড়যন্ত্রের লড়াইয়ে পরাজিত হয়ে রাজধানীতে ফিরে এসে পুনরায় যুদ্ধ করতে সাধারণ মানুষকে উদ্‌বুদ্ধ করতে চান সিরাজ। কিন্তু কোনো আশার বাণী সাধারণ জনগণকে সাহস জোগাতে পারে না। তারা একের পর এক বীর সৈনিকদের পরাজয়ের কথা বলে এড়িয়ে যেতে চাইলে নবাব বোঝাতে চান যে, দেশপ্রেমিক বীরযোদ্ধারা মারা গেলেও তাঁদের আদর্শ মারা যায় না। তাই সকলের উদ্দেশে বলেন, দেশপ্রেমিকের রক্ত যেন আবর্জনার স্তূপে চাপা না পড়ে।"
        },
        {
          "label": "গ",
          "question": "নবাব সিরাজউদ্দৌলার কোন কোন সেনাপতির মধ্যে উদ্দীপকের চেতনা বিদ্যমান ছিল? ব্যাখ্যা করো।",
          "explanation": "উদ্দীপকের চেতনা হলো দেশপ্রেম, যা নবাব সিরাজউদ্দৌলার সেনাপতি মিরমর্দান' এবং মোহনলালের মধ্যে বিদ্যমান ছিল। মিরমর্দান ও মোহনলাল নবাব সিরাজউদ্দৌলার অত্যন্ত বিশ্বাসী সেনাপতি ছিলেন। নবাব সিরাজউদ্দৌলার সঙ্গে প্রধান সেনাপতিসহ অনেকেই যেখানে বিশ্বাসঘাতকতার পরিচয় দিয়েছে সেখানে মিরমর্দান ও মোহনলাল জীবন দিয়ে হলেও বিশ্বাসের মর্যাদা রেখেছেন। পলাশির যুদ্ধে মিরমর্দান গোলার আঘাতে মৃত্যুবরণ করলে মোহনলাল ফরাসি যোদ্ধা সাঁফ্রেকে সঙ্গে নিয়ে বীরদর্পে ইংরেজদের বিরুদ্ধে যুদ্ধ চালিয়ে যান। শেষ পর্যন্ত পুত্রসহ বন্দি হয়ে ক্লাইভের গুলিতে মৃত্যুমুখে পতিত হন তিনি। উদ্দীপকে দেখতে পাই, ব্রিটিশ শাসকদের অপশাসন ভারতবাসীকে অতিষ্ঠ করে তুলেছে। ব্রিটিশদের এই অত্যাচার প্রতিরোধে এগিয়ে এসেছেন মাস্টারদা সূর্যসেন ও প্রীতিলতা ওয়াদ্দেদার। ইউরোপিয়ান ক্লাব আক্রমণে নিজের জীবন দিয়ে প্রীতিলতা ওয়াদ্দেদার প্রমাণ করে যান তাঁর দেশপ্রেমের চেতনা। তাঁর মতোই দেশের জন্য প্রাণ দিয়েছেন মিরমদান ও মোহনলাল। তাই বলা যায়, মিরমদান ও মোহনলালের মধ্যে উদ্দীপকে উল্লেখ্য দেশপ্রেমের চেতনা প্রবলভাবে বিদ্যমান ছিল।"
        },
        {
          "label": "ঘ",
          "question": "\"\"সিরাজদ্দৌলা' নাটকের মূল বিষয় দেশপ্রেম, যা উদ্দীপকে বিদ্যমান।\" মন্তব্যটি উদ্দীপক ও 'সিরাজউদ্দৌলা' নাটকের আলোকে বিশ্লেষণ করো।",
          "explanation": "উদ্দীপক ও 'সিরাজউদ্দৌলা' নাটকের মূল বিষয় দেশপ্রেম, যা মাস্টারদা সূর্যসেন ও নবাব সিরাজউদ্দৌলার চরিত্রের মাধ্যমে প্রস্ফুটিত হয়েছে। 'সিরাজউদ্দৌলা' নাটকের নবাব সিরাজউদ্দৌলা ছিলেন বাংলার শেষ স্বাধীন নবাব। তিনি তাঁর অমাত্যবর্গের বিশ্বাসঘাতকতার কারণে পলাশির যুদ্ধে পরাজিত হন। তাঁর মধ্যে ছিল দেশের প্রতি অকৃত্রিম ভালোবাসা। তাই দেশের স্বাধীনতা রক্ষার জন্য তিনি আমৃত্যু লড়াই করেছেন। দেশপ্রেমিক বীরদের সঙ্গে নিয়ে ইংরেজদের বিরুদ্ধে যুদ্ধে অংশগ্রহণ করে তিনি নিজের জীবনকে উৎসর্গ করেছেন। উদ্দীপকের মাস্টারদা সূর্যসেন ও প্রীতিলতা ওয়াদ্দেদার নাটকের সিরাজউদ্দৌলার মতোই দেশপ্রেমী ও সাহসী। তাঁদের পরিণতি বেদনাদায়ক হলেও তাঁদের উদ্যোগ, উদ্যম ও সাহস জনমানুষের মনে দেশপ্রেম জাগায়। দেশের মানুষের অধিকার আদায়ের সংগ্রামে আমৃত্যু লড়াই করেছেন প্রীতিলতা ওয়াদ্দেদার। 'সিরাজউদ্দৌলা' নাটকে নবাব সিরাজউদ্দৌলার করুণ পরিণতি লক্ষ করা যায়। এর অর্থ এই নয় যে তিনি ভীতু ও কাপুরুষ। নাটকের শুরু থেকে শেষ পর্যন্ত আমরা তাঁকে সাহসী ও বীর হিসেবে দেখতে পাই। সিরাজউদ্দৌলা কখনো শত্রুর কাছে মাথা নত করেননি। আর পুরো নাটকে নবাবের এই দেশপ্রেমই মূল উপজীব্য। উদ্দীপকেও এই দেশপ্রেমের বিষয়টি প্রাধান্য পেয়েছে।"
        }
      ]
    }
  ]
}