{
  "title": "ফেনি গার্লস ক্যাডেট ২০২৪",
  "subtitle": "বাংলা (11)",
  "questions": [
    {
      "number": "1",
      "uddipok": "কোনো একজন আনাড়ি কারিগরের তোলা ছবি। মা ছিল না, সুতরাং কেহ তার চুল টানিয়া বাঁধিয়া খোঁপায় জরি জড়াইয়া, সাহ্য বা মল্লিক কোম্পানির জবড়জঙ জ্যাকেট পরাইয়া, বরপক্ষের চোখ ভুলাইবার জন্য জাতিয়াতির চেষ্টা করে নাই। ভারি একখানি সাদাসিধা মুখ, সাদাসিধা দুটি চোখ এবং সাদাসিধা একটি শাড়ি। কিন্তু সমস্তটি লইয়া কী যে মহিমা সে আমি বলিতে পারি না। যেমন- তেমন একটি চৌকিতে বসিয়া পিছনে একখানা ডোরা-দাগ কাটা শতরঞ্জ ঝোলানো, পাশে একটা টিপাইয়ের উপর ফুলদানিতে ফুলের তোড়া। আর গালিচার উপরে শাড়ির বাঁকা পাড়টির নিচে দুখানি খালি পা। পটের ছবিটির উপর আমার মনের সোনার কাঠি লাগিতেই সে আমার জীবনের মধ্যে জাগিয়া উঠিল। সেই কালো দুটি চোখ আমার সমস্ত ভাবনার মাঝখানে কেমন করিয়া চাহিয়া রহিল। আর, সেই বাঁকা পাড়ের নিচেকার দুখানি খালি পা আমার হৃদয়কে পদ্মাসন করিয়া লইল।",
      "tag": "FGCC 24",
      "sub_questions": [
        {
          "label": "ক",
          "question": "বিবাহের কোন অংশ নির্বিঘ্নে সমাধা হয়েছে?",
          "explanation": ""
        },
        {
          "label": "খ",
          "question": "কলি যে চারপোয়া হইয়া আসিল।'- এই উক্তির মানে কী?",
          "explanation": ""
        },
        {
          "label": "গ",
          "question": "উদ্দীপকের গল্পকথকের মনোভাব আর 'অপরিচিতা' গল্পের অনুপমের মনোভাব কি একই ধরনের? আলোচনা করো।",
          "explanation": ""
        },
        {
          "label": "ঘ",
          "question": "'অপরিচিতা' গল্প ও উদ্দীপকে কীসের মহিমা বিবৃত হয়েছে? তোমার পর্যবেক্ষণ উপস্থাপন করো।",
          "explanation": ""
        }
      ]
    },
    {
      "number": "2",
      "uddipok": "নীরব ভাষায় বৃক্ষ আমাদের সার্থকতার গান গেয়ে শোনায়। অনুভূতির কান দিয়ে সে গান শুনতে হয়। তাহলে বুঝতে পারা যাবে জীবনের মানে বৃদ্ধি, ধর্মের মানেও তাই। প্রকৃতির যে ধর্ম মানুষের সে ধর্ম; পার্থক্য কেবল তরুলতা ও জীবজন্তুর বৃদ্ধির উপর তাদের নিজেদের কোনো হাত নেই, মানুষের বৃদ্ধির উপরে তার নিজের হাত রয়েছে। আর এখানেই মানুষের মর্যাদা। মানুষের বৃদ্ধি কেবল দৈহিক নয়, আত্মিকও। মানুষকে আত্মা সৃষ্টি করে নিতে হয়, তা তৈরি পাওয়া যায় না।",
      "tag": "FGCC 24",
      "sub_questions": [
        {
          "label": "ক",
          "question": "১৯৮৩ খ্রিষ্টাব্দের ৪ই মে কার জীবনাবসান ঘটে?",
          "explanation": ""
        },
        {
          "label": "খ",
          "question": "মানব-কল্যাণ অলৌকিক কিছু নয়-এ একক জাগতিক মানব ধর্ম।'- কথাটার মানে কী?",
          "explanation": ""
        },
        {
          "label": "গ",
          "question": "উদ্দীপকের মধ্যে মানব-কল্যাণের শিক্ষা কীভাবে বিস্তার করেছে বলে তুমি মনে করো? আলোচনায় স্পষ্ট করো।",
          "explanation": ""
        },
        {
          "label": "ঘ",
          "question": "মানব-কল্যাণের জন্য সবসময় মানুষের কাছ থেকেই শিক্ষা গ্রহণ করতে হয় এমন বক্তব্য সঠিক নয়।'- পক্ষে বিপক্ষে যুক্তি দাও।",
          "explanation": ""
        }
      ]
    },
    {
      "number": "3",
      "uddipok": "বর্গি এল খাজনা নিতে মারল মানুষ কত। পুড়ল শহর পুড়ল শ্যামল গ্রাম যে শত শত। হানাদারের সঙ্গে জোরে লড়ে মুক্তি সেনা তাদের কথা দেশের মানুষ কখনো ভুলবে না।",
      "tag": "CB 17,FGCC 24,AHC 24",
      "sub_questions": [
        {
          "label": "ক",
          "question": "'রেইনকোট' গল্পের কথকের নাম কী?",
          "explanation": "রেইনকোট' গল্পের কথকের নাম নুরুল হুদা।"
        },
        {
          "label": "খ",
          "question": "\"রাশিয়ায় ছিল জেনারেল উইনটার, আমাদের জেনারেল মনসুন\"- ব্যাখ্যা করো।",
          "explanation": "'রেইনকোট' গল্পে মুক্তিযুদ্ধের সময় মুক্তিযুদ্ধাদের জন্য বর্যাঋতুর সহায়ক ভূমিকার বিষয়টি প্রকাশ পেয়েছে। ইতিহাস থেকে জানা যায়, দ্বিতীয় বিশ্বযুদ্ধের সময় প্রচন্ড শীতের কবলে পড়ে জার্মান বাহিনী রাশিয়ায় পর্যুদস্ত হয়েছিল। বাংলাদেশের মুক্তিযুদ্ধের সময় বর্ষাঋতুর কারণে পাকবাহিনী একইভাবে পর্যুদস্ত হয়েছিল। বাংলার প্রবল ঝড়-বৃষ্টির সাথে হানাদার বাহিনীর পরিচয় ছিল না। ফলে তাদেরকে মুক্তিযোদ্ধাদের সাথে সাথে বর্ষাঋতুর সাথেও লড়তে হয়েছিল। 'রেইনকোট' গল্পে বর্ষাঋতুকে তাই জেনারেলের সাথে তুলনা করা হয়েছে।"
        },
        {
          "label": "গ",
          "question": "উদ্দীপকটিতে 'রেইনকোট' গল্পের কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকটিতে 'রেইনকোট' গল্পে বর্ণিত হানাদারদের বর্বরতা ও বাঙালির প্রতিরোধের দিকটি ফুটে উঠেছে। মুক্তিযুদ্ধের সময়কার ঢাকার পরিস্থিতি নিয়ে 'রেইনকোট' গল্পটি রচিত। এ গল্পে পাকিস্তানি বাহিনীর বর্বর নিপীড়ন ও হত্যাযজ্ঞের মধ্যে ঢাকা শহরের আতঙ্কগ্রস্ত জীবনের চিত্র অঙ্কিত হয়েছে। একই সঙ্কো ব্যক্ত হয়েছে শত্রুসেনার বিরুদ্ধে বাঙালির যুথবদ্ধ প্রতিরোধের দিকটি। উদ্দীপকের কবিতায় হানাদার বাহিনীর পাশবিকতার দিকটি ফুটে উঠেছে। তারা নিবিচারে মানুষ মেরেছে। শত শত গ্রাম, শহরের বস্তি ও স্থাপনা জ্বালিয়ে দিয়েছে। কিন্তু বাঙালিরাও থেমে থাকেনি বরং মুক্তির জন্য লড়াই করে হানাদারদের দেশছাড়া করেছে। 'রেইনকোট' গল্পেও বাস থেকে যাত্রীদের নামিয়ে গুলি করা, আজান দেওয়ার সময় মুয়াজ্জিনকে গুলি করা ও মুক্তিসেনাদের তথ্য জানতে শিক্ষককে অমানুষিক নির্যাতনের চিত্রের মাধ্যমে হানাদার বাহিনীর বর্বরতা তুলে ধরা হয়েছে। একই সঙ্গে ঢাকা কলেজের সামনের বৈদ্যুতিক টান্সফর্মার ধ্বংস, প্রিন্সিপালের বাড়িতে গ্রেনেড ছোড়ার মধ্যদিয়ে বাঙালির যুথবদ্ধ প্রতিরোধ চিত্র ফুটে উঠেছে।"
        },
        {
          "label": "ঘ",
          "question": "\"হানাদারদের সঙ্গে জোরে লড়ে মুক্তি সেনা- উদ্দীপকের এই বক্তব্যের মতো 'রেইনকোট' গল্পেও প্রতিরোধের চিত্র রয়েছে\"- তোমার মতামতসহ আলোচনা করো।",
          "explanation": "মুক্তিযুদ্ধে হানাদারদের বিরুদ্ধে বাঙালির যূথবদ্ধ প্রতিরোধের আলেখ্য 'রেইনকোট' গল্পটি। 'রেইনকোট' গল্পটিতে ফুটে উঠেছে মুক্তিযুদ্ধকালীন বাংলাদেশের বহুমাত্রিক চিত্র। পাকিস্তানি সেনাদের বর্বরতা ও মুক্তিসেনাদের প্রতিরোধ- দুটোই এ গল্পের উপজীব্য। উদ্দীপকের কবিতায় বর্গি বলতে হানাদার বাহিনীকে বোঝানো হয়েছে, যারা নির্বিচারে মানুষ মেরেছে। বাংলার মানুষ তাদের বিরুদ্ধে প্রতিরোধ গড়ে তুলেছে। যূথবদ্ধ লড়াই করে হানাদারদের নিশ্চিহ্ন করেছে মুক্তিসেনারা। এদিকে একই প্রেক্ষাপট রয়েছে 'রেইনকোট' গল্পেও। এ গল্পে মুক্তিযোদ্ধাদের গেরিলা আক্রমণের চিত্র ফুটে উঠেছে। মুক্তিযোদ্ধারা ঢাকা কলেজের সামনের বৈদ্যুতিক ট্রান্সফর্মারটি ধ্বংস করে দেয়। হানাদারদের দোসর প্রিন্সিপালের বাড়িতে গ্রেনেড ছোড়ে, গেট ভেঙে দেয়। বর্ষাকালের সুবিধা নিয়ে গেরিলা আক্রমণ চালিয়ে কাবু করে পাকবাহিনীকে। নুরুল হুদা মুক্তিসেনাদের তথ্য হানাদারদের জানানো থেকে বিরত থাকে শত অত্যাচারের পরও। 'রেইনকোট' গল্পে এ রকম নানা ঘটনার মধ্য দিয়েই মুক্তিসেনাদের প্রতিরোধের চিত্র অঙ্কিত হয়েছে। তাই 'রেইনকোট' গল্পের আলোকে হানদারদের সঙ্গে জোরে লড়ে মুক্তিসেনা\" মন্তব্যটি যথার্থ।"
        }
      ]
    },
    {
      "number": "4",
      "uddipok": "১৯৫৪ সাল থেকে এই পর্যন্ত মোট ৪২৫ জন অভিযাত্রী কে-টু পর্বতের চূড়ায় উঠতে সক্ষম হয়েছেন। এই অভিযাত্রীদের মধ্যে নারী ২০ জন। প্রথম বাংলাদেশি হিসেবে ওয়াসফিয়া নাজরীন কে-টু জয় করেন। এর আগে দ্বিতীয় নারী হিসেবে এভারেস্ট জয় করেন তিনি। তিনিই প্রথম বাংলাদেশি যিনি সাত মহাদেশের সাতটি সর্বোচ্চ পর্বতশৃঙ্গ (সেভেন সামিট) জয় করেন। চাইলে একজন নারীও যে নিজের নাম সাফল্যের চূড়ায় তুলে ধরতে পারেন বাংলাদেশের বিস্ময় বালিকা ওয়াসফিয়া নাজরীন সেটা করে দেখিয়েছেন।",
      "tag": "FGCC 24",
      "sub_questions": [
        {
          "label": "ক",
          "question": "কাজী নজরুল ইসলামের মতে কোনটি আমাদের নিষ্ক্রিয় করে দেয়?",
          "explanation": ""
        },
        {
          "label": "খ",
          "question": "ভুলের মধ্য দিয়ে গিয়েই তবে সত্যকে পাওয়া যায়।'- এই উপলব্ধির সত্যতা কতটুকু?",
          "explanation": ""
        },
        {
          "label": "গ",
          "question": "উদ্দীপকের সঙ্গে 'আমার পথ' প্রবন্ধের মিল-অমিল নির্দেশ করো।",
          "explanation": ""
        },
        {
          "label": "ঘ",
          "question": "ব্যক্তির নিজস্ব চিন্তা সাহস বা সংকল্পই তার ভবিষ্যত রচনা করে।'ー উদ্দীপক ও 'আমার পথ' প্রবন্ধ মিলিয়ে ব্যাখ্যা করো।",
          "explanation": ""
        }
      ]
    },
    {
      "number": "5",
      "uddipok": "এখনকার সময়কে চেনার জন্য জানার জন্য আমি আপনি ইউটিউবের বা গুগলের দ্বারস্থ হই। ফলে ইচ্ছায়-অনিচ্ছায় নানা রকম কন্টেন্ট বা বিষয়ের ভিডিও বা বর্ণনা আপনার সামনে পড়বে। বিশেষ করে সুনাম-সুখ্যাতির চেয়ে 'ভাইরাল' হওয়ার নেশায় তরুণ-তরুণী অনেক অপ্রয়োজনীয় ও অপ্রাসঙ্গিক কন্টেন্ট তৈরি করছে এমনটি আপনার নজরে পড়বে। উঠতি বয়সের নির্মাতাদের না পারবেন এড়িয়ে যেতে না পারবেন গ্রহণ করতে। এই যে 'ডিজিটাল প্রজন্ম' তাদের নিয়ে কবিগণও বিচলিত হন। তারা তুলে ধরেন, \"এই সেদিন পর্যন্ত ভেবেছি, সব ঠিক হয়ে যাবে। কবে কখন কেমন করে, কীভাবে ঠিক হবে, এবং সত্যি সত্যি কি ঠিক হবে, এবং ঠিক না হলেই বা কি হবে সে বিষয়ে অবশ্য কোনো চিন্তা করিনি। তার কোনো ধারণাও ছিল না।",
      "tag": "FGCC 24",
      "sub_questions": [
        {
          "label": "ক",
          "question": "'আঠারো বছর বয়স যে দুর্বার' তা বুঝব কী করে?",
          "explanation": ""
        },
        {
          "label": "খ",
          "question": "বাম্পের বেগে স্টিমারের মতো চলে'- একথা দিয়ে কবি কী বোঝাতে চেয়েছেন?",
          "explanation": ""
        },
        {
          "label": "গ",
          "question": "উদ্দীপকের কবিতাংশ 'আঠারো বছর বয়স' কবিতার কেন দিকটিকে সংযুক্ত করে? আলোচনা করো।",
          "explanation": ""
        },
        {
          "label": "ঘ",
          "question": "\"উদ্দীপকের সঙ্গে 'আঠারো বছর বয়স' কবিতার চেতনাগত মিল নাই।\" তোমার অভিমত কী?",
          "explanation": ""
        }
      ]
    },
    {
      "number": "6",
      "uddipok": "যেকোনো মাসের একটা তারিখ বিশেষ হয়ে উঠতে পারে। শুধু কী বিশেষ? হয়ে উঠতে পারে একটা জাতির জাতীয় পরিচয়ের স্মারক। সালের ক্ষেত্রেও একই বক্তব্য প্রযোজ্য। আরা যখন বলি ৪৭ সাল তখন দেশভাগের কথা মনে আসে। ৫২ বললে ভাষার ইতিহাস ভাসে। ৭১ বললে স্বাধীনতার লালসবুজ উজ্জ্বল হয়। একইভাবে ২১শে ফেব্রুয়ারি বললে বাংলাদেশের মানুষের মনে একটা অক্ষয় স্মৃতি ও গৌরবের কথা তুমুল প্রতিধ্বনিত হয়। আন্তর্জাতিক বিশ্বেও ২১শে ফেব্রুয়ারি এখন আর নতুন কিছু নয়। সালাম, জব্বার, বরকত, শফিউরসহ অসংখ্য বীর বাঙালি তরুণের আত্মত্যাগের মহিমায় পঞ্জিকার পাতায় স্মৃতির খাতায় 'একুশে ফেব্রুয়ারি' এক স্বর্ণ সমুজ্জ্বল 'রেড লেটার ডে'।",
      "tag": "FGCC 24",
      "sub_questions": [
        {
          "label": "ক",
          "question": "'উদ্ভট উটের পিঠে চলেছে স্বদেশ' কোন শ্রেণির গ্রন্থ?",
          "explanation": ""
        },
        {
          "label": "খ",
          "question": "বরকত বুক পাতে ঘাতকের থাবার সম্মুখে'- কেন এই বুক পাতা?",
          "explanation": ""
        },
        {
          "label": "গ",
          "question": "উদ্দীপকের সঙ্গে 'ফেব্রুয়ারি ১৯৬৯' কবিতার কবির মনোভাবের মিল কোথায়? আলোচনা করো।",
          "explanation": ""
        },
        {
          "label": "ঘ",
          "question": "একুশ কোনো তারিখের সংখ্যা নয়, একটা জাতির অতুলনীয় ইতিহাসের পাটাতন। তোমার অভিমত কী?",
          "explanation": ""
        }
      ]
    },
    {
      "number": "7",
      "uddipok": "একদিন খুঁজেছিনু যারে বকের পাখার ভিড়ে বাদলের গোধূলি-আঁধারে, মালতীলতার বনে,-কদমের তলে, নিঝুম ঘুমের ঘাটে,-কেয়াফুল,-শেফালী দলে। যাহারে খুঁজিয়াছিনু মাঠে মাঠে শরতের ভোরে হেমন্তের হিম ঘাসে যাহারে খুঁজিয়াছিনু ঝরোঝরো কামিনী ব্যথার শিয়রে যার লাগি ছুটে গেছি নির্দয় মসুদ চীনা তাতারের দলে আর্ত কোলাহলে, আজ মনে হয় পৃথিবীর সাঁজদীপে তার হাতে কোনোদিন জ্বলে নাই শিখা। একদিন খুঁজেছিনু যারে- জীবননানন্দ দাশ",
      "tag": "FGCC 24",
      "sub_questions": [
        {
          "label": "ক",
          "question": "তরী তার এসেছে কি? বেজেছে কি আগমনী গান?' কবি কাকে প্রশ্ন করছেন?",
          "explanation": ""
        },
        {
          "label": "খ",
          "question": "এই বিষাদময় রিক্তের সুর'- কবির হৃদয় জুড়ে কার জন্য বহমান?",
          "explanation": ""
        },
        {
          "label": "গ",
          "question": "উদ্দীপকের অভিমান ও 'তাহারেই মনে পড়ে' কবিতায় কবির অভিমান কি একই সূত্রে গাঁথা? আলোচনায় প্রমাণ করো।",
          "explanation": ""
        },
        {
          "label": "ঘ",
          "question": "যত অভিযোগ অভিমান তার সব আপন মানুষকে ঘিরেই সূচিত হয।'-এই মন্তব্য সম্পর্কে তোমার মতামত কী?",
          "explanation": ""
        }
      ]
    },
    {
      "number": "8",
      "uddipok": "ইসলামের মূল বুনিয়াদের মধ্যে পীর, ফকির ও মাজারের কোনো আলাপ নেই। কিন্তু আজকের এই প্রযুক্তি বিপ্লবের যুগেও মাজার চলছে। চলছে পীরের কাছে সন্তান পাওয়ার, মুক্তিখোঁজার অপচর্চা। আপনি যদি এইসব অপসংস্কৃতি ও কুসংস্কারের বিরুদ্ধে কথা বলেন, কলম ধরেন তবে আপনারও চৌদ্দগোষ্ঠী উদ্ধার করে ছাড়বে তারা। কিন্তু সচেতন নাগরিক হিসেবে আপনি এইসব জেনেও সত্য ও সুন্দরের পক্ষে লড়বেন। সমাজের অপশক্তি দমনে সামাজিক উদ্যোগের বিকল্প নাই। আপনিই হতে পারেন তার পথিকৃৎ। কথাগুলো বাংলা ক্লাসে বলেছিলেন একজন ধীমান অধ্যাপক। শিক্ষার্থীরাও তাদের শিক্ষকের সঙ্গে একমত পোষণ করে।",
      "tag": "FGCC 24",
      "sub_questions": [
        {
          "label": "ক",
          "question": "'লালসালু' কোন ধরনের উপন্যাস?",
          "explanation": ""
        },
        {
          "label": "খ",
          "question": "'প্রথম প্রথম হাসুনির মা মজিদের বাসায় আসত না।' কেন?",
          "explanation": ""
        },
        {
          "label": "গ",
          "question": "উদ্দীপকের সঙ্গে 'লালসালু' উপন্যাসের সাদৃশ্য কোথায়? আলোচনা করো।",
          "explanation": ""
        },
        {
          "label": "ঘ",
          "question": "পীরপ্রথা ধর্মের উপকারের চেয়ে ক্ষতি করে বেশি।'- উদ্দীপক ও 'লালসালু' উপন্যাসের আলোকে এই বক্তব্য বিশ্লেষণ করো।",
          "explanation": ""
        }
      ]
    },
    {
      "number": "9",
      "uddipok": "ডা. সিফাতুল ইসলাম যখন সরকারি মেডিকেল থেকে পাশ করে গ্রামে আসেন ধন্য ধন্য পড়ে যায়। লোকজন বলাবলি করেন, 'কামাল মিয়ার ঘরে জন্মাইছে সত্যিকারের একজন আলোকিত মানুষ।' কিন্তু এই সুখ এত আনন্দ গ্রাম্য মাতব্বর মোড়ল ও ঔষধ ব্যবসায়ীদের সহ্য হয় না। মাতব্বর তাকে অকারণে হিংসা করে। মোড়ল তাকে প্রতিপক্ষ ভাবে। আর গ্রামের ডাক্তাররা (মূলত ঔষধ বিক্রেতা) সিফাতকে তাদের পথের কাঁটা মনে করে। হাতুড়ে চিকিৎসা লাটে উঠবে, বিজ্ঞানভিত্তিক চিকিৎসার প্রসার ঘটবে এমন ভালো কাজ এদের সহ্য হওয়ার কথা না! কৈশোরে নাটকে-সিনেমায় সিফাত এইসব দেখেছে। ২০২২ সালে নিজের জীবনে সে তা প্রত্যক্ষ করল। একে বলে 'ভিলেজ পলিটিক্স', পলিটিক্সের রাজা!!",
      "tag": "FGCC 24",
      "sub_questions": [
        {
          "label": "ক",
          "question": "'নিরাক পড়া' শব্দের অর্থ কী?",
          "explanation": ""
        },
        {
          "label": "খ",
          "question": "ধান দিয়া কী হইব মানুষের জান যদি না থাকে'- কে, কোন প্রসঙ্গে এই কথা বলেছে?",
          "explanation": ""
        },
        {
          "label": "গ",
          "question": "উদ্দীপক 'লালসালু' উপন্যাসের কোন প্রসঙ্গকে নির্দেশ করে? আলোচনা করো।",
          "explanation": ""
        },
        {
          "label": "ঘ",
          "question": "'অজ্ঞতার অন্ধকার দূর করা সহজ কাজ নয়।'- মন্তব্যটি উদ্দীপক ও 'লালসালু' উপন্যাস আলোকে ব্যাখ্যা করো।",
          "explanation": ""
        }
      ]
    },
    {
      "number": "10",
      "uddipok": "রাত পোহাবার কত দেরি পাঞ্জেরী? এখনো তোমার আসমান ভরা মেঘে সেতারা, হেলাল এখনো ওঠেনি জেগে তুমি মাস্কুলে, আমি দাঁড় টানি ভুলে; অসীম কুয়াশা জাগে শূন্যতা ঘেরি। রাত পোহাবার কত দেরি পাঞ্জেরী? দীঘল রাতের শ্রান্তসফর শেষে কোন দরিয়ার কালো দিগন্তে, আমরা পড়েছি এসে? পাঞ্জেরী- ফররুখ আহমদ।",
      "tag": "FGCC 24",
      "sub_questions": [
        {
          "label": "ক",
          "question": "তোমার ধ্বংস হবে সিরাজ।'- কার উক্তি?",
          "explanation": ""
        },
        {
          "label": "খ",
          "question": "রাজবল্লভের অভিযোগ, 'দরবারে এই পর্যন্ত কোনো জরুরি বিষয়ের মীমাংসা হয়নি।'- কেন এই অভিযোগ?",
          "explanation": ""
        },
        {
          "label": "গ",
          "question": "উদ্দীপকের কবির মনোভাবের সঙ্গে 'সিরাজউদ্দৌলা' নাটকের কোন প্রসঙ্গের মিল আছে? ব্যাখ্যা করো।",
          "explanation": ""
        },
        {
          "label": "ঘ",
          "question": "উদ্দীপকের আক্ষেপ ও 'সিরাজউদ্দৌলা' নাটকের ইতিহাস কি আমরা জানি? জানলে সেটি কেমন? আলোচনা করো।",
          "explanation": ""
        }
      ]
    },
    {
      "number": "11",
      "uddipok": "গ্রামের মানুষ বাঁশের লাঠির অগ্রভাগে ধারালো লৌহশলাকা যুক্ত করে সেটা দিয়ে রাতে মাছ শিকার করে। এই যন্ত্রকে 'কোঁচ' বলে। মানুষ যখন কোঁচ দিয়ে বিলে-জমিতে মাছ ধরতে যায়, তখন টর্চলাইটের আলো দিয়ে মাছের অবস্থান শনাক্ত করে। গাঢ় অন্ধকারের মধ্যে আলো দেখে মাছ ভাবে, \"এই গভীর অন্ধকারে আলো জ্বালে সে কোন মহাপুরুষ!\" মাছ তো জানে না, আলো জ্বালানোই হয়েছে ধারালো কোঁচ দিয়ে তাকে শিকার করার জন্য। সব আলো আলো নয়। ব্রিটিশরাও বাণিজ্যের আলোক জ্বেলে এসেছিল এই বদ্বীপে.. বাকিটা তো ইতিহাস।",
      "tag": "FGCC 24",
      "sub_questions": [
        {
          "label": "ক",
          "question": "সিরাজউদ্দৌলা কোথায় বন্দি হন?",
          "explanation": ""
        },
        {
          "label": "খ",
          "question": "'কেউ নেই, কেউ আমার সঙ্গে দাঁড়াল না লুৎফা'- কথাটার তাৎপর্য কী?",
          "explanation": ""
        },
        {
          "label": "গ",
          "question": "উদ্দীপক 'সিরাজউদ্দৌলা' নাটকের কোন দিকটির প্রতি পাঠকের দৃষ্টি আকর্ষণ করে? ব্যাখ্যা করো।",
          "explanation": ""
        },
        {
          "label": "ঘ",
          "question": "\"উদ্দীপক ও 'সিরাজউদ্দৌলা' নাটকের মধ্য দিয়ে মানুষের চরিত্রের একটা বিশেষ বৈশিষ্ট্য উঠে এসেছে।\" কোন সেই বৈশিষ্ট্য? আলোচনা করো।",
          "explanation": ""
        }
      ]
    }
  ]
}