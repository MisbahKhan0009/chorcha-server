{
  "title": "চট্টগ্রাম বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "মেয়ের বিয়ে নিয়ে বাবার উদ্বেগ ও দুশ্চিন্তার অন্ত নেই। সমাজ এখনও কালো কিংবা শ্যামলা মেয়েদের পছন্দ করতে চায় না। হাশেম সাহেবের মেয়ে তাহমিনার গায়ের রং কালো হওয়ায় এ নিয়ে পরপর চার বার বিয়ে ভেঙে যায়। তাই তাহমিনা বিয়ের পিঁড়িতে বসার চিন্তা পরিহার করে নারী শিক্ষার উন্নয়নে জীবন উৎসর্গ করার সিদ্ধান্ত গ্রহণ করে।",
      "tag": "Ctg.B 25",
      "sub_questions": [
        {
          "label": "ক",
          "question": "\"মন্দ নয় হে! খাঁটি সোনা বটে।”—উক্তিটি কার?",
          "explanation": "'মন্দ নয় হে। খাঁটি সোনা বটে।'- উক্তিটি বিনুদাদার।"
        },
        {
          "label": "খ",
          "question": "“আমাকে একটি কথা বলাও তিনি আবশ্যক বোধ করিলেন না।\" উক্তিটি বুঝিয়ে লেখো।",
          "explanation": "আলোচ্য উক্তিটি দ্বারা শম্ভুনাথ সেনের কাছে অনুপমের গুরুত্বহীনতার বিষয়টি প্রকাশিত হয়েছে। 'অপরিচিতা' গল্পের অনুপম একজন ব্যক্তিত্বহীন, অন্তঃসারশূন্য ও সিদ্ধান্ত গ্রহণে অক্ষম পুরুষ। মামার মতামতকে উপেক্ষা করে সে কোনো সিদ্ধান্ত নিতে পারে না। মামার ইচ্ছায় মেয়ের গহনা যাচাইয়ের ব্যাপারে যখন অনুপমের মত জানতে চাওয়া হয় তখন সে নিশ্চুপ থাকে, তেমনই আহারে বসার ব্যাপারেও সে তার মামার সিদ্ধান্তকে অমান্য করতে পারে না। তাই শম্ভুনাথ সেন যখন কন্যাদান না করে বরযাত্রীদের বিদায় দেওয়ার সিদ্ধান্ত নেন তখন অনুপমকে তিনি এ ব্যাপারে একটি কথা বলারও প্রয়োজন বোধ করেন না।"
        },
        {
          "label": "গ",
          "question": "উদ্দীপকের তাহমিনার বিয়ে ভাঙার ক্ষেত্রে গায়ের রঙের প্রসঙ্গটি 'অপরিচিতা' গল্পের কোন বিষয়টিকে মনে করিয়ে দেয়? বর্ণনা করো।",
          "explanation": "উদ্দীপকের তাহমিনার বিয়ে ভাঙার ক্ষেত্রে গায়ের রঙের প্রসঙ্গটি। অপরিচিতা' গল্পের যৌতুকের গহনা যাচাইয়ের প্রেক্ষাপটে কল্যাণীর বিয়ে ভেঙে যাওয়ার বিষয়টিকে মনে করিয়ে দেয়। 'অপরিচিতা' গল্পে অনুপমের সাথে কল্যাণীর বিয়ে হওয়ার কথা থাকলেও যৌতুকের গহনা যাচাইয়ের ঘটনায় কল্যাণীর বিয়ে ভেঙে যায়। অনুপমের মামা যৌতুকলোভী ও হীন মানসিকতার অধিকারী, তাই বিয়ের আগেই কন্যাপক্ষের যৌতুকের গহনা যাচাই করার সিদ্ধান্ত নেয়। কিন্তু কল্যাণীর বাবা দৃঢ়চেতা ও বলিষ্ঠ ব্যক্তিত্বের অধিকারী হওয়ায় গহনা যাচাইয়ের ঘটনায় অপমানিত বোধ করেন এবং অনুপমের সাথে কল্যাণীয় বিয়ে দিতে অস্বীকৃতি জানান। উদ্দীপকে তাহমিনার গায়ের রং কালো হওয়ায় একাধিকবার তার বিয়ে ভেঙে যাওয়ার বিষয়টি বর্ণিত হয়েছে। পরপর চারবার তাহমিনার বিয়ে ভেঙে গেলে সে নতুন করে বিয়ে করার বিষয়ে চিন্তা করা বাদ দিয়ে নারীশিক্ষার উন্নয়নে আত্মনিয়োগ করার সিদ্ধান্ত নেয়। 'অপরিচিতা' গল্পে ঘৃণ্য যৌতুকপ্রথার কারণে কল্যাণীর বিয়ে ভেঙে যায়। তাই বলা যায়, উদ্দীপকের তাহমিনার বিয়ে ভাঙার ক্ষেত্রে গায়ের রঙের প্রসঙ্গটি যৌতুকের কারণে কল্যাণীর বিয়ে ভেঙে যাওয়ার বিষয়টিকে মনে করিয়ে দেয়।"
        },
        {
          "label": "ঘ",
          "question": "“নারীর নানাবিধ সামাজিক প্রতিবন্ধকতা তাহমিনা ও কল্যাণী চরিত্রের ব্যক্তিসত্তার জাগরণের অনুঘটক।\"-মন্তব্যটির যথার্থতা বিচার করো।",
          "explanation": "'নারীর নানাবিধ সামাজিক প্রতিবন্ধকতা তাহমিনা ও কল্যাণী চরিত্রের ব্যক্তিসত্তার জাগরণের অনুঘটক।'- মন্তব্যটি উদ্দীপকের তাহমিনা এবং 'অপরিচিতা' গল্পের কল্যাণীর নারীশিক্ষায় আত্মনিয়োগ করার আলোকে যথার্থ। 'অপরিচিতা' গল্পে সমাজের নির্মম যৌতুকপ্রথার বাস্তব চিত্র ফুটে উঠেছে। অনুপমের যৌতুকলোভী মামার কারণে অনুপমের সাথে কল্যাণীর বিয়ে ভেঙে যায়। এরপর কল্যাণী আর বিয়ে না করার সিদ্ধান্ত নেয়। পরবর্তী সময়ে সে নারীশিক্ষার ব্রত গ্রহণ করে। সে চায় নারীদের শিক্ষিত করার মাধ্যমে আত্মমর্যাদায় প্রতিষ্ঠিত করতে। - উদ্দীপকে লক্ষ করা যায়, গায়ের রং কালো হওয়ায় বারবার বিয়ে ভেঙে যায় তাহমিনার। তাই তাহমিনা বিয়ের সিদ্ধান্ত পরিহার করে সমাজের বৃহত্তর কল্যাণের স্বার্থে নারীশিক্ষার উন্নয়নের সিদ্ধান্ত নেয়। মূলত বাস্তব অভিজ্ঞতাই তাহমিনাকে নারীশিক্ষায় এগিয়ে আসতে অনুপ্রাণিত করেছে। 'অপরিচিতা' গল্পেও আমরা দেখতে পাই যৌতুকের কারণে নিজের বিয়ে ভেঙে যাওয়ার পরে কল্যাণী অবহেলিত নারীসমাজকে মুক্তিদানের উদ্দেশ্যে নারীশিক্ষার ব্রত গ্রহণ করে। - উদ্দীপক ও আলোচ্য গল্পের আলোকে এটিই প্রতীয়মান হয় যে, তাহমিনা ও কল্যাণীর চরিত্রে ব্যক্তিসত্তার জাগরণ ঘটেছে একই ধরনের উপলব্ধি থেকে। এই অভিন্ন উপলব্ধিটি হলো নারীর প্রতি সামাজিক প্রতিবন্ধকতায় বাস্তব অভিজ্ঞতার সম্মুখীন হওয়া। এ কারণে তারা দুইজনই নারীদের সচেতন ও মর্যাদাবান করার জন্য নারীশিক্ষায় নিজেদের আত্মনিয়োগ করে। তাই বলা যায়, 'নারীর নানাবিধ সামাজিক প্রতিবন্ধকতা তাহমিনা ও কল্যাণী চরিত্রের ব্যক্তিসত্তার জাগরণের অনুঘটক।'-মন্তব্যটি যথার্থ।"
        }
      ]
    },
    {
      "number": "2",
      "uddipok": "অবস্থাপন্ন সম্ভ্রান্ত পরিবারের সন্তান রিফাত ভালোবেসে বিয়ে করে দিনমজুরের মেয়ে আসমাকে। এই অসম বিয়েতে ক্ষুব্ধ হয়ে রিফাতের বাবা ছেলেকে ত্যাজ্য ঘোষণা করে। জীবন-জীবিকার তাগিদে রিফাত একটি বেসরকারি কোম্পানিতে চাকরি নেয়। একদিন চাকরি থেকে ফেরার পথে সড়ক দুর্ঘটনায় মারাত্মকভাবে আহত হলে এলাকাবাসী তাকে হাসপাতালে নিয়ে যায়। কর্তব্যরত ডাক্তার তাকে মৃত ঘোষণা করে। রিফাতের পরিবার তার মৃত্যুর সংবাদ পেয়ে কোনো প্রকার দুঃখ প্রকাশ না করে বলে-'এটা তার কর্মের ফল।'",
      "tag": "Ctg.B 25",
      "sub_questions": [
        {
          "label": "ক",
          "question": "মৃত্যুঞ্জয়ের মৃত্যু হয়েছিল কোন সাপের দংশনে?",
          "explanation": "মৃত্যুঞ্জয়ের মৃত্যু হয়েছিল খরিশ গোখরা সাপের দংশনে।"
        },
        {
          "label": "খ",
          "question": "“তাহার বয়স আঠারো কি আটাশ ঠাহর করিতে পারিলাম না।\" উক্তিটি ব্যাখ্যা করো।",
          "explanation": "মৃত্যুঞ্জয়ের সেবা করতে গিয়ে স্বাস্থ্যের অবনতি হওয়ায় বিলাসীকে দেখে গল্পকথক ন্যাড়া আলোচ্য মন্তব্যটি করেছে। মৃত্যুঞ্জয় রোগাক্রান্ত হলে বিলাসী দিনরাত সেবাযত্ন করে তাকে সুস্থ করে তোলে। তাকে সুস্থ করতে গিয়ে অক্লান্ত পরিশ্রমে বিলাসীর নিজের স্বাস্থ্যহানি ঘটে। তাই ন্যাড়া যখন তাকে দেখে তখন সে তার বয়স নিয়ে বিভ্রান্তিতে পড়ে। তার বয়স আসলে কত হবে তা সে বুঝে উঠতে পারে না। এ অবস্থায় বিলাসীর স্বাস্থ্যহানি প্রসঙ্গে ন্যাড়া প্রশ্নোক্ত উক্তিটির অবতারণা করে।"
        },
        {
          "label": "গ",
          "question": "উদ্দীপকের রিফাতের মর্মান্তিক পরিণতি 'বিলাসী' গল্পের কোন ঘটনার কথা মনে করিয়ে দেয়? বর্ণনা করো।",
          "explanation": "উদ্দীপকের রিফাতের মর্মান্তিক পরিণতি 'বিলাসী' গল্পের সাপের কামড়ে মৃত্যুঞ্জয়ের মৃত্যুর ঘটনাকে মনে করিয়ে দেয়। 'বিলাসী' গল্পে মৃত্যুঞ্জয় কায়স্থ ঘরের সন্তান। একদা মৃত্যুঞ্জয় অসুস্থ হয়ে পড়লে নিচু জাতের সাপুড়ের মেয়ে বিলাসীর আন্তরিক সেবায় সে সুদ্ধ হয়ে ওঠে। একপর্যায়ে বিলাসীকে গ্রাম থেকে তাড়িয়ে দিলে মৃত্যুঞ্জয়ও গ্রাম ছেড়ে চলে যায়। মালোপাড়ায় তারা ঘর বাঁধে। তবে একদিন সাপ ধরতে গেলে গোখরা সাপের কামড়ে মৃত্যুঞ্জয়ের মৃত্যু হলে তার জ্ঞাতি খুড়ো তার মৃত্যুকে অন্নপাপের প্রায়শ্চিত্ত হিসেবে প্রচার করতে থাকে। উদ্দীপকের অবস্থাপন্ন সম্ভ্রান্ত পরিবারের সন্তান রিফাত ভালোবেসে বিয়ে করে দিনমজুরের মেয়ে আসমাকে। দুই পরিবারের সামাজিক ও আর্থিক মর্যাদা একই রকম না হওয়ায় রিফাতের বাবা রিফাতকে ত্যাজ্য ঘোষণা করে। ফলে জীবন-জীবিকার তাগিদে রিফাত একটি বেসরকারি কোম্পানিতে চাকরি নেয়। একদিন অফিস থেকে ফেরার পথে সড়ক দুর্ঘটনায় মারাত্মকভাবে আহত হয়ে সে মৃত্যুবরণ করে। কিন্তু রিফাতের বাবা রিফাতের মৃত্যুতে দুঃখ প্রকাশ না করে তার মৃত্যুকে কর্মের ফল বা পাপের শাস্তি হিসেবে আখ্যায়িত করে। 'বিলাসী' গল্পেও সাপের কামড়ে মৃত্যুঞ্জয়ের মৃত্যুকে তার জ্ঞাতি খুড়ো অন্নপাপের প্রায়শ্চিত্ত হিসেবে প্রচার করে। উদ্দীপকের রিফাতের মর্মান্তিক পরিণতি তাই 'বিলাসী' গল্পের সাপের কামড়ে মৃত্যুঞ্জয়ের মৃত্যুর ঘটনার কথা মনে করিয়ে দেয়।"
        },
        {
          "label": "ঘ",
          "question": "“প্রেক্ষাপট ভিন্ন হলেও উদ্দীপক ও 'বিলাসী' গল্পে প্রচলিত সমাজ বাস্তবতা প্রতিফলিত হয়েছে।\"মন্তব্যটির যথার্থতা বিচার করো।",
          "explanation": "প্রেক্ষাপট ভিন্ন হলেও উদ্দীপক ও 'বিলাসী' গল্পে প্রচলিত সমাজবাস্তবতা প্রতিফলিত হয়েছে।\"- সমাজবাস্তবতা, অসম বিয়ে এবং 'পরিণতি বিচারে প্রশ্নোক্ত মন্তব্যটি যথার্থ। 'বিলাসী' গল্পে মৃত্যুঞ্জয় ও বিলাসী নামের দুই মানব-মানবীর অসাধারণ প্রেমের মহিমা রক্ষণশীল সমাজবাস্তবতার প্রেক্ষিতে বর্ণিত হয়েছে। সমাজের অনুদারতা ও রক্ষণশীলতা উপেক্ষা করে তাদের প্রেম জাতিগত বিভেদের সংকীর্ণ সীমাকে অতিক্রম করে গেছে। নিম্নবর্ণের সাপুড়ে মেয়ে বিলাসীকে উচ্চবংশীয় মৃত্যুঞ্জয় ভালোবেসে বিয়ে করলেও সমাজ তা কখনো মেনে নেয়নি। তারা বিলাসীকে টেনেহিঁচড়ে গ্রাম থেকে বের করে দিয়েছে। গল্পে লেখক বিলাসী ও মৃত্যুঞ্জয়ের প্রেমের আড়ালে প্রকৃতপক্ষে আমাদের সমাজের জাতপ্রথা, অনুদারতা, রক্ষণশীল মানসিকতা, কুসংস্কার ও গোঁড়ামিকে ফুটিয়ে তুলেছেন। উদ্দীপকের রিফাতের বাবার মানসিকতায় আমাদের সমাজের উঁচু-নিচু, ধনী-গরিব ভেদাভেদের প্রচলিত বাস্তবতার বিষয়টি প্রকাশিত হয়েছে। ধনী পরিবারের সন্তান রিফাত ভালোবেসে বিয়ে করে দিনমজুরের মেয়ে আসমাকে। আসমার বাবা দিনমজুর হওয়ায় রিফাতের বাবা এ বিয়ে মেনে নেয় না। সামাজিক মর্যাদা হারানোর ভয়ে সে তার ছেলেকে ত্যাজ্য ঘোষণা করে। 'বিলাসী' গল্পেও লেখক আমাদের সমাজের অনুদার ও রক্ষণশীল সমাজবাস্তবতার এমন চিত্র ফুটিয়ে তুলেছেন। উদ্দীপকে রিফাত ও আসমার প্রেমের আড়ালে আমাদের সমাজে উচ্চবিত্ত - শ্রেণির দ্বারা নিম্নবিত্তের মানুষকে অবজ্ঞা করার বিষয়টি প্রকাশ পেয়েছে।। 'বিলাসী' গল্পেও আমাদের সমাজের জাতি-ধর্ম-গোত্র-বর্ণের ভিত্তিতে বিভেদের চিত্র ফুটে উঠেছে। উদ্দীপক ও গল্পের প্রেক্ষাপট ভিন্ন হলেও উভয় ক্ষেত্রেই অসম সমাজবাস্তবতার ছবি ফুটে উঠেছে। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "3",
      "uddipok": "শিক্ষানুরাগী আলী হায়দার একজন আলোকিত মানুষ। অবসর গ্রহণের পর তিনি গড়ে তোলেন 'আলোক বর্তিকা' নামক সেবা সংগঠন। যার মাধ্যমে বিভিন্ন সমাজকল্যাণমূলক কর্মকাণ্ড পরিচালনা করেন। বেকার যুবক-যুবতীদের কর্মক্ষম করে গড়ে তোলার লক্ষ্যে নিজের জমানো টাকায় 'আলী হায়দার টেকনিক্যাল কলেজ' স্থাপন করেন। সেখান থেকে বেকার যুবক-যুবতীরা প্রশিক্ষিত হয়ে দেশ-বিদেশে চাকরি করে এলাকাতে সচ্ছলতা নিয়ে এসেছে।",
      "tag": "Ctg.B 25",
      "sub_questions": [
        {
          "label": "ক",
          "question": "“তুমি অধম, তাই বলিয়া আমি উত্তম হইব না কেন?\" উক্তিটি কার?",
          "explanation": ""
        },
        {
          "label": "খ",
          "question": "\"বিভক্তিকরণের মনোভাব নিয়ে কারো কল্যাণ করা যায় না।\" উক্তিটি বুঝিয়ে লেখো।",
          "explanation": ""
        },
        {
          "label": "গ",
          "question": "উদ্দীপকের বেকার যুবক-যুবতীদের কর্মক্ষম করে গড়ে তোলার বিষয়টি 'মানব-কল্যাণ' প্রবন্ধে বর্ণিত মানবকল্যাণের ধারণার সঙ্গে কীভাবে সাদৃশ্যপূর্ণ? বর্ণনা করো।",
          "explanation": ""
        },
        {
          "label": "ঘ",
          "question": "উদ্দীপকে 'মানব-কল্যাণ' প্রবন্ধের সামগ্রিক বিষয়বস্তু প্রতিফলিত হয়েছে কি? তোমার মতের পক্ষে যুক্তি দাও।",
          "explanation": ""
        }
      ]
    },
    {
      "number": "4",
      "uddipok": "পিতৃহীন রাশেদার স্বামীর সংসারে মোটেই সুখ নেই। অর্থের জন্য শ্বশুর-শাশুড়ি তাকে মানসিক নির্যাতন করে। গর্ভবতী হওয়া সত্ত্বেও নেশাখোর স্বামী তার গায়ে হাত তোলে। স্বামীর নির্মম অত্যাচারে প্রায়ই সে অজ্ঞান হয়ে যায়। নির্যাতন সহ্য করতে না পেরে একসময় রাশেদার প্রতিবাদী নারীসত্তা জেগে ওঠে। নির্দয় স্বামীর কাছে নতি স্বীকার না করে আইনের আশ্রয়ে স্বামী ও শ্বশুর-শাশুড়িকে জেলে পাঠায়।",
      "tag": "Ctg.B 25",
      "sub_questions": [
        {
          "label": "ক",
          "question": "বাজারের তোলা নিয়ে মাসি-পিসির কার সঙ্গে ঝগড়া হয়?",
          "explanation": ""
        },
        {
          "label": "খ",
          "question": "“হাতে দুটো পয়সা এলে তোমারও স্বভাব বিগড়ে যায় কৈলেশ।\" উক্তিটি বুঝিয়ে লেখো।",
          "explanation": ""
        },
        {
          "label": "গ",
          "question": "উদ্দীপকের রাশেদার স্বামীর সাথে 'মাসি-পিসি' গল্পের কোন চরিত্রের সাদৃশ্য রয়েছে? বর্ণনা করো।",
          "explanation": ""
        },
        {
          "label": "ঘ",
          "question": "উদ্দীপকের সামাজিক সংকট 'মাসি-পিসি' গল্পের সমাজ বাস্তবতার অনুরূপ।\" -মন্তব্যটির সত্যতা নিরূপণ করো।",
          "explanation": ""
        }
      ]
    },
    {
      "number": "5",
      "uddipok": "নওয়াব ফয়জুন্নেসা চৌধুরানী প্রথম নারী নবাব। নারী শিক্ষা, স্বাস্থ্য এবং জনহিতকর কাজের জন্য তিনি ইতিহাসে পরিচিত হয়ে আছেন। তিনি ওয়াকফনামা দলিলে উল্লেখ করেছেন-\"ক্ষণভঙ্গুর মানবদেহ কখন যে ধ্বংসপ্রাপ্ত হয় তাহার নিশ্চয়তা নাই। সুতরাং আমার অবশিষ্ট জীবন ঈশ্বরের উপাসনায় পর্যবসিত ও আমার সম্পত্তির উপস্বত্ব ধর্ম ও সৎকার্যে ব্যয় হয় ইহাই কায়মনোবাক্যে সংকল্প ও কর্তব্য মনে করিয়াছি।\" তিনি আজ দেহগতভাবে আমাদের মাঝে নেই, কিন্তু আমাদের হৃদয়ে তিনি আছেন তাঁর কর্মের মধ্য দিয়ে।",
      "tag": "Ctg.B 25",
      "sub_questions": [
        {
          "label": "ক",
          "question": "'সোনার তরী' কবিতায় উল্লিখিত মাঝি কীসের প্রতীক?",
          "explanation": "'সোনার তরী' কবিতায় উল্লিখিত মাঝি মহাকালের প্রতীক।"
        },
        {
          "label": "খ",
          "question": "'বারেক ভিড়াও তরী কূলেতে এসে।'-পঙ্ক্তিতে যে আকুলতা প্রকাশ পেয়েছে, তা ব্যাখ্যা করো।",
          "explanation": "'বারেক ভিড়াও তরী কূলেতে এসে।'- পঙক্তিতে চিরায়ত শিল্পালোকে ঠাঁই পাওয়ার জন্যই কৃষকরূপী কবির আকুলতা প্রকাশিত হয়েছে। 'সোনার তরী' কবিতায় বহু শ্রম ও সাধনার ফসল কেটে কৃষক যখন ঘরে বিথরে সাজিয়েছেন, ঠিক তখনই পরিবেশ বৈরী হয়ে ওঠে এবং নদী আগ্রাসি রূপ ধারণ করতে থাকে। ফলে কৃষকের জীবন ও ফসল দুটোই বিপর হওয়ার উপক্রম হয়। এমন এক পরিস্থিতিতে খরস্রোতা নদীতে নৌকা বেয়ে আসা এক মাঝিকে কবি দেখতে পান। উৎকণ্ঠিত কৃষক নৌকা কূলে ভিড়িয়ে সোনার ফসল নিয়ে যাওয়ার জন্য মাঝিকে সকাতরে মিনতি জানায়। এই প্রসঙ্গেই আলোচ্য উক্তিটিতে চিরায়ত শিল্পলোকে স্থান পাওয়ার জন্য কৃষকরূপী কবির আকুলতা প্রকাশ পেয়েছে।"
        },
        {
          "label": "গ",
          "question": "উদ্দীপকের নওয়াব ফয়জুন্নেসা চৌধুরানীর 'দেহগতভাবে' বেঁচে না থাকা 'সোনার তরী' কবিতার কোন বিশেষ দিককে ইঙ্গিত করে? বর্ণনা করো।",
          "explanation": "উদ্দীপকের নওয়াব ফয়জুন্নেসা চৌধুরানীর 'দেহগতভাবে' বেঁচে না থাকা 'সোনার তরী' কবিতার যে বিশেষ দিককে ইঙ্গিত করে তা হলো-মহাকাল ব্যক্তিকে নয়, তার কর্মকে ধারণ করে। 'সোনার তরী' কবিতায় কৃষক সোনার ধান নিয়ে অপেক্ষা করছে দ্বীপসদৃশ ধানখেতে। সে তার সোনার ফসলগুলো নিরাপদে পৌঁছানোর জন্য এক মাঝিকে ডাকতে থাকে। মহাকালের প্রতীক এই মাঝি কৃষকের ফসলগুলোই নৌকায় তুলে নেয় কিন্তু কৃষককে সেখানে ঠাঁই দেয় না। প্রকৃতপক্ষে রূপকের আড়ালে 'সোনার তরী' কবিতায় কবি মহাকালের স্রোতে ব্যক্তিমানুষের হারিয়ে যাওয়ার গভীর জীবনদর্শনকেই ফুটিয়ে তুলেছেন। উদ্দীপকের নওয়াব ফয়জুন্নেসা চৌধুরানী মৃত্যুর পরেও মহৎ কর্মের দ্বারা মানুষের হৃদয়ে বেঁচে আছেন। তাঁর শারীরিক মৃত্যু হয়েছে ঠিকই কিন্তু মানুষ তাঁকে মনে রেখেছে তাঁর কর্মের মধ্য দিয়ে। তাই 'দেহগতভাবে' তিনি বেঁচে না থাকলেও, তাঁর কর্মের মধ্য দিয়ে তিনি বেঁচে আছেন মানুষের হৃদয়ে। 'সোনার তরী' কবিতাতেও কবি রবীন্দ্রনাথ ঠাকুর মহাকালের স্রোতে ব্যক্তিমানুষের হারিয়ে যাওয়ার গভীর জীবনদর্শনকে ফুটিয়ে তুলেছেন। তাই দেখা যায়, তরীতে কৃষকের কর্মরূপী ধান স্থান পেলেও ব্যক্তি কৃষকের সেখানে স্থান হয় না। তাকে নিঃসঙ্গ অপূর্ণতার বেদনা নিয়ে মহাকালের কালস্রোতে বিলীন হওয়ার জন্য অপেক্ষা করতে হয়।"
        },
        {
          "label": "ঘ",
          "question": "",
          "explanation": "\"পরিস্থিতির ভিন্নতা থাকলেও উদ্দীপক ও 'সোনার তরী' কবিতার মূলভাব অভিন্ন।\"- কর্মের মধ্যে বেঁচে থাকার দিক দিয়ে প্রশ্নোক্ত মন্তব্যটি উদ্দীপক ও 'সোনার তরী' কবিতার আলোকে যথার্থ। 'সোনার তরী' কবিতায় কবি এক গভীর জীবনদর্শন ফুটিয়ে তুলেছেন। কবির মতে, মহাকালের স্রোতে জীবন-যৌবন ভেসে যায়, কিন্তু বেঁচে থাকে মানুষের সৃজনশীল কর্মসম্ভার। ব্যক্তিমানুষ একসময় পৃথিবী থেকে হারিয়ে গেলেও তার মহৎ কীর্তি অমর হয়ে থাকে। তাই 'সোনার তরী' কবিতায় সোনার তরীতে কৃষকের উৎপাদিত শ্রেষ্ঠ ফসল সোনার ধানের স্থান হলেও কৃষকের স্থান সেখানে হয় না। উদ্দীপকের নওয়াব ফয়জুন্নেসা চৌধুরানী নারীশিক্ষা, স্বাস্থ্য এবং জনহিতকর বিভিন্ন কাজের মাধ্যমে ইতিহাসে পরিচিত হয়ে আছেন। তিনি তাঁর সম্পত্তি মহৎ কাজের জন্য দান করেছেন। তাঁর মৃত্যু হলেও সমাজের উন্নয়নে তাঁর অবদানের জন্য তিনি আজও মানুষের হৃদয়ে বেঁচে আছেন। 'সোনার তরী' কবিতাতেও কবি র‍্যক্তির মৃত্যুর পরও তার কর্মের অমরত্বের বিষয়টি রূপকের মাধ্যমে তুলে ধরেছেন। 'সোনার তরী' কবিতায় কবি রূপকের আড়ালে এক দার্শনিক সত্যকে উন্মোচন করেছেন। আর তা হলো- মহাকালের স্রোতে পৃথিবী থেকে একসময় সকলকেই চলে যেতে হবে কিন্তু তার অর্জিত সম্পদ বা মহৎ কীর্তি থেকে যাবে পৃথিবীতে। অর্থাৎ ব্যক্তিমানুষের মৃত্যু হলেও মৃত্যু নেই তার কৃতকর্মের। উদ্দীপকেও নওয়াব ফয়জুন্নেসার শারীরিক মৃত্যু হলেও তাঁর মহৎ কর্ম তাঁকে বাঁচিয়ে রেখেছে মানুষের হৃদয়ে। তাই বলা যায়, \"পরিস্থিতির ভিন্নতা থাকলেও উদ্দীপক ও 'সোনার তরী' কবিতার মূলভাব অভিন্ন।\"- মন্তব্যটি যথার্থ।"
        }
      ]
    },
    {
      "number": "6",
      "uddipok": "ভ্রমণবিলাসী ও প্রকৃতিপ্রেমিক তামিম সাহেব সুযোগ পেলেই পরিবারের সদস্যদের নিয়ে দেশ-বিদেশের দর্শনীয় স্থানে বেড়াতে যেতেন। বিশ্ববিদ্যালয়ে অধ্যয়নরত মেয়ে মাহজাবীন বাসায় ফেরার পথে সড়ক দুর্ঘটনায় মারা যায়। একমাত্র মেয়ের আকস্মিক মৃত্যুতে পরিবারে নেমে আসে শোকের ছায়া। মেয়েকে হারিয়ে তামিম সাহেব আজ নির্বাক, নিথর। প্রকৃতির নয়নাভিরাম সৌন্দর্য তার মনকে এখন আর আকর্ষণ করে না। সবকিছুই যেন আজ বিষাদময়।",
      "tag": "Ctg.B 25",
      "sub_questions": [
        {
          "label": "ক",
          "question": "'বরিয়া' শব্দের অর্থ কী?",
          "explanation": "বরিয়া শব্দের অর্থ বরণ করে।"
        },
        {
          "label": "খ",
          "question": "'দক্ষিণ দুয়ার গেছে খুলি?\"-কবির এ জিজ্ঞাসার কারণ ব্যাখ্যা করো।",
          "explanation": "উদ্দীপকের তামিম সাহেবের সাথে 'তাহারেই পড়ে মনে' কবিতার কবি সুফিয়া কামালের সাদৃশ্য রয়েছে। 'তাহারেই পড়ে মনে' কবিতায় কবির ব্যক্তিজীবনের দুঃখময় ঘটনার ছায়াপাত ঘটেছে। তাঁর সাহিত্যসাধনার প্রেরণাদাতা স্বামীর আকস্মিক মৃত্যুতে তাঁর জীবনে নেমে আসে গভীর শূন্যতা ও হাহাকার। তাই প্রকৃতিতে বসন্ত এলেও উদাসীন কবির অন্তরজুড়ে রয়েছে শীতের রিক্ততার ছবি। ফলে বসন্তের সৌন্দর্য তাঁর কাছে অর্থহীন মনে হয়, এটি তাঁর হৃদয়ে কোনো আবেদন জানাতে পারে না। উদ্দীপকের তামিম সাহেবের মাঝেও প্রিয়জন হারানোর শোক ও স্মৃতি প্রকাশ পেয়েছে। তামিম সাহেব একজন ভ্রমণবিলাসী ও প্রকৃতিপ্রেমিক মানুষ। স্বভাবতই প্রকৃতির সৌন্দর্য সবসময় তাকে আকর্ষিত ও মুগ্ধ করবার কথা। কিন্তু একমাত্র মেয়ের আকস্মিক মৃত্যুতে তার জীবনে নেমে আসে প্রচণ্ড শূন্যতা ও বিষণ্ণতা। এ কারণে কোনো কিছুর প্রতিই তিনি এখন আর আনন্দ অনুভব করেন না। তাই প্রকৃতির নয়নাভিরাম সৌন্দর্য তার মনকে আকর্ষণ করতে পারে না। সবকিছুই যেন তার কাছে বিষাদময় মনে হয়। 'তাহারেই পড়ে মনে' কবিতাতেও স্বামীর মৃত্যুতে কবির মনে একই ধরনের অনুভূতির প্রকাশ ঘটেছে। তাই উদ্দীপকের তামিম সাহেবের সাথে কবির সাদৃশ্য পাওয়া যায়।"
        },
        {
          "label": "গ",
          "question": "উদ্দীপকের তামিম সাহেবের সাথে 'তাহারেই পড়ে মনে' কবিতার কার সাদৃশ্য রয়েছে? বর্ণনা করো।",
          "explanation": "উদ্দীপকের তামিম সাহেবের সাথে 'তাহারেই পড়ে মনে' কবিতার কবি সুফিয়া কামালের সাদৃশ্য রয়েছে। 'তাহারেই পড়ে মনে' কবিতায় কবির ব্যক্তিজীবনের দুঃখময় ঘটনার ছায়াপাত ঘটেছে। তাঁর সাহিত্যসাধনার প্রেরণাদাতা স্বামীর আকস্মিক মৃত্যুতে তাঁর জীবনে নেমে আসে গভীর শূন্যতা ও হাহাকার। তাই প্রকৃতিতে বসন্ত এলেও উদাসীন কবির অন্তরজুড়ে রয়েছে শীতের রিক্ততার ছবি। ফলে বসন্তের সৌন্দর্য তাঁর কাছে অর্থহীন মনে হয়, এটি তাঁর হৃদয়ে কোনো আবেদন জানাতে পারে না। উদ্দীপকের তামিম সাহেবের মাঝেও প্রিয়জন হারানোর শোক ও স্মৃতি প্রকাশ পেয়েছে। তামিম সাহেব একজন ভ্রমণবিলাসী ও প্রকৃতিপ্রেমিক মানুষ। স্বভাবতই প্রকৃতির সৌন্দর্য সবসময় তাকে আকর্ষিত ও মুগ্ধ করবার কথা। কিন্তু একমাত্র মেয়ের আকস্মিক মৃত্যুতে তার জীবনে নেমে আসে প্রচণ্ড শূন্যতা ও বিষণ্ণতা। এ কারণে কোনো কিছুর প্রতিই তিনি এখন আর আনন্দ অনুভব করেন না। তাই প্রকৃতির নয়নাভিরাম সৌন্দর্য তার মনকে আকর্ষণ করতে পারে না। সবকিছুই যেন তার কাছে বিষাদময় মনে হয়। 'তাহারেই পড়ে মনে' কবিতাতেও স্বামীর মৃত্যুতে কবির মনে একই ধরনের অনুভূতির প্রকাশ ঘটেছে। তাই উদ্দীপকের তামিম সাহেবের সাথে কবির সাদৃশ্য পাওয়া যায়।"
        },
        {
          "label": "ঘ",
          "question": "উদ্দীপকটিতে 'তাহারেই পড়ে মনে' কবিতার মূলভাব কতটুকু প্রকাশ পেয়েছে? মূল্যায়ন করো।",
          "explanation": "উদ্দীপকে প্রিয়জন হারানোর বেদনায় প্রকৃতির প্রতি উদাসীনতার দিকটি ফুটে উঠলেও শিল্প রচনার প্রতি ঔদাসীন্যের দিকটি ফুটে না ওঠায় উদ্দীপকটিতে 'তাহারেই পড়ে মনে' কবিতার মূলভাব পুরোপুরি প্রকাশিত হয়নি। 'তাহারেই পড়ে মনে' কবিতায় কবি সুফিয়া কামালের ব্যক্তিজীবনের দুঃখময় ঘটনার ছায়াপাত ঘটেছে। প্রিয় স্বামীর মৃত্যুতে তাঁর জীবনে নেমে আসে এক দুঃসহ বিষণ্ণতা। তাই প্রকৃতি ও বসন্তের সৌন্দর্য তাঁর কবিমনে কোনো প্রভাব বিস্তার করতে পারে না। বসন্তকে উদ্দেশ্য করে কোনো কবিতা লেখার উদ্দীপনা তাঁর মধ্যে তৈরি হয় না। উদ্দীপকে একমাত্র মেয়ের আকস্মিক মৃত্যুর ঘটনায় তামিম সাহেবের গভীর বিষণ্ণতার দিকটি প্রকাশ পেয়েছে। মেয়ের মৃত্যুর শোক তামিম সাহেবের মনে এত বেশি প্রভাব বিস্তার করেছে যে প্রকৃতির অপরূপ সৌন্দর্য তাকে আর আকর্ষণ করে না। তাই ভ্রমণবিলাসী ও প্রকৃতিপ্রেমিক তামিম সাহেবের কাছে সবকিছুই বিষাদময় মনে হয়। প্রকৃতির সাথে মানবমনের যে গভীর একটি সম্পর্ক রয়েছে উদ্দীপকে সেই বিষয়টিই প্রকাশ পেয়েছে। 'তাহারেই পড়ে মনে' কবিতাতেও প্রকৃতি ও মানবমনের সম্পর্কের গভীর দিকটি প্রতিফলিত হয়েছে।. প্রিয়জনের মৃত্যুতে কবি মন বিষণ্ণতায় ভরে ছিল বলে প্রকৃতির সৌন্দর্য তার মনকে আকর্ষণ করেনি। 'তাহারেই পড়ে মনে' কবিতার এই ভাবটি উদ্দীপকে পুরোপুরি প্রকাশিত হয়নি। উদ্দীপকে প্রিয়জন হারানোর বেদনায় প্রকৃতির প্রতি উদাসীনতার দিকটি প্রকাশ পেলেও কবিতা রচনার ক্ষেত্রে কবির উদাসীনতার দিকটি প্রকাশ না পাওয়ায় বলা যায়, উদ্দীপকটিতে 'তাহারেই পড়ে মনে' কবিতার মূলভাব পুরোপুরি প্রকাশিত হয়নি।"
        }
      ]
    },
    {
      "number": "7",
      "uddipok": "\"তরুণ নামের জয়-মুকুট শুধু তাহারই-যাহার শক্তি অপরিমাণ, গতিবেগ ঝঞ্ঝার ন্যায়, তেজ নির্মেঘ আষাঢ় মধ্যাহ্নের মার্তণ্ডপ্রায়, বিপুল যাহার আশা, ক্লান্তিহীন যাহার উৎসাহ, বিরাট যাহার ঔদার্য, অফুরন্ত যাহার প্রাণ, অটল যাহার সাধনা, মৃত্যু যাহার মুঠিতলে।”",
      "tag": "Ctg.B 25",
      "sub_questions": [
        {
          "label": "ক",
          "question": "'আঠারো বছর বয়স\" কবিতাটি কবির কোন কাব্যগ্রন্থ থেকে সংকলিত হয়েছে?",
          "explanation": "আঠারো বছর বয়স' কবিতাটি, কবির 'ছাড়পত্র' কাব্যগ্রন্থ থেতে সংকলিত হয়েছে।"
        },
        {
          "label": "খ",
          "question": "'তাজা তাজা প্রাণে অসহ্য যন্ত্রণা' বলতে কী বোঝানো হয়েছে?",
          "explanation": "আলোচ্য কথাটি দ্বারা চারপাশের অন্যায়-অত্যাচার ও শোষণ-বঞ্চনা দেখে প্রাণবন্ত তরুণদের ক্ষুদ্ধ হয়ে ওঠার বিষয়টি বোঝানো হয়েছে। 'আঠারো বছর বয়স' কবিতায় কবি বয়ঃসন্ধিকালের বৈশিষ্ট্য তুলে ধরেছেন। কৈশোর থেকে যৌবনে পদার্পণের এ বয়সটি উত্তেজনার, প্রবল আবেগ ও উচ্ছ্বাসে জীবনের ঝুঁকি নেওয়ার উপযোগী। এ বয়স অদম্য দুঃসাহসে সব বাধাবিপত্তি পেরিয়ে যাওয়ার এবং অন্যায়ের বিরুদ্ধে মাথা উঁচু করে দাঁড়াবার জন্য প্রস্তুত। চারপাশের নানাবিধ অন্যায়-অত্যাচার ও শোষণ-বঞ্চনার দৃশ্য তাদের মনোযন্ত্রণা বাড়িয়ে দেয় বলে কবি বলেছেন, 'তাজা তাজা প্রাণে অসহ্য যন্ত্রণা।'"
        },
        {
          "label": "গ",
          "question": "উদ্দীপকের সঙ্গে 'আঠারো বছর বয়স' কবিতার সাদৃশ্যপূর্ণ দিকটি বর্ণনা করো।",
          "explanation": "উদ্দীপকে তারুণ্যের বিভিন্ন ইতিবাচক বৈশিষ্ট্য ফুটে উঠেছে, যা 'আঠারো বছর বয়স' কবিতায় প্রকাশিত বক্তব্যের সজো সাদৃশ্যপূর্ণ। 'আঠারো বছর বয়স' কবিতায় কবি আঠারো বছর বয়সি তরুণদের অপরিমেয় শক্তি সম্পর্কে আলোকপাত করেছেন। এ কবিতায় তিনি তরুণদের বিভিন্ন ইতিবাচক বৈশিষ্ট্য তুলে ধরেছেন। তারা অদম্য, দুঃসাহসে সব বাধাবিপত্তি পেরিয়ে যাওয়ার এবং অন্যায়ের বিরুদ্ধে রুখে দাঁড়ানোয় সদা প্রস্তুত। উদ্দীপকে তারুণ্যের সম্ভাবনা ও শক্তি সম্পর্কে আলোচনা করা হয়েছে। এখানে তরুণদের বিভিন্ন উপমায় উপমিত করা হয়েছে। কবির মতে, যাদের শক্তি অপরিমেয়, গতি ঝড়ের মতো, তেজ দুপুরের সূর্যের মতো- তরুণ নামের জয়-মুকুট কেবল তাদেরই। 'আঠারো বছর বয়স' কবিতাতেও কবি তারুণ্যের এসব বৈশিষ্ট্যের কথা উপস্থাপন করেছেন। আঠারো বছর বয়সি তরুণদের নিয়ে তাঁর এই অনুভব উদ্দীপকের বক্তব্যের সমান্তরাল। সেদিক বিবেচনায়, উদ্দীপকে আলোচ্য কবিতায় প্রকাশিত তারুণ্যের বৈশিষ্ট্যসমূহ ফুটে উঠেছে।"
        },
        {
          "label": "ঘ",
          "question": "\"উদ্দীপকে 'আঠারো বছর বয়স' কবিতায় বর্ণিত তারুণ্যের সকল বৈশিষ্ট্য প্রকাশিত হয়নি।\" মন্তব্যটি বিশ্লেষণ করো।",
          "explanation": "উদ্দীপকে তারুণ্যের প্রশস্তি ফুটে উঠলেও 'আঠারো বছর বয়স' কবিতায় ফুটে ওঠা সমাজ পরিবর্তনে তারুণ্যের ইতিবাচক ভূমিকা রাখার কবির প্রত্যাশার কথা ফুটে ওঠেনি। 'আঠারো বছর বয়স' কবিতায় কবি তরুণদের অমিত সম্ভাবনার দিকটি তুলে ধরেছেন। কবি মনে করেন, কৈশোর থেকে যৌবনে পদার্পণ করার এ বয়স অদম্য দুঃসাহসে সমস্ত বাধাবিপত্তিকে পেরিয়ে যাওয়ার এবং অন্যায়ের বিরুদ্ধে রুখে দাঁড়ানোর জন্য সদা প্রস্তুত। তারুণ্যের এই শক্তি ও সম্ভাবনার কারণেই এর জয়গান গেয়েছেন কবি। তাছাড়া এ বয়সে সচেতন হয়ে অগ্রসর না হলে জীবন বিপথেও চলে যেতে পারে। উদ্দীপকটি তারুণ্যের প্রশস্তিকে উপজীব্য করে রচিত হয়েছে। এখানে লেখক মনে করেন, তরুণদের রয়েছে অপার সম্ভাবনা। তরুণদের শক্তি, গতি, তেজসহ নানা বৈশিষ্ট্য লক্ষ করে তিনি একে তারুণ্যের অন্যতম দিক বলে অভিহিত করেছেন। তাদের এসব বৈশিষ্ট্য তাদের করে তুলেছে অনন্য। আলোচ্য কবিতাতেও এ বিষয়ে আলোকপাত করা হয়েছে। 'আঠারো বছর বয়স' কবিতায় তারুণ্যকে বহু ইতিবাচক বৈশিষ্ট্যে চিহ্নিত করা হয়েছে। জড়, নিশ্চল ও প্রথাবদ্ধ জীবনকে পিছনে ফেলে নতুন জীবন রচনার স্বপ্ন দেখে এ বয়সি তরুণেরা। কল্যাণ ও সেবাব্রত, উদ্দীপনা ও সাহসিকতা এ বয়সের স্বতন্ত্র বৈশিষ্ট্য। এসব বৈশিষ্ট্য প্রত্যক্ষ করেই আলোচ্য কবিতায় জাতীয় জীবনের চালিকাশক্তি হিসেবে তারুণ্যকে প্রত্যাশা করেছেন কবি। কিন্তু উদ্দীপকে কেবল তারুণ্যের শক্তি, সাহস, তেজ, সম্ভাবনা, সাধনা, ঔদার্যসহ নানা দিকের বর্ণনা করা হয়েছে। এখানে তারুণ্যের এসব ইতিবাচক বৈশিষ্ট্যের পাশাপাশি আলোচ্য কবিতার মতো সমাজকে আধুনিক ও প্রগতিশীল করে তুলতে তাদের ভূমিকা রাখার দিকটি ও আশঙ্কার কথা তুলে ধরা হয়নি। এদিক বিবেচনায়, প্রশ্নোক্ত উক্তিটি যথার্থ।"
        }
      ]
    },
    {
      "number": "8",
      "uddipok": "অম্বলপুর গ্রাম ও আশপাশে কোনো শিক্ষা প্রতিষ্ঠান না থাকায় গ্রামের লোকজন সন্তানদেরকে তাদের বাপ-দাদার পেশায় নিয়োজিত রাখতে বাধ্য হয়। শিক্ষিত যুবক সাজেদুল বিষয়টি উপলব্ধি করে গ্রামে একটি বিদ্যালয় প্রতিষ্ঠার উদ্যোগ নেয়। গ্রামের মোড়ল কাশেম মিঞা শিক্ষাবিরোধী। কারণ গ্রামের মানুষের সাক্ষরজ্ঞান থাকলে টিপসই নিয়ে জমিজমা দখল নেয়া, ফসল ভাগের ক্ষেত্রে ঠকানো ইত্যাদি বন্ধ হয় যাবে তার। কিন্তু সাজেদুল স্কুল প্রতিষ্ঠার বিষয়ে দৃঢ় সংকল্পবদ্ধ।",
      "tag": "Ctg.B 25",
      "sub_questions": [
        {
          "label": "ক",
          "question": "রহিমা অতি সঙ্গোপনে মজিদের কাছে কী আর্জি জানায়?",
          "explanation": "রহিমা অতি সংগোপনে মজিদের কাছে সন্তানের আর্জি জানায়।"
        },
        {
          "label": "খ",
          "question": "'সে ঝংকার মানুষের প্রাণে লাগে, কানে লাগে।'-ব্যাখ্যা করো।",
          "explanation": "সৈয়দ ওয়ালীউল্লাহর 'লালসালু' উপন্যাসের এই তাৎপর্যপূর্ণ উক্তিটি মজিদের কোরআনের আয়াত পড়ার ঝংকারের প্রতি ইঙ্গিত করেছে। তাহের-কাদেরের বাপের সালিশের দিন সুচতুর মজিদ কোরআনের আয়াত পড়ে তা ব্যাখ্যা করার মাধ্যমে উপস্থিত জনতার মনে ধর্মের ভয় জাগানোর চেষ্টা করে এবং সফল হয়। মজিদের সুরেলা গলার ঝংকার ঘরময় যেন ঝংকৃত হচ্ছিল এবং সে ঝংকার উপস্থিত জনতার কানে বাজছিল এবং প্রাণকে স্পর্শ করছিল। অর্থাৎ মজিদের কোরআন-পড়ার সুমধুর সুরে তারা মোহিত হয়ে পড়েছিল।"
        },
        {
          "label": "গ",
          "question": "উদ্দীপকের সাজেদুলের সাথে 'লালসালু' উপন্যাসের কোন চরিত্রের সাদৃশ্য রয়েছে?' ব্যাখ্যা করো।",
          "explanation": "স্কুল প্রতিষ্ঠার মাধ্যমে গ্রামের মানুষকে শিক্ষিত ও সচেতন করতে চাওয়ার দিক থেকে উদ্দীপকের সাজেদুলের সাথে 'লালসালু' উপন্যাসের আক্কাস মিঞা চরিত্রের সাদৃশ্য রয়েছে। 'লালসালু' উপন্যাসের আক্কাস মিঞা একজন শিক্ষিত ও সচেতন যুবক। মহব্বতনগর গ্রামের অশিক্ষিত মুসলমানদের শিক্ষিত করার জন্য সে গ্রামে একটি স্কুল প্রতিষ্ঠা করতে চায়। কিন্তু মজিদ তাকে স্কুল প্রতিষ্ঠা করতে দেয় না। কারণ মজিদ জানে আধুনিক শিক্ষায় শিক্ষিত হলে গ্রামের মানুষ মাজার ও তার প্রতি বিশ্বাস হারিয়ে ফেলবে। উদ্দীপকের সাজেদুল একজন শিক্ষিত যুবক। গ্রামে বিদ্যালয় প্রতিষ্ঠা করে সাধারণ মানুষদের সে শিক্ষিত করতে চায়। গ্রামের মানুষ শিক্ষিত ও সচেতন হলে তাদেরকে আর ঠকানো যাবে না। তাই গ্রামের মোড়ল কাশেম মিঞা বিদ্যালয় প্রতিষ্ঠার বিরোধিতা করে। কিন্তু গ্রামের মোড়লের বিরোধিতাকে উপেক্ষা করে সাজেদুল বিদ্যালয় প্রতিষ্ঠার বিষয়ে দৃঢ়সংকল্প থাকে। 'লালসালু' উপন্যাসেও গ্রামের মানুষকে শিক্ষিত করার জন্য আক্কাসের স্কুল প্রতিষ্ঠার উদ্যোগের কথা বর্ণিত হয়েছে। তাই বলা যায়, উদ্দীপকের সাজেদুলের সাথে 'লালসালু' উপন্যাসের আক্কাস চরিত্রের সাদৃশ্য রয়েছে।"
        },
        {
          "label": "ঘ",
          "question": "“স্বার্থ ভিন্ন হলেও প্রভাব-প্রতিপত্তি প্রতিষ্ঠার ক্ষেত্রে কাশেম মিঞা ও মজিদ চরিত্র অভিন্ন।\" মন্তব্যটি বিচার করো।",
          "explanation": "উদ্দীপক ও 'লালসালু' উপন্যাসের আলোকে বলা যায়, 'স্বার্থ ভিন্ন হলেও প্রভাব-প্রতিপত্তি ও প্রতিষ্ঠার ক্ষেত্রে কাশেম মিঞা ও মজিদ চরিত্র অভিন্ন।'- মন্তব্যটি যথার্থ। 'লালসালু' উপন্যাসের কেন্দ্রীয় চরিত্র মজিদ একজন শঠ, প্রতারক, ডন্ড ধর্মব্যবসায়ী। নিজের স্বার্থরক্ষার জন্য যেকোনো নীতিহীন কাজ করতে। সে দ্বিধাবোধ করে না। মহব্বতনগর গ্রামের সাধারণ অশিক্ষিত ধর্মভীরু মানুষদের সাথে প্রতারণা করে সে তার প্রভাব-প্রতিপত্তি বৃদ্ধি করে। তার আধিপত্যের উপর আঘাত আসতে পারে এমন বিষয়ে সে অত্যন্ত সজাগ। তাই গ্রামের মানুষদের শিক্ষিত করার জন্য আক্কাস মিঞা স্কুল প্রতিষ্ঠা করতে চাইলে মজিদ সুকৌশলে তা ব্যর্থ করে দেয়। উদ্দীপকের কাশেম মিঞা গ্রামের একজন প্রতারক মোড়ল। গ্রামের অশিক্ষিত মানুষদের সরলতার সুযোগে সে বিভিন্নভাবে তাদের ঠকিয়ে আসছে। গ্রামের মানুষদের অজ্ঞতার সুযোগে সে টিপসই নিয়ে তাদের জমিজমা দখল করে, ফসলের ন্যায্য ভাগ থেকে বঞ্চিত করে। যেহেতু গ্রামের মানুষেরা শিক্ষিত ও সচেতন নয় তাই তারা কাশেমের প্রতারণাকে ধরতে পারে না। গ্রামের এই মানুষদের শিক্ষিত ও সচেতন করার জন্য সাজেদুল একটি স্কুল প্রতিষ্ঠা করতে চাইলে নিজের প্রভাব-প্রতিপত্তি হারানোর ভয়ে কাশেম স্কুল প্রতিষ্ঠার বিরোধিতা করে। 'লালসালু' উপন্যাসের মজিদও নিজের প্রভাব-প্রতিপত্তি হারানোর আশঙ্কায় আক্কাসের স্কুল প্রতিষ্ঠার প্রচেষ্টাকে নস্যাৎ করে দেয়। উদ্দীপকের কাশেম মিঞা গ্রামবাসীর সাথে প্রতারণার উদ্দেশ্যে স্কুল প্রতিষ্ঠার বিরোধিতা করে। অন্যদিকে 'লালসালু' উপন্যাসের মজিদও মাজার এবং তার প্রতি গ্রামবাসীর বিশ্বাস বজায় রাখার স্বার্থে আক্কাসের স্কুল প্রতিষ্ঠার বিরোধিতা করে। কাশেম মিঞা ও মজিদের স্বার্থগত ভিন্নতা থাকলেও প্রভাব-প্রতিপত্তি প্রতিষ্ঠার ক্ষেত্রে দুইজনে একই কাজ করে। তাই বলা যায়, 'স্বার্থ ভিন্ন হলেও প্রভাব-প্রতিপত্তি প্রতিষ্ঠার ক্ষেত্রে কাশেম মিঞা ও মজিদ চরিত্র অভিন্ন।'- মন্তব্যটি যথার্থ।"
        }
      ]
    },
    {
      "number": "9",
      "uddipok": "গাজীপুরের কালিয়াকৈরে অলৌকিক ষাঁড়ের পুকুর। মনোবাসনা পূরণের আশায় টাকা-পয়সা, হাঁস-মুরগি, গরু-ছাগল, দুধসহ বিভিন্ন জিনিস মানত করা হয় এই পুকুরে। পুকুরের খাদেম আমীর আলী মানতের সবকিছু সংগ্রহ করে রাতারাতি প্রচুর সম্পদের মালিক হচ্ছেন। 'মানতের টাকা ফেলা হয় জলে, ধরা পড়ে খাদেমের জালে।'",
      "tag": "Ctg.B 25",
      "sub_questions": [
        {
          "label": "ক",
          "question": "ধলা মিয়াকে কে পানি পড়া আনতে পাঠায়?",
          "explanation": "ধলা মিঞাকে খালেক ব্যাপারী পানিপড়া আনতে পাঠায়।"
        },
        {
          "label": "খ",
          "question": "'ব্যাপারটা ঘোড়া ডিঙিয়ে ঘাস খাবার মতো।'-বুঝিয়ে লেখো।",
          "explanation": "মজিদকে বাদ দিয়ে আওয়ালপুরের পিরের কাছ থেকে পানিপড়া আনার জন্য খালেক ব্যাপারীর নির্দেশ প্রসঙ্গে ধলা মিঞা একথা ভেবেছে। স্ত্রী আমেনা বিবির আকাঙ্ক্ষা পূরণের জন্য খালেক ব্যাপারী ধলা মিঞাকে নির্দেশ দেয়। ধলা মিঞার কাছ থেকে মজিদ সে কথা জানতে পেরে রেগে যায়। বউয়ের খাতিরে ব্যাপারী মজিদের নির্দেশের, বরখেলাপ করে ঠক-পিরের কাছে লোক পাঠাবে পড়া পানি আনার জন্য, সেটা মজিদের পছন্দসই নয়। তাই ধলা মিঞারও মনে হয়, ব্যাপারী যে কাজ করেছে সেটা ঘোড়া ডিঙিয়ে ঘাস খাওয়ার মতো।"
        },
        {
          "label": "গ",
          "question": "উদ্দীপকের 'ষাঁড়ের পুকুর'-কে 'লালসালু' উপন্যাসের কীসের সঙ্গে তুলনা করা যায়? বর্ণনা করো।",
          "explanation": "উদ্দীপকের 'ষাঁড়ের পুকুর'কে 'লালসালু' উপন্যাসের মাজারের সঙ্গে তুলনা করা যায়। 'লালসালু' উপন্যাসের ভন্ড ধর্মব্যবসায়ী মজিদ মহব্বতনগর গ্রামের নামপরিচয়হীন পরিত্যক্ত একটি কবরকে মোদাচ্ছের পিরের মাজার বলে সকলের কাছে প্রচার করে ধর্মব্যাবসার ভিত্তি গড়ে তোলে। ধর্মভীর অশিক্ষিত মুসলমানদের ধর্মীয় আবেগকে পুঁজি করে মাজারের মাধ্যমে মহব্বতনগর গ্রামে সে তার প্রভাব বিস্তার করতে থাকে। গ্রামের মানুষেরা বিভিন্ন মানত নিয়ে মাজারে আসে। এভাবে ধীরে ধীরে মজিদের অর্থসম্পদ, প্রভাব-প্রতিপত্তি বৃদ্ধি পায়। উদ্দীপকে লক্ষ করা যায় কথিত ষাঁড়ের পুকুরে কুসংস্কারাচ্ছন্ন মানুষেরা মনোবাসনা পূরণের আশায় টাকাপয়সা, হাঁস-মুরগি, গরু-ছাগলসহ বিভিন্ন জিনিসপত্র মানত করে। পুকুরের খাদেম আমীর আলী মানতের সবকিছু সংগ্রহ করে রাতারাতি প্রচুর সম্পদের মালিক হয়। 'লালসালু' উপন্যাসেও ধর্মব্যবসায়ী ভণ্ড মজিদ মাজারকেই তার প্রভাব-প্রতিপত্তি ও অর্থ উপার্জনের একমাত্র হাতিয়ারে পরিণত করে। উদ্দীপকের 'ষাঁড়ের পুকুর' ও 'লালসালু' উপন্যাসের মাজার উভয়ই মানুষের অন্ধবিশ্বাসকে পুঁজি করে অর্থ উপার্জনের মাধ্যমে পরিণত হয়। তাই উদ্দীপকের 'ষাঁড়ের পুকুর'কে 'লালসালু' উপন্যাসের মজিদের কথিত মাজারের সাথে তুলনা করা যায়।"
        },
        {
          "label": "ঘ",
          "question": "\"উদ্দীপকের খাদেম এবং 'লালসালু'র মজিদের প্রতিষ্ঠার পিছনে মানুষের অন্ধ বিশ্বাসই দায়ী।\"-'লালসালু' উপন্যাস ও উদ্দীপকের আলোকে মন্তব্যটি বিশ্লেষণ করো।",
          "explanation": "\"উদ্দীপকের খাদেম এবং 'লালসালু' উপন্যাসের মজিদের প্রতিষ্ঠার পিছনে মানুষের অন্ধবিশ্বাসই দায়ী।\"- মন্তব্যটি 'লালসালু' উপন্যাস ও উদ্দীপকের মূলভাবের আলোকে যথার্থ। 'লালসালু' উপন্যাসে বর্ণিত মহব্বতনগর গ্রামের বাসিন্দারা সবাই। অশিক্ষিত ও অসচেতন। শিক্ষার আলো মহব্বতনগর গ্রামে পৌঁছায়নি। এ কারণে মহব্বতনগর গ্রামের মানুষেরা ছিল ধর্মান্ধ, কুসংস্কারাচ্ছন্ন ও অন্ধবিশ্বাসী। তাই মজিদ সহজেই তাদেরকে খোদাভীতি দেখিয়ে ধর্মের নামে নিজের আধিপত্য বিস্তার করতে পেরেছে। উদ্দীপকের খাদেম তার কথিত অলৌকিক ষাঁড়ের পুকুরকে কেন্দ্র করে অর্থ ও ক্ষমতা বৃদ্ধি করছে। সাধারণ মানুষেরা অন্ধবিশ্বাস থেকে ষাঁড়ের পুকুরে অনেক মূল্যবান দ্রব্যাদি মানত হিসেবে রেখে যায়। পুকুরের খাদেম সেগুলো সংগ্রহ করে। এভাবে খাদেম আমীর আলী দ্রুতই প্রচুর অর্থসম্পদের মালিক হয়ে যায়। মূলত সাধারণ মানুষের কুসংস্কার ও অন্ধবিশ্বাসের কারণেই উদ্দীপকের খাদেম আমীর আলী প্রচুর সম্পদের মালিক হওয়ার সুযোগ পেয়েছে। 'লালসালু' উপন্যাসেও মজিদের মতো ধর্মব্যবসায়ীর উত্থানের পিছনে মহব্বতনগর গ্রামের বাসিন্দাদের ধর্মান্ধতা, কুসংস্কার ও অন্ধবিশ্বাসই দায়ী। উদ্দীপকের খাদেম ও 'লালসালু' উপন্যাসের মজিদ দুইজনই মানুষের অন্ধবিশ্বাস ও অজ্ঞতাকে কাজে লাগিয়ে নিজেদের প্রতিষ্ঠিত করেছে। গ্রামের মানুষদের মধ্যে শিক্ষার আলো না থাকায় খুব সহজেই তাদেরকে প্রতারিত ও প্রভাবিত করা সম্ভব হয়েছে। মানুষের অশিক্ষার এই সুযোগে উদ্দীপকের খাদেম এবং 'লালসালু' উপন্যাসের মজিদ দুইজনেই তাদের অর্থনৈতিক অবস্থার আমূল পরিবর্তন ঘটিয়েছে। তাই বলা যায়, \"উদ্দীপকের খাদেম এবং 'লালসালু' উপন্যাসের মজিদের প্রতিষ্ঠার পিছনে মানুষের অন্ধবিশ্বাসই দায়ী।\"- মন্তব্যটি যথার্থ।"
        }
      ]
    },
    {
      "number": "10",
      "uddipok": "বিশিষ্ট ব্যবসায়ী মহিউদ্দীন আহমদ তার দোকানে ভাইয়ের ছেলে শরীফুলকে ম্যানেজার হিসেবে নিয়োগ দেন। শরীফুল প্রথম দিকে নিষ্ঠার সাথে দায়িত্ব পালন করলেও ধীরে ধীরে চাচার সর্বনাশের ষড়যন্ত্রে লিপ্ত হয়। দোকানের অন্য কর্মচারীদের সাথে হাত মিলিয়ে বিক্রির টাকা এদিক-সেদিক করতে থাকে। দোকানে প্রচুর বেচা-কেনা হলেও মাস শেষে লোকসান আসে। মহিউদ্দীন আহমদ বিচক্ষণতার সাথে গোয়েন্দা তথ্যের ভিত্তিতে শরীফুলের ষড়যন্ত্রের বিষয়টি নিশ্চিত হন। তিনি দ্রুত পদক্ষেপ নিয়ে শরীফুলসহ অন্য কর্মচারীদের বিদায় করে দিয়ে দোকানের পূর্বের অবস্থান ফিরিয়ে আনেন।",
      "tag": "Ctg.B 25",
      "sub_questions": [
        {
          "label": "ক",
          "question": "",
          "explanation": "মানিকচাঁদ দশ লক্ষ টাকা খেসারত দিয়ে মুক্তি পেয়েছিল।"
        },
        {
          "label": "খ",
          "question": "“লোকবল বাড়ুক আর না বাড়ুক আমাদের অংশীদার বাড়ল তা অবশ্য ঠিক।” ব্যাখ্যা করো।",
          "explanation": "কিলপ্যাট্রিকের আনা সুখবরের প্রতি বিরক্তি প্রকাশ করতে গিয়ে হ্যারি আলোচ্য উক্তিটি করেছে। কলকাতায় নবাব সিরাজউদ্দৌলার তাড়া খেয়ে ইংরেজরা পর্যুদস্ত অবস্থায় ভাগীরথী নদীর উপর ফোর্ট উইলিয়াম জাহাজে আশ্রয় নেয়। সেখানে সকলে খুব দুরবস্থায় ছিল। প্রয়োজনীয় খাবারও তাদের ঠিকমতো জুটত না। এ অবস্থায় কিলপ্যাট্রিক আড়াইশ সৈন্য নিয়ে সেখানে হাজির হয়। হ‍্যারি মনে করেছে, এত অল্প সৈন্য দিয়ে সামরিক কোনো সাহায্য হবে না বরং তাদের খাবারে অযথাই ভাগীদার বাড়ল। তাই সে বিরক্তি প্রকাশ করতে গিয়ে প্রশ্নোক্ত উক্তিটি করেছে।"
        },
        {
          "label": "গ",
          "question": "উদ্দীপকের শরীফুলের সাথে 'সিরাজউদ্দৌলা' নাটকের সাদৃশ্যপূর্ণ চরিত্রগুলো বর্ণনা করো।",
          "explanation": "উদ্দীপকের শরীফুলের সাথে সিরাজউদ্দৌলা' নাটকের সাদৃশ্যপূর্ণ চরিত্রগুলো হলো- মিরজাফর, জগৎশেঠ, রাজবল্লভ প্রমুখ। নবাব সিরাজউদ্দৌলার পরাজয় ও করুণ মৃত্যুর প্রেক্ষাপটে রচিত হয়েছে 'সিরাজউদ্দৌলা' নাটকটি। এতে নবাবের পরাজয়ে নিয়ামক শক্তি হিসেবে কাজ করেছে তাঁরই ঘনিষ্ঠ বেশ কয়েকজন ব্যক্তি। প্রধান সেনাপতি মিরজাফর, জগৎশেঠ, রাজবল্লভসহ অনেকেই এই ষড়যন্ত্রে জড়িত ছিল। এমনকি নবাবের খালা ঘসেটি বেগমও ষড়যন্ত্রকারীদের দলে যুক্ত ছিলেন। উদ্দীপকের শরিফুল তারই চাচা বিশিষ্ট ব্যবসায়ী মহিউদ্দীন আহমদের দোকানে ম্যানেজার হিসেবে নিযুক্ত হয়। প্রথম দিকে সে নিষ্ঠার সাথে দায়িত্ব পালন করলেও ধীরে ধীরে চাচার সর্বনাশের ষড়যন্ত্রে লিপ্ত হয়। দোকানের অন্যান্য কর্মচারীদের সহায়তায় ব্যবসায় লোকসান দেখায়। 'সিরাজউদ্দৌলা' নাটকে নবাবের সেনাপতি মিরজাফরসহ অন্যান্য ষড়যন্ত্রকারীরাও একই ধরনের ভূমিকা পালন করে।"
        },
        {
          "label": "ঘ",
          "question": "“মহিউদ্দীন আহমদ ও নবাব সিরাজউদ্দৌলার পরিণতি এক হয়নি।\"-এর কারণ বিশ্লেষণ করো।",
          "explanation": "ষড়যন্ত্র রুখে দিয়ে নিজের অবস্থা পরিবর্তন ঘটাতে সক্ষম হওয়ায় উদ্দীপকের মহিউদ্দীন আহমদ ও নবাব সিরাজউদ্দৌলার পরিণতি এক হয়নি। 'সিরাজউদ্দৌলা' নাটকে পলাশির যুদ্ধে নবাব সিরাজউদ্দৌলার পরাজয়ের কাহিনি বর্ণিত হয়েছে। নবাবের পরাজয়ে নিয়ামক ভূমিকা পালন করে তাঁরই প্রধান সেনাপতি মিরজাফরসহ আরও অনেকে। নবাব তাদের বিশ্বাসঘাতকতা সম্পর্কে আঁচ করতে পারলেও তাদের প্রতি কঠোর ব্যবস্থা নেননি বরং তাদেরকে সুযোগ দিয়েছিলেন শোধরানোর। কিন্তু তারা ষড়যন্ত্রে অটল ছিল। এই ষড়যন্ত্রের ফলে, তিনি যুদ্ধে পরাজিত হন ও মৃত্যুবরণ করেন। উদ্দীপকের বিশিষ্ট ব্যবসায়ী মহিউদ্দীন আহমদ তার দোকানে ম্যানেজার হিসেবে নিজের ভাইপো শরিফুলকে নিয়োগ দেন। শরিফুল, একসময় তার চাচার সর্বনাশ করতে কর্মচারীদের সাথে হাত মেলায়। ঘটনা জানতে পেরে মহিউদ্দীন সাহেব শরিফুলসহ অন্যান্য কর্মচারীদের বিদায় করে দেন। 'সিরাজউদ্দৌলা' নাটকে মিরজাফরের নেতৃত্বে নবাব সিরাজউদ্দৌলার বিরুদ্ধে একই রকম ষড়যন্ত্র সংঘটিত হলেও নবাব তাদের বিরুদ্ধে পদক্ষেপ নিতে সক্ষম হননি। উদ্দীপকের মহিউদ্দীন সাহেব ষড়যন্ত্র সম্পর্কে জানার সাথে সাথে ব্যবস্থা নেওয়ায় তার দোকানে তেমন কোনো ক্ষতি হয়নি। কিন্তু 'সিরাজউদ্দৌলা' নাটকে এরকম ক্ষেত্রে নবাব দৃঢ়তা দেখাতে ব্যর্থ হয়েছেন। তাঁর উদারতাকে মিরজাফরসহ অন্যান্য অমাত্য ও পরিবারবর্গ দুর্বলতা ভেবে তাঁর চূড়ান্ত সর্বনাশ করে ছেড়েছে। ফলে নবাবকে শোচনীয় পরাজয় ও করুণভাবে মৃত্যুবরণ করতে হয়েছে। তাই বলা যায় যে, মহিউদ্দীন আহমদ ও নবাব সিরাজউদ্দৌলার পরিণতি এক হয়নি।"
        }
      ]
    },
    {
      "number": "11",
      "uddipok": "কেরামত আলী টাকা ছাড়া কিছুই বোঝে না। অধিক মুনাফার আশায় জীবনের জমানো সমস্ত টাকা একটি বেসরকারি প্রতিষ্ঠানে জমা রাখে। সেখান থেকে প্রতি লাখে মাসে দুই হাজার টাকা মুনাফা পায়। একসময় এই টাকাই তার জীবনের কাল হয়ে দাঁড়ায়। হঠাৎ করে প্রতিষ্ঠানটি উধাও হয়ে যায়। প্রতারিত হয়ে টাকার শোকে কেরামত আলী পাগল হয়ে পথে পথে ঘুরতে ঘুরতে অকালে মৃত্যুবরণ করে।",
      "tag": "CB 25,Ctg.B 25",
      "sub_questions": [
        {
          "label": "ক",
          "question": "'সিরাজউদ্দৌলা' নাটকে ধনকুবের কে?",
          "explanation": "সিরাজউদ্দৌলা' নাটকে ধনকুবের হলো জগৎশেঠ।"
        },
        {
          "label": "খ",
          "question": "“সে নবাবি পেলে প্রকারান্তরে আপনারাইতো দেশের মালিক হয়ে বসবেন।\" -উক্তিটি বুঝিয়ে দাও।",
          "explanation": "সিকান্দার আবু জাফর রচিত 'সিরাজউদ্দৌলা' নাটকের উদ্ধৃত উক্তিটি করেছিলেন নবাবের বড়ো খালা ঘসেটি বেগম। সিরাজউদ্দৌলাকে ক্ষমতাচ্যুত করে শওকতজাকে নবাব বানালে জগৎশেঠ বিনিময়ে কী পাবেন সে বিষয়ে তার দ্বিধা রয়েছে। তাই ষড়যন্ত্রকারীদের নেতৃত্বদানকারী ঘসেটি বেগম তাকে উদ্দেশ করে প্রশ্নোক্ত উক্তিটি করে। এই উক্তিতে মূলত ঘসেটি বেগম জগৎশেঠকে প্রলুব্ধ করেছে।"
        },
        {
          "label": "গ",
          "question": "উদ্দীপকের কেরামত আলীর সাথে 'সিরাজউদ্দৌলা' নাটকের কোন চরিত্রের সাদৃশ্য রয়েছে? ব্যাখ্যা করো।",
          "explanation": "অর্থলোভী মানসিকতার দিক থেকে উদ্দীপকের কেরামত আলীর সাথে 'সিরাজউদ্দৌলা' নাটকের উমিচাঁদের সাদৃশ্য রয়েছে। আলোচ্য নাটকের উমিচাঁদ প্রচণ্ড অর্থলোভী একজন মানুষ ছিল। দালালি ব্যবসায় করে কোটি টাকার মালিক বনে যাওয়া উমিচাঁদ দেশের রাজনীতিতে অনুপ্রবেশ করে। সিরাজের বিরুদ্ধে ইংরেজরা জয়ী হলে সে ২০ লক্ষ টাকা পাবে এমন চুক্তি করেছিল উমিচাঁদ। যুদ্ধ জয়ের পর চুক্তি নিয়ে ক্লাইভ প্রতারণা করলে টাকার শোকে সে পাগল হয়ে পথে পথে ঘুরেছে। উদ্দীপকের কেরামত আলী লোভী প্রকৃতির মানুষ। টাকা ছাড়া সে কিছুই চেনে না। টাকা নিয়ে সে প্রতারণার শিকার হলে পাগল হয়ে পথে পথে ঘুরে অকালে মৃত্যুবরণ করে। আলোচ্য নাটকের উমিচাঁদও কেরামত আলীর মতো অর্থলোভী ছিল। ইংরেজদের সঙ্গে অন্যদের ১৫ দফা চুক্তিতে উমিচাঁদ লিখিয়ে নিয়েছিল যে, ইংরেজরা জয়ী হলে সে বিশ লক্ষ টাকা পাবে। ধূর্ত ক্লাইভ এ নিয়ে উমিচাঁদের সঙ্গে প্রতারণা করলে সে পাগল হয়ে পথে পথে ঘুরে অকালে মৃত্যুবরণ করে। অর্থলোভী মানসিকতা ও তার পরিণতির দিক থেকে কেরামত আলী ও উমিচাঁদ সাদৃশ্যপূর্ণ হয়ে উঠেছে।"
        },
        {
          "label": "ঘ",
          "question": "“উদ্দীপকটি 'সিরাজউদ্দৌলা' নাটকের মূল বিষয়বস্তুকে ধারণ করেনি।\" মন্তব্যটির যথার্থতা বিচার করো।",
          "explanation": "\"উদ্দীপকের বক্তব্যটি 'সিরাজউদ্দৌলা' নাটকের আংশিক ভাব ধারণ করেছে মাত্র।\" মন্তব্যটি যথার্থ। - 'সিরাজউদ্দৌলা' নাটকটি ঐতিহাসিক পলাশির যুদ্ধের প্রেক্ষাপটে রচিত। এখানে সিরাজের দেশপ্রেম ও আপনজনদের বিশ্বাসঘাতকতার কারণে যুদ্ধে তাঁর শোচনীয় পরাজয়ের দিকটি বিধৃত হয়েছে। এছাড়া বাঙালি জাতির উপর ইংরেজদের নির্মম নির্যাতন, ইংরেজদের চতুরতা, প্রাসাদ ষড়যন্ত্রও এই নাটকে ফুটে উঠেছে। উদ্দীপকের কেরামত আলী অর্থলোভী মানুষ। টাকা ছাড়া সে কিছুই বোঝে না। টাকা নিয়ে একবার সে প্রতারণার শিকার হলে শোকে পাগল হয়ে পথে পথে ঘুরতে ঘুরতে অকালে মৃত্যুবরণ করে। আলোচ্য নাটকের উমিচাঁদও ছিল কেরামত আলীর মতোই অর্থলোভী। সে-ও টাকার ক্ষেত্রে ক্লাইভের প্রতারণার শিকার হয়ে পথে পথে ঘুরে অকালে মারা যায়। এদিকটি আলোচ্য নাটকের একটি মাত্র ক্ষুদ্র দিক প্রকাশ করে। 'সিরাজউদ্দৌলা' নাটকের কাহিনির পরিসর ও গভীরতা ব্যাপক। এখানে নবাবের পরাজয়ের মধ্য দিয়ে বাংলার স্বাধীনতার সূর্য অস্তমিত হওয়ার দিকটি ফুটে উঠেছে। সিরাজউদ্দৌলা দেশপ্রেমে উজ্জীবিত বীর শাসক হলেও প্রাসাদ ষড়যন্ত্রের দরুন পলাশির যুদ্ধে তাঁর পরাজয় অবশ্যম্ভাবী হয়ে উঠেছিল। স্বজন ও সভাসদদের ঘৃণ্য ষড়যন্ত্র ও বিশ্বাসঘাতকতার শিকার হয়ে তিনি যুদ্ধে শোচনীয়ভাবে পরাজিত ও পরবর্তী সময়ে নিহত হন। সিরাজের পরাজয়ের মধ্য দিয়ে বাংলার স্বাধীনতা ইংরেজদের কুক্ষিগত হয়। নাটকের এসব দিক উদ্দীপকের বিষয়বস্তুতে পাওয়া যায় না। সেখানে রয়েছে শুধু প্রাসাদ ষড়যন্ত্রকারী একজনের পরিণতির ইঙ্গিত। এদিক বিবেচনায় আলোচ্য মন্তব্যটি যথার্থ বলে প্রতীয়মান হয়।"
        }
      ]
    }
  ]
}