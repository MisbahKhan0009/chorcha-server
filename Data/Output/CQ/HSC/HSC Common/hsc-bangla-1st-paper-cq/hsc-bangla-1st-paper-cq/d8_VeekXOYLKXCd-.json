{
  "title": "রাজশাহী ক্যাডেট ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "তমা ও রাকিব দুজনই উচ্চশিক্ষিত। তমার সঙ্গে রাকিবের বিয়ের কথা ঠিক হয়। হঠাৎ করে রাকিবের মামা তমার বাবার কাছে যৌতুক দাবি করেন। রাকিবের মামা বলেন, পড়াশোনা করতে গিয়ে তমার বয়সটা একটু বেশি হয়ে গেছে। তখন রাকিব তার মামাকে চুপ করতে বলে। সে তমার বাবার কাছে এজন্য ক্ষমাও চেয়ে নেয়।",
      "tag": "RCC 23",
      "sub_questions": [
        {
          "label": "ক",
          "question": "",
          "explanation": "বিয়ে ভাঙার পর কল্যাণী নারী শিক্ষার ব্রত গ্রহণ করছে।"
        },
        {
          "label": "খ",
          "question": "",
          "explanation": "বিয়ে বাড়িতে অনুপমের মামা সেকরা নিয়ে গিয়েছিল মূলত স্বর্ণ আসল কিনা তা যাচাই করার জন্য। অনুপমের সাথে শম্ভুনাথের কন্যা কল্যাণীর বিয়ে ঠিক হয়। বিয়েতে যৌতুক হিসেবে কিছু পরিমাণ স্বর্ণের গহনা ধার্য করা হয়। অনুপমের মামা এই ধার্যকৃত স্বর্ণের গহনা যাচাই করার জন্যই সঙ্গে, করে সেকরা নিয়ে গিয়েছিলেন। তিনি আশঙ্কা করছিলেন, শম্ভুনাথ নকল গহনা দিয়ে তাদেরকে ঠকাতে পারে। এজন্যই মূলত অনুপমের মামা বিয়ে বাড়িতে সঙ্গে করে সেকরা নিয়ে গিয়েছিলেন।"
        },
        {
          "label": "গ",
          "question": "",
          "explanation": "উদ্দীপকের রাকিবের সঙ্গে 'অপরিচিতা' গল্পের অনুপমের চারিত্রিক বৈশিষ্ট্যের পার্থক্য দেখা যায়। 'অপরিচিতা' গল্পের অনুপম ব্যক্তিত্বহীন একটি চরিত্র। উচ্চশিক্ষিত এই যুবক নিজস্ব বিচার-বিবেচনা খাটিয়ে কিছু করতে পারে না। মামার সিদ্ধান্তই তার সিদ্ধান্ত হিসেবে গণ্য হয়। এমনকি মামার সিদ্ধান্তের কারণে কল্যাণীর সাথে তার বিয়েও ভেঙে যায়। মামা বিয়ে বাড়িতে গিয়ে অসঙ্গত আচরণ করলেও অনুপম এর প্রতিবাদ করতে পারেনি। এর মধ্য দিয়ে অনুপমের কুপমন্ডুক মানসিকতা এবং ব্যক্তিত্বহীন চরিত্রের পরিচয় পাওয়া যায়। উদ্দীপকের রাকিব যথেষ্ট সচেতন একজন মানুষ। অনুপমের মতো সে ব্যক্তিত্বহীন নয়, বরং নিজের বুদ্ধি খাটিয়ে বিচার-বিবেচনা করে সিদ্ধান্ত নেয়। আর তাই তমার সঙ্গে তার বিয়ে মামার লোভের কারণে ভেঙে যাক এটা সে চায়নি। এ কারণে মামা মেয়ের বয়স বেশি দেখিয়ে যৌতুক দাবি করে বসলে সে তার মামাকে নিরস্ত করে এবং তমার বাবার কাছে ক্ষমা চেয়ে নেয়। এর মধ্য দিয়ে তার সচেতন মন মানসিকতা এবং দৃঢ় ব্যক্তিত্বের পরিচয় পাওয়া যায়। অর্থাৎ 'অপরিচিতা' গল্পের অনুপম এবং উদ্দীপকের রাকিব উভয়ই উচ্চশিক্ষিত হলেও অনুপম ব্যক্তিত্বহীন কিন্তু রাকিব ব্যক্তিত্ব সচেতন একজন মানুষ। এখানেই তাদের চারিত্রিক বৈশিষ্ট্যের মূল পার্থক্য।"
        },
        {
          "label": "ঘ",
          "question": "",
          "explanation": "উদ্দীপকের রাকিবের মতো 'অপরিচিতা' গল্পের অনুপম একটু সাহসী হলে অনুপম এবং কল্যাণীর বিয়ে হতে পারত এবং তারা একটি সুখী দাম্পত্য জীবন পেতে পারত। 'অপরিচিতা' গল্পের অনুপম ব্যক্তিতহীন ও ভীতু স্বভাবের একজন যুবক। মামার মুখের ওপর কথা বলার সাহস বা বুদ্ধি কোনোটাই তার নেই। তাই মামা কোনো অন্যায় কাজ করে গেলেও অনুপম তা মাথা পেতে মেনে নিয়েছে। মূলত এই মামাই তার পরিবারের নিয়ন্তা। ফলে অনুপম মামার সিদ্ধান্তের বাইরে গিয়ে কিছু করবে এমন চিন্তা তার মাথায় আসেনি। এমনকি মামার কূপমণ্ডুক মানসিকতার জন্য তার বিয়ে ভেঙে গেলেও সে সাহস করে এর প্রতিবাদ করতে পারেনি কিংবা নিজের মতামত দিতে পারেনি। বরং অবলীলায় সে সবকিছু মেনে নিয়েছে। উদ্দীপকের রাকিবের সঙ্গে তমার বিয়ে ঠিক হলে রাকিবের মামা তমার বাবার সাথে যৌতুক নিয়ে আলোচনা শুরু করে। যৌতুকের প্রতি নির্লোভ রাকিব চায় না তার মামার এই প্রস্তাবের কারণে বিয়েটা ভেঙে যাক। তাই মামা যৌতুকের প্রসঙ্গ তুললে সে মামার কথার প্রতিবাদ করে এবং মামার কৃত ভুলের কারণে পাত্রীপক্ষের কাছে সে ক্ষমা চায়। এখানে রাকিবের দৃঢ় ব্যক্তিত্বের দিকটি পরিলক্ষিত হয়। রাকিবের এমন অবস্থানের কারণে তাকে স্পষ্টভাষী ও সাহসী একটি চরিত্র হিসেবে-চিহ্নিত করা যায়। 'অপরিচিতা' গল্পের অনুপম রাকিবের মতো সাহসী হলে তার মামার অন্যায়ের প্রতিবাদ করত। তাহলে শম্ভুনাথ সেন বিয়ের আসর থেকে তাদেরকে উঠিয়ে দিত না। ফলে অনুপম ও কল্যাণী একটি সুখী দাম্পত্য জীবন পেতে পারত। আর তাই 'অপরিচিতা' গল্প এবং উদ্দীপকের আলোকে বলা যায়, অনুপম উদ্দীপকের রাকিবের মতো হলে গল্পের পরিণতি ভিন্ন রকম হতে পারত।"
        }
      ]
    },
    {
      "number": "2",
      "uddipok": "চিনিলাম আপনারে  আঘাতে আঘাতে  বেদনায় বেদনায়  সত্য যে কঠিন  কঠিনেরে ভালোবাসিলাম  সে কখনো করে না বঞ্চনা।",
      "tag": "MCC 23,RCC 23",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "\"উদ্দীপকের উক্ত বিষয়ই 'আমার পথ' প্রবন্ধের ভিত্তি তৈরি করেছে\" মন্তবটির সত্যতা নিরূপণ করো।বোঝাতে চেয়েছেন? ",
          "explanation": ""
        }
      ]
    },
    {
      "number": "3",
      "uddipok": "১৯৬৯ সাল। চারদিকে মিটিং-মিছিল আর কারফিউ। পুলিশ গুলি করে হত্যা করছে মানুষ। ওসমান বহুদিন যাবৎ জেল-হাজতে বন্দি। তার সঙ্গে বেশ কয়জন সঙ্গীও রয়েছে। স্বাধীনতা, মুক্তি ও গণতন্ত্রের জন্য তারা লড়ে যাচ্ছে প্রাণপণে। গতকাল ওসমানের স্ত্রী একটা পুত্রসন্তানের জন্ম দিয়েছে। ওসমান সে কথা জানে। অনেক দিন হলো সে পরিবারের কাছ থেকে বিচ্ছিন্ন।",
      "tag": "RCC 23",
      "sub_questions": [
        {
          "label": "ক",
          "question": "",
          "explanation": "জেল কর্তৃপক্ষের বিরুদ্ধে শেখ মুজিবুর রহমানের কোনো অভিযোগ নেই।"
        },
        {
          "label": "খ",
          "question": "",
          "explanation": "'এদের কি দয়া মায়া আছে'- কথাটি শেখ মুজিবুর রহমানের স্ত্রী রেণু পাকিস্তানি প্রশাসন সম্পর্কে বলেছেন। বঙ্গবন্ধু শেখ মুজিবুর রহমান প্রায় ২৭-২৮ মাস অকারণে জেলে বন্দি থাকার পর এই অন্যায়-অবিচারের বিরুদ্ধে প্রতিবাদস্বরূপ অনশন ধর্মঘট পালন করতে থাকেন। অবশেষে তাঁর শারীরিক অবস্থার মারাত্নক অবনতি হলে সরকার তাঁকে মুক্তি দিতে বাধ্য হয়। ভীষণ অসুস্থ শরীর নিয়ে বাড়ি ফিরে আসলে স্ত্রী রেণু তখন তাঁকে বলে, কেন তুমি অনশন করতে গিয়েছিলে এদের কি দয়ামায়া আছে।"
        },
        {
          "label": "গ",
          "question": "",
          "explanation": "'বায়ান্নর দিনগুলো' রচনার মুজিবুর রহমানের সাথে উদ্দীপকের ওসমানের মিল রয়েছে। 'বায়ান্নর দিনগুলো' রচনাটিতে আমরা দেখতে পাই, শেখ মুজিবুর রহমানের কারা জীবনের দিনলিপি। বিচার বহির্ভূতভাবে তিনি প্রায় দুই বছরের অধিক সময় ধরে জেলে বন্দি আছেন সরকারের হুকুমে। কিন্ত তাঁকে মুক্ত করে দেওয়ার কোনো ইচ্ছাই সরকারের নেই। রাষ্ট্রভাষা বাংলা করার দাবিতে আন্দোলন করতে গিয়ে তিনি গ্রেফতার হন। দেশ-মাতৃকার কল্যাণ সাধন ছিল তাঁর মূল লক্ষ্য। সরকারের রক্তচক্ষু তাঁকে দমাতে পারেনি। এজন্য তাঁকে আত্মীয়স্বজন থেকে বিচ্ছিন্ন থাকতে হয়েছে প্রায় দুই বছরের বেশি সময়। ভাষার জন্য তাঁর এ আত্মত্যাগ ইতিহাসে অক্ষয় হয়ে থাকবে। এতে তাঁর দেশপ্রেমের বহিঃপ্রকাশ ঘটেছে। উদ্দীপক থেকে দেখতে পাই, ওসমান একজন দেশপ্রেমিক। গণতন্ত্রের জন্য আন্দোলন করে তিনি কারারুদ্ধ হন, অন্যায়ভাবে সরকার তাকে আটকে রাখে কিন্তু তিনি দমে যাননি। দেশের জন্য এই আত্মত্যাগ করা উচিত বলেই তিনি মনে করেন। এদিকে তাকে পরিবার-পরিজন থেকে দূরে থাকতে হয়। দেশের কল্যাণে তার এই নিঃস্বার্থ আত্মত্যাগ নিশ্চয়ই ইতিহাসের পাতায় অমর হয়ে থাকবে। এতে তার বীরত্ব, সাহসিকতা এবং দেশপ্রেম ব্যক্ত হয়েছে। সুতরাং উদ্দীপকের ওসমান যেন 'বায়ান্নর দিনগুলো' রচনায় বঙ্গবন্ধু শেখ মুজিবুর রহমানের চরিত্রেরই প্রতিচ্ছবি।"
        },
        {
          "label": "ঘ",
          "question": "",
          "explanation": "ওসমান ও শেখ মুজিবুর রহমান উভয় চরিত্রের মধ্যেই যোগ্য নেতৃত্বের পাশাপাশি দেশমাতৃকার জন্য পরিবার-পরিজন থেকে বিচ্ছিন্ন হওয়ার বেদনাও বিদ্যমান। 'বায়ান্নর দিনগুলো'তে দেখা যায়, ভাষা আন্দোলনের জন্য নেতৃত্ব দিয়েছিলেন শেখ মুজিবুর রহমান। তিনি মানুষকে একত্র করে রাষ্ট্রভাষা বাংলার দাবিতে আন্দোলন করতে গিয়ে তিনি বন্দি হন। এরপর কারারুদ্ধ জীবনযাপন করতে হয় প্রায় দুই বছরের বেশি সময়। এখানে তাঁর যোগ্য নেতৃত্বের কথা ফুটে উঠেছে। আবার সুদীর্ঘ সময় তিনি স্ত্রী, সন্তান এবং পরিবার-পরিজন, আত্মীয়স্বজনদের থেকে বিচ্ছিন্ন থেকেছেন। কারাগারের ছোট্ট কুঠুরিতে পরিবার থেকে বিচ্ছিন্ন হওয়ার বেদনায় জর্জরিত ছিলেন তিনি। উদ্দীপক থেকে দেখা যায় ওসমান চরিত্রটি ১৯৬৯ সালে গণ-আন্দোলনে নেতৃত্ব দিতে গিয়ে পুলিশের হাতে ধরা পড়ে এবং কারারুদ্ধ হয়। দেশে গণতন্ত্র ফিরিয়ে আনার জন্য আন্দোলনের নেতৃত্ব দেন ওসমান। মানুষকে সংঘবদ্ধ করে অধিকার আদায়ের লড়াইয়ে বন্দি হলেও এতে মূলত তার যোগ্য নেতৃত্বের কথা ফুটে উঠেছে। অন্যদিকে, কারারুদ্ধ হওয়ার কারণে তাকে পরিবার-পরিজন থেকে, বিচ্ছিন্ন থাকতে হয়েছে। এমনকি কারারুদ্ধ অবস্থায় তাঁর সন্তানের জন্ম হলেও তিনি তাকে দেখতে পাননি। ফলে এখানে তার পরিবার স্বজন থেকে বিচ্ছিন্ন হওয়ার বেদনাটাও প্রকটভাবে ফুটে উঠেছে। 'বায়ান্নর দিনগুলো'র শেখ মুজিবুর রহমান এবং উদ্দীপকের ওসমান উভয় চরিত্রের মধ্যেই একদিকে যেমন যোগ্য নেতৃত্বগুণ প্রতিফলিত হয়েছে, তেমনি কারারুদ্ধ থাকার কারণে তাঁদের পরিবার থেকে বিচ্ছিন্ন থাকতে হয়েছে। পরিবার-পরিজন থেকে বিচ্ছিন্ন থাকার এ বেদনা তাঁরা উভয়ই ভোগ করেছে। শেখ মুজিবুর রহমান ৫২-র আন্দোলনে এবং ওসমান ৬৯-এর আন্দোলনে কারারুদ্ধ হলেও মূলত তাঁদের চেতনা ছিল একই এবং তাহলো দেশমাতৃকাকে মুক্ত করা, কল্যাণ সাধন করা। স্বদেশের জন্য আন্দোলন করতে গিয়ে তাঁরা একদিকে যেমন নেতৃত্ব দিয়েছেন, তেমনি আত্মীয়স্বজন থেকে বিচ্ছিন্ন থাকার বেদনাও হাসিমুখে সহ্য করেছেন।"
        }
      ]
    },
    {
      "number": "4",
      "uddipok": "‘বাতাসে লাশের গন্ধ ভাসে মাটিতে লেগে আছে রক্তের দাগ নদীতে পানার মতো ভেসে থাকা মানুষের লাশ মুণ্ডহীন বালিকার কুকুরের খাওয়া বীভৎস শরীর ভেসে ওঠে চোখের ভেতরে, আমি ঘুমুতে পারিনি'-",
      "tag": "BCC 23,RCC 23",
      "sub_questions": [
        {
          "label": "ক",
          "question": "",
          "explanation": "নূরুল হুদার স্ত্রীর নাম আসমা।"
        },
        {
          "label": "খ",
          "question": "",
          "explanation": "মানুষের জন্য পাকিস্তানকে সমর্থন সম্পর্কে পাকিস্তানিদের দোসর প্রিনসিপ্যালের নেতিবাচক দৃষ্টিভঙ্গি প্রকাশ পেয়েছে। 'রেইনকোট' গল্পে বর্ণিত প্রিনসিপ্যাল কট্টর পাকিস্তানপন্থি। শিক্ষিত বাঙালি হওয়া সত্ত্বেও তিনি বাঙালি জাতীয়তাবাদের বিরোধিতা করেন। বাঙালির স্বাধীনতার পথ রুদ্ধ করতে তিনি পাকিস্তানি বাহিনীকে নানা রকম পরামর্শ দেন। এরই অংশ হিসেবে, তিনি পাকিস্তানি বাহিনীকে দেশের সকল শহিদ মিনার ভেঙে ফেলার পরামর্শ দেন। তাঁর মতে, শহিদ মিনার মুক্তিযোদ্ধাদের পাকিস্তানি বাহিনীর বিরুদ্ধে যুদ্ধ করতে উজ্জীবিত করে। তাই এগুলো পাকিস্তানের শরীরের কাঁটা।"
        },
        {
          "label": "গ",
          "question": "",
          "explanation": "উদ্দীপকের সাথে 'রেইনকোট' গল্পের যুদ্ধবিদ্ধস্ত পরিস্থিতির সাদৃশ্য পাওয়া যায়। 'রেইনকোট' গল্পে ১৯৭১ সালের যুদ্ধের করুণ পরিস্থিতি ফুটিয়ে তোলা হয়েছে। পাকিস্তানি বাহিনীর নির্মম অত্যাচার এবং গণহত্যার কথা তুলে ধরা হয়েছে। মিলিটারি এবং তাদের দোসর রাজাকার আলবদর বাহিনী কীভাবে সাধারণ মানুষের জীবনকে তছনছ করে দিয়েছে, কীভাবে মায়ের বুক খালি করেছে, কীভাবে বাঙালিদের ওপর ঝাঁপিয়ে পড়েছে এসব ঘটনার বর্ণনা পাওয়া যায় 'রেইনকোট' গল্পে। উদ্দীপকের কবিতাংশে মানুষ হত্যার বর্ণনা পাওয়া যায়। কচুরিপানার মত মানুষের লাশ ভাসতে দেখা যায়, মস্তকবিহীন বালিকার লাশ কুকুরে খাওয়ার বীভৎস দৃশ্য দেখতে পাওয়া যায়। সমাজ তথা দেশের এই বীভৎস চিত্র ফুটে উঠেছে উদ্দীপকের কবিতাংশে। নারকীয় হত্যাযজ্ঞ, নির্মম নির্যাতন এবং ভীত সন্ত্রস্ত পরিবেশের চিত্র পাওয়া যায় উদ্দীপকের কবিতাংশে। তাই বলা যায়, উদ্দীপকের কবিতাংশে যেমন বীভৎস ও মৃত্যুর চিত্র ফুটে উঠেছে, তেমনি 'রেইনকোট' গল্পেও মানুষ হত্যাসহ নির্যাতনের বাস্তব চিত্র ফুটে উঠেছে। এ দিক থেকে বিচার করলে বলা যায়, উদ্দীপকের কবিতাংশ এবং 'রেইনকোট' গল্পের মধ্যে একই রকম নারকীয় হত্যাকান্ড এবং পৈশাচিক নির্যাতনের এক বীভৎস চিত্র দেখতে পাওয়া যায়।"
        },
        {
          "label": "ঘ",
          "question": "",
          "explanation": "মৃত্যু পুরীর মত বীভৎস চিত্র যেমন কবিকে ঘুমাতে দেয় না, তেমনি একই চিত্রের কারণে নুরুল হুদার পরিবর্তন লক্ষ্য করা যায়। 'রেইনকোট' গল্পে নুরুল হুদা একজন সচেতন বাঙালি, পরোক্ষ মুক্তিযোদ্ধা। পাকবাহিনীর নারকীয় হত্যাযজ্ঞের কারণে দেশ যখন নরকে পরিণত হয়েছিল তখন সাদামাটা সরল মনের মানুষ নুরুল হুদা ধীরে ধীরে দেশ ও জাতি সম্পর্কে ভাবতে থাকেন। ফলে নিজের অজান্তেই তিনি একজন সাহসী বীরে পরিণত হন। উদ্দীপকে এক বীভৎস নারকীয় হত্যাযজ্ঞের চিত্র দেখা যায়; যেখানে মুণ্ডুহীন মেয়ের লাশ, মাটিতে রক্তের ছাপ, বাতাসে লাশের গন্ধ পাওয়া যায়। অগণিত লাশের মিছিল দেখে কবি এত বেশি উদ্‌দ্বিগ্ন হয়েছেন যে, তার রাতের ঘুম হারাম হয়ে যায়। সহজেই প্রতীয়মান হয় যে, এই অন্যায়-অবিচার জুলুম- নির্যাতন এবং হত্যাকাণ্ডের ওপর বিরূপ মনোভাব সৃষ্টি হয় কবির। মানুষকে নির্যাতনের শিকার হতে দেখে কবির দেশপ্রেমের চেতনা জাগ্রত হয়। 'রেইনকোট' ও উদ্দীপকের আলোকে বলা যায়, দেশপ্রেমের চেতনাই মূলত তাদের পরিবর্তনের মূল কারণ। ধ্বংসযজ্ঞের আগুন দাউ দাউ করে জ্বলতে দেখার ফলে উদ্দীপকের কবির মধ্যে দেশপ্রেমের চেতনা জাগ্রত হয়। ফলে উভয়ই এই অবস্থা থেকে উত্তরণের জন্য, দেশ ও জাতিকে রক্ষা করার জন্য নিজের সর্বোচ্চ ত্যাগটুকু করতেও দ্বিধান্বিত হয় না। তাই বলা যায়, যে হত্যাযজ্ঞ থেকে প্রাপ্ত চেতনা উদ্দীপকের কবিতাংশের কবিকে ঘুমহীন রাত কাটাতে হয়, সেই চেতনাই ভীতু নুরুল হুদার সাহসী নুরুল হুদাতে রূপান্তরের মূল কারণ।"
        }
      ]
    },
    {
      "number": "5",
      "uddipok": "রাশেদ ও তার বন্ধুরা মিলে তাদের বিশ্ববিদ্যালয়ের বাংলা বিভাগের সামনে বসে আড্ডা দিচ্ছে। এমন সময় দুটি মোটরসাইকেলে কয়েকজন ছেলে এসে একটি মেয়ের পথ রোধ করে, মেয়েটিকে আজেবাজে কথা বলে রাশেদ ও তার বন্ধুরা সেখানে এগিয়ে যায়। তাদের দেখে ছেলেগুলো পালিয়ে যায়।",
      "tag": "RCC 23",
      "sub_questions": [
        {
          "label": "ক",
          "question": "",
          "explanation": "আঠারো বছর বয়স তারুণ্যের প্রতীক।"
        },
        {
          "label": "খ",
          "question": "",
          "explanation": "তারুণ্যের আত্মত্যাগ কল্যাণকর ও দেশসেবামূলক কাজে হওয়া উচিত। তারুণ্যের শক্তি দুর্বার অফুরন্ত। সে তার শক্তিকে ভালো-মন্দ যেকোনো কাজে লাগাতে পারে। এ বয়স যেকোনো অসাধ্য কাজকে সাধন করতে পারে। কিন্তু কবি মূলত তারুণ্যের ইতিবাচক দিকটি ইঙ্গিত করেছেন। যত ভালো, শুভ ও মঙ্গলময় কাজ আছে তাতে আত্মনিয়োগের মধ্যেই তারুণ্যের প্রকৃত সফলতা নিহিত। তাই যে কাজ করলে দেশ ও দশের মঙ্গল হবে, দেশ ও জাতির জন্য কল্যাণকর হবে তারুণ্যের আত্মত্যাগ সেইসব কাজের জন্যই হওয়া উচিত।"
        },
        {
          "label": "গ",
          "question": "",
          "explanation": "উদ্দীপকে আঠারো বছর বয়সের বিপদের মুখে অগ্রণী হওয়ার দিকটি ফুটে উঠেছে। 'আঠারো বছর বয়স' কবিতায় দেখতে পাই, তারুণ্য কখনো অসত্যের সামনে মাথা নত করে না। যেকোনো বিপদে, দুর্বিপাকে, দুঃসময়ে তারা সর্বাগ্রে ঝাঁপিয়ে পড়ে। অসত্য মিথ্যাকে তারা পদাঘাত করে লুষ্ঠিত করে। যেহেতু এ বয়স দুঃসাহসী, তাই যেকোনো ঝুঁকি নিতে এ বয়স সদা প্রস্তুত। চোখের সামনে অন্যায় হতে দেখলে এ বয়স আত্মকে বাজি রেখে ঝাঁপিয়ে পড়ে। বিপদগ্রস্তকে উদ্ধার করে মুক্ত করাই এ বয়সের অন্যতম লক্ষ্য। উদ্দীপকের রাশেদ এবং তার বন্ধুদের মধ্যে আঠারো বছরের তেজোদীপ্ত দিকটি ফুটে উঠেছে। বখাটে ছেলেরা মেয়েদের রাস্তায় উত্যক্ত করলে ধীর দর্পে এগিয়ে যায় রাশেদ এবং তার বন্ধুরা। রাস্তায় কোনো মেয়েকে ইভটিজিং করা যে অন্যায় তা রাশেদ এবং তার বন্ধুরা ভালো করেই জানে। তাই এ হীন অপকর্ম বুখে দিতে তারা সাহসের সাথে এগিয়ে খায়। ফলে মেয়েগুলো রক্ষা পায় বখাটেদের হাত থেকে। উদ্দীপকের রাশেদ ও তার বন্ধুদের মধ্যে যেন আঠারো বছর বয়সের বিপদের মুখে অগ্রণী হওয়ার দিকটি ফুটে উঠেছে।"
        },
        {
          "label": "ঘ",
          "question": "",
          "explanation": "কবির প্রত্যাশিত আঠারো বছর বয়সেরই যেন প্রতিচ্ছবি রাশেদ ও তার বন্ধুরা। ’আঠারো বছর বয়স' কবিতায় কবি দেশ ও জাতির কল্যাণে আঠারো বছরকে আত্মত্যাগের জন্য বলেছেন। অন্যায় অবিচার জুলুম অত্যাচার সবকিছু পদদলিত করে সত্য ও সুন্দরকে পৃথিবীতে প্রতিষ্ঠার জন্য জোর দিয়েছেন। যেকোনো দুর্ভেদ্য বাধাকে সহজে ডিঙিয়ে যেতে পারে আঠারো বছর বয়স; তাই ঝুঁকি নিয়ে হলেও এ বয়সেই বিপদের মুখ থেকে অন্যকে উদ্ধার করার মানসিকতা রাখা প্রয়োজন বলে কবি মনে করেছেন। এ বয়সে প্রাণশক্তি তীব্র প্রখর থাকে। তাই এ বয়সকে দেশ ও জনকল্যাণমূলক কাজেই লাগানো উচিত। উদ্দীপকের রাশেদ ও তার বন্ধুদের চরিত্রে আঠারো বছর বয়সের ছাপ স্পষ্ট লক্ষণীয়। চোখের সামনে বিপদগ্রস্ত মেয়েদের দেখে তাই তারা বসে থাকতে পারেনি বরং প্রতিরোধ করেছে, এগিয়ে গিয়েছে তেজোদীপ্ত গতিতে। মোটরসাইকেলে আসা যুবকগুলো কত শক্তি বা ক্ষমতার অধিকারী তা মুহূর্তের মধ্যেও ভেবে দেখার প্রয়োজন মনে করেনি রাশেদ এবং তার বন্ধুরা। তাদের কাছে সবচেয়ে বড়ো সত্য যে, একটি অন্যায় হচ্ছে এবং তার প্রতিরোধ করতে হবে। রাশেদদের এই সাহসিকতার কারণেই মেয়েগুলো ইভটিজিং থেকে বেঁচে যায়। 'আঠারো বছর বয়স' কবিতার যে মূলবক্তব্য তা যেন রাশেদ এবং তার বন্ধুরা পূরণ করেছে। এ বয়স হাত গুটিয়ে থাকবে না বরং অন্যায় দেখলে তার প্রতিরোধ করবে, প্রতিবাদ করবে এটাই কবির কামনা। উদ্দীপকেও তেমনি রাশেদ ও তার বন্ধুদের কার্যক্রম লক্ষ করা যায়। সম্ভাব্য অঘটন থেকে মেয়েদের বাঁচিয়ে দেয় তারা। তারা এগিয়ে না এলে হয়তো এর চেয়েও খারাপ কিছু ঘটতে পারত; কিন্তু রাশেদ এবং তার বন্ধুদের সাহসী প্রতিরোধের কারণে মেয়েগুলো রক্ষা পেয়ে যায়। তাই বলা যায়, উদ্দীপকের রশেদ 'আঠারো বছর বয়স' কবিতার প্রত্যাশিত বয়সেরই প্রতিরূপ।"
        }
      ]
    },
    {
      "number": "6",
      "uddipok": "অতীত দিনের স্মৃতি কেউ ভোলে না কেউ ভোলে কেউ দুঃখ লয়ে কাঁদে কেউ ভুলিতে গায় গীতি।",
      "tag": "RCC 23",
      "sub_questions": [
        {
          "label": "ক",
          "question": "",
          "explanation": "লবে শব্দের অর্থ নিবে বা নেওয়া।"
        },
        {
          "label": "খ",
          "question": "",
          "explanation": "অর্ঘ্য বিরচন শব্দের অর্থ অঞ্জলি বা উপহার রচনা। বসন্তকে বরণ করে নেওয়া সম্পর্কে কবি উক্তিটি করেছেন। কবিভক্ত কবিকে বলে যে, বসন্ত এলেও তুমি অভিমান করে তাকে বৃথা করে দিচ্ছ। এ কথার জবাবে কবি বলেন, প্রতিবারের মতো এবারেও গাছে গাছে ফুল ফুটেছে, মাধবী কুঁড়ির বুকে গন্ধ এসেছে অর্থাৎ সবকিছুই ঠিকঠাক মতো রয়েছে। তিনি বসন্তকে ব্যর্থ করেননি। প্রকৃতি বিচিত্র সাজে সজ্জিত হয়ে ফুল ও তার সৌরভ উপহার দিয়ে বসন্তকে বরণ করে নিয়েছে। এ প্রসঙ্গে কবি একথা বলেছেন।"
        },
        {
          "label": "গ",
          "question": "",
          "explanation": "উদ্দীপকের কবিতাংশের সঙ্গে 'তাহারেই পড়ে মনে' কবিতার অতীতকে ভুলে না যাওয়ার বিষয়টি সাদৃশ্যপূর্ণ। 'তাহারেই পড়ে মনে' কবিতায় কবি অতীত স্মৃতিচারী হয়েছেন। হারানো স্বামীকে ভুলতে না পারার বেদনা কবিকে কুরে কুরে খাচ্ছে। তার স্মৃতিকেই তার বারবার মনে পড়ছে। এজন্য বসন্তের আগমনেও কবির তেমন কোনো সাড়া নেই। কবি তার প্রথম স্বামী নেহাল হোসেনের অকাল মৃত্যুর পর তার স্মৃতিকে চারণ করছেন নিভৃতে। তাই কবি আনমনা হয়ে গেছেন। অতীত দিনের স্মৃতি তার মর্মে বেদনার সৃষ্টি করেছে। তিনি কোনোভাবেই স্মৃতিকে ভুলতে পারছেন না বরং আগমনী, বসন্তের প্রাকৃতিক সৌন্দর্য তার কাছে অর্থহীন মনে হচ্ছে। আনমনা কবি পুরো কবিতায় মূলত তার অতীতের স্মৃতিময় দিনগুলো মনে করে দুঃখপ্রাপ্ত হচ্ছেন। অন্যদিকে, উদ্দীপকের কবিতাংশে বলা হয়েছে অতীত বেদনা না ভুলে যাওয়া অবস্থার কথা। কেউ কেউ এমন আছেন যে অতীতের বেদনা কোনোভাবেই ভুলতে পারেন না। কেউ হয়তো কোনোভাবে ভুলে যান কিংবা ভুলে যাওয়ার জন্য গান শোনেন কিংবা অন্য কিছু করেন; কিন্তু এমন অনেকেই আছেন যারা কোনোভাবেই মুছে ফেলতে পারেন না অতীতের স্মৃতি। সুতরাং দেখা যায়, 'তাহারেই পড়ে মনে' কবিতা এবং উদ্দীপকের কবিতাংশের অতীত দিনের প্রিয় হারানোর বেদনার স্মৃতিকে ভুলে না যাওয়ার বিষয়টি সুনিপুণভাবে ফুটে উঠেছে। এখানে উদ্দীপকের কবিতাংশের সাথে 'তাহারেই পড়ে মনে' কবিতার ভাবার্থের সাদৃশ্য লক্ষ্য করা যায়।"
        },
        {
          "label": "ঘ",
          "question": "",
          "explanation": "অতীত দিনের স্মৃতি বিস্মৃত হওয়া কিংবা চারণের ক্ষেত্রে উদ্দীপক এবং 'তাহারেই পরে মনে' কবিতাটি চিরন্তন সত্যের প্রতিচিত্র। 'তাহারেই পড়ে মনে' কবিতায় কবির অতীতচারী মনের স্মৃতিময় অতীতের দিনগুলো ভুলে থাকতে না পারার বিষয়টি সুষ্পষ্টভাবে ফুটে উঠেছে। প্রথম স্বামী নেহাল হোসেনকে হারানোর বেদনা কবির মনে এমনভাবে দাগ কেটেছে যে, কোনোভাবেই তিনি সেই স্মৃতি মন থেকে মুছে দিতে পারছেন না। আনমনা হয়ে কবি তার পুরাতন সেই স্মৃতি চারণ করছেন। বসন্তের আগমন কিংবা প্রকৃতির নতুন সাজে সজ্জিত হওয়ার বিষয়টি একজন কবি হওয়া সত্ত্বেও তার কাছে উপেক্ষিত হয়। তার কাছে সবচেয়ে বড় সত্য হয়ে ধরা দেয় তার প্রিয় হারানোর বেদনা। কবিতাটির মূলসুর হলো অতীত দিনের স্মৃতি ভুলতে না পারা। অন্যদিকে, উদ্দীপকের কবিতাংশে আমরা দেখতে পাই অতীত দিনের স্মৃতি সম্পর্কে দুই ভিন্ন প্রকারের মানুষ। কেউ কেউ এমন আছেন যারা অতীত দিনের স্মৃতিকে সহজে ভুলে যেতে পারেন, আবার কেউ কেউ আছেন যারা অতীতের স্মৃতি ভুলে যেতে গান শোনেন কিংবা অন্য কোনো কর্ম করেন। এর পাশাপাশি আর এক শ্রেণির মানুষ আছে যারা কোনোভাবেই অতীতের স্মৃতি ভুলতে পারেন না। বারবার তাদের হৃদয়ে আঘাত হানে, তাদের মর্মে বেদনার সঞ্চার করে অতীত-স্মৃতি। উদ্দীপকের কবিতাংশ থেকে এই দুই শ্রেণির মানুষের সন্ধান মেলে। 'তাহারেই পড়ে মনে’ কবিতা যেভাবে চিরন্তন একটি সত্য বিষয় উপস্থাপন করেছে, তেমনি উদ্দীপকের কবিতাংশ যেন চিরন্তন সেই একই বিষয় উপস্থাপন করেছে আরেকটু বিশদভাবে। কবিতায় অতীত স্মৃতিকে ভুলতে না পারার কথা বলা হয়েছে। কিন্তু উদ্দীপকের কবিতাংশে কেউ ভুলতে পারে এবং কেউ ভুলতে পারে না উভয় শ্রেণির মানুষকেই ভুলে ধরা হয়েছে। কবিতা ও উদ্দীপকের কথাগুলো বৃঢ় ও কঠিন হলেও বাস্তবতার নিরিখে বিচার করলে তা মহাসত্য।"
        }
      ]
    },
    {
      "number": "7",
      "uddipok": "মুক্তা তার ছোট্ট শিশুকে তার মুক্তিযোদ্ধা পিতার সাহসিকতা ও সংগ্রামের গল্প শোনায়। পাকিস্তানি সেনাদের সঙ্গে সম্মুখ যুদ্ধে তার পিতার সহযোদ্ধারা শহিদ হলেও তিনি যতক্ষণ জীবিত ছিলেন একাই লড়াই করেছেন। তার পিতার জন্য সে গর্ববোধ করে।",
      "tag": "RCC 23",
      "sub_questions": [
        {
          "label": "ক",
          "question": "",
          "explanation": "সুপুরুষ ভালোবাসার সুকণ্ঠ সংগীত কবিতা।"
        },
        {
          "label": "খ",
          "question": "",
          "explanation": "কবি তার পূর্বপুরষদের ক্রীতদাস বলেছেন কারণ তারা পরাধীন ছিলেন। বাংলার ইতিহাস হাজার বছরের বঞ্চনার ইতিহাস, বাংলার ইতিহাস হাজার বছরের পরাধীনতার ইতিহাস। বাংলার মাটিতে যুগে যুগে বিভিন্ন বহিঃশক্তি এসেছে এবং শাসন করেছে। ফলে পূর্বপুরুষেরা নিজেদের মতো করে নিজেদের জমি ভোগ করতে পারেনি, তারা শাসক শ্রেণির আজ্ঞাবহ হয়ে জীবন কাটিয়ে দিয়েছে অর্থাৎ তারা লাসক শ্রেণির ক্রীতদাসের হয়েছিল। এজন্যই মূলত কবি তার পূর্বপুরুষদেরকে ক্রীতদাস বলেছেন।"
        },
        {
          "label": "গ",
          "question": "",
          "explanation": "উদ্দীপকে 'আমি কিংবদন্তির কথা বলছি' কবিতার পূর্বপুরুষদের ইতিহাস ও ঐতিহ্য সম্পর্কিত আলোচনা উঠে এসেছে। 'আমি কিংবদন্তির কথা বলছি' কবিতায় কবি তার পূর্বপুরুষদের গৌরবময় ইতিহাসের কথা তুলে ধরেছেন, তাদের বীরত্বের কথা তুলে ধরেছেন, তাদের চিন্তা চেতনার কথা তুলে ধরেছেন। পরাধীন থাকলেও তারা পরাধীনতার শৃঙ্খল থেকে নিজেদেরকে মুক্ত করতে বারবার যে প্রচেষ্টা চালিয়েছেন সে কথাও কবিতাটিতে ফুটে উঠেছে। পূর্বপুরুষ এমনকি মা বোনেরাও যে অনুপ্রেরণার বাতিঘর হয়ে তাদের সন্তানদেরকে উৎসাহিত করত সে বিষয়টিও কবিতাটিতে ফুটে উঠেছে। এমনকি পূর্বপুরুষদের যুদ্ধে যাওয়ার কথাও কবিতায় উদ্ধৃত হয়েছে। অন্যদিকে, মুক্তাও তার শিশু সন্তানকে তার পূর্বপুরুষদের ইতিহাস ও ঐতিহ্য সম্পর্কে বর্ণনা করেছে। তার পিতা তথা পূর্বপুরুষ যোদ্ধা ছিলেন এমনকি যুদ্ধের সময় প্রাণ বাজি রেখে মৃত্যুর পূর্ব মুহূর্ত পর্যন্ত শত্রুকে প্রতিরোধ করার চেষ্টা করেছিলেন। যুদ্ধের ফলাফল যাই হোক না কেন এই ঘটনা গৌরবের। শত্রুর বিরুদ্ধে অস্ত্র ধারণ করার সক্ষমতা গৌরবের। মুস্তা তার সন্তানকে তার পূর্বপুরুষদের গৌরবময় ইতিহাস জানিয়ে তাকে এটা শেখাতে চায় যে, মিথ্যার সামনে কখনো সে যেন নত না হয়, যেমনটা তার পূর্বপুরুষ হয়নি। তাই বলা যায়, উদ্দীপকে 'আমি কিংবদন্তির কথা বলছি', কবিতার ইতিহাস ও ঐতিহ্য সম্পর্কিত আলোচনা উঠে এসেছে।"
        },
        {
          "label": "ঘ",
          "question": "",
          "explanation": "মুক্তিযুদ্ধে অংশগ্রহণকারী মুস্তার পিতা নিঃসন্দেহে 'আমি কিংবদন্তীর কথা বলছি' কবিতায় উল্লিখিত পূর্বপুরুষদের একজন। 'আমি কিংবদন্তির কথা বলছি' কবিতায় মূলত পূর্বপুরুষদের ইতিহাস এবং ঐতিহ্যকে তুলে ধরার মাধ্যমে নিজেকে উজ্জীবিত করার চেষ্টা পরিলক্ষিত হয়। কবি বারবার তার পূর্বপুরুষদের গৌরবময় ইতিহাসকে তুলে এনে বোঝাতে চান, আমাদের পূর্বপুরুষ যে রকম শক্তিময় ছিল, আমরা যেন সেটি ধারণ করে সামনের দিকে এগিয়ে যেতে পারি। কবির পূর্বপুরুষ ক্রীতদাস ছিল অর্থাৎ তারা পরাধীন ছিল। এই পরাধীনতার শৃঙ্খলাকে অতিক্রম করতে চান কবি। এজন্যই বীর পূর্বপুরুষদের আত্মত্যাগের কথা কবি অবলীলায় বলে যান। অন্যদিকে, উদ্দীপকের মুক্তার বাবা একজন মুক্তিযোদ্ধা। শত্রুকে সামনে রেখে সম্মুখ যুদ্ধের মাধ্যমে তিনি জীবনের শেষ মুহূর্ত পর্যন্ত লড়াই করে গেছেন। এই লড়াই বীরত্বের, এই লড়াই গৌরবের। এই লড়ায়ের গল্প শোনার মাধ্যমে আত্মশক্তিকে বহুগুণে পরিচিত করা যায়। মুক্তার বাবার লক্ষ্য ছিল পরাধীনতার শৃঙ্খল থেকে বাংলাকে মুক্ত করা। এজন্য তিনি অস্ত্র হাতে বীর দর্পে শত্রুদের সঙ্গে যুদ্ধ করে শেষ পর্যন্ত আত্মকে বিসর্জন দিয়েছেন। উদ্দীপকে মুক্তার পিতা মূলত 'আমি কিংবদন্তির কথা বলছি' কবিতায় উল্লিখিত পূর্বপুরুষদেরই একজন। কবিতায় যেসব পূর্বপুরুষের গৌরবময় সংগ্রামের কথা তুলে ধরা হয়েছে মুক্তার বাবা তাদেরই একজন। তিনি পরাধীনতার শৃঙ্খল থেকে বের হওয়ার জন্য শত্রুর বিরুদ্ধে যুদ্ধ করে শহিদ হয়েছেন। মুক্তার 'বাবার এই মহৎ আত্মত্যাগের কথাই ভিন্ন সুরে উচ্চারিত হয়েছে 'আমি কিংবদন্তির কথা বলছি' কবিতায়। পূর্বপুরুষদের সত্যের পথে সত্যের জন্য মহৎ আত্মত্যাগের কথা মনে করে কবি, যেমন নিজের মনোবলকে বৃদ্ধি করার চেষ্টা করেছেন, তেমনি মুক্তা তার সন্তানকে তার পিতার গল্প শুনিয়ে সাহসী করে গড়তে চেয়েছেন। তাই বলা যায়, কবিতায় বর্ণিত পূর্বপুরুষদের মতো মুক্তার পিতাও একজন উজ্জ্বল পূর্বপুরুষ।"
        }
      ]
    },
    {
      "number": "8",
      "uddipok": "মালালা ইউসুফজাই বর্তমানে এক চেতনার নাম। ১৯৯ ৭ সালের ১২ জুলাই পাকিস্তানের মিনগুরাতে তার জন্ম। কিশোরী বয়সেই তাকে এক ভয়াবহ হামলার শিকার হতে হয়। নারীশিক্ষার উৎসাহ জোগানোর অপরাধে স্থানীয় তালেবানরা তার ওপর গুলি বর্ষণ করে। বেশ কয়েক দিন জীবন-মৃত্যুর সাথে পাঞ্জা লড়ে সে শেষ পর্যন্ত বেঁচে যায়। সেই সাথে তার চেতনারও জন্ম হয়।",
      "tag": "RCC 23",
      "sub_questions": [
        {
          "label": "ক",
          "question": "",
          "explanation": "সবাইকে মিয়া বলে সম্বোধন করে মজিদ।"
        },
        {
          "label": "খ",
          "question": "",
          "explanation": "খালেক ব্যাপারী এবং মসজিদ উভয়েরই উদ্দেশ্য একই রকম হওয়ায় উভয়ের মধ্যে গভীর সম্পর্ক বিদ্যমান। খালেক ব্যাপারী গ্রামের মাতব্বর। মহব্বতনগর গ্রামের মানুষের ওপর প্রাধান্য বিস্তার করে আছে সে। গ্রামকে সে মূলত শাসন করছে বলা চলে। অর্থশালী বিত্তবান, এই খালেক ব্যাপারী চায় গ্রামে তার আধিপত্য বিস্তার থাকুক। অন্যদিকে, মজিদ ধর্মের কথা বলে গ্রামের মধ্যে আধিপত্য বিস্তার করেছে। খালেক ব্যাপারী যেমন অর্থ দিয়ে গ্রাম শাসন করতে চায়, তেমনি মজিদ ধর্মের কথা বলে গ্রামবাসীকে তার করায়ত্বে রাখতে চায়। এ কারণে মূলত খালেক ব্যাপারী এবং মসজিদের সম্পর্ক খুবই ঘনিষ্ঠ।"
        },
        {
          "label": "গ",
          "question": "",
          "explanation": "উদ্দীপকের মালালা ইউসুফজাই 'লালসালু' উপন্যাসের আক্কাস চরিত্রের প্রতিনিধিত্ব করে। 'লালসালু' উপন্যাসের আক্কাস একজন আধুনিক মনের মানুষ। মহব্বতনগর গ্রামের অশিক্ষা কুশিক্ষা দূর করে সে গ্রামবাসীকে শিক্ষার আলোয় আলোকিত করতে চায়। এজন্য সে গ্রামে একটি স্কুল খোলার পরিকল্পনা করে এবং প্রয়োজনীয় সমস্ত কাজ সে সমাধা করে। যদিও মজিদ এবং খালেক ব্যাপারীর হস্তক্ষেপে আক্কাস সফল হতে পারেনি কিন্তু আক্কাস যে একজন আধুনিক মননের মানুষ এ কথা স্পষ্ট। শিক্ষা বিস্তারের জন্য আক্কাসের যে পদক্ষেপ তা যুগোপযোগী এবং আধুনিক। গ্রামে স্কুল প্রতিষ্ঠা করতে পারলে আক্কাস মহব্বতনগর গ্রামের কুসংস্কার এবং অন্ধকারাচ্ছন্ন মন মানসিকতা থেকে গ্রামবাসীকে বের করে আনতে সক্ষম হতো। তাই বলা যায়, শিক্ষা বিস্তারের প্রচেষ্টার ক্ষেত্রে আক্কাস চরিত্রটি একটি যুগোত্তীর্ণ চরিত্র। অন্যদিকে, উদ্দীপকের মালালা ইউছুফজাই শিক্ষা বিস্তারের এক বলিষ্ঠ চরিত্র হিসেবে আবির্ভূত হয়েছে। রক্ষণশীল পাকিস্তানের একটি দুর্গম গ্রামে জন্মেও মালালা ইউছুফজাই গ্রামবাসীর মধ্যে বিশেষ করে মেয়েদের মধ্যে শিক্ষা বিস্তারের জন্য সংগ্রাম করেছেন। সে চায় গ্রামের মহিলাদের মধ্যে শিক্ষার আলো ছড়িয়ে পরুক এবং গ্রামের মেয়েরা জ্ঞানের আলোয় আলোকিত হয়ে উঠুক, আধুনিক মননের হয়ে উঠুক। এই চিন্তা নিঃসন্দেহে আধুনিক। উদ্দীপকের মালালা ইউছুফজাই এ কাজ করতে গিয়ে তালেবানদের আক্রমণের শিকার হয়েছেন; অন্যদিকে 'লালসালু' উপন্যাসের আক্কাস স্কুল প্রতিষ্ঠা করতে গিয়ে মজিদ এবং খালেক ব্যাপারীর আক্রমণের শিকার হয়েছেন। আক্রমণের স্বরূপ ভিন্ন হলেও উভয়ক্ষেত্রেই তারা তাদের কার্যক্রম চালিয়ে যেতে বাধাগ্রস্ত হয়েছেন এ কথা নিশ্চিত করে বলা যায়। তাই বলা যায়, উপন্যাসের আক্কাস চরিত্রটি যেন উদ্দীপকের মালালা ইউছুফজাই, চরিত্রের প্রতিনিধিত্ব করে।"
        },
        {
          "label": "ঘ",
          "question": "",
          "explanation": "'লালসালু' উপন্যাসের আক্কাসের চেতনাই যেন উদ্দীপকের মালালা ইউছুফজাই এর চেতনা। 'লালসালু' উপন্যাসে শিক্ষিত যুবক আক্কাস। মহব্বতনগর গ্রামেই তার জন্ম। অনেক পরিশ্রম করে সে শিক্ষিত হতে পেরেছে। নিজের মধ্যে শিক্ষার আলো বিস্তারের পর আক্কাস বুঝতে পেরেছে গ্রামের মানুষের হীনতা-নীচতা, কুসংস্কারাচ্ছন্ন মনমানসিকতার জন্য অশিক্ষা এবং কুশিক্ষায় মূলত দায়ী। এজন্য গ্রামকে যদি এই হীনতা নীচতা থেকে বের করতে হয়, তাহলে সর্বাগ্রে প্রয়োজন গ্রামবাসীর মধ্যে শিক্ষার বিস্তার ঘটনো। এই উদ্দেশ্যকে সামনে রেখেই আক্কাস গ্রামের মধ্যে একটি স্কুল প্রতিষ্ঠার পরিকল্পনা করে। গ্রামে একটি স্কুল প্রতিষ্ঠা হলে গ্রামের মানুষ সেখান থেকে বিদ্যা অর্জন করতে পারবে। ফলে ধীরে ধীরে গ্রাম থেকে কুসংস্কার দূরীভূত হবে। গ্রামের মানুষের মন-মানসিকতায় পরিবর্তন আসবে, তাদের বিশ্বাস হবে আধুনিক। অন্যদিকে, উদ্দীপকের মালালা ইউছুফজাই পাকিস্তানের প্রত্যন্ত অঞ্চলে জন্মগ্রহণ করে অবাধে শিক্ষা গ্রহণ করতে বাধাগ্রস্থ হয়। তিনি উপলব্ধি করতে পারেন, পাকিস্তানের মেয়েদের শিক্ষার হার যদি বৃদ্ধি না পায় তাহলে তাদের মধ্য থেকে কুসংস্কার দূরীভূত করা সম্ভব হবে না। পাকিস্তানের নারী শিক্ষার বিস্তার না হলে নারীরা কুসংস্কারের অন্ধকারে চিরকালীন নিমজ্জীত থাকবে। তাই এ অবস্থা থেকে উত্তরণের জন্য নারীদের প্রথমেই শিক্ষার আলোয় আলোকিত করা উচিত। এজন্য মূলত তিনি আন্দোলন শুরু করে দেন। জীবনের ঝুঁকি নিয়ে নারী শিক্ষা বিস্তারের জন্য কাজ করেন। তিনি মূলত আধুনিক মননের মানুষ। তিনি সমাজের প্রকৃত সমস্যা উদ্‌ঘাটন করতে পেরে এই সমস্যা সমাধানের লক্ষ্যে তিনি ব্রতী হয়েছেন। সুতরাং দেখা যায়, 'লালসালু' উপন্যাসের আক্কাস যে রকম চিন্তাধারা ধারণ করে গ্রামের উন্নয়ন প্রকল্পে গ্রামে স্কুল প্রতিষ্ঠা করতে চেয়েছে; উদ্দীপকের মালালা ইউছুফজাইও অভিন্ন চিন্তা চেতনা ধারণ করে নারী শিক্ষা বিস্তারের লক্ষ্যে কাজ করে গেছে। দুই ভিন্ন পরিস্থিতিতে তারা অবস্থান করলেও এবং দুই ভিন্ন প্রতিকূল পরিবেশের মধ্য দিয়ে তাদের সংগ্রাম চলমান থাকলেও তাদের চিন্তা যেন একই সূত্রে গাঁথা। উভয়ই চায় শিক্ষার আলোর বিস্তার ঘটাতে, জ্ঞানের আলোয় আলোকিত করে সুশীল সমাজ গঠন করতে। গ্রাম তথা দেশ থেকে অশিক্ষা দূরীভূত করে শিক্ষার আলোয় আলোকিত একটি আধুনিক সমাজ গড়ে তোলাই প্রত্যাশা উভয়েরই। তারা সফল হতে পারলে একদিকে সমাজ যেমন উপকৃত হবে, তেমনি দেশ পাবে কুসংস্কার মুক্ত একটি শিক্ষিত সচেতন আধুনিক জাতি। তাই বলা যায়, পরিবেশ পরিস্থিতি যদিও আলাদা তবুও মালালা ইউছুফজাই এবং 'লালসালু' উপন্যাসের আক্কাসের চিন্তা-চেতনা মনন একই সূত্রে গাঁথা।"
        }
      ]
    },
    {
      "number": "9",
      "uddipok": "'এমন সময় এলো মুসাফির, গায়ে আজারির চিন বলে, 'বাবা, আমি ভুখা ফাকা আছি আজ নিয়ে সাত দিন' তেরিয়া হইয়া হাঁকিল মোল্লা- 'ভ্যালা হলো দেখি লেঠা, ভুখা আছ মর গো-ভাগাড়ে গিয়ে। নমাজ পড়িস বেটা?' ভুখারি কহিল, 'না বাবা!' মোল্লা হাঁকিল- 'তা হলে শালা সোজা পথ দেখ!' গোস্ত-রুটি নিয়া, মসজিদে দিল তালা।'",
      "tag": "RCC 23",
      "sub_questions": [
        {
          "label": "ক",
          "question": "",
          "explanation": "রহিমা গ্রামের মেয়েদের দুঃখের কথা শোনে।"
        },
        {
          "label": "খ",
          "question": "",
          "explanation": "গ্রামের মানুষের একমাত্র বুজি রোজগারের ব্যবস্থা জমি থেকে হয় বলেই জমির সঙ্গে তাদের এত নিবিড় সম্পর্ক এবং ভালবাসা। মহব্বতনগর গ্রাম মূলত একটি কৃষিপ্রধান গ্রাম। জমি থেকে উৎপাদিত ফসলই তাদের মূল উপার্জনের বিষয়। এই জমি থেকে প্রাপ্ত ফসলের মাধ্যমেই তারা নিজেদের এবং পরিবারের ভরণপোষণ চালিয়ে থাকে। তাই জমির সঙ্গে তাদের রক্তের সম্পর্ক হয়ে গেছে। এজন্যই মূলত এই গ্রামের মানুষদের জমির সঙ্গে এত নিবিড় সম্পর্ক।"
        },
        {
          "label": "গ",
          "question": "",
          "explanation": "উদ্দীপকের মোল্লা 'লালসালু' উপন্যাসের মজিদ চরিত্রের প্রতিনিধিত্ব করে। 'লালসালু' উপন্যাস থেকে দেখা যায়, একটি অজ্ঞাত মানুষের কবরকে কেন্দ্র করে ধর্মব্যাবসা শুরু করে মজিদ। সেই পুরাতন কবরটির মধ্যে শায়িত মানুষটিকে না চিনলেও মজিদ তার ওপর বিভিন্ন অলৌকিকত্ব চাপায়। এই মাজার এবং মাজারের প্রতি মানুষের অন্ধবিশ্বাস মজিদের রুজি রোজগারের মূল ব্যবস্থা করে। মাজারে বিভিন্ন সময় মানুষ সরল বিশ্বাসে যে দান সদকা করে থাকে, সেটি দিয়ে মজিদ ব্যক্তিগত স্বচ্ছলতা আনে। এর মাধ্যমেই মজিদ বাড়ি এবং জমি-জমা করে ফেলে। গ্রামের অন্যতম প্রভাবশালী ব্যক্তিতে পরিণত হয় এই মজিদ। ভেতরে ভণ্ডামির আখড়া থাকলেও মজিদ বাইরে বাইরে ভীষণ আল্লাহ ভীরুতা দেখায়। ধর্মকে কেন্দ্র করে ব্যাবসা করাই তার মুখ্য উদ্দেশ্য। অন্যদিকে, উদ্দীপকের কবিতাংশে থেকে দেখা যায়, এক ক্ষুধার্ত মানুষ খাবারের অন্বেষণে মসজিদে এলে তাকে আগে খাবার না দিয়ে সে নামাজ পড়ে কিনা ইত্যাদি বিভিন্ন প্রশ্ন করে তাকে বিব্রত করে অপমান করে সেখান থেকে তাড়িয়ে দেয়। এ বিষয়টি মূলত ধর্মকে কেন্দ্র করে ব্যাবসা করার মর্মান্তর। মানুষকে বোকা বানিয়ে তাদের সরল বিশ্বাসকে কাজে লাগিয়ে ধর্ম ব্যবসার মুনাফা হাতিয়ে নিয়ে এরকম ধর্ম ব্যবসায়ীরা ব্যক্তিগত সমৃদ্ধি প্রতিষ্ঠা করে। তাই উপন্যাসের মসজিদের চরিত্রের সঙ্গে কাবিতাংশের মোল্লার চরিত্রের সাদৃশ্যতা লক্ষ্য করা যায়। তারা উভয়ই বাইরে ধার্মিকতা দেখালেও প্রকৃতপক্ষে অন্তরে তারা ধর্ম-ব্যবসায়ী, স্বার্থপর।"
        },
        {
          "label": "ঘ",
          "question": "",
          "explanation": "উদ্দীপক এবং 'লালসালু' উপন্যাসের মূলসুর হচ্ছে ধর্মকে কেন্দ্র করে ব্যাবসা করা। ’লালসালু' উপন্যাসে আমরা দেখতে পাই, মহব্বতনগর গ্রামের ধর্মপ্রাণ মুসলমানদের সরল বিশ্বাসকে কাজে লাগিয়ে মজিদ নিজস্ব ব্যাবসার আখড়া খুলে বসে। হিতাহিত জ্ঞান হারিয়েছে ধর্মকে ব্যবহার করে নিজস্ব স্বার্থ রক্ষা করে। মানুষকে ঠকিয়ে মানুষ থেকে অর্থ হাতিয়ে সে হয়ে যায় বিস্তবান। জনগণের সম্পদ সে কুক্ষিগত করে রাখে। বাইরে ধর্মের আবরণ দেখালেও তার ভেতরটা অন্তঃসারশূন্য। মাজারের নামে সে ধর্মের অদ্বিতীয় প্রধান গুরুতে পরিণত হয়। তাই মাজার কেন্দ্রিক সমস্ত সম্পদ ভোগ করাকে সে বৈধ করে নেয়। অন্যদিকে, উদ্দীপকের কবিতাংশের মোল্লা সাহেবের মন-মানসিকতা অতান্ত নীচু। ধর্মকে ব্যবহার করে সেও আত্মস্বার্থ রক্ষা করে। বাইরে ধর্মের কথা বললেও সে অন্তর থেকে ধর্মটাকে ব্যাবসার মূল হাতিয়ার হিসেবে ব্যবহার করেছে। মসজিদের বেঁচে যাওয়া অতিরিক্ত খাবার সে দেবে না, কিন্তু সে কথা সরাসরি না বলে নামাজ না পড়ার অজুহাত টেনে একজন ক্ষুধার্তকে খেতে না দিয়ে তাড়িয়ে দেয়। আত্মস্বার্থ রক্ষাই এখানে মুখ্য হয়ে উঠেছে। ধর্ম নয়, ব্যক্তি স্বার্থই প্রাধান্য পেয়েছে। তাই উদ্দীপকের কবিতাংশ এবং 'লালসালু' উপন্যাসের তুলনামূলক আলোচনা করলে দেখা যায় যে, 'লালসালু' উপন্যাসের মজিদ যেভাবে ধর্মকে নিজের জন্য ব্যবহার করেছে, ঠিক একইভাবে মোল্লা সাহেব ধর্মকে নিজের জন্য ব্যবহার করেছে। বাইরে ধর্মের গুণকীর্তন করলেও এবং নিজেকে ধার্মিক হিসেবে উপস্থাপন করলেও তারা ধর্মের নামে নিজের স্বার্থসিদ্ধি করতে চায়। জনমানুষের কল্যাণ নয় বরং জনগণের স্বার্থকে আত্মসাৎ করাই এদের মূল লক্ষ্য। উপন্যাসের মজিদের যে লক্ষ্য, উদ্দীপকের কবিতাংশের মোল্লা সাহেবের লক্ষ্য সেই একই। তাই বলা যায়, উদ্দীপক ও 'লালসালু' উপন্যাসের মূলসুর এক।"
        }
      ]
    },
    {
      "number": "10",
      "uddipok": "'বাহিরের আঘাত যখন দেহে ক্ষত বিস্তার করতে থাকে তখন নাড়ির ভেতরকার সমস্ত প্রসুপ্ত বিষ জেগে উঠে সাংঘাতিকতাকে এগিয়ে আনে। অন্তর-বাহিরের চক্রান্তে অবসাদগ্রস্ত মন নিজেকে নিরাময় করবার পূর্ণশক্তি প্রয়োগ করতে পারে না। এই রকম দুঃসময়ে একান্তই চাই এমন আত্মপ্রতিষ্ঠ শক্তিমান পুরুষের দক্ষিণ হস্ত, যিনি জয়যাত্রার পথে প্রতিকূল ভাগ্যকে তেজের সঙ্গে উপেক্ষা করতে পারেন।",
      "tag": "RCC 23",
      "sub_questions": [
        {
          "label": "ক",
          "question": "",
          "explanation": "ঘসেটি বেগম আমিনাকে সাপিনী বলে অভিহিত করেছেন।"
        },
        {
          "label": "খ",
          "question": "",
          "explanation": "অত্যাচারীদের বিরুদ্ধে নবাব সিরাজউদ্দৌলার মনোভাব খুবই কঠোর ছিল। বয়স কম থাকলেও নবাব সিরাজউদ্দৌলার মধ্যে অনেক গুণাবলির সমন্বয় দেখা যায়। সত্যের প্রতি তিনি ছিলেন খুবই দয়ার্দ্র। অসহায় দুঃস্থ মানুষদের জন্য তার মন ছিল মায়াময়। অন্যদিকে, অত্যাচারীদের বিরুদ্ধে তিনি অত্যন্ত কঠোর ছিলেন। ইংরেজদের বিভিন্ন অপকর্মের প্রমাণ পেলে তিনি তাদেরকে বাংলার মাটি থেকে উৎখাতের জন্য উঠে পড়ে লাগেন। এমনকি পলাশির যুদ্ধের এক বছর আগেও তাদেরকে পরাজিত করে শায়েস্তা করার চেষ্টা করেন। এ থেকে সহজেই উপলব্ধি করা যায়, অত্যাচারীদের বিরুদ্ধে তিনি কঠোর হস্ত ছিলেন।"
        },
        {
          "label": "গ",
          "question": "",
          "explanation": "উদ্দীপকে 'সিরাজউদ্দৌলা' নাটকের দৃঢ়চেতা, দূরদৃষ্টিসম্পন্ন, বিচক্ষণ, ও যোগ্য নেতৃত্বের বিষয়টি ফুটে উঠেছে। 'সিরাজউদ্দৌলা' নাটক থেকে দেখা যায়, নবাব সিরাজউদ্দৌলা বাংলার ক্রান্তিকালে এসে হাল ধরেছিলেন। তিনি ব্যক্তিগতভাবে অত্যন্ত সৎ, ন্যায়পরায়ণ কঠোর শাসক হলেও ঘরে বাইরে বিভিন্ন ষড়যন্ত্রের কাছে তিনি হেরে যান। নবাব সিরাজউদ্দৌলা যদি অধিক দূরদৃষ্টি সম্পন্ন হতেন তাহলে সহজে কঠোর হস্তে তিনি ষড়যন্ত্রকারীদের ষড়যন্ত্রকে ছিন্ন ভিন্ন করে দিতে পারতেন। উদ্দীপকে জাতির ক্রান্তিকালে এমন একজন নেতার আবির্ভাবের কথা বলা হয়েছে যিনি যেকোনো পরিস্থিতি থেকে দেশকে রক্ষা করতে পারবেন। তিনি হবেন বিচক্ষণ, দূরদৃষ্টিসম্পন্ন ও একজন বিজ্ঞ ব্যক্তি। তার মধ্যে একই সঙ্গে যোগ্যশাসকের সমস্ত গুণাবলি বিদ্যমান থাকবে; অন্যদিকে, তার চরিত্রের মধ্যে থাকবে প্রয়োজনীয় কঠোরতা। তাহলেই জাতির ক্রান্তি লগ্নে জাতিকে উদ্ধার করতে পারবেন তিনি। উদ্দীপকের এই কল্পিত নেতৃত্ব নাটকের, নবাব সিরাজউদ্দৌলার মধ্যে অনুপস্থিত ছিল। তাই যোগ্য শাসক হওয়া সত্ত্বেও মসনদের যোগ্য রক্ষক হতে পারেননি। তাই বলা যায়, সত্যিই জাতির ক্রান্তিকালে উদ্দীপকে উল্লিখিত গুণাবলিসম্পন্ন নেতৃত্বের প্রয়োজন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত একজন যোগ্য নেতার অধিকাংশ গুণাবলি নবাব সিরাজউদ্দৌলার মধ্যে থাকলেও ঘরে বাইরে ভীষণ ষড়যন্ত্রের শিকার হয়ে তিনি পদচ্যুত এবং হত্যার শিকার হয়েছেন। 'সিরাজউদ্দৌলা' নাটক থেকে দেখা যায়, নবাব সিরাজউদ্দৌলা একজন অল্প বয়সী তরুণ নবাব। চারিত্রিক দিক দিয়ে তিনি অতিশয় ভদ্র ও সৎ প্রকৃতির একজন মানুষ। মিথ্যার প্রতি তিনি বরাবরই কঠিন। অত্যাচারীকে দমন করতে তিনি সিদ্ধহস্ত। জনগণের কল্যাণ সাধনের তিনি পক্ষপাতী, জনগণকে, সকল প্রকার নাগরিক সুবিধা দেওয়ার জন্য তিনি তৎপর। তিনি ধীরবৃদ্ধিসম্পন্ন বিচক্ষণ একজন ব্যক্তি; কিন্তু বয়স অল্প হওয়ার কারণে তার বিচক্ষণতা পরিপক্কতা পায়নি। উদ্দীপকে বলা হয়েছে ভেতরে বাহিরে চক্রান্তের শিকার হওয়া ব্যক্তির পক্ষে পূর্ণাঙ্গ শক্তি দিয়ে নিজেকে রক্ষা করা সম্ভব হয় না। বরং এরকম সময়ে অধিকাংশ ব্যক্তি আরও নাজুক অবস্থায় থাকে। তাই এরকম দুঃসময়ে প্রয়োজন একজন শক্তিমান পুরুষকে যিনি জয়যাত্রার পথে সকল প্রতিকূলতাকে তেজদীপ্তভাবে মোকাবিলা করবেন। নবাব সিরাজউদ্দৌলা একজন মোটামুটি সফল নায়ক ছিলেন। এমনকি তার যোগ্য নেতৃত্বের কারণে প্রথম দিকে ইংরেজরা পরাজিত হয়েছিল। অন্যান্য শক্তিগুলো ধীরে ধীরে ক্ষীণ হয়ে আসছিল কিন্তু ঘরে বাইরে ব্যাপক ষড়যন্ত্রের কাছে তিনি হেরে যান। যদিও নবাব বুঝতে পেরেছিলেন তার নিকটাত্মীয় থেকে শুরু করে সেনাপতি এমনকি বিদেশি বণিকেরাও তার বিরুদ্ধে ষড়যন্ত্রে লিপ্ত হয়েছে এবং তাকে যেকোনো মূল্যে তাকে ক্ষমতাচ্যুত করতে চায় তবুও তিনি তা শক্ত হাতে দমন করতে পারেননি। উদ্দীপকের অধিকাংশ গুণাবলি তার মাঝে থাকলেও উপযুক্ত দৃঢ়তা ও কঠোরতা প্রয়োগে তিনি ব্যর্থ হয়েছেন। পরিবেশ পরিস্থিতি অনুযায়ী যতটুকু কঠিন হওয়া উচিত ছিল তিনি তা পারেননি। তাই বলা যায়, নবাব সিরাজউদ্দৌলা মোটামুটি সফল হলেও ষড়যন্ত্রের গভীরতা এত ব্যাপক ছিল যে তাকে চূড়ান্তভাবে করুণ পরিণতির দিকে ধাবিত করে।"
        }
      ]
    },
    {
      "number": "11",
      "uddipok": "মানিক মিয়া তার বোনজামাইয়ের বাড়িতে থাকে এবং তার ব্যাবসার দেখাশোনা করে। বোনজামাই রফিক হাজারটা কথা শোনালেও সে বাড়ি ছেড়ে যায় না। কারণ, সে প্রতিমাসে সেখান থেকে অনেক টাকা উপার্জন করে। অর্থই তার কাছে সব। শুধু তাই নয়; মোটা টাকার বিনিময়ে সে বোনজামাইয়ের ব্যাবসার গোপন খবর প্রতিপক্ষ ব্যবসায়ীকে জানিয়ে দেয়।",
      "tag": "RCC 23",
      "sub_questions": [
        {
          "label": "ক",
          "question": "",
          "explanation": "মিরজাফর কোরআন ছুঁয়ে করে নবাবের আজ্ঞাবহ হয়ে থাকার শপথ।"
        },
        {
          "label": "খ",
          "question": "",
          "explanation": "জাফরাগঞ্জের কয়েদখানায় মিরজাফর পুত্র মিরন নবাব সিরাজউদ্দৌলাকে মৃত্যুদণ্ডের রায় শুনিয়েছিল। নবাব সিরাজউদ্দৌলাকে মিরন যে মৃত্যুদণ্ডাদেশ শুনিয়েছিল তাতে বলা হয়েছে: বাংলার প্রজা সাধারণকে পীড়ন, দরবারের উচ্চপদস্থ আমির ওমরাহদের মর্যাদাহানি করা, বাংলাদেশে ইস্ট ইন্ডিয়া কোম্পানির আইন সংগত বাণিজ্যের অধিকার ক্ষুণ্ণ করা এবং রাজ্যে অশান্তি সৃষ্টির জন্য নবাব জাফর আলী খান কর্তৃক সিরাজের মৃত্যুদণ্ডের আদেশ দেওয়া হয়েছে।"
        },
        {
          "label": "গ",
          "question": "",
          "explanation": "উদ্দীপকের মানিক মিয়া 'সিরাজউদ্দৌলা' নাটকের মিরজাফর চরিত্রের প্রতিনিধিত্ব করে। 'সিরাজউদ্দৌলা' নাটকে দেখা যায়, নবাব সিরাজউদ্দৌলার প্রধান সেনাপতি ছিল মিরজাফর। ফলে প্রচুর পরিমাণে ক্ষমতার অধিকারী ছিল সে। তাই উচ্চাকাঙ্ক্ষা বেড়ে যায় তার। সে নিজেই নবাবকে সরানোর জন্য ষড়যন্ত্র শুরু করে। দেশি-বিদেশি চক্রান্তকারীদের সাথে হাত মিলিয়ে নবাব সিরাজউদ্দৌলার পতনকে ত্বরান্বিত করে। নবাব সিরাজউদ্দৌলা তাকে যে বিশ্বাসে বাংলার প্রধান সেনাপতি বানিয়েছিল সে বিশ্বাস সে রক্ষা করতে পারেনি। এমনকি আসন্ন বিপদ উপলব্ধি করে নবাব সিরাজউদ্দৌলা যখন তার কাজের হিসাব চেয়েছিল, তাকে অপমান করেছিল তখনো সে চূড়ান্ত স্বার্থসিদ্ধির জন্য কোরআন ছুঁয়ে শপথ করে নবাবের পক্ষে থাকার প্রতিশ্রুতি দিয়েছিল। মোটা অঙ্কের বেতন, সম্মান সবকিছুকে উপেক্ষা করে সে একজন বিশ্বাসঘাতককে পরিণত হয়েছে। এমনকি প্রধান সেনাপতি হওয়া সত্ত্বেও সে প্রতিপক্ষ ইংরেজের সঙ্গে আঁতাত করেছে। উদ্দীপকের মানিক মিয়া চরিত্রটির মধ্যেও লোভ এবং অকৃতজ্ঞতা দেখা যায়। বোন জামাইয়ের বাড়িতে হাজার অপমান সহ্য করেও সে অবস্থান করে। সে সেখানে থেকে যায় আর্থিকভাবে লাভবান হওয়ার জন্য। ব্যক্তিগত লাভের পাশাপাশি বোনজামাইয়ের সর্বনাশ করার জন্য প্রতিপক্ষ ব্যবসায়ীর কাছে বোন জামাই এর ব্যাবসার গোপন তথ্য ফাঁস করে দেয়। মানিক মিয়া এখানে 'সিরাজউদ্দৌলা' নাটকের মিরজাফর চরিত্রের প্রতিনিধিত্ব করেছে। মিরজাফর যেভাবে নবাব সিরাজউদ্দৌলাকে ক্ষমতাচ্যুত ও মৃত্যুর দিকে ঠেলে দিয়েছে, মানিক মিয়াও তেমনি তার বোন জামাইকে চূড়ান্তভাবে ক্ষতির দিকে ঠেলে দেবে। সুতরাং বলা যায়, উদ্দীপকের মানিক মিয়া চরিত্র 'সিরাজউদ্দৌলা' নাটকের মিরজাফর চরিত্রের প্রতিনিধিত্ব করে।"
        },
        {
          "label": "ঘ",
          "question": "",
          "explanation": "লোভী ও অকৃতজ্ঞ হওয়ার কারণে মিরজাফর যেভাবে নবাব সিরাজউদ্দৌলার ক্ষতি ডেকে এনেছিল, ঠিক একইভাবে মানিক মিয়া তার বোন জামাই রফিককে সর্বস্বান্ত করার চূড়ান্ত পথ বেছে নেয়। 'সিরাজউদ্দৌলা' নাটক থেকে আমরা দেখতে পাই, প্রধান সেনাপতি মিরজাফর ছিলেন প্রচণ্ড লোভী ও অকৃতজ্ঞ একটি চরিত্র। নিজে নবাব হওয়ার জন্য সে দেশি-বিদেশি শত্রুদের সঙ্গে হাত মিলিয়ে নবাবকে ক্ষমতাচ্যুত করার চেষ্টা করে। এতে মিরজাফরের ক্ষমতার লোভ একদম স্পষ্ট হয়ে ওঠে। আবার বিশ্বাসঘাতক হওয়ার কারণে কোরআন ছুঁয়ে শপথ করার পরেও সে তা ভঙ্গ করে। একজন প্রধান সেনাপতির যে দায়িত্ব পালন করা উচিত সে দায়িত্ব পালনে সে বিশ্বাসঘাতকতা করে। অন্যদিকে, উদ্দীপকের মানিক মিয়া একজন লোভী স্বার্থপর ও বিশ্বাসঘাতক চরিত্র। বোন জামাই এর বাড়িতে থেকে তার ব্যাবসা দেখাশোনা করে সে যথেষ্ট পরিমাণে আর্থিক সচ্ছলতা লাভ করে। বোন জামাইয়ের ব্যাবসা দেখাশোনার নামে সেখান থেকে প্রচুর পরিমাণে অর্থ গ্রহণ করে। এতে তার লোভী চরিত্রের স্বরূপ উন্মোচিত হয়। অন্যদিকে, রফিকের ব্যাবসার গোপন তথ্য প্রতিপক্ষ ব্যবসায়ীকে মোটা অঙ্কের টাকার বিনিময়ে পাচার করে সে মূলত বিশ্বাসঘাতকতার পরিচয় দেয়। ব্যক্তিগত স্বার্থসিদ্ধির জন্য সে রফিক সাহেবের ব্যাবসাকে নষ্ট করার পাঁয়তারা করে। 'সিরাজউদ্দৌলা' নাটকের মিরজাফর প্রধান সেনাপতি হওয়া সত্ত্বেও যেভাবে তার ব্যক্তিগত লোভ ও বিশ্বাসঘাতকতার মাধ্যমে বাংলার স্বাধীনতাকে বিসর্জন দিয়েছিল, ঠিক তেমনি মানিক মিয়াও ব্যক্তিগত লোভের কারণে রফিকের ব্যাবসার গোপন তথ্য প্রতিপক্ষ ব্যবসায়ীকে প্রদান করার মাধ্যমে রফিক সাহেবের ধ্বংসকে ত্বরান্বিত করে। মিরজাফর যেরকম ভাবে আত্মস্বার্থ রক্ষার চেষ্টা করেছে, তেমনি মানিক মিয়াও আত্মস্বার্থের বাইরে কোন কিছু চিন্তা করেনি। তাই বলা যায়, মিরজাফর কিংবা মানিক মিয়ার মতো লোভী ও বিশ্বাসঘাতকরা যেকোনো সময় যে কারো ক্ষতি ডেকে আনতে পারে।"
        }
      ]
    }
  ]
}