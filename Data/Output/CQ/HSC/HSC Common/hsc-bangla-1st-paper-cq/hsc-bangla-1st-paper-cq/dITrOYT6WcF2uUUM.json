{
  "title": "রাজশাহী বোর্ড ২০২৪",
  "subtitle": "বাংলা (11)",
  "questions": [
    {
      "number": "1",
      "uddipok": "তুমি কি এখন দেখিছ স্বপন আমারে, আমারে, আমারে খোলা এলোচুল মুখের দু'পাশে ছড়ায়ে তুমি ঘুমায়ে আছো কী মোর দেওয়া সেই ঝরা মালা বুকে জড়ায়ে স্বপনে দিলে কি ভুলিয়া স্মৃতির দুয়ার খুলিয়া আবার কী তারে ফিরে চাও তুমি ফিরায়ে দিয়াছ যাহারে।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "ক)কল্যাণীর পিতার নাম শম্ভুনাথ সেন।"
        },
        {
          "label": "খ",
          "question": "",
          "explanation": "খ) অনুপমের কল্যাণীর মনে জায়গা পাওয়ার কথা বলা হয়েছে। অনুপম কল্যাণীকে দেখার পর তার ভুল বুঝতে পারে এবং সবার অমতে তাকে বিয়ে করতে চায়। কিন্তু কল্যাণী তাতে রাজী হয় না। অনুপম চেয়েছিল কল্যাণীর মনে নিজের জায়গা গড়ে তুলতে, তাই সে কল্যাণীকে বিভিন্ন কাজ এ সাহায্য করতো এবং এভাবেই সে কল্যাণী মনে নিজের স্থান গড়ে নিয়েছিল"
        },
        {
          "label": "গ",
          "question": "",
          "explanation": "গ)উদ্দীপকের সাথে 'অপরিচিতা' গল্পের অনুপমের কল্যাণীকে নিয়ে প্রণয়ের চিন্তার দিকটি সাদৃশ্য পূর্ণ।  অপরিচিতা গল্পে অনুপম একটি ব্যক্তিত্বহীন চরিত্র। তবে সে কল্যাণীকে ভালোবেসে ফেলেছিল। বিবাহ বাসর থেকে ফিরে এসে সে প্রায় ই কল্যাণীর চিন্তার বিভর থাকতো। সে ভাবতো কল্যাণীও হয়তো তাকে নিয়ে ভাবে, তার জন্য কষ্ট পায়। উদ্দীপকে কবিতায় বলা হয়েছে কবির প্রেমিকা তাকে এখনো চায় কিনা কবি জানতে চান। কবি জানতে চান এখনো তার প্রেমিকা তাকে নিয়ে স্বপ্ন দেখে কিনা এগুলো কবির ভাবনা। অপরিচিতা গল্পে অনুপম কল্যাণীর সাথে বিয়ে ভাঙার পর অনুপম অপমানিত হলেও সে কল্যাণীকে নিয়ে কল্পনা করতো৷ সে যদিও কল্যাণীকে দেখে নি তবুও সে ভাবত কল্যাণী তার ছবি নিয়ে কান্না করছে তাকে কল্যাণী ভালোবেসেছে।এগুলো অনুপমের নিছক ই কল্পনা ছিল। এই দিক দিয়ে উদ্দীপক ও অপরিচিতা গল্পের মিল রয়েছে।"
        },
        {
          "label": "ঘ",
          "question": "",
          "explanation": "ঘ)উদ্দীপকে উল্লিখিত  বিরহ ভাবের সাথে 'অপরিচিতা' গল্পের নায়কের প্রেমবোধ মিল রয়েছে।  অপরিচিতা গল্পে অনুপম কল্যানী কে মনের অজান্তেই ভালোবেসে ফেলেছিল। সে বিবাহ ভাঙার পর অনেক কষ্ট পায়। তার আফসোস হতে থাকে সে কল্যাণীর একটা ছবিও দেখিতে পায় নি বলে। অনুপমের মনে প্রেমভাব ও বিরহ ভাব অনুভুত হয়। উদ্দীপকে কবির প্রেম ভাব প্রকাশ পেয়েছে।কবি র জানতে চান তার মনের অবস্থা, তার চিন্তা তার আবেগ সম্পর্কে, তার স্বপ্ন তার স্থান সম্পর্কে কবি জানতে চেয়েছেন। তার ভালোবাসা তাকে ভালোবাসে কি না তা কবি জানতে চান। অন্যদিকে অনুপম ভাবে কল্যাণী তাকে ভালোবাসে, তার ছবির সামনে কান্না করে, বাবাকে লুকিয়ে তার ছবি দেখে। অনুপমের প্রেমভাবের সাথে উদ্দীপকের প্রেমভাব ও বিরহের মিল রয়েছে।  অনুপম কল্যাণীর ভাবনায় বিভোর থাকতো সব সময়। সে চাইতো শম্ভু নাথ যেনো আবার তাদের বিয়ের ব্যবস্থা করে এই বার যেন তাদের বিবাহ সম্পন্ন হয় তাই বলা যায় উদ্দীপকে উল্লিখিত ভাবের সাথে 'অপরিচিতা' গল্পের নায়কের প্রেমবোধের মিল রয়েছে।"
        }
      ]
    },
    {
      "number": "2",
      "uddipok": "আরিফ সাহেব অত্যন্ত রাশভারী লোক। তিনি যে কোম্পানিতে কাজ করেন, সেখানে তার আশেপাশে অনেক তেলবাজ, তোষামোদকারী কর্মচারী আছে। কিন্তু তিনি খুব স্পষ্টবাদী। কাউকে তোষামোদ করা তার স্বভাববিরুদ্ধ। ফলে তাকে অনেকে বেয়াদব এবং গোঁয়ার হিসেবে ভাবে।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "ক) আমি আছি”–এই কথাটি মহাত্মা গান্ধী বলেছেন।"
        },
        {
          "label": "খ",
          "question": "",
          "explanation": "খ)লেখক কর্ণধার কবির সত্য, তিনি যা সত্য মনে করেন তাই তিনি অনুসরণ করেন,  এখানে লেখক আত্মবিশ্বাস প্রকাশিত হয়েছে। লেখক মিথ্যা কে কখনোই স্বীকার করবেন না সেটা রাজভয় লোকভয় যেকারণে ই হোক। লেখক নিজের মনে যাকে সত্য বলে উপলব্ধি করবে তাকেই তিনি মেনে চলবেন।"
        },
        {
          "label": "গ",
          "question": "",
          "explanation": "গ) উদ্দীপকে আমার পথ' প্রবন্ধের যেকোনো অবস্থাতেই নিজের সত্য কে অনুসরণ করার দিক টি  প্রতিফলিত হয়েছে। আমার পথ প্রবন্ধ এ নজরুল এই প্রবন্ধে দেখিয়েছেন যে, তিনি ভুল করতে রাজি আছেন কিন্তু ভণ্ডামি করতে প্রস্তুত নন । ভুল জেনেও তাকে ঠিক বলে চালিয়ে দেবার কপটতা কিংবা জেদ তাঁর দৃষ্টিতে ভণ্ডামি । এই ভুল ব্যক্তির হতে পারে, সমাজের হতে পারে কিংবা হতে পারে কোনো প্রকার বিশ্বাসের। তবে তা যারই হোক আর যেমনই হোক এর থেকে বেরিয়ে আসাই নজরুলের একান্ত প্রত্যাশা ।  উদ্দীপকে আরিফ সাহেব অত্যন্ত রাশভারী লোক। তিনি যে কোম্পানিতে কাজ করেন, সেখানে তার আশেপাশে অনেক তেলবাজ, তোষামোদকারী কর্মচারী আছে। কিন্তু তিনি খুব স্পষ্টবাদী। কাউকে তোষামোদ করা তার স্বভাববিরুদ্ধ। ফলে তাকে অনেকে বেয়াদব এবং গোঁয়ার হিসেবে ভাবে । আমার পথ প্রবন্ধ এ লেখক নিজেকে সত্যের পথ যাত্রী বলেছেন। তিনি নিজের সত্য ছাড়া অন্য কারো কাছে মাথা নত করেন না। তাতে লোকে তাকে দাম্ভিক বলুক তাও মন্দের ভালো মিথ্যা বিনয়ের চেয়ে দাম্ভিক হওয়া অনেক ভালো। আরিফ সাহেব ও লেখক একই আদর্শে বিশ্বাসী তারা কখনো সত্য থেকে পিছিয়ে আসেন না।"
        },
        {
          "label": "ঘ",
          "question": "",
          "explanation": "ঘ)উদ্দীপকটি 'আমার পথ' প্রবন্ধের সম্পূর্ণভাব ধারণ করে”- বলে আমি মনে করি না। উদ্দীপকে কেবল সত্যের পথ অনুসরণ করার দিক টি তুলে ধরা হয়েছে।দেশের কাজে সকলকে একত্রিত হয়ে পথ চলার কথা এবং এই চাটুকাদের বিরুদ্ধে ব্যবস্থার কথা বলা হয় নি। “আমার পথ” প্রবন্ধে নজরুল এমন এক ‘আমি’র আবাহন প্রত্যাশা করেছেন যার পথ সত্যের পথ; সত্য প্রকাশে তিনি নির্ভীক অসংকোচ । তাঁর এই ‘আমি’-ভাবনা বিন্দুতে সিন্ধুর উচ্ছ্বাস জাগায় । নজরুল প্রতিটি মানুষকে পূর্ণ এক ‘আমি’র সীমায় ব্যাপ্ত করতে চেয়েছেন; একইসঙ্গে, এক মানুষকে আরেক মানুষের সঙ্গে মিলিয়ে ‘আমরা’ হয়ে উঠতে চেয়েছেন। স্বনির্ধারিত এই জীবন-সংকল্পকে তিনি তাঁর মতো আরও যারা সত্যপথের পথিক হতে আগ্রহী তাদের উদ্দেশে ছড়িয়ে দিতে চান। এই সত্যের উপলব্ধি কবির প্রাণপ্রাচুর্যের উৎসবিন্দু। তিনি তাই অনায়াসে বলতে পারেন, ‘আমার কর্ণধার আমি। আমার পথ দেখাবে আমার সত্য।' উদ্দীপকে আরিফ সাহেব অত্যন্ত রাশভারী লোক। তিনি যে কোম্পানিতে কাজ করেন, সেখানে তার আশেপাশে অনেক তেলবাজ, তোষামোদকারী কর্মচারী আছে। কিন্তু তিনি খুব স্পষ্টবাদী। কাউকে তোষামোদ করা তার স্বভাববিরুদ্ধ। ফলে তাকে অনেকে বেয়াদব এবং গোঁয়ার হিসেবে ভাবে । আমার পথ প্রবন্ধ এ লেখক রুদ্র-তেজে মিথ্যার ভয়কে জয় করে সত্যের আলোয় নিজেকে চিনে নিতে সাহায্য করে নজরুলের এই ‘আমি' সত্তা। তাঁর পথনির্দেশক সত্য অবিনয়কে মেনে নিতে পারে কিন্তু অন্যায়কে সহ্য করে না। সমাজ ও সমকাল পর্যবেক্ষণের মধ্য দিয়ে প্রাবন্ধিক দেখেছেন যে, সুস্পষ্টভাবে নিজের বিশ্বাস আর সত্যকে প্রকাশ করতে না জানলে তৈরি হয় পরনির্ভরতা, আহত হয় আমাদের ব্যক্তিত্ব। নজরুলের কাছে এই ভগ্ন আত্মবিশ্বাসের গ্লানি গ্রহণযোগ্য নয়। এর পরিবর্তে তিনি প্রয়োজনে দাম্ভিক হতে চান; কেননা তাঁর বিশ্বাস— সত্যের দম্ভ যাদের মধ্যে রয়েছে তাদের পক্ষেই কেবল অসাধ্য সাধন করা সম্ভব। নজরুল এই প্রবন্ধে দেখিয়েছেন যে, তিনি ভুল করতে রাজি আছেন কিন্তু ভণ্ডামি করতে প্রস্তুত নন । ভুল জেনেও তাকে ঠিক বলে চালিয়ে দেবার কপটতা কিংবা জেদ তাঁর দৃষ্টিতে ভণ্ডামি । এই ভুল ব্যক্তির হতে পারে, সমাজের হতে পারে কিংবা হতে পারে কোনো প্রকার বিশ্বাসের। তবে তা যারই হোক আর যেমনই হোক এর থেকে বেরিয়ে আসাই নজরুলের একান্ত প্রত্যাশা । তিনি জানেন, এই বেরিয়ে আসা সম্ভব হলেই মানুষের সঙ্গে মানুষের প্রাণের সম্মিলন ঘটানো সম্ভব হবে। মনুষ্যত্ববোধে জাগ্রত হতে পারলেই ধর্মের সত্য উন্মোচিত হবে, এক ধর্মের সঙ্গে অপর ধর্মের বিরোধ মিটে যাবে। সম্ভব হবে গোটা মানব সমাজকে ঐক্যবদ্ধ করা; আর এই ঐক্যের মূল শক্তি হলো সম্প্রীতি। এই সম্প্রীতির বন্ধন শক্তিশালী হলে মানুষের মধ্যে সহনশীলতা বাড়ে। ভিন্ন ধর্ম-মত-পথের মানুষের প্রতি শ্রদ্ধাবোধ জাগে । আর এই সম্প্রীতির মধ্য দিয়ে উৎকৃষ্ট মানব সমাজ গড়ে তোলা সম্ভব। এই দিকটি উদ্দীপকে ফুটে উঠেনি। তাই বলা যায় উদ্দীপকটি 'আমার পথ' প্রবন্ধের সম্পূর্ণভাব ধারণ করে”- বলে আমি মনে করি না।"
        }
      ]
    },
    {
      "number": "3",
      "uddipok": "আপনারে লয়ে বিব্রত রহিতে আসেনি কেহ অবনী 'পরে সকলের তরে সকলে আমরা প্রত্যেকে মোরা পরের তরে।",
      "tag": "RB 24,DIN.B 24,SCC 23",
      "sub_questions": [
        {
          "label": "ক",
          "question": "",
          "explanation": "'প্রতিদান' কবিতার চরণ সংখ্যা আঠারোটি।"
        },
        {
          "label": "খ",
          "question": "",
          "explanation": "যে কবিকে নিষ্ঠুর কথা শোনান কবি নিরন্তর তার মুখ সাজান। 'প্রতিদান' কবিতায় কবি উদারতা ও সহনশীলতার বাণী উচ্চারণ করেছেন। কবির প্রতি যারা কঠোর বাণী প্রয়োগ করে তাদের প্রতি তিনি তেমনটি করবেন না। তিনি তাদের প্রতি সুন্দর ব্যবহার ও কোমল আচরণ করবেন। তিনি নিষ্ঠুরতার উত্তরে নিষ্ঠুরতা প্রদর্শন পছন্দ করেন না। তাই যারা কবির প্রতি কঠোর বাণী উচ্চারণ করে কবি তাদের মুখকে নিরন্তর সাজাতে চান।"
        },
        {
          "label": "গ",
          "question": "",
          "explanation": "উদ্দীপকে 'প্রতিদান' কবিতার পরার্থে আত্মনিবেদনের দিকটি প্রকাশিত হয়েছে। 'প্রতিদান কবিতায় কবি নিজের ক্ষুদ্র স্বার্থ পরিহার করে অপরের কল্যাণে আত্মনিবেদন করেছেন। তিনি অনিষ্টকারীকে কেবল ক্ষমা করেই ক্ষান্ত হননি জয় বরং তার উপকার করতে চেয়েছেন। কবি মনে করেন, প্রতিশোধ- প্রতিহিংসার বিপরীতে ভালোবাসাই পারে পৃথিবীকে সুন্দর ও নিরাপদ করতে। আর তাই তিনি তাঁর শত্রুর প্রতি ভালোবাসার হাত বাড়িয়ে দিয়েছেন। উদ্দীপকের কবিতাংশে কবি দেখতে চেয়েছেন মানবজীবনের সার্থকতা সবসময় নিজেকে বিলিয়ে দিয়ে অন্যের উপকার করার মাঝে নিহিত। আমাদের অন্যের জন্য কোনো স্বার্থ ছাড়াই নিজেদের উৎসর্গ করতে হবে। তাঁর মতে, এ জগতে কেউ শুধু নিজের স্বার্থ রক্ষার জন্য আসেনি বরং পরের কল্যাণে আত্মনিবেদন করার জন্যই এসেছে। উদ্দীপকের এই আত্মনিবেদনের স্বরূপ আমরা 'প্রতিদান' কবিতার কবির মাঝেও দেখি। কবি মনে করেন, পরের কল্যাণে নিজেকে নিবেদিত করতে পারলেই সমাজ হয়ে উঠবে সুন্দর। আর এখানেই উদ্দীপকের সঙ্গে আলোচ্য কবিতার সাদৃশ্য।"
        },
        {
          "label": "ঘ",
          "question": "",
          "explanation": "পরার্থে আত্মনিবেদন করার আহ্বানের দিক থেকে উদ্দীপকের কবির চেতনা ও 'প্রতিদান' কবিতার কবির চেতনা সমান্তরাল। 'প্রতিদান' কবিতায় ক্ষমাশীলতা, উদারতা ও সহনশীলতার দৃষ্টান্ত ফুটে উঠেছে। কবি সমাজে বিদ্যমান হানাহানি-হিংসা-বিদ্বেষের বিপরীতে প্রীতিময় পরিবেশের আকাঙ্ক্ষা প্রকাশ করেছেন। কবি মনে করেন, পরার্থপরতার মধ্য দিয়ে মানুষের কল্যাণে আত্মনিয়োগ করলেই তাঁর প্রত্যাশা পূরণ হবে। তাঁর কাছে সৌহার্দপূর্ণ সম্পর্কই পরম সত্য। উদ্দীপকের কবিতাংশের কবিও অন্যের কল্যাণের মাঝে মানবজীবনের সার্থকতা খুঁজে পান। তিনি মনে করেন, মানুষ শুধু নিজেকে নিয়ে ব্যস্ত থাকতে এ জগতে আসেনি। পরার্থে আত্মনিবেদন করতে পারার মাঝে জীবনের প্রকৃত সুখ নিহিত। এজন্যই জগতে মানবের আবির্ভাব। এর বিপরীতে তাদের কোনো চাওয়া-পাওয়া থাকে না। কবি মনে করেন, অন্যের উপকারে কিছু করতে পারলেই মানবজীবন সার্থক ও সফল হবে। আলোচ্য কবিতার কবিও এমন চেতনাই ধারণ করেন। 'প্রতিদান' কবিতায় কবি যেমন অপরের কল্যাণের কথা বলেছেন, তেমনি উদ্দীপকের কবিতাংশেও অপরের কল্যাণ করার কথা বলা হয়েছে। পরার্থে আত্মনিবেদনের মধ্যেই যে মানবজীবনের সার্থকতা নিহিত তিনি তা দেখাতে চেয়েছেন। আর এই বিষয়টিই আলোচ্য কবিতার প্রধান বিষয়। উদ্দীপকের আদর্শ ধারণ করার মধ্য দিয়ে 'প্রতিদান' কবিতার কবির প্রত্যাশা পূরণ হতে পারে। আলোচ্য কবিতার কবির এই অপরের কল্যাণ করার চেতনা উদ্দীপকের কবির চেতনারই প্রতিধ্বনি। তাই উদ্দীপকের কবি ও 'প্রতিদান' কবিতার কবির চেতনা সমান্তরাল বলা সংগত।"
        }
      ]
    },
    {
      "number": "4",
      "uddipok": "বর্ণবাদ বিরোধী আন্দোলনের অবিসংবাদিত নেতা নেলসন ম্যান্ডেলা। যিনি জীবনের অধিকাংশ সময় কারাগারে বন্দি ছিলেন। কারাবন্দি অবস্থায়ও তিনি বিভিন্ন গ্রন্থ প্রকাশ এবং অনশনের মাধ্যমে অধিকার আদায়ের জোর প্রচেষ্টা চালিয়ে গেছেন।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "ক)প্লুরিসিস হলো বক্ষব্যাধি।"
        },
        {
          "label": "খ",
          "question": "",
          "explanation": "খ) যখন বঙ্গবন্ধু কে ফরিদপুর জেলে স্থানান্তর করা হয় তখন তিনি তার সহকর্মীদের নিজের অবস্থা জানানোর জন্য নাশতা করার অজুহাতে দোকানে গিয়েছিলেন। উক্তি টি বঙ্গবন্ধু করেছিলেন।"
        },
        {
          "label": "গ",
          "question": "",
          "explanation": "গ) উদ্দীপকের সাথে 'বায়ান্নর দিনগুলো' রচনার বক্তব্যগত সাদৃশ্য রয়েছে কেননা উভয় নেতাই অধিকার আদায় এর জন্য অনশন করেছিলেন। বায়ান্নর দিনগুলো” রচনায় ১৯৫২ সালে বঙ্গবন্ধুর জেলজীবন ও জেল থেকে মুক্তিলাভের স্মৃতি বিবৃত হয়েছে । তৎকালীন পাকিস্তানি শাসকগোষ্ঠীর অপশাসন ও বিনাবিচারে বৎসরের পর বৎসর রাজবন্দিদের কারাগারে আটক রাখার প্রতিবাদে ১৯৫২ সালে লেখক অনশন ধর্মঘট করেন। উদ্দীপকে নেলসন ম্যান্ডেলা জীবনের অধিকাংশ সময় কারাগারে বন্দি ছিলেন এবিং কারাবন্দি অবস্থায়ও তিনি বিভিন্ন গ্রন্থ প্রকাশ তিনি অনশনের মাধ্যমে অধিকার আদায়ের জোর প্রচেষ্টা চালিয়ে গেছেন। বায়ান্নর দিনগুলো' রচনা বঙ্গবন্ধু জেল জীবনের কথা তুলেছেন। যৌবনের অধিকাংশ সময় কারা প্রকোষ্ঠের নির্জনে কাটলেও জনগণ-অন্তপ্রাণ এ মানুষটি ছিলেন আপসহীন, নিৰ্ভীক। জীবনের বিচিত্র অভিজ্ঞতা, গভীর উপলব্ধি ও রাজনৈতিক পর্যবেক্ষণ তিনি এ গ্রন্থে সহজ সরল ভাষায় প্রকাশ করেছেন। তৎকালীন পাকিস্তানি শাসকগোষ্ঠীর অপশাসন ও বিনাবিচারে বৎসরের পর বৎসর রাজবন্দিদের কারাগারে আটক রাখার প্রতিবাদে লেখক অনশন ধর্মঘট করেন এবং সেই সঙ্গে অনশনরত অবস্থায় মৃত্যু অত্যাসন্ন জেনে ও তিনি পিছিয়ে আসেন নি। তাই বলা যায় উদ্দীপক ও বায়ান্নর দিনগুলো' রচনার বক্তব্য সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "ঘ)উদ্দীপক এবং 'বায়ান্নর দিনগুলো' রচনা অবলম্বনে বাঙালি জাতির পিতা শেখ মুজিবুর রহমানের চেতনাগত স্বাতন্ত্র্য বয়েছে, উক্তি টি যথার্থ। জাতির পিতা বঙ্গবন্ধু শেখ মুজিবুর রহমানের “বায়ান্নর দিনগুলো” তাঁর ‘অসমাপ্ত আত্মজীবনী' (২০১২) গ্রন্থ থেকে সংকলিত হয়েছে। এই জীবনীটিতে ১৯৫৫ সাল পর্যন্ত ঘটনাবলি স্থান পেয়েছে। যৌবনের অধিকাংশ সময় কারা প্রকোষ্ঠের নির্জনে কাটলেও জনগণ-অন্তপ্রাণ এ মানুষটি ছিলেন আপসহীন, নিৰ্ভীক। “বায়ান্নর দিনগুলো” রচনায় ১৯৫২ সালে বঙ্গবন্ধুর জেলজীবন ও জেল থেকে মুক্তিলাভের স্মৃতি বিবৃত হয়েছে । তৎকালীন পাকিস্তানি শাসকগোষ্ঠীর অপশাসন ও বিনাবিচারে বৎসরের পর বৎসর রাজবন্দিদের কারাগারে আটক রাখার জন্য তিনি অনশন করেছিলেন এবং অনশনরত অবস্থায় মৃত্যু অত্যাসন্ন জেনেও নিতি অনশন করে গেছেন। অবশেষে পাকিস্তানি বাহিনী বাধ্য হয়ে তাকে মুক্তি দিয়েছিল। উদ্দীপকে নেলসন ম্যান্ডেলা জীবনের অধিকাংশ সময় কারাগারে বন্দি ছিলেন এবিং কারাবন্দি অবস্থায়ও তিনি বিভিন্ন গ্রন্থ প্রকাশ তিনি অনশনের মাধ্যমে অধিকার আদায়ের জোর প্রচেষ্টা চালিয়ে গেছেন। তিনি ছিলেন একজন বর্ণবাদ বিরোধী নেতা এবং তার নেতৃত্ব এ তার দেশ বর্ণবাদ মুক্ত হিয়েছিল। কিন্তু বঙ্গবন্ধু র চেতনার স্বাতন্ত্র্য রয়েছে। কারণ তিনি জেলে হয়ে যাওয়া অন্যায় অত্যাচার এর বিরুদ্ধে রুখে দাঁড়িয়েছেন। তিনি বিনা বিচারে জেলে বন্ধি থাকার বিরুদ্ধে অনশন করেছিলেন এবং তার জীবন বিপন্ন হতে বসেছিল কিন্তু তিনি আন্দোলন থেকে পিছিয়ে আসেন নি। তিনি লড়ে গেছেন এবং তার অধিকার অর্জন করেছেন। তাই বলা যায় বঙ্গবন্ধু র চেতনা ছিল স্বাতন্ত্র্য উক্তি যথার্থ।"
        }
      ]
    },
    {
      "number": "5",
      "uddipok": "ক্ষুদিরাম বসু স্বাধীনতাকামী একজন বিপ্লবী ছিলেন। দেশমাতৃকার মুক্তির জন্য অতি অল্প বয়সে তিনি বিপ্লবের মন্ত্রে দীক্ষিত হন। তিনি স্বপ্ন দেখেন উপনিবেশিক শাসনের হাত থেকে ভারতকে মুক্ত করার। মাতৃভূমির স্বাধীনতার জন্য তিনি নিজের জীবন বিসর্জন দিয়েছেন। তবু পরাধীনতার শৃঙ্খল মেনে নেননি।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "ক) বিদ্রোহী' কবিতা কবির অগ্নিবীণা কাব্যগ্রন্থের অন্তর্গত।"
        },
        {
          "label": "খ",
          "question": "",
          "explanation": "খ) কবি তার অসীম সাহস ধৈর্য ও কঠোর পরিশ্রমের প্রতীক হিসেবে নিজেকে বিশ্বামিত্র শিষ্য বলেছেন।কবি তার বিদ্রোহী রূপের প্রকাশ ঘটিয়েছে এই উপমা দ্বারা।"
        },
        {
          "label": "গ",
          "question": "",
          "explanation": "গ) উদ্দীপকের সাথে 'বিদ্রোহী' কবিতার সাদৃশ্য হলো অন্যায় অত্যাচার এবং ব্রিটিশ দের বিরুদ্ধে বিদ্রোহ ঘোষণা র দিক দিয়ে। বিদ্রোহী” কবিতায় আত্মজাগরণে উন্মুখ কবির সদম্ভ আত্মপ্রকাশ ঘোষিত হয়েছে। কবিতায় সগর্বে কবি নিজের বিদ্রোহী কবিসত্তার প্রকাশ ঘটিয়ে ঔপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দেন। এ কবিতায় সংযুক্ত রয়েছে ঔপনিবেশিক শাসনের বিরুদ্ধে কবির ক্ষোভ ও বিদ্রোহ। উদ্দীপকে ক্ষুদিরাম বসু স্বাধীনতাকামী একজন বিপ্লবী ছিলেন এবং দেশমাতৃকার মুক্তির জন্য অতি অল্প বয়সে তিনি বিপ্লবের মন্ত্রে দীক্ষিত হন। তিনি স্বপ্ন দেখেন উপনিবেশিক শাসনের হাত থেকে ভারতকে মুক্ত করার এবং সেই স্বপ্ন পূরণ এর জন্য মাতৃভূমির স্বাধীনতার জন্য তিনি নিজের জীবন বিসর্জন দেন। বিদ্রোহী কবিতা য় কবি সকল অন্যায় অত্যাচার এর অবসান্ কামনা করেছেন। মানুষ কে সকল অত্যাচার এর হাত থেকে মুক্তি না দেওয়া পর্যন্ত তার সংগ্রাম চলবে। তাই বলা যায় উদ্দীপক ও বিদ্রোহী কবিতার মূলগত দিক দিয়ে সাদৃশ্য রয়েছে।"
        },
        {
          "label": "ঘ",
          "question": "",
          "explanation": "ঘ) উদ্দীপকে প্রতিফলিত ক্ষুদিরামের সংগ্রামী চেতনা যেন 'বিদ্রোহী' কবিতার ভাবসত্যেরই সংহত রূপ উক্তি টি যথার্থ। বিদ্রোহী” কবিতায় আত্মজাগরণে উন্মুখ কবির সদম্ভ আত্মপ্রকাশ ঘোষিত হয়েছে। কবিতায় সগর্বে কবি নিজের বিদ্রোহী কবিসত্তার প্রকাশ ঘটিয়ে ঔপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দেন। এ কবিতায় সংযুক্ত রয়েছে ঔপনিবেশিক শাসনের বিরুদ্ধে কবির ক্ষোভ ও বিদ্রোহ। কবি সকল অন্যায় অনিয়মের বিরুদ্ধে বিদ্রোহ ঘোষণা করতে গিয়ে বিভিন্ন ধর্ম, ঐতিহ্য, ইতিহাস ও পুরাণের শক্তি উৎস থেকে উপকরণ উপাদান সমীকৃত করে নিজের বিদ্রোহী সত্তার অবয়ব রচনা করেন। কবিতার শেষে ধ্বনিত হয় অত্যাচারীর অত্যাচারের অবসান কাম্য। বিদ্রোহী কবি উৎকণ্ঠ ঘোষণায় জানিয়ে দেন যে, উৎপীড়িত জনতার ক্রন্দনরোল যতদিন পর্যন্ত প্রশমিত না হবে ততদিন এই বিদ্রোহী কবিসত্তা শান্ত হবে না। এই চির বিদ্রোহী অভ্রভেদী চির উন্নত শিররূপে বিরাজ করবে। উদ্দীপকে ক্ষুদিরাম বসু স্বাধীনতাকামী একজন বিপ্লবী ছিলেন এবং দেশমাতৃকার মুক্তির জন্য অতি অল্প বয়সে তিনি বিপ্লবের মন্ত্রে দীক্ষিত হন। তিনি স্বপ্ন দেখেন উপনিবেশিক শাসনের হাত থেকে ভারতকে মুক্ত করার এবং সেই স্বপ্ন পূরণ এর জন্য মাতৃভূমির স্বাধীনতার জন্য তিনি নিজের জীবন বিসর্জন দেন। বিদ্রোহী কবিতায় কবি সকল অন্যায় কারীর বিরুদ্ধে বিদ্রোহী রূপে আবিভূত হয়েছেন। ততকালীন ব্রিটিশ সরকার এদেশের মানুষের উপর অত্যাচার নিপীড়ন চালাতো। কবি এই নিপীড়ন কারী দের হাত থেকে দেশকে মুক্ত করে শোষণ বৈষম্য হীন সমাজ গড়ার স্বপ্ন দেখেন। তাই বলা যায় উদ্দীপকে প্রতিফলিত ক্ষুদিরামের সংগ্রামী চেতনা যেন 'বিদ্রোহী' কবিতার ভাবসত্যেরই সংহত রূপ উক্তি টি যথার্থ।"
        }
      ]
    },
    {
      "number": "6",
      "uddipok": "মানুষ মানুষের জন্য জীবন জীবনের জন্য একটু সহানুভূতি কি মানুষ পেতে পারে না ও বন্ধু-",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "ক)যে কবিকে বিষে ভরা বান দিয়েছে তাকে কবি 'বুকভরা গান' দেন ।"
        },
        {
          "label": "খ",
          "question": "",
          "explanation": "খ) কবির মহানুভবতা প্রকাশ পেয়েছে। যে কবিকে কষ্ট দেয় কবি তার উপকারে কাজ করেন। কবি জানেন প্রতিহিংসার মাধ্যমে সমাজের ক্ষতি হয়। হিংসার  একমাত্র প্রতিশোধ তার উপকার করা। এভাবেই সমাজের কল্যাণ করা সম্ভব বলে কবি মনে করেন।"
        },
        {
          "label": "গ",
          "question": "",
          "explanation": "গ)উদ্দীপকের সাথে 'প্রতিদান' কবিতার ভাবগত সাদৃশ্য রয়েছে পরার্থপরতা দিক দিয়ে। ‘প্রতিদান'  কবিতায় কবি ক্ষুদ্র স্বার্থকে বিসর্জন দিয়ে পরার্থপরতার মধ্যেই যে ব্যক্তির প্রকৃত সুখ ও জীবনের সার্থকতা নিহিত সেই বিষয়ে আলোকপাত করেছেন। কবির মতে ভালোবাসাই পারে পৃথিবীকে সুন্দর করতে। উদ্দীপকে বলা হয়েছে মানুষ এর জন্য ই মানুষ একে অন্যকে সাহায্য সহানুভূতি না দেখালে সে মানুষ হতে পারে না। প্রতিদান কবিতায়  সমাজ-সংসারে বিদ্যমান বিভেদ-হিংসা-হানাহানি দ্বারা আক্রান্ত হওয়া সত্ত্বেও কবির কণ্ঠে প্রতিশোধ-প্রতিহিংসার বিপরীতে ব্যক্ত হয়েছে প্রীতিময় এক পরিবেশ সৃষ্টির আকাঙ্ক্ষা। কেননা ভালোবাসাপূর্ণ মানুষই নির্মাণ করতে পারে সুন্দর, নিরাপদ পৃথিবী। কবি অনিষ্টকারীকে কেবল ক্ষমা করেই নয়, বরং প্রতিদান হিসেবে অনিষ্টকারীর উপকার করার মাধ্যমে পৃথিবীকে সন্দর, বাসযোগ্য করতে চেয়েছেন। তাই বলা যায় উদ্দীপকের সাথে 'প্রতিদান' কবিতায় পরার্থপরতা ও অন্য কে সাহায্য দিক দিয়ে সাদৃশ্য রয়েছে।"
        },
        {
          "label": "ঘ",
          "question": "",
          "explanation": "ঘ)মানুষ মানুষের জন্য উক্তি টি যথার্থ।  ‘প্রতিদান'  এ কবিতায় কবি ক্ষুদ্র স্বার্থকে বিসর্জন দিয়ে পরার্থপরতার মধ্যেই যে ব্যক্তির প্রকৃত সুখ ও জীবনের সার্থকতা নিহিত সেই বিষয়ে আলোকপাত করেছেন। কবি কবিতায় বলেছেন যে তাকে কষ্ট দেয় কবি তার পরিবর্তে তার উপকার করে। এভাবে কবি ভালোবাসা ছড়িয়ে দিতে চান মানুষ এর মধ্যে।  উদ্দীপকে বলা হয়েছে মানুষ মানুষের জন্য, মানুষ কে সাহায্য সহযোগিতা করা মানুষের ই কর্তব্য। প্রতিদান কবিতায় কবি বলেছেন মানুষের জন্ম একে অন্য কে ভালোবাসার জন্য। তাই তার প্রতি আঘাত আসলেও তিনি অন্য কে সাহায্য করে যান।অন্যের ভালোর জন্য কাজ করে যান। সমাজ-সংসারে বিদ্যমান বিভেদ-হিংসা-হানাহানি দ্বারা আক্রান্ত হওয়া সত্ত্বেও কবির কণ্ঠে প্রতিশোধ-প্রতিহিংসার বিপরীতে ব্যক্ত হয়েছে প্রীতিময় এক পরিবেশ সৃষ্টির আকাঙ্ক্ষা। কেননা ভালোবাসাপূর্ণ মানুষই নির্মাণ করতে পারে সুন্দর, নিরাপদ পৃথিবী। কবি অনিষ্টকারীকে কেবল ক্ষমা করেই নয়, বরং প্রতিদান হিসেবে অনিষ্টকারীর উপকার করার মাধ্যমে পৃথিবীকে সন্দর, বাসযোগ্য করতে চেয়েছেন। তাই বলা যায় মানুষ মানুষের জন্য উক্তি টি যথার্থ।"
        }
      ]
    },
    {
      "number": "7",
      "uddipok": "আত্মত্যাগের মন্ত্রে উজ্জীবিত হয়ে রক্তশপথ নিয়ে এগিয়ে চলাই তারুণ্যের ধর্ম। এ বয়সের ধর্মই হলো মাথা নত না করার শপথে উদ্দীপ্ত হওয়া। জড়তা তাদেরকে আচ্ছন্ন করতে পারে না। অফুরান প্রাণচঞ্চলতা ও দুঃসাহসিকতা তরুণদের পথচলার শক্তি যোগায়।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "ক) সুকান্ত ভট্টাচার্য ২১ বছর বয়সে মারা যান।"
        },
        {
          "label": "খ",
          "question": "",
          "explanation": "খ)আঠারো বছর বয়স বহু ইতিবাচক বৈশিষ্ট্যে চিহ্নিত। জড় নিশ্চল প্রথাবদ্ধ জীবনকে পেছনে ফেলে নতুন জীবন রচনার স্বপ্ন, কল্যাণ ও সেবাব্রত, উদ্দীপনা, সাহসিকতা, চলার দুর্বার গতি— এসবই আঠারো বছর বয়সের বৈশিষ্ট্য। কবি প্রার্থনা করেন, এসব বৈশিষ্ট্য যেন জাতীয় জীবনে চালিকাশক্তি হয়ে দাঁড়ায় ।"
        },
        {
          "label": "গ",
          "question": "",
          "explanation": "গ)উদ্দীপকের সাথে 'আঠারো বছর বয়স' কবিতার বিষয়বস্তুগত সাদৃশ্য হলো আঠারো বছর বয়সের ইতিবাচক দিকগুলোতে যার জন্য কবি চেয়েছেন এদেশের বুকে আঠারো বছর নেমে আসুক। আঠারো বছর বয়স কবিতায় কবি নিজের অভিজ্ঞতার আলোকে বয়ঃসন্ধিকালের বৈশিষ্ট্যকে তুলে ধরেছেন। কৈশোর থেকে যৌবনে পদার্পণের এ বয়সটি উত্তেজনার, প্রবল আবেগ ও উচ্ছ্বাসে জীবনের ঝুঁকি নেবার উপযোগী। এ বয়স অদম্য দুঃসাহসে সকল বাধা-বিপদকে পেরিয়ে যাওয়ার এবং অন্যায়ের বিরুদ্ধে মাথা উঁচু করে দাঁড়াবার জন্য প্রস্তুত। এদের ধর্মই হলো আত্মত্যাগের মহান মন্ত্রে উজ্জীবিত হওয়া, আঘাত-সংঘাতের মধ্যে রক্তশপথ নিয়ে ঝাঁপিয়ে পড়া। উদ্দীপকে লেখক বলেছেন আত্মত্যাগের মন্ত্রে উজ্জীবিত হয়ে রক্তশপথ নিয়ে এগিয়ে চলাই তারুণ্যের ধর্ম। এ বয়সের ধর্মই হলো মাথা নত না করার শপথে উদ্দীপ্ত হওয়া। জড়তা তাদেরকে আচ্ছন্ন করতে পারে না। অফুরান প্রাণচঞ্চলতা ও দুঃসাহসিকতা তরুণদের পথচলার শক্তি যোগায় । সমাজজীবনের নানা বিকার, অসুস্থতা ও সর্বনাশের অভিঘাতে হয়ে উঠতে পারে এরা ভয়ংকর। তারুণ্য ও যৌবনশক্তি দুর্বার বেগে এগিয়ে যায় প্রগতির পথে। যৌবনের উদ্দীপনা, সাহসিকতা, দুর্বার গতি, নতুন জীবন রচনার স্বপ্ন এবং কল্যাণব্রত— এসব বৈশিষ্ট্যের জন্য কবি প্রত্যাশা করেছেন নানা সমস্যাপীড়িত দেশে তারুণ্য ও যৌবনশক্তি যেন জাতীয় জীবনের চালিকাশক্তি হয়ে দাঁড়ায়। তাই বলা যায় উদ্দীপক ও আঠারো বছর বয়স কবিতা বিষয়গত দিক দিয়ে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "ঘ) 'আঠারো বছর বয়স' কবিতায় বর্ণিত যৌবনের স্বতঃস্ফূর্ত প্রকাশের স্বরূপ উদ্দীপকে ফুটে উঠেছে। আঠারো বছর বয়স কবিতায় কবি নিজের অভিজ্ঞতার আলোকে বয়ঃসন্ধিকালের বৈশিষ্ট্যকে তুলে ধরেছেন। কৈশোর থেকে যৌবনে পদার্পণের এ বয়সটি উত্তেজনার, প্রবল আবেগ ও উচ্ছ্বাসে জীবনের ঝুঁকি নেবার উপযোগী। এই আবেগ উত্তেজনাই যৌবনের প্রকাশ। এ বয়স অদম্য দুঃসাহসে সকল বাধা-বিপদকে পেরিয়ে যাওয়ার এবং অন্যায়ের বিরুদ্ধে মাথা উঁচু করে দাঁড়াবার জন্য প্রস্তুত। এদের ধর্মই হলো আত্মত্যাগের মহান মন্ত্রে উজ্জীবিত হওয়া, আঘাত-সংঘাতের মধ্যে রক্তশপথ নিয়ে ঝাঁপিয়ে পড়া। এরা দেশের জন্য আত্মদানে সর্বদা প্রস্তুত থাকে।  উদ্দীপকে আত্মত্যাগের মন্ত্রে উজ্জীবিত হয়ে রক্তশপথ নিয়ে এগিয়ে চলাই তারুণ্যের ধর্ম। এ বয়সের ধর্মই হলো মাথা নত না করার শপথে উদ্দীপ্ত হওয়া। জড়তা তাদেরকে আচ্ছন্ন করতে পারে না। অফুরান প্রাণচঞ্চলতা ও দুঃসাহসিকতা তরুণদের পথচলার শক্তি যোগায় । আঠারো বছর বয়সে কবিতায় কবি তারুণ্যের প্রকাশকে তুলে ধরেছেন। তারুণ্যের প্রকাশ সকল অন্যায় অত্যাচারের বিরুদ্ধে রুখে দাড়ানোর জন্য প্রয়োজন। কৈশোর থেকে যৌবনে পদার্পণের এ বয়সটি উত্তেজনার, প্রবল আবেগ ও উচ্ছ্বাসে জীবনের ঝুঁকি নেবার উপযোগী। এ বয়স অদম্য দুঃসাহসে সকল বাধা-বিপদকে পেরিয়ে যাওয়ার এবং অন্যায়ের বিরুদ্ধে মাথা উঁচু করে দাঁড়াবার জন্য প্রস্তুত। এদের ধর্মই হলো আত্মত্যাগের মহান মন্ত্রে উজ্জীবিত হওয়া, আঘাত-সংঘাতের মধ্যে রক্তশপথ নিয়ে ঝাঁপিয়ে পড়া। পাশাপাশি সমাজজীবনের নানা বিকার, অসুস্থতা ও সর্বনাশের অভিঘাতে হয়ে উঠতে পারে এরা ভয়ংকর। কিন্তু এ বয়সের আছে সমস্ত দুর্যোগ আর দুর্বিপাক মোকাবিলা করার অদম্য প্রাণশক্তি। ফলে তারুণ্য ও যৌবনশক্তি দুর্বার বেগে এগিয়ে যায় প্রগতির পথে। যৌবনের উদ্দীপনা, সাহসিকতা, দুর্বার গতি, নতুন জীবন রচনার স্বপ্ন এবং কল্যাণব্রত— এসব বৈশিষ্ট্যের জন্য কবি প্রত্যাশা করেছেন নানা সমস্যাপীড়িত দেশে তারুণ্য ও যৌবনশক্তি যেন জাতীয় জীবনের চালিকাশক্তি হয়ে দাঁড়ায়।  এই সরূপ ই কবি কবিতায় তুলে ধরেছেন। উদ্দীপকেও তারুণ্যের এই ত্যাগী স্বরূপ তুলে ধরা হয়েছে। তাই বলা যায় 'আঠারো বছর বয়স' কবিতায় বর্ণিত যৌবনের স্বতঃস্ফূর্ত প্রকাশের স্বরূপ উদ্দীপকে ফুটে সুন্দরভাবে উঠেছে।"
        }
      ]
    },
    {
      "number": "8",
      "uddipok": "স্বার্থান্ধ মানুষের লোভের কারণে এই পৃথিবীতে যুগে যুগে অনেক নৃশংস হত্যাকাণ্ড ঘটেছে। ইতিহাস সাক্ষী এসব হত্যাকাণ্ডের সাথে অর্থলিন্সা, ক্ষমতার দ্বন্দ্ব যেমন জড়িত তেমনিভাবে জড়িত থাকে খুব কাছের মানুষ এবং অত্যন্ত প্রিয়ভাজন ব্যক্তিবর্গ। যার উদাহরণ-জুলিয়াস সিজার, মহাত্মা গান্ধী, বঙ্গবন্ধু শেখ মুজিবুর রহমান, ইন্দিরা গান্ধী প্রমুখ নেতৃবৃন্দ।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "ক)সিরাজউদ্দৌলাকে কোথায় বন্দী করা হয় ভগবানগোলায়।"
        },
        {
          "label": "খ",
          "question": "",
          "explanation": "খ)নিজের রাগ থেকে ঘসেটি বেগম এই কথাটি বলেছিলেন। ঘসেটি বেগম সিরাজ নবাব হোক এটা চান নি এতে তার রাজনৈতিক ক্ষমতা ব্যহত হয়েছে। তিনি সিরাজ কে সরাতে চেয়েছিলেন নবাবের পদ থেকে তাই তিনি সিরাজের উপর রেগে এই কথাটি বলেছিলেন।"
        },
        {
          "label": "গ",
          "question": "",
          "explanation": "গ)উদ্দীপকের সাথে সিরাজদ্দৌলার করুণ পরিণতির সাদৃশ্য হলো তার প্রিয় জন দের বিশ্বাসঘাতকতায়। সিরাজদ্দৌলা নাটকে নবাব সিরাজের কাহিনি তুলে ধরা হয়েছে। তিনি তার সভাসদ ও তার নিজের খালা ঘসেটি বেগমের ষড়যন্ত্র এর শিকার হয়েছিলেন। তিনি ক্ষমতার দ্বন্দ্ব এর জন্য সকলের বিশ্বাসঘাতকতার শিকার হন। উদ্দীপকে বলা হয়েছে স্বার্থান্ধ মানুষের লোভের কারণে এই পৃথিবীতে যুগে যুগে অনেক নৃশংস হত্যাকাণ্ড ঘটেছে। ইতিহাস সাক্ষী এসব হত্যাকাণ্ডের সাথে অর্থলিপ্সা, ক্ষমতার দ্বন্দ্ব যেমন জড়িত তেমনিভাবে জড়িত থাকে খুব কাছের মানুষ এবং অত্যন্ত প্রিয়ভাজন ব্যক্তিবর্গ। যার উদাহরণ-জুলিয়াস সিজার, মহাত্মা গান্ধী, বঙ্গবন্ধু শেখ মুজিবুর রহমান, ইন্দিরা গান্ধী প্রমুখ নেতৃবৃন্দ । সিরাজের সাথেও একই ঘটনা ঘটেছে সে তার প্রিয় মানুষ তার নিজের খালার দাড়া বিশ্বাসঘাতকতার শিকার হয়েছিল। সে তার সেনাপতি ও অন্যান্য সভাসদ দের বিশ্বাসঘাতকতা  ও ষড়যন্ত্র এর কারণ এ পলাশির যুদ্ধ এ পরাজিত হয় এবং পরবর্তী তে ধরা পরে নিজের প্রাণ হারান।  তাই বলা যায় উদ্দীপকের সাথে সিরাজদ্দৌলার করুণ পরিণতির সাদৃশ্য হলো তার প্রিয় জন দের বিশ্বাসঘাতকতায়"
        },
        {
          "label": "ঘ",
          "question": "",
          "explanation": "ঘ)উদ্দীপকটি সিরাজউদ্দৌলা নাটকের চেতনাগত দিক অনেকটাই ধারণ করতে পেরেছে— উক্তি টি যথার্থ তবে সম্পূর্ণ ধারণ করতে পারে নি। সিরাজউদ্দৌলা নাটকে সিরাজের জীবন এর কাহিনি তুলে ধরা হয়েছে। সে তার আশে পাশের মানুষের দ্বারা বিশ্বাসঘাতকতার শিকার হয় এবং নিজের ক্ষমতা হারায়। তার প্রিয় মানুষ গুলা ক্ষমতার লোভে তার বিরুদ্ধে ষড়যন্ত্র এ লিপ্ত হয়। তাদের ষড়যন্ত্র এক পর্যায় দেশ কে তারা ব্রিটিশ দের হাতে বিক্রি করে দেয়। উদ্দীপকে স্বার্থান্ধ মানুষের লোভের কারণে এই পৃথিবীতে যুগে যুগে অনেক নৃশংস হত্যাকাণ্ড ঘটেছে। ইতিহাস সাক্ষী এসব হত্যাকাণ্ডের সাথে অর্থলিপ্সা, ক্ষমতার দ্বন্দ্ব যেমন জড়িত তেমনিভাবে জড়িত থাকে খুব কাছের মানুষ এবং অত্যন্ত প্রিয়ভাজন ব্যক্তিবর্গ। যার উদাহরণ-জুলিয়াস সিজার, মহাত্মা গান্ধী, বঙ্গবন্ধু শেখ।  সিরাজউদ্দৌলা নাটকের বিশ্বাস ঘাতকতা ও ক্ষমতা লিপ্সার কথা উদ্দীপকে আসলেও দেশপ্রেমের দিকটি আসে নি।  সিরাজের সাথে প্রিয় জনের বিশ্বাস ঘাতকতা যে দেশের বিক্রির কারণ হয়ে উঠছিল। ক্ষমতার জন্য তারা নিজ দেশ কে পর্যন্ত ব্রিকি করে ফেলেছিল। সিরাজ নিজে দেশ প্রেমিক ছিলেন তিনি দেশের জন্য লড়ে গেছেন কিন্তু সকলের বিশ্বাসঘাতকতাকে জয় লাভ করতে দেয় নি। কিছু সংখ্যক মানুষ ই তাকে কখন ছেড়ে যায় নি। তারা দেশকে ও তাকে ভালোবাসতো।  তাই বলা যায় উদ্দীপকটি সিরাজউদ্দৌলা নাটকের চেতনাগত দিক অনেকটাই ধারণ করতে পেরেছে— উক্তি টি যথার্থ তবে সম্পূর্ণ ধারণ করতে পারে নি।"
        }
      ]
    },
    {
      "number": "9",
      "uddipok": "১৯৭১ সালের মহান মুক্তিযুদ্ধে দেশের কিছু মানুষ বিরোধিতা করেছে। অনেকে স্বার্থসিদ্ধির জন্যে গোপনে পাক সেনাদের স্নাথে হাত মিলিয়ে বাঙালি নিধনে তৎপর হয়ে উঠেছে। তেমনি দেশবিরোধী একজন ব্যক্তি আবুল মিয়া। পাকিস্তানি হানাদার বাহিনীর সাথে আঁতাত করে সে তার নিজের এলাকার অনেক ক্ষতিসাধন করেছে।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "ক)পলাশীর যুদ্ধে নবার সিরাজউদ্দৌলার সৈন্য সংখ্যা ছিল ৫০ হাজারের বেশি।"
        },
        {
          "label": "খ",
          "question": "",
          "explanation": "খ) লবণ বিক্রেতার সাথে হয়ে যাওয়া অন্যায় অত্যাচার সিরাজ কে ক্ষুব্ধ করে তোলে। তার রাজ্যে হয়ে যাওয়া এই অন্যায়ের জন্য সে নিজেকে দায়ী করে কেননা সে ব্রিটিশ দের এদেশে বাণিজ্য করার অনুমতি দিয়ে ছিল তাই সভাসদ দের কথা শুনে। তিনি এই অন্যায়কে প্রতিরোধ করতে পারেন নি বলে নিজেকে তিনি দোষী মনে করেন তাই এই উক্তি টি করেছিলেন।"
        },
        {
          "label": "গ",
          "question": "",
          "explanation": "গ)উদ্দীপকের আবুল মিয়া 'সিরাজউদ্দৌলা' নাটকের মীরজাফর ও তার সহযোগী দের  চরিত্রের প্রতিনিধিত্ব করে। মীরজাফর ও তার সহযোগী রাজবল্লভ রায় দুর্লভ ইত্যাদি মিলে তাদের স্বার্থের জন্য ব্রিটিশ দের সাথে হাত মিলিয়েছিল এবং নবারের সাথে বিশ্বাসঘাতকতা করেছিল। তাদের বিশ্বাসঘাতকতার কারণে নবার পরাজিত হয় এবং বাংলার স্বাধীনতার সূর্য অস্তনমিত হয়। উদ্দীপকে মহান মুক্তিযুদ্ধে দেশের কিছু মানুষ বিরোধিতা করেছে। অনেকে স্বার্থসিদ্ধির জন্যে গোপনে পাক সেনাদের সাথে হাত মিলিয়ে বাঙালি নিধনে তৎপর হয়ে উঠেছে। তেমনি দেশবিরোধী একজন ব্যক্তি আবুল মিয়া। পাকিস্তানি হানাদার বাহিনীর সাথে আঁতাত করে সে তার নিজের এলাকার অনেক ক্ষতিসাধন করেছে। এই আবুল মিয়ার সাথে মীর জাফর ও তার সহযোগী দের মিল রয়েছে কারণ তারা উভয় ই দেশদ্রোহী। নিজের স্বার্থে তারা দেশকে বিসর্জন দিতে একবারো ভাবে নি। তাই বলা যায় উদ্দীপকের আবুল মিয়া 'সিরাজউদ্দৌলা' নাটকের মীরজাফর ও তার সহযোগী দের  চরিত্রের প্রতিনিধিত্ব করে।"
        },
        {
          "label": "ঘ",
          "question": "",
          "explanation": "ঘ) উদ্দীপকে 'সিরাজউদ্দৌলা' নাটকের আংশিক চিত্র প্রতিফলিত হয়েছে”– বলে আমি মনে করি কেননা উদ্দীপকে দেশপ্রেমিক দের কোনো উল্লেখ নেই যা নাটকে রয়েছে। সিরাজউদ্দৌলা নাটকে সিরাজ, মীরমর্দান মোহনলাল এরা ছিল দেশপ্রেমিক যারা নিজেদের শেষ রক্তবিন্দু দিয়ে হলেও দেশকে শত্রুর হাত থেকে রক্ষা করতে চেয়েছিল। কোনো প্রলভনে তারা ভোলে নি তারা দেশের আসল সন্তান এবং তাদের আত্মত্যাগ আমাদের প্রেরণা যোগায়। উদ্দীপকে মহান মুক্তিযুদ্ধে দেশের কিছু মানুষ বিরোধিতা করেছে। অনেকে স্বার্থসিদ্ধির জন্যে গোপনে পাক সেনাদের সাথে হাত মিলিয়ে বাঙালি নিধনে তৎপর হয়ে উঠেছে। তেমনি দেশবিরোধী একজন ব্যক্তি আবুল মিয়া। পাকিস্তানি হানাদার বাহিনীর সাথে আঁতাত করে সে তার নিজের এলাকার অনেক ক্ষতিসাধন করেছে। এখানে কেবল ই বিশ্বাসঘাতক দেশদ্রোহী দের কথা বলা হয়েছে যা নাটকের আংশিক অংশ। যেখানে মীরজাফর ও তার সহযোগী রা দেশকে ব্রিটিশ দের হাতে বিক্রি করে দেয়। তাদের জন্য ই নবার যুদ্ধ এ পরাজিত হন। কিন্তু নাটকে মীরমর্দান মোহনলাল এর মতো দেশপ্রেমিক সৈনিক দের কথাও বলা হয়েছে যারা আমাদের প্রেরণা যোগায়। দেশের জন্য লড়াতে উদ্বুদ্ধ করে। তাই বলা যায়ভউদ্দীপকে 'সিরাজউদ্দৌলা' নাটকের আংশিক চিত্র প্রতিফলিত হয়েছে”–উক্তি টি যথার্থ।"
        }
      ]
    },
    {
      "number": "10",
      "uddipok": "বাংলাদেশের একটি ছোট্ট গ্রাম রসুলপুর। সেখানকার অধিকাংশ মানুষ অশিক্ষিত। সভ্যতার ছোঁয়া বিবর্জিত এই গ্রাম অন্ধবিশ্বাস এবং কুসংস্কারে পরিপূর্ণ। কারো অসুস্থতায় হাশেম মিয়ার স্বপ্নে পাওয়া তাবিজ, ঝাড়ফুঁক, পানিপড়া একমাত্র ভরসা। এ গ্রামের জরিনা অশিক্ষিত হলেও সে হাশেম মিয়ার ঝাড়ফুঁকে বিশ্বাস করে না। প্রতিবাদী ও সাহসী জরিনা তার বুদ্ধিমত্তা দিয়ে গ্রামের লোকদেরকে ঝাড়ফুঁকের অসাড়তার দিকটি বোঝানোর চেষ্টা করে।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "ক) 'লালসালু' উপন্যাসের ফরাসি অনুবাদ করেন সৈয়দ ওয়ালীউল্লাহ র সহধর্মিণী অ্যান মারি থিবো।"
        },
        {
          "label": "খ",
          "question": "",
          "explanation": "খ) দুনিয়া বিচিত্র জায়গা কারণ এখানে কারণে অকারণে মিথ্যা বলতে হয় বলে মজিদ মনে করে। মজিদ নিজের স্বার্থে একটি নাটকের সৃষ্টি করে সে মানুষের বিশ্বাস নিয়ে ব্যবসা করে এবং তার জন্য তাকে মাঝে মাঝেই মিথ্যা কথা বলতে হয়। তাই নিজ দোষ ঢাকতে সে জীবনের কঠিনতাকে ও জটিলতাকে দায়ী করে।বলে, দুনিয়াটা সবচেয়ে বিচিত্র জায়গা।"
        },
        {
          "label": "গ",
          "question": "",
          "explanation": "গ)উদ্দীপকের সাথে 'লালসালু' উপন্যাসের বিষয়গত সাদৃশ্য হলো কুসংস্কার ও অন্ধবিশ্বাস এর দিক দিয়ে। লালসালু উপন্যাসের গ্রামের মানুষ মজিদকে অন্ধের মতো বিশ্বাস করতো। তার বলা সকল কথা কে তারা মেনে চলতো। তার মতের বাইরে গেলে তাকে পেতে হতো চরম শাস্তি। তার এই শক্তির ভীত ছিল কুসংস্কার। তার মিথ্যা গল্পে সকলে বিশ্বাস করে তাকে সর্বোচ্চ স্থান দিয়েছিল উদ্দীপকে রসুলপুর গ্রামের অধিকাংশ অশিক্ষিত মানুষ সভ্যতার ছোঁয়া বিবর্জিত এবং অন্ধবিশ্বাস এবং কুসংস্কারে পরিপূর্ণ। কারো অসুস্থতায় হাশেম মিয়ার স্বপ্নে পাওয়া তাবিজ, ঝাড়ফুঁক, পানিপড়া একমাত্র ভরসা। তাদের এই কুসংস্কার ও অন্ধবিশ্বাস লালসালু উপন্যাসের মজিদের শক্তি ছিল। এই অন্ধবিশ্বাস এর জন্য ই সে গ্রামের সকল কে নিজের কথায় সব কিছু করতে বাধ্য করতে পেরেছিল। গ্রামের মানুষের অন্ধবিশ্বাস এর সুযোগ নিয়েছিল মজিদ এবং নিজের সাম্রাজ্য গড়ে তুলেছিল। তাই বলা যায় উদ্দীপকের সাথে 'লালসালু' উপন্যাসের বিষয়গত সাদৃশ্য হলো কুসংস্কার ও অন্ধবিশ্বাস এর দিক দিয়ে।"
        },
        {
          "label": "ঘ",
          "question": "",
          "explanation": "ঘ)উদ্দীপকের “জরিনা আর 'লালসালু'র জমিলা একে অপরের পরিপূরক”— মন্তব্য টির সাথে আমি একমত। জমিলা ছিল মজিদের ২য় বউ। কিন্তু মজিদের শাসন তার উপর খাটতো না। সে মজিদ কে ভয় পেতো না। মজিদ কে মানতো না। সে একাই মজিদের বিরুদ্ধে বিদ্রোহ করেছিল যেখানে গ্রামের সবাই তাকে অন্ধভাবে বিশ্বাস করতো। উদ্দীপকে যে গ্রামে কারো অসুস্থতায় হাশেম মিয়ার স্বপ্নে পাওয়া তাবিজ, ঝাড়ফুঁক, পানিপড়া একমাত্র ভরসা। এ গ্রামের জরিনা অশিক্ষিত হলেও সে হাশেম মিয়ার ঝাড়ফুঁকে বিশ্বাস করে না। প্রতিবাদী ও সাহসী জরিনা তার বুদ্ধিমত্তা দিয়ে গ্রামের লোকদেরকে ঝাড়ফুঁকের অসাড়তার দিকটি বোঝানোর চেষ্টা করে । জমিলাও লালসালু উপন্যাসে একটি প্রতিবাদী চরিত্র। সে তার বয়স এর জন্য স্বাধীন ও মুক্ত থাকতে চায়। মজিদের দেওয়া নিয়ম তার ভালো লাগে না। সে বুঝতে পারে মজিদ যা করে তার সব ঠিক নয়। তাই মজিদের বারবার বলার পরেও সে নামাজে বসে ঘুমিয়ে যায়। জমিলা মজিদ কে ভয় পায় না বলে মজিদ জমিলাকে ভয় পেতে শুরু করে। উদ্দীপকের জরিনার সাথে জমিলার মিল রয়েছে। তাই বলা যায় উদ্দীপকের “জরিনা আর 'লালসালু'র জমিলা একে অপরের পরিপূরক”—উক্তি টি যথার্থ।"
        }
      ]
    },
    {
      "number": "11",
      "uddipok": "সাধু সুন্দরলাল সাঁওতালদের কাছে দেবতাতুল্য। তবে সে নিরীহ সাঁওতালদের বিশ্বাসের সাথে খেলা করে। করম দেবতা ও শিং বোঙ্গার ভয় দেখায়। দেবতার কোপে মড়ক লেগে সবাই মরে যাবে এমন কথায় ভয় পেয়ে সবাই তার কাছেই সাহায্য চায়। এই সুযোগে সুন্দরলাল তাদের আসামের চা বাগানে কুলির কাজ করতে পাঠিয়ে দেয়। মনে মনে হিসেব করে কতজন পাঠালো আর কমিশন কত টাকা পাবে।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "ক) মজিদকে দেখে প্রথমে জমিলা তার শ্বশুর মনে করেছিল।"
        },
        {
          "label": "খ",
          "question": "",
          "explanation": "খ) গ্রামে খাবারের অভাব থাকলেও ধর্মীয় কুসংস্কারের প্রাচুর্যতা আছে। মজিদ যে গ্রামে জন্ম নিয়েছিল সে গ্রামের জনসংখ্যা খাবারের তুলনায়। সেখানে খাদ্যের অভাব প্রচুর তবে সব মানুষ ই কুসংস্কার আচ্ছন্ন। তারা সর্বদাই ধর্মীয় কুসংস্কার নিয়ে মেতে থাকে। গ্রামে খাদ্য ও প্রকৃত শিক্ষা উভয় এর ই অভাব বিদ্যমান।"
        },
        {
          "label": "গ",
          "question": "",
          "explanation": "গ)উদ্দীপকের সাথে 'লালসালু' উপন্যাসের ধর্মব্যবসার  সাদৃশ্য পাওয়া যায়  লালসালু উপন্যাস এ মজিদ গ্রামের মানুষের ধর্মীয় বিশ্বাসকে ব্যবহার করে তার সাম্রাজ্য গড়ে তোলে। সে সবাইকে বিশ্বাস করায় যে তার স্বপ্ন এ পির এসেছিল এবং তারা পিরের অপমান করেছে তাকে অবহেলা করে। তাই গ্রামের মানুষ ভয়ে পেয়ে পিরের মাজারের ব্যবস্থা করে। আর এই মাজার কে ঘিরেই গড়ে ওঠে মজিদের ক্ষমতা।  উদ্দীপকে সুন্দরলাল সাঁওতালদের কাছে দেবতাতুল্য। তবে সে নিরীহ সাঁওতালদের বিশ্বাসের সাথে খেলা করে। করম দেবতা ও শিং বোঙ্গার ভয় দেখায়। দেবতার কোপে মড়ক লেগে সবাই মরে যাবে এমন কথায় ভয় পেয়ে সবাই তার কাছেই সাহায্য চায়। এই সুযোগে সুন্দরলাল তাদের আসামের চা বাগানে কুলির কাজ করতে পাঠিয়ে দেয়। মনে মনে হিসেব করে কতজন পাঠালো আর কমিশন কত টাকা পাবে । লালসালুর মজিদ ও মাজার কে নিয়ে ব্যবসা করে।তার বাড়ি হয় জমি হয় সবই এই মাজারের জন্য। সে মাজারের মিথ্যা ভন্ডামি করে মানুষের বিশ্বাস নিয়ে ব্যবসা করে অর্থ উপার্জন করেছিল। তাই বলা যায় উদ্দীপকের সাথে 'লালসালু' উপন্যাসের ধর্মব্যবসার  সাদৃশ্য পাওয়া যায়।"
        },
        {
          "label": "ঘ",
          "question": "",
          "explanation": "ঘ) উদ্দীপক ও 'লালসালু' উপন্যাসের সমাজবাস্তবতা অভিন্ন উক্তি যথার্থ। লালসালু উপন্যাস এ গ্রাম বাংলার চিত্র তুলে ধরা হয়েছে। এখানে দীর্ঘ কাল ধরে চলে আসা কুসংস্কার ধর্ম ব্যবসাকে তুলে ধরা হয়েছে। গ্রামের মানুষের অশিক্ষা ও গোড়ামি এই উপন্যাস এ উঠে এসেছে। এখানে গ্রামের বাস্তবতা প্রকাশ পেয়েছে। উদ্দীপকে  সুন্দরলাল সাঁওতালদের কাছে দেবতাতুল্য। তবে সে নিরীহ সাঁওতালদের বিশ্বাসের সাথে খেলা করে। করম দেবতা ও শিং বোঙ্গার ভয় দেখায়। দেবতার কোপে মড়ক লেগে সবাই মরে যাবে এমন কথায় ভয় পেয়ে সবাই তার কাছেই সাহায্য চায়। এই সুযোগে সুন্দরলাল তাদের আসামের চা বাগানে কুলির কাজ করতে পাঠিয়ে দেয়। মনে মনে হিসেব করে কতজন পাঠালো আর কমিশন কত টাকা পাবে । লালসালু উপন্যাস এ মজিদ গ্রামের মানুষের অশিক্ষা গোঁড়ামির কুসংস্কার কে ব্যবহার করেই তার মাজার ব্যবসা গড়ে তুলেছিল। তার অন্যায়ের বিরুদ্ধে কেউ রুখে দাঁড়ালে সে তাকে গ্রামে থাকতে দিতো না। আকাস আলী যখন গ্রামে স্কুল প্রতিষ্ঠা র চেষ্টা করে তখন মজিদ বাধা দেয়। গ্রামের মানুষেরা ও স্কুল প্রতিষ্ঠা করতে চায় নি কারণ তারা কুসংস্কার আচ্ছন্ন। উদ্দীপকে সাওতাল পারার লোকেরা যেমন কুসংস্কার এ আচ্ছন্ন হওয়ায় সুন্দরলালের সব কথা শুনিতো মহব্বত নগরের লোকেরা ও তেমনি মজিদের সব কথা শুনতো। উভয় ক্ষেত্রে ই তাদের অন্ধবিশ্বাস মজিদের মতো লোকদের শক্তি র কারণ হয়ে দাঁড়ায়। তাই বলা যায় উদ্দীপক ও 'লালসালু' উপন্যাসের সমাজবাস্তবতা অভিন্ন উক্তি যথার্থ।"
        }
      ]
    }
  ]
}