{
  "title": "আদমজী ক্যান্টনমেন্ট ২০২৩",
  "subtitle": "বাংলা (10)",
  "questions": [
    {
      "number": "1",
      "uddipok": "প্রজাপতির দুই পক্ষ। বরপক্ষ এবং কন্যাপক্ষ। বরপক্ষ কন্যাপক্ষের কাছে নগদ পঞ্চশ হাজার টাকা ও পাঁচ ভরি স্বর্ণালঙ্কার চেয়ে বসল। নিত্যানন্দ রায় কোনোকিছু বিবেচনা না করে তাতেই মেয়ের বিয়ে দিতে সম্মত হয়ে গেল। তার মতে, এমন শিক্ষিত ছেলে আর বনেদি পরিবার, কিছুতেই হাত ছাড়া করা যায় না। তার ইচ্ছায় যন্ত্রারীতি আশীর্বাদ পর্ব শেষে শুভবিবাহের দিন ধার্য হয়ে গেল। নিত্যানন্দ অনেক কষ্ট স্বীকার করে বিয়ের যাবতীয় আয়োজন সম্পন্ন করার পরও নিতান্ত এক তুচ্ছ কারণে বিয়ের আসরেই এই বিয়ে ভেঙে যায়।",
      "tag": "RB 19,ACC 23",
      "sub_questions": [
        {
          "label": "ক",
          "question": "",
          "explanation": "বরের হাট মহার্ঘ।"
        },
        {
          "label": "খ",
          "question": "",
          "explanation": "প্রশ্নোক্ত উক্তিটিতে ব্যঙ্গার্থে দেবতা কার্তিকের সঙ্গে অনুপমের তুলনা করা হয়েছে। দেবী দুর্গার দুই পুত্র- অগ্রজ গণেশ ও অনুজ কার্তিক। দেবী দুর্গার কোলে দেব সেনাপতি কার্তিক অপূর্ব শোভায় ভাম্বর। বড়ো হয়েও অনুপম কার্তিকের মতো মায়ের কাছাকাছি থেকে মাতৃআজ্ঞা পালনে ব্যস্ত থাকে। তাই পরিণত বয়সেও তার স্বাধীন ব্যক্তিত্বের বিকাশ ঘটে না। 'অপরিচিতা' গল্পের অনুপম পরিবারতন্ত্রের কাছে অসহায় ও ব্যক্তিত্বহীন একটি চরিত্র। উচ্চশিক্ষিত হলেও তার নিজস্বতা বলতে কিছু নেই। তাকে দেখলে মনে হয় আজও সে যেন মায়ের কোলে থাকা শিশুমাত্র। এজন্যই ব্যঙ্গ করে অনুপমকে গজাননের ছোটো ভাই কার্তিকের সঙ্গে তুলনা করা হয়েছে।"
        },
        {
          "label": "গ",
          "question": "",
          "explanation": "কন্যার বিয়েতে যৌতুক প্রদানের দিক থেকে উদ্দীপকের নিত্যানন্দ রায়ের সঙ্গে 'অপরিচিতা' গল্পের শম্ভুনাথ সেনের সাদৃশ্য রয়েছে। 'অপরিচিতা' গল্পে শম্ভুনাথ সেন নগদ অর্থ ও গহনা যৌতুক দিতে রাজি হয়ে মেয়ের বিয়ে ঠিক করেছিলেন ধনী ঘরের সন্তান অনুপমের সঙ্গে। যদিও শেষ পর্যন্ত অনুপমের মামার হীন মানসিকতার কারণে শম্ভুনাথ সেন নিজেই মেয়ের বিয়ে ভেঙে দেন। তবে বিয়েতে যে পরিমাণ গহনা দেওয়ার কথা ছিল শম্ভুনাথ সেন তার চেয়েও বেশি গহনা দিয়েছিলেন। এতে মেয়ের বিয়ে দেওয়ার জন্য যৌতুক প্রদানে শম্ভুনাথ সেনের মানসিক সমর্থনই প্রকাশ পায়। উদ্দীপকের নিত্যানন্দ সুপাত্রের সন্ধান পেতেই কোনো প্রকার ভাবনা ছাড়া মেয়ের বিয়ে দিতে চান। বিয়ের আয়োজনে আর্থিক কষ্টের স্বীকার হতে হলেও তিনি সব ব্যবস্থাই করেন। তবে শেষ পর্যন্ত এ বিয়ে ভেঙে যায়। দেখা যায়, 'অপরিচিতা' গল্পে শম্ভুনাথ সেন তাঁর কন্যার বিয়ের যে সমারোহ দেখিয়েছেন উদ্দীপকের নিত্যানন্দও তেমনি সর্বোচ্চ চেষ্টা করে যৌতুকের জোগান দিয়েছেন। যৌতুক প্রদানের ক্ষেত্রে তাঁদের মনোভাব একই সূত্রে গাঁথা।"
        },
        {
          "label": "ঘ",
          "question": "",
          "explanation": "যৌতুকপ্রথা চিরবহমান একটি সামাজিক ব্যাধি হলেও যৌতুকপ্রথাই বিয়ে ভাঙার একমাত্র কারণ বলে আমি মনে করি না। 'অপরিচিতা' গল্পে যৌতুকপ্রথার ঘৃণ্য রূপটি ফুটে উঠেছে। এ প্রথা নারীকে পণ্য ও বিয়ে ব্যাপারটিকে বেচাকেনার সম্পর্কে পরিণত করেছে। যৌতুকের লোভ যে মানুষের মানসিকতাকে কতটা হীন করে দিতে পারে তার প্রমাণ হলো অনুপমের মামার আচরণ। উদ্দীপকে যৌতুকের কারণে বিয়ে ভাঙার চিত্র দেখা যায় না। নিত্যানন্দ রায় কষ্ট হলেও মেয়ের সুখের আশায় যৌতুকের টাকা জোগাড় করে। তবে এত কষ্টের পরেও বিয়েটা ভেঙে যায়। উদ্দীপকের মতো গল্পেও বিয়ে ভাঙার একমাত্র কারণ হিসেবে যৌতুকপ্রথাকে দায়ী করা যায় না। 'অপরিচিতা' গল্পে শম্ভুনাথ এবং উদ্দীপকের নিত্যানন্দ রায় দুজনেই কন্যার সুখের জন্য যৌতুক দিতে প্রস্তুত ছিলেন। অনুপমের মামার আচরণে হীনতার প্রকাশ এবং অনুপমের ব্যক্তিত্বহীন গলগ্রহের মানসিকতা গল্পে বিয়ে ভাঙার জন্য নিয়ামক হিসেবে কাজ করেছে। আর উদ্দীপকে যৌতুক প্রস্তুত থাকলেও তুচ্ছ কোনো এক কারণে বিয়ে ভাঙার চিত্র দেখা যায়। তাই উদ্দীপক ও গল্প বিবেচনায় বলা যায়, যৌতুকপ্রথাই বিয়ে ভেঙে যাওয়ার অন্যতম কারণ হলেও একমাত্র কারণ নয়।"
        }
      ]
    },
    {
      "number": "2",
      "uddipok": "শরৎচন্দ্রের ‘মহেশ’ গল্পে গফুরের প্রিয় গরুটির নাম মহেশ। দরিদ্র গফুর নিরীহ পশুটিকে ঠিকমতো খাবারের জোগান দিতে পারে না। ফসল নষ্ট করার জন্য তাকে জমিদারের শাস্তিও পেতে হয়েছে। একদিন তৃষ্ণার্ত মহেশ পানির জন্য গফুরের মেয়ে আমিনার মাটির পাত্র ভেঙে ফেলে। রাগান্বিত গফুর লাঙলের ফলা দিয়ে মাথায় আঘাত করলে মহেশ মারা যায়। গোহত্যার প্রায়শ্চিত্ত করতে গফুর রাতের আঁধারে মেয়েকে নিয়ে পালিয়ে যেতে বাধ্য হয়।",
      "tag": "DIN.B 24,SB 22,DRMC 23,ACC 23",
      "sub_questions": [
        {
          "label": "ক",
          "question": "",
          "explanation": "ক। 'বিলাসী' গল্পটি প্রথম 'ভারতী' পত্রিকায় প্রকাশিত হয় ।"
        },
        {
          "label": "খ",
          "question": "",
          "explanation": "খ। প্রশ্নোক্ত উক্তিটিতে গ্রামের মধ্যে মৃত্যুঞ্জয়ের নেতিবাচক ভাবমূর্তিকে ব্যঙ্গার্থে 'সুনাম' বলা হয়েছে। মৃত্যুঞ্জয় সম্পর্কে উদ্ধৃত উক্তিতে 'সুনাম' শব্দটি গল্পকথক ন্যাড়া 'দুর্নাম' অর্থে ব্যবহার করেছে। আত্মীয়-পরিজনহীন মৃত্যুঞ্জয়ের এক জ্ঞাতি খুড়া ছিল। সে তার নামে দুর্নাম রটনা করে বেড়াত। দুর্নাম রটানোর কারণে গ্রামের মধ্যে মৃত্যুঞ্জয়ের এমন একটা নেতিবাচক ভাবমূর্তি গড়ে উঠেছিল যে, গ্রামবাসী তার সঙ্গে প্রকাশ্যে মেলামেশা দূরে থাক, তার সঙ্গে সংশ্রব থাকার কথাটা পর্যন্ত স্বীকার করত না। নিজ গ্রামে মৃত্যুঞ্জয়ের এমন নেতিবাচক ভাবমূর্তি প্রসঙ্গেই গল্পটিতে উদ্ধৃত উক্তিটির অবতারণা করা হয়েছে।"
        },
        {
          "label": "গ",
          "question": "",
          "explanation": "গ। গফুরের জীবনবাস্তবতার সাথে 'বিলাসী' গল্পের মৃত্যুঞ্জয়ের সমাজচ্যুত হওয়ার ঘটনার সাদৃশ্য রয়েছে। 'বিলাসী' গল্পের মৃত্যুঞ্জয় অসুস্থ হয়ে পড়লে তাকে সেবা-শুশ্রূষা করে সুস্থ করে তোলে সাপুড়ের মেয়ে বিলাসী। পরবর্তী সময়ে বিলাসীর গুণমুগ্ধ হয়ে তাকে ভালোবেসে বিয়ে করে মৃত্যুঞ্জয়। এ কারণে রক্ষণশীল হিন্দু সমাজের চাপে পড়ে জাত বিসর্জন দিয়ে সাপুড়ে হতে হয় মৃত্যুঞ্জয়কে। উদ্দীপকের গফুর রেগে গিয়ে লাঙলের ফলা দিয়ে তার প্রিয় গরু মহেশকে আঘাত করে। ফলে মহেশ মারা যায়, যা তাকে অত্যন্ত ব্যথিত করে। কিন্তু এর ফলে সমাজপতিদের চাপে তাকে গোহত্যার প্রায়শ্চিত্ত করার মতো শাস্তির সম্মুখীন হতে পারে। তাই শাস্তি থেকে বাঁচতে বাধ্য হয়ে গফুর রাতের অন্ধকারে মেয়েকে নিয়ে পালিয়ে যায়। এক্ষেত্রে গোহত্যার ঘটনাটি তার ইচ্ছাকৃত ছিল না, তবুও সমাজের ভয়ে তাকে তার বাড়িঘর ছেড়ে পালিয়ে যেতে হয়। অন্যদিকে, 'বিলাসী' গল্পের মৃত্যুঞ্জয় বিলাসীকে ভালোবেসে বিয়ে করে সমাজচ্যুত হয়। গফুরের জীবনবাস্তবতার সাথে 'বিলাসী' গল্পের এই ঘটনার সাদৃশ্য বিদ্যমান ।"
        },
        {
          "label": "ঘ",
          "question": "",
          "explanation": "ঘ। তৎকালীন রক্ষণশীল সমাজ বাস্তবতার নিরিখে উদ্দীপকের ‘গোহত্যা' এবং গল্পের 'অন্নপাপ' মূলত একই সূত্রে গাঁথা । সেকালে রক্ষণশীল হিন্দু সমাজের বিভিন্ন কুসংস্কারের মধ্যে অন্যতম ছিল 'অন্নপাপ' নামক প্রচলিত ধারণা। অন্নপাপ বলতে সমাজে উঁচু জাতের কেউ নিচু জাতের কারো হাতে ভাত খাওয়াকে বোঝায়। গল্পের মৃত্যুঞ্জয় সাপুড়ে কন্যা বিলাসীর গুণমুগ্ধ হয়ে তাকে বিয়ে করলে অন্নপাপের অভিযোগে তাদের সমাজচ্যুত করা হয়৷ উদ্দীপকের গফুরের অত্যন্ত প্রিয় গরু মহেশ। দারিদ্র্যের কারণে গফুর ঠিকমতো তার খাওয়ার ব্যবস্থা করতে পারে না। একদিন রাগের মাথায় মহেশকে আঘাত করলে মহেশ মারা যায়। এমতাবস্থায় গোহত্যার অভিযোগে তাকে কঠোর শাস্তির সম্মুখীন হতে হবে। তাই নিজেকে বাঁচাতে সে সপরিবারে রাতের আঁধারে পালিয়ে যায়। তার এই গ্রামছাড়া হওয়ার কারণ তৎকালীন সমাজের কুসংস্কার ও সংকীর্ণ চিন্তাধারা। 'বিলাসী' গল্পে গল্পকার তৎকালীন রক্ষণশীল সমাজের ভয়াবহ রূপটি উন্মোচন করেছেন। অসবর্ণের হওয়ায় সেই সমাজ বিলাসী-মৃত্যুঞ্জয়ের বিয়েকে স্বীকৃতি দেয় না। উপরন্তু অন্নপাপের অজুহাতে তাদের নিপীড়ন করে গ্রামছাড়া করে । ফলে বাধ্য হয়েই মৃত্যুঞ্জয়কে সাপুড়ে জীবন গ্রহণ করতে হয় এবং পরিণতিতে সর্প দংশনে মৃত্যু হয় তার। একইভাবে, গোহত্যার কারণে রক্ষণশীল সমাজের শাস্তির ভয়েই গফুরকেও গ্রাম ছাড়তে হয়। এই গোহত্যাজনিত অপরাধ বা অন্নপাপ মূলত রক্ষণশীল মানসিকতারই প্রকাশ। এ দিক বিচারে প্রশ্নোক্ত মন্তব্যটি যথাযথ ।"
        }
      ]
    },
    {
      "number": "3",
      "uddipok": "নদী কভু পান নাহি করে নিজ জল, তরুগণ নাহি খায় নিজ নিজ ফল, গাভি কভু নাহি করে নিজ দুগ্ধ পান; কাষ্ঠ দগ্ধ হয়ে করে পরে অন্ন দান। স্বর্ণ করে নিজ রূপে অপরে শোভিত, বংশী করে নিজ সুরে অপরে মোহিত। শস্য জন্মাইয়া নাহি খায় জলধরে; সাধুর ঐশ্বর্য শুধু পরহিত তরে।",
      "tag": "DB, DIN.B, JB, SB 18,RB, CB, CTG.B, BB 18,DC 24,ACC 23",
      "sub_questions": [
        {
          "label": "ক",
          "question": "",
          "explanation": "আবুল ফজল ছাত্রজীবনে বুদ্ধির মুক্তি আন্দোলনের সাথে যুক্ত হন।"
        },
        {
          "label": "খ",
          "question": "",
          "explanation": "মানব-কল্যাণের জন্য প্রয়োজন সদিচ্ছার পাশাপাশি মানুষকে স্বাবলী ও আত্মমর্যাদাবান করে গড়ে তোলার যথাযথ পরিকল্পনা ও কর্মপদ্ধতি। সমাজের অধিকাংশ মানুষ দান করা কিংবা ভিক্ষা দেওয়াকে মানব, কল্যাণ বলে ভেবে থাকে। কিন্তু এতে মানব-কল্যাণ তো হয়-ই না, বরং ধনী ও গরিবের মধ্যে পার্থক্য আরো স্পষ্ট হয়। দাতব্য সংস্থাগুলোর সংখ্যা দিনকে দিন বৃদ্ধি পাওয়া থেকেই অনুমান করা যায়, প্রচুর মানুষের মানব-কল্যাণের প্রতি সদিচ্ছা আছে। কিন্তু যথাযথ বৈজ্ঞানিক পরিকল্পনা ও সুবুদ্ধি-নিয়ন্ত্রিত কর্মপদ্ধতি না থাকার কারণে কল্যাণের পরিবর্তে অকল্যাণ এবং মানুষে মানুষে পার্থক্য বৃদ্ধি পাচ্ছে। তাই শুধু সদিচ্ছা থাকলেই হবে না, প্রকৃত মানব-কল্যাণের জন্য সদিচ্ছার পাশাপাশি সুপরিকল্পিত কর্ম-পদ্ধতিরও প্রয়োজন।"
        },
        {
          "label": "গ",
          "question": "",
          "explanation": "উদ্দীপকে 'মানব-কল্যাণ' প্রবন্ধের পরার্থপরতা বা অন্যের প্রকৃত কল্যাণ সাধনের জন্য আত্মত্যাগের বিষয়টি প্রতিফলিত হয়েছে। 'মানব-কল্যাণ' প্রবন্ধে লেখক প্রকৃত মানব-কল্যাণের স্বরূপ তুলে ধরেছেন। তাঁর মতে, লোক দেখানো জন-কল্যাণে প্রকৃতপক্ষে কোনে কল্যাণ সাধিত হয় না; বরং মানুষে মানুষে ভেদাভেদ আরো প্রকট হয়। তিনি আত্ম-স্বার্থ বিসর্জন দিয়ে এমন এক মানব-কল্যাণের কথা বলেছেন যাতে প্রকৃতপক্ষে দুঃস্থ, অসহায়, গরিব মানুষেরা আত্মিক উৎকর্ষের পাশাপাশি আর্থিকভাবেও স্বাবলম্বী হতে পারে। কোনো স্বার্থসিদি, প্রশংসাপ্রাপ্তি বা বাহবা লাভের জন্য নয়; বরং যথাযথ মানব-কল্যাণ করতে আত্মত্যাগ করা অনস্বীকার্য। বৈজ্ঞানিক পদ্ধতি ও যথাযথ কর্মপ্রণালীর মাধ্যমে আত্মত্যাগের মাধ্যমেই অর্জিত হতে পারে প্রকৃত মানব-কল্যাণ। উদ্দীপকের কবিতাংশেও নিঃস্বার্থ আত্মত্যাগের মাধ্যমে পরহিত করার উদাহরণ তুলে ধরা হয়েছে। প্রাণী, উদ্ভিদ এমনকি জড়বস্তুও সম্পূর্ণ নিঃস্বার্থভাবে নিজেকে অপরের কল্যাণে উজাড় করে দেয়। তাদের এই আত্মত্যাগের ফলেই পৃথিবী এতটা সুন্দর হয়েছে। নিজেকে গুটিয়ে না রেখে কিংবা আত্ম-স্বার্থকে বড়ো করে না দেখে পরের স্বার্থে অকাতরে আত্মত্যাগের মধ্যেই প্রকৃত সুখ বিদ্যমান। এভাবে সকলেই নিজ নিজ স্থান থেকে পরার্থপরতার চেষ্টা করলে পৃথিবীতেই স্বর্গসুখ লাভ করা সম্ভব। এখানে বিভিন্ন উদাহরণের মাধ্যমে এই পরার্থপরতার প্রকৃত স্বরূপটি তুলে ধরা হয়েছে। সুতরাং বলা যায়, উদ্দীপকের কবিতাংশে 'মানব-কল্যাণ' প্রবন্ধের প্রকৃত মানব-কল্যাণের জন্য নিঃস্বার্থ আত্মত্যাগের দিকটি চমৎকারভাবে প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের কবিতাংশ মানব-কল্যাণের জন্য নিঃস্বার্থ আত্মত্যাগের দিকটি প্রতিফলিত হয়েছে, যা 'মানব-কল্যাণ' প্রবন্ধের আংশিক প্রতিচ্ছবি, পূর্ণাঙ্গ নয়। 'মানব-কল্যাণ' প্রবন্ধে প্রকৃত মানব-কল্যাণের স্বরূপ আলোচনা করা হয়েছে। প্রকৃত মানব-কল্যাণ যে প্রচলিত মানব-কল্যাণ থেকে ভিন্ন সেদিকটি লেখক বিশদ বর্ণনার মাধ্যমে তুলে ধরেছেন। পাশাপাশি, প্রকৃত মানব-কল্যাণ কীভাবে অর্জন করা যায়, এর পথে অন্তরায় কী কী কীভাবে কাজ করলে প্রকৃত মানব-কল্যাণ অর্জন করা সম্ভব; দেশ বা রাষ্ট্র বা সমাজের ভূমিকা কেমন হওয়া উচিত প্রভৃতি বিষয় নিয়েও আলোচনা করেছেন। উদ্দীপকের কবিতাংশে বিভিন্ন উদাহরণের মাধ্যমে কীভাবে আত্মত্যাগ করতে হয় তার স্বরূপ তুলে ধরা হয়েছে। নিজ-স্বার্থকে উপেক্ষা করে পরের কারণে নিঃস্বার্থভাবে নিজেকে উজাড় করে দিলেই যে পৃথিবীতে প্রকৃত কল্যাণ আসতে পারে তা উদ্দীপক থেকে খুবই স্পষ্ট বোঝা যায়। জীব-জড় নির্বিশেষে প্রত্যেকেই কল্যাণের জন্য আত্মত্যাগ করছে। এসব থেকে শিক্ষা নিয়ে মানুষেরও উচিত প্রকৃত মানব-কল্যাণে পর-স্বার্থকে প্রাধান্য দিয়ে নিঃস্বার্থভাবে কাজ করা। তবেই প্রকৃত মানব-কল্যাণ সাধিত হবে। উপর্যুক্ত আলোচনার পরিপ্রেক্ষিতে বলা যায় যে, উদ্দীপকের কবিতাংশে মানব-কল্যাণের একটি দিক আলোচিত হলেও তা পুরো 'মানব-কল্যাণ' প্রবন্ধের অধিকাংশ দিককে তুলে ধরতে পারেনি। উদ্দীপকে নদী, তরু, গাভী, কাঠ, স্বর্ণ, বংশী, জলধর কিংবা সাধু প্রত্যেকেই নিঃস্বার্থভাবে আত্মত্যাগের মাধ্যমে পৃথিবীকে সুন্দর করেছে। এতে প্রকৃত মানব-কল্যাণের জন্য প্রকৃত আত্মত্যাগের স্বরূপ উপস্থাপিত হয়েছে। পক্ষান্তরে, 'মানব- কল্যাণ' প্রবন্ধে প্রকৃত-মানব-কল্যাণের প্রকৃতস্বরূপ তুলে ধরা হয়েছে। এছাড়া এটি বাস্তবায়নের জন্য প্রকৃত পদ্ধতি ও প্রণালী, আত্মত্যাগের স্বরূপ এবং নানা প্রতিবন্ধকতা নিয়ে আলোচনা করা হয়েছে। তাই বলা যায়, উদ্দীপকটি 'মানব-কল্যাণ' প্রবন্ধের আংশিক প্রতিচ্ছবি, পূর্ণাঙ্গ নয়।"
        }
      ]
    },
    {
      "number": "4",
      "uddipok": "আফ্রিকার জনসাধারণের প্রিয় নেতা ছিলেন নেলসন ম্যান্ডেলা। বর্ণবাদ, বৈষম্য আর শোষণ, নিপীড়নের প্রতিবাদে ফুঁসে ওঠা দক্ষিণ আফ্রিকার কালো মানুষগুলোর দীর্ঘ আন্দোলন সংগ্রামে নেতৃত্বের অগ্রনায়ক ছিলেন তিনি। তাঁকে সইতে হয়েছে নির্যাতন, খাটতে হয়েছে জেল। দীর্ঘ সাতাশ বছর সশ্রম কারাভোগ ও ত্যাগের বিনিময়ে অবশেষে আফ্রিকার মানুষদের মুক্তি তথা স্বাধীনতা অর্জিত হয়।",
      "tag": "ACC 23",
      "sub_questions": [
        {
          "label": "ক",
          "question": "",
          "explanation": "রেণুর পুরো নাম- শেখ ফজিলাতুন্নেসা মুজিব।"
        },
        {
          "label": "খ",
          "question": "",
          "explanation": "তৎকালীন সরকারের ভাষা আন্দোলনকারীদের হত্যা করে চরম ভুল করা প্রসঙ্গে 'বায়ান্নর দিনগুলো' রচনার লেখক এ কথা বলেছিলেন। মানুষ তার পতনের আগ মুহূর্তে হিতাহিত জ্ঞানশূন্য হয়ে একের পর এক ভুল করতে থাকে। তদানীন্তন মুখ্যমন্ত্রী নূরুল আমিনও তার চূড়ান্ত পতনের আগে বেশকিছু অপরিণামদর্শী কাজ করেছিলেন। তার সর্বশেষ ভুল ছিল ভাষা আন্দোলনকারীদের ওপর গুলি চালানোর নির্দেশ প্রদান। ১৯৫২ সালে মাতৃভাষার দাবিতে বাঙালি আন্দোলন করলে তিনি তাদের ওপর গুলি চালানোর নির্দেশ দেন এবং নির্বিচারে গ্রেফতার করার আদেশ দেন। এসব নির্দেশ আদেশকে ভুল হিসেবে আখ্যায়িত করে লেখক বলেছেন- \"মানুষের যখন পতন আসে তখন পদে পদে ভুল হতে থাকে।\""
        },
        {
          "label": "গ",
          "question": "",
          "explanation": "দেশের মানুষের অধিকার আদায়ের জন্য সংগ্রাম করার কারণে জেল খাটার দিক থেকে উদ্দীপকের নেলসন ম্যান্ডেলার সাথে 'বায়ান্নর দিনগুলো' রচনার লেখকের সাদৃশ্য রয়েছে। উদ্দীপকে বর্ণিত নেলসন ম্যান্ডেলা বর্ণবাদ, বৈষম্য আর শোষণের বিরুদ্ধে সারাজীবন সোচ্চার ছিলেন। দেশের মানুষের কল্যাণের জন্য তিনি আমরণ সংগ্রাম করেছেন। এজন্য তিনি সুদীর্ঘ সাতাশ বছর জেলের অন্ধকার প্রকোষ্ঠে দিন কাটিয়েছেন। 'বায়ান্নর দিনগুলো' রচনার লেখক শেখ মুজিবুর রহমানও তেমনি দেশের মানুষের জন্য সংগ্রাম করে দীর্ঘদিন জেল খেটেছেন। 'বায়ান্নর দিনগুলো' রচনার লেখক শেখ মুজিবুর রহমান ছিলেন একজন আদর্শ দেশপ্রেমিক। দেশ ও মানুষের মুক্তির জন্য তিনি পাকিস্তানিদের বিরুদ্ধে সংগ্রাম করে জেলে গিয়েছেন এবং নানাভাবে অত্যাচারিত হয়েছেন। কোনোরকম চাপ কিংবা প্রলোভনই তাঁকে তাঁর দৃঢ় সিদ্ধাস্ত থেকে সরাতে পারেনি। উভয় নেতার জীবনাদর্শ ও কর্মপন্থা মোটামুটি একইরকম। দেশ ও মানুষের জন্য সংগ্রাম ও অধিকার আদায় এবং আত্মত্যাগের দিক থেকে বঙ্গবন্ধু ও উদ্দীপকের নেলসন ম্যান্ডেলার মাঝে সাদৃশ্য খুঁজে পাওয়া যায়।"
        },
        {
          "label": "ঘ",
          "question": "",
          "explanation": "'পরিপ্রেক্ষিত ভিন্ন হলেও সংগ্রামী চেতনায় মুজিব-ম্যান্ডেলা এর সূত্রে গাঁথা'- উক্তিটি উদ্দীপক ও 'বায়ান্নর দিনগুলো' রচনার আলোকে যথার্থ। উদ্দীপকে উল্লিখিত নেলসন ম্যান্ডেলা একজন ত্যাগী আদর্শিক নেতা। তিনি বর্ণবাদ, বৈষম্য আর নিপীড়নের কারণে শাসকগোষ্ঠীর বিরুদ্ধে সোচ্চার হন। আন্দোলন নস্যাৎ করার জন্য তাঁর ওপর নেমে আসে নির্যাতন। দীর্ঘ সাতাশ বছর তাঁকে কারাভোগ করতে হয়, যা 'বায়ান্নর দিনগুলো' রচনায় বঙ্গবন্ধু শেখ মুজিবুর রহমানের সাথে ঐক্যের সৃষ্টি করে। 'বায়ান্নর দিনগুলো' রচনার লেখক বঙ্গবন্ধু শেখ মুজিবুর রহমান পাকিস্তানি শাসকদের অপশাসন এবং রাজবন্দিদের মুক্তির দাবিতে আমরণ অনশনে লিপ্ত হন। এক্ষেত্রে নানাভাবে নির্যাতিত হলেও তিনি পিছু হটেননি। উদ্দীপকের নেলসন ম্যান্ডেলাও বঙ্গবন্ধুর আদর্শের প্রতিরূপ। দুজনের মধ্যেই দেশপ্রেমের আদর্শ ফুটে উঠেছে। বঙ্গবন্ধু ও নেলসন ম্যান্ডেলা দেশপ্রেমে উদ্‌বুদ্ধ হয়ে অধিকার আদায়ের জন্য প্রাণপণ সংগ্রাম করেছেন। নেলসন ম্যান্ডেলা শাসকগোষ্ঠীর বিষদৃষ্টিতে পড়ে সুদীর্ঘ ২৭ বছর জেলে থেকে অসহায় ও দুর্বিষহ জীবন-যাপন করে অবশেষে মুক্তি পান। বঙ্গবন্ধুকেও জনগণের অধিকার আদায়ের জন্য দীর্ঘ সময় কারাগারে অবরুদ্ধ থাকতে হয়েছিল। উভয়ই শোষণ, বৈষম্য ও নিপীড়নের বিরুদ্ধে আজীবন লড়াই করেছেন। অর্থাৎ, প্রেক্ষাপট ভিন্ন হলেও চেতনাগত দিক থেকে তাঁদের সাদৃশ্য লক্ষণীয়। এক্ষেত্রে প্রশ্নোক্ত উক্তিটি যথাযথ।"
        }
      ]
    },
    {
      "number": "5",
      "uddipok": "জনতার জনরোষ কে বুখে আর জনগণ মহিবুহ শক্তিতে অপার। জয় জয় জনতার জয় জয় সাম্যের বিপ্লবেই মুক্তি, ঐক্যটা কাম্যের। শোষকের শক্তি ঠুনকো সে দেয়াল হুঁশিয়ার! হুঁশিয়ার! রাক্ষস স্বৈরাচার! নেই ছাড়, ছাড় নেই বিপ্লবী জনতার।",
      "tag": "ACC 23",
      "sub_questions": [
        {
          "label": "ক",
          "question": "",
          "explanation": "ইন্দ্রানী সূত-এর প্রকৃত নাম জয়ন্ত।"
        },
        {
          "label": "খ",
          "question": "",
          "explanation": "অত্যাচারীর অত্যাচার বন্ধ হলে এবং উৎপীড়িতের কান্না থেমে গেলেই কবি শান্ত হবেন। 'বিদ্রোহী' কবিতায় কবি যে বিদ্রোহের কথা বলেছেন তা মূলত সামাজিক, সাংস্কৃতিক ও রাজনৈতিক বিভিন্ন অনাচারের বিরুদ্ধে। শাসকের শোষণে জালিমের জুলুমে অত্যাচারিত, উৎপীড়িত ও অসহায় মানুষের জীবন অতিষ্ঠ। পরাধীন ভারতবর্ষে জন্ম নেওয়া কবি যে অনাচার-অত্যাচার দেখে তা নিরসনের জন্য বিদ্রোহী হয়ে উঠেছেন, সেই অনাচার বন্ধ হলেই তিনি শান্ত হবেন। অর্থাৎ, যেদিন উৎপীড়িত মানুষের কান্না থেমে যাবে এবং অত্যাচারীর অত্যাচার বন্ধ হবে সেদিনই কবি শান্ত হবেন।"
        },
        {
          "label": "গ",
          "question": "",
          "explanation": "উদ্দীপকে উল্লিখিত বিপ্লবের চেতনা 'বিদ্রোহী' কবিতার অন্যায়ের বিরুদ্ধে কবির দ্রোহের মধ্য দিয়ে প্রতিফলিত হয়েছে। 'বিদ্রোহী' কবিতায় অত্যাচারীর অপশাসনের অবসানের জন্য বিদ্রোহ ঘোষণা করা হয়েছে। মূলত পরাধীন ভারতবর্ষে কবি স্বাধীনতার সূর্য দেখতে চেয়েছেন। জালিম শাসকের জুলুম থেকে সাধারণ মানুষকে পরিত্রাণ দিতেই কবির এই বিদ্রোহ ঘোষণা। তিনি দৃঢ় কণ্ঠে ঘোষণা দিয়েছেন যে, যতদিন পর্যন্ত অত্যাচারীর অত্যাচার বন্ধ না হবে, যতদিন পর্যন্ত অত্যাচারিতের ক্রন্দনরোল না থামবে, ততদিন পর্যন্ত তিনি শান্ত হবেন না। বরং জালিমের জুলুম থেকে পীড়িত, অত্যাচারিত মানুষকে পরিত্রাণ দেওয়ার জন্য তিনি অক্লান্ত বিদ্রোহ চালিয়ে যাবেন। কবির এই চেতনার মূলে রয়েছে মুক্তির বাসনা। পৃথিবীতে শান্তি ও সাম্য প্রতিষ্ঠা হোক এটাই কবির প্রত্যাশা। উদ্দীপকের কবিতাংশে দেখা যায়, বিদ্রোহী জনতা তাদের অধিকার ছিনিয়ে নিতে বদ্ধপরিকর। তাদের অপার শক্তি বাঁধভাঙা জোয়ারের মতো শোষকের আস্তানার দিকে ধাবমান। যেকোনো সময় তারা শোষকের ঠুনকো দেওয়াল ভেঙে, শোষককে পরাজিত করে তাদের মুক্তি ছিনিয়ে আনবে। জনগণ সাম্যের জন্য একতাবদ্ধ হয়েছে। তারা কোনোভাবেই আর ছাড় দেবে না অত্যাচারী শাসককে। জনগণের এই একতাবদ্ধ হওয়া মূলত শোষকের পরাজয়কে ত্বরান্বিত করবে। এজন্যই তারা সিদ্ধান্তে অটল। তাই দেখা যায়, উদ্দীপকের সংগ্রামী চেতনাই যেন 'বিদ্রোহী' কবিতার ভাবার্থ রূপে প্রতীয়মান হয়।"
        },
        {
          "label": "ঘ",
          "question": "",
          "explanation": "'সাধারণ জনগণের শক্তির কাছে অত্যাচারী শাসকের পরাজয় সুনিশ্চিত।'- 'বিদ্রোহী' কবিতা ও উদ্দীপকের আলোকে উক্তিটি যথার্থ। বিদ্রোধী' কবিতায় কবির বিদ্রোহ মূলত সকল অবিচার, অনিয়ম ও অত্যাচারের বিরুদ্ধে কবি বিদ্রোহী রূপে নিজের পরিচয় প্রদানের মাধ্যমে বোঝাতে চেয়েছেন যে, তাঁর সামনে অত্যাচারী ও অপশাসক রেহাই পাবে না। সকল প্রকার অত্যাচার অনাচার ও শোষণের কেন্দ্রবিন্দু যেহেতু শাসক, তাই কবি অত্যাচারী শাসককেই নির্মূল করতে চান। তিনি দৃঢ়কণ্ঠে ঘোষণা করেন যে, এই অত্যাচারী শাসকের অবসান না ঘটিয়ে তাঁর বিদ্রোহ থামবে না। শাসকের কণ্ঠরোধ করে উৎপীড়িতদের মুক্তি দিতে পারলেই কবি তাঁর বিদ্রোহ থামাবেন। মূলত পরাধীন ভারতবর্ষের বিদেশি শাসন থেকে কবি স্বদেশকে মুক্ত করতে চেয়েছেন। উদ্দীপকের কবিতাংশে দেখা যায় যে, জনতা জেগে উঠেছে মুক্তির প্রত্যয় নিয়ে। জালিমের বিরুদ্ধে তারা একত্রিত হয়েছে সাম্যের জন্য, মুক্তির জন্য। তাই শোষকের অপশাসনের প্রাচীর তাদের কাছে আর লৌহকঠিন বলে মনে হয় না। তারা একতাবদ্ধ হওয়ার কারণে শাসকের অপশাসনের প্রাচীর তাদের কাছে ঠুনকো বলে প্রতীয়মান হয়। তারা ঐক্যবদ্ধ হয়েছে রাক্ষস স্বৈরাচারকে শুধু হুশিয়ার করে দিতে নয়, বরং তাকে পদচ্যুত করে জনগণের মুক্তিকে নিশ্চিত করতে। অর্থাৎ আলোচ্য কবিতার মতো উদ্দীপকেও জনগণের ঐক্যবদ্ধ হওয়ার মূল লক্ষ্য হিসেবে শাসকের শাসনের অবসান ঘটানোকেই ইঙ্গিত করা হয়েছে। 'বিদ্রোহী' কবিতা এবং উদ্দীপকের কবিতাংশ থেকে এটা সহজেই অনুমেয় যে, যখন জনতা জেগে ওঠে তখন তারা মহাশক্তি নিয়েই জেগে ওঠে। তাদের শক্তির মাত্রা এত তীব্রতর হয় যে, কোনভাবেই তাকে আর প্রতিরোধ করা সম্ভব হয় না। 'বিদ্রোহী' কবিতায় যেমন শাসকের অত্যাচার বন্ধ না করে কবি শান্ত হতে চান না, তেমনি উদ্দীপকের কবিতাংশেও দেখা যায় যে ঐক্যবদ্ধ জনতা কোনোভাবেই স্বৈরাচার শাসককে দুঃশাসন থেকে পরিত্রাণ চান। আর জনতা যখন একতাবদ্ধ হয় তখন শাসক কোনভাবেই তা প্রতিরোধ করতে পারে না। তার পরাজয় অবশ্যম্ভাবী হয়ে ওঠে। তাই বলা যায়, উদ্দীপক ও কবিতার আলোকে প্রশ্নোক্ত উক্তিটি যথার্থ।"
        }
      ]
    },
    {
      "number": "6",
      "uddipok": "কেয়া ও অপূর্ব দাম্পত্য জীবনে সুখেই দিনযাপন করছিল। হঠাৎ এক দুরারোগ্য ব্যাধিতে আক্রান্ত হয়ে মৃত্যুবরণ করে অপূর্ব। কেয়ার সুখময় জীবনে ছন্দপতন ঘটে। যদিও পরবর্তীকালে নিবিড় নামে এক ভদ্রলোকের সাথে কেয়ার আবার বিয়ে হয়। কিন্তু প্রথম স্বামীর স্মৃতি সে একদিনের জন্যও ভুলতে পারেনি। কারণ সে ছিল তার সকল কাজের প্রেরণাদাতা। প্রতি বসন্তে কেয়া প্রথম স্বামীর কথা স্মরণ করে এবং তার কবরের পাশে বসে নীরবে অশ্রুপাত করে। কারণ অপূর্ব বসন্তকালেই তাকে ছেড়ে চলে গেছে।",
      "tag": "ACC 23",
      "sub_questions": [
        {
          "label": "ক",
          "question": "",
          "explanation": "'তাহারেই পড়ে মনে' কবিতাটি প্রথম 'মাসিক মোহাম্মদী' পত্রিকায় প্রকাশিত হয়েছিল।"
        },
        {
          "label": "খ",
          "question": "",
          "explanation": "আলোচ্য পঙক্তিটিতে কবি শীতকে কুয়াশার চাদর পরিহিত মাঘের সন্ন্যাসীরূপে কল্পনা করেছেন। শীত প্রকৃতিকে দেয় রিক্ততার রূপ। আলোচ্য কবিতাটিতে শীতের এ নিঃস্ব ও রিক্ত রূপকে বসন্তের বিপরীতে স্থাপন করা হয়েছে। প্রকৃতি বসন্তের আগমনে পুষ্পসাজে সাজলেও বিরহকাতর কবির মন জুড়ে রয়েছে শীতের রিক্ততার ছবি। শীত যেন রিক্ত সন্ন্যাসীর মতোই কুয়াশার চাদর গায়ে পত্রপুষ্পহীন দিগন্তের পথে চলে গেছে। প্রশ্নোক্ত পঙক্তিটিতে সর্বগ্রাসী শীতের এ নিষ্প্রাণ রূপটিকেই তুলে ধরা হয়েছে।"
        },
        {
          "label": "গ",
          "question": "",
          "explanation": "উদ্দীপকের অপূর্বের সঙ্গে 'তাহারেই পড়ে মনে' কবিতার কবির স্বামী সৈয়দ নেহাল হোসেনের সাদৃশ্য রয়েছে। আলোচ্য কবিতাটি কবির স্বামী সৈয়দ নেহাল হোসেনের স্মরণেই রচিত হয়েছে। তাঁর মৃত্যু কবির জীবনে যে রিক্ততার সৃষ্টি করেছিল, বসন্ত প্রকৃতির বর্ণনার অন্তরালে তারই বহিঃপ্রকাশ ঘটেছে এ কবিতায়। উদ্দীপকের অপূর্ব হঠাৎ করেই দুরারোগ্য ব্যাধিতে আক্রান্ত হয়ে মৃত্যুবরণ করে। তার মৃত্যুতে স্ত্রী কেয়ার জীবনের ছন্দপতন ঘটায়। পরবর্তীকালে কেয়ার আরেকজনের সঙ্গে বিয়ে হলেও অপূর্বের কথা সে এক দিনের জন্যও ভুলতে পারেনি। সকল কাজের প্রেরণাদাতা অপূর্বের স্মৃতি সর্বদাই কেয়ার মনকে আচ্ছন্ন করে রাখে। এদিকে আলোচ্য কবিতার কবির স্বামী সৈয়দ নেহাল হোসেনেরও আকস্মিক মৃত্যু হয়। ফলে কবির জীবনে নেমে আসে প্রচণ্ড শূন্যতা'। সাহিত্য সাধনার প্রধান সহায়ক ও উৎসাহদাতা সৈয়দ নেহাল হোসেনের মৃত্যু কবির জীবনে আনে দুঃসহ বিষণ্ণতা। উদ্দীপকের অপূর্ব এবং আলোচ্য কবিতার সৈয়দ নেহাল হোসেনের মৃত্যু তাদের জীবনসঙ্গিনীর জীবনটি বিষাদময় রিক্ততায় ভরে তোলে।"
        },
        {
          "label": "ঘ",
          "question": "",
          "explanation": "উদ্দীপকের কেয়ার মনের কষ্ট আর 'তাহারেই পড়ে মনে' কবিতার কবির হৃদয়ের রক্তক্ষরণ এক সূত্রে গাঁথা\"- আলোচ্য উক্তিটি যথার্থ। 'তাহারেই পড়ে মনে' কবিতার কবি সুফিয়া কামালের স্বামীর আকস্মিক মৃত্যু হয়। ফলে কবির ব্যক্তিজীবনে ও কাব্যসাধনার ক্ষেত্রে নেমে আসে এক দুঃসহ বিষণ্ণতা। উদ্দীপকের কেয়ার স্বামী অপূর্ব হঠাৎ করে দুরারোগ্য ব্যাধিতে আক্রান্ত হয়ে মারা যায়। পরবর্তীসময়ে পুনরায় বিয়ে করলেও অপূর্বের স্মৃতি তাকে সর্বদাই তাড়িয়ে বেড়ায়। এদিকে আলোচ্য কবিতার কবির স্বামী সৈয়দ নেহাল হোসেনের মৃত্যুতে কবির জীবনও বিষাদময় রিস্ততায় ভয়ে ওঠে। হাহাকার নেমে আসে জীবনের প্রতিটি অধ্যায়ে। প্রিয়জনের মৃত্যু স্বভাবতই মানুষের হৃদয় শোকে কাতর করে তোলে। আর তা যদি হয় জীবনসঙ্গীর মৃত্যু তবে তা আরও বেশি কষ্টদায়ক হয়ে ওঠে। সর্বদা তার অনুপস্থিতি হৃদয় ক্ষতবিক্ষত করে তোলে। আলোচ্য কবিতার কবির স্বামী ছিলেন তাঁর সকল কাজের উৎসাহদাতা। এমন একজন জীবনসঙ্গী হারিয়ে কবি নিমজ্জিত হন সীমাহীন কষ্টের সাগরে। ফলে বসন্ত এলেও কবিমনে শিহরন জাগে না বরং তাঁর হৃদয়জুড়ে থাকে রিক্ত শীতের করুণ বিদায়ের বেদনা। এ রকম পরিস্থিতি হয়েছে উদ্দীপকের কেয়ার ক্ষেত্রেও। প্রাণপ্রিয় স্বামী অপূর্বের মৃত্যুতে তার সুখময় এ জীবনের ছন্দপতন ঘটে। স্বামী হারানোর প্রেক্ষাপটে বলা যায়, কেয়ার কষ্ট ও কবির হৃদয়ের রক্তক্ষরণ একই সূত্রে গাঁথা।"
        }
      ]
    },
    {
      "number": "7",
      "uddipok": "আমি যে এসেছি জয়বাংলার বজ্রকণ্ঠ থেকে আমি যে এসেছি একাত্তরের মুক্তিযুদ্ধ থেকে এসেছি আমার পেছনে হাজার চরণচিহ্ন ফেলে শুধাও আমাকে এতদূর তুমি কোন প্রেরণায় এলে?",
      "tag": "ACC 23",
      "sub_questions": [
        {
          "label": "ক",
          "question": "",
          "explanation": "জিহ্বায় উচ্চারিত প্রতিটি সত্য শব্দ কবিতা।"
        },
        {
          "label": "খ",
          "question": "",
          "explanation": "কবিতা স্বাধীনতার দ্যোতক; আর তাই যে কবিতা শুনতে জানে না, মুক্তির আনন্দ তার সান্নিধ্যে আসবে না বলে সে আজন্ম ক্রীতদাস থেকে যাবে। কবির দৃষ্টিতে কবিতা সর্বাঙ্গীণ মুক্তির দ্যোতক। এ কারণে কবিতা ও সত্যের অভেদ কল্পনার মধ্য দিয়েই কবি মুক্তির আকাঙ্ক্ষায় সোচ্চার হয়েছেন। আর তাই কবি মনে করেন, যে ব্যক্তি কবিতার সৌন্দর্যকে উপলব্ধি করতে পারে না, সে স্বাধীনতার স্বাদ থেকে বঞ্চিতই থেকে যাবে। অর্থাৎ, মুক্তির স্বাদ আস্বাদন তাঁর পক্ষে কখনোই সম্ভব হবে না। প্রশ্নোক্ত পঙক্তিটিতে এ বিষয়টিই প্রকাশিত হয়েছে।"
        },
        {
          "label": "গ",
          "question": "",
          "explanation": "উদ্দীপকে প্রকাশিত প্রেরণা মূলত বাংলার হাজার বছরের ইতিহাস ও ঐতিহ্যের সাথে সম্পর্কিত, যা 'আমি কিংবদন্তির কথা বলছি' কবিতার সাথে সাদৃশ্যপূর্ণ। 'আমি কিংবদন্তির কথা বলছি' কবিতায় কবি আত্মপরিচয় দিতে গিয়ে বাংলার মাটি ও মানুষের হাজার বছরের ইতিহাস ও ঐতিহ্যের কথা বর্ণনা করেছেন। সরাসরি নিজের পরিচয় না দিয়ে তিনি তাঁর পূর্বপুরুষদের কথা বলার মাধ্যমে আত্মপরিচয় ব্যক্ত করেছেন। তাঁর পূর্বপুরুষ মূলত কৃষক ছিলেন, যাঁদের সম্পর্ক ছিল এই বাংলার প্রকৃতি, পলিমাটি, পাহাড় কিংবা অরণ্যের সাথে। খেটে খাওয়া এই মানুষগুলো সত্যকে সত্য বলতে কুণ্ঠিত হতেন না। আর এসবের মাধ্যমেই তিনি বুঝিয়ে বুঝিয়ে দিতে চেয়েছেন যে, তিনি এই শ্বাশত বাংলার একজন। উদ্দীপকের কবিতাংশেও কবির একইভাবে আত্মপরিচয় প্রদানের পদ্ধতি লক্ষ করা যায়। হাজার বছরের ইতিহাস ও ঐতিহ্যের পথ পাড়ি দিয়ে এসেছে বাঙালি। কবি তাই আত্মপরিচয় দিতে গিয়ে ইতিহাসের গৌরবময় অনুষঙ্গকে টেনে এনেছেন। তিনি কে কিংবা কোথা থেকে এসেছেন কিংবা কোন প্রেরণায় এসেছেন ইত্যাদি এসব প্রশ্নের জবাবে ইতিহাসের গৌরবোজ্জ্বল ৭ই মার্চের কিংবা মুক্তিযুদ্ধের সংগ্রামের কথাকেই তুলে ধরেছেন। তিনি বোঝাতে চান যে, তিনি এই আবহমান বাংলার একজন গর্বিত বাঙালি। উদ্দীপকের কবি এবং 'আমি কিংবদন্তির কথা বলছি' কবিতার কবির আত্মপরিচয় প্রদানের ধরন অভিন্ন। তাঁরা উভয়ই হাজার বছরের বাঙালির গৌরবময় ইতিহাসের ঐতিহ্যবাহী প্রেরণা থেকে উৎসারিত। এদিক থেকেই মূলত উদ্দীপকের কবিতাংশের প্রেরণা এবং 'আমি কিংবদন্তির কথা বলছি' কবিতাটি সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকটি সংক্ষিপ্ত হলেও তা 'আমি কিংবদন্তির কথা বলছি' কবিতাটির মূলভাবকে ধারণ করে। 'আমি কিংবদন্তির কথা বলছি' কবিতায় মূলত কবি নিজের শেকড়ের সন্ধান করেছেন। তাঁর পূর্বপুরুষদের কথা বারংবার বলে তাদের তেজোদীপ্ত আত্মত্যাগের কাহিনি তুলে ধরেছেন। সত্যকে তাঁরা আরাধ্য ভেবে কখনো পিছপা হননি। জীবনকে পুষ্পশয্যায় শুয়ে নয়, বরং সংগ্রামের মধ্যেই বেঁচে থাকার প্রত্যয়ে সংকল্পবদ্ধ ছিলেন তাঁরা। কবি তাঁদেরকে স্মরণ করে বোঝাতে চান যে, বাংলার হাজার বছরের আত্মত্যাগ ও সংগ্রামের কথা তাঁর অজানা নয়। বরং মুক্তির জন্য সংগ্রামই পূর্বশর্ত। উদ্দীপকের কবিতাংশেও কবি মূলত তেজোদীপ্ত সংগ্রামের গৌরবোজ্জ্বল ইতিহাসের কথা বলে চূড়ান্ত মুক্তির দিকেই দৃঢ় পদযাত্রার কথা বলেছেন। কবি জয়বাংলার বজ্রকণ্ঠ তথা ৭ই মার্চের ভাষণকে নির্দেশ করে বোঝাতে চান যে, তাঁর পূর্বপুরুষ সত্যকে অকপটে স্বীকার করেছেন। একাত্তরের রক্তক্ষয়ী মুক্তিযুদ্ধের কথা বলে কবি বোঝাতে চান যে, তাঁর পূর্বপুরুষের ইতিহাস রক্তক্ষয়ী সংগ্রামের ইতিহাস। কবি হাজার বছরের ইতিহাস টেনে এনে বোঝাতে চান যে, তিনিও সংগ্রামের পথেই অধিকার ও মুক্তি ছিনিয়ে আনতে পারবেন। তাই দেখা যায়, উদ্দীপকের কবিতাংশ ও 'আমি কিংবদন্তির কথা বলছি' কবিতার মূলভাব অভিন্ন। উভয়ক্ষেত্রেই পূর্বপুরুষদের গৌরবময় ইতিহাস টেনে কবিম্বয় বোঝাতে চেয়েছেন যে, তাঁদের অতীত ইতিহাস সংগ্রাম ও ত্যাগের। তাঁরা তাঁদের পূর্বপুরুষদের মতোই অকপটে সত্যকে ব্যস্ত করতে চান। তাঁদের উভয়েরই প্রেরণা মূলত বাংলার হাজার বছরের ইতিহাস ও ঐতিহ্য। সুতরাং বলা যায় যে, উদ্দীপক ও কবিতাংশ মূলত একই ভাব ব্যক্ত করে।"
        }
      ]
    },
    {
      "number": "8",
      "uddipok": "বাবার মৃত্যুর পর ছোটো ভাই রাশেদ, বড়ো ভাই রাশেককে আর সহ্য করতে পারছে না। তার প্রধান কারণ হলো রাশেদের শ্বশুর তাকে কুবুদ্ধি দিয়ে প্ররোচিত করছে বাবার সম্পত্তি নিয়ে বড়ো ভাইকে একটা মামলা ঠুকে দিতে। রাশেদ যেন একাই বাবার রেখে যাওয়া সকল সম্পত্তি ভোগ দখল করতে পারে এই হলো উদ্দেশ্য। অথচ বড়ো ভাই রাশেক কতটা স্নেহ দিয়ে রাশেদকে আগলে রেখেছে সেই আবেগ রাশেদ কখনো বুঝতে চেষ্টা করেনি। সম্পদের লোভে সম্পর্ক আজ নগণ্য হয়ে গেল।",
      "tag": "ACC 23",
      "sub_questions": [
        {
          "label": "ক",
          "question": "",
          "explanation": "সিরাজউদ্দৌলার পতন হলে রায়দুর্লভের জন্য সিপাহসালার পদ নির্দিষ্ট ছিল।"
        },
        {
          "label": "খ",
          "question": "",
          "explanation": "নবাব সিরাজউদ্দৌলার সঙ্গে মিরজাফরের বিশ্বাসঘাতকতার কারণে রবার্ট ক্লাইভ উত্ত মন্তব্যটি করেছেন। মিরজাফর ছিল নবাব সিরাজউদ্দৌলার প্রধান সেনাপতি। সে নিজ স্বার্থের জন্য নবাব ও দেশের বিরুদ্ধে গভীর ষড়যন্ত্রে লিপ্ত হয়। মিরজাফরের এ ধরনের ঘৃণিত কর্মে রবার্ট ক্লাইভ মিরজাফরের উদ্দেশ্যে বলেছেন, 'আমি বরং নবাবকে বিশ্বাস করতে পারি কিন্তু তোমাকে নয়।'"
        },
        {
          "label": "গ",
          "question": "",
          "explanation": "উদ্দীপকটিতে 'সিরাজউদ্দৌলা' নাটকের প্রাসাদ-ষড়যন্ত্রের প্রতিফলন ঘটেছে। 'সিরাজউদ্দৌলা' নাটকে দেখা যায় আলীবাদী খানের পর বাংলার নবাব, তাঁর ছোটো মেয়ে আমেনার পুত্র, সিরাজউদ্দৌলা হলে নবাবের খালা, খালাতো ভাইসহ প্রাসাদের অনেকেই ষড়যন্ত্রে লিপ্ত হয়। তারা নবাবকে ক্ষমতাচ্যুত করার জন্য বদ্ধপরিকর হয়। এজন্য নবাবের শত্রুদের সাথে হাত মিলিয়ে তারা নবাবকে উৎখাতের চেষ্টা করে। প্রধান সেনাপতি, বিশিষ্ট ব্যবসায়ী এবং বাংলার প্রধান শত্রু ইংরেজদের সাথে তারা গোপন ষড়যন্ত্রে লিপ্ত হয়ে নবাবকে অনিবার্যভাবে যুদ্ধের দিকে ঠেলে দেয়। যুদ্ধক্ষেত্রে নবাবের সৈন্য ও অস্ত্র বিপুল পরিমাণে থাকলেও এই হীন ষড়যন্ত্র বাস্তবায়নের জন্য কাপুরুষের মতো বিশ্বাসঘাতকতা করে নবাবের প্রধান সেনাপতিসহ কিছু লোক। ফলে চরম পরিণতির দিকে এগিয়ে যায় যুদ্ধের ফলাফল। এসবের প্রধান কুশীলব হিসেবে নবাবের খালা ঘসেটি বেগম এবং খালাতো ভাই শওকত জজাকে দায়ী করা যায়। তারা মনে করত, বৃদ্ধ আলীবাদী খানের কাছ থেকে সিরাজ ক্ষমতা জোর করে কুবুদ্ধি খাটিয়ে নিয়েছে। এজন্য তারা নবাবকে সহ্য করতে পারত না। উদ্দীপকে দেখা যায়, পিতার মৃত্যুর পর ছোটোভাই রাশেদ বড়ো ভাই রাশেককে সহ্য করতে পারত না। এর প্রধান কারণ সম্পদের প্রতি লোভ। শ্বশুরের বুদ্ধি শুনে স্বীয় স্বার্থের জন্য আপন ভাইয়ের বিরুদ্ধে মামলা ঠুকতে চায় রাশেদ। তাই বলা যায়, নাটকে যেমন নবাবকে ক্ষমতাচ্যুত করার জন্য ষড়যন্ত্র চলছিল, ঠিক তেমনি, রাশেককেও সর্বশান্ত করার জন্য ষড়যন্ত্র করে তার ছোটো ভাই রাশেদ। উল্লেখ্য যে, উভয়ক্ষেত্রেই তাদেরকে আপনজন কর্তৃক ষড়যন্ত্রের স্বীকার হতে হয়। তাই নাটক ও উদ্দীপকের পরিসরের ব্যাপ্তির পার্থক্য থাকলেও তা যেন পরস্পরের প্রতিচ্ছবি হয়ে উঠেছে।"
        },
        {
          "label": "ঘ",
          "question": "",
          "explanation": "সম্পদের লোভ যে রক্তের সম্পর্ককেও অর্থহীন করে তুলতে পারে তা 'সিরাজউদ্দৌলা' নাটক ও উদ্দীপক থেকে সহজেই প্রমাণিত হয়। 'সিরাজউদ্দৌলা' নাটকে বাংলার নবনির্বাচিত নবাব হন সিরাজউদ্দৌলা। নবাব হওয়ার পর থেকেই তিনি আত্মীয় স্বজনদের চক্ষুশূলে পরিণত হন। এর প্রধান কারণ মসনদ তথা ক্ষমতার মোহ। অন্যভাবে, বলা যায়, সম্পদের মোহেই প্রিয়জনেরা বহিঃশত্রুদের সাথে হাত মিলিয়ে নবাবকে উৎখাতের চেষ্টায় লিপ্ত হয়। এই ষড়যন্ত্রকারীরা সকলেই নবাবের একদম নিকট-আত্মীয়। ষড়যন্ত্রের প্রধান কুশিলব নবাবের খালা ঘসেটি বেগম নবাবের মসনদ প্রার্থী শওকত জঙ্গ সিরাজের খালাতো ভাই, প্রধান বিশ্বাসঘাতক সেনাপতি মিরজাফরও আলীবর্দী-খানের ভগ্নিপতি। এছাড়াও আরও অনেকেই আছেন, যারা নবাবের একদম কাছের স্বজন। এরা কেউ-ই দূরের কেউ নয়, বা অনাত্মীয় নয়। অথচ শুধু সম্পদের হিসাব-নিকাশের কাছে, ক্ষমতার মোহের কাছে রক্তের সম্পর্কও অর্থহীন হয়ে যায়। উদ্দীপকের পরিসর ছোটো হলেও সেখানে সম্পদের মোহে রক্তের সম্পর্কের ছেদ ঘটতে দেখা যায়। আপন ভাইকে বিপদগ্রস্ত করে তার সম্পদ কুক্ষিগত করার হীন প্রচেষ্টা লক্ষ করা যায়। রাশেক, রাশেদেরই আপন বড়ো ভাই। কিন্তু এই ভ্রাতৃত্বের সম্পর্কেও ছেদ পড়ে শুধু রাশেদের স্বার্থসিদ্ধির হীন প্রচেষ্টার কারণে। উদ্দীপকের প্রধান কূটচাল চালে রাশেদের শ্বশুর- তিনিও কাছের আত্মীয়। কিন্তু সবকিছু ছাপিয়ে সম্পদের মোহে রক্তের সম্পর্ককে ম্লান হতে দেখা যায় উদ্দীপকে। অর্থাৎ সম্পর্ক নয়, সম্পদই এখানে মুখ্য হয়ে উঠেছে। উদ্দীপক ও নাটক উভয়ক্ষেত্রেই দেখা যায় যে, সম্পদের লোভ মানুষকে - এমনভাবে অন্ধ করতে পারে যে, যেকোনো সম্পর্ককে সহজেই অস্বীকার - করা যায়। সম্পদের মোহের কাছে তুচ্ছ হয়ে যায় আত্মীয়তার বন্ধন। যে লোভের কারণে ঘষেটি বেগম তার আপন ভাগিনাকে ক্ষমতাচ্যুত করতে বদ্ধপরিকর হয়, যে লোভের কারণে শওকত জঙ্গ আপন খালাতো ভাইকে সরাতে বিদেশি শত্রুদের সাথে হাত মেলায়, সেই একই লোভের বশবর্তী হয়ে রাশেকের বিরুদ্ধে ষড়যন্ত্র করে তারই ছোটো ভাই রাশেদ। সুতরাং বলা যায়, নাটক ও উদ্দীপকের মধ্যে কাহিনির ব্যাপ্তির পার্থক্য থাকলেও উভয়ক্ষেত্রেই সম্পদের মোহে রক্তের সম্পর্ককে অর্থহীন হতে দেখা যায়।"
        }
      ]
    },
    {
      "number": "9",
      "uddipok": "পলাশির যুদ্ধের পর বাঙালিদের ওপর ইংরেজরা শুরু করে নির্মম নির্যাতন আর অত্যাচার। একই প্রেক্ষিতে ১৭৮২ সালে রংপুরের কৃষক বিদ্রোহ শুরু হয়। যার নেতৃত্ব দেন স্বাধীনতাকামী কৃষক নূরলদীন। স্বদেশিদের ইংরেজ অত্যাচারীদের কবল থেকে বাঁচাতে অস্ত্র তুলে নিয়েছিলেন তিনি। সংগঠিত করেছেন মানুষকে। দেশপ্রেমে উজ্জীবিত নিপীড়িত-নির্যাতিত কৃষকের প্রাণ নূরলদীনকে দমনে ব্রিটিশরা রংপুরে পাঠায় এক দল কামান সজ্জিত বাহিনি। বিদ্রোহী কৃষকদের কাছে ছিল নাঁ কোনো উন্নত সমরাস্ত্র, ছিল না কোনো বিশেষ প্রশিক্ষণ কিংবা যুদ্ধের কলাকৌশল। যুদ্ধে নূরুলদীন গুরুতর আহত হয়ে বন্দি হলে কৃষকদের ভাগ্যে নেমে আসে পরাজয়।",
      "tag": "ACC 23",
      "sub_questions": [
        {
          "label": "ক",
          "question": "",
          "explanation": "নবাবের মির মুন্সি আসল চিঠি গায়েব করে নকল চিঠি পাঠাচ্ছে কোম্পানির কাছে।"
        },
        {
          "label": "খ",
          "question": "",
          "explanation": "ক্লাইভের সাথে গোপন চুক্তিপত্রে দ্রুত সই করার বিষয়টিকে কেন্দ্র করে শুভ কাজ তাড়াতাড়ি সেরে ফেলার কথাটি মিরজাফর ক্লাইভকে উদ্দেশ্য করে বলেছে। ইংরেজরা নবাব সিরাজউদ্দৌলাকে হটিয়ে মিরজাফরকে বাংলার নবাব বানানোর গোপন ষড়যন্ত্রে লিপ্ত হয়। মিরজাফর নবাব হওয়ার আশায় তাদের প্রস্তাবে সহজেই রাজি হয়ে যায়। চুক্তি অনুযায়ী বাংলার নবাব হবে মিরজাফর আর পরোক্ষভাবে দেশ চালাবে ইংরেজরা। বিশ্বাসঘাতক মিরজাফর এই গোপন ষড়যন্ত্রকে শুভ কাজ বলে আখ্যায়িত করেছে। এ কাজকে ত্বরান্বিত করতেই সে বলে, 'শুভ কাজে অযথা বিলম্ব করা উচিত নয়।"
        },
        {
          "label": "গ",
          "question": "",
          "explanation": "উদ্দীপকের নুরুল দিনের সঙ্গে নবাব সিরাজউদ্দৌলা চরিত্রের দেশপ্রেমের বিষয়টি সাদৃশ্যপূর্ণ। 'সিরাজউদ্দৌলা' নাটকের প্রধান চরিত্র নবাব সিরাজউদ্দৌলা দেশপ্রেমের -এক অনন্য উদাহরণ। বাংলার মাটি কোনোভাবে বিদেশিদের দ্বারা ব্যবহৃত হোক কিংবা বাংলার কৃষক তথা সাধারণ জনগণ কোনোভাবে ইংরেজদের হাতে নির্যাতিত নিপীড়িত হোক এটা তিনি কোনোভাবেই মেনে নিতে । পারেননি। তাই দখলদার ইংরেজদেরকে দমন করার জন্য তিনি শক্ত হাতে অস্ত্র ধারণ করেন। ইংরেজরা ব্যবসার নামে বাংলার মাটিতে লুটতরাজ শুরু করে। তারা কম দামে পণ্য কিনে চড়া দামে বিক্রি করে। নবাবের হুকুম না নিয়ে কুঠি নির্মাণ করে, অস্ত্রশস্ত্রের পরিমাণ বৃদ্ধি করে। নবাবের শত্রুদের সাথে তারা হাত মেলায়। ফলে নবাব ক্ষিপ্ত হয়ে তাদের বিরুদ্ধে যুদ্ধ ঘোষণা করেন। যুদ্ধে নবাব স্বজনদের বেইমানি এবং সেনাপতিদের বিশ্বাসঘাতকতার কারণে পরাজয় বরণ করেন। মূলত নবাব সিরাজউদ্দৌলা চেয়েছিলেন বাংলার মাটিকে দখলদার ইংজেদের হাত থেকে রক্ষা করতে, কিন্তু তিনি পরাজিত হয়েছিলেন। আপাত সফল না হলেও নবাব সিরাজউদ্দৌলার এই দেশপ্রেম ইতিহাসের পাতায় উজ্জ্বল হয়ে থাকবে। উদ্দীপকের কেন্দ্রীয় চরিত্র নূরুলদীন একজন দেশপ্রেমিক বীর। তিনি চেয়েছিলেন দেশ মাতৃকাকে ইংরেজদের দখলদারির হাত থেকে রক্ষা করতে। ইংরেজদের নির্মম নির্যাতন অত্যাচার থেকে এদেশের সাধারণ কৃষককে রক্ষা করার জন্য তিনি ইংরেজদের বিরুদ্ধে বিদ্রোহ ঘোষণা করেছিলেন। অস্ত্রশস্ত্র পরিমাণের কম থাকলেও প্রচণ্ড দেশপ্রেমের কারণে তিনি ইংরেজদের বিরুদ্ধে লড়তে গিয়েছিলেন। পরিণামে, তার পরাজয় ঘটলেও তার নাম দেশপ্রেমের মুহিমায় মহিমান্বিত হয়ে থাকবে। দেখা যায়, নুরুল দিন সিরাজউদ্দৌলার মতোই চূড়ান্তভাবে ব্যর্থ হলেও দেশপ্রেমের কারণেই তিনি ইতিহাসের পাতায় অমর হয়ে থাকবেন। সুতরাং বলা যায়, সিরাজউদ্দৌলা ও নুরুলদীনের মধ্যে দেশপ্রেম ও আত্মত্যাগের দিক থেকে অনেক মিল লক্ষ করা যায়।"
        },
        {
          "label": "ঘ",
          "question": "",
          "explanation": "\"বাংলার ঘরে ঘরে হাহাকারের বন্যা বইয়ে দেবে মীরজাফর ক্লাইভ এর লুণ্ঠন-অত্যাচার।\"- উদ্দীপক। ও নাটকের আলোকে নবাব সিরাজের এই উক্তিটি যথার্থ। 'সিরাজউদ্দৌলা' নাটকে ইংরেজদের অত্যাচার-উৎপীড়ন এবং নিপীড়ন- নির্যাতনের এক বীভৎস চিত্র লক্ষ করা যায়। ব্যবসায়ী হিসেবে তারা এদেশে এসে এদেশের মানুষের উপর যেভাবে অমানুষিক নির্যাতন করেছে তা ইতিহাসে বিরল। এভাবে অধিক মুনাফায় ব্যাবসা করতে করতে তারা অর্থের মোহে এতটাই অন্ধ হয়েছিল যে, নিজেদের স্বার্থে তারা যেকোনো অন্যায় করতে কুণ্ঠিত হতো না। ফলে অনায়াসে তারা এদেশের আইন-কানুন ভঙ্গ করে, নবাবের শত্রুদের সঙ্গে হাত মিলিয়ে নবাবকে ক্ষমতা চ্যুত করার হীন ষড়যন্ত্রে লিপ্ত হয়। লবণ বিক্রি করেনি বলে ব্যবসায়ীকে মারধর করা, তার বাড়িতে আগুন লাগিয়ে দেওয়া এসব করতে তারা দ্বিধা করেনি। উদ্দীপক থেকে দেখা যায়, পলাশির যুদ্ধের পর বাঙালিদের ওপর ইংরেজরা নির্মম অত্যাচার শুরু করে। স্বীয় স্বার্থসিদ্ধির জন্য যেকোনো হীন পন্থা অবলম্বন করতে তাদের দ্বিধা হয় না। অধিক মুনাফা লাভের জন্য সিন্ডিকেট করা, কৃত্রিম সংকট সৃষ্টি করা, জোর-জবরদস্তিমূলকভাবে ক্ষুদ্র ব্যবসায়ীদের ওপর নির্যাতন ও জুলুম প্রভৃতি ইংরেজদের নৈমিত্তিক কার্যে পরিণত হয়। আপামর বাঙালি জনগোষ্ঠী তাদের অত্যাচারে অতিষ্ঠ হয়ে ওঠে। এভাবে তারা বাংলা থেকে অর্থ ও সম্পদ লুটপাট করে এদেশের মানুষকে সর্বশান্ত করে তোলে। উদ্দীপক ও 'সিরাজউদ্দৌলার' নাটক লক্ষ করলে দেখা যায়, উভয়ক্ষেত্রে ইংরেজরা অমানবিক ও নিষ্ঠুর আচরণ করেছে। স্রেফ ব্যাবসার উদ্দেশ্য নিয়ে এদেশে আসলেও ক্ষমতা লাভের মোহে অন্ধ হয়ে তার যেকোনো হীন পন্থা অবলম্বন করতে কুণ্ঠিত হয়নি। ফলে ক্ষমতাশীল বিভিন্ন ব্যক্তিবর্গ থেকে শুরু করে সাধারণ খেটে খাওয়া মানুষ পর্যন্ত তাদের অত্যাচারের হাত থেকে কেউ রেহাই পায়নি। এক্ষেত্রে শুধু ক্লাইভ নয় মিরজাফরও বাঙালিদের সাথে বিশ্বাসঘাতকরা করেছে। এই হীন চরিত্রের ব্যক্তিবর্গরাই বাঙালি জাতিকে ঠেলে দেয় এক অনিবার্য অন্ধকারে দিকে, পরিণতিতে বাঙালিরা পরাধীন হয়। তাই বলা চলে, উদ্দীপক ও 'সিরাজউদ্দৌলা' নাটকের আলোকে নবাব সিরাজের প্রশ্নোক্ত উক্তিটির যথার্থতা রয়েছে।"
        }
      ]
    },
    {
      "number": "10",
      "uddipok": "পোলিও রোগের টিকা খাওয়ানো চলছিল। হঠাৎ ফজল মণ্ডল উচ্চৈঃস্বরে চিৎকার করে জানায়, এ টিকা গ্রহণ ঠিক না। বিদেশি এ টিকার উদ্দেশ্য এ দেশের মানুষের মেধাকে ধ্বংস করা। তার পানি পড়াতেই নাকি অসংখ্যর্থ হাত-পা বাঁকা শিশু-কিশোর দিব্যি সুস্থ হয়েছে। ফজল মন্ডলের প্রভাব এ অঞ্চলে বহুদিনের এনজিওর টিকাদান কর্মসূচি এভাবেই ব্যর্থ হয়ে যায়।",
      "tag": "ACC 23",
      "sub_questions": [
        {
          "label": "ক",
          "question": "",
          "explanation": "সৈয়দ ওয়ালীউল্লাহ্ ১৯৭১ সালে মৃত্যুবরণ করেন।"
        },
        {
          "label": "খ",
          "question": "",
          "explanation": "ঝালর দেওয়া সালুকাপড়ে আবৃত নকল মাজারটিকে মহব্বতনগর গ্রামের অজ্ঞ গ্রামবাসীর জন্য উপযুক্ত শিক্ষা বলে মজিদ মনে করে। মহব্বতনগর গ্রাম থেকে তিন গ্রাম পরে একজন পীর সাহেব আসেন, গ্রামে তাঁর খ্যাতির অন্ত নেই। তাঁর রুহানি তাকত নিয়ে বহু গল্প প্রচলিত আছে। এমনকি তিনি সূর্য আটকিয়ে রাখতে পারেন কিংবা মুর্দাকে জিন্দা করতে পারেন, এরকম মিথ্যা অলৌকিক গল্পও মানুষ বিশ্বাস করে। ফলে মজিদের মাজারে মানুষ আসা কমে যায়। নিজে নকল পীর হওয়ায় পীরতন্ত্রের মিথ্যা সাম্রাজ্যের কথা মজিদের অজানা নয়। সে অবাক হয়ে ভাবে যে, ওই নতুন পীর সম্পর্কে এত বড়ো মিথ্যা কথা মানুষ বিশ্বাস করতে পারে কীভাবে। তাই ক্রোধে মজিদ ভাবে, এসব অজ্ঞ, মূর্খ, নাদান, অপদ্বার্থ গ্রামবাসীর জন্য তাঁর নিজের হাতে তৈরি ঝালর-দেওয়া সালুকাপড়ে আবৃত নকল মাজারটিই উপযুক্ত শিক্ষা।"
        },
        {
          "label": "গ",
          "question": "'মানসিকতা ও কর্মকাণ্ডে ফজল মণ্ডল তোমার পঠিত মজিদ চরিত্রেরই অনুরূপ।'- প্রমাণ করো।",
          "explanation": "নিম্ন মন-মানসিকতা ও হীন কর্মকাণ্ডের কারণেই উদ্দীপকের ফজল মন্ডল যেন 'লালসালু' উপন্যাসের মজিদ চরিত্রেরই অনুরূপ। 'লালসালু' উপন্যাসের মজিদ একজন স্বার্থান্ধ ভন্ড পীর। স্বীয় স্বার্থসিদ্ধির জন্য সে সকল প্রকার অপকর্ম করতে সক্ষম। সে নিজে আর্থিক সমৃদ্ধি ও প্রভাব-প্রতিপত্তির জন্য একটা অজ্ঞাত কবরকে কেন্দ্র করে মাজার ব্যাবসা প্রতিষ্ঠিত করে। ধর্মে এ কুপ্রথা নেই জেনেও শুধু স্বীয় স্বার্থের জন্য সে ধর্মকে পর্যন্ত জলাঞ্জলি দেয়। মানুষের অন্ধবিশ্বাসকে কেন্দ্র করে গড়ে তোলা মাজারটি রক্ষা করতে তাই হিংস্র হয়ে ওঠে মাঝে মাঝে। খালেক ব্যাপারীর স্ত্রী অন্য পিরের কাছ থেকে পানিপড়া আনতে চাইলে মজিদ হীন বৃদ্ধি খাটিয়ে তাকে তালাক দেওয়ায়। সেই পিরের মুরিদের ওপর নিজের মুরিদদেরকে লেলিয়ে দিয়ে মারামারি বাধিয়ে দেয়। গ্রামে সে তার প্রতিদ্বন্দ্বী রাখতে চায় না। আবার, আক্কাস আলী গ্রামে স্কুল প্রতিষ্ঠা করতে চাইলে সে কৌশলে তাকে গ্রামছাড়া করে। সে জানে, মানুষ অজ্ঞ থাকলেই তার ব্যাবসা ভালোভাবে চলবে। তাই নিজে সে পানিপড়া, ঝাড়ফুঁক কিংবা দ্বীনি শিক্ষাদানের আড়ালে গ্রামবাসীকে অজ্ঞ করেই রাখে। উদ্দীপকের ফজল মণ্ডলও স্বীয় স্বার্থ সিদ্ধিতে সিদ্ধহস্ত। গ্রামের মানুষের অজ্ঞতার সুযোগকে কাজে লাগিয়ে চলে তার ব্যাবসা। গ্রামের মানুষ আধুনিক চিকিৎসার শরণাপন্ন হলে তার ঝাড়ফুঁক, পানিপড়ার ব্যাবসা বন্ধ হবে। কৌশলে তাই পোলিও টিকার কার্যক্রমের বিরুদ্ধে সে অপপ্রচার চালায়। গ্রামবাসীর সরল বিশ্বাসকে কাজে লাগিয়ে এনজিওর টিকাদান কর্মসূচিকে ব্যর্থ করে দেয়। নিজের অলৌকিকত্বকে সে প্রচার করে। সে। জানে, সে মিথ্যা বলছে। কিন্তু প্রকৃত সত্য উন্মোচিত হলে তার ব্যাবসা বন্ধ হবে বলে সে মিথ্যাকেই সত্য হিসেবে প্রচার করে। যেকোনো মূল্যে সে নিজের স্বার্থরক্ষা করতে চায়। তাই বলা যায়, উদ্দীপকের ফজল মণ্ডল ও 'লালসালু' উপন্যাসের মজিদ যেন স্বীয় স্বার্থসিদ্ধির ক্ষেত্রে ভন্ডামি, মিথ্যা, প্রতারণা ও হিংস্রতায় একে অপরের সার্থক প্রতিরূপ।"
        },
        {
          "label": "ঘ",
          "question": "'মুক্তবুদ্ধি আর চিন্তার চর্চা যেখানে নেই, সেখানে কুসংস্কারের টিকে থাকা সার্থক হয়।'- উদ্দীপক ও পঠিত উপন্যাসের আলোকে উক্তিটির সত্যতা নির্ণয় করো।",
          "explanation": "'মুক্তবুদ্ধি আর চিন্তার চর্চা যেখানে নেই, সেখানে কুসংস্কারের টিকে থাকা সার্থক হয়'- কথাটি যথার্থ। 'লালসালু' উপন্যাসের পুরো ক্ষেত্রটিই অজ্ঞতা ও অন্ধবিশ্বাসের বেদির ওপর প্রতিষ্ঠিত। গ্রামবাসী অজ্ঞ বলেই মজিদ অজ্ঞাত একটি কবরকে মাজারে পরিণত করতে পেরেছিল। ধর্মীয় জ্ঞানহীন মানুষগুলোর সরল বিশ্বাসকে কাজে লাগিয়ে মজিদ গড়ে তুলেছিল বিশাল সাম্রাজ্য। গ্রামের মানুষ নিরক্ষর, পূর্ব, অজ্ঞ ও জ্ঞানহীন। এর ফলে মহব্বতনগর গ্রামে মজিদ রিক্তহস্তে এলেও রাতারাতি গড়ে তোলে তার সাম্রাজ্য। ঘরবাড়ি, জমিজমা, প্রভাব-প্রতিপত্তি ছাড়াও সে বিয়ে করে দুই দুইটি। মহব্বতনগর গ্রামবাসীর কুসংস্কার, অন্ধবিশ্বাস ও অজ্ঞতাকে পুঁজি করে সে তাহেরের বাপকে আত্মহত্যা করতে বাধ্য করে, তানুবিবির বিবাহবিচ্ছেদ ঘটায়, আক্কাস আলীকে গ্রামছাড়া করে। ধর্মীয় জ্ঞান না থাকায় গ্রামবাসী অকপটে বিশ্বাস করে নেয় যে, মজিদ সত্যিই অলৌকিক ক্ষমতাসম্পন্ন ব্যক্তি। ইসলামে পীরপ্রথা কিংবা মাজার ব্যাবসার বৈধতা না থাকলেও গ্রামবাসীর অজ্ঞতা, কুসংস্কার ও সরল বিশ্বাসকে কেন্দ্র করে গড়ে ওঠে মজিদের রাজত্ব। অন্যদিকে, উদ্দীপকের ফজল মণ্ডলের প্রভাব-প্রতিপত্তির পেছনেও রয়েছে গ্রামবাসীর অজ্ঞতা ও অন্ধবিশ্বাস। ফলে তারা সহজেই আধুনিক বিজ্ঞান দ্বারা প্রমাণিত পোলিও টিকাও নিতে অসম্মতি জানায়। তাদের যথাযথ জ্ঞান থাকলে সহজে ফজল মণ্ডল তাদেরকে তার কথা শুনতে বাধ্য করতে পারত না। কিংবা বুদ্ধি খাটিয়ে বা চিন্তা করে যদি তারা সঠিক অবস্থা নির্ণয়ের চেষ্টা করত তাহলেও ফজলের অসাড়তা তাদের কাছে ধরা পড়ে যেত। কিন্তু যেহেতু তারা অজ্ঞ ও কুসংস্কারাচ্ছন্ন, তাই সহজেই ফজল মণ্ডলের কথা ও কাজ মেনে নিয়েছে। ফলে তাদের অন্ধবিশ্বাস ও অজ্ঞতাকে মূলভিত্তি বানিয়ে ফজলও তৈরি করেছে বিশাল প্রতারণার ইমারত। তাই বলা যায়, উদ্দীপকের ফজল মণ্ডল ও 'লালসালু' উপন্যাসের মজিদ মূলত কুসংস্কার, অজ্ঞতা ও সরল বিশ্বাসের ভিত্তিতেই গড়ে উঠেছে। মহব্বতনগর গ্রামের মানুষ শিক্ষিত ও মুক্তচিন্তার অধিকারী হলে যেমন মজিদ চরিত্র সৃষ্টি সম্ভব হতো না, তেমনি উদ্দীপকের গ্রামবাসী সচেতন ও আধুনিক হলে ফজল মণ্ডলের সৃষ্টি হতো না। মানুষের মাঝে মুক্তবুদ্ধি ও চিন্তার চর্চা না থাকলে কুসংস্কার যেমন সহজে ডানা বাঁধতে পারে, শিক্ষিত সচেতন সমাজে তেমনটি পারে না। তাই আড়ষ্ট বুদ্ধি ও অজ্ঞতাই যে কুসংস্কারের টিকে থাকাকে দীর্ঘায়িত করে তা সহজেই ধরে নেওয়া যায়।"
        }
      ]
    }
  ]
}