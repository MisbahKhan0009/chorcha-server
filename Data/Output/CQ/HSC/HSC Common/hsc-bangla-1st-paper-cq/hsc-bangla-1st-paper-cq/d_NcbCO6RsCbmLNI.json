{
  "title": "সিলেট বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "আশফাক সাহেব নিজের প্রতি অত্যন্ত সংবেদনশীল। তার একমাত্র ছেলে তন্ময়ের জন্য তিনি একটি সম্ভ্রান্ত পরিবারের বিয়ের প্রস্তাব মেনে নেন। মেয়েটি মেধাবী, আত্মবিশ্বাসী এবং উচ্চশিক্ষিত। তবে, বিয়ের অনুষ্ঠানের পূর্বমুহূর্তে মেয়েটি জানতে পারে, আশফাক সাহেব তার পরিবারের আর্থিক অবস্থা নিয়ে প্রশ্ন তুলেছেন এবং পণ হিসেবে একটি বড় অঙ্কের অর্থ দাবি করেছেন। তখন মেয়েটি পরিবারের সকলের আপত্তি উপেক্ষা করে নিজেই সামনে এসে যোষণা করে, \"একজন মানুষের মর্যাদা এবং সম্পর্ক অর্থের উপর নির্ভরশীল হতে পারে না। আমি এমন কোনো সম্পর্কে জড়াতে চাই না, যেখানে আত্মসম্মান নেই।\" মেয়েটি বিয়ের প্রস্তাব প্রত্যাখ্যান করে এবং নিজের সিদ্ধান্তে অটল থাকে।",
      "tag": "SB 25",
      "sub_questions": [
        {
          "label": "ক",
          "question": "'অপরিচিতা' গল্পে কথকের নাম কী?",
          "explanation": "'অপরিচিতা' গল্পের কথকের নাম অনুপম।"
        },
        {
          "label": "খ",
          "question": "'একে তো বরের হাট মহার্ঘ, তাহার পরে ধনুক-ভাঙা পণ।'-উক্তিটি ব্যাখ্যা কর।",
          "explanation": "পনেরো বছর বয়সেও কল্যাণীর বিয়ে না হওয়ার কারণ নির্দেশ করা হয়েছে প্রশ্নোক্ত উক্তিটির মাধ্যমে। কল্যাণীর বয়স পনেরো, যা তৎকালীন সমাজব্যবস্থায় বিয়ের যোগ্য কন্যার জন্য অনেকটাই বেশি। মোটা অঙ্কের টাকা পণ দিতে হয় বলে সুপাত্র মেলাই ভার। তবে এ ব্যাপারে কল্যাণীর বাবা চিন্তিত নন। বয়স যতই হোক উপযুক্ত পাত্র ছাড়া কন্যার বিয়ে না দিতে তিনি দৃঢ়প্রতিজ্ঞ। তখনকার সমাজে কন্যার পিতার এরূপ মনোভাবের প্রকাশ ঘটতে সাধারণত দেখা যেত না।"
        },
        {
          "label": "গ",
          "question": "উদ্দীপকের আশফাকের সাথে 'অপরিচিতা' গল্পের কোন চরিত্রের সাদৃশ্য রয়েছে? সাদৃশ্যের কারণ বুঝিয়ে দাও।",
          "explanation": "যৌতুকপ্রত্যাশী ও অর্থলোলুপ মানসিকতার দিক থেকে উদ্দীপকের আশফাক সাহেবের সাথে 'অপরিচিতা' গল্পের অনুপমের মামার সাদৃশ্য রয়েছে। 'অপরিচিতা' গল্পে অনুপমের মামাই তাদের পরিবারের কর্তা। অনুপমকে বিয়ে দেওয়ার ক্ষেত্রে তিনি পাত্রীর চেয়ে পাত্রীর বাবার বিষয়-সম্পত্তির ব্যাপারে জানতেই বেশি আগ্রহী ছিলেন। তিনি বিয়েতে মোটা অঙ্কের যৌতুক দাবি করেন। এমনকি বিয়ের আসরে তিনি সেকরা দিয়ে মেয়ের গহনা যাচাই করেন। তবে তার এরূপ কর্মকাণ্ডের কারণে অনুপমের বিয়ে ভেঙে যায়। উদ্দীপকের আশফাক সাহেবের চরিত্রে যৌতুকপ্রত্যাশী ও অর্থলোভী মনোভাব ফুটে উঠেছে। অর্থলোভী বরের বাবা আশফাক সাহেব। বিয়ের অনুষ্ঠানের পূর্বে কনের পরিবারের আর্থিক অবস্থা নিয়ে প্রশ্ন তোলেন। একইসঙ্গে যৌতুক হিসেবে মোটা অঙ্কের অর্থ দাবি করেন। 'অপরিচিতা' গল্পের অনুপমের মামাও তেমনই একজন অর্থলোলুপ এবং যৌতুকপ্রত্যাশী মানুষ। কন্যার পিতার আত্মসম্মানবোধের চেয়ে আর্থিক সংগতি এবং যৌতুকের অর্থের পরিমাণই তার কাছে মূল বিবেচ্য বিষয়। বিয়ের পূর্বমুহূর্তে কন্যার গায়ের গয়না খুলে পরীক্ষা করিয়ে নিতেও কুণ্ঠিত হন না তিনি। অর্থাৎ পরিস্থিতির ভিন্নতা সত্ত্বেও বৈশিষ্ট্যগত দিক দিয়ে উদ্দীপকের বরের বাবা এবং অনুপমের মামার চরিত্র এক ও অভিন্ন। সেদিক থেকে উদ্দীপকের আশফাক সাহেবের সঙ্গে অনুপমের মামার সাদৃশ্য রয়েছে।"
        },
        {
          "label": "ঘ",
          "question": "উদ্দীপকে 'অপরিচিতা' গল্পের মূল বক্তব্য কতটা প্রতিফলিত হয়েছে বলে তুমি মনে কর, তা নিজের ভাষায় বিশ্লেষণ কর।",
          "explanation": "আত্মমর্যাদাবোধ ও যৌতুকপ্রথার বিরোধিতায় উদ্দীপকে 'অপরিচিতা' গল্পের মূলবক্তব্য সম্পূর্ণরূপে প্রতিফলিত হয়েছে। 'অপরিচিতা' গল্পে যৌতুকের মতো ঘৃণ্য সামাজিক প্রথার দিকটি প্রতিফলিত হয়েছে। পাত্রপক্ষের হীন আচরণে ক্ষুব্ধ হয়ে কল্যাণীর বাবা শম্ভুনাথ সেন মেয়েকে বিয়ে দিতে অস্বীকৃতি জানান। ফলে কল্যাণী সংসারে অনাগ্রহী হয়ে দেশসেবাকে ব্রত হিসেবে গ্রহণ করে। এ গল্পে ব্যক্তিত্বের যথার্থ স্ফুরণ ঘটেছে কল্যাণী ও তার বাবার মাঝে এবং তা মেরুদণ্ডহীন অনুপমকেও প্রভাবিত করেছে। উদ্দীপকের মেয়েটির মাঝে বলিষ্ঠ মানসিকতার প্রতিফলন লক্ষ করা যায়। বরপক্ষের যৌতুকের দাবি ও আর্থিক অবস্থা নিয়ে প্রশ্ন তোলার বিষয়টি তার আত্মসম্মানে আঘাত দেয় বিধায় সে পরিবারের সকলের মতামত উপেক্ষা করে বিয়েতে অস্বীকৃতি জানায়। তার মতে, একজন মানুষের মর্যাদা ও সম্পর্ক কখনো অর্থের উপর নির্ভরশীল হতে পারে না। তাই আত্মসম্মান নেই এমন কোনো সম্পর্কে সে জড়াতে চায় না। 'অপরিচিতা' গল্পের মূলবক্তব্যও উদ্দীপকের মতো যৌতুকপ্রথার বিরোধিতা ও নারীর আত্মমর্যাদাবোধে উজ্জ্বল দৃষ্টান্ত উপস্থাপন করে। 'অপরিচিতা' গল্পে কল্যাণীর বাবা শম্ভুনাথ মেয়ের বিয়েতে সে গহনা দেন বিয়ের লগ্নের পূর্বমুহূর্তে অনুপমের মামা সে গহনা খাঁটি কি না পরখ করে দেখতে চান। গহনা পরীক্ষা করার জন্য তিনি সেকরাকে সাথে নিয়ে আসেন। অনুপমের মামার এমন কর্মকাণ্ডে শম্ভুনাথ সেন অপমানিত হোন এবং বিয়ে ভেঙে দেন। উদ্দীপকের মেয়েটিও এমনই চেতনার ধারক। উভয়ের এমন সিদ্ধান্ত উদ্দীপকের মূলবক্তব্য এবং 'অপরিচিতা' গল্পেরই মূলবক্তব্য অর্থাৎ যৌতুকপ্রথার বিরোধিতা ও আত্মমর্যাদাবোধের মূল চেতনাকেই প্রতিফলিত করে।"
        }
      ]
    },
    {
      "number": "2",
      "uddipok": "শহরের এক তরুণ চিকিৎসক রাফি। তার সফল ক্যারিয়ার ছেড়ে গ্রামের দরিদ্র মানুষের সেবা করতে একটি গ্রামে চলে যায়। ঐ গ্রামের মানুষজন দীর্ঘদিন ধরে চিকিৎসার অভাব অনুভব করছিল। রাফি নিজের উপার্জনের টাকা দিয়ে সেখানে একটি ছোট্ট ক্লিনিক তৈরি করে। সে বিনামূল্যে চিকিৎসা ও ঔষধ বিতরণ করতে থাকে। সময়ের সাথে তার এই উদ্যোগের কথা আশেপাশের গ্রামগুলোতে ছড়িয়ে পড়ে। গ্রামের মানুষ তাকে মানবতার চিকিৎসক বলে ডাকতে শুরু করে। রাফি মনে করে, মানব-কল্যাণ মানে শুধু দান-খয়রাত নয়; মানব-কল্যাণ মানে মানুষের স্বাস্থ্যের উন্নতি, মর্যাদা রক্ষা এবং আত্মনির্ভরশীল করে গড়ে তোলা।",
      "tag": "SB 25",
      "sub_questions": [
        {
          "label": "ক",
          "question": "'মানব-কল্যাণ' প্রবন্ধটি প্রথম কোন গ্রন্থে সংকলিত হয়?",
          "explanation": ""
        },
        {
          "label": "খ",
          "question": "\"সত্যিকারের মানব-কল্যাণ মহৎ চিন্তা-ভাবনারই ফসল\"-ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকে 'মানব-কল্যাণ' প্রবন্ধের প্রতিফলিত দিকটি পর্যালোচনা কর।",
          "explanation": ""
        },
        {
          "label": "ঘ",
          "question": "আত্মনিবেদন ও বিনয়ী উদ্যোগ কীভাবে একটি সমাজের সার্বিক উন্নয়নের পথ দেখাতে পারে? উদ্দীপক ও 'মানব-কল্যাণ' প্রবন্ধের আলোকে বিশ্লেষণ কর।",
          "explanation": ""
        }
      ]
    },
    {
      "number": "3",
      "uddipok": "চারিদিকে যখন আকালের ভয়াবহতা তখন জয়গুন তার সন্তানদের নিয়ে বেঁচে থাকার লড়াই শুরু করে। সন্তানদের কথা ভেবে সমস্ত সংকোচ ও লোকলজ্জা পেছনে ফেলে কাজ খুঁজতে থাকে জয়গুন। গ্রামে কোনো কাজ না পেয়ে সে শহরে একটি খাবার হোটেলে কাজ নেয়। দিন-রাত পরিশ্রম করে যা পায়, তা দিয়ে সে সন্তানদের লেখাপড়ার খরচ চালায়। সন্তানদের উচ্চ শিক্ষা ও নিরাপদ জীবনে পৌছে দেওয়ার জন্য সে প্রতিজ্ঞাবদ্ধ। কাজ শেষে অনেক রাতে সে বাড়িতে ফেরে। নানা লোকের নানা কথা, তাদের হাসি-তামাশা, তুচ্ছ-তাচ্ছিল্য আর অপমান কিছুই তাকে তার সংকল্প থেকে সরাতে পারেনি।",
      "tag": "SB 25",
      "sub_questions": [
        {
          "label": "ক",
          "question": "'সালতি' কী?",
          "explanation": "'সালতি' হলো শাল কাঠে নির্মিত বা তালগাছের সরু ডোঙা।"
        },
        {
          "label": "খ",
          "question": "\"মরণ ঠেকাতেই ফুরিয়ে আসছে তাদের জীবনীশক্তি\"-উক্তিটি ব্যাখ্যা কর।",
          "explanation": "চরম দুঃখ-দারিদ্র্যের সাথে লড়াই করে মাসি-পিসির বেঁচে থাকার বিষয়টি ইঙ্গিত করে প্রশ্নোক্ত উক্তিটি করা হয়েছে। 'মাসি-পিসি' গল্পে আহ্লাদিকে স্বামীর নির্যাতনের হাত থেকে রক্ষা করার পাশাপাশি ক্ষুধার বিরুদ্ধে মাসি ও পিসি নিয়ত সংগ্রামশীল। খেয়ে না খেয়ে আহ্লাদির জীবন বাঁচিয়ে রাখাই যেন তাদের দুইজনের মূল লক্ষ্য ছিল। চারদিকে অভাব, মানুষের জীবনে নাভিশ্বাস- এমন শ্বাসরুদ্ধকর পরিস্থিতিতে নিজেদের এবং আহ্লাদির জীবন বাঁচানোর সংগ্রামে খাবি খেতে থাকে মাসি-পিসি। প্রশ্নোক্ত কথাটির মাধ্যমে তাদের সেই দুঃসহ অবস্থার বহিঃপ্রকাশ ঘটেছে।"
        },
        {
          "label": "গ",
          "question": "উদ্দীপকের জয়গুনের উপার্জনের পথ ও 'মাসি-পিসি' গল্পের মাসি-পিসির উপার্জনের পথ ভিন্নতর কেন? আলোচনা কর।",
          "explanation": "কাজের ভিন্নতার দিক থেকে উদ্দীপকের জয়গুনের উপার্জনের পথ ও 'মাসি-পিসি' গল্পের মাসি-পিসির উপার্জনের পথ ভিন্নতর। 'মাসি-পিসি' গল্পে মাসি-পিসির জীবনসংগ্রামের চিত্র ফুটে উঠেছে। জীবনসংগ্রামে টিকে থাকার জন্য তারা নানারকম পেশা বেছে নেয়। তারা কখনো ধান ভানে, কখনো কাঁথা সেলাই করে আবার কখনো ডালের বড়ি ও শাকপাতা ইত্যাদি বিক্রি করে জীবিকানির্বাহ। এছাড়া গ্রাম থেকে তরিতরকারি ও ফলমূল শহরে নিয়ে বিক্রি করেও তারা অর্থ উপার্জন করে। মূলত তারা ব্যাবসাকে উপার্জনের পথ হিসেবে গ্রহণ করে।. উদ্দীপকের জয়গুন একজন সংগ্রামী নারীর প্রতিচ্ছবি। আকালের সময় সন্তানদের নিয়ে বেঁচে থাকার সংগ্রামে সব সংকোচ পিছনে ফেলে শহরের একটি খাবারের হোটেলে কাজ নেয় সে। দিনরাত পরিশ্রম করে যা উপার্জন করে তা দিয়ে সে সন্তাদের লেখাপড়ার খরচ চালায়। অর্থাৎ জয়গুন উপার্জনের পথ হিসেবে অন্যের অধীন একটি নির্দিষ্ট কাজ বেছে নেয়। অন্যদিকে, 'মাসি-পিসি' গল্পের মাসি-পিসি স্বনির্ভরতা অর্জনের জন্য ব্যাবসাকে পেশা হিসেবে বেছে নেয়। তাই বলা যায়, পেশাগত দিক থেকে উদ্দীপকের জয়গুনের উপার্জনের পথ ও 'মাসি-পিসি' গল্পের মাসি-পিসির উপার্জনের পথ ভিন্নতর।"
        },
        {
          "label": "ঘ",
          "question": "“উদ্দীপকের জয়গুনের সংগ্রামী জীবনের কেন্দ্রবিন্দুতে রয়েছে সন্তান আর মাসি-পিসির জীবন-সংগ্রামের কেন্দ্রবিন্দু হলো আহ্লাদী।\"-উক্তিটি মূল্যায়ন কর।",
          "explanation": "উদ্দীপকের জয়গুনের সংগ্রামী জীবনের কেন্দ্রবিন্দুতে রয়েছে সন্তান আর মাসি-পিসির জীবনসংগ্রামের কেন্দ্রবিন্দু হলো আহ্লাদি।'- উদ্দীপক ও 'মাসি-পিসি' গল্পের আলোকে উক্তিটি যথার্থ। 'মাসি-পিসি' গল্পে মাসি-পিসি ভাগ্যের দুর্দশা মেনে নিয়ে তারা কঠিন জীবনসংগ্রামে নেমে পড়ে। সরু ডোঙা চালিয়ে মাসি-পিসি গাঁও-গেরামে ঘুরে ঘুরে গেরস্তের বাড়তি শাকসবজি ও ফলমূল কিনে সেগুলো শহরের বাজারে ভালো দামে বিক্রি করে। এভাবে যে আয়-উপার্জন হয় তা দিরোই চলে তাদের জীবন। নারী হয়েও তাদের এই কঠিন কর্মজীবন বেছে নেওয়ার কারণ- নিজেদের অস্তিত্ব রক্ষা ও অনাথ আত্মাসিকে বাঁচানো। আহ্লাদি স্বামীর ঘর ছেড়ে চলে এলে তাকে তারা পরম মমতায় আপলে রাখে। এছাড়াও তারা জন্মর অত্যাচার ও সমাজের বদলোকের কুদৃষ্টি থেকে তাকে রক্ষা করতে সবসময় সতর্ক থাকে। উদ্দীপকের জয়গুন আকালের সময় সন্তানদের নিয়ে বেঁচে থাকার সংগ্রাম শুরু করে। সন্তানদের ভবিষ্যতের কথা চিন্তা করে সব সংকোচ ও লোকলজ্জা পিছনে ফেলে গ্রাম থেকে শহরে এসে একটি খাবার হোটেলে কাজ নেয় সে। সন্তানদের উচ্চশিক্ষা ও নিরাপদে জীবনে পৌছে দেওয়ার জন্য সে দৃঢ় প্রতিজ্ঞাবদ্ধ। এজন্য সে দিনরাত পরিশ্রম করে। এমনকি তাকে লোকজনের কটুকথা, তুচ্ছতাচ্ছিল্য ও অপমানের শিকার হতে হলেও এগুলো তার সংকল্প থেকে তাকে দূরে সরাতে পারেনি। 'মাসি-পিসি' গল্পে আহ্লাদিকে নিয়ে মাসি-পিসির এমন জীবনসংগ্রামের পরিচয় পাওয়া যায়। 'মাসি-পিসি' গল্পের মাসি-পিসি যখন নিজেদের অস্তিত্ব রক্ষার জন্য লড়ছিল, তখন তাদের কাছে এসে হাজির হয় স্বামীর নির্মম নির্যাতনের শিকার আহ্লাদি। কিন্তু আহ্লাদিকে তারা বোঝা হিসেবে গণ্য করেনি বরং পরম মমতায় তাকে আগলে রেখেছিল। নিজেদের পাশাপাশি আহ্লাদির ভরণপোষণের জন্য জীবিকানির্বাহের কঠিন সংগ্রাম করতে হতো তাদের। একইসাথে আহ্লাদিকে গাঁয়ের লালসা-উন্মত্ত মানুষদের কাছ থেকে রক্ষা করতেও সর্বদা সচেষ্ট থাকতে হয়েছে তাদের। বিরূপ পরিস্থিতির মধ্যেও তারা আহ্লাদিকে অত্যাচারী স্বামীর কাছে ফেরত না পাঠানোর ব্যাপারে দৃঢ়প্রতিজ্ঞ ছিল। উদ্দীপকের জয়গুনের মাঝেও একই মানসিকতা পরিলক্ষিত হয়েছে। এসব দিক বিবেচনায় বলা যায়, প্রশ্নোক্ত উক্তিটি যথার্থ।"
        }
      ]
    },
    {
      "number": "4",
      "uddipok": "মুক্তিযুদ্ধের সময় কিশোরী রাবেয়া মা ও ছোটো ভাইকে নিয়ে একটি গ্রামে আশ্রয় নেয়। চারিদিকে পাকিস্তানি বাহিনীর তাণ্ডব, লুটপাট আর নারীদের উপর ভয়াবহ নির্যাতনের খবর ছড়িয়ে পড়ে। একদিন গ্রামে হানাদার বাহিনী হানা দেয়। রাবেয়ার মা তাকে বলে \"তুই পালা, মা! তুই বাঁচতে পারলে আমাদের স্বাধীনতার স্বপ্ন বেঁচে থাকবে।\" রাবেয়া পালিয়ে মুক্তিবাহিনীর সাথে যোগ দেয় এবং শত্রুর বিরুদ্ধে লড়াই চালিয়ে যায়। মায়ের আত্মত্যাগ আর স্বাধীনতার স্বপ্ন তাকে বারবার সাহস যোগায়।",
      "tag": "SB 25",
      "sub_questions": [
        {
          "label": "ক",
          "question": "উর্দুর প্রফেসরের নাম কী?",
          "explanation": "উর্দুর প্রফেসরের নাম আকবর সাজিদ।"
        },
        {
          "label": "খ",
          "question": "'রেইনকোট' গল্পে ইসহাক মিয়ার দাপট বেড়ে যাওয়ার কারণ ব্যাখ্যা কর।",
          "explanation": "মুক্তিযুদ্ধে পাকিস্তানিদের পক্ষ অবলম্বন করায় ইসহাক মিয়ার দাপট বেড়ে গিয়েছিল। কলেজের প্রিনসিপ্যালের পিওন ইসহাক মিয়া ছিল পাকিস্তানিদের দোসর। পাকিস্তানি মিলিটারির প্রাদুর্ভাবের পর থেকে সে অবাধে চলাফেরা করত এবং সবসময় উর্দুতে কথা বলত। আর পাকিস্তানিদের দোসর হওয়ায় সবাই তাকে খুব ভয় পেত। এভাবেই তার দাপট বেড়ে যায়।"
        },
        {
          "label": "গ",
          "question": "উদ্দীপকটি 'রেইনকোট' গল্পের সঙ্গে কীভাবে সাদৃশ্যপূর্ণ? ব্যাখ্যা কর।",
          "explanation": "পাকিস্তানি হানাদার বাহিনীর বর্বরতা, বাঙালি জনসাধারণের আত্মত্যাগ ও প্রতিরোধের দিক থেকে উদ্দীপকটি 'রেইনকোট' গল্পের সঙ্গে সাদৃশ্যপূর্ণ। 'রেইনকোট' গল্পে পাকিস্তানি বাহিনী শহরের যেখানে সেখানে যখন-তখন গুলি করে। সাধারণ মানুষ আতঙ্কিত হয়ে ঘর থেকে বের হয় না। তাদের নির্যাতনের ভয়ে মানুষ বাসা বদল করে এলাকা ছেড়ে চলে যায়। বাসের যাত্রীদের নামিয়ে অস্ত্রের মুখে তাদের তল্লাশি করা হয়। আলোচ্য নুরুল হুদাকে জিজ্ঞাসাবাদের নামে হানাদার বাহিনীরা নির্মমভাবে নির্যাতন করে। তবে গল্পে বাঙালির প্রতিরোধের দিকটিও ফুটে উঠেছে। ঢাকায় মুক্তিযোদ্ধাদের গেরিলা হামলার কথাও এখানে ফুটে উঠেছে। উদ্দীপকে মুক্তিযুদ্ধকালীন পাকিস্তানি হানাদার বাহিনীর পাশবিকতার দিকটি ফুটে উঠেছে। ১৯৭১ সালে মুক্তিযুদ্ধের সময় কিশোরী রাবেয়া, তার মা ও ছোটো ভাইকে নিয়ে একটি গ্রামে আশ্রয় নেয়। তখন পাকিস্তানি হানাদার বাহিনীর তাণ্ডব, লুটপাট ও নারীদের উপর নির্যাতনের খবর চারিদিকে ছড়িয়ে পড়ে। একদিন পাকিস্তানি হানাদার বাহিনী গ্রামে হানা দিলে রাবেয়া পালিয়ে গিয়ে মুক্তিবাহিনীতে যোগ দেয় এবং স্বাধীনতার স্বপ্ন পূরণের লক্ষ্যে শত্রুর বিরুদ্ধে সংগ্রাম চালিয়ে যায়। 'রেইনকোট' গল্পেও পাকিস্তানি হানাদার বাহিনীর নারকীয় অত্যাচারের বিষয় ফুটে উঠেছে। একইসঙ্গে মুক্তিযোদ্ধাদের প্রতিরোধ-সংগ্রামের বিষয়ও স্থান পেয়েছে। এসব দিক থেকে উদ্দীপকটি 'রেইনকোট' গল্পের সঙ্গে সাদৃশ্যপূর্ণ।"
        },
        {
          "label": "ঘ",
          "question": "“মুক্তিযুদ্ধে 'রেইনকোট' গল্পের নুরুল হুদার ভূমিকা উদ্দীপকের রাবেয়া চরিত্রে ভিন্নভাবে উপস্থাপিত হয়েছে।\"-উক্তিটি মূল্যায়ন কর।",
          "explanation": "'রেইনকোট' গল্পের নুরুল হুদা মুক্তিযুদ্ধে সরাসরি মুক্তিযুদ্ধে অংশগ্রহণ না করলেও তিনি মুক্তিযুদ্ধের সমর্থক ও পরোক্ষভাবে সহায়তাকারী, যা উদ্দীপকের কিশোরী রাবেয়া চরিত্রে ভিন্নভাবে উপস্থাপিত হয়েছে। 'রেইনকোট' গল্পের কলেজ শিক্ষক নুরুল হুদা একজন ভীতু প্রকৃতির মানুষ। গেরিলা মুক্তিযোদ্ধাদের সঙ্গে যোগাযোগ সন্দেহে পাকিস্তানি হানাদার বাহিনী তাঁকে নিয়ে অমানুষিক নির্যাতন করে। কিন্তু মুক্তিযোদ্ধা শ্যালকের রেইনকোট পরিধান করায় তিনি সাহসী হয়ে ওঠেন এবং তাঁর মাঝে দেশপ্রেমের সঞ্চার ঘটে। মুক্তিযোদ্ধাদের সঙ্গে তাঁর যোগাযোগের অভিযোগে তিনি আনন্দিত হন এবং মুক্তিযোদ্ধাদের সাথে একাত্মতা অনুভব করেন। তাই প্রচণ্ড নির্যাতনেও তিনি মুক্তিযোদ্ধাদের কোনো তথ্য পাকিস্তানি বাহিনীর নিকট প্রকাশ করেননি। উদ্দীপকের রাবেয়া একজন মুক্তিযোদ্ধা। ১৯৭১ সালে পাকিস্তানি হানাদার বাহিনী সারাদেশে ধ্বংসযজ্ঞ শুরু করলে রাবেয়া তার মা ও ভাইকে নিয়ে একটি গ্রামে আশ্রয় নেয়। একসময় হানাদার বাহিনী সে গ্রামে আক্রমণ করলে রাবেয়া তার মায়ের আদেশে পালিয়ে গিয়ে মুক্তিবাহিনীতে যোগ দেয় এবং শত্রুর বিরুদ্ধে সংগ্রাম চালিয়ে যায়। এক্ষেত্রে মায়ের আত্মত্যাগ আর স্বাধীনতার স্বপ্ন রাবেয়াকে লড়াই চালিয়ে যেতে অনুপ্রাণিত করে। 'রেইনকোট' গল্পেও মুক্তিযোদ্ধা শ্যালকের রেইনকোট পরিধান করায় নুরুল হুদার মাঝে সঞ্চারিত হয় উষ্ণতা, সাহস ও দেশপ্রেম। 'রেইনকোট' গল্পে নুরুল হুদার দেশপ্রেমের চেতনা জাগ্রত হওয়ার দিকটি ফুটে উঠেছে। মুক্তিযুদ্ধের সময় এদেশের মানুষ পাকিস্তানি হানাদার বাহিনীর নির্মম নিপীড়ন ও নির্যাতন সহ্য করেছে। পাকিস্তানি হানাদার বাহিনী সাধারণ মানুষের উপর নানাভাবে নির্যাতন ও অত্যাচার করে মুক্তিযোদ্ধাদের সন্ধান পাওয়ার চেষ্টা করেছে। কিন্তু জীবনের মায়া ত্যাগ করে তারা মুক্তিযোদ্ধাদের রক্ষা করেছে। 'রেইনকোট' গল্পে নুরুল হুদাকে ধরে নিয়ে গিয়েও মিলিটারিরা কথা আদায় করতে পারেনি। কারণ শ্যালক মুক্তিযোদ্ধা মিন্টুর রেইনকোট ভয় কাটিয়ে তাঁর মধ্যে সাহস সঞ্চার করেছে। একইভাবে উদ্দীপকের রাবেয়ার মায়ের আত্মত্যাগ আর স্বাধীনতার স্বপ্ন রাবেয়াকে শত্রুর বিরুদ্ধে সংগ্রাম চালিয়ে যাওয়ার সাহস জোগায়। তাই বলা যায়, \"মুক্তিযুদ্ধে 'রেইনকোট' গল্পের নুরুল হুদার ভূমিকা উদ্দীপকের রাবেয়ার চরিত্রে ভিন্নভাবে উপস্থাপিত হয়েছে।\"-প্রশ্নোক্ত উক্তিটি যথার্থ।"
        }
      ]
    },
    {
      "number": "5",
      "uddipok": "মানুষ বাঁচে তার কর্মের মধ্যে, বয়সের দ্বারা নয়। এমনই একজন অমর শিল্পী ছিলেন লিওনার্দো দা ভিঞ্চি। তাঁর আঁকা অনেকগুলো চিত্রকর্মের মধ্যে একটি মোনালিসা, যা 'ম্মাজও শিল্পপ্রেমীদের মুগ্ধ করে রাখে। ১৫১৯ সালে লিওনার্দো দা ভিঞ্চি মারা গেলেও আজও আমাদের মাঝে বেঁচে আছেন। তাঁর আঁকা মোনালিসার ভুবনমোহিনী অবিনশ্বর হাসি আজও তাঁর সৃষ্টির এক বিরাট রহস্য।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "'খরপরশা' শব্দের অর্থ শানিত বা ধারালো বর্ণা"
        },
        {
          "label": "খ",
          "question": "\"সকলি দিলাম তুলে থরে-বিথরে।\"-ব্যাখ্যা কর।",
          "explanation": "প্রশ্নোক্ত চরণটিতে মানুষের কর্ম পৃথিবীতে রেখে যাওয়ার দিকটি ফুটে উঠেছে। 'সোনার তরী' কবিতায় কৃষক, ধান, সোনার তরী প্রভৃতি রূপকের মাধ্যমে মানবজীবনের শাশ্বত দর্শন ফুটিয়ে তোলা হয়েছে। কৃষক তার ছোটো জমিতে যে সোনার ফসল বা ধান ফলিয়েছে, সোনার তরীতে তার সব তুলে দিয়েছে। কৃষক নিজে নৌকায় উঠতে চাইলেও তার তাতে জায়গা হয় না। তেমনই মানুষ পৃথিবীতে কর্মসম্ভার রেখে যাবে অথচ ব্যক্তিমানুষের স্থান সেখানে হবে না। কৃষকরূপী কবি তাই বলেছেন- 'সকলি দিলাম তুলে থরে বিথরে।'"
        },
        {
          "label": "গ",
          "question": "উদ্দীপকে লিওনার্দো দা ভিঞ্চির ব্যক্তিজীবনের মধ্যদিয়ে 'সোনার তরী' কবিতার কোন দিকটি ফুটে উঠেছে? আলোচনা কর।",
          "explanation": "উদ্দীপকের লিওনার্দো দা ভিঞ্চির ব্যক্তিজীবনের মধ্য দিয়ে 'সোনার তরী' কবিতার কৃষকের সোনার ধান ফলানোর দিকটি ফুটে উঠেছে। 'সোনার তরী' কবিতায় কৃষক, ধান, সোনার তরী ইত্যাদি রূপকের মাধ্যমে এক গভীর জীবনদর্শন প্রকাশ পেয়েছে। এখানে কৃষক যেন কীর্তিমান মানুষের প্রতিচ্ছবি, ধান তাঁর কর্মকীর্তি এবং সোনার তরী হলো পৃথিবী। অর্থাৎ পৃথিবী নামক তরীতে ব্যক্তির কর্ম স্থান পেলেও ব্যক্তিকে নিশ্চিতভাবে হতে হয় মহাকালের নিষ্ঠুর কালগ্রাসের শিকার। তাই জীবনে সোনা ফলানোর মতো কর্ম করে নিজের স্বাক্ষর রেখে যাওয়াই প্রকৃত মানুষের কর্তব্য। উদ্দীপকের লিওনার্দো দা ভিঞ্চি একজন কীর্তিমান চিত্রশিল্পী। তিনি এমনই একজন অমর চিত্রচিল্লী ছিলেন যাঁর আঁকা অনেকগুলো চিত্রকর্মের মধ্যে মোনালিসা ছিল অন্যতম, যা আজও চিত্রশিল্পপ্রেমীদের বিমোহিত করে রাখে। তিনি মৃত্যুবরণ করলেও তাঁর সৃষ্টিকর্মের কারণেই তিনি মানুষের মাঝে স্মরণীয় হয়ে আছেন। প্রায় একই রকম চিত্র 'সোনার তরী' কবিতার কৃষকের সোনার ধান ফলানোর মাঝে লক্ষ করা যায়। সুতরাং বলা যায় যে, উদ্দীপকের লিওনার্দো দা ভিঞ্চির ব্যক্তিজীবনের মধ্য দিয়ে 'সোনার তরী' কবিতার কৃষকের সোনার ফসল ফলানোর দিকটি ফুটে উঠেছে।"
        },
        {
          "label": "ঘ",
          "question": "\"মানুষ বাঁচে তার কর্মের মধ্যে, বয়সের দ্বারা নয়-উদ্দীপকের এই উক্তিতে 'সোনার তরী' কবিতার মূলভাবের প্রতিফলন ঘটেছে।\"-উক্তিটি মূল্যায়ন কর।",
          "explanation": "লিওনার্দো দা ভিঞ্চির কর্মময় জীবনের সাথে 'সোনার তরী' কবিতার সোনার ধান ফলানো কৃষকের জীবনের তুলনা করে প্রশ্নোক্ত মন্তব্যটি যৌক্তিক বলা যায়। 'সোনার তরী' কবিতায় নিবিড়ভাবে মিশে আছে করির জীবনদর্শন। কৃষক, সোনার ধান, সোনার তরী ইত্যাদি রূপকের মাধ্যমে তিনি এক মহাসত্য তুলে ধরেছেন। সোনার ধান ফলানো কৃষকের স্থান সংকুলান হয় না সোনার তরীরূপ পৃথিবীতে। সোনার ধান তথা কৃষকের কীর্তিসমূহের মাঝেই তাঁর বেঁচে থাকা; তাঁর ব্যক্তিসত্তা ও শারীরিক অস্তিত্বকে নিশ্চিতভাবে হতে হয় মহাকালের নিষ্ঠুর কালগ্রাসের শিকার। উদ্দীপকের লিওনার্দো দা ভিঞ্চি বিশ্বের সফল মানুষদের একজন। তিনি অনেক চিত্রকর্ম অঙ্কন করেছেন যার মধ্যে মোনালিসা চিত্রকর্মটি বিশেষভাবে উল্লেখযোগ্য। কারণ এই চিত্রকর্মটি আজও শিল্পপ্রেমীদের মুগ্ধ করে রাখে এবং এর ভুবনমোহিনী অবিনশ্বর হাসি তাঁর অসংখ্য সৃষ্টির মাঝে এক বিরাট রহস্য। ফলে পৃথিবী থেকে বিদায় নিলেও তাঁর কৃতিত্বে তিনি স্মরণীয় হয়ে আছেন। 'সোনার তরী' কবিতার কৃষকের মাঝেও এমন কর্মকুশলতা দেখা যায়। কৃষক সোনার ধান ফলিয়ে বিশ্বকে করেছে সমৃদ্ধ, যদিও সোনার তরী নামক পৃথিবীতে তিনি স্থান পাননি। উদ্দীপকের চিত্রশিল্পী লিওনার্দো দা ভিঞ্চি এবং 'সোনার তরী' কবিতার কৃষকরূপী কবি উভয়ই তাঁদের কীর্তিগাথা পৃথিবীতে রেখে যেতে সক্ষম হয়েছেন। তাই 'মানুষ বাঁচে তার কর্মে, বয়সের দ্বারা নয়'- উদ্দীপকের মন্তব্যটি 'সোনার তরী' কবিতার জন্যও যথার্থ।"
        }
      ]
    },
    {
      "number": "6",
      "uddipok": "অধ্যবসায়ী, সাহসী, প্রতিবাদী, পরোপকারী এমন সর্বগুণের অধিকারী হিসেবে সুহাস তার প্রতিবেশীদের কাছে সুপরিচিত। বয়স্করা বলতেন, \"আহা! এমন সোনার টুকরো ছেলে যদি ঘরে ঘরে জন্মাতো!\" কিন্তু হঠাৎ একদিন মাদক গ্রহণের অপরাধে সুহাসকে পুলিশ ধরে নিয়ে যায়। এই ঘটনায় সকলে বিস্মিত। কান্নাজড়িত কণ্ঠে সুহাসের মা বলেন, \"কিছুদিন ধরে অপরিচিত একটা ছেলে ওর সাথে দেখা করতে আসত। আমার ছেলের এত বড় সর্বনাশ হবে ভাবতে পারিনি।\"",
      "tag": "SB 25",
      "sub_questions": [
        {
          "label": "ক",
          "question": "সুকান্ত ভট্টাচার্য সম্পাদিত কাব্যগ্রন্থের নাম কী?",
          "explanation": "সুকান্ত ভট্টাচার্য সম্পাদিত কাব্যগ্রন্থের নাম 'আকাল'"
        },
        {
          "label": "খ",
          "question": "\"এ বয়স জানে রক্তদানের পুণ্য\"-উক্তিটি ব্যাখ্যা কর।",
          "explanation": "যেকোনো মহৎ কাজে আঠারো বছর বয়সি তরুণদের আত্মত্যাগী মানসিকতা বোঝাতে কবি প্রশ্নোত্ত্ব পঙ্ক্তিটির অবতারণা করেছেন। দেশ, জাতি ও মানবতার জন্য যুগে যুগে তরুণেরাই এগিয়ে এসেছে সবচেয়ে বেশি। সমস্ত বিপদ মোকাবিলায় তারা জীবনের ঝুঁকি নিয়ে দাঁড়িয়েছে। প্রাণ দিয়েছে দেশ ও জনগণের মুক্তির সংগ্রামে। যেকোনো অন্যায়-অবিচারের প্রতিবাদ করতে এ বয়সের তরুণেরা পিছপা হয় না। তাই কবি বলেছেন, 'এ বয়স জানে রক্তদানের পুণ্য।'"
        },
        {
          "label": "গ",
          "question": "'এ বয়সে কানে আসে কত মন্ত্রণা'-পঙ্ক্তিটি উদ্দীপকের সুহাসের ক্ষেত্রে কীভাবে প্রযোজ্য? বুঝিয়ে দাও।",
          "explanation": "প্রশ্নোক্ত পঙক্তিটি নেতিবাচক কর্মকাণ্ডে যুক্ত হওয়ার দিক থেকে উদ্দীপকের সুহাসের ক্ষেত্রে প্রযোজ্য। 'আঠারো বছর বয়স' কবিতায় কবি নিজ অভিজ্ঞতার আলোকে আঠারো বছর বয়সের বৈশিষ্ট্য তুলে ধরেছেন। কৈশোর থেকে যৌবনে পদার্পণের এ বয়সটি প্রত্যেকের জীবনে নানা কারণে তাৎপর্যপূর্ণ হয়ে ওঠে। বস্তুত, এ বয়সে অসংখ্য দুর্যোগের মুখোমুখি হতে হয়। তাই এসময় সঠিক পথে চলা খুবই কষ্টকর হয়ে ওঠে। আর এসময় যদি কেউ লক্ষ্যভ্রষ্ট হয়ে সঠিক পথ থেকে ছিটকে পড়ে, তবে নানা প্রতিকূলতার আঘাতে প্রাণ ক্ষতবিক্ষত হয়ে যায়। এ বয়সে আঘাতের পর আঘাত আসে। কখনো কখনো লক্ষ দীর্ঘশ্বাসে এ বয়স বিষাদে কালো হয়ে যায়। উদ্দীপকের সুহাস অধ্যবসায়ী, সাহসী, প্রতিবাদী, পরোপকারী এবং নানা গুণের কারণে সকলের প্রিয়পাত্র হয়ে উঠেছিল। প্রতিবেশীরা তার প্রশংসা করত। কিন্তু কুসঙ্গে পড়ে কিছুদিনের মধ্যেই সে মাদকের প্রতি আসক্ত হয়ে পড়ে। অবশেষে মাদক গ্রহণের কারণে পুলিশ তাকে ধরে নিয়ে যায়। তার এই ঘটনা 'আঠারো বছর বয়স' কবিতায় বিধৃত তারুণ্যের নেতিবাচক বৈশিষ্ট্যের প্রতি ইঙ্গিত করে। 'আঠারো বছর বয়স' কবিতায় কবি এ বয়সের তরুণদের নানা ইতিবাচক ও নেতিবাচক মতাদর্শ এবং কর্মকাণ্ডে যুক্ত হওয়ার কথা উল্লেখ করে সচেতন করেছেন। উদ্দীপকের সুহাস মাদকাসক্ত হওয়ার মতো এমনই এক নেতিবাচক কর্মকাণ্ডে যুক্ত হয়। এভাবেই প্রশ্নোক্ত 'এ বয়সে কানে আসে কত মন্ত্রণা'- কথাটি সুহাসের ক্ষেত্রে সত্য হয়ে ধরা দেয়।"
        },
        {
          "label": "ঘ",
          "question": "\"এ দেশের বুকে আঠারো আসুক নেমে কবির এ বক্তব্যই যেন ধ্বনিত হয়েছে উদ্দীপকের বয়স্কদের কথায়\"-উক্তিটি মূল্যায়ন কর।",
          "explanation": "কবিতার কবির এ বক্তব্যই যেন ধ্বনিত হয়েছে উদ্দীপকের বয়স্কদের কথায়।'- তারুণ্যের ইতিবাচক বৈশিষ্ট্যের আলোকে উক্তিটি যথাযথ বলে প্রতীয়মান হয়। 'আঠারো বছর বয়স' কবিতায় কবি তারুণ্যের নানা ইতিবাচক বৈশিষ্ট্য তুলে ধরে এর জয়গান করেছেন। মূলত কৈশোর থেকে যৌবনে পদার্পণে এ বয়সটি মানুষের জীবনে অত্যন্ত গুরুত্বপূর্ণ ভূমিকা পালন করে। এ বয়সেই তরুণরা নানা ইতিবাচক ও নেতিবাচক মতাদর্শ এবং কর্মকাণ্ডের সঙ্গে পরিচিত হতে শুরু করে। সংগত কারণে জাতীয় জীবনেও এর রয়েছে সুদূরপ্রসারী ভূমিকা। উদ্দীপকে সুহাস নামের এক তরুণের কথা বলা হয়েছে। সর্বগুণের অধিকারী হওয়ায় সে সবার মন জয় করে নেয়। পড়াশোনার পাশাপাশি পরোপকারী মনোভাবের কারণে প্রতিবেশীরাও তাকে খুব ভালোবাসত। সুহাসের এসব গুণাবলি 'আঠারো বছর বয়স' কবিতায় বিধৃত তারুণ্যের ইতিবাচক বৈশিষ্ট্যগুলোর প্রতিই ইঙ্গিত করে। 'আঠারো বছর বয়স' কবিতায় কবি তারুণ্যের জয়গান গেয়েছেন। তাঁর মতে, আঠারো বছর বয়স বহু ইতিবাচক বৈশিষ্ট্যে সমুজ্জ্বল। জড়, নিশ্চল ও প্রথাগত জীবনকে পিছনে ফেলে তরুণরা কল্যাণময় মহত্তম জীবনের স্বপ্ন দেখে। বিপদের মুখে তরুণরাই অগ্রণী ভূমিকা পালন করে। শুধু তা-ই নয়, দেশ ও জাতির প্রয়োজনে জীবন দিতেও তারা পিছপা হয় না। সেবাব্রত, পরোপকার, মানবকল্যাণের জন্য তারা উদ্যোগী হয়ে ওঠে। উদ্দীপকের সুহাসের আচরণেও এদিকটি লক্ষ করা যায়। তারুণ্যের এসব বৈশিষ্ট্য লক্ষ করেই কবি এদেশের বুকে তারুণ্যের প্রত্যাবর্তন কামনা করেছেন। একই কারণে উদ্দীপকের সুহাসকে নিয়ে বয়স্করা প্রশ্নোক্ত উক্তিটির অবতারণা করেছেন। সে বিবেচনায় প্রশ্নোক্ত উক্তিটি যথার্থ।"
        }
      ]
    },
    {
      "number": "7",
      "uddipok": "মা'কে হারিয়ে মিজানের মন খুব খারাপ। প্রিয় বন্ধু জাহিন এসে বলল, \"তুমি নৌকায় ঘুরতে খুব পছন্দ কর, চলো আমরা দু'দিনের জন্য নৌকা-ভ্রমণে যাই। ভরা তিস্তায় ঘুরতে ভালো লাগবে। দুধারে কাশফুল, শুভ্র মেঘের আড়ালে নির্মল জ্যোৎস্নায় আমরা নৌকায় রাত্রিযাপণ করব।\" মিজান নির্বাক হয়ে তাকিয়ে থাকল জাহিনের দিকে। একটু থেমে বলল, \"আকাশের চাঁদ, নদীর কুলুধ্বনি কিছুই ভাবতে পারি না বন্ধু! আমার সমস্ত ভালোলাগা পৃথিবী থেকে বিদায় নিয়েছে।\"",
      "tag": "SB 25",
      "sub_questions": [
        {
          "label": "ক",
          "question": "'পুষ্পারতি' অর্থ কী?",
          "explanation": "'পুষ্পারতি' অর্থ হলো ফুলেল বন্দনা বা নিবেদন।"
        },
        {
          "label": "খ",
          "question": "“ওগো কবি, অভিমান করেছকি তাই\"-ব্যাখ্যা কর।",
          "explanation": "প্রকৃতিতে ঋতুরাজ বসন্তের আগমন ঘটলেও কবি তাকে বরণ না করায় কবিভক্ত মনে করেছে কবি অভিমান করেছেন। প্রিয়জন হারানোর বেদনায় কবিমন বিষণ্ণ হলেও প্রকৃতিতে মহাসমারোহে বসন্তের আগমন ঘটেছে। আমের মুকুল এবং বাতাবি লেবুর ফুলের গন্ধে দখিনা বাতাস চারদিক সুরভিত করে তুলেছে। তবুও কবি বসন্তকে বরণ করছেন না। শোকাহত কবির বসন্তের প্রতি এই উদাসীনতার কারণে কবিভক্ত মনে করেছে কবি হয়তো অভিমান করেছেন।"
        },
        {
          "label": "গ",
          "question": "উদ্দীপকের জাহিন 'তাহারেই পড়ে মনে' কবিতার কোন চরিত্রের কথা স্মরণ করিয়ে দেয়? সাদৃশ্যের কারণ আলোচনা কর।",
          "explanation": "উদ্দীপকের জাহিন 'তাহারেই পড়ে মনে' কবিতার কবিভক্তের কথা স্মরণ করিয়ে দেয়। 'তাহারেই পড়ে মনে' কবিতায় কবির ব্যক্তিজীবনের দুঃখময় ঘটনার ছায়াপাত ঘটেছে। এ কবিতায় কবি এবং তাঁর ভক্তের প্রশ্নোত্তরের মধ্য দিয়ে ভারাক্রান্ত কবির মনোযাতনার বহিঃপ্রকাশ ঘটেছে। শুধু তা-ই নয়, আলোচ্য কবিতায় কবিভক্ত চরিত্রটি একইসাথে কবির শোকানুভূতি উপশমেরও প্রচেষ্টা চালিয়েছে। উদ্দীপকে মিজান নামের এক যুবকের মনঃকষ্টের কথা বর্ণিত হয়েছে। অকালে মােেক হারিয়ে সে শোকে মুহ্যমান। এমন অবস্থায় তার বন্ধু জাহিন তাকে সান্ত্বনা দিয়ে নৌকা ভ্রমণে যাওয়ার জন্য অনুরোধ করে। বিরহকাতর বন্ধুর মনের অবস্থা পরিবর্তনের উদ্দেশ্যেই সে প্রস্তাবটি দেয়। একইভাবে 'তাহারেই পড়ে মনে' কবিতায়ও কবিভক্ত চরিত্রটি নানাভাবে কবিকে উজ্জীবিত করার চেষ্টা করে। এ লক্ষ্যে সে কবিকে বসন্তের আগমন সম্পর্কে অবহিত করে। শুধু তা-ই নয়, বসন্তবরণের জন্য বন্দনাগীতি রচনার জন্য কবিকে অনুরোধ জানায়। তার এই কর্মকাণ্ড উদ্দীপকের জাহিনের কর্মকাণ্ডের সমান্তরাল। এদিক থেকে উদ্দীপকের জাহিন চরিত্রটি 'তাহারেই পড়ে মনে' কবিতার কবিভক্তের কথাই স্মরণ করিয়ে দেয়।"
        },
        {
          "label": "ঘ",
          "question": "\"উদ্দীপকের জাহিনের কথায় 'তাহারেই পড়ে মনে' কবিতার কবির মনোভাব ব্যক্ত হয়েছে।\"-উক্তিটি মূল্যায়ন কর।",
          "explanation": "\"উদ্দীপকের মিজানের কথায় 'তাহারেই পড়ে মনে' কবিতার কবির মনোভাব ব্যক্ত হয়েছে।\"- মন্তব্যটি যথার্থ। 'তাহারেই পড়ে মনে' কবিতার কবি সুফিয়া কামালের স্বামীর আকস্মিক মৃত্যু ঘটে। ফলে কবির ব্যক্তিজীবন ও কাব্যসাধনার ক্ষেত্রে নেমে আসে এক দুঃসহ বিষণ্ণতা। এ কারণে বসন্তের আবেদনও তাঁর কাছে অর্থহীন মনে হয়। তাই ভক্তের শত অনুরোধেও তিনি কাব্যসাধনায় মনোযোগী হতে পারেননি। উদ্দীপকের মিজানের মা মারা গেছেন। প্রিয় মাতার মৃত্যুশোক তাকে কাতর করে তুলেছে। কোনোভাবেই সে এই শোক কাটিয়ে উঠতে পারছে না। বন্ধু জাহিনের সান্ত্বনা ও নৌকা ভ্রমণের প্রস্তাব কোনোকিছুই তার হৃদয়ভার কমাতে পারছে না। মায়ের মৃত্যুর সাথে সাথে সব ভালোলাগা যেন তার জীবন থেকে বিদায় নিয়েছে। 'তাহারেই পড়ে মনে' কবিতাতেও স্বজন হারানোর শোভানামদিন দিক্রটি একইভাবে ফুটে উঠেছে। 'তাহারেই পড়ে মনে' কবিতায় বক্তব্য বিষয় হিসেবে প্রিয়জন হারানোর অন্তহীন শোক এবং তার ফলে জগৎ ও জীবনের প্রতি কবির নির্মম উদাসীনতার দিকটি ফুটে উঠেছে। কবি তাঁর সবচেয়ে কাছের মানুষটিকে হারিয়ে নিঃস্ব ও রিক্ত হয়ে পড়েছেন। এ কারণে বসন্ত-বন্দনাও তাঁর কাছে অর্থহীন ঠেকে। শুধু অতীত স্মৃতি নিয়ে বেঁচে থাকার এক অবিরাম লড়াই চালিয়ে যাচ্ছেন তিনি। কবির এই বিষাদময় রিক্ততার সুর উদ্দীপকের ঘটনাবর্তেও একইভাবে অনুরণিত হয়েছে। অর্থাৎ উভয়ক্ষেত্রেই সবকিছুকে ছাপিয়ে স্বজন হারানোর বেদনাই প্রাধান্য পেয়েছে। সে বিবেচনায় প্রশ্নোক্ত মন্তব্যটি যথাযথ।"
        }
      ]
    },
    {
      "number": "8",
      "uddipok": "শিক্ষিত মেয়ে রাশেদা বিয়ের পর শ্বশুর বাড়িতে এসে দেখতে পায় গ্রামের লোকেরা নানা কু-সংস্কারে আচ্ছন্ন। অশিক্ষিত ও সরল ধর্মপ্রাণ মানুষগুলো নানাভাবে সিরাজ মাতব্বরের শোষণের শিকার। পূর্বপুরুষের একটি কবরকে মাজার ঘোষণা দিয়ে ভয় দেখিয়ে গ্রামের সাধারণ মানুষদের শোষণ করে। নারীর স্বাধীনতা কেড়ে নেয় এবং নারীকে ঘরেবন্দি থাকতে বাধ্য করে। এ সব দেখে রাশেদা প্রতিবাদী হয়ে উঠে। একদিন সিরাজ এক নিরীহ নারীকে অপবাদ দিয়ে গ্রাম থেকে বের করে দেওয়ার চেষ্টা করলে রাশেদা তারও বিরুদ্ধে দাঁড়ায়। তার সাহস আর দৃঢ়তায় গ্রামের মানুষজন একত্রিত হয় এবং সিরাজের ভণ্ডামি ও ষড়যন্ত্রের মুখোশ খুলে দেয়।",
      "tag": "SB 25",
      "sub_questions": [
        {
          "label": "ক",
          "question": "কে মহব্বতনগর গ্রামে স্কুল খুলতে চায়?",
          "explanation": "আক্কাস মহব্বতনগর গ্রামে স্কুল খুলতে চায়।"
        },
        {
          "label": "খ",
          "question": "\"খোদার এলেমে বুক ভরেনা তলায় পেট শূন্য বলে\" কেন বলা হয়েছে? ব্যাখ্যা কর।",
          "explanation": "ক্ষুধার অসহ্য যন্ত্রণার কাছে ধর্মীয় অনুভূতি ফিকে হয়ে যায়- প্রশ্নোক্ত উক্তিটিতে একথাই বোঝানো হয়েছে। মানুষ স্বভাবত ধর্মের প্রতি অনুরক্ত। কিন্তু জীব হিসেবে তার কাছে খাবারের চাহিদাই অগ্রগণ্য। যাদের জমি উর্বর নয়, যাদের ফসল অতিবৃষ্টি বা অনাবৃষ্টিতে নষ্ট হয়ে গেছে, তাদের অন্তরে যতই খোদাভীতি থাকুক আর যতই ধর্মীয় বিদ্যা থাকুক, ক্ষুধার কাতরতার কাছে একসময় সব মূল্যহীন মনে হয়। প্রশ্নোক্ত উক্তিটি এ সত্যকেই প্রকাশ করেছে।"
        },
        {
          "label": "গ",
          "question": "উদ্দীপকের রাশেদা 'লালসালু' উপন্যাসের কোন চরিত্রের সাথে তুলনীয়? তুলনার কারণ আলোচনা কর।",
          "explanation": "উদ্দীপকের রাশেদা 'লালসালু' উপন্যাসের জমিলা চরিত্রের সাথে তুলনীয়। 'লালসালু' উপন্যাসের জমিলা মজিদের দ্বিতীয় স্ত্রী। মাজার সম্পর্কে রহিমার মতো সে ভীত-বিহ্বল নয় কিংবা মাজারের পবিত্রতা সম্পর্কেও সচেতন নয়। তাকে শাসনের ব্যাপারে মজিদের সমস্ত উদ্যোগই তার কাছে অত্যাচার কিংবা নিপীড়ন বলে মনে হয়। মূলত শাস্ত্রীয় ধর্মীয় গোঁড়ামি ও মিথ্যা ভয় দেখানোর কারণে মহব্বতনগর গ্রামে যে প্রাণময়তা ছিল বুদ্ধ, জমিলা যেন সেখানে এক মুক্তির সুবাতাস। প্রতারক, শঠ ও শাসনের জটিল বেড়াজাল তৈরি করা মজিদের গৃহেই এই বিদ্রোহী প্রাণময় সত্তা জমিলার বিকাশ ঘটিয়েছেন ঔপন্যাসিক। উদ্দীপকের রাশেদা শিক্ষিত। সে বিয়ের পর শ্বশুরবাড়ি এসে সেখানকার কুসংস্কারাচ্ছন্ন, অশিক্ষিত, সরল ধর্মপ্রাণ গ্রামবাসীর পাশে দাঁড়ায়। তারা সবাই সিরাজ মাতব্বরের শোষণের শিকার। মাতব্বর গ্রামের নারীদের ব্যক্তিস্বাধীনতা কেড়ে নিত এবং নারীদেরকে ঘরে বন্দি থাকতে বাধ্য করত। এসবের বিরুদ্ধে রাশেদা প্রতিবাদ করে এবং সফল হয়। তার সাহস ও দৃঢ়তায় একদিন মাতব্বরের ষড়যন্ত্র থেকে গ্রামবাসী মুক্ত হয়। 'লালসালু' উপন্যাসের জমিলাও রাশেদার মতো প্রতিবাদী ও সাহসী নারী। মহব্বতনগর গ্রামে মজিদের মিথ্যার সাম্রাজ্যে সে-ই প্রথম পদাঘাত করে। তাই বলা যায়, রাশেদা ও জমিলা একে অপরের সাথে তুলনীয় চরিত্র।"
        },
        {
          "label": "ঘ",
          "question": "“উদ্দীপকে মহব্বতনগর গ্রামের সমাজচিত্র অনেকখানি প্রতিফলিত হয়েছে\" উক্তিটি মূল্যায়ন কর।",
          "explanation": "অশিক্ষা, সহজসরল মানসিকতা ও কুসংস্কারে বিশ্বাস করার দিক থেকে 'লালসালু' উপন্যাসের উদ্দীপকে মহব্বতনগর গ্রামের সমাজচিত্র অনেকাংশেই প্রতিফলিত হয়েছে। 'লালসালু' উপন্যাসের মহব্বতনগর গ্রামটি কুসংস্কার ও অন্ধবিশ্বাসে আচ্ছন্ন এখানকার মানুষ সহজসরল, ভাগ্য ও অলৌকিকত্বে গভীরভাবে বিশ্বাস করে তাই তো মজিদের মতো এক ভণ্ড ধর্মব্যবসায়ী সহজেই অজানা একটি কবরকে মাজারে রূপান্তরিত করে নিজের আখের গুছিয়ে নিতে পারে উদ্দীপকে রাশেদার শ্বশুরবাড়ির গ্রামটি কুসংস্কারে আচ্ছন্ন। এই গ্রামের অশিক্ষিত ও সরল ধর্মপ্রাণ মানুষগুলো মাজার প্রথার শিকার। তাছাড়া গ্রামের নারীদের জীবন ছিল আরও দুর্বিষহ। সিরাজ মাতব্বর সর্বদাই নারীদের উপর ধর্মীয় অনুশাসন চাপিয়ে দেয়। 'লালসালু' উপন্যাসে বর্ণিত গ্রামীণ জনগোষ্ঠীর জীবন অষ্টেপৃষ্ঠে আছে নানান কসংস্কার। অশিক্ষা, কুসংস্কার, ধর্মব্যাবসা এসব বিষয় এখানে নিত্যনৈমিত্তিক। উদ্দীপকের গ্রামীণ বাস্তবতা ও উপন্যাসের গ্রামের জীবনচিত্র একই বৈশিষ্ট্যে আবর্তিত। তাই বলা যায়, উদ্দীপকে মহব্বতনগর গ্রামের সমাজচিত্র অনেকাংশেই প্রতিফলিত।"
        }
      ]
    },
    {
      "number": "9",
      "uddipok": "তিস্তা নদীর চরাঞ্চলের মানুষেরা নিত্যই অভাব-অনটন নিয়ে বসবাস করে। দিনের পর দিন আসে কিন্তু হতভাগ্য এ অঞ্চলের মানুষদের ভাগ্যের কোনো পরিবর্তন আসে না। বৎসরান্তে তিস্তার অপ্রতিরোধ্য ভাঙন মানুষকে আরও বেশি অসহায়, নিঃস্ব করে ফেলে। শস্যহীন মানুষগুলো ক্ষুধা-তৃষ্ণা, রোগ-শোক, শিশুর আর্তচিৎকার, সব মিলে আনন্দহীন এক মানবেতর জীবন অতিবাহিত করে। এদের মধ্যে সলেমান ব্যতিক্রম। সে সাহসী, সংগ্রামী ও কূটবুদ্ধিসম্পন্ন মানুষ। সলেমান উত্তরবঙ্গে কৃষিসমৃদ্ধ একটি গ্রামে কবিরাজি ব্যবসায় শুরু করে। গাছ-পালার শিকড়-বাকর ও তাবিজ-কবজ বিক্রি করে সে বিপুল অর্থ ও সম্মান অর্জন করে। সরল গ্রামবাসী তাকে 'জ্বিনের বাদশা' মনে করে।",
      "tag": "SB 25",
      "sub_questions": [
        {
          "label": "ক",
          "question": "'তোয়াক্কল' শব্দের অর্থ কী?",
          "explanation": "'তোয়াক্কল' শব্দের অর্থ বিশ্বাস।"
        },
        {
          "label": "খ",
          "question": "“খোলোয়াড় চলে গেছে, খেলবে কার সাথে?\"-কোন প্রসঙ্গে এ কথা বলা হয়েছে?",
          "explanation": "প্রকাশ্য বিচারসভায় অপদস্থ হওয়া তাহেরের বাবা নিরুদ্দেশ হয়ে গেলে তার মায়ের মানসিক অবস্থা বোঝাতে উক্তিটি করা হয়েছে। তাহেরের বাপ-মায়ের মাঝে ঝগড়া লেগেই থাকে। বিষয়টি শেষ পর্যন্ত বিচার-সালিশে গড়ায়। মজিদের 'বিচারসভায় প্রচন্ডভাবে অপমানিত হয়ে তাহেরের বুড়ো বাপ একসময় নিরুদ্দেশ হয়ে যায়। এ ঘটনার পর বুড়োর স্ত্রী নিশ্চুপ-নিষ্প্রাণ হয়ে পড়ে, যেন প্রতিদ্বন্দ্বীর অভাবে সে ঝিমিয়ে পড়েছে। বুড়োর স্ত্রীর এ অবস্থা বোঝাতেই প্রশ্নোক্ত উক্তিটি করা হয়েছে।"
        },
        {
          "label": "গ",
          "question": "উদ্দীপকের সলেমান 'লালসালু' উপন্যাসের কোন চরিত্রের সাথে সাদৃশ্যপূর্ণ? আলোচনা কর।",
          "explanation": "উদ্দীপকের সলেমান 'লালসালু' উপন্যাসের মজিদ চরিত্রের সাথে 'লালসালু' উপন্যাসের কেন্দ্রীয় চরিত্র মজিদ। সে একজন ধর্মব্যবসায়ী। মজিদ ধর্মকে ব্যক্তিস্বার্থে ব্যবহার করে। অজানা এক কবরকে মোদাচ্ছের পিরের মাজার বলে প্রতিষ্ঠিত করে। তারপর ধর্মের বেড়াজালে সমগ্র মহব্বতনগর গ্রামকে আবদ্ধ করে রাখে মজিদের আধিপত্য। তার একমাত্র লক্ষ্য ছিল নিজের স্বার্থসিদ্ধি। আর এ কারণে যে-ই তার পথে বাধা সৃষ্টি করেছে তার প্রতিই সে প্রতিশোধপরায়ণ হয়ে উঠেছে। উদ্দীপকের সলেমান সাহসী, সংগ্রামী ও কূটবুদ্ধিসম্পন্ন মানুষ। সে পেশায় একজন কবিরাজ। সে সরল গ্রামবাসীকে বোকা বানিয়ে গাছপালার শিকড়-বাকল ও তাবিজ-কবজ বিক্রি করে প্রচুর অর্থবিত্তের মালিক হয়। তাছাড়া জিনের বাদশা মনে করে গ্রামবাসী তাকে অনেক সম্মানও করে। 'লালসালু' উপন্যাসের মজিদও সালেমানের মতো গ্রামের সহজসরল লোকজনকে ঠকিয়ে নিজের অবস্থান তৈরি করে ধর্মব্যাবসার মাধ্যমে। এসব দিক দিয়ে উদ্দীপকের সলেমান 'লালসালু' উপন্যাসের মজিদ চরিত্রের সাথে সাদৃশ্যপূর্ণ"
        },
        {
          "label": "ঘ",
          "question": "\"উদ্দীপকের দুর্দশাগ্রস্ত মানুষ 'লালসালু' উপন্যাসের 'শস্যহীন জনবহুল' অঞ্চলের কথাই স্মরণ করিয়ে দেয়\"-উক্তিটি মূল্যায়ন কর।",
          "explanation": "উদ্দীপকের দুর্দশাগ্রস্ত মানুষ 'সালসালু' উপন্যাসের শস্যহীন জনবহুল অঞ্চলের কথাই স্মরণ করিয়ে দেয় কারণ দরিদ্রতা তাদের নিত্যসঙ্গী এবং তাদের ভাগ্য কখনো পরিবর্তিত হয় না। 'লালসালু' উপন্যাসের শস্যহীন জনবহুল অঞ্চলের মানুষদের ঘর শূন্য। এই অঞ্চল মরার দেশের মতো। শস্য যা হয় তা জনবহুলতার তুলনায় যৎসামান্য। তাই নিরন্তর টানাটানিতে সকলের জীবন দুর্বিষহ। এ কারণে তারা ভাগ্যের সন্ধানে পথে বেরিয়ে পড়ে এবং দেশত্যাগ করে। তিস্তা নদীর চরাঞ্চলের মানুষের জীবনে অভাব-অনটন নিত্যসঙ্গী। যুগ যুগ ধরেই চলছে তাদের এই ভাগ্যবিড়ম্বিত জীবনযাপন। এই কষ্ট আরও বেড়ে যায় যখন তারা তিস্তার ভাঙনের শিকার হয়। তখন দুঃখ আর দরিদ্রতায় তারা মানবেতর জীবন অতিবাহিত করে। উদ্দীপকের তিস্তা পাড়ের মানুষদের মতোই উপন্যাসের 'শস্যহীন জনবহুল' অঞ্চলের মানুষদের জীবন শূন্যতা আর হাহাকারে ভরা। ক্ষুধাতৃষ্ণা, রোগশোকে উভয় অঞ্চলেরই মানুষ দিশাহারা। জীবনের প্রয়োজনেই মজিদের মতো ভণ্ড ধর্মব্যবসায়ী তৈরি হয়। আবার জীবনের তাগিদেই সবাই জিনের বাদশার শরণাপন্ন হয়। সকলের লক্ষ্যই বেঁচে থাকা, অস্তিত্ব রক্ষা করা। তাই বলা যায়, উদ্দীপকের দুর্দশাগ্রস্ত মানুষ উপন্যাসের শস্যহীন জনবহুল অঞ্চলের কথাই স্মরণ করিয়ে দেয়।"
        }
      ]
    },
    {
      "number": "10",
      "uddipok": "রায়বাড়ির অভিজাত নারী বনশ্রী ছিলেন পরিবারের সর্বজন শ্রদ্ধেয় ব্যক্তি। তিনি পরিবারের ঐতিহ্য ও সম্মান রক্ষায় ছিলেন দৃঢ় সংকল্পবদ্ধ। কিন্তু ধীরে ধীরে ক্ষমতা ও সম্পদের প্রতি তার লোভ বেড়ে যায়। সম্পত্তির দখল নেওয়ার জন্য তিনি তার আপন ভাই সতীশকে বিশ্বাসঘাতকতার ফাঁদে ফেলেন। স্নেহ-ভালোবাসার মুখোশ পরে সে প্রথমে সতীশকে আপন করে নেয়। সতীশের সরলতার সুযোগ নিয়ে প্রভাবশালীদের নিজের দলে টানে। আপন বোনের বিশ্বাসঘাতকতায় সতীশ পৈতৃক ভিটা থেকে বিতাড়িত হয়।",
      "tag": "SB 25",
      "sub_questions": [
        {
          "label": "ক",
          "question": "'অন্ধকূপ হত্যা'র কাহিনী কে প্রচার করেছিলেন?",
          "explanation": "'অন্ধকূপ হত্যা'র কাহিনি হলওয়েল প্রচার করেছিল।"
        },
        {
          "label": "খ",
          "question": "“আমার নালিশ আজ আমার নিজের বিরুদ্ধে।\"-ব্যাখ্যা কর।",
          "explanation": "প্রজাদের দুর্ভোগের জন্য অন্য কাউকে দোষারোপ না করে আত্মগ্লানি প্রকাশ করতে গিয়ে নবাব সিরাজউদ্দৌলা একথা বলেছেন। উৎপীড়িত ব্যক্তিকে দরবারে ডাকার পূর্বে নবাব তাঁর পারিষদদের ডেকে তাঁদের নিজ নিজ দায়িত্ব পুনরায় স্মরণ করিয়ে দেন। এতে অসন্তুষ্ট হয়ে মিরজাফর নবাবের কাছে জানতে চায় যে, তিনি তাদের সন্দেহ করছেন কি না। কিন্তু নবাব কোনো অভিযোগ জানান না। বাংলার প্রজাদের সুখ-স্বাচ্ছন্দ্য বিধান না করতে পারায় নিজেকেই অপরাধী আখ্যা দেন তিনি। আর এ প্রসঙ্গেই তিনি নিজের বিরুদ্ধে নালিশের কথা বলেন।"
        },
        {
          "label": "গ",
          "question": "উদ্দীপকের বনশ্রী ও 'সিরাজউদ্দৌলা' নাটকের ঘষেটি বেগম চরিত্রের তুলনামূলক আলোচনা কর।",
          "explanation": "এ ক্ষমতা ও সম্পদের প্রতি লোভী হওয়ার ও বিশ্বাসঘাতকতার দিক থেকে উদ্দীপকের বনশ্রী ও 'সিরাজউদ্দৌলা' নাটকের ঘসেটি বেগম চরিত্রের সাদৃশ্য বিদ্যমান। 'সিরাজউদ্দৌলা' নাটকের ঘসেটি বেগম তার আপন বোনের ছেলে সিরাজউদ্দৌলাকে সিংহাসনচ্যুত করার জন্য উমিচাঁদ, রাজবল্লভ, জগৎশেঠদের সাথে গোপনে হাত মেলান। তিনি সিরাজউদ্দৌলার বিরুদ্ধে যাবতীয় চক্রান্ত করে শেষ পর্যন্ত ইংরেজ বাহিনীর মাধ্যমে সিরাজউদ্দৌলাকে সিংহাসনচ্যুত করেন। উদ্দীপকেও লক্ষ করা যায়, রায়বাড়ির অভিজাত নারী বনশ্রী সম্পত্তির প্রতি ধীরে ধীরে লোভী হয়ে ওঠেন। একসময় সম্পত্তির দখল নেওয়ার জন্য তিনি তার আপন ভাই সতীশকে বিশ্বাসঘাতকতার ফাঁদে ফেলেন। স্নেহভালোবাসার মুখোশ পরে তিনি প্রথমে সতীশকে আপন করে নেন। সতীশের সরলতার সুযোগ নিয়ে প্রভাবশালীদের নিজের দলে টানেন। একসময় আপন বোন বনশ্রীর বিশ্বাসঘাতকতায় সতীশ পৈতৃক ভিটা থেকে বিতাড়িত হয়। উদ্দীপকের বনশ্রী এবং 'সিরাজউদ্দৌলা' নাটকের ঘসেটি বেগম উভয়ই আপনজনকে ক্ষমতাচ্যুত করতে শত্রুপক্ষের সাথে হাত মিলিয়ে বিশ্বাসঘাতকতার পথ বেছে নেন। তাই বলা যায়, লোভী ও বিশ্বাসঘাতকতার দিক থেকে উদ্দীপকের বনশ্রী এবং 'সিরাজউদ্দৌলা' নাটকের ঘসেটি বেগম চরিত্রের সাদৃশ্য রয়েছে।"
        },
        {
          "label": "ঘ",
          "question": "“বিশ্বাসঘাতকতা ছাড়াও সতীশের মতো সিরাজের চারিত্রিক সরলতা তার পতনের জন্য দায়ী।\"-উক্তিটির যথার্থতা বিচার কর।",
          "explanation": "বিশ্বাসঘাতকতা ছাড়াও আপনজনের প্রতি সরল বিশ্বাসের কারণে উদ্দীপকের সতীশের ও সিরাজের পতন হয়। 'সিরাজউদ্দৌলা' নাটকের সিরাজ তাঁর আপনজনদের বিশ্বাসঘাতকতার কারণে সিংহাসনচ্যুত হন। তবে এই বিশ্বাসঘাতকতা ছাড়াও ব্যক্তি সিরাজ চরিত্রে বেশকিছু ত্রুটি লক্ষ করা যায়। তার মধ্যে অন্যতম ছিল সিরাজ চরিত্রের সরলতা। আপনজনের প্রতি তাঁর অগাধ বিশ্বাস ছিল। মিরজাফর, রায়দুর্লভদের ষড়যন্ত্র জানার পরও তিনি কোনো কঠোর ব্যবস্থা নিতে পারেননি বরং তিনি সরল মনে মিরজাফর, রায়দুর্লভ ও ইয়ার লুৎফাদের দেশপ্রেমের উপর ভরসা রাখেন। উদ্দীপকে লক্ষ করা যায়, রায়বাড়ির অভিজাত নারী বনশ্রী সম্পত্তির প্রতি লোভী হয়ে ওঠেন। একসময় সম্পত্তির দখল নেওয়ার জন্য তিনি তার আপন ভাই সতীশকে বিশ্বাসঘাতকতার ফাঁদে ফেলেন। স্নেহভালোবাসার মুখোশ পরে প্রথমে তিনি সতীশকে আপন করে নেন। সতীশের সরলতার সুযোগ নিয়ে প্রভাবশালীদের নিজের দলে টানেন। একসময় আপন বোন বনশ্রীর বিশ্বাসঘাতকতায় সতীশ পৈতৃক ভিটা থেকে বিতাড়িত হয়। উদ্দীপকের সতীশ এবং 'সিরাজউদ্দৌলা' নাটকের সিরাজ উভয়ই আপনজনের প্রতি সরল বিশ্বাসের কারণে পরাজিত হয়। সিরাজের বিশ্বাস ছিল তাঁর সেনাপতি এবং আমত্যদের দেশপ্রেমের উপর। আর উদ্দীপকের সতীশের বিশ্বাস ছিল তার বোনের উপর। কিন্তু কেউই বিশ্বাসের মূল্য পায়নি। তাই বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "11",
      "uddipok": "নীলকরদের অত্যাচার থেকে প্রজাদের রক্ষা করতে গিয়ে দেশপ্রেমী অনেক বাঙালি জমিদার সর্বশান্ত হয়েছেন। সে সময়ে স্বরপুর গ্রামের কৃষকদের রক্ষা করার ব্রত নিয়েছিলেন কৃষকপুত্র নবীন মাধব। কখনো মামলা করে, কখনো বা অসীম সাহসে লড়াই করে অত্যাচারী নীলকরদের হাত থেকে তিনি কৃষকদের রক্ষা করেন। এতে ক্ষিপ্ত হয়ে নীলকর সর্দার উড সাহেব গোপীনাথ নামক এক বাঙালি কর্মচারীকে ঘাতক হিসেবে নিযুক্ত করেন। বিপুল অর্থ আর উচ্চ পদমর্যাদা লাভের আশায় গোপীনাথ নবীন মাধবকে নির্মমভাবে হত্যা করে। এভাবে ঘরের শত্রুর কাছে দেশপ্রেমের পরাজয় ঘটে।",
      "tag": "SB 25",
      "sub_questions": [
        {
          "label": "ক",
          "question": "নন্দকুমার কে?",
          "explanation": "নন্দকুমার চন্দননগরের দেওয়ান।"
        },
        {
          "label": "খ",
          "question": "\"নবাব আলিবর্দি ইন্তেকাল করার আগের দিন থেকেই পোশাকটি তৈরি।\"-সপ্রসঙ্গ উক্তিটি ব্যাখ্যা কর।",
          "explanation": "সিরাজউদ্দৌলার পতনের পর মিরজাফরদের দীর্ঘ ষড়যন্ত্রের বিষয়টি তুলে ধরতে জগৎশেঠ প্রশ্নোক্ত উক্তিটি করে। সিরাজউদ্দৌলাকে পরাজিত করার পর চুক্তি অনুযায়ী মিরজাফরের সিংহাসনের বসার পূর্বমূহূর্তে তার রাজপোশাক নিয়ে কথা উঠলে সেই মুহূর্তে এই উক্তিটি করা হয়। এর মধ্য দিয়ে মিরজাফরদের ষড়যন্ত্রের গভীরতা এবং দীর্ঘসূত্রিতা ফুটে উঠেছে। অর্থাৎ মিরজাফরদের ক্ষমতা দখলের ষড়যন্ত্র শুরু হয় নবাব আলিবর্দি খাঁনের মৃত্যুর আগে থেকেই।"
        },
        {
          "label": "গ",
          "question": "উদ্দীপকের নবীন মাধবের সাথে 'সিরাজউদ্দৌলা' নাটকের মোহনলাল চরিত্রের সাদৃশ্য আলোচনা কর।",
          "explanation": "দেশের প্রতি জনগণের প্রতি বিশ্বস্ততার দিক থেকে উদ্দীপকের নবীন মধবের সাথে সিরাজউদ্দৌলা' নাটকের মোহনলাল চরিত্রের সাদৃশ্য রয়েছে। সিরাজউদ্দৌলা' নাটকের সিরাজের অন্যতম বিশ্বস্ত সেনাপতি ছিলেন মোহনলাল। চারদিকে যখন বিশ্বাসঘাতকতার ছড়াছড়ি, নবাব সিরাজউদ্দৌলার আপনজনরা যখন তাঁর বিরুদ্ধে ষড়যন্ত্রে লিপ্ত ঠিক সে মুহূর্তে নবাবের শ্রুতি অনুগত থেকে দেশের জন্য নির্ভয়ে লড়াই চালিয়ে যান মোহনলাল। পলাশির যুদ্ধে মিরমর্দানের মৃত্যুর পর মোহনলাল বীরদর্পে যুদ্ধ চালিয়ে হান। কিন্তু একসময় তিনি ইংরেজদের হাতে বন্দি এবং নিহত হন। টুমীপকেও লক্ষ করা যায়, নীলকরদের অত্যাচার থেকে স্বরপুর গ্রামের কৃষকদের রক্ষা করার ব্রত নিয়েছিলেন কৃষকপুত্র নবীন মাধব। কখনো মামলা করে, কখনো-বা অসীম সাহসে লড়াই করে অত্যাচারী নীলকরদের হাত থেকে তিনি কৃষকদের রক্ষা করেন। এতে ক্ষিপ্ত হয়ে নীলকর সর্দার উড সাহেব গোপীনাথ নামক এক বাঙালি কর্মকর্তাকে দিয়ে নবীন মাধবকে নির্মমভাবে হত্যা করান। উদ্দীপকের নবীন মাধবের দেশপ্রেমের দিকটি সিরাজউদ্দৌলা' নাটকের মোহনলাল চরিত্রের সাথে সাদৃশ্যপূর্ণ। উভয়ই দেশের জন্য নিজেদের সর্বস্ব দিয়ে শেষ পর্যন্ত লড়াই চালিয়ে যান এবং নিহত হন।"
        },
        {
          "label": "ঘ",
          "question": "\"এভাবে ঘরের শত্রুর কাছে দেশপ্রেমের পরাজয় ঘটে\"- 'সিরাজউদ্দৌলা' নাটকের আলোকে উক্তিটি মূল্যায়ন কর।",
          "explanation": "পলাশির মিরজাফরদের মতো বিশ্বাসঘাতক ঘরের শত্রুর কাছে যুগে যুগে দেশপ্রেমের পরাজয় ঘটে। সিরাজউদ্দৌলা' নাটকে নবাব সিরাজ ও তাঁর অমাত্য মিরমর্দান, মোহনলাল, গুপ্তচর নারান সিং- এরা সবাই ছিলেন দেশপ্রেমিক। দেশের জন্য তারা নিজের জীবন বাঁজি রেখে লড়াই করেছেন। কিন্তু দেশদ্রোহী বিশ্বাসঘাতকদের লোভ ও স্বার্থপরতার কারণে তাদের মৃত্যু হয়। দেশের জন্য তারা নিজের জীবন বিলিয়ে দেন। উদ্দীপকেও লক্ষ করা যায় নীলকরদের অত্যাচার থেকে স্বরপুর গ্রামের কৃষকদের রক্ষা করার জন্য ব্রত নিয়েছিলেন কৃষকপুত্র নবীন মাধব। কখনো মামলা করে, কখনো-বা অসীম সাহসে লড়াই করে অত্যাচারী নীলকরদের হাত থেকে তিনি কৃষকদের রক্ষা করেন। এতে ক্ষিপ্ত হয়ে নীলকরদের সর্দার উড সাহেব গোপীনাথ নামক এক বাঙালি কর্মচারীকে ঘাতক হিসেবে নিযুক্ত করেন। বিপুল অর্থ আর উচ্চ পদমর্যাদার আশায় গোপীনাথ নবীন মাধবকে নির্মমভাবে হত্যা করে। উদ্দীপকের নবীন মাধব এবং 'সিরাজউদ্দৌলা' নাটকের নবাব মিরমর্দান, মোহনলাল সবাই ঘরের শত্রুর দ্বারা বিশ্বাসঘাতকতার শিকার হয়ে * পরাজয় বরণ করেন। তাই বলা যায় যে, প্রশ্নোক্ত মন্তব্যটি যথার্থ।"
        }
      ]
    }
  ]
}