{
  "title": "বরিশাল বোর্ড ২০১৯",
  "subtitle": "বাংলা (11)",
  "questions": [
    {
      "number": "1",
      "uddipok": "আব্দাল মিয়া একজন কুমোর। সাত পুরুষ ধরে তার পরিবারের সবাই এই পেশায় জড়িত। কিন্তু সময়ের পরিবর্তনের সাথে সাথে মাটির তৈজসপত্রের চাহিদা কমে যাওয়ায় তার আর্থিক অবস্থা আর আগের মতো নেই। তবে সে ভেঙে পড়েনি। পরিবারের সকলের সহযোগিতা ও কর্মমুখী শিক্ষা গ্রহণ করে অন্য পেশায় নিয়োজিত হয়ে সে অনেকটা আত্মনির্ভরশীল। পাশাপাশি সে সাত পুরুষের পেশাও ছাড়েনি। সময় পেলেই সে মাটির শৌখিন জিনিসপত্র তৈরি করে বিক্রি করে।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "'ধান্য তার বসুন্ধরা যার'- উক্তিটি করেছিলেন রবীন্দ্রনাথ ঠাকুর।"
        },
        {
          "label": "খ",
          "question": "",
          "explanation": "চাষাদের দুঃখ বিষয়ে কথা বলার আগে ভূমিকা হিসেবে আধুনিক সভ্যতার অগ্রগতি সম্পর্কে আলোকপাত করা প্রয়োজন বোঝাতে প্রবন্ধকার 'ধান ভানিতে শিবের গান' কথাটি ব্যবহার করেছেন। 'চাষার দুক্ষু' প্রবন্ধের লেখকের মূল আলোচ্য বিষয় ঢাযাদের দারিদ্র্যের কারণ ও তা থেকে উত্তরণের উপায়। কিন্তু তিনি যদি শুধু এ নিয়েই কথা বলেন তাহলে সেটা খুব একটা গুরুত্ব পায় না। এ কারণেই চাষাদের বিপর্যন্ত জীবনের কারণ হিসেবে যে বিষয়টি প্রবল ভূমিকা রেখেছে তার প্রতিও আলোকপাত জরুরি হয়ে পড়ে। এজন্যই গান বলে বিশেষিত করেছেন।"
        },
        {
          "label": "গ",
          "question": "",
          "explanation": "উদ্দীপকের 'সময়ের পরিবর্তন' কথাটির সাথে 'চাষার দুক্ষু' প্রবন্ধের সভ্যতার অগ্রগতির সাদৃশ্য রয়েছে। 'চাষার দুক্ষু' প্রবন্ধে লেখিকা ভারতবর্ষের সভ্যতা ও অগ্রগতির ফিরিস্তি তুলে ধরে দেখিয়েছেন ধানভানিতে শিবের গান, বলেছেন। সেখানে কৃষকদের অবস্থা কতটা শোচনীয়। পাকা বাড়ি, রেলওয়ে, ট্রামওয়ে, স্টিমার, মোটরগাড়ি, টেলিফোন আরও কত আবিষ্কার ভারতবর্ষের শহুরে মানুষের জীবন সমৃদ্ধ ও সচ্ছল করে তুলছে তার ইয়ত্তা নেই। কিন্তু সভ্যতার নামে আগত এসব বিলাসদ্রব্য কৃষকদের চরম দারিদ্র্যের অন্যতম কারণ। সভ্যতার এ অনাকাঙ্ক্ষিত অগ্রগতির কারণে দেশীয় গ্রামীণ কুটিরশিল্প ধ্বংসপ্রাপ্ত হয়েছে। উদ্দীপকে সময়ের পরিবর্তন বলতে যুগের পরিবর্তনকে বোঝানো হয়েছে। যুগের পরিবর্তনের ফলে মানুষের রুচির পরিবর্তন ঘটেছে। উদ্দীপকে দেখা যায়, সময়ের পরিবর্তনের সাথে সাথে মাটির তৈজসপত্রের চাহিদা কমে গেছে। কিন্তু একসময় এক মৃৎশিল্পের ব্যাপক প্রচলন ছিল। আধুনিক শিল্প ও বাণিজ্যের আগ্রাসনের কারণে দেশীয় শিল্পের বিলুপ্তির আশঙ্কা দেখা দিয়েছে। আলোচ্য প্রবন্ধেও সভ্যতার অগ্রগতির ফলে দেশীয় গ্রামীণ শিল্পের বিপর্যয়ের চিত্র উন্মোচিত হয়েছে। এ প্রসঙ্গে বলা যায়, উদ্দীপকের সময়ের পরিবর্তন কথাটির সাথে 'চাষার দুক্ষু' প্রবন্ধের সভ্যতার অগ্রগতির সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের আব্দাল মিয়ার আত্মনির্ভরশীল হওয়ার কারণ হিসেবে 'চাষার দুক্ষু' প্রবন্ধে দারিদ্র্য দূরীকরণে স্বাবলম্বী হওয়ার প্রতি ইঙ্গিত দেওয়া হয়েছে। 'চাষার দুক্ষু' প্রবন্ধে লেখিকা বলেছেন, এককালের সমৃদ্ধিশালী শিল্প ব্রিটিশ শাসকগোষ্ঠীর শোষণ-পীড়নে ধ্বংসের মুখে পড়েছে। এ দেশের মানুষের বিলাসিতা ও অনুকরণপ্রিয়তা তাদের দারিদ্র্যের অন্যতম কারণ। এই অবস্থা থেকে উত্তরণের জন্য লেখিকা পাঠশালা প্রতিষ্ঠার প্রতি গুরুত্বারোপ করেছেন। আর নারীদের সচেতনভাবে কুটিরশিল্পে আবার আত্মনিয়োগ করে ভাগ্যের উন্নতি ঘটানোর আহ্বান ব্যক্ত করেছেন। উদ্দীপকের আব্দাল মিয়া পূর্বপুরুষদের পেশার সাথে জড়িত। সময়ের পরিবর্তনে পূর্বপুরুষদের ব্যবসায় ভাটা পড়ায় তাকে আর্থিক সংকটের মুখে পড়তে হয়। তবে পরিবারের সকলের সহযোগিতা ও কর্মমুখী শিক্ষা গ্রহণ করে সে অন্য পেশায় নিজেকে নিয়োজিত করেছে। কঠোর পরিশ্রমের মধ্য দিয়ে সে আত্মনির্ভরশীল হয়ে উঠেছে। পাশাপাশি সাত পুরুষের পেশার ধারাবাহিকতাও বজায় রেখেছে। আত্মনির্ভরশীলতা অর্জন করে সমাজে দৃষ্টান্ত স্থাপন করেছে আব্দাল মিয়া। প্রবন্ধে কৃষকদের অবস্থা পরিবর্তনের পরামর্শ দিয়ে আলোচ্য 'চাষার দুক্ষু' প্রবন্ধে লেখিকা স্বাবলম্বী হওয়ার যে পরামর্শ ব্যক্ত করেছেন উদ্দীপকের আব্দাল মিয়া তার উৎকৃষ্ট উদাহরণ। লেখিকা বলেছেন, চাষিদের দারিদ্র্য দূরীকরণ ও প্রাচীন ঐতিহ্য ফিরিয়ে আনার একমাত্র উপায় দেশি শিল্প, বিশেষত নারীদের দ্বারা পরিচালিত শিল্পসমূহের পুনরুদ্ধার। কার্পাস তুলার চাষ, চরকা ও এন্ডি সুতার প্রচলন হলে নারীরা আত্মনির্ভরশীল হবে এবং সমাজের দারিদ্র্য ঘুচবে। উদ্দীপকের আব্দাল মিয়া অর্থনৈতিক সংকটের সম্মুখীন হলেও হাল ছেড়ে দেয়নি। কর্মমুখী শিক্ষা লাভ করে অন্য পেশা গ্রহণ করে সে আজ আত্মনির্ভরশীল। অর্থাৎ প্রবন্ধে দারিদ্র্য দূরীকরণে আত্মনির্ভরশীলতা অর্জনের যে উপায় লেখিকা বাতলে দিয়েছেন, তার সার্থক প্রতিফলন ঘটিয়েছে উদ্দীপকের আব্দাল মিয়া।"
        }
      ]
    },
    {
      "number": "2",
      "uddipok": "মীনার বাবা হঠাৎ মারা যাওয়ায় তার মা রানু তাকে নিয়ে অসহায় হয়ে পড়ে। সে তার স্বামীর রেখে যাওয়া সামান্য কৃষিজমিতে উৎপন্ন ফসল বিক্রি করে যা আয় করে তাতে মীনার লেখাপড়ার খরচ চালাতে পারে না। তাই অন্যের বাড়িতে ধান ভানা, মাড়াই দেওয়া, ও গৃহপরিচারিকার কাজ করে মীনার লেখাপড়া ও সংসারের খরচ চালিয়ে যাচ্ছিল। কিন্তু হঠাৎ বাধা হয়ে দাঁড়াল মীনার বয়স। ষোড়শী মীনাকে গ্রাম্য মোড়লের কুদৃষ্টি থেকে রক্ষার জন্য সে তাকে বিয়ে দিল। কিন্তু অর্থলোভী ও স্বার্থান্ধ পরিবারে মীনার ঠাঁই হলো না। সে মায়ের কাছে চলে এলো। শুরু হলো মা-মেয়ের নতুন করে বেঁচে থাকার লড়াই।",
      "tag": "BB 19,ISCM 23",
      "sub_questions": [
        {
          "label": "ক",
          "question": "",
          "explanation": "'পাতাশূন্য শুকনো গাছটায়' শকুনরা বসেছে।"
        },
        {
          "label": "খ",
          "question": "",
          "explanation": "ছেলের মুখ দেখে পাষাণ পিতারও মন নরম হয়- এমন প্রসঙ্গে আহ্লাদিকে উদ্দেশ্য করে পিসি আলোচ্য উক্তিটি করেছিল। সন্তানের প্রতি স্নেহ-মমতা মানুষের একটি মৌলিক মানবীয় গুণ। বদমেজাজী স্বামী তার স্ত্রীর প্রতি যতই নিষ্ঠুর হোক না কেন, সন্তানের প্রতি বাবা পরম দয়াশীল হয়ে থাকে। তাদের পাষাণ হৃদয় বরফের মতো গলে যায়। স্ত্রীর প্রতিও আর আগের মতো নিষ্ঠুর আচরণ করে না। এমন আশাবাদ ব্যক্ত করে পিসি গর্ভবতী আহ্লাদিকে বোঝায়। দেখিস তোর নিষ্ঠুর স্বামী জগু ছেলের মুখ দেখে নরম মেজাজের মানুষ হয়ে উঠবে। কারণ আহ্লাদির পিসেও ছিল জগুর মতো পাষাণ। কিন্তু খোকা কোলে আসতেই তিনিও নরম দয়াশীল মানুষ হয়ে যায়।"
        },
        {
          "label": "গ",
          "question": "",
          "explanation": "উদ্দীপকের পুরুষশাসিত বিরূপ সমাজব্যবস্থায় নারীর জীবনসংগ্রাম ও লড়াই করে টিকে থাকার সঙ্গে 'মাসি-পিসি' গল্পের সমাজচিত্র সংগতিপূর্ণ। 'মাসি-পিসি' গল্পে সামন্তবাদী সমাজব্যবস্থার নির্মমরূপ ফুটে উঠেছে। এ গল্পে পুরুষশাসিত সমাজে নারীদের ভাগ্যবিড়ম্বনার রূপ স্পষ্ট। মাসি-পিসি দুজনেই সামীর সংসারে নিগ্রহের শিকার। এছাড়া আহ্লাদির অত্যাচারী স্বামী, লালসা-উন্মত্ত জোতদার, দারোগা, চৌকিদার, গুণ্ডা-বদমাশদের উপস্থিতি আলোচ্য গল্পের বিরূপ সমাজচিত্র ফুটিয়ে তুলেছে। উদ্দীপকে পুরুষশাসিত সমাজে শোষণের নগ্নরূপ অঙ্কিত হয়েছে। অর্থনৈতিক সংকটের মধ্য দিয়ে দিন অতিবাহিত হয় মীনা ও তার মা রানুর। চরিত্রহীন মোড়লের হাত থেকে রক্ষা পেতে রানু তার মেয়েকে অল্প বয়সে বিয়ে দেন। কিন্তু অর্থলোভী ও স্বার্থান্ধ, পরিবারে মীনার ঠাঁই হয়নি। নির্যাতিত ও নিপীড়িত রানু ও মীনাকে অস্তিত্ব রক্ষার সংগ্রামে লড়াই করে টিকে থাকতে হয়। আলোচ্য গল্পেও পুরুষশাসিত সমাজব্যবস্থার ঘৃণ্য রূপ পরিলক্ষিত হয়। সুতরাং, প্রতিকূল সমাজচিত্রের দিক থেকে উদ্দীপকের সঙ্গে আলোচ্য গল্পের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "প্রতিকূল সমাজব্যবস্থায় নারীদের সংগ্রাম করে টিকে থাকার চিত্র উদ্দীপক ও 'মাসি-পিসি' গল্প উভয়ক্ষেত্রেই পরিলক্ষিত হয়। 'মাসি-পিসি' গল্পের প্রধান উপজীব্য মাসি ও পিসির কঠোর জীবন-সংগ্রাম। মাসি-পিসি সর্বদা অস্তিত্ব রক্ষার সংগ্রামে ব্যস্ত। সমাজ জীবনে সহায়- সম্বলহীন ও দুর্বল অবস্থানে থেকেও তারা অপেক্ষাকৃত প্রভাবশালীদের বিরুদ্ধে তীব্র প্রতিরোধ গড়ে তুলেছে। বিপদগ্রস্ত আহ্লাদিকে তারা আগলে রেখেছে। নারী হয়েও তারা নৌকা চালনা ও সবজির ব্যবসা করেছে। আহ্লাদি ও নিজেদেয় সম্ভ্রম রক্ষায় ধায়ালো অস্ত্র নিয়ে প্রতিবাদমুখর হয়েছে। আলোচ্য উদ্দীপকে একমাত্র সন্তান মীনাকে নিয়ে বিধবা রানুর কষ্টের সংসার। স্বামীর রেখে যাওয়া সামান্য কৃষিজমিতে উৎপন্ন ফসল তার আয়ের একমাত্র উৎস। এই সামান্য আয়ে সংসার চলে না। তাই রানুকে অন্যের বাড়িতে ধান ভানা, গৃহপরিচারিকার কাজ করতে হয়। গ্রাম্য মোড়লের হাত থেকে বাঁচতে অল্প বয়সে মেয়েকে বিয়ে দিতে বাধ্য হয় রানু। কিন্তু অল্পকাল পরেই অসৎ ও লোভী স্বামীর সঙ্গে বিচ্ছেদ ঘটে মীনার। স্বামীর গৃহ থেকে বিতাড়িত হয়ে মায়ের কাছে ফিরে আসে সে। মা-মেয়ের টিকে থাকার লড়াই নতুন করে শুরু হয়।"
        }
      ]
    },
    {
      "number": "3",
      "uddipok": "রবিন মফস্বলের একটি কলেজে উচ্চ মাধ্যমিক শ্রেণির ছাত্র। সে তার প্রিয় কবি কাজী নজরুল ইসলামের 'সংকল্প' কবিতার \"দেখব এবার জগতটাকে\" চরণটির প্রতি অনুরক্ত। তাই উচ্চ মাধ্যমিক পরীক্ষা পাস করে সে ঢাকা বিশ্ববিদ্যালয়ে ইতিহাস বিভাগে ভর্তি হয়। প্রিয় কবির জগৎটাকে দেখার ইচ্ছায় সে প্রায়ই দেশের বিভিন্ন ঐতিহাসিক স্থান ও প্রত্নতাত্ত্বিক নিদর্শনগুলো দেখতে যায়। এতে জ্ঞানপিপাসু মনে জ্ঞানের পরিধি বৃদ্ধির পাশাপাশি ঐতিহাসিক তত্ত্ব সম্পর্কেও জানতে পারে।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "কোহিনুর দেখতে সকলে টাওয়ার অফ লন্ডনে ভিড় করে।"
        },
        {
          "label": "খ",
          "question": "",
          "explanation": "১৯১৩ সালে দেশের ইতিহাস প্রত্নতত্ত্ব, নৃতত্ত্ব, শিল্পকলা ও প্রাকৃতিক ইতিহাসের নানা নিদর্শন নিয়ে বাংলাদেশ জাতীয় জাদুঘর গড়ে ওঠে। বাংলাদেশ জাতীয় জাদুঘর বাংলাদেশের সবচেয়ে বড় জাদুঘর। জাদুঘর একটি জাতির আত্মপরিচয়লাভের ক্ষেত্র হিসেবে চিহ্নিত হয়ে থাকে। জাতীয় জাদুঘরে ঠাঁই পেয়েছে বাংলার স্থাপত্য ও ভাস্কর্যের প্রাচীন নিদর্শন। সেইসঙ্গে পৌরাণিক ও লৌকিক দেবদেবীর মূর্তি, মুদ্রা এবং অস্ত্রশস্ত্রের বিশাল সম্ভার নিয়ে এ জাদুঘরটি গড়ে উঠেছিল। আবার ইসা খাঁর ব্যবহৃত কামান, নীল জাল দেওয়ার মস্ত বড় কড়াইসহ বাংলার হাজার বছরের পুরোনো ইতিহাস ও সমৃদ্ধ সাংস্কৃতিক ঐতিহ্যের নমুনা নিয়ে বাংলাদেশ জাতীয় জাদুঘর গড়ে ওঠে, যা বাঙালিকে আত্মপরিচয়লাভের সূত্র বাতলে দেয়।"
        },
        {
          "label": "গ",
          "question": "",
          "explanation": "'জাদুঘরে কেন যাব' প্রবন্ধে জাদুঘরের নিদর্শন দেখার মাধ্যমে একজন ব্যক্তি আনন্দ লাভের পাশাপাশি জাতির আত্মপরিচয়লাভের সুযোগ পায়, যা উদ্দীপকের রবিনের বিভিন্ন ঐতিহাসিক স্থান ও প্রত্নতাত্ত্বিক নিদর্শন দেখার মধ্যেও লাভ করা সম্ভব। আলোচ্য প্রবন্ধে জাদুঘরের ইতিহাস বর্ণনার পাশাপাশি জাদুঘরে যাবার প্রয়োজনীয়তার দিকটি তুলে ধরা হয়েছে। বিভিন্ন ধরনের জাদুঘর আমাদের ইতিহাস ও ঐতিহ্য সম্পর্কে জ্ঞানদানের পাশাপাশি একটি ভাবাদর্শ দান করে। আমাদের আত্মপরিচয়ের স্বরূপ জানায়। চেতনা জাগ্রত করে আমাদের মনোজগৎকে সমৃদ্ধ করে। একেক ধরনের জাদুঘর একেক বিষয় ও ঐতিহ্যকে তুলে ধরে। উদ্দীপকের রবিন পৃথিবীকে জানার ইচ্ছায় বাংলাদেশের বিভিন্ন ঐতিহাসিক স্থান ও প্রত্নতাত্ত্বিক নিদর্শনগুলো দেখতে গিয়েছে। এর মাধ্যমে সে আনন্দ লাভের পাশাপাশি জ্ঞান লাভ করতে পেরেছে। সে জানতে পেরেছে বাঙালির ইতিহাস ও ঐতিহ্য সম্পর্কে। ফলে তার মধ্যে তৈরি হয়েছে একটি নতুন ভাবাদর্শ। বাঙালির আত্মপরিচয় লাভে এ সকল স্থান ভ্রমণের বিকল্প নেই। আলোচ্য প্রবেন্ধের প্রাবন্ধিকও মনে করেন, নতুন ভাবাদর্শ ও জাতিসত্তার আত্মপরিচয় লাভে জাদুঘর ভ্রমণের গুরুত্ব অপরিসীম। আর এ দিকটি উদ্দীপকের রবিনের ঐতিহাসিক স্থান ভ্রমণের মাধ্যমে উঠে এসেছে। সুতরাং, স্থান ভিন্ন হলেও উদ্দীপকের বিষয়বস্তু ও 'জাদুঘরে কেন যাব' প্রবন্ধের বিষয়বস্তুর মধ্যে ভাবগত ঐক্য বিদ্যমান।"
        },
        {
          "label": "ঘ",
          "question": "",
          "explanation": "জাদুঘরে রক্ষিত নানা উপাদান মূলত জাতির ইতিহাস, ঐতিহ্য, রুচি ও সংস্কৃতির পরিচয় বহন করে, যা মানবজাতির আত্মপরিচয় তুলে ধরায় গুরুত্বপূর্ণ ভূমিকা পালন করে। 'জাদুঘরে কেন যাব' প্রবন্ধে বলা হয়েছে, জাদুঘর পুরোনো দিনের সাথে বর্তমান সমাজের একটা যোগসূত্র স্থাপন করে। এটি একটি দেশ, জাতি বা সভ্যতার অস্তিত্ব বহন করে। জাদুঘরে সংরক্ষিত নানা উপাদান দেখে একটি জাতির ইতিহাস, ঐতিহ্য, সংস্কৃতি, অর্থনীতি, নৃতাত্ত্বিক বৈশিষ্ট্য প্রভৃতি সম্পর্কে সুস্পষ্ট ধারণা লাভ সম্ভব হয়। ফলে কেউ নিজের শেকড় সম্পর্কে জানতে পারে এবং দেশপ্রেমে উদ্বুদ্ধ হতে পারে। উদ্দীপকের রবিন জগৎটাকে দেখার কৌতূহল নিয়ে দেশের বিভিন্ন ঐতিহাসিক ও প্রত্নতাত্ত্বিক নিদর্শন পরিদর্শন করেছে। তার উদ্দেশ্য আনন্দলাভ হলেও এগুলোর মাধ্যমে তার মধ্যে জাতীয় চেতনার জাগরণ ঘটছে। কেননা, তার দেখা বিষয়গুলো জাতিসত্তার পরিচয় দান করে। তার জ্ঞানপিপাসু মন জ্ঞানলাভের পাশাপাশি ঐতিহাসিক তত্ত্ব সম্পর্কেও জানতে পারছে। আলোচ্য প্রবন্ধের লেখকের মতে, জাদুঘর পরিদর্শনের উদ্দেশ্যও তাই। 'জাদুঘরে কেন যাব' প্রবন্ধে মানবজাতির আত্মপরিচয় তুলে ধরতে জাদুঘরের গুরুত্বপূর্ণ অবদানের কথা বলা হয়েছে। কেননা জাদুঘরে রক্ষিত নানা ঐতিহাসিক নিদর্শনের মাধ্যমে আমরা আমাদের অতীতকে ভালোভাবে জানতে পারি। জাদুঘর এমন একটি সর্বজনীন প্রতিষ্ঠান যেখানে মানবসভ্যতা, সংস্কৃতির বৈচিত্র্যপূর্ণ ও ঐতিহাসিক নিদর্শন সংগ্রহ করে রাখা হয় সংরক্ষণ, প্রদর্শন ও গবেষণার জন্য। এভাবে জাদুঘর একটি দেশের ইতিহাস ও ঐতিহ্যের সঙ্গে জনগণকে সম্পৃক্ত করার ক্ষেত্রে গুরুত্বপূর্ণ ভূমিকা পালন করে। উদ্দীপকের রবিনও দেশের ঐতিহাসিক ও প্রত্নতাত্ত্বিক স্থান ভ্রমণের মাধ্যমে একই রকম অনুভূতি লাভ করেছে। অর্থাৎ, 'মানবজাতির আত্মপরিচয় তুলে ধরায় জাদুঘরের ভূমিকা অনস্বীকার্য' মন্তব্যটি উদ্দীপকে ও আলোচ্য প্রবন্ধের আলোকে যথার্থ।"
        }
      ]
    },
    {
      "number": "4",
      "uddipok": "\"ধাঁ করে একটি ট্রাক যাচ্ছে ছুটে, আরোহী ক'জন চোখ বাঁধা, হাত বাঁধা আবছা মানুষ পাশে রাইফেলধারী পাঞ্জাবি সৈনিক। ছাত্র নই, মুক্তি সেনা নই কোনোও, তবু হঠাৎ হ্যান্ডস আপ বলে স্টেনগান হাতে আর প্রশ্ন দেয় ছুড়ে ঘাড় ধরে - বাঙালিহো তুম\"?",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "মিলিটারি পান্ডা প্রিন্সিপালের চেয়ারে বসে ছিল।"
        },
        {
          "label": "খ",
          "question": "",
          "explanation": "পাকিস্তানি মিলিটারিদের নির্যাতন নুরুল হুদার কাছে 'স্রেফ উৎপাত' বলে মনে হয়। 'রেইনকোট' গল্পে দেখা যায়, মুক্তিযোদ্ধারা ঢাকা কলেজের সামনে বৈদ্যুতিক ট্রান্সফর্মার ধ্বংস করে দেয়। এ ঘটনার পরিপ্রেক্ষিতে পাকিস্তানি সেনাবাহিনী কলেজের শিক্ষকদের তলব করে এবং তাদের মধ্যে নুরুল হুদা ও আবদুস সাত্তার মৃধাকে গ্রেপ্তার করে নির্যাতন চালিয়ে মুক্তিযোদ্ধাদের সন্ধান পাওয়ার চেষ্টা করে। মুক্তিযোদ্ধা শ্যালকের রেইনকোট পরিধান করার ফলে নুরুল হুদার মাঝে সাহস ও দেশপ্রেমের সঞ্চার ঘটে। মিলিটারিরা তার সঙ্গে মুক্তিযোদ্ধাদের সম্পৃক্ততার অভিযোগ করলে নুরুল হুদা গর্ব অনুভব করে। মুক্তিযোদ্ধাদের সঙ্গে আঁতাত রাখার উত্তেজনায় পাকিস্তানি সেনাদের চাবুকের বাড়ি তার কাছে 'স্রেফ উৎপাত' বলে মনে হয়।"
        },
        {
          "label": "গ",
          "question": "",
          "explanation": "লাউদ্দীপকের 'চোখ বাঁধা, হাত বাঁধা আবছা মানুষ' বলতে 'রেইনকোট' গল্পের সাধারণ মানুষের ওপর পাকিস্তানি বাহিনীর নির্মমতার কথা বোঝানো হয়েছে। 'রেইনকোট' গল্পটি মুক্তিযুদ্ধের সময়কার ঢাকার পরিস্থিতি নিয়ে রচিত। এ গল্পে বিবৃত হয়েছে পাকিস্তানি বাহিনীর বর্বর নিপীড়ন ও হত্যাযজ্ঞের মধ্যে ঢাকা শহরের আতঙ্কগ্রস্ত জীবনের চিত্র। পাকিস্তানি সেনাবাহিনী মুক্তিযোদ্ধাদের সঙ্গে গোপন আঁতাতের অভিযোগে কলেজ শিক্ষক নুরুল হুদা ও আবদুল সাত্তার মৃধাকে গ্রেপ্তার করে এবং নির্যাতন চালিয়ে মুক্তিযোদ্ধাদের সন্ধান পাওয়ার চেষ্টা করে। উদ্দীপকে এ দেশের সাধারণ মানুষের ওপর পাকিস্তানি হানাদার বাহিনীর • নির্যাতনের চিত্র ফুটে উঠেছে। মুক্তিযুদ্ধের সময় পাকিস্তানি সেনাবাহিনী এ দেশের নিরীহ মানুষদের গ্রেপ্তার করে চোখ হাত-পা বেঁধে মানসিক নির্যাতন চালিয়ে তাদের হত্যা করত। উদ্দীপকে পাকিস্তানি হানাদার বাহিনীর এমন নির্যাতনের চিত্রই পরিলক্ষিত হয়। আলোচ্য গল্পেও দেখা যায়, মিলিটারিরা নুরুল হুদা ও আবদুস সাত্তারকে চোখে বেঁধে জিপে তুলে টর্চারসেলে নিয়ে যায় এবং পাশবিক নির্যাতন চালায়। তাই বলা যায়, প্রশ্নোক্ত কথাটি দ্বারা: উদ্দীপক এবং আলোচ্য গল্পে এদেশীয় সাধারণ মানুষের ওপর খানসেনাদের নির্যাতন ও নির্মমতার কথা বোঝানো হয়েছে।"
        },
        {
          "label": "ঘ",
          "question": "",
          "explanation": "উদ্দীপকে উঠে আসা মিলিটারিদের বর্বরোচিত আচরণ 'রেইনকোট' গল্পের পাকিস্তানি বাহিনীর বর্বরতাকেই স্মরণ করিয়ে দেয়। 'রেইনকোট' গল্পে মুক্তিযুদ্ধের সময় পাকিস্তানি বাহিনীর নিপীড়ন ও হত্যাযজ্ঞের চিত্র অঙ্কিত হয়েছে। মুক্তিযুদ্ধের সময় পাকিস্তানি হানাদাররা এ দেশের অসংখ্য নিরীহ মানুষকে হত্যা করে। গল্পের কথকের বর্ণনা থেকে জানা যায়, মানুষ হত্যার পাশাপাশি পাকিস্তানিরা বাড়িঘর, হাট-বাজার, গ্রাম জ্বালিয়ে দেয়। এমনকি মসজিদের আজানরত মুয়াজ্জিনকেও গুলি করে হত্যা করে। তৎকালীন পরিস্থিতিতে পাকিস্তানিদের হত্যাযজ্ঞ থেকে সমাজের কোনো শ্রেণির মানুষই রেহাই পায়নি। উদ্দীপকে পাকিস্তানি মিলিটারিদের নির্যাতনের চিত্র ফুটে উঠেছে। উদ্দীপকে দেখা যায়, ট্রাকে করে পাঞ্জাবি সৈনিকরা চোখ ও হাত বেঁধে মানুষদের ধরে নিয়ে যাচ্ছে। রাস্তার নিরপরাধ মানুষকে বন্দুক উঁচিয়ে জিজ্ঞাসাবাদ করছে। পাকিস্তানি হানাদাররা মুক্তিযুদ্ধের সময় নির্বিচারে বাঙলিদের হত্যা করেছিল, চালিয়েছিল ব্যাপক ধ্বংসযজ্ঞ ও লুটতরাজ। বাঙালি জাতিকে নিশ্চিহ্ন করে ফেলার উদ্দেশ্য নিয়ে পাকিস্তানি হানাদাররা মানুষ হত্যার উৎসবে মেতে উঠেছিল। উদ্দীপকে এ বিষয়টিই চিত্রিত হয়েছে। 'রেইনকোট' গল্প এবং উদ্দীপক উভয়ক্ষেত্রেই পাকিস্তানি মিলিটারিদের বর্বরোচিত হত্যাযজ্ঞের চিত্র দেখা যায়। ২৫শে মার্চ কালরাতে নিরস্ত্র বাঙালিদের ওপর আকস্মিকভাবে ঝাঁপিয়ে পড়ে পাকিস্তান সেনাবাহিনী। অসংখ্য মানুষকে তারা হত্যা করে, বাড়িঘর লুট করে ব্যাপক ধ্বংসযজ্ঞ চালায়। তারা নিরপরাধ মানুষকে বাড়ি থেকে তুলে নিয়ে হত্যা করে কখনো লাশ নদীতে ভাসিয়ে দিয়েছে, কখনো একসঙ্গে অনেক মরদেহ মাটিচাপা দিয়েছে। আলোচ্য গল্পে দেখা যায়, নুরুল হুদার বিরুদ্ধে মুক্তিযোদ্ধাদের সঙ্গে আঁতাতের অভিযোগ তুলে গ্রেপ্তার করা হয় এবং বর্বর নির্যাতন চালানো হয়। উদ্দীপকে দেখা যায়, নিরপরাধ সাধারণ মানুষকে হত্যার জন্য ট্রাকে করে তুলে নিয়ে যাওয়া হচ্ছে। কেবল বাঙালি বলে নিরপরাধ মানুষকে জিজ্ঞাসাবাদের মুখোমুখি হতে হচ্ছে। সুতরাং, সাধারণ মানুষের ওপর অত্যাচারের দিকটি তুলে ধরায় উদ্দীপকটি আলোচ্য গল্পের প্রতিচ্ছবি হয়ে উঠেছে।"
        }
      ]
    },
    {
      "number": "5",
      "uddipok": "আবির হোসেন একজন শিক্ষক। তিনি তাঁর শিক্ষার্থীদের পাঠদানের পাশাপাশি সবসময় সৎ, শুভ ও সুন্দরের পথে চলার উপদেশ দিতেন। জাতি-ধর্ম-বর্ণ-গোষ্ঠীর ঊর্ধ্বে আমরা যে সবাই মানুষ, সেই মানুষের কথা বলতেন, মনুষ্যত্বের কথা বলতেন। তিনি আরও বলতেন, আমি একজন মুসলমান হয়ে শুধু মুসলমান শিক্ষার্থীকে পড়াতে আসিনি। আমি এসেছি সবার শিক্ষক, অর্থাৎ মানুষ গড়ার কারিগর হিসেবে।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "ঈসা-মুসা হৃদয়ে বসে সত্যের পরিচয় পেলেন।"
        },
        {
          "label": "খ",
          "question": "",
          "explanation": "প্রশ্নোত্ত পড়ত্তিতে উল্লিখিত 'পণ্ডশ্রম' শব্দটি দ্বারা হৃদয়ের ঐশ্বর্যকে অস্বীকার করে পুঁথি-কেতাবে স্রষ্টাকে অন্বেষণ করার বৃথা চেষ্টাকে বোঝানো হয়েছে। 'সাম্যবাদী' কবিতায় কবি মানবহৃদয়কে পরম পবিত্র জ্ঞান করেছেন। তাঁর মতে, মানুষের হৃদয়েই স্রষ্টার অবস্থান। তাছাড়া ধর্মের মর্মবাণী হৃদয় দিয়েই উপলব্ধি করা সম্ভব। এ কারণে অন্তরর্ধমকে গুরুত্ব না দিয়ে পুঁথি- কেতাবে স্রষ্টাকে খোঁজা অর্থহীন। প্রশ্নোক্ত পঙক্তিটিতে উল্লিখিত 'পণ্ডশ্রম' শব্দটি দ্বারা এ কথাই ব্যক্ত হয়েছে।"
        },
        {
          "label": "গ",
          "question": "",
          "explanation": "সাম্যচেতনা লালনের দিক থেকে উদ্দীপকের আবির হোসেন এবং 'সাম্যবাদী' কবিতার কবির দৃষ্টিভঙ্গি একসূত্রে গাঁথা। 'মনুষ্যত্বই মানুষের মূল ধর্ম। এজন্য ধর্ম-গোত্রের নামে পরস্পরের মধ্যে বিভেদ সৃষ্টি করা মোটেই উচিত নয়। এ সত্যকে লালন করেই 'সাম্যবাদী' কবিতায় কবি সাম্যের গান গেয়ে গোটা মানবসমাজকে ঐক্যবদ্ধ করতে প্রয়াসী হয়েছেন। আর তাই ধর্ম ও জাতিগত পরিচয়ের চেয়ে মানুষের হৃদয়ের ঐশ্বর্যকেই অধিক গুরুত্ব দিয়েছেন তিনি। উদ্দীপকের আবির হোসেন একজন আদর্শ স্কুলশিক্ষক। মানবতাবাদী এই শিক্ষক জীবনাচরণের প্রতিটি ক্ষেত্রেই মানবিক বোধকেই সর্বাধিক গুরুত্ব দিয়েছেন। এ কারণে ধর্মীয় সীমাবদ্ধতাকে অতিক্রম করে মানুষ পরিচয়কে গুরুত্ব দিয়েছেন তিনি। শুধু তা-ই নয়, শিক্ষার্থীদেরও তিনি সবসময় সত্য, সুন্দর ও কল্যাণের পথে এগিয়ে যাওয়ার পরামর্শ দিয়েছেন। আবির হোসেনের চরিত্রে ফুটে ওঠা এ সাম্যচেতনার দিকটি 'সাম্যবাদী' কবিতার কবির মাঝেও একইভাবে পরিলক্ষিত হয়। আর তাই জাতি-ধর্মের ঊর্ধ্বে মানুষ পরিচয়কেই বড়ো করে তুলেছেন তিনি। প্রশ্নোক্ত মন্তব্যটিতে এ বিষয়টিই ফুটে উঠেছে।"
        },
        {
          "label": "ঘ",
          "question": "",
          "explanation": "উদ্দীপকে 'সাম্যবাদী' কবিতায় প্রকাশিত সাম্যচেতনার দিকটি ফুটে উঠেছে। 'সাম্যবাদী' কবিতায় কবি এক অসাম্প্রদায়িক, সুখী ও সমৃদ্ধ সমাজ বিনির্মাণের প্রত্যাশা থেকে সাম্যের জয়গান গেয়েছেন। তিনি মনে করেন, সাম্যের মধ্য দিয়েই পুরো মানবসমাজ এক হতে পারে, যার মধ্য দিয়ে কবির অসাম্প্রদায়িক ও মহত্তম জীবনের প্রত্যাশা পূরণ হবে। উদ্দীপকে উদার মনোভাবাপন্ন একজন স্কুলশিক্ষক আবির সাহেবের কথা বলা হয়েছে। জাতিগত ও ধর্মীয় পরিচয়ের ঊর্ধ্বে মানুষ পরিচয়কেই তিনি সর্বোচ্চ মর্যাদা দিয়েছেন। শুধু তা-ই নয়, জ্ঞানচর্চার পাশাপাশি তিনি তাঁর শিক্ষার্থীদের মানবিক বোধে উজ্জীবিত করার জন্য চেষ্টা চালিয়ে যাচ্ছেন। তাঁর এমন অবস্থানের মধ্য দিয়ে তাঁর সাম্যবাদী চেতনা এবং প্রগতিশীল মনের পরিচয় মেলে। আলোচ্য কবিতাটির বক্তব্যেও এমন মনোভাবের বহিঃপ্রকাশ ঘটেছে। 'সাম্যবাদী' কবিতায় মানবতাবাদী কবি কাজী নজরুল ইসলাম সমাজে বিদ্যমান সকল বিভেদের ঊর্ধ্বে 'মানুষ' পরিচয়কেই বড়ো করে তুলেছেন। কবি মনে করেন, মানুষকে প্রকৃতপক্ষে মানবিক দৃষ্টিকোণ থেকেই বিচার করা উচিত। তবেই সব ধরনের বিভেদ দূর হয়ে সমাজে সাম্য প্রতিষ্ঠিত হবে। আলোচ্য উদ্দীপকের আবির সাহেবও ধর্মীয় ভেদ-বৈষম্যের ঊর্ধ্বে মানবতাকে স্থান দিয়েছেন। বস্তুত আলোচ্য কবিতার কবির মতো সাম্যচেতনাকে ধারণ করতে পেরেছেন বলেই তিনি এমনটি করতে পেরেছেন, যা উদ্দীপকটিতে বর্ণিত হয়েছে। এ বিবেচনায় উদ্দীপকে 'সাম্যবাদী' কবিতায় প্রকাশিত কবির সাম্যচেতনার দিকটিই ফুটে উঠেছে।"
        }
      ]
    },
    {
      "number": "6",
      "uddipok": "\"দেশবন্ধু আসিয়াছে ক্ষুরধার পদ্মায় এবার, কালীদহে ক্লান্ত গাঙশালিখের ভিড়ে যেন আসিয়াছে ঝড়, আসিয়াছে চণ্ডীদাস- রামপ্রসাদের শ্যামা সাথে সাথে তার; শঙ্খমালা, চন্দ্রমালা; মৃত শত কিশোরীর কঙ্কণের স্বর।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "'এই পৃথিবীতে এক স্থান আছে' কবিতায় উল্লিখিত দুটি গাছের নাম হলো কাঁঠাল ও বট।"
        },
        {
          "label": "খ",
          "question": "",
          "explanation": "'বিশালাক্ষী দিয়েছিল বর' কথাটির মাধ্যমে অনিন্দ্য সুন্দর বাংলার ভূ-প্রকৃতিতে দেবীর কৃপাদৃষ্টির বিষয়টিকে বোঝানো হয়েছে। 'এই পৃথিবীতে এক স্থান আছে' কবিতায় কবি বাংলার প্রকৃতির মনোমুগ্ধকর নিসর্গরূপকে চিত্রিত করেছেন। গ্রামীণ প্রকৃতির নানা অনুষঙ্গে ভর করে তিনি এর মোহনীয় রূপটিকে উন্মোচন করেছেন। কবি মনে করেন, এমন সুন্দর ও স্নেহার্দ্র স্থান পৃথিবীর আর কোথাও নেই। এজন্য তাঁর বিশ্বাস, হয়তো দেবী বিশালাক্ষী বর দিয়েছিলেন বলেই নীল-সুবলে মেশা বাংলার ভূ-প্রকৃতির মধ্যে এই অনুপম সৌন্দর্য সৃষ্টি হয়েছে। এভাবে প্রশ্নোক্স কথাটির মধ্য দিয়ে বাংলার এমন সৌন্দর্যের পেছনে দেবী বিশালাক্ষীর কৃপাদৃষ্টির প্রসঙ্গটিকেই নির্দেশ করা হয়েছে।"
        },
        {
          "label": "গ",
          "question": "",
          "explanation": "উদ্দীপকের 'দেশবন্ধু' শব্দটি দ্বারা 'এই পৃথিবীতে এক স্থান আছে' কবিতায় প্রকাশিত কবির দেশাত্মবোধের দিকটির প্রতি ইফিগত করা হয়েছে। 'এই পৃথিবীতে এক স্থান আছে' কবিতায় মাতৃভূমির প্রতি কবির অনুরাগ প্রকাশিত হয়েছে। এ কবিতায় কবি বাংলার প্রকৃতির নানা অনুযাকে মমত্বের সঙ্গে চিত্রিত করেছেন। প্রাকৃতিক সৌন্দর্যের এমন গীলাভূমি পৃথিবীর আর কোথাও নেই। কবির বিশ্বাস, দেবী বিশালাক্ষীর আশীর্বাদেই বাংলার প্রকৃতি এমন সুন্দর হয়েছে। এভাবে বাংলার প্রকৃতির রূপ বর্ণনার মাধ্যমে কবিতাটিতে জীবনানন্দ দাশের দেশাত্মবোধের বহিঃপ্রকাশ ঘটেছে। উদ্দীপকের কবিতাংশে 'দেশবন্ধু' শব্দটি দ্বারা দেশবন্ধু চিত্তরঞ্জন দাসের কথা বলা হয়েছে। দেশবন্ধু চিত্তরঞ্জন দাস ব্রিটিশ ভারতের একজন বিখ্যাত রাজনীতিবিদ এবং সমাজসেবী। এ দেশকে ভালোবেসে দেশের কল্যাণের জন্য আজীবন কাজ করে গেছেন। দেশ ও দেশের মানুষের ময়ালসাধনকেই তিনি জীবনের ব্রত হিসেবে গ্রহণ করেছিলেন। একইভাবে, 'এই পৃথিবীতে এক স্থান আছে' কবিতায় কবি বাংলাকে ভালোবেসেই এ দেশের ভূ- প্রকৃতির বন্দনা করেছেন। এর মর্মমূলে ক্রিয়াশীল ছিল কবির অকৃত্রিম দেশাত্মবোধ। উদ্দীপকের 'দেশবন্ধু' শব্দটি দ্বারা 'এই পৃথিবীতে এক স্থান আছে' কবিতায় প্রকাশিত কবির দেশাযাবোধের এ দিকটির প্রতি ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "পৌরাণিক অনুষঙ্গের ব্যবহার এবং চিত্রকল্প ব্যবহারের দিক থেকে উদ্দীপকের কবিতাংশের সঙ্গে 'এই পৃথিবীতে এক স্থান আছে' কবিতার সাদৃশ্য রয়েছে। 'এই পৃথিবীতে এক স্থান আছে' কবিতায় কবি বাংলার প্রকৃতির অনিন্দ্যসুন্দর রূপটিকে উন্মোচন করেছেন। আর তা করতে গিয়ে তিনি নানা পৌরাণিক অনুষঙ্গের ব্যবহার করেছেন। পাশাপাশি কবিতাটিতে চিত্রকল্পের ব্যবহারও ছিল লক্ষণীয়। উদ্দীপকের কবিতাংশের প্রথমেই কবি পদ্মা নদীর চিত্রকরে ভর করে নদীমাতৃক বাংলাদেশের বর্ণনা দিয়েছেন। এছাড়া কবিতাংশটিতে কালীদহ, শ্যামা ইত্যাদি পৌরাণিক অনুষঙ্গের অবতারণা করেছেন। শুধু তা-ই নয়, মানবতাবাদী কবি চণ্ডীদাস, মাতৃভক্ত কবি রামপ্রসাদ, শঙ্খমালা, চন্দ্রমালা এবং প্রাকৃতিক অনুষঙ্গ হিসেবে গাঙশালিকের প্রসকাও টেনেছেন কবি। আলোচ্য 'এই পৃথিবীতে এক স্থান আছে' কবিতায়ও বিষয়টি একইভাবে প্রতিফলিত হয়েছে। 'এই পৃথিবীতে এক স্থান আছে' কবিতায় স্বদেশপ্রেমের বশবর্তী হয়েই কবি বাংলার প্রকৃতির বন্দনা করেছেন। প্রকৃতির নানা তুচ্ছ অনুষঙ্গ এবং নানা চিত্রকল্প ব্যবহার করে কবি তাঁর সে ভালোবাসার প্রগাঢ় অনুভূতিকেই ব্যক্ত করেছেন। এছাড়া কবিতাটিতে গ্রামবাংলার ঐশ্বর্যকে রূপায়িত করতে তিনি বারুণী এবং দেবী বিশালাক্ষীর মতো পৌরাণিক চরিত্রের আশ্রয় নিয়েছেন। উদ্দীপকের কবিতাংশেও এমন চিত্রকল্প এবং পৌরাণিক চরিত্রের ব্যবহার পাওয়া যায়। এদিক বিবেচনায় উদ্দীপকের কবিতাংশের সঙ্গে 'এই পৃথিবীতে এক স্থান আছে' কবিতার সাদৃশ্য রয়েছে।"
        }
      ]
    },
    {
      "number": "7",
      "uddipok": "'ব্যোমযান, কামান, পদাতি যে রাষ্ট্রের অঙ্গ নয়, ন্যায়, ক্ষমা, মিতালী মনীযা যার মুখ্য অবলম্বন, জিজীবিষা সামান্য লক্ষণ।\"",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "'যে অস্ত্র ব্যাপ্ত হলে'- এর পরের লাইনটি হলো- নক্ষত্রখচিত আকাশ থেকে আগুন ঝরবে না।"
        },
        {
          "label": "খ",
          "question": "",
          "explanation": "প্রশ্নোক্ত পঙক্তিটিতে উল্লেখিত 'জাত্যভিমান' শব্দটি দ্বারা জাতিগত শ্রেষ্ঠত্বের অহংকারকে বোঝানো হয়েছে। 'সেই অস্ত্র' কবিতায় সমাজ সচেতন কবি মানুষের মাঝে ভেদ-বৈষম্য প্রত্যক্ষ করে ব্যথিত হয়েছেন। তিনি লক্ষ করেছেন, মানুষের প্রতি মানুষের হিংসা আর শ্রেষ্ঠত্বের লড়াই এর মূল কারণ। জাত্যভিমান এমনই একটি কারণ। এর মধ্য দিয়ে কবি নিজ জাতিকে শ্রেষ্ঠ জ্ঞন করে অন্যান্য জাতিগোষ্ঠীকে হেয় করে দেখার মতো হীন মানসিকতার প্রতি ইঙ্গিত করেছেন।"
        },
        {
          "label": "গ",
          "question": "",
          "explanation": "উদ্দীপকের কবিতাংশে মানুষে মানুষে মিতালি ও মনীষাকে মুখ্য অবলম্বন করার কথা বলা হয়েছে, যা 'সেই অস্ত্র' কবিতার কবির প্রত্যাশাকেই ধারণ করে। 'সেই অস্ত্র' কবিতায় কবি ভালোবাসাপূর্ণ এক উদার পৃথিবীর প্রত্যাশা ব্যক্ত করেছেন। আর তাঁর সে প্রত্যাশার যৌক্তিকতা তুলে ধরতে গিয়ে তিনি বর্তমান পৃথিবীতে সংঘটিত মানুষের নানা ধ্বংসাত্মক কর্মকাণ্ডের বর্ণনা দিয়েছেন। কবি মনে করেন, ভালোবাসার শক্তিতেই সকল বিদ্বেষ দূর করে পৃথিবীতে শান্তি স্থাপন করা সম্ভব হবে। উদ্দীপকের কবিতাংশটিতে একটি সুখী ও সমৃদ্ধ রাষ্ট্রব্যবস্থার কথা চিন্তা করা হয়েছে। সে রাষ্ট্রে হিংসা, বিদ্বেষ বা যুদ্ধের মতো কোনো নেতিবাচক বিষয় থাকবে না। মানুষে মানুষে তৈরি হবে মিতালি। ভালোবাসা ও ঐক্যকে অবলম্বন করেই সে রাষ্ট্রের অধিবাসীরা শান্তিপূর্ণ জীবনযাপন করবে। আলোচ্য 'সেই অস্ত্র' কবিতাতেও কবি এমনই এক শান্তিপূর্ণ পৃথিবীর প্রত্যাশা করেছেন। আর তা করতে গিয়ে তিনি সকল হিংসা, বিদ্বেষ ও হানাহানির বিরুদ্ধে 'ভালোবাসাকেই অমোঘ অস্ত্র হিসেবে গণ্য করেছেন। অর্থাৎ একটি শান্তিপূর্ণ সমাজ প্রত্যাশার দিক থেকে উদ্দীপকের কবিতাংশ ও আলোচ্য কবিতার কবিদ্বয়ের অবস্থান একই। সে বিবেচনায় প্রশ্নোক্ত মন্তব্যটি যথাযথ।"
        },
        {
          "label": "ঘ",
          "question": "",
          "explanation": "'উদ্দীপক ও কবির প্রত্যাশা বর্তমান শান্তিপ্রিয় পৃথিবীবাসীর জন্য এক চিরায়ত প্রার্থনা সংগীত'- মন্তব্যটি যথার্থ বলেই আমি মনে করি। 'সেই অস্ত্র' কবিতায় ভালোবাসা কেবল আবেগ বা অনুভূতির বিষয় নয়। কবির দৃষ্টিতে এটি সকল অমঙ্গলের বিরুদ্ধে অমোঘ অস্ত্র, যা মানুষের মাঝে মানবিকতার হৃতবোধকে ফিরিয়ে আনতে সক্ষম। ভালোবাসাকে ব্যাপ্ত করেই কবি এক শান্তিপূর্ণ সমাজ গড়ার স্বপ্ন দেখেন। উদ্দীপকের কবিতাংশে এমন এক রাষ্ট্রব্যবস্থার কথা বলা হয়েছে, যেখানে কোনো যুদ্ধাস্ত্র নয়, বরং পারস্পরিক হৃদ্যতা ও মৈত্রীই হবে সে রাষ্ট্রের মূল চালিকাশক্তি। ভালোবাসাপূর্ণ সে রাষ্ট্রে মানুষে মানুষে কোনো বিভেদ থাকবে না। সকলে মিলেমিশে শান্তিপূর্ণ জীবনযাপন করবে। এর মধ্য দিয়ে কবি মূলত একটি মানবিক সমাজের প্রত্যাশা ব্যক্ত করেছেন। আলোচ্য 'সেই অস্ত্র' কবিতায়ও এ বিষয়টির প্রতিফলন ঘটেছে। 'সেই অস্ত্র' কবিতায় কবি একটি সমৃদ্ধ ও শান্তিপূর্ণ সমাজের বিনির্মাণের প্রত্যাশায় মানুষের মাঝে ভালোবাসাকে ব্যাপ্ত করতে প্রয়াসী হয়েছেন। তিনি লক্ষ করেছেন, হিংসার বিষবাষ্প পৃথিবীকে আজ বিপর্যস্ত করে অ তুলেছে। এমন অবস্থা থেকে উত্তরণের জন্য সমাজসচেতন কবি তাই ভালোবাসাকেই একমাত্র অমোঘ অস্ত্র বলে মনে করেন। উদ্দীপকের কবিতাংশের কবিও এমনই এক মানবিক সমাজের প্রত্যাশা থেকে পারস্পরিক হৃদ্যতা ও মৈত্রীপূর্ণ এক রাষ্ট্রব্যবস্থার কথা চিন্তা করেছেন, যা বর্তমান প্রেক্ষাপটে সমগ্র বিশ্ববাসীরই একান্ত কামনা। সে বিবেচনায় প্রশ্নোক্ত মন্তব্যটি যথাযথ।"
        }
      ]
    },
    {
      "number": "8",
      "uddipok": "নারায়ণ গঙ্গোপাধ্যায়ের 'বীতংস' গল্পে আসামের চা-বাগানে যেখানে দলে দলে লোক কালাজ্বরে মরে, মজুর খাটতেও লোক সেখানে যেতে চায় না; সেখানে কুলি যোগান সমস্যা নিরসনে সাঁওতাল পরগনার অশিক্ষিত, অসহায়, কুসংস্কারাচ্ছন্ন মানুষকে সুন্দরলাল তার উদ্দেশ্য হাসিলের জন্য শিংবোঙার দৈববাণীকে কাজে লাগায়।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "সাত ছেলের বাপের নাম দুদু মিঞা।"
        },
        {
          "label": "খ",
          "question": "",
          "explanation": "মজিদ মনে করে, দুনিয়াটা বড় বিচিত্র জায়গা- এখানে বাস করতে গেলে সময়ে-অসময়ে মিথ্যা কথা না বললেই নয়। করিমগঞ্জ হাসপাতালে মহব্বতনগরের আহত লোকদের দেখতে যায় মজিদ। অসুস্থ লোকদের দেখাশোনা করে গ্রামে ফিরে এসে মজিদ গুরুতর আহত কালু মিয়ার বাপকে বলে, সেখানে তার ছেলের সেবা-যত্ন ও ওষুধ- পথ্যের কোনো অভাব নেই। কারণ হাসপাতালের ডাক্তার তার মুরিদ। এ কথাটা অবশ্য মিথ্যা, তবু মজিদ জেনে-শুনে মিথ্যে কথা বলে। কারণ তার মতে, দুনিয়াটা বড় বিচিত্র জায়গা। এখানে সময়ে-অসময়ে মিথ্যা কথা না বললে চলে না।"
        },
        {
          "label": "গ",
          "question": "",
          "explanation": "উদ্দীপকের সুন্দরলালের দৈববাণীর সঙ্গে 'লালসালু' উপন্যাসের ভণ্ড, ঠক, স্বার্থান্বেষী মজিদের মাজার প্রতিষ্ঠার মাধ্যমে মানুষের ধর্মবোধকে কাজে লাগানোর দিকটির সাদৃশ্য রয়েছে। 'লালসালু' উপন্যাসের মজিদ ধর্মাশ্রয়ের মাধ্যমে নিজের স্বার্থরক্ষায় সরল বিশ্বাসী মানুষের সাথে প্রতারণা করে। সে মানুষের ধর্মীয় বিশ্বাসকে পুঁজি করে নিজের অর্থনৈতিক উচ্চাভিলাষ চরিতার্থ করে। উদ্দীপকের সুন্দরলাল সাধুসত্তার আড়ালে ভন্ডামি ও স্বার্থোদ্ধারে তৎপর থাকে। সে কুসংস্কারাচ্ছন্ন সাঁওতাল পরগনার নিরীহ মানুষদের তার উদ্দেশ্য সাধনের হতিয়ারে পরিণত করে। কৌশলে সাঁওতালদের বসে আনতে সে শিংবোঙার দৈববাণীকে কাজে লাগায়। অমানবিকভাবে সরল বিশ্বাসী মানুষকে সে প্রতারিত করে। সুন্দরলালের এমন কর্মকাণ্ড 'লালসালু' উপন্যাসের মজিদের কথাই যেন স্মরণ করিয়ে দেয়। মজিদ নিরাক পড়া মধ্যাহ্নে মহব্বতনগর গ্রামে নাটকীয়ভাবে প্রবেশ করে। সে খুব চতুর বিধায় ধর্মবিশ্বাসকে স্বার্থ হাসিলের উপায় হিসেবে বেছে নেয়। অজ্ঞাত এক কবরকে মোদাচ্ছের পিরের মাজার বলে চালিয়ে দেয় এবং সেখানেই সে আস্তানা গাড়ে। অশিক্ষিত গ্রামবাসীর ধর্মীয় অন্ধবিশ্বাসকে আশ্রয় করে সে হয়ে ওঠে প্রভাব-প্রতিপত্তিশালী। গাঁয়ের মোড়ল খালেক ব্যাপারীকেও মজিদ নিজের বশ্যতা স্বীকারে বাধ্য করে। অর্থাৎ উদ্দীপকের সুন্দরলালের দৈববাণী 'লালসালু' উপন্যাসের মজিদের মাজার স্থাপনের সঙ্গে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "সাঁতাল পরগনার মানুষের ধর্মীয় সংবেদনশীলতা ও সারল্য মহব্বতনগর গ্রামবাসীদের অনুরূপ। 'লালসালু' উপন্যাসে ধর্মব্যবসার স্বরূপ উন্মোচিত হয়েছে। মজিদের মতো বাংলার আনাচে-কানাচে অসংখ্য ভণ্ড মাজার ব্যবসায়ীরা ধর্মের নামে মানুষকে অত্যাচার ও শোষণ করে চলে। মজিদ নিরীহ মানুষদের প্রতারণার ফাঁদে ফেলে তার স্বার্থ হাসিল করে। উদ্দীপকের সুন্দরলাল সাঁওতাল জনগোষ্ঠীতে সাধু সেজে প্রতারণা করে। অশিক্ষিত ধর্মবিশ্বাসী লোকগুলো সাধুর প্রতি স্বভাবগতভাবেইে দুর্বল থাকে। সে দুর্বলতার সুযোগে সুন্দরলালের মতো অসাধু লোক নিজের হীনস্বার্থ চরিতার্থ করে। সে অলৌকিক কার্যকলাপের মিথ্যা অভিনয়ে সাঁওতালদের চা বাগানে বন্দি করতে চায়। কুসংস্কারাচ্ছন্ন সরল বিশ্বাসী মানুষগুলোকে সুন্দরলালের মতো প্রতারক সাধুর অমানবিকতার নিষ্ঠুর বলি হতে হয়। 'লালসালু' উপন্যাসেও ধর্মব্যবসার নিষ্ঠুর কশাঘাতে মানুষের জীবন-সংকট চরম আকার ধারণ করেছে। অশিক্ষিত, কুসংস্কারাচ্ছন্ন মানুষ ধর্মের আসল মাহাত্ম্য জানে না। তাই পিরেরা তাদের যে প্রতারিত ও নিষ্পেষিত করে তা তারা বুঝতে পারে না। অস্তিত্বের প্রয়োজনেই উপন্যাসের কেন্দ্রীয় চরিত্র মজিদ মহব্বতনগরে আসে। গ্রামে ঢুকে অচেনা অজানা এক কবরকে মোদাচ্ছের পিরের মাজার বলে সে প্রচার করে এবং কবরটিকে অযত্নে ফেলে রাখায় সে গ্রামবাসীকে ভর্ৎসনা করে। নিরীহ, অজ্ঞ, ধর্মবিশ্বাসী লোকগুলো এসবের কোনো প্রতিউত্তর খুঁজে পায় না। ফলে মাজারের খাদেম বেশে মজিদ হয়ে ওঠে গ্রামের ক্ষমতাধর ব্যক্তি। খালেক ব্যাপারীর মতো প্রভাবশালী ব্যক্তিও তার বশ্যতা স্বীকার করে নেয়। সমাজের সরল বিশ্বাসী মানুষগুলো যদি সচেতন ও আধুনিক শিক্ষায় শিক্ষিত হতো তাহলে মজিদ ও উদ্দীপকের সুন্দরলালের মতো প্রতারকরা মানুষকে শোষণ করতে সক্ষম হতো না। সুতরাং, পরিণতির দিক দিয়ে উদ্দীপকের সাঁওতাল পরগনার মানুষগুলো যেন 'লালসালু' উপন্যাসের মহব্বতনগর গ্রামবাসীর প্রতিনিধিত্ব করে।"
        }
      ]
    },
    {
      "number": "9",
      "uddipok": "ত্রিপুরা রাজ মন্দিরের পুরোহিত রঘুপতি মিথ্যা ধর্মবোধ ও অন্ধসংস্কারের ধারক। মন্দিরে বলিদান প্রথার বিরুদ্ধে প্রবল প্রতিবাদের বাণী ধ্বনিত হয় অপর্ণার মধ্যে। তার ছাগ-শিশু বলির বিচার দাবি 'বিসর্জন' নাটকের বিরোধের বীজ। এ বীজ প্রথন রোপিত হয় রাজার হৃদয়ে। আর এ রোপিত বীজের কারণে রাজার বিরুদ্ধে বিরোধ, জয়সিংহের আত্মবিসর্জন, রঘুপতির প্রতিমা বিসর্জন এবং পরিণতিতে মাতৃরূপে অপর্ণার নিকট রঘুপতির দর্প চূর্ণ হয়।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "'লালসালু' উপন্যাসে তানুবিবি খালেক ব্যাপারীর দ্বিতীয় স্ত্রী।"
        },
        {
          "label": "খ",
          "question": "",
          "explanation": "ভণ্ড মজিদ তার স্বার্থ রক্ষার জন্য স্কুলের বদলে মসজিদ প্রতিষ্ঠার কথা বললে আক্কাসের স্কুল প্রতিষ্ঠার স্বপ্ন ভেঙে যায়। গ্রামে স্কুল প্রতিষ্ঠা হলে মানুষ সচেতন হবে এবং মজিদের ধর্মব্যবসার খোলস উন্মোচিত হবে। এমন ভয় থেকে মজিদ আক্কাসের স্কুল প্রতিষ্ঠায় ঘোর বিরোধিতা করে ও ভরা মজলিসে আক্কাসের দাড়ি নেই বলে তিরস্কার করে। কিন্তু আক্কাস মজিদের এই অন্যায়ের বিরুদ্ধে প্রতিবাদ না করে নিশ্চুপ থাকে। ফলে তার দ্বারা আর স্কুল প্রতিষ্ঠা করা সম্ভবপর হয়ে ওঠে না।"
        },
        {
          "label": "গ",
          "question": "",
          "explanation": "'লালসালু' উপন্যাসের জমিলা চরিত্রের মধ্য দিয়ে প্রতিবাদী ও সাহসিকতার দিকটি প্রতিফলিত হয়েছে, যা উদ্দীপকের অপর্ণার মধ্যেও লক্ষ করা যায়। 'লালসালু' উপন্যাসে বণিত জমিলা মজিদের দ্বিতীয় স্ত্রী। বয়স কম হওয়ায় চঞ্চলতাই ছিল এই চরিত্রের অন্যতম বৈশিষ্ট্য। মজিদের প্রথম স্ত্রী রহিমাকে সে মাতৃরূপে মেনে নিলেও বৃদ্ধ মজিদকে সে স্বামী হিসেবে মেনে নিতে পারেনি। ভন্ড মজিদের ধর্মবিষয়ক শাসনের তীব্র বিরোধিতা করেছে সে। জমিলার এই বিদ্রোহী মনোভাবের পরিচয় পাওয়া যায় মজিদের মুখে থুথু দিয়ে ঘৃণা প্রকাশের মাধ্যমে। আবার, সালু কাপড়ে আবৃত মাজারের গায়ে তার পায়ের স্পর্শ মাজার ব্যবসার প্রতি এক ধরনের প্রতীকী প্রতিবাদই প্রকাশ করে। উদ্দীপকে আমরা অপর্ণার মধ্যে প্রতিবাদী সত্তার পরিচয় লাভ করি। এখানে উঠে এসেছে মিথ্যা ধর্মবোধ ও অন্ধসংস্কারের ধারক ত্রিপুরা রাজ মন্দিরের পুরোহিত রঘুপতির কথা। ক্ষমতার দাপটে সে অপণার ছাগ-শিশু বলি দেয়। সন্তানসুলভ ছাগ-শিশুর এমন পরিণতির জন্য অপর্ণা বলির বিচার দাবি করে। এতে রাজার সঙ্গে বিরোধ, জয়সিংহের আত্মবিসর্জন ও অঞ্চ নিকট রঘুপতির দর্প চূর্ণ হয়। যেমনটি দেখা যায় আলোচ্য উপন্যাসে জমিলা চরিত্রের মাধ্যমে প্রভাবশালী মজিদের প্রতি ঘৃণা প্রকাশে। সুতরা জমিলা চরিত্রের প্রতিবাদী ও সাহসিকতার দিকটি উদ্দীপকের অপর্ণা চরিত্র পুরোপুরি ফুটে উঠেছে।"
        },
        {
          "label": "ঘ",
          "question": "",
          "explanation": "সমাজের প্রচলিত প্রথা ও কুসংস্কারের কারণেই উদ্দীপক ও আলেয় উপন্যাসের সাধারণ মানুষের জীবন দুর্বিষহ হয়ে উঠেছে। 'লালসালু' একটি সামাজিক সমস্যামূলক উপন্যাস। যুগ যুগ ধরে বাঙাল গ্রামীণ জীবনে লালন করা ধর্মীয় কুসংস্কার ও প্রচলিত প্রথা উপন্যাসটির মূল ভিত্তি। এখানে ভণ্ড ধর্মব্যবসায়ী মজিদ সাধারণ মানুষের ধর্মীয় অজ্ঞতা সুযোগ নিয়ে সবার বিশ্বস্ত হয়ে ওঠে। সে ধর্মের অজুহাতে একটি সাধার কবরকে মাজার বলে প্রতিষ্ঠিত করে। লোকজন মাজারে যে দান করে ত মজিদ নিজের প্রয়োজনে ব্যয় করে। ধর্মীয় অনুভূতিকে কাজে লাগিয়ে গ্রামে মানুষদের শিক্ষার আলো থেকে বদ্যিত করতে আক্কাসের স্কুল প্রতিষ্ঠায় হং দেয়। উদ্দীপকের বর্ণনাতেও এসেছে প্রচলিত প্রথা ও কুসংস্কারের দিকটি মিথ্যা ধর্মবোধ ও অন্ধসংস্কারের ধারক হিসেবে তুলে ধরা হয়েছে মন্দিরে পুরোহিত রঘুপতিকে। এখানে প্রচলিত বলি প্রথার ধারক রঘুপতি নির্মমতাকে তুলে ধরা হয়েছে। সমাজের প্রচলিত ধর্মীয় বলি প্রথার শিল্পায় হতে হয়েছে অপর্ণার ছোট ছাগ-শিশুকে। আলোচ্য উপন্যাসের মহব্বতনগর গ্রামটি কুসংস্কারাচ্ছন্ন। সাধারণ মানুমে কুসংস্কার, অন্ধবিশ্বাস ও গোঁড়ামিকে কেন্দ্র করে মজিদ নিজ ছাখ হাসিলের জন্য মাজার ব্যবসার সঙ্গে যুক্ত হয়। গ্রামের অশিক্ষিত ও ধর্মভীর মানুষের সাথে প্রতারণা করে সে তার স্বার্থসিদ্ধি করে। নিজেকে সবা বিশ্বস্ত করার জন্য সে নিঃসন্তান আমেনা বিবির পেটে বেড়ি আছে বলে এক ধরনের নাটকের আশ্রয় নেয়। গ্রামের মানুষ যদি প্রচলিত প্রথা ও কুসংস্কারে বিশ্বাসী না হতো তাহলে মজিদ তাদের গ্রামের পরিচিত কৰয়তে মাজার বলে চালাতে পারত না। আবার, নিরপরাধ আমেনা বিবিকেও খালেও ব্যাপারী তালাক দিত না। সমাজে প্রচলিত এসব কুসংস্কার ও অন্ধবিশ্বাসে কারণেই প্রতারকরা সুযোগ পায় এবং সাধারণ মানুষদের কষ্ট পেতে হয় আলোচ্য উদ্দীপকের সমাজব্যবস্থাতেও এমনই প্রচলিত প্রথা ও কুসংস্কার ফুটে উঠেছে। ফলে আত্মবিসর্জন দিতে হয়েছে জয়সিংহকে এবং প্রাণ দিয়ে হয়েছে অপর্ণার ছাগ-শিশুকে। সুতরাং, উদ্দীপক ও আলোচ্য উপন্যাসে আলোকে এ কথা সত্য যে, প্রচলিত প্রথা ও কুসংস্কার কখনো ব্যক্তি ও সমাজের জন্য সহায়ক নয় বরং অন্তরায়।"
        }
      ]
    },
    {
      "number": "10",
      "uddipok": "স্বাধীনতা স্পর্শমণি সবাই ভালোবাসে, সুখের আলো জ্বালে বুকে দুঃখের ছায়া নাশে। স্বাধীনতা সোনার কাঠি খোদার সুধা দান, স্পর্শে তাহার নেচে উঠে শূন্য দেহে প্রাণ। মনুষ্যত্বের বান ডেকে যায় পশুর হৃদয় তলে, বুক ফুলিয়ে দাঁড়ায় ভীরু স্বাধীনতার বলে। দর্প করে পদানত উচ্চ করে শির, শক্তিহীনেও স্বাধীনতা আখ্যাদানে বীর।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "\"ভিক্টরি অর ডেথ, ভিক্টরি অর ডেথ\" -উক্তিটি ফোর্ট উইলিয়াম দুর্গে যুদ্ধরত ইংরেজপক্ষের সৈন্যদের প্রতি করা হয়েছিল।"
        },
        {
          "label": "খ",
          "question": "",
          "explanation": "প্রতিশোধপরায়ণ হয়ে ঘসেটি বেগম সিরাজউদ্দৌলাকে লক্ষ্য করে প্রশ্নোক্ত উক্তিটি করেছিল। নবাব সিরাজউদ্দৌলাকে সরিয়ে যারা অর্থ ও ক্ষমতা লাভের জন্য ষড়যন্ত্র করেছিল, তাদের সঙ্গে ছিল ঘসেটি বেগম। সিরাজউদ্দৌলা নবাব হলে তা মেনে নিতে পারে না ঘসেটি বেগম। তাই সে গোপনে মিরজাফর ও অন্যদের সঙ্গে ষড়যন্ত্র করে। নবাব সিরাজউদ্দৌলা ঘসেটি বেগমের এই কর্মকাণ্ড বুঝতে পেরে তাকে মতিঝিল থেকে নবাবের মায়ের কাছে নিয়ে যেতে চাইলে ক্ষুব্ধ হয় ঘসেটি বেগম। আর তখনই সে নবাবকে উদ্দেশ্য করে প্রশ্নোক্ত উক্তিটি করে।"
        },
        {
          "label": "গ",
          "question": "",
          "explanation": "উদ্দীপকের \"মনুষ্যত্বের বান ডেকে যায় পশুর হৃদয়তলে\" চরণটিতে 'সিরাজউদ্দৌলা' নাটকের পলাশির প্রান্তরে মিরজাফর ও তার দোসরদের কর্মকাণ্ডের বৈসাদৃশ্য লক্ষ করা যায়। 'সিরাজউদ্দৌলা' নাটকে পলাশির যুদ্ধে নবাব সিরাজউদ্দৌলা দেশের স্বাধীনতা রক্ষায় মরিয়া ছিলেন। কিন্তু বিশ্বাসঘাতক মিরজাফর ও তার অনুগতরা গোপনে ইংরেজদের সঙ্গে হাত মিলিয়ে দেশের স্বাধীনতা ভূলুণ্ঠিত করেছিল। তারা যুদ্ধের ময়দানে ইংরেজদের পক্ষাবলম্বন করে ঠাঁয় দাঁড়িয়ে ছিল। ফলে ইংরেজরা সহজেই যুদ্ধে জয়লাভ করেছিল। আর এতে বাংলা তার স্বাধীনতা হারিয়েছিল। উদ্দীপকে স্বাধীনতার মাহাত্ম্য বর্ণিত হয়েছে। স্বাধীনতা এমন এক জিনিস, যার আহ্বান অসম্ভবকে সম্ভব করে তোলে। এটি ভীরুর মনেও সাহস সঞ্চারিত করে। স্বাধীনতা মনের পশুত্বকে বিনাশ করে মনুষ্যত্বের আহ্বানে এগিয়ে যাওয়ার প্রেরণা জোগায়। আর এ বিষয়টি বোঝাতে উদ্দীপকে বলা হয়েছে, \"মনুষ্যত্বের বান ডেকে যায় পশুর হৃদয়তলে\"। কিন্তু উদ্দীপকের এই বিষয়টির বিপরীত প্রেক্ষাপট ফুটে উঠেছে 'সিরাজউদ্দৌলা' নাটকের পলাশির যুদ্ধে।"
        },
        {
          "label": "ঘ",
          "question": "",
          "explanation": "উদ্দীপকের স্বাধীনতার আস্বাদন 'সিরাজউদ্দৌলা' নাটকে নবাব সিরাজউদ্দৌলা এবং তার দেশপ্রেমিক অমাত্যদের আত্মত্যাগের মাধ্যমে ফুটে উঠেছে। আলোচ্য নাটকে নবাব সিরাজউদ্দৌলা ছিলেন একজন দেশপ্রেমিক বীর। তিনি দেশের স্বাধীনতা রক্ষার জন্য শেষ পর্যন্ত চেষ্টা করে গেছেন। ইংরেজদের আগ্রাসন থেকে বাংলার স্বাধীনতা রক্ষায় তিনি বদ্ধপরিকর ছিলেন। কিন্তু মিরজাফর ও তার দোসরদের বিশ্বাসঘাতকতা নবাবকে পরাজিত হতে বাধ্য করেছিল। নবাবের দেশরক্ষার আহ্বানে সাড়া দিয়ে যুদ্ধে ঝাঁপিয়ে পড়েছিল মিরমর্দান, মোহনলাল, নৌবে সিংয়ের মতো দেশপ্রেমিক অমাত্যবর্গ। মৃত্যুও তাদের স্বাধীনতার সংকল্প থেকে টলাতে পারেনি। উদ্দীপকে স্বাধীনতার পরশ লাভের গুরুত্ব বর্ণিত হয়েছে। সেখানে বলা হয়েছে, স্বাধীনতা এমন এক জিনিস, যার সংস্পর্শ মানুষকে মহান করে তোলে। এই স্বাধীনতার রসাস্বাদনের জন্য মানুষ জীবন পর্যন্ত দিতে পারে। এই স্বাধীনতা ভীরুর মনে সাহস জাগায়, শক্তিহীনকে শক্তিমান করে তোলে। স্বাধীনতার আকাঙ্ক্ষায় বলীয়ান হয়ে ভীরু মানুষ বুক ফুলিয়ে প্রতিরোধ গড়ে তুলতে পারে। স্বাধীনতার এই অদৃশ্য ক্ষমতাই বর্ণিত হয়েছে উদ্দীপকে। 'সিরাজউদ্দৌলা' নাটকে স্বাধীনতা রক্ষার জন্য নিজের জীবন দিতেও দ্বিধা করেনি নবাব ও তাঁর দেশপ্রেমিক অমাত্য। তারা মিরজাফরের বিশ্বাসঘাতকতার কথা জেনেও বীরদর্পে যুদ্ধে ঝাঁপিয়ে পড়েছে। মৃত্যুকে আলিঙ্গন করেছে, তবু স্বাধীনতা হারাতে চায়নি তারা। স্বাধীনতার সংস্পর্শই দেশপ্রেমিক বীরদের এমন সাহসী করে তুলেছিল। উদ্দীপকে স্বাধীনতার এই বৈশিষ্ট্যই বর্ণিত হয়েছে। তাই বলা যায়, উদ্দীপকে বর্ণিত স্বাধীনতার আস্বাদন 'সিরাজউদ্দৌলা' নাটকে নবাব ও তাঁর দেশপ্রেমিক যোদ্ধাদের আত্মত্যাগের মাধ্যমে প্রকাশ পেয়েছে।"
        }
      ]
    },
    {
      "number": "11",
      "uddipok": "হোসেন মিয়া বিশাল সম্পত্তির অধিকারী। তার চার ছেলে সবাই প্রতিষ্ঠিত। কিন্তু প্রত্যেকেই নিজ নিজ স্বার্থের জন্য কৌশলী মনোভাবের অধিকারী। হোসেন মিয়া সবকিছু বুঝতে পারলেও সন্তান হিসেবে তাদেরকে বার বার ক্ষমা করে দেন। তার এই অপরিসীম কোমল মনোভাবের কারণে একসময় ছেলেরা গোপনে পুরো সম্পত্তি অন্যের কাছে বিক্রি করে দেয় এবং শেষ পরিণতিতে হোসেন মিয়া রাস্তায় নেমে আসেন।",
      "tag": "BB 19",
      "sub_questions": [
        {
          "label": "ক",
          "question": "",
          "explanation": "\"মিথ্যে অপবাদ দিচ্ছেন সেনাপতি\" এখানে সেনাপতির নাম মোহনলাল।"
        },
        {
          "label": "খ",
          "question": "",
          "explanation": "মোহনলাল পলাশির যুদ্ধে আসন্ন পরাজয় ও নিজের মৃত্যু অনিবার্য মনে করে সিরাজউদ্দৌলাকে আলোচ্য কথাটি বলেছেন। পলাশির যুদ্ধে মিরজাফর, রায়দুর্লভ, ইয়ার লুৎফা খাঁ তাদের সৈন্যবাহিনী নিয়ে পুতুলের মতো দাঁড়িয়ে ছিল। যে কারণে বিশাল সৈন্যবাহিনী সত্ত্বেও নবাবকে পরাজয় বরণ করতে হয়। কিন্তু নবাবের পক্ষে দেশপ্রেমিক মোহনলাল, নৌবে সিং, বদ্রিআলি প্রমুখ জীবন দিয়ে লড়াই করেন। যুদ্ধের শেষ পর্যায়ে মোহনলাল সিরাজউদ্দৌলাকে মুর্শিদাবাদে ফিরে গিয়ে সৈন্য সংগ্রহের পরামর্শ দেন। নবাব একাই ফিরে যাবেন কিনা এমন প্রশ্নের উত্তরে মোহনলাল প্রশ্নোক্ত উক্তিটি করেছিলেন।"
        },
        {
          "label": "গ",
          "question": "",
          "explanation": "উদ্দীপকের হোসেন মিয়া অপরাধীকে বারবার ক্ষমা করে দিয়ে যে মহানুভবতা দেখিয়েছেন তা 'সিরাজউদ্দৌলা' নাটকের নবাব সিরাজউদ্দৌলার মাঝেও প্রকাশ পেয়েছে, যা নবাবের পতনকে ত্বরান্বিত করেছিল। 'সিরাজউদ্দৌলা' নাটকে নবাব ছিলেন মহানুভব শাসক। তাঁর প্রধান সেনাপতি মিরজাফর বারবার অপরাধ করলেও তিনি মিরজাফরকে ক্ষমা করে দেন। শুধু তা-ই নয়, তিনি মিরজাফরকে স্বপদে বহালও রাখেন। আর নবাবের এই সরলতারই সুযোগ নেয় মিরজাফর ও তার দোসররা। তারা গোপনে ইংরেজদের সঙ্গে হাত মিলিয়ে নবাবকে করুণ পরিণতি বরণে বাধ্য করে। উদ্দীপকের হোসেন মিয়া নবাব সিরাজউদ্দৌলার মতোই মহানুভব। তিনি সন্তানদের বারবার অপরাধ সত্ত্বেও ক্ষমা করে দিয়েছেন। আর তাঁর এই ক্ষমাশীলতার সুযোগ নিয়েছে সন্তানেরা। তারা গোপনে সব সম্পত্তি বিক্রি করে হোসেন মিয়াকে পথে বসিয়েছে। 'সিরাজউদ্দৌলা' নাটকের নবাবও হোসেন মিয়ার মতো অপরাধীদের বারবার ক্ষমা করে তাদের সুযোগ করে দিয়েছিলেন। ফলে তাঁর এই মহানুভবতাই তাঁর পতনের কারণ হয়ে দাঁড়ায়। অতএব বলা যায়, প্রশ্নোক্ত মন্তব্যটি যথার্থ।"
        },
        {
          "label": "ঘ",
          "question": "",
          "explanation": "উদ্দীপকে হোসেন মিয়ার সন্তানেরা গোপনে যেমন বাবার সমস্ত সম্পত্তি বিক্রি করে দিয়েছে, তেমনি 'সিরাজউদ্দৌলা' নাটকের মিরজাফর ও তার দোসররাও গোপনে বাংলাকে ইংরেজদের কাছে বিকিয়ে দেয়। 'সিরাজউদ্দৌলা' নাটকে মিরজাফর এবং তার সহযোগিরা নবাব সিরাজউদ্দৌলার সঙ্গে বিশ্বাসঘাতকতা করেছিল। তারা গোপনে ইংরেজদের সঙ্গে হাত মিলিয়েছিল নিজেদের স্বার্থসিস্থির জন্য। ইংরেজরাও তাদের সহযোগিতা নিয়ে নবাব সিরাজউদ্দৌলাকে ক্ষমতাচ্যুত করেছিল। মিরজাফর ও তার সহযোগিরা যখন ইংরেজদের সঙ্গে গোপন চুক্তি করেছিল তখনই মূলত বাংলাকে বিকিয়ে দেওয়া হয়েছিল। উদ্দীপকে হোসেন মিয়ার চার ছেলে তাঁর সঙ্গে বিশ্বাসঘাতকতা করেছে। তারা সবাই প্রতিষ্ঠিত হওয়া সত্ত্বেও বাবার সম্পত্তির লোভ সামলাতে পারেনি। তাই গোপনে পুরো সম্পত্তি বিক্রি করে দিয়েছে। ফলে একসময়ের বিশাল সম্পত্তির অধিকারী হোসেন মিয়াকে পথে বসতে হয়েছে। ছেলেদের প্রতি প্রবল সন্তানবাৎসল্য একসময় তাঁকে সর্বহারা করে ফেলেছে।"
        }
      ]
    }
  ]
}