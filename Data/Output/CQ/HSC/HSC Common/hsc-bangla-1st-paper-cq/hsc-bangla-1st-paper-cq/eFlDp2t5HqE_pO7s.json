{
  "title": "ঢাকা, দিনাজপুর, যশোর, সিলেট ২০১৮",
  "subtitle": "বাংলা (11)",
  "questions": [
    {
      "number": "1",
      "uddipok": "দরিদ্র বাবা-মা তাদের প্রথম সন্তানের নাম রাখেন সাজাহান। তাদের স্বপ্ন সাজাহান অনেক বড় হবে। কিন্তু আর্থিক অভাব ও শিক্ষা না থাকায় সাজাহান কিশোর বয়সেই কাজে নেমে পড়ে। পাশের গ্রামের কৃপণ ও ধনী আলম সাহেবের বাড়িতে সাজাহান কাজের লোক হিসেবে নিযুক্ত হয়। প্রতিদিন ঘরে ও বাইরে সমান পরিশ্রম করে সাজাহান। কিন্তু পরিশ্রম অনুযায়ী তাঁর ভাগ্যে খাবার জোটে না। একদিন বাজারের টাকা বাঁচিয়ে সাজাহান লাড্ডু কিনে খায়। কিন্তু টাকার হিসেব দিতে না পারায় আলম সাহেব তাকে নির্দয়ভাবে মারে। মনে ক্ষোভ নিয়েও সাজাহান সব সহ্য করে, কারণ সে জানে, সে গরীব-অসহায়।",
      "tag": "DB, DIN.B, JB, SB 18",
      "sub_questions": [
        {
          "label": "ক",
          "question": "বিড়াল কমলাকান্তকে কতদিন উপোস করতে বলেছে?",
          "explanation": "বিড়াল কমলাকান্তকে তিন দিন উপোস করতে বলেছে।"
        },
        {
          "label": "খ",
          "question": "\"চোর দোষী বটে, কিন্তু কৃপণ ধনী তদপেক্ষা শতগুণ দোষী।\"- এ কথার তাৎপর্য কী?",
          "explanation": "প্রয়োজনাতীত ধন থাকা সত্ত্বেও কৃপণ ধনী ক্ষুধার্তের জন্য খাবার বা সম্পদ বিতরণ করে না বলেই লোকে চুরি করে। 'বিড়াল' রচনায় বিড়ালের সাথে কমলাকান্তের কাল্পনিক কথোপকথনে চোরের চুরি করার কারণ বর্ণিত হয়েছে। বলা হয়েছে, চোর চুরি করে বলে সে দোষী। অথচ ধনীরা প্রয়োজনাতীত ধন থাকা সত্ত্বেও তারা ক্ষুধার্তের প্রতি মুখ তুলে চায় না। তাই চোর চুরি করতে বাধ্য হয়। অতএব, চোরের চেয়েও কৃপণ ধনী বেশি অপরাধী।"
        },
        {
          "label": "গ",
          "question": "উদ্দীপকটি সাজাহান ও 'বিড়াল' রচনার বিড়াল একই বিড়ম্বনার অংশীদার।\"- মন্তব্যটি বিশ্লেষণ করো।",
          "explanation": "উদ্দীপকের সাজাহান ও 'বিড়াল' রচনার বিড়ালের মাঝে ন্যায্য অধিকার থেকে বঞ্চিত হওয়ার চিত্র প্রতিফলিত হয়েছে। 'বিড়াল' রচনায় লেখক কল্পিত বিড়ালের ভাষ্যে বলেছেন, দরিদ্রের চুরি করার কারণ হচ্ছে ধনীর কৃপণতা। সমাজে গরিবেরা বেঁচে থাকার জন্য সামান্য খাবার পর্যন্ত পায় না। ক্ষুধা নিবারণের জন্য দরিদ্ররা চুরি করলে ধনীরা লাঠি হাতে তাদের মারতে উদ্যত হয়। এই রীতি অনুসরণ করেই কমলাকান্ত বিড়ালকে দুধ চুরির দায়ে লাঠি হাতে মারতে এগিয়ে যায়। উদ্দীপকে অধিকারবঞ্চিত কিশোর সাজাহানের কথা উঠে এসেছে। আর্থিক দুরবস্থার কারণে সে পাশের গ্রামের ধনী অথচ কৃপণ আলম সাহেবের বাড়িতে কাজ করে। সারাদিন কঠিন পরিশ্রম করলেও সাজাহানের ভাগ্যে পর্যাপ্ত খাবার জোটে না। বরং বাজারের টাকা বাঁচিয়ে একদিন লাড্ডু কিনে খেলে আলম সাহেব তাকে নির্দয়ভাবে মারধর করেন। 'বিড়াল' রচনায় বর্ণিত হয়েছে, ধনী ব্যক্তির স্বভাবের কারণেই দরিদ্ররা চুরি করে। কারণ, কৃপণ ধনী দরিদ্রের মাঝে সম্পদ বিতরণ না করে নিজেকে আরও ধনী করতে ব্যস্ত থাকে। বাঁচার তাগিদে দরিদ্র চুরি করলে ধনীরা তাদের শান্তি দিতে দ্বিধা করে না। সুতরাং বলতে পারি, বঞ্চনা ও শোষণের দিক থেকে উদ্দীপকের সাজাহান ও 'বিড়াল' রচনার বিড়াল একই বিড়ম্বনার অংশীদার- এ মন্তব্যটি যথার্থ।"
        },
        {
          "label": "ঘ",
          "question": "\"উদ্দীপকটি 'বিড়াল' রচনার ভাবসত্যের যেন প্রতীকী রূপ।\"- এ মত কতটা গ্রহণযোগ্য? মূল্যায়ন করো।",
          "explanation": "'বিড়াল' রচনায় শোষক-শোষিত, ধনী-দরিদ্র, সাধু-চোরের অধিকারবিষয়ক সংগ্রামের চিত্র অঙ্কিত হয়েছে। 'বিড়াল' রচনায় ধনী-দরিদ্রের বৈষম্য, দরিদ্রের বঞ্চনা, সমাজের অরাজকতায় ধনীর ভূমিকা ইত্যাদি নানা বিষয় বিড়ালের মাধ্যমে প্রকাশ পেয়েছে। এখানে বিড়ালের সঙ্গে কমলাকান্তের কথোপকথনের মধ্য দিয়ে লেখক মূলত সামাজিক নানা অসংগতির বিষয়ে তাঁর নিজস্ব দৃষ্টিভঙ্গি তুলে ধরেছেন। উদ্দীপকে সাজাহান নামের এক কিশোরের বঞ্চনার দিক প্রতিফলিত হয়েছে। সাজাহানের আর্থিক সংগতি ও উপযুক্ত শিক্ষা না থাকায় পাশের গ্রামের আলম সাহেবের বাসায় কাজ নেয়। সাজাহান সারাদিন কঠোর পরিশ্রম করলেও কৃপণ আলম সাহেব তাকে পর্যাপ্ত খাবার দিতেন না। একদিন বাজারের টাকা বাঁচিয়ে লাড্ডু কিনে খেলে আলম সাহেব তাকে নির্দয়ভাবে মারধর করেন। উদ্দীপকের আলম সাহেবের এ মানসিকতা ও আচরণ 'বিড়াল' রচনার কৃপণ-ধনীদের মাঝেও লক্ষণীয়।'বিড়াল' রচনায় বর্ণিত হয়েছে দরিদ্রের চুরি করার কারণ হচ্ছে ধনীর কৃপণতা। এ সমাজে দরিদ্রকে বঞ্চিত করে ধনীরা সম্পদের পাহাড় গড়ে তোলে, অথচ গরিবরা থাকে অভুক্ত। লেখক একটি প্রতীকী বিড়ালের মাধ্যমে সমাজের এসব অসংগতিকে নিখুঁতভাবে তুলে ধরেছেন। সেই সঙ্গে যুক্তিনিষ্ঠভাবে উপস্থাপন করেছেন অধিকারবিষয়ক সংগ্রামের প্রয়োজনীয়তা। ধনীরা সম্পদের সুষম বণ্টন করলে সমাজে এত বৈষম্য তৈরি হতো না। উদ্দীপকেও সম্পদের অসম বণ্টন ও দরিদ্রের প্রতি ধনীর অত্যাচারের দৃষ্টান্ত তুলে ধরা হয়েছে। সমাজের এ বাস্তবতায় সাজাহানের মতো দরিদ্র ছেলে বাজারের টাকা বাঁচিয়ে সামান্য লাড্ডু কিনে খাওয়ার অপরাধে আলম সাহেবের হাতে নির্যাতনের শিকার হয়। অতএব বলতে পারি, উদ্দীপকটি 'বিড়াল' রচনার ভাবসত্যের যেন প্রতীকী রূপ- এ মতটি পুরোপুরি গ্রহণযোগ্য।"
        }
      ]
    },
    {
      "number": "2",
      "uddipok": "নদী কভু পান নাহি করে নিজ জল, তরুগণ নাহি খায় নিজ নিজ ফল, গাভি কভু নাহি করে নিজ দুগ্ধ পান; কাষ্ঠ দগ্ধ হয়ে করে পরে অন্ন দান। স্বর্ণ করে নিজ রূপে অপরে শোভিত, বংশী করে নিজ সুরে অপরে মোহিত। শস্য জন্মাইয়া নাহি খায় জলধরে; সাধুর ঐশ্বর্য শুধু পরহিত তরে।",
      "tag": "DB, DIN.B, JB, SB 18,RB, CB, CTG.B, BB 18,DC 24,ACC 23",
      "sub_questions": [
        {
          "label": "ক",
          "question": "",
          "explanation": "আবুল ফজল ছাত্রজীবনে বুদ্ধির মুক্তি আন্দোলনের সাথে যুক্ত হন।"
        },
        {
          "label": "খ",
          "question": "",
          "explanation": "মানব-কল্যাণের জন্য প্রয়োজন সদিচ্ছার পাশাপাশি মানুষকে স্বাবলী ও আত্মমর্যাদাবান করে গড়ে তোলার যথাযথ পরিকল্পনা ও কর্মপদ্ধতি। সমাজের অধিকাংশ মানুষ দান করা কিংবা ভিক্ষা দেওয়াকে মানব, কল্যাণ বলে ভেবে থাকে। কিন্তু এতে মানব-কল্যাণ তো হয়-ই না, বরং ধনী ও গরিবের মধ্যে পার্থক্য আরো স্পষ্ট হয়। দাতব্য সংস্থাগুলোর সংখ্যা দিনকে দিন বৃদ্ধি পাওয়া থেকেই অনুমান করা যায়, প্রচুর মানুষের মানব-কল্যাণের প্রতি সদিচ্ছা আছে। কিন্তু যথাযথ বৈজ্ঞানিক পরিকল্পনা ও সুবুদ্ধি-নিয়ন্ত্রিত কর্মপদ্ধতি না থাকার কারণে কল্যাণের পরিবর্তে অকল্যাণ এবং মানুষে মানুষে পার্থক্য বৃদ্ধি পাচ্ছে। তাই শুধু সদিচ্ছা থাকলেই হবে না, প্রকৃত মানব-কল্যাণের জন্য সদিচ্ছার পাশাপাশি সুপরিকল্পিত কর্ম-পদ্ধতিরও প্রয়োজন।"
        },
        {
          "label": "গ",
          "question": "",
          "explanation": "উদ্দীপকে 'মানব-কল্যাণ' প্রবন্ধের পরার্থপরতা বা অন্যের প্রকৃত কল্যাণ সাধনের জন্য আত্মত্যাগের বিষয়টি প্রতিফলিত হয়েছে। 'মানব-কল্যাণ' প্রবন্ধে লেখক প্রকৃত মানব-কল্যাণের স্বরূপ তুলে ধরেছেন। তাঁর মতে, লোক দেখানো জন-কল্যাণে প্রকৃতপক্ষে কোনে কল্যাণ সাধিত হয় না; বরং মানুষে মানুষে ভেদাভেদ আরো প্রকট হয়। তিনি আত্ম-স্বার্থ বিসর্জন দিয়ে এমন এক মানব-কল্যাণের কথা বলেছেন যাতে প্রকৃতপক্ষে দুঃস্থ, অসহায়, গরিব মানুষেরা আত্মিক উৎকর্ষের পাশাপাশি আর্থিকভাবেও স্বাবলম্বী হতে পারে। কোনো স্বার্থসিদি, প্রশংসাপ্রাপ্তি বা বাহবা লাভের জন্য নয়; বরং যথাযথ মানব-কল্যাণ করতে আত্মত্যাগ করা অনস্বীকার্য। বৈজ্ঞানিক পদ্ধতি ও যথাযথ কর্মপ্রণালীর মাধ্যমে আত্মত্যাগের মাধ্যমেই অর্জিত হতে পারে প্রকৃত মানব-কল্যাণ। উদ্দীপকের কবিতাংশেও নিঃস্বার্থ আত্মত্যাগের মাধ্যমে পরহিত করার উদাহরণ তুলে ধরা হয়েছে। প্রাণী, উদ্ভিদ এমনকি জড়বস্তুও সম্পূর্ণ নিঃস্বার্থভাবে নিজেকে অপরের কল্যাণে উজাড় করে দেয়। তাদের এই আত্মত্যাগের ফলেই পৃথিবী এতটা সুন্দর হয়েছে। নিজেকে গুটিয়ে না রেখে কিংবা আত্ম-স্বার্থকে বড়ো করে না দেখে পরের স্বার্থে অকাতরে আত্মত্যাগের মধ্যেই প্রকৃত সুখ বিদ্যমান। এভাবে সকলেই নিজ নিজ স্থান থেকে পরার্থপরতার চেষ্টা করলে পৃথিবীতেই স্বর্গসুখ লাভ করা সম্ভব। এখানে বিভিন্ন উদাহরণের মাধ্যমে এই পরার্থপরতার প্রকৃত স্বরূপটি তুলে ধরা হয়েছে। সুতরাং বলা যায়, উদ্দীপকের কবিতাংশে 'মানব-কল্যাণ' প্রবন্ধের প্রকৃত মানব-কল্যাণের জন্য নিঃস্বার্থ আত্মত্যাগের দিকটি চমৎকারভাবে প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের কবিতাংশ মানব-কল্যাণের জন্য নিঃস্বার্থ আত্মত্যাগের দিকটি প্রতিফলিত হয়েছে, যা 'মানব-কল্যাণ' প্রবন্ধের আংশিক প্রতিচ্ছবি, পূর্ণাঙ্গ নয়। 'মানব-কল্যাণ' প্রবন্ধে প্রকৃত মানব-কল্যাণের স্বরূপ আলোচনা করা হয়েছে। প্রকৃত মানব-কল্যাণ যে প্রচলিত মানব-কল্যাণ থেকে ভিন্ন সেদিকটি লেখক বিশদ বর্ণনার মাধ্যমে তুলে ধরেছেন। পাশাপাশি, প্রকৃত মানব-কল্যাণ কীভাবে অর্জন করা যায়, এর পথে অন্তরায় কী কী কীভাবে কাজ করলে প্রকৃত মানব-কল্যাণ অর্জন করা সম্ভব; দেশ বা রাষ্ট্র বা সমাজের ভূমিকা কেমন হওয়া উচিত প্রভৃতি বিষয় নিয়েও আলোচনা করেছেন। উদ্দীপকের কবিতাংশে বিভিন্ন উদাহরণের মাধ্যমে কীভাবে আত্মত্যাগ করতে হয় তার স্বরূপ তুলে ধরা হয়েছে। নিজ-স্বার্থকে উপেক্ষা করে পরের কারণে নিঃস্বার্থভাবে নিজেকে উজাড় করে দিলেই যে পৃথিবীতে প্রকৃত কল্যাণ আসতে পারে তা উদ্দীপক থেকে খুবই স্পষ্ট বোঝা যায়। জীব-জড় নির্বিশেষে প্রত্যেকেই কল্যাণের জন্য আত্মত্যাগ করছে। এসব থেকে শিক্ষা নিয়ে মানুষেরও উচিত প্রকৃত মানব-কল্যাণে পর-স্বার্থকে প্রাধান্য দিয়ে নিঃস্বার্থভাবে কাজ করা। তবেই প্রকৃত মানব-কল্যাণ সাধিত হবে। উপর্যুক্ত আলোচনার পরিপ্রেক্ষিতে বলা যায় যে, উদ্দীপকের কবিতাংশে মানব-কল্যাণের একটি দিক আলোচিত হলেও তা পুরো 'মানব-কল্যাণ' প্রবন্ধের অধিকাংশ দিককে তুলে ধরতে পারেনি। উদ্দীপকে নদী, তরু, গাভী, কাঠ, স্বর্ণ, বংশী, জলধর কিংবা সাধু প্রত্যেকেই নিঃস্বার্থভাবে আত্মত্যাগের মাধ্যমে পৃথিবীকে সুন্দর করেছে। এতে প্রকৃত মানব-কল্যাণের জন্য প্রকৃত আত্মত্যাগের স্বরূপ উপস্থাপিত হয়েছে। পক্ষান্তরে, 'মানব- কল্যাণ' প্রবন্ধে প্রকৃত-মানব-কল্যাণের প্রকৃতস্বরূপ তুলে ধরা হয়েছে। এছাড়া এটি বাস্তবায়নের জন্য প্রকৃত পদ্ধতি ও প্রণালী, আত্মত্যাগের স্বরূপ এবং নানা প্রতিবন্ধকতা নিয়ে আলোচনা করা হয়েছে। তাই বলা যায়, উদ্দীপকটি 'মানব-কল্যাণ' প্রবন্ধের আংশিক প্রতিচ্ছবি, পূর্ণাঙ্গ নয়।"
        }
      ]
    },
    {
      "number": "3",
      "uddipok": "মোবারক নিঃসন্তান দরিদ্র কৃষক। সে শীতের কোনো এক সন্ধ্যায় কাজ শেষে ব্যস্তভাবে বাড়ি ফিরছিলো। হঠাৎ বড় আম বাগানের ভিতর থেকে এক শিশুর কান্নার শব্দ তার কানে এলো। সে একটু এগিয়ে দেখলো, এক রুগ্ন শিশু শুকনো পাতার ভিতর নড়ছে। শিশুটিকে মোবারক বাড়ি নিয়ে এলো এবং স্ত্রী ফরিদাকে ডেকে বললো, \"এই নাও, আমাদের শূন্য ঘরের আনন্দ।\" দুজনে মিলে শিশুটির নাম রাখল রহমত। শিশুটিকে মোবারক ও ফরিদা সন্তান স্নেহে লালন-পালন করতে লাগলো।",
      "tag": "DB, DIN.B, JB, SB 18",
      "sub_questions": [
        {
          "label": "ক",
          "question": "আহ্বান' গল্পে লেখক বুড়িকে প্রথম কোথায় দেখেছিলেন?",
          "explanation": "'আহ্বান' গল্পে লেখক বুড়িকে প্রথম আমবাগানের মধ্যে দেখেছিলেন।"
        },
        {
          "label": "খ",
          "question": "ওর স্নেহাতুর আত্মা বহুদূর থেকে আমায় আহ্বান করে এনেছে।\"- এ উক্তির তাৎপর্য কী?",
          "explanation": "প্রশ্নের উক্তিটির মাধ্যমে গল্পকথক ও অনাথা বুড়ির মাঝে আত্মিক সম্পর্কের দিকটি বোঝানো হয়েছে। 'আহ্বান' গল্পে অল্পদিনের পরিচয়েই গল্পকথকের সঙ্গে বুড়ির স্নেহ-মমতার সম্পর্ক গড়ে ওঠে। বুড়ি কথককে নিজের সন্তানের মতো ভাবতে শুরু করে। স্নেহের বশে বুড়ি প্রত্যাশা করে, সে মারা যাবার পর গল্পকথক যেন তার কাফনের কাপড় কিনে দেয়। এর প্রায় দেড় বছর পরে বুড়ি যেদিন মারা যায়, কাকতালীয়ভাবে ঠিক তার পরদিনই শহর থেকে গ্রামে যান কথক। গ্রামে ফিরে বুড়ির মৃত্যুসংবাদ শুনে তাঁর উপলব্ধি হয়, বুড়ির স্নেহাতুর আত্মাই তাঁকে বহুদূর থেকে আহ্বান করে এনেছে।"
        },
        {
          "label": "গ",
          "question": "উদ্দীপকের মোবারক দম্পতির মাধ্যমে 'আহ্বান' গল্পের কোন দিকটির প্রতি ইঙ্গিত করা হয়েছে? আলোচনা করো।",
          "explanation": "জাউদ্দীপকের মোবারক দম্পতির মাধ্যমে 'আহ্বান' গল্পের অসাম্প্রদায়িক চেতনার প্রতি ইঙ্গিত করা হয়েছে। 'আহ্বান' গল্পে সংকীর্ণতা ও সংস্কারমুক্ত উদার মানবিক সমাজের দৃষ্টিকোণ ফুটে উঠেছে। মানুষের সাথে মানুষের সম্পর্ক সম্পদে নয়; বরং হৃদয়ের গভীর আন্তরিকতার স্পর্শে গড়ে ওঠে। পাঠ্য গল্পের কথক এবং বুড়ি দুজন দুই ধর্মের মানুষ হলেও তাদের মধ্যে সম্পর্ক গড়ে উঠেছে হৃদয়ের আন্তরিকতায়, পরস্পরের প্রতি ভালোবাসা ও সংস্কারমুক্ত মানসিকতার ফলে। এছাড়া আলোচ্য গল্পে দারিদ্র্যপীড়িত গ্রামের মানুষের মধ্যে সহজ- সরল জীবনধারার প্রতিফলনও লক্ষ করার মতো। উদ্দীপকে জাতি-ধর্ম-বর্ণের চেয়ে মানবতাকে প্রাধান্য দেওয়া হয়েছে। নিঃসন্তান মোবারক ও ফরিদা আমবাগানের মধ্যে পরিচয়হীন এক শিশুকে কুড়িয়ে পায়। তারা সেই শিশুটিকে বাড়িতে নিয়ে আসে এবং সন্তানস্নেহে লালনপালন করতে থাকে। এ ক্ষেত্রে মোবারক ও ফরিদা শিশুটির পরিচয় নিয়ে উদ্বিগ্ন না হয়ে পরম মমতায় গ্রহণ করে নিয়েছে। তাদের এ মানসিকতায় মানুষের সংকীর্ণ পরিচয়ের চেয়ে মানবিকতাই প্রধান হয়ে উঠেছে। 'আহ্বান' গল্পেও হিন্দু-মুসলমান সকল শ্রেণির মানুষের সংস্কারমুক্ত জীবনদৃষ্টির বহিঃপ্রকাশ ঘটেছে। সুতরাং বলতে পারি, 'আহ্বান' গল্পে মানবিক ও অসাম্প্রদায়িক চেতনার যে মনোভাব প্রকাশিত হয়েছে, উদ্দীপকে সে দিকটির প্রতিই ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকের অন্তর্নিহিত তাৎপর্য ও 'আহ্বান' গল্পের মূল বক্তব্য একই সূত্রে গাঁথা।\"- মূল্যায়ন করো।",
          "explanation": "উদ্দীপকের অন্তর্নিহিত তাৎপর্য হলো উদার মানবিক চেতনা, যা 'আহ্বান' গল্পেরও মূলবক্তব্য। আলোচ্য গল্পে বৈষম্যহীন উদার মানবিক আবেদনের দিকটি পরিলক্ষিত হয়। সেখানে বুড়ি চরিত্রের সাথে শহরবাসী গল্পকথকের গড়ে ওঠা সম্পর্ক অকৃত্রিম ও মানবিকতার সুতোয় বাঁধা। জাগতিক চাওয়া-পাওয়ার ঊর্ধ্বে নিরেট ভালোবাসাই সে সম্পর্কের মূল বন্ধন। অনাথা বুড়ি অপত্যস্নেহে গল্পকথককে কাছে টেনে নিয়েছে; গল্পকথকও বুড়ির প্রতি অকৃত্রিম টান অনুভব করেছেন। উদ্দীপকে মানবিক সম্পর্কের এক উজ্জ্বল ছবি ফুটে উঠেছে। সেখানে নিঃসন্তান মোবারক-ফরিদা দম্পতি এক অনাথ শিশুকে পেয়ে আপন করে নেয়। তারা সেই শিশুটির জাত-পরিচয় নিয়ে মাথা না ঘামিয়ে সন্তানস্নেহে বুকে টেনে নিয়েছে। তাদের নিঃসন্তান সংসারে যেন আলোর দূত হয়ে এসেছে শিশুটি। শিশুটিকে পেয়ে মোবারক ও ফরিদার খুশির অন্ত থাকে না এ খুশির মূলে রয়েছে মানবিক ঔদার্য ও স্নেহবাৎসল্য। 'আহ্বান' গল্পে আমরা এর যথার্থ পরিচয় খুঁজে পাই।'আহ্বান' গল্পের সাথে উদ্দীপকের মূলভাবের মিল রয়েছে। পাঠ্য গল্পে স্থান পেয়েছে মানুষের স্নেহ-মমতা-প্রীতির বন্ধনের অপরিসীম গুরুত্ব- যে বন্ধন ধনসম্পদে নয়; হৃদয়ের নিবিড় আন্তরিকতার স্পর্শে গড়ে ওঠে। সেখানে ধনী-গরিব, উঁচু-নিচু, হিন্দু-মুসলমান ইত্যাদি পরিচয় মুখ্য নয়। এ গল্পে লেখক দুটি ভিন্ন ধর্ম, বর্ণ ও আর্থিক অবস্থানে বেড়ে ওঠা চরিত্রের মধ্যে সংস্কারমুক্ত মনোভঙ্গির প্রকাশ ঘটিয়েছেন। উদ্দীপকেও এ সংস্কারমুক্ত মনোভঙ্গির পরিচয় মেলে। মোবারক ও ফরিদা দম্পতি শিশুটির পরিচয় না জেনেই তাকে অকৃত্রিম স্নেহে আপন করে নিয়েছে। অসাম্প্রদায়িক চেতনা ও উদার মানবিক সম্পর্কের ফলেই তারা তা পেরেছে। তাই বলতে পারি, উদ্দীপকের অন্তর্নিহিত তাৎপর্য ও 'আহ্বান' গল্পের মূলবক্তব্য একই সূত্রে গাঁথা- প্রশ্নোক্ত উক্তিটি যথার্থ।"
        }
      ]
    },
    {
      "number": "4",
      "uddipok": "'বিবর্তন' সংস্কৃতিকেন্দ্রে অনুষ্ঠিত আলোচনা সভায় প্রধান অতিথি তাঁর শুভেচ্ছা বক্তব্যে শিক্ষার্থীদের উদ্দেশ্যে দুটো উপদেশ দিলেন- i. উচ্চাভিলাষ ও বিলাসিতার কারণে হঠাৎ সিদ্ধান্ত নিয়ে কোনো কাজ করো না। তা তোমাদের বিপদে ফেলবে এবং আজীবন তোমাকে অসুখী করবে। ii. সাধ ও সাধ্যের মধ্যে সমন্বয় করতে না পারলে পরিণামে দুঃখ পেতে হয়।",
      "tag": "DB, DIN.B, JB, SB 18",
      "sub_questions": [
        {
          "label": "ক",
          "question": "মি. লোইসেল ও তার স্ত্রী ঋণ শোধের জন্য কত বছর কষ্ট করেছিলেন?",
          "explanation": "কমি. লোইসেল ও তার স্ত্রী ঋণ পরিশোধের জন্য দশ বছর কষ্ট করেছিলেন।"
        },
        {
          "label": "খ",
          "question": "লোইসেলের মনে সর্বদা দুঃখের ছায়া থাকে কেন?",
          "explanation": "দরিদ্র পরিবারে জন্মগ্রহণ ও কেরানির সাথে বিয়ে হওয়ায় বিলাসী জীবন কাটাতে পারে না বলে লোইসেলের দুঃখ হতো। মাদাম লোইসেল অপূর্ব সুন্দরী তরুণী হওয়া সত্ত্বেও তার বিয়ে হয়েছে এক দরিদ্র কেরানির সাথে। তার জীর্ণ বাসগৃহে ছিল দারিদ্রের ছাপ। ধনী রমণীদের মতো কোনো দামী কাপড় বা জড়োয়া গয়নাও তার ছিল না। কিন্তু সে ভাবত, পৃথিবীর যাবতীয় সুরুচিপূর্ণ ও বিলাসিতার উপকরণ ব্যবহার করার জন্যই তার জন্ম হয়েছে। আর এই উচ্চাকাঙ্ক্ষা পূরণ না হওয়ায় মাদাম লোইসেলের দুঃখ হতো।"
        },
        {
          "label": "গ",
          "question": "উদ্দীপকের প্রথম উপদেশ 'নেকলেস' গল্পের কোন দিকের ইঙ্গিত নির্দেশ করে? বিশ্লেষণ করো।",
          "explanation": "উদ্দীপকের প্রথম উপদেশ 'নেকলেস' গল্পের লোইসেল দম্পত্তির জীবনের করুণ পরিণতির দিকটির প্রতি ইঙ্গিত করে। 'নেকলেস' গল্পের মাদাম লোইসেলের ছিল উচ্চাভিলাষী মনোভাব ও নিজেকে আকর্ষণীয় করে উপস্থাপন করার ইচ্ছা। তাই বলনাচের অনুষ্ঠানে ব্যবহারের জন্য ধনী বান্ধবীর কাছ থেকে তিনি হীরার হার ধার করে আনেন। কিন্তু অনুষ্ঠান চলাকালে মাদাম লোইসেল বান্ধবীর কাছ থেকে ধার করা হারটি হারিয়ে ফেলেন। সেই হারানো হীরার হার ফিরিয়ে দিতে গিয়ে তিনি ও তার স্বামী যে ঋণ করেন, তা পরিশোধ করতে তাদের দশ বছর কঠোর পরিশ্রম করতে হয়। উদ্দীপকের 'বিবর্তন' সংস্কৃতিকেন্দ্রে অনুষ্ঠিত আলোচনা সভায় প্রধান অতিথি ছাত্রদের উচ্চাকাঙ্ক্ষার বশবর্তী হয়ে কোনো কাজ না করতে পরামর্শ দেন। এ ধরনের কাজ মানুষকে বিপদে ফেলে। তাঁর এই উপদেশের মধ্যে 'নেকলেস' গল্পের মাদাম লোইসেলের উচ্চাকাঙ্ক্ষার কারণে যে পরিণতি হয়েছিল, তার প্রতি ইঙ্গিত করা হয়েছে। নিজেকে আকর্ষণীয় করে উপস্থাপন করতে বল নাচের অনুষ্ঠানে বান্ধবীর কাছ থেকে তিনি যে ব্যবহারের জন্য হারটি ধার করে আনেন, তা তিনি হারিয়ে ফেলেন। সেই হারানো হারের ঋণ পরিশোধ করতে গিয়ে দারিদ্র্যের মুখোমুখি হতে হয় মি. ও মাদাম লোইসেলকে। অপরিমিত উচ্চাকাঙ্ক্ষার কারণে যে দুঃখজনক পরিস্থিতির সম্মুখীন হতে হয়, সে কথাই বলা হয়েছে উদ্দীপকের প্রধান অতিথির উপদেশের মধ্য দিয়ে।"
        },
        {
          "label": "ঘ",
          "question": "\"উদ্দীপকের উপদেশ দুটো 'নেকলেস' গল্পের জীবন দর্শনকে ধারণ করেছে।\"- এ মন্তব্য কতটা যৌক্তিক? মূল্যায়ন করো।",
          "explanation": "\"উদ্দীপকের উপদেশ দুটো 'নেকলেস' গল্পের জীবনদর্শনকে ধারণ করেছে\"- মন্তব্যটি যথার্থ অর্থেই যৌক্তিক। 'নেকলেস' গল্পের মাদাম লোইসেল উচ্চাকাঙ্ক্ষার কারণে দারিদ্র্যপূর্ণ জীবনের ভয়াবহতার মুখোমুখি হন। জনশিক্ষামন্ত্রীর অনুষ্ঠানে যাওয়ার জন্য তিনি বান্ধবীর কাছ থেকে একটি হার ধার করেন। কিন্তু অনুষ্ঠান চলাকালে সেই হার হারিয়ে ফেলেন তিনি। বান্ধবীর কাছ থেকে ধার করা হার হারিয়ে তা ফেরত দিতে অনেক ঋণ করতে হয় তাদের। পরবর্তীতে সেই ঋণের টাকা পরিশোধ করতে গিয়ে তাকে ও তার স্বামীকে দশ বছর কঠোর পরিশ্রম করতে হয়। উদ্দীপকের 'বিবর্তন' সংস্কৃতিকেন্দ্রে অনুষ্ঠিত আলোচনা সভায় প্রধান অতিথি তাঁর শুভেচ্ছা বক্তব্যে শিক্ষার্থীদের দুটো উপদেশ দেন। প্রথমটি হলো, উচ্চাকাঙ্ক্ষার বশবর্তী হয়ে কোনো কাজ না করা এবং দ্বিতীয়টি হলো, সাধ ও সাধ্যের মধ্যে সমন্বয় সাধন করে নিজেকে সুখী করা। তাঁর মতে, এই উপদেশ বাণী দুটি না মানলে মানুষ নানারকম বিপদে পড়বে ও তাদের সুখী হওয়ার পথে নানারকম বাধা সৃষ্টি করবে। এই অত্যুগ্র উচ্চাকাঙ্ক্ষার কারণে বিপদে পড়ার বিষয়টিই 'নেকলেস' গল্পের মূল প্রতিপাদ্য বিষয়। 'নেকলেস' গল্পের মাদাম লোইসেল উচ্চাকাঙ্ক্ষী হওয়ার কারণে কঠিন বিপদের সম্মুখীন হন। জনশিক্ষামন্ত্রীর অনুষ্ঠানে নিজেকে আকর্ষণীয় ও ধনী হিসেবে উপস্থাপন করতে গিয়ে তিনি বান্ধবীর কাছ থেকে হার ধার করে আনেন। কিন্তু সেই হার হারিয়ে তা ফেরত দিতে তাকে ও তার স্বামীকে অনেক ঋণ করতে হয়। সেই ঋণ শোধ করতে তাদের কঠোর পরিশ্রম করতে হয়। তবে, তিনি যদি সাধ ও সাধ্যের মধ্যে সমন্বয় সাধন করতেন তাহলে এমন বিপদের সম্মুখীন হতে হতো না। মাতিলদা যদি তার সামর্থ্য অনুযায়ী চাহিদা সীমিত রেখে জীবন-যাপন করতেন, তাহলে তিনি সুখী হতে পারতেন। আলোচ্য গল্পের মাতিলদার উচ্চাকাঙ্ক্ষা ও সামর্থ্যের চেয়ে অধিক পরিমাণ চাহিদার উদ্দীপকের প্রধান অতিথির উপদেশ দুটোর অভিন্ন চেতনার ধারক। এসব দিক বিবেচনায় বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "5",
      "uddipok": "হে সুন্দরী বসুন্ধরে, তোমা পানে চেয়ে কতবার প্রাণ, মোর উঠিয়াছে গেয়ে প্রকাণ্ড উল্লাস ভরে, ইচ্ছা করিয়াছে সবলে আঁকড়ি ধরি এ বক্ষের কাছে সমুদ্র মেখলা পরা তব কটিদেশ; প্রভাত রৌদ্রের মতো অনন্ত অশেষ ব্যপ্ত হয়ে দিকে দিকে অরণ্যে ভূধরে কম্পমান পল্লবের হিল্লোলের পরে করি নৃত্য সারাবেলা;",
      "tag": "DB, DIN.B, JB, SB 18",
      "sub_questions": [
        {
          "label": "ক",
          "question": "'ঐকতান' কবিতাটি কোন কাব্যের অন্তর্গত?",
          "explanation": "'ঐকতান' কবিতাটি 'জন্মদিনে' কাব্যের অন্তর্গত।"
        },
        {
          "label": "খ",
          "question": "\"এসো কবি অখ্যাতজনের।\"- অখ্যাতজনের কবিকে কেন আহ্বান করা হয়েছে?",
          "explanation": "ভবিষ্যতের সাহিত্যাঙ্গনে সাধারণ জনজীবনের দুঃখ-যাতনাকে যথাযথভাবে উপস্থাপন করার জন্যই অখ্যাতজনের কবিকে আহ্বান করা হয়েছে। কবি নিজে উঁচুতলার মানুষ হওয়ায় অন্ত্যজ শ্রেণির মানুষ সম্পর্কে খুব একটা ওয়াকিবহাল ছিলেন না। দূর থেকে যেটুকু দেখেছেন, তা দিয়ে সার্থক শিল্পসাহিত্য রচনা করা তাঁর পক্ষে সম্ভব হয়নি। তাই প্রশ্নোক্ত চরণটির মাধ্যমে শ্রমজীবী শ্রেণির মানুষের জীবনধারাকে ভবিষ্যৎ সাহিত্যকর্মে তুলে ধরার জন্য তিনি অনাগতকালের কবিকে আহ্বান করেছেন। কবির বিশ্বাস, অনাগত সে কবি অখ্যাত মানুষের অব্যক্ত মনের কথা আবিষ্কার করতে সমর্থ হবেন।"
        },
        {
          "label": "গ",
          "question": "উদ্দীপকের বর্ণনার সাথে 'ঐকতান' কবিতার যে দিকের মিল দেখা যায় তা বিশ্লেষণ করো।",
          "explanation": "'ঐকতান' কবিতায় কবি বিপুলা পৃথিবীর বর্ণনার মধ্য দিয়ে প্রকৃতির মহাসমারোহের দিকটি তুলে ধরেছেন। 'ঐকতান' কবিতায় শেষ জীবনে এসে কবি তাঁর সাহিত্যজীবনের সাফল্য ও ব্যর্থতার হিসাব কষেছেন। এ কবিতায় তিনি সাধারণ জনজীবনকে নিজ সাহিত্যকর্মে যথাযথভাবে তুলে ধরতে পারেননি বলে অকপটে আত্মসমালোচনা করেছেন। পাশাপাশি কবিতাটিতে প্রকৃতির অনিন্দ্যসুন্দর রূপকে আংশিক উপস্থাপন করেছেন তিনি। উদ্দীপকের কবিতাংশে প্রকৃতির রহস্যময় রূপবৈচিত্র্যের প্রতি কবিহৃদয়ের গভীর অনুরাগ ও বিস্ময় প্রকাশিত হয়েছে। কবির দৃষ্টিতে তাই বসুন্ধরা হয়ে উঠেছে অপরূপ সুন্দরী। আর সে সৌন্দর্যে মোহাবিষ্ট হয়ে কবির প্রাণ যেন বাধ ভাঙা উচ্ছ্বাসে মেতেছে। উচ্ছ্বাসের বশে কবি তাই নৃত্য করতে চান সারাবেলা। একইভাবে 'ঐকতান' কবিতার কবিও বিপুলা পৃথিবীর রূপে-গুণে মুগ্ধ। পাহাড়, সাগর, মরুভূমিসহ প্রকৃতির বিচিত্র রূপ কবিকে প্রবলভাবে টানে। জীবনযাত্রার সীমাবদ্ধতার কারণে এ সবকিছুর সান্নিধ্যে যেতে না পারলেও সেসবের বর্ণনা শুনেই তৃপ্ত হওয়ার চেষ্টা করেন তিনি। কবিতাটিতে প্রকাশিত কবির এ অনুভব মূলত উদ্দীপকের কবির ভাবাবেগকেই প্রতিফলিত করে। এ দিক থেকে উদ্দীপকের কবিতাংশের সাথে 'ঐকতান' কবিতায় বিধৃত কবির প্রকৃতিপ্রেমের দিকটির মিল পাওয়া যায়।"
        },
        {
          "label": "ঘ",
          "question": "\"উদ্দীপকের চিত্রময় বর্ণনার সাথে 'ঐকতান' কবিতায় চিত্রিত বিশ্ব সৌন্দর্য যেন একাত্মতা লাভ করেছে।\"- মন্তব্যটি মূল্যায়ন করো।",
          "explanation": "'ঐকতান' কবিতায় বিশ্বপ্রকৃতির প্রতি কবির মুগ্ধতা প্রকাশিত হয়েছে। 'ঐকতান' কবিতায় নিজের সাহিত্যজীবনের অপূর্ণতার কথা বলার পাশাপাশি। কবি প্রকৃতির অবারিত সৌন্দর্যের প্রতি তাঁর মুগ্ধতাকেও তুলে ধরেছেন। শতব্যস্ততার মাঝেও কবি তাই প্রকৃতিকে উপলব্ধি করেছেন প্রবলভাবে। এ কারণেই বিপুলা পৃথিবীর নানা সৌন্দর্য অনুষঙ্গকে কাছ থেকে দেখতে না পারার বেদনা অনুভব করেছেন তিনি। উদ্দীপকের কবিতাংশের কবি বিশ্বপ্রকৃতির রূপবৈচিত্র্য দেখে তৃপ্ত। তিনি এতটাই অভিভূত যে, তাঁর প্রাণ যেন আজ বাধ ভাঙা উচ্ছ্বাসে মেতেছে। এ কারণেই বার বার নানাভাবে নেচে গেয়ে উঠতে চাইছে উদ্দীপকের কবিমন। শুধু তাই নয়, ভাবাবেগের বশে তাকে আঁকড়ে ধরতে চাইছেন তিনি। - বিশ্বপ্রকৃতির প্রতি কবির রূপমুগ্ধতার এ দিকটি 'ঐকতান' কবিতারও অন্যতম বিষয়। আর তাই বৈচিত্র্যময় প্রকৃতিকে কাছ থেকে না দেখতে পারার যন্ত্রণা দগ্ধ করেছে কবিকে। 'ঐকতান' কবিতায় কবি শুধু আত্মসমালোচনাতেই সীমাবদ্ধ থাকেননি। সাধারণ জনজীবন ও তাদের বহুমুখী কর্মের কথাও আলোচিত হয়েছে সেখানে। এছাড়া বিশ্বপ্রকৃতির নানা অনুষঙ্গের মনোমুগ্ধকর বর্ণনা রয়েছে কবিতাটিতে। এর মধ্য দিয়ে বিপুলা পৃথিবীর বিচিত্র সৌন্দর্যের প্রতি কবিমনের গভীর অনুরাগ প্রকাশিত হয়েছে। একইভাবে উদ্দীপকের কবিতাংশেও বিশ্বের মোহময় রূপ-সৌন্দর্যকে তুলে ধরে এর বন্দনা করা হয়েছে। উদ্দীপকের কবির এই বোধ মূলত 'ঐকতান' কবিতার কবির বিশ্বপ্রকৃতির প্রতি ভালোবাসার অনুভূতিকেই ধারণ করে। এ বিবেচনায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "6",
      "uddipok": "আমরা চলি সম্মুখপানে কে আমাদের বাঁধবে? রইল যারা পিছুর টানে কাঁদবে তারা কাঁদবে। ছিঁড়ব বাধা রক্ত পায়ে, চলব ছুটে রৌদ্রে ছায়ে জড়িয়ে ওরা আপন গায়ে কেবলই ফাঁদ ফাঁদবে।",
      "tag": "DB, DIN.B, JB, SB 18",
      "sub_questions": [
        {
          "label": "ক",
          "question": "আঠারো বছর বয়স পদাঘাতে কী ভাঙতে চায়?",
          "explanation": "আঠারো বছর বয়স পদাঘাতে পাথর বাধা ভাঙতে চায়।"
        },
        {
          "label": "খ",
          "question": "\"এ বয়স জানে রক্তদানের পুণ্য।\"- এ কথার তাৎপর্য কী?",
          "explanation": "যেকোনো মহৎ কাজে আঠারো বছর বয়সি তরুণদের আত্মত্যাগী মানসিকতা বোঝাতে কবি আলোচ্য উক্তিটি করেছেন। দেশ, জাতি ও মানবতার জন্য যুগে যুগে তরুণেরাই এগিয়ে এসেছে সবচেয়ে বেশি। সমস্ত বিপদ মোকাবিলায় তারা জীবনের ঝুঁকি নিয়ে দাঁড়িয়েছে। প্রাণ দিয়েছে দেশ ও জনগণের মুক্তির সংগ্রামে। যেকোনো অন্যায়-অবিচারের প্রতিবাদ করতে এ বয়সের তরুণেরা পিছপা হয় না। তাই কবি বলেছেন, 'এ বয়স জানে রক্তদানের পুণ্য।'"
        },
        {
          "label": "গ",
          "question": "উদ্দীপকের ভাবার্থের সাথে 'আঠারো বছর বয়স' কবিতার কোন দিকের সাদৃশ্য লক্ষণীয়? ব্যাখ্যা করো।",
          "explanation": "উদ্দীপকে বর্ণিত তরুণদের বাধা অতিক্রম করার মানসিকতা 'আঠারো বছর বয়স' কবিতার ভাবার্থের সাথে সাদৃশ্যপূর্ণ। 'আঠারো বছর বয়স' কবিতায় কবি নিজের অভিজ্ঞতার আলোকে বয়ঃসন্ধিকালের বৈশিষ্ট্যকে তুলে ধরেছেন। এ বয়সি তরুণেরা অসীম সাহস ও আত্মত্যাগের মহান মন্ত্রে উজ্জীবিত। তাই তারা শত আঘাত- সংঘাতের মধ্যেও রক্তশপথ নিয়ে মানুষের কল্যাণে ঝাঁপিয়ে পড়তে পারে। এরা স্থবিরতা, নিশ্চলতা, জরাজীর্ণতাকে অতিক্রম করে দুর্বার গতিতে। তাই আলোচ্য কবিতায় কবি প্রগতি ও অগ্রগতির পথে এ বয়সি তরুণদের পদক্ষেপ প্রত্যাশা করেছেন।। উদ্দীপকের কবি দুরন্ত-দুর্বার যৌবনের প্রশস্তি গাইতে গিয়ে তারুণ্যের বৈশিষ্ট্য তুলে ধরেছেন। তিনি তারুণ্যকে অফুরন্ত প্রাণশক্তির আধাররূপে বর্ণনা করেছেন। তারা প্রবল প্রাণশক্তিতে উজ্জীবিত হয়ে সমস্ত বাধা পেরিয়ে এগিয়ে যেতে পারে অভীষ্ট লক্ষ্যে। এখানে তারুণ্যকে দুর্বার উদ্দীপনা, অপরিসীম ঔদার্য ও অফুরন্ত প্রাণের প্রতীক হিসেবে তুলে ধরা হয়েছে। আর তারুণ্যের এসব বৈশিষ্ট্যই 'আঠারো বছর বয়স' কবিতায় সদ্য যৌবনে উত্তীর্ণ তরুণদের মধ্যে কবি প্রত্যক্ষ করেছেন। যৌবনের উদ্দীপনা, সাহসিকতা, দুর্বার গতি ও নতুন জীবন রচনার স্বপ্নের জন্য কবি প্রত্যাশা করেছেন সমস্যাপীড়িত এ দেশে তারুণ্যই যেন জাতীয় জীবনের চালিকাশক্তি হয়ে দাঁড়ায়। এভাবেই উদ্দীপক ও 'আঠারো বছর বয়স' কবিতার ভাবার্থের সাদৃশ্য পরিলক্ষিত হয়।"
        },
        {
          "label": "ঘ",
          "question": "উদ্দীপকের বক্তব্য ও 'আঠারো বছর বয়স' কবিতার যে ভাবগত মিল রয়েছে, তা কোন অর্থে ইতিবাচক? মূল্যায়ন করো।",
          "explanation": "উদ্দীপক ও 'আঠারো বছর বয়স' কবিতায় বর্ণিত তারুণ্যের জয়গান ধ্বনিত হওয়ার দিকটি ইতিবাচক বৈশিষ্ট্যসমৃদ্ধ। 'আঠারো বছর বয়স' কবিতায় কবি আঠারো বছর বয়সকে দুর্বার ও নির্ভীক বলে উল্লেখ করেছেন। তাঁর মতে, এ বয়সের তরুণেরা সমাজজীবনের নানা বিকার, অসুস্থতা ও সর্বনাশের অভিঘাতকে রুখে দিতে পারে। এ জন্য কবি আঠারো বছর বয়সকে অদম্য প্রাণশক্তি ও দুর্বার সাহসিকতার প্রতীকরূপে তুলে ধরেছেন। উদ্দীপকে বলা হয়েছে তরুণেরা দুর্বার উদ্দীপনায় সকল প্রতিবন্ধকতা খুব সহজেই পেরিয়ে যেতে পারে। কোনো অশুভশক্তিই তাদের চলার পথে বাধা হয়ে দাঁড়াতে পারে না। অর্থাৎ, তরুণদের আছে বাধা পেরিয়ে যাওয়ার মতো প্রবল প্রাণশক্তি। সেই শক্তি ও সাহসের বলেই তারা সমাজের ইতিবাচক পরিবর্তন ঘটাতে সক্ষম। 'আঠারো বছর বয়স' কবিতায় ঠিক একই চেতনার বহিঃপ্রকাশ লক্ষ করা যায়। ' আঠারো বছর বয়স' কবিতায় বলা হয়েছে, এ বয়সের আছে সমস্ত দুর্যোগ আর দুর্বিপাক মোকাবিলা করার অদম্য শক্তি। কবি তাই সমস্যাপীড়িত এ দেশে আঠারোর তারুণ্যকে প্রত্যাশা করেছেন। অর্থাৎ, আলোচ্য কবিতা ও উদ্দীপকের কবিতাংশ উভয় ক্ষেত্রেই সমাজজীবনের ইতিবাচক পরিবর্তনের প্রতি ইঙ্গিত করা হয়েছে। পাঠ্য কবিতার কবি প্রত্যাশা করেছেন আঠারো বছর বয়সি তরুণেরা যেন দেশের চালিকাশক্তি হয়ে দাঁড়ায়। আর উদ্দীপকের কবিতাংশে সেই ভাবকে সমর্থন করেই কবি বলেছেন, তরুণেরা সকল বাধা পেরিয়ে এগিয়ে যাক মুক্তজীবনের পথে। এ মুক্তজীবন নিশ্চিতভাবেই ইতিবাচক। সুতরাং, উভয় কবিতায় তারুণ্যের প্রশস্তি ইতিবাচক হয়ে ধরা দিয়েছে।"
        }
      ]
    },
    {
      "number": "7",
      "uddipok": "পরিচয়ে আমি বাঙালি, আমার আছে ইতিহাস গর্বের- কখনোই ভয় করিনিকো আমি উদ্যত কোন খড়গের। শত্রুর সাথে লড়াই করেছি, স্বপ্নের সাথে বাস; অস্ত্রেও শান দিয়েছি যেমন শস্য করেছি চাষ; একই হাসি মুখে বাজিয়েছি বাঁশি গলায় পড়েছি ফাঁস আপোষ-করিনি কখনোই আমি- এই হলো ইতিহাস।",
      "tag": "JB 23,DB, DIN.B, JB, SB 18,MCC 24,DRMC 23",
      "sub_questions": [
        {
          "label": "ক",
          "question": "'কিংবদন্তি' শব্দের অর্থ কী?",
          "explanation": "'কিংবদন্তি' শব্দের অর্থ- জনশ্রুতি।"
        },
        {
          "label": "খ",
          "question": "তাঁর পিঠে রক্তজবার মত ক্ষত ছিল।\"- বুঝিয়ে লেখো।",
          "explanation": "বাঙালি জাতির ওপর অত্যাচারের ইতিহাস ব্যক্ত করতে গিয়ে কবি প্রশ্নোক্ত উক্তিটি করেছেন। 'আমি কিংবদন্তির কথা বলছি' কবিতায় কবি আমাদের পূর্বপুরুষদের সম্পর্কে বলেছেন। শত্রুরা আমাদের পূর্বপুরুষের ওপর যে অত্যাচার ও নির্যাতন করেছিল তা এখনো তাজা রয়েছে বোঝাতেই রক্তজবার প্রসজা ব্যবহৃত হয়েছে। পরাধীনতার কারণে পূর্বপুরুষদের ওপর বারবার অমানুষিক অত্যাচার নেমে এসেছে। বিদেশি শত্রুরা আমাদের সাথে ক্রীতদাসের মতো আচরণ করেছে। পূর্বপুরুষদের পরাধীনতা ও তাদের সেই অত্যাচারের মাত্রা বোঝাতেই আলোচ্য চরণটির অবতারণা করা হয়েছে।"
        },
        {
          "label": "গ",
          "question": "উদ্দীপকের ইতিহাস প্রসঙ্গ এবং 'আমি কিংবদন্তির কথা বলছি' কবিতায় ঐতিহ্যচেতনার সাদৃশ্য নির্দেশ করো।",
          "explanation": "উদ্দীপকে বর্ণিত বাঙালির হাজার বছরের ইতিহাস বর্ণনার সঙ্গে 'আমি কিংবদন্তির কথা বলছি' কবিতায় বর্ণিত ঐতিহ্যের চেতনাগত সাদৃশ্য পরিলক্ষিত হয়। 'আমি কিংবদন্তির কথা বলছি' কবিতাটি রচনার প্রেক্ষাপটে আছে বাঙালির জীবন-সংস্কৃতির চিরায়ত রূপ। এখানে আলোচিত হয়েছে বাঙালি জাতির সংগ্রাম, বিজয় ও মানবিক উদ্ভাসনের নানা দিক। বাঙালির পূর্বপুরুষের সাহসিকতার গৌরবোজ্জ্বল ইতিহাসের কথা উপস্থাপিত হয়েছে কবিতাটিতে। এই ইতিহাস মাটির কাছাকাছি থাকা মানুষদের ইতিহাস, যারা বাংলার অনার্য কৃষিজীবী সম্প্রদায়। উদ্দীপকে দীর্ঘ পথ-পরিক্রমার মধ্য দিয়ে এগিয়ে চলা বাংলা ও বাঙালির গৌরবময় ইতিহাসের কথা ব্যক্ত হয়েছে। এখানে উঠে এসেছে অন্যায়ের কাছে বাঙালির হার না মানা মনোভাবের দিকটি। বাংলার মানুষ হৃদয়ে সোনালি স্বপ্নের বীজ বপনের পাশাপাশি শত্রুর সাথে লড়াই করেছে দ্বিধাহীন চিত্তে। বাঙালির প্রকৃত ইতিহাস হলো শত্রুর সাথে কখনোই আপস না করার ইতিহাস। 'আমি কিংবদন্তির কথা বলছি' কবিতাতেও এই ইতিহাসের কথাই বর্ণিত হয়েছে, যার প্রবহমানতায় যুগে যুগে বিজয়ী হয়েছে বাঙালি। তাই বাঙালি জাতির ইতিহাসের পটভূমিতে উদ্দীপকের কবিতাংশ আলোচ্য কবিতার সঙ্গে চেতনাগত সাদৃশ্য রক্ষা করেছে।"
        },
        {
          "label": "ঘ",
          "question": "\"উদ্দীপকে প্রতিফলিত সংগ্রামীচেতনা যেন 'আমি কিংবদন্তির কথা বলছি' কবিতার ভাবসত্যের সংহতরূপ।\"- এ অভিমত মূল্যায়ন করো।",
          "explanation": "উদ্দীপকে প্রতিফলিত সংগ্রামী চেতনা যেন 'আমি কিংবদন্তির কথা বলছি' কবিতার ভাবসত্যের সংহতরূপ মন্তব্যটি যথার্থ। 'আমি কিংবদন্তির কথা বলছি' কবিতায় পরাধীনতার গ্লানি থেকে উত্তরণের জন্য বাঙালির দীর্ঘ সংগ্রামের ইতিহাস উঠে এসেছে। এ কবিতায় উচ্চারিত হয়েছে শিকড়সন্ধানী মানুষের সর্বাঙ্গীণ মুক্তির ঘোষণা। কবি তাঁর লেখনীর মধ্য দিয়ে আমাদের পূর্বপুরুষদের সাহসী ও গৌরবোজ্জ্বল ইতিহাসের কথা উপস্থাপন করেছেন। উদ্দীপকে বাঙালির আবহমান কালের সমৃদ্ধি ও শৌর্য-বীর্যের কথা অঙ্কিত হয়েছে। ইতিহাস অনুসন্ধানে দেখা যায়, বাঙালি কৃষিকাজে সমৃদ্ধি অর্জনের পাশাপাশি প্রস্তুত থেকেছে শত্রুকে মোকাবিলার জন্য। তাই মহান মুক্তিযুদ্ধের সময় অস্তিত্বের প্রয়োজনে বাঙালি সহজেই হাতে তুলে নিতে পেরেছিল আগ্নেয়্যন্ত। সেই অস্ত্রের আঘাতে শত্রুরা আত্মসমর্পণে বাধ্য হয়েছিল এবং এভাবেই রচিত হয়েছিল বাঙালির নতুন ইতিহাস। 'আমি কিংবদন্তির কথা বলছি' কবিতায় বাঙালির বীরত্বের পরিচয় ফুটে উঠেছে। দীর্ঘ সংগ্রামের পথ পাড়ি দিয়ে আমরা ছিনিয়ে এনেছি আমাদের কাঙ্ক্ষিত স্বাধীনতা। পরাধীনতার শৃঙ্খলে আবদ্ধ আমাদের পূর্বপুরুষদের দীর্ঘদিন ধরে সহ্য করতে হয়েছে সীমাহীন দুর্ভোগ। কিন্তু মুক্তিসংগ্রামীদের অদম্য মানসিকতার ফলেই আমরা পেয়েছি মুক্তির আনন্দ। অপরদিকে, উদ্দীপকেও বাঙালির আপসহীন মানসিকতার পরিচয় ফুটে উঠেছে। বাঙালি যে অস্ত্র দিয়ে শস্য চাষ করেছে, সেই অস্ত্র দিয়েই দেশকে শত্রুমুক্ত করেছে। সুতরাং, উদ্দীপকে বাঙালির যে আপসহীন মনোভাবের দিকটি উঠে এসেছে আলোচ্য কবিতায়, তা আরও সংহতরূপে প্রকাশ পেয়েছে। তাই প্রশ্নোক্ত মন্তব্যটিকে যথার্থ বলা যায়।"
        }
      ]
    },
    {
      "number": "8",
      "uddipok": "দিনমজুর আবুল মিয়ার একমাত্র মেয়ে শাহানা। এখন সে বারো বছরের কিশোরী। চেহারাটা একটু রোগা বলে বয়সটা তার ঠিক কতো তা বোঝা যায় না। শাহানা খুব চঞ্চল ও স্বাধীনচেতা। সে উচ্ছল ও হাস্যমুখর। হঠাৎ রইচ ঘটক পাশের গ্রামের রহম আলী নামে এক মধ্যবয়সী পাত্রের প্রস্তাব নিয়ে আসে। শাহানার পিতা অভাবের কথা ভেবে শাহানার বিয়ের এ প্রস্তাবে রাজি হয়। শাহানার দু'চোখে বিস্ময় ও ক্ষোভ। শাহানার স্বপ্নগুলো, রহম আলীর আচরণে ও রূঢ়তায় বিচূর্ণ হয়ে যায়।",
      "tag": "DB, DIN.B, JB, SB 18",
      "sub_questions": [
        {
          "label": "ক",
          "question": "আক্কাস গ্রামে কী প্রতিষ্ঠা করতে চেয়েছিল?",
          "explanation": "আক্কাস গ্রামে একটি স্কুল প্রতিষ্ঠা করতে চেয়েছিল।"
        },
        {
          "label": "খ",
          "question": "\"ধান দিয়া কী হইব, মানুষের জান যদি না থাকে?\"- ব্যাখ্যা করো।",
          "explanation": "প্রশ্নোক্ত উক্তিটিতে 'লালসালু' উপন্যাসের রহিমার মাতৃহৃদয় বিচলিত হয়ে ওঠার দিকটি প্রতিফলিত হয়েছে। মজিদের প্রথম স্ত্রী রহিমা তাকে ভক্তি ও শ্রদ্ধা করে। কিন্তু মজিদ তার অল্পবয়সি দ্বিতীয় স্ত্রী জমিলার ওপর নিজের প্রভাব বিস্তারের জন্য নানা কৌশল অবলম্বন করে। এজন্য সে দুর্যোগপূর্ণ অন্ধকার রাতে জমিলাকে মাজারে বেঁধে রেখে আসে। মজিদ যখন জমিলাকে ঝড়বৃষ্টির রাতে একা মাজারে বেঁধে রেখে আসে, তখন রহিমা জমিলার কথা ভেবে বিচলিত হয়ে ওঠে। জমিলার জন্য রহিমার মানসিক পরিবর্তন লক্ষ করে মজিদ তার মনোযোগ অন্যদিকে সরাতে চায়। তাই সে শিলাবৃষ্টির প্রসঙ্গ তুলে ধানের ক্ষতি হওয়ার কথা বলে। কিন্তু এ পরিস্থিতিতে স্বামীভক্ত রহিমা প্রতিবাদী ভাষায় মজিদকে প্রশ্নোক্ত উক্তিটি করে। রহিমার এই উক্তির দ্বারা তার মাতৃহৃদয়ে কমবয়সি জমিলার জন্য শঙ্কা ও সন্তানবাৎসল্যসুলভ মনোভাব প্রকাশ পেয়েছে।"
        },
        {
          "label": "গ",
          "question": "উদ্দীপকের রহম আলী ও 'লালসালু' উপন্যাসের মজিদ চরিত্রের সাদৃশ্য নির্ণয় করো।",
          "explanation": "স্ত্রীর প্রতি বৃঢ় আচরণের দিক দিয়ে উদ্দীপকের রহম আলী ও 'লালসালু' উপন্যাসের মজিদ চরিত্রের সাদৃশ্য রয়েছে। 'লালসালু' উপন্যাসের মজিদ মহব্বতনগর গ্রামে এসে ধর্মকে কেন্দ্র করে নিজের প্রভাব বিস্তার করে। সন্তানপ্রাপ্তির আশায় প্রথম স্ত্রী থাকা সত্ত্বেও অল্পবয়সি জমিলাকে বিয়ে করে সে। কিন্তু জমিলা সংসারে ও ধর্মে মনোযোগী না হওয়ায় মজিদের সব কথা মানে না। এমনকি মজিদ তাকে ধর্মের প্রতি অনুরাগী করে নিজের বশে রাখতে চাইলেও জমিলা তার বিরোধিতা করে। ফলে মজিদ নানাভাবে জমিলার ওপর অত্যাচার চালায়। উদ্দীপকের দিনমজুর আবুল মিয়া তার অল্পবয়সি মেয়ে শাহানার বিয়ে ঠিক করে। শাহানা ছিল চঞ্চল, উচ্ছল ও স্বাধীনচেতা। কিন্তু মধ্যবয়সি পাত্রের সাথে বিয়ে ঠিক করার বিষয়টি সে মানতে পারে না। উদ্দীপকের রহম আলীও শাহানার উচ্ছলতা ও স্বপ্নের কোনো মূল্য দেয় না। তাই স্বামীর বৃঢ় আচরণে শাহানার স্বপ্নগুলো সব ধূলিসাৎ হয়ে যায়। অল্পবয়সি মেয়ে বিয়ে করে নিজেদের কর্তৃত্ব প্রতিষ্ঠা করতে চাওয়ার দিক দিয়ে আলোচ্য উপন্যাসের মজিদ ও উদ্দীপকের রহমত আলীর মধ্যে সাদৃশ্য রয়েছে। আবার, অল্পবয়সি স্ত্রীদের চঞ্চল ও স্বাধীনচেতা মানসিকতার দিকটি না বুঝে অত্যাচার চালানোর বিষয়েও দুজনের মধ্যে সাদৃশ্য পরিলক্ষিত হয়।"
        },
        {
          "label": "ঘ",
          "question": "\"উদ্দীপকের শাহানা ও 'লালসালু' উপন্যাসের জমিলার ভাগ্য একই সূত্রে গাঁথা।\"-এ মন্তব্য কতটা গ্রহণযোগ্য? মূল্যায়ন করো।",
          "explanation": "অল্পবয়সে বিয়ের কারণে স্বামীর দ্বারা নির্যাতনের শিকার হওয়ার দিক দিয়ে উদ্দীপকের শাহানা ও উপন্যাসের জমিলার ভাগ্য একই সূত্রে গাঁথা। 'লালসালু' উপন্যাসের জমিলা চপলা-চন্দ্রলা এক কিশোরী। অল্পবয়সেই জমিলার বিয়ে হয় তার চেয়ে অনেক বেশি বয়সি মজিদের সাথে। মজিদ মহব্বতনগর গ্রামে ভাগ্যের পরিবর্তনের আশায় এসে ধর্মকেন্দ্রিক ব্যাবসা শুরু করে। মজিদ একটি অজ্ঞাত কবরকে মাজার হিসেবে প্রতিষ্ঠা করে সকলের বিশ্বস্ত হয়ে ওঠে। কিন্তু অল্পবয়সি জমিলা মজিদের এই প্রভাবকে গুরুত্ব দেয় না। তাই সে জমিলাকে বশে আনার জন্য শাস্তি দেয় এবং নানারকম ভয় দেখায়। উদ্দীপকের শাহানা বারো বছরের এক দুরন্ত কিশোরী। চঞ্চল, উচ্ছল ও স্বাধীনচেতা শাহানাকে তার পিতা অভাবের কারণে পাশের গ্রামের মধ্যবয়সি রহম আলীর সাথে বিয়ের প্রস্তাবে রাজি হয়। কিন্তু শাহানা এ বিষয়ে ক্ষোভ প্রকাশ করলেও বিয়ে করা ছাড়া তার আর কোনো উপায় ছিল না। স্বামী রহম আলীর রূঢ় আচরণে শাহানার স্বপ্নগুলো সব চূর্ণ-বিচূর্ণ হয়ে যায়। আলোচ্য উপন্যাসের জমিলা ও উদ্দীপকের শাহানা দুজনই গ্রামের হাসি- খুশি, চঞ্চল ও স্বাধীনতাপ্রিয় কিশোরী। তারা কৈশোর পার হওয়ার আগেই মধ্যবয়সি ব্যক্তির সাথে বিয়ে হয়ে সংসারের কঠিন বাস্তবতার মুখোমুখি হয়। উপন্যাসের জমিলা তার চঞ্চল স্বভাবের কারণে মজিদের দ্বারা নির্যাতিত হয়। মজিদ তাকে বশে আনার জন্য নানারকম ভয়-ভীতিও দেখায়। আবার, উদ্দীপকের শাহানার স্বপ্নগুলো রহম আলীর আচরণের রূঢ়তায় ধূলিসাৎ হয়ে যায়। অল্পবয়সে বিয়ের কারণে স্বামীর দ্বারা মানসিকভাবে নির্যাতিত হওয়ার দিক দিয়ে উদ্দীপকের শাহানা ও উপন্যাসের জমিলার ভাগ্য একই রকম। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "9",
      "uddipok": "শ্যামচুর গ্রাম থেকে শহর অকেটা দূরে অবস্থিত। প্রকৃতি উদার হাতে এ অঞ্চলের মানুষকে শস্যে ও সম্পদে সুখী রেখেছে। এ অঞ্চলের মানুষের দিন কাটে ফসলের খেতে, গৃহস্থালি কাজে, হাসি-উৎসব ও প্রচলিত বিশ্বাসে। এ গ্রামের মাতব্বর মেহের আলীর বাড়িতে এক পড়ন্ত বিকালে রহমত মিয়া নামে এক অচেনা এক দরবেশের আগমন। দুর্গম পথ পার হয়ে আসা রহমত মিয়ার চোখে-মুখে নানা শঙ্কা, উদ্বেগ ও স্বপ্নের বিচিত্র আভাস। সকলের সামনে সে নিজেকে পীর হিসেবে পরিচয় দিয়ে নানা রকম অলৌকিক কর্মকাণ্ডের গল্প বলতে শুরু করে।",
      "tag": "DB, DIN.B, JB, SB 18,NDCD 24,RUMC 23",
      "sub_questions": [
        {
          "label": "ক",
          "question": "",
          "explanation": "আওয়ালপুরের পীরের প্রধান মুরিদের নাম মতলুব মিয়া।"
        },
        {
          "label": "খ",
          "question": "",
          "explanation": "নিজের আত্মসম্মান ও পৌরুষের গর্ব ধূলিসাৎ হওয়ায় তাহেরের বাপ নিরুদ্দেশ হয়। তাহেরের বাপ ও মা সারাক্ষণ সংসারে কলহ করে। ঝগড়া লাগলেই সন্তানগুলো তাহেরের বাপের নয় এমন কথা বলে তাহেরের বাপকে ক্ষ্যাপায় তাহেরের মা। তাহেরার বাপ জানত এটি নেহাতই তাকে খ্যাপানোর জন্য বলা। এই কথার কোনো সত্যতা এবং ভিত্তি নেই। কিন্তু তবুও মজিদ মজলিসে তাকে এই মিথ্যাকে সত্য হিসেবে স্বীকার করতে বাধ্য করে। এতে নিজের আত্মসম্মান ও পৌরুষের গর্ব ধূলিসাৎ হওয়ায় সে নিরুদ্দেশ হয়।"
        },
        {
          "label": "গ",
          "question": "",
          "explanation": "নিজেকে অলৌকিক শক্তির অধিকারী হিসেবে প্রমাণ করার ক্ষেত্রে রহমত মিয়ার সাথে 'লালসালু' উপন্যাসের মজিদের অভিন্নতা খুঁজে পাওয়া যায়। 'লালসালু' উপন্যাসে এক নিরাক পড়া শ্রাবণের দিনে মজিদকে মোনাজাতরত অবস্থায় মহব্বতনগর গ্রামের পাশে দেখা যায়। গ্রামে ঢুকে মজিদ সে গ্রামের মানুষদেরকে গালাগাল শুরু করে এবং বলে যে, গ্রামের মানুষ বে-এলেম ও মূর্খ। গ্রামের ভাঙা এক প্রাচীন কবরকে সে মোদাচ্ছের পীরের কবর বলে দাবি করে এবং এই কবরের রক্ষণাবেক্ষণ না করার জন্য গ্রামবাসীকে গালাগাল করে। এরপর মজিদ সেই কবরকে একটি 'লালসালু' দিয়ে আবৃত করে দিয়ে সেখানে মাজার প্রতিষ্ঠা করে। উদ্দীপকে গ্রামের মাতব্বর মেহের আলীর বাড়িতে পড়ন্ত এক বিকেলে রহমত মিয়া নামের এক দরবেশের আগমন ঘটে। রহমত মিয়া দুর্গম পথ পাড়ি দিয়ে এই গ্রামে এসেছে। তার চোখে নানা শঙ্কা, স্বপ্ন ও উদ্বেগের আভাস। সকলের সামনে সে নিজেকে পীর বলে পরিচয় দেয় এবং তার অলৌকিক ক্ষমতার কথা সকলকে বলতে থাকে। 'লালসালু' উপন্যাসের মজিদও গ্রামের মানুষকে অলৌকিকতার ভেলকি দেখায়, এ দিক থেকে মজিদ এবং উদ্দীপকের রহমত মিয়ার আচরণের অভিন্নতা পরিলক্ষিত হয়।"
        },
        {
          "label": "ঘ",
          "question": "",
          "explanation": "\"উদ্দীপকের গ্রাম্যজীবন যেন 'লালসালু' উপন্যাসের গ্রাম্যজীবনের খণ্ডিত রূপ।”-মন্তব্যটি আমার কাছে যৌক্তিক মনে হয়েছে। 'লালসালু' উপন্যাসে কোনো এক শ্রাবণের দিনে মজিদ মহব্বতনগর গ্রামে প্রবেশ করে। সেখানে সে এসে একটি পুরানো কবরকে মোদাচ্ছের পীরের কবর বলে দাবি করে। বীরের কবরকে অরক্ষিত রাখায় গ্রামবাসীকে সে গালাগাল করে এবং 'লালসালু' দিয়ে এই কবরকে আবৃত করে দেয়। ধীরে ধীরে মজিদ এই কবরকে আশ্রয় করে নিজের ধর্মব্যাবসার সাম্রাজ্য গড়ে তোলে। উদ্দীপকের শহর থেকে দূরে অবস্থিত শ্যামপুর গ্রামের মানুষ সমৃদ্ধশালী ও সুখী। ধান চাষ করে, গৃহস্থালী কাজে সময় দিয়ে ও প্রচলিত বিশ্বাস অনুসরণ করেই এ অঞ্চলের মানুষের দিন কাটে। গ্রামের মাতব্বর মেহের আলীর বাড়িতে দরবেশের আগমন ঘটে। সেই দরবেশ বিভিন্নভাবে নিজেকে অলৌকিক ক্ষমতার অধিকারী বলে প্রমাণ করতে চায়। 'লালসালু' উপন্যাসে ধর্মকে আশ্রয় করে নিজের স্বার্থসিদ্ধি করতে যেয়ে কীভাবে মানুষ সমাজের মারাত্মক ক্ষতি করে তা দেখানো হয়েছে। মজিদের বিষাক্ত শিকর শুধু তার বলয়েই থেমে থাকেনি, মহব্বতনগর গ্রামের নিরীহ মানুষের জীবনকেও ওলটপালট করে দিয়েছে। ধর্মভীরু মানুষের ধর্ম সম্পর্কে অজ্ঞানতা মজিদের ধর্মব্যাবসার পথকে সুগম করেছে। উদ্দীপকে রহমত মিয়া নামের দরবেশের আগমন ও তার ভন্ডামির খণ্ডচিত্র উপস্থাপিত হয়েছে, তার ভণ্ডামিতে শ্যামপুর গ্রামের মানুষের কী প্রতিক্রিয়া তা জানা যায়নি। সবকিছু বিবেচনায়, প্রশ্নোক্ত মন্তব্যটি আমার কাছে যথার্থ মনে হয়েছে।"
        }
      ]
    },
    {
      "number": "10",
      "uddipok": "ইতিহাস পথ নিলো কুটিল পদ্মার বাঁকে বাঁকে, বারুদে জোয়ার লাগে, পীতাঙ্গ গোঁয়ার বান ডাকে- এশিয়ার সূর্য ওঠে দোর্দণ্ড প্রতাপ। আর্তনাদ করে নিতে অগণিত প্রজাপুঞ্জ বিশ্বাসঘাতক প্রভু নিয়েছে বিদায়; যে ক্লীব পালাবে তার মুক্তি নেই আর।",
      "tag": "DB, DIN.B, JB, SB 18,MC 24",
      "sub_questions": [
        {
          "label": "ক",
          "question": "সিরাজউদ্দৌলার মায়ের নাম কী?",
          "explanation": "সিরাজউদ্দৌলার মায়ের নাম আমিনা বেগম।"
        },
        {
          "label": "খ",
          "question": "\"আমার নালিশ আজ আমার বিরুদ্ধে”- এ উক্তির তাৎপর্য কী?",
          "explanation": "প্রজাদের দুর্ভোগের জন্য অন্য কাউকে দোষারোপ না করে আত্মগ্লানি প্রকাশ করতে গিয়ে নবাব সিরাজউদ্দৌলা একথা বলেছেন। উৎপীড়িত ব্যক্তিকে দরবারে ডাকার পূর্বে নবাব তাঁর পারিষদদের ডেকে তাঁদের নিজ নিজ দায়িত্ব পুনরায় স্মরণ করিয়ে দেন। এতে অসন্তুষ্ট হয়ে মিরজাফর নবাবকে প্রশ্ন করে, তিনি তাদের সন্দেহ করছেন কি না? কিন্তু নবাব কোনো অভিযোগ জানাতে চান না। বাংলার প্রজাদের সুখ- স্বাচ্ছন্দ্য বিধান না করতে পারায় নিজেকেই অপরাধী আখ্যা দেন তিনি। আর এ প্রসজ্যেই তিনি নিজের বিরুদ্ধে নালিশের কথা বলেন।"
        },
        {
          "label": "গ",
          "question": "উদ্দীপকের বক্তব্যের সাথে 'সিরাজউদ্দৌলা' নাটকের পটভূমিগত সাদৃশ্য কতটুকু বিশ্লেষণ করো।",
          "explanation": "বিদেশি আগ্রাসন থেকে দেশের স্বাধীনতাকে অক্ষুণ্ণ রাখার পটভূমিগত দিক থেকে উদ্দীপকটি 'সিরাজউদ্দৌলা' নাটকের সাথে অনেকটাই সাদৃশ্যপূর্ণ। 'সিরাজউদ্দৌলা' নাটকের বর্ণনায় আমরা দেখতে পাই, ইস্ট ইন্ডিয়া কোম্পানি বাংলার সার্বভৌমত্বের জন্য হুমকি হয়ে দাঁড়ায়। তারা নিজেদের স্বার্থসিদ্ধির জন্য বাংলাকে নিজেদের কুক্ষিগত করার চেষ্টা করে। কিন্তু দেশপ্রেমী নবাব ইংরেজ বেনিয়া শক্তির এই অপচেষ্টাকে রুখে দেওয়ার জন্য প্রতিজ্ঞাবদ্ধ হন। তিনি দেশপ্রেমী সৈনিকদের সাথে নিয়ে লড়াই করার ঘোষণা দেন। উদ্দীপকে বিশ্বাসঘাতক প্রভুদের পরিহার করে দেশের কল্যাণমন্ত্রে উজ্জীবিত হওয়ার কথা বলা হয়েছে। সেখানে সাহসী বীরদের সকল অপচেষ্টার বিরুদ্ধে লড়াই করার জন্য প্রতিজ্ঞাবদ্ধ হওয়ার কথা বর্ণিত হয়েছে। বিশ্বাসঘাতকদের আগ্রাসন থেকে স্বাধীনতাকে রক্ষায় উদ্দীপকে বর্ণিত এই দিকটি 'সিরাজউদ্দৌলা' নাটকেও দৃশ্যমান। ফলে নাটকের পটভূমিগত দিক আংশিকভাবে সাদৃশ্যময় হয়ে উঠেছে উদ্দীপকের সাথে।"
        },
        {
          "label": "ঘ",
          "question": "“বিশ্বাসঘাতক প্রভু নিয়েছে বিদায়।\"- এ উক্তিটি 'সিরাজউদ্দৌলা' নাটকের কাহিনীর আলোকে কতটা সত্য? মূল্যায়ন করো।",
          "explanation": "'সিরাজউদ্দৌলা' নাটকে বিশ্বাসঘাতকেরাই শেষ পর্যন্ত টিকে থাকায় প্রশ্নোক্ত উক্তিটি নাটকের ক্ষেত্রে যথার্থ নয়। আলোচ্য নাটকে এদেশকে লুট করেছে বিদেশিরা। তারা এদেশীয় দোসরদের সহযোগিতায় পলাশির যুদ্ধে নবাবকে পরাজিত করেছে। ফলে বিশ্বাসঘাতক সেনাপতি মিরজাফর ইস্ট ইন্ডিয়া কোম্পানির পুতুল নবাব হয়ে সিংহাসনে উপবিষ্ট হয়। নবাব সিরাজউদ্দৌলা অপরিসীম দেশপ্রেম ও প্রবল ইচ্ছা থাকা সত্ত্বেও কেবল ষড়যন্ত্রের কারণে দেশের স্বাধীনতা বিসর্জন দিতে বাধ্য হয়েছেন। তাঁর পতনের ফলে বিশ্বাসঘাতকেরাই ক্ষমতার মসনদে আরোহণ করেছে। উদ্দীপকে দেশপ্রেমীদের দেশের কল্যাণমন্ত্রে উজ্জীবিত হওয়ার কথা বলা হয়েছে। সেখানে দোর্দণ্ড প্রতাপে এশিয়ার সূর্য উঠছে। বিশ্বাসঘাতকদের সেখানে কোনো ঠাঁই নেই। তারা বিদায় নিয়েছে। ফলে প্রতিষ্ঠিত হতে চলেছে সত্য ও ন্যায়নীতি। 'সিরাজউদ্দৌলা' নাটকে দেশপ্রেমীদের পরাজিত হতে দেখা যায়। সেখানে বিশ্বাসঘাতকেরাই বিজয়ী হয়েছে। কিন্তু উদ্দীপকে বিশ্বাসঘাতকদের বিদায় ঘটেছে। এ ক্ষেত্রে উদ্দীপকের সাথে 'সিরাজউদ্দৌলা' নাটকের বৈপরীত্য সূচিত হয়েছে। তাই বলা যায়, প্রশ্নোক্ত উত্তিটি নাটকের ক্ষেত্রে সত্য হয়ে ওঠেনি।"
        }
      ]
    },
    {
      "number": "11",
      "uddipok": "'মেঘনাদবধ কাব্যে'র দেশপ্রেমিক রাক্ষসরাজ রাবণ দেশে শত্রুবেষ্টিত ও অবরুদ্ধ। রামচন্দ্র ও তার বানর সৈন্য লঙ্কা নগরীকে চারদিক থেকে ঘিরে রেখেছে। রাবণের অনুজ বিভীষণ শত্রুসেনাদের সাথে যোগ দিয়ে রাবণের বিপক্ষে দাঁড়িয়েছে। চারিদিকে অবিশ্বাস, প্রতারণা ও বিপর্যয়ের হাতছানি। যুদ্ধক্ষেত্র থেকে বীর পুত্রদের মৃত্যুর খবর আসে তাঁর কানে। বিষন্ন ও দ্রোহক্ষুব্ধ রাবণ শত্রুর মোকাবিলা করার জন্য যুদ্ধসাজ নিয়ে রণক্ষেত্রে অগ্রসর হয়। দেশের জন্য এ সংগ্রাম প্রকৃত বীরত্বের মহিমায় উজ্জ্বল।",
      "tag": "DB, DIN.B, JB, SB 18,ISCM 23",
      "sub_questions": [
        {
          "label": "ক",
          "question": "কার নির্দেশে সিরাজউদ্দৌলাকে হত্যা করা হয়?",
          "explanation": "মিরনের নির্দেশে সিরাজউদ্দৌলাকে হত্যা করা হয়।"
        },
        {
          "label": "খ",
          "question": "\"শওকত জঙ্গ নবাব হলে সকলের উদ্দেশ্য হাসিল হবে।\"- কেন?",
          "explanation": "শওকতজজা ঘসেটি বেগমের আস্থাভাজন হওয়ায় সে নবাব হলে ষড়যন্ত্রকারীদের স্বার্থসিদ্ধি ঘটবে, এমনটিই প্রকাশ পেয়েছে প্রশ্নোক্ত উক্তিটিতে। আলিবর্দি খানের মৃত্যুর পর সিংহাসনে বসেন তার দৌহিত্র সিরাজউদ্দৌলা। কিন্তু ঘসেটি বেগমসহ অন্যান্য চক্রান্তকারী এটি মেনে নিতে পারে না। তারা সিরাজউদ্দৌলার খালাতো ভাই শওকত জজাকেই যোগ্য উত্তরাধিকারী মনে করে। কেননা, সিরাজউদ্দৌলা নবাব হওয়ায় তাদের ব্যক্তিস্বার্থ চরিতার্থে প্রতিবন্ধকতা তৈরি হয়। ফলে ঘসেটি বেগমের স্নেহধন্য শওকতজজাকে নবাব বানাতে পারলে নিজেদের স্বেচ্ছাচারিতায় কোনো অন্তরায় থাকবে না বলে মনে করে ষড়যন্ত্রকারীরা। আর এজন্যই প্রশ্নোক্ত মন্তব্যটি করা হয়েছে।"
        },
        {
          "label": "গ",
          "question": "উদ্দীপকের রাবণ চরিত্রটি 'সিরাজউদ্দৌলা' নাটকের কোন চরিত্রের সাথে সাদৃশ্যপূর্ণ? বিশ্লেষণ করো।",
          "explanation": "বিপর্যন্ত অবস্থার দিক থেকে উদ্দীপকের রাবণ চরিত্রটি 'সিরাজউদ্দৌলা' বাইকের পেছনে নিয়ে কিছুদূর যেতেই লোকটি কৌশলে তার হাতের লাঠি নাটকের নবাব সিরাজউদ্দৌলার সাথে সাদৃশ্যপূর্ণ। আলোচ্য নাটকে নবাব সিরাজউদ্দৌলা সিংহাসনে আসীন হয়েই নানা প্রতিবন্ধকতার মুখোমুখি হন। তিনি অমাত্যদের বিশ্বাসঘাতকতা এবং প্রাসাদ-ষড়যন্ত্রের শিকার হয়ে বিপর্যয়ের মধ্যে পতিত হন। তারপরও শত্রুর কাছে মাথা নত করেননি। স্বল্পসংখ্যক বিশ্বস্ত সৈন্য নিয়েই তিনি ইংরেজদের বিরুদ্ধে প্রতিরোধ গড়ে তোলার চেষ্টা করেন। নিশ্চিত মৃত্যু জেনেও নবাব সিরাজউদ্দৌলা কোনো সন্ধির পথ বেছে নেননি। বরং মৃত্যুকেই আলিঙ্গন করে নিয়েছেন অবলীলায়। উদ্দীপকে রাক্ষসরাজ রাবণকে নিদারুণ সংকটের মুখোমুখি হতে দেখা যায়। একদিকে শত্রুবেষ্টিত অবস্থা, অন্যদিকে আত্মীয়ের বিশ্বাসঘাতকতা তাঁকে বিপর্যস্ত করে তুলেছে। সর্বোপরি যুদ্ধক্ষেত্রে পুত্রদের মৃত্যুসংবাদ রাবণকে করুণ পরিস্থিতির সম্মুখীন করেছে। এ অবস্থাতেও সে শত্রুকে রুখে দিতে বদ্ধপরিকর। তাই মৃত্যুভয় উপেক্ষা করে নিজেই রণসাজে সজ্জিত হয়ে যুদ্ধের ময়দানে অগ্রসর হয় রাবণ। আর রাবণ চরিত্রের এই সংকটাপন্ন দিকটি 'সিরাজউদ্দৌলা' নাটকের নবাব সিরাজউদ্দৌলার ক্ষেত্রেও দৃশ্যমান। এভাবেই চরিত্র দুটি পরস্পর সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের দেশপ্রেম 'সিরাজউদ্দৌলা' নাটকে কীভাবে প্রতিফলিত হয়েছে তা মূল্যায়ন করো।",
          "explanation": "উদ্দীপকে প্রতিফলিত দেশপ্রেম 'সিরাজউদ্দৌলা' নাটকে নবাবের স্বাধীনতা রক্ষার তাগিদের মধ্য দিয়ে প্রতিফলিত হয়েছে। আলোচ্য নাটকে নবাব সিরাজউদ্দৌলা ছিলেন দেশপ্রেমে বলীয়ান। তিনি দেশের স্বাধীনতা-সার্বভৌমত্ব রক্ষায় আমৃত্যু লড়াই করেছেন। অমাত্যবর্গের বিশ্বাসঘাতকতা ও প্রাসাদ-ষড়যন্ত্র এবং ইংরেজ বেনিয়াদের আগ্রাসন তাঁকে টলাতে পারেনি। তাই পলাশির যুদ্ধে পরাজিত হয়েও তিনি দেশপ্রেমী জনতাকে আহ্বান জানিয়েছেন ইংরেজদের বিরুদ্ধে রুখে দাঁড়ানোর জন্য। উদ্দীপকে রাক্ষসরাজ রাবণ দেশপ্রেমের এক অনুপম দৃষ্টান্ত উপস্থাপন করেছেন। তিনি চারদিকের বিশ্বাসঘাতকতা ও প্রতারণার কারণে বিপর্যয়কর অবস্থায় পতিত হলেও ভেঙে পড়েননি। যুদ্ধের ময়দান থেকে বীর পুত্রদের মৃত্যুসংবাদ শুনেও নিজের প্রতিজ্ঞায় অটল থেকেছেন তিনি। দেশকে রক্ষার সংগ্রামে রাবণ নিজেই রণসাজে সজ্জিত হয়ে ছুটে গিয়েছেন রণাঙ্গনে। দেশের জন্য রাবণের এই ত্যাগ ও সংগ্রাম তাঁকে বীরত্বের মহিমায় উজ্জ্বল করে তুলেছে। 'সিরাজউদ্দৌলা' নাটকের নবাব সিরাজউদ্দৌলা তাঁর কর্মকান্ডে দেশপ্রেমের যে স্বরূপ তুলে ধরেছেন তা উদ্দীপকের রাক্ষসরাজ রাবণের দেশপ্রেমের সমতুল্য। নবাব সিরাজউদ্দৌলা যেমন দেশের স্বাধীনতা ও সার্বভৌমত্ব রক্ষায় বন্ধপরিকর ছিলেন তেমনি রাবণও দেশের স্বাধীনতা রক্ষায় ছিলেন প্রতিশ্রুতিশীল। তাঁরা উভয়ই দেশমাতৃকার জন্য মৃত্যুভয় উপেক্ষা করে ছুটে গিয়েছেন রণাঙ্গনে। তাই বলা যায়, 'সিরাজউদ্দৌলা' নাটকের নবাব সিরাজউদ্দৌলার দেশাত্মবোধের মধ্য দিয়ে উদ্দীপকে প্রকাশিত দেশপ্রেমের দিকটি প্রতিফলিত হয়েছে।"
        }
      ]
    }
  ]
}