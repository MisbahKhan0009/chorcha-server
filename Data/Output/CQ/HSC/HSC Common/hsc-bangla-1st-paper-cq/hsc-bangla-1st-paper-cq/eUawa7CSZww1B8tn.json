{
  "title": "রেসিডেন্সিয়াল কলেজ ২০২৪",
  "subtitle": "বাংলা (11)",
  "questions": [
    {
      "number": "1",
      "uddipok": "মাতৃস্নেহের তুলনা নাই, কিন্তু অতি স্নেহ অনেক সময় অমঙ্গল আনয়ন করে। যে স্নেহের উত্তাপে সন্তানের পরিপুষ্টি, তাহারই আধিক্যে সে অসহায় হইয়া পড়ে। মাতৃহৃদয়ে মমতার প্রাবল্যে, মানুষ আপনাকে হারাইয়া আপন শক্তির মর্যাদা বুঝিতে পারে না। দুর্বল অসহায় পক্ষীশাবকের মতো চিরদিন স্নেহাতিশয্যে আপনাকে সে একান্ত নির্ভরশীল মনে করে। ক্রমে জননীর পরম সম্পদ সন্তান অলস, ভীরু, দুর্বল ও পরনির্ভরশীল হইয়া মনুষ্যত্ব বিকাশের পথ হইতে দূরে সরিয়া যায়।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "ক।‘রসন চৌকি' শব্দের অর্থ শানাই, ঢোল ও কাঁসি এই তিনের ঐকতান বাদ্য।"
        },
        {
          "label": "খ",
          "question": "",
          "explanation": "খ। বিয়েবাড়ির উঠানে বরযাত্রীদের জায়গা সংকুলান না হওয়ায় এবং সমস্ত আয়োজন নিতান্ত মধ্যম রকমের হওয়ায় মামা সেখানে ঢুকে খুশি হলেন না।  শম্ভুনাথ সেনের এককালে প্রচুর ধন-সম্পদ থাকলেও বর্তমানে তেমন কিছুই নেই। তাই শম্ভুনাথ সেনের আয়োজনে তেমন বাড়াবাড়ি ছিল না। আর বিয়েবাড়ির উঠানে বরযাত্রীদের জায়গারও সংকুলান হচ্ছিল না। এসব কারণে মামা বিয়েবাড়িতে ঢুকে খুশি হলেন না ।"
        },
        {
          "label": "গ",
          "question": "মাতৃস্নেহের আধিক্যে “পরনির্ভরশীল হইয়া মনুষ্যত্ব বিকাশের পথ হইতে",
          "explanation": "গ। আলোচ্য গল্পের অনুপম মাতৃস্নেহের আধিক্যের কারণে একদিকে পরনির্ভরশীল হয়েছে, অন্যদিকে মনুষ্যত্বের বিকাশও তার পরিপূর্ণ হয়নি । 'অপরিচিতা' গল্পের কথক ও নায়ক অনুপম। ধনী পরিবারের একমাত্র সন্তান হওয়ায় সে তার মায়ের অতি আদরে মানুষ হয়। বাবার মৃত্যুর পর অনুপমের মামা তাদের পরিবারের অভিভাবকের দায়িত্ব পালন করেন। ফলে সংসারের কোনো দায়িত্ব পালন না করে তার মধ্যে পরনির্ভরশীলতা তৈরি হয়। বিয়ের আসরে মামার হীন মানসিকতার কোনো প্রতিবাদ সে করতে পারে না। বিয়ে ভেঙে গেলেও অনুপম নীরব ভূমিকা পালন করে। উদ্দীপকে বলা হয়েছে, অতিরিক্ত মাতৃস্নেহ কীভাবে একজন মানুষকে অলস, ভীরু, দুর্বল ও পরনির্ভরশীল করে তোলে। মাতৃস্নেহের তুলনা নেই কিন্তু অতিস্নেহ অনেক সময় অমঙ্গলের কারণ হয়ে ওঠে। মাতৃমমতার প্রাবল্যে মানুষ নিজেকে হারিয়ে ফেলে এবং নিজের মর্যাদা বুঝতে ব্যর্থ হয়। যেমনটি আমরা দেখতে পাই আলোচ্য গল্পের অনুপম চরিত্রের মধ্যে। সে ছোটোবেলা থেকে মায়ের অতিস্নেহে মানুষ হওয়ায় তার মধ্যে পরনির্ভরশীলতা প্রবল আকার ধারণ করে। সে ন্যায়-অন্যায়ের মধ্যে বিভেদ করতে পারে না। নিজের বিয়ে ভেঙে গেলেও তার প্রতিবাদ করতে পারে না। সুতরাং উদ্দীপকের মন্তব্যের সাদৃশ্যমূলক প্রভাব অনুপম চরিত্রে প্রতিফলিত হয়েছে।"
        },
        {
          "label": "ঘ",
          "question": "",
          "explanation": "ঘ। “উদ্দীপকে বর্ণিত মাতৃস্নেহের আধিক্যে অনুপম চরিত্রের বিকাশ ব্যাহত হয়েছে ঠিকই; কিন্তু গল্পের পরিণতিতে বৃত্তভীঙা এক ব্যক্তি হিসেবে তাকে পাওয়া যায়।”— ‘অপরিচিতা' গল্পের আলোকে মন্তব্যটি যথার্থ। 'অপরিচিতা' গল্পের অন্যতম প্রধান চরিত্র অনুপম। গল্পের শুরুতে আমরা তাকে গুণহীন, ব্যক্তিত্বহীন ভূমিকায় দেখি, যে কিনা শিক্ষিত হয়েও পরিবারতন্ত্রের গণ্ডিতে আবদ্ধ। কিন্তু ক্রমে তার মধ্যে চেতনার বিকাশ ঘটে । গল্পের শেষ দিকে আমরা তাকে ক্রমে ইতিবাচক হয়ে উঠতে দেখি । অতিরিক্ত মাতৃস্নেহ কীভাবে একজন মানুষকে অলস, ভীরু, দুর্বল ও পরনির্ভরশীল করে তোলে, উদ্দীপকের বর্ণনায় সেই দিকটি উঠে এসেছে। মাতৃস্নেহের তুলনা নেই কিন্তু অতিস্নেহ অনেক সময় অমঙ্গলের কারণ হতে পারে। মাতৃমমতার প্রাবল্যে মানুষ নিজের ব্যক্তিত্ব গঠন করতে পারে না এবং নিজেকে মর্যাদাহীন করে তোলে । তখন তারা মনুষ্যত্বের বিকাশের পথ থেকে দূরে সরে যায়। আলোচ্য গল্পের অনুপম চরিত্রের মধ্যেও আমরা সেই দিকটি লক্ষ করি।  ‘অপরিচিতা’ গল্প এবং আলোচ্য উদ্দীপকের আলোচনায় আমরা দেখতে পাই, অতিরিক্ত মাতৃস্নেহের বিরূপতা। উভয়স্থানেই মাতৃস্নেহের আধিক্যের কারণে সৃষ্ট সংকটের কথা উঠে এসেছে। গল্পে আমরা দেখতে পাই, অনুপম মাতৃস্নেহের কারণে কীভাবে তার মনুষ্যত্ব হারিয়েছিল। উচ্চশিক্ষিত হয়েও ন্যায়-অন্যায় বোধ তার মধ্যে জেগে উঠতে দেখা যায় না। কিন্তু গল্পের শেষে তার মধ্যে এক ভিন্ন ব্যক্তিসত্তার জাগরণ লক্ষ করা যায়।"
        }
      ]
    },
    {
      "number": "2",
      "uddipok": "আশফাক সাহেব তাঁর সমগ্র জীবন ধরেই সমাজসচেতনতামূলক ও পরিবেশ সংরক্ষণ বিষয়ক কাজ করে চলেছেন। তাঁর আন্তরিক চেষ্টা ও নিরলস পরিশ্রমের কারণে সমাজে বহু অসংগতি দূর হয়েছে এবং বৃক্ষরোপণের প্রতিও মানুষের মনোযোগ বৃদ্ধি পেয়েছে। এমন অনেক প্রতিষ্ঠিত মানুষ আছেন, যারা ছাত্র অবস্থায় তাঁর সাহায্য নিয়ে বড়ো হয়েছেন। এর পরেও সমাজে এক শ্রেণির মানুষ আছে যারা তাঁর সমালোচনা করে। এসব শুনে আশফাক সাহেব বলেন, 'সমালোচনাকে ভয় করলে মহৎ কাজ সাধন করা যায় না।",
      "tag": "CB 22,DRMC 24",
      "sub_questions": [
        {
          "label": "ক",
          "question": "",
          "explanation": "‘আমার পথ’ প্রবন্ধ অনুযায়ী আত্মাকে চিনলেই আত্মনির্ভরতা আসে।"
        },
        {
          "label": "খ",
          "question": "",
          "explanation": "সকল অন্যায়-অবিচারের বিরুদ্ধে অভিশাপ হয়ে আবির্ভূত হয়েছেন বলেই কবি নিজেকে 'অভিশাপ-রথের সারথি' বলে অভিহিত করেছেন। কবি পুরাতন-জীর্ণ সমাজকে ঢেলে সাজাতে চান। কিন্তু সমাজের নিয়ম পালটাতে গেলে বাধার সম্মুখীন হতে হয়, সমাজরক্ষকদের আক্রমণের শিকার হতে হয়। কবি এ সকল অন্যায়ের বিরুদ্ধে সোচ্চার। তিনি তাদের অন্যায়কে অভিশাপ হয়ে ধ্বংস করতে চান। তাই তিনি নিজেকে 'অভিশাপ-রথের সারথি' বলে অভিহিত করেছেন।"
        },
        {
          "label": "গ",
          "question": "",
          "explanation": "আত্মশক্তিতে উদ্ভাসিত হওয়ায় উদ্দীপকের ইশতিয়াক সাহেব 'আমার পথ' প্রবন্ধের প্রাবন্ধিকের সাথে সাদৃশ্যপূর্ণ। 'আমার পথ' প্রবন্ধে প্রাবন্ধিক এমন এক 'আমি'র আবাহন প্রত্যাশা করেছেন যার পথ নিরেট সত্য; সত্য প্রকাশে যিনি নির্ভীক অসংকোচ। তিনি মনে করেন, সত্যের পথে অটল থাকলেই প্রকৃত 'আমি' সত্তাকে চেনা যায়। আর এতে পরনির্ভরতার গ্লানি থেকে মুক্তি পাওয়া যায়- 'এটিই তাঁর বিশ্বাস। উদ্দীপকে দেখা যায়, ইশতিয়াক সাহেব তাঁর সমগ্র জীবন সমাজ- সচেতনতামূলক ও পরিবেশ সংরক্ষণ বিষয়ক কাজ করেছেন। তাঁর একক চেষ্টাতেই সমাজের অনেক অসংগতি দূর হওয়ার পাশাপাশি বৃক্ষরোপণেও মানুষের আগ্রহ বেড়েছে। এতকিছুর পরেও সমাজের অনেক মানুষ তাঁর সমালোচনা করে। কিন্তু তিনি তাঁর কাজ থেকে এক বিন্দুও সরে আসেননি। 'আমার পথ' প্রবন্ধে প্রাবন্ধিক কাজী নজরুল ইসলামও এমন চেতনাই ধারণ করেন। কেননা, তিনি কেবল 'আমি' সত্তাকেই বিশ্বাস করেন। উদ্দীপকের ইশতিয়াক সাহেবও এই 'আমি' সত্তার দ্বারা তাড়িত হয়েই কোনো কিছুর তোয়াক্কা না করে তাঁর কাজ করে যান। আর এখানেই তাঁদের মিল।"
        },
        {
          "label": "ঘ",
          "question": "",
          "explanation": "'সমালোচনাকে যারা উপেক্ষা করতে পারে, তারাই সামনে এগিয়ে যেতে পারে।'- উদ্দীপক ও 'আমার পথ' প্রবন্ধের আলোকে উক্তিটি যথার্থ। 'আমার পথ' প্রবন্ধে প্রাবন্ধিক কাজী নজরুল ইসলাম মানুষকে পূর্ণ এক 'আমি'র সীমায় ব্যাপ্ত করতে চেয়েছেন, যেখানে সত্যের উপলব্ধিই কবির প্রাণপ্রাচুর্যের উৎসবিন্দু। তাঁর কাছে সত্যপথই শেষ কথা। তাই তিনি সত্যের পথে থাকার জন্য 'আমি' আহ্বানে সকলকে সাড়া দিতে বলেছেন। তিনি মনে করেন, কেবল এই পথই সব সমালোচনা প্রতিহত করতে পারে। উদ্দীপকের ইশতিয়াক সাহেব সত্যকে অবলম্বন করে সমাজের কল্যাণে নিজেকে নিয়োজিত করেছেন। এছাড়া তিনি পরিবেশ সংরক্ষণেও কাজ করেন। তিনি অনেক মানুষের উপকার করার পরও তাঁকে নিয়ে নানা সমালোচনা হয়। কিন্তু তিনি তাতে দমে না গিয়ে আপন গতিতে তাঁর কাজ করে যান। তিনি তাঁর সত্যের উপর আস্থা রাখেন বলেই সব সমালোচনাকে প্রতিহত করতে পারেন। আলোচ্য প্রবন্ধেও এ দিকটি উঠে এসেছে। 'আমার পথ' প্রবন্ধে প্রাবন্ধিক সকলকে আপন সত্তায় বিশ্বাসী হতে বলেছেন, যার পথ হবে নিরেট সত্যপথ। সমালোচনা ও লোকভয়কে তুচ্ছ করে আপন সত্য দ্বারা মনুষ্যত্ববোধের জাগরণ ঘটাতে পারলেই সকল বিরোধ ও অসাম্যের ইতি ঘটবে এটাই প্রাবন্ধিকের বিশ্বাস। আলোচ্য উদ্দীপকের ইশতিয়াক সাহেবের মাঝেও একই চেতনা অনুরণিত হয়েছে। সেখানেও প্রাণপ্রাচুর্যের উৎসবিন্দু হিসেবে সত্যের উপলব্ধির কথাই বলা হয়েছে। এ কারণেই তিনি কোনো কিছুকেই তোয়াক্কা করেন না। তাঁর মূল উদ্দেশ্য জনকল্যাণ সাধন। তিনি যদি সমালোচনার ভয় করতেন তবে ভালো কাজগুলো তাঁর পক্ষে করা সম্ভব হতো না। এদিক বিবেচনায় প্রশ্নোক্ত উক্তিটিকে যথার্থ বলা যায়।"
        }
      ]
    },
    {
      "number": "3",
      "uddipok": "এইখানে তোর বুজির কবর পরীর মতন মেয়ে, বিয়ে দিয়েছিনু কাজিদের বাড়ি বনিয়াদি ঘর পেয়ে। এত আদরের বুজিরে যে তাহারা ভালোবাসিত না মোটে, হাতেতে যদিও না মারিত তারে শত যে মারিত ঠোঁটে।",
      "tag": "JB 23,DRMC 24",
      "sub_questions": [
        {
          "label": "ক",
          "question": "",
          "explanation": "মানিক বন্দ্যোপাধ্যায়ের পিতৃপ্রদত্ত নাম প্রবোধকুমার বন্দ্যোপাধ্যায় ।"
        },
        {
          "label": "খ",
          "question": "",
          "explanation": "আহ্লাদিকে দেখে তার নিজের মেয়ের কথা মনে হওয়ায় বুড়ো রহমানের চোখ ছলছল করে ওঠে। আহ্লাদির চেয়ে বয়সে ছোটো মেয়েটাকে রহমান বিয়ে দিয়েছিল। অবুঝ মেয়েটা শ্বশুরবাড়ি না যাওয়ার জন্য খুব কেঁদেছিল। কিন্তু তার ভালোর জন্যই তাকে জোর করে শ্বশুরবাড়ি পাঠায় রহমান। সেখানে গিয়ে অল্পদিন পরেই তার মেয়ে মারা যায়। একই সমস্যার শিকার আহ্লাদিকে দেখে মেয়ের কথা মনে হওয়ায় বুড়ো রহমানের চোখ ছলছল করে ওঠে।"
        },
        {
          "label": "গ",
          "question": "",
          "explanation": "পরিণতি ভিন্ন হলেও-উদ্দীপকের বুজির সঙ্গে 'মাসি-পিসি' গল্পের আহ্লাদির বিবাহিত জীবনের দুঃখকষ্ট এক ও অভিন্ন। পুরুষশাসিত সমাজে নারীরা প্রতিনিয়তই স্বামী ও শ্বশুরবাড়ির লোকজন কর্তৃক লাঞ্ছিত ও নির্যাতিত হয়। আহ্লাদি এমনই নির্যাতনের শিকার। সে চার মাসের অন্তঃসত্ত্বা, অথচ তার স্বামী তাকে নানাভাবে শারীরিক- মানসিক নির্যাতন করত। খেতে না দিয়ে দিনরাত খুঁটির সাথে বেঁধে রাখত, কলকেপোড়া ছ্যাঁকা দিত। শ্বশুরবাড়ির লাঞ্ছনা সহ্য করতে হতো প্রতিনিয়ত। এসব অত্যাচার মেনে নিতে না পেরে সে বাপের বাড়ি চলে - আসে এবং মাসি-পিসির আশ্রয়ে জীবন শুরু করে। আর মাসি-পিসিও আহ্লাদির অস্তিত্ব রক্ষায় দায়িত্বশীল ভূমিকা পালন করে। উদ্দীপকের বুজিকে বনিয়াদি পরিবারে বিয়ে দেওয়া হয়। কিন্তু বুজির বিবাহিত জীবন সুখের ছিল না। স্বামী ও শ্বশুরবাড়ির লোকজন তাকে নানাভাবে নির্যাতন করত। শারীরিক নির্যাতন না করলেও নিজেদের আচার- ব্যবহার আর কথাবার্তায় তারা সবসময়ই বুজিকে অবহেলা ও অবজ্ঞা করত। এই মানসিক অত্যাচার সহ্য করতে না পেরে অকালেই বুজি প্রাণ হারায়। উদ্দীপকের বুজি ও গল্পের আহ্লাদি দুজনই বিবাহিত জীবনে অন্যায়- অত্যাচারের শিকার। বিবাহিত জীবন তাদের নিরাপদ ও নির্ভরযোগ্য ছিল না। তবে আহ্লাদি এই অনিরাপদ জীবন থেকে বাঁচতে মাসি-পিসিকে পাশে পেলেও বুজি তা পায়নি। মৃত্যুই ছিল তার জীবনের শেষ পরিণতি। তাই বলা যায় বুজি ও আহ্লাদির জীবনযন্ত্রণা এক হলেও পরিণতি ছিল ভিন্ন।"
        },
        {
          "label": "ঘ",
          "question": "",
          "explanation": "'মাসি-পিসি' পুরুষতান্ত্রিক সমাজব্যবস্থায় নারীর ঘুরে দাঁড়ানোর গল্প হওয়ায় উদ্দীপকে গল্পের মূলভাব আংশিকভাবে প্রতিফলিত হয়েছে। পুরুষশাসিত সমাজে নারীরা অসহায় ও বঞ্চিত হয়ে চলেছে নিরন্তন। এই বঞ্চিত নারী সমাজের প্রতিনিধি মাসি-পিসি ও আহ্লাদি। কিন্তু শেষ পর্যন্ত এই ব্যাধিগ্রস্ত পুরুষশাসিত সমাজের কাছে তারা হার মানেনি। মাসি-পিসি নিজেদের জীবিকার ব্যবস্থা নিজেরাই করেছে। আবার পিতৃমাতৃহীন আহ্লাদির দায়িত্বভার গ্রহণ করেছে। সমাজের লালসা-উন্মত্ত শ্রেণির কবল থেকে রক্ষা পেতে বুদ্ধিদীপ্ত ও সাহসী সংগ্রাম পরিচালনা করেছে। উদ্দীপকের বুজিকে তার পরিবার বনিয়াদি ঘরে অনেক আশা করে বিয়ে দিয়েছিল। কিন্তু এই বিয়ে তার জীবনে সুখ এনে দিতে পারেনি। স্বামী ও শ্বশুরবাড়ির লাঞ্ছনা ও নির্যাতন সহ্য করতে না পেরে অকালেই তাকে প্রাণ হারাতে হয়। উদ্দীপকে পুরুষশাসিত সমাজে নারীর প্রতি অমানবিক আচরণের করুণ পরিণতি দেখানো হয়েছে। এইসব নির্যাতিত নারীদের জীবনবাস্তবতা 'মাসি-পিসি' গল্পেও ফুটে উঠেছে, তবে এখানে অন্যায়ের বিরুদ্ধে ঐক্যবদ্ধ হয়ে নারীর সামাজিক সচেতনমূলক প্রতিরোধের বিষয়টি বিশেষভাবে উল্লেখযোগ্য। সেখানে অত্যাচারী স্বামী এবং লালসা উন্মত্ত জোতদার, দারোগা ও গুন্ডা-বদমাশদের আক্রমণ থেকে আহ্লাদিকে নিরাপদ রাখার ক্ষেত্রে অসহায় দুই বিধবার দায়িত্বশীল ও মানবিক জীবনযুদ্ধ খুবই প্রশংসনীয়। তাই বলা যায়, উদ্দীপকে নারী নির্যাতন এবং সামাজিকভাবে নারীর নিরাপত্তাহীনতার বিষয়টি উঠে এলেও 'মাসি-পিসি' গল্পের মূলভাবে ফুটে ওঠা নারীর অস্তিত্বরক্ষায় তার সাহসী পদক্ষেপের বিষয়টি অনুপস্থিত। ফলে উদ্দীপকটি গল্পের মূলভাবকে আংশিকভাবে ধারণ করেছে।"
        }
      ]
    },
    {
      "number": "4",
      "uddipok": "বন্ধু, তোমার ছাড়ো উদ্বেগ, সুতীক্ষ্ণ করো চিত্ত বাংলার মাটি দুর্জয় ঘাঁটি বুঝে নিক দূর্বৃত্ত। মূঢ় শত্রুকে হানো স্রোতে রুখে, তন্দ্রাকে করো ছিন্ন, একাগ্র দেশে শত্রুরা এসে যাক নিশ্চিহ্ন। ঘরে তোলো ধান বিপ্লবী প্রাণ প্রস্তুত রাখো কাস্তে, গাও সারি গান, হাতিয়ারে শান দাও আজ উদয়ান্তে।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "'বায়ান্নর দিনগুলো' বঙ্গবন্ধু শেখ মুজিবুর রহমানের একটি আত্মজীবনীমূলক রচনা।"
        },
        {
          "label": "খ",
          "question": "",
          "explanation": "বাংলা ভাষা পূর্ব পাকিস্তানের রাষ্ট্রভাষা হতে যাচ্ছে- এমন দূরদর্শী ভাবনা থেকে শেখ মুজিবুর রহমান আলোচ্য মন্তব্যটি করেছেন। ১৯৫২ সালের ২১শে ফেব্রুয়ারি বাংলাকে রাষ্ট্রভাষা করার দাবিতে আন্দোলনরত মিছিলে ছাত্র-জনতার ওপর গুলির খবর গ্রামগঞ্জে পৌঁছালে সেখানেও প্রতিবাদ শুরু হয়। মানুষ বুঝতে পারে, শাসকগোষ্ঠী বাঙালিদের মুখের ভাষা কেড়ে নিতে চায়। অধিকার আদায়ে তাই তারা ঐক্যবদ্ধ হয়। বাঙালির এই জাগরণ দেখে দূরদর্শী বঙ্গবন্ধু এই ভেবে ভরসা পান যে, পাকিস্তানিরা বাঙালিদের আর দমাতে পারবে না। বাংলা ভাষাকে রাষ্ট্রভাষা না করে তাদের আর কোনো উপায় নেই।"
        },
        {
          "label": "গ",
          "question": "",
          "explanation": "উদ্দীপকে সশস্ত্র প্রতিবাদের চিত্র ফুটে উঠলেও 'বায়ান্নর দিনগুলো' প্রবন্ধে অনশন ধর্মঘটের মাধ্যমে অন্যায়ের বিরুদ্ধে প্রতিবাদ করা হয়েছে। 'বায়ান্নর দিনগুলো' রচনায় বঙ্গবন্ধুর নির্ভীক ও আপসহীন মানসিকতার দিকটি স্পষ্ট হয়ে উঠেছে। তিনি আজীবন অন্যায়-অনাচারের বিরুদ্ধে প্রতিবাদ করে গেছেন। আর এ কারণে অত্যাচারী শাসকশ্রেণি তাঁকে বিনা বিচারে বছরের পর বছর জেলে আটকে রেখেছে। বিনা বিচারে এভাবে রাজবন্দিদের আটকে রাখার প্রতিবাদে তিনি অনশন ধর্মঘট পালন করেছেন। উদ্দীপকের কবিতাংশে অসহায় নিপীড়িত সর্বহারা মানুষদের স্বার্থরক্ষায় কবি বিদ্রোহ ঘোষণা করেছেন। মানবতার জয়ের জন্য তিনি লড়াকু ভূমিকায় অবতীর্ণ হয়েছেন সশস্ত্র আয়োজনে। সমাজজীবনের প্রতি ভালোবাসা কবিকে নিয়ে গেছে সাধারণ মানুষ-মজুর, চাষি আর বিপ্লবী সমাজকর্মীদের কাতারে। অন্যদিকে, 'বায়ান্নর দিনগুলো' রচনায়ও বিদ্রোহের স্বরূপ ফুটে উঠেছে। এখানে তৎকালীন পাকিস্তানি শাসকগোষ্ঠীর অপশাসন ও বিনা বিচারে বছরের পর বছর রাজবন্দিদের কারাগারে আটক রাখার প্রতিবাদে বঙ্গবন্ধু অনশন ধর্মঘট শুরু করেন। তাই বলা যায়, 'বায়ান্নর দিনগুলো' রচনা ও উদ্দীপক উভয় ক্ষেত্রেই বিদ্রোহ চেতনা ফুটে উঠেছে। তবে উদ্দীপকে সশস্ত্র বিপ্লবের আহ্বান থাকলেও আলোচ্য রচনায় অনশন ধর্মঘট পালনের চিত্র ফুটে উঠেছে।"
        },
        {
          "label": "ঘ",
          "question": "",
          "explanation": "অন্যায়-অনাচার ও অপশাসনের বিরুদ্ধে সোচ্চার হওয়ার আহ্বান থাকায়, উদ্দীপকটিতে 'বায়ান্নর দিনগুলো' রচনার চেতনা সার্থকভাবে প্রতিফলিত হয়েছে। বঙ্গবন্ধু শেখ মুজিবুর রহমান স্বদেশের মানুষের অধিকার আদায়ে অনড় ও অবিচল এক মানুষ। তিনি বাঙালিকে পাকিস্তানিদের শোষণ থেকে মুক্ত করার জন্য সংগ্রাম করতে গিয়ে বারবার কারাবরণ, করেছেন। দেশের মানুষকে ভালোবাসতেন বলেই জীবনের বেশির ভাগ সময়ই তাঁকে জেলখানায় কাটাতে হয়েছে। তাইতো 'বায়ান্নর দিনগুলো' রচনাতেও তাঁর রাজবন্দি অবস্থায় অনশন-ধর্মঘট পালনের চিত্র ফুটে উঠেছে। উদ্দীপকের কবিতাংশে সাধারণ মানুষের অধিকার আদায় করতে গিয়ে কবি সমাজে বিদ্যমান অপশক্তির বিরুদ্ধে অবস্থান নিয়েছেন। বজ্রকণ্ঠে অন্যায়ের প্রতিবাদে হাতিয়ার তুলে নিয়েছেন। শান্তিপ্রিয় সাধারণ মানুষকে রক্ষা করাই তাঁর মূল লক্ষ্য। 'বায়ান্নর দিনগুলো' রচনা এবং উদ্দীপকের কবিতাংশে মানুষের মুক্তির জন্য বিপ্লবীদের আত্মত্যাগের চিত্র ফুটে উঠেছে। যুগ যুগ ধরে সমাজের সাধারণ মানুষেরা অবহেলিত ও বঞ্চিত হয়ে আসছে। কখনোবা বিদেশি অপশক্তির আগ্রাসনে সাধারণ মানুষের অধিকার লঙ্ঘিত হয়েছে। 'বায়ান্নর দিনগুলো' রচনায় বঙ্গবন্ধু শেখ মুজিবুর রহমান মানুষের অধিকার আদায়ের আন্দোলনে নিজের জীবন বাজি' রেখেছেন। অন্যদিকে, উদ্দীপকেও গণমানুষের মুক্তির জন্য নিজেদের জীবন উৎসর্গ করার আহ্বান রয়েছে। সুতরাং, উদ্দীপক ও আলোচ্য রচনার আলোকে আমরা বলতে পারি প্রশ্নোক্ত মন্তব্যটি যথার্থ।"
        }
      ]
    },
    {
      "number": "5",
      "uddipok": "মানুষ মরণশীল এ'সত্য 'চিরন্তন' কিন্তু মানুষের কর্ম অমর। কর্ম দিয়ে কালে কালে মানুষ জগতের মধ্যে চিরন্তন হয়ে আছে। শিল্প-সাহিত্যের ক্ষেত্রে অসংখ্য শিল্পী-সাহিত্যিক, বিজ্ঞানের ক্ষেত্রে অসংখ্য বিজ্ঞানী, চিন্তার ক্ষেত্রে অসংখ্য চিন্তক-দার্শনিক তাঁদের জ্ঞান- বৃদ্ধি-শক্তি-শ্রম সর্বোপরি মহৎ কর্ম দিয়ে পৃথিবীকে সুন্দর করে গেছেন। শারীরিকভাবে তাঁদের দেহাবসান হলেও কর্ম টিকে আছে। প্রতিনিয়ত তাঁদের কর্মের দানে সমৃদ্ধ হচ্ছে পৃথিবীর মানুষ। কালের গহ্বরে কেবল কর্মী হারায়, কর্ম হারায় না।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "'থরে বিথরে' অর্থ স্তরে স্তরে।"
        },
        {
          "label": "খ",
          "question": "",
          "explanation": "আপাতদৃষ্ট ভাবের আড়ালে অন্তর্নিহিত ভাব হিসেবে একটি গভীর জীবনদর্শনকে তুলে ধরার পরিপ্রেক্ষিতে 'সোনার তরী' একটি সার্থক রূপক কবিতা। 'সোনার তরী' কবিতায় কবি গ্রামীণ পটভূমিতে এক কৃষকের দুরবস্থাকে কেন্দ্র করে কবিতাটির ভাবসত্যকে উন্মোচন করেছেন। কবিতাটিতে মহাকালস্বরূপ মাঝি কর্তৃক কৃষকের সোনার ধান গ্রহণ করা এবং • পরিশেষে কৃষকের নদীতীরে বসে থাকা এই অন্তর্লীন ভাবকেই প্রকাশ করে। এ কবিতায় কৃষক কবির রূপক। এভাবে রূপকের আড়ালে কবিতাটিতে মানবজীবনের অনিবার্য সত্য মৃত্যুর অনিবার্যতা এবং কর্মফলের গুরুত্বের দিকটি উন্মোচিত হয়েছে। সে বিবেচনায় 'সোনার তরী' একটি সার্থক রূপক কবিতা।"
        },
        {
          "label": "গ",
          "question": "",
          "explanation": "'সোনার তরী' কবিতার মহৎ সৃষ্টিকর্মের অবিনশ্বরতা এবং সৃষ্টিশীল মানুষের অবশ্যম্ভাবী পরিণতির সাথে উদ্দীপকের বিষয়টি সাদৃশ্যপূর্ণ। সময়ের পরিক্রমায় ব্যক্তি মানুষের মৃত্যু হয় ঠিকই। কিন্তু তার সৃষ্টিশীল কর্মের মৃত্যু নেই। রূপকের আড়ালে এ ভাবসত্যটিই উন্মোচিত হয়েছে আলোচ্য কবিতাটিতে। সেখানে দেখা যায়, বিরূপ পরিবেশে ধান কাটার পর এক কৃষক মাঝিকে তাঁর ধান তুলে নেওয়ার জন্য আর্জি জানালে মাঝি তাঁর কর্মফলরূপী ধান নৌকায় তুলে নেয়, কিন্তু ফসল উৎপাদনশীল কৃষকের আশ্রয় মেলে না। অর্থাৎ মানুষের মহৎ কর্ম মহাকালের মাঝে ঠাঁই পেলেও ব্যক্তিমানুষকে অবধারিত ভাবেই মৃত্যুর স্বাদ আস্বাদন করতে হয়। উদ্দীপকে বলা হয়েছে, মানুষ মরণশীল হলেও তার মহৎ সৃষ্টিকর্ম অবিনশ্বর। মহাকালের স্রোতে মানুষ হারিয়ে যায়। বেঁচে থাকে কেবল তাঁর সৃষ্টিকর্ম। আর এই মহৎ সৃষ্টিকর্মই যুগ যুগ ধরে পৃথিবীকে উন্নয়ন ও প্রগতির ধারায় উদ্ভাসিত করছে। 'সোনার তরী' কবিতাতেও ব্যক্তি মানুষের অনিবার্য পরিণতি এবং মহৎ কর্মের অমরত্বের বিষয়টি ফুটে উঠেছে। তাই বলা যায়, মানুষের কর্মই পৃথিবীতে টিকে থাকে, ব্যক্তি মানুষ নয়- এই বিষয়টি উদ্দীপক ও 'সোনার তরী' কবিতার মধ্যে সাদৃশ্য তৈরি করেছেন।"
        },
        {
          "label": "ঘ",
          "question": "",
          "explanation": "পৃথিবীতে যুগ যুগ ধরে মানুষের কর্মফল বেঁচে থাকলেও ব্যক্তি মানুষটাকে হারিয়ে যেতে হয় কালের অতল গহ্বরে। 'সোনার তরী' কবিতার মূলকথা হলো, মহাকাল মানুষের কর্মকে সযত্নে যুগের পর যুগ ধরে ধারণ করলেও কর্মের স্রষ্টাকে ধরে রাখে না। মানুষের সৃষ্টিকর্ম অবিনশ্বর হলেও মানুষের জীবন নশ্বর। সৃষ্টির শুরু থেকেই জগতের নিয়ম একই। হাজার বছরের পুরোনো কীর্তিটিকে থাকলেও তাদের যাঁরা সৃষ্টি করেছিল তাঁরা কেউই বেঁচে নেই। যদিও তাঁরা তাঁদের কর্মের জন্য স্মরণীয় হয়ে আছেন, কিন্তু সময়ের নিষ্ঠুরতা থেকে বাঁচতে পারেননি। 'সোনার তরী' কবিতায় কর্মের এই অবিনশ্বরতার দিকটি ফুটে উঠেছে। মহাকাল কেবল মানুষের মহৎ সৃষ্টিশীল কর্মকেই গ্রহণ করে, ব্যক্তি মানুষকে নয়। আর তাই কাল পরিক্রমায় সৃষ্টিকর্মটি থেকে গেলেও মানুষকে অনিবার্যভাবে মৃত্যুর স্বাদ গ্রহণ করতে হয়। মূলত উদ্দীপকে এই সত্যই উঠে এসেছে। 'সোনার তরী' একটি রূপকধর্মী কবিতা। এ কবিতায় কবি গভীর জীবনদর্শন ফুটে উঠেছে। আর তা হলো সময়ের চোরা স্রোতের ব্যক্তিমানুষ একসময় হারিয়ে যায়, বেঁচে থাকে কেবল তার সুকীর্তি। তাই মহাকালের খেয়ায় সৃষ্টিশীল কর্ম ঠাঁই পেলেও শিল্পস্রষ্টার জায়গা হয় না। বস্তুত শতচেষ্টা করেও মানুষ তার অনিবার্য পরিণতি মৃত্যুকে এড়াতে পারে না। অন্যদিকে উদ্দীপকেও এই একই সত্য প্রতিফলিত হয়েছে। কালের তরীতে ব্যক্তির কর্মফলের জায়গা হলেও ব্যক্তি মানুষকে অনিবার্যভাবে অপেক্ষা করতে হয় শূন্যতায় বিলীন হওয়ার জন্য। তাই বলা যায়, উদ্দীপক এবং 'সোনার তরী' কবিতার মূলভাব একই ধারায় উৎসারিত- মন্তব্যটি যথার্থ।"
        }
      ]
    },
    {
      "number": "6",
      "uddipok": "এ কারবালার ময়দানে ইমাম হোসেন তাঁর বাহাত্তর জন সঙ্গীসহ নৃশংস হত্যাকাণ্ডের শিকার হয়েছেন। শত অনুরোধ ও ভয়ভীতি উপেক্ষা করে তিনি সত্য ও সুন্দরের প্রতিষ্ঠায় সংগ্রাম করেছেন। মৃত্যুকে বরণ করে নিয়েছেন, কিন্তু অন্যায়ের কাছে মাথানত করেননি। সকলেই যখন অর্থলোভে, রাজ্যলোভে বা মৃত্যুভয়ে ইয়াজিদের বশ্যতা স্বীকার করে নিয়েছেন, তখন তিনি একাই ইয়াজিদি শাসনের ভীত কাঁপিয়ে দিয়েছেন।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "কাজী নজরুল ইসলাম গ্রামের মক্তব থেকে নিম্ন প্রাইমারি পাশ করেন।"
        },
        {
          "label": "খ",
          "question": "",
          "explanation": "সৃষ্টির ধ্বংসকালে ধ্বংসের দেবতা নটরাজ যেভাবে ভয়ঙ্কর মূর্তি ধারণ করেন কবি তাঁর মতো সমস্ত অন্যায় ধ্বংস করতে চান বলেই তিনি নিজেকে মহাপ্রলয়ের নটরাজ বলেছেন। পুরান মতে নৃত্যকলার উদ্ভাবক মহাদেব শিবের আরেক নাম নটরাজ। অসুরদের ধ্বংস করার পরে তিনি যে নৃত্য করেছিলেন তার নাম তাণ্ডব নৃত্য। কবি তাঁর নৃত্যের মাধ্যমে অসুররূপী ব্রিটিশ শাসনকে ধ্বংস করতে চেয়েছেন। তাই তিনি নিজেকে মহাপ্রলয়ের নটরাজ বলেছেন।"
        },
        {
          "label": "গ",
          "question": "",
          "explanation": "অন্যায়ের সাথে আপসহীনতার দিক থেকে উদ্দীপকের সাথে 'বিদ্রোহী' কবিতার সাদৃশ্য রয়েছে। 'বিদ্রোহী' কবিতার কবি সমাজে বিদ্যমান সকল অন্যায়-অত্যাচার ধ্বংস করে দিতে চান। তিনি প্রলয়ের নটরাজের মতো তাণ্ডব-লীলা চালিয়ে, সাইক্লোনের মতো ধ্বংসলীলায় সব ভেঙে চুরমার করতে চান। তিনি বিদ্রোহী কবিসত্তার প্রকাশ ঘটিয়ে ঔপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দেন। উদ্দীপকে আমরা দেখতে পাই কারবালার ময়দানে ইমাম হোসেন ও তার বাহাত্তর জন সঙ্গী নিহত হন। তবুও সব ভয়ভীতি উপেক্ষা করে তিনি সত্যের জন্য সংগ্রাম করে গেছেন। মৃত্যুকে বরণ করলেও অন্যায়ের কাছে শেষ পর্যন্ত তিনি মাথা নত করেননি। সবাই যখন অর্থলোভে ইয়াজিদের বশ্যতা স্বীকার করেছে তখনো তিনি তার যুদ্ধ চালিয়ে গেছেন। উদ্দীপকের ইমাম হোসেন অন্যায়ের সাথে আপস না করে যুদ্ধ করে গেছেন, 'বিদ্রোহী 'কবিতার কবিও অত্যাচার ও অন্যায়কে সমূলে ধ্বংস করতে চান। এক্ষেত্রে অন্যায় ও অবিচারের কাছে মাথা নত না করার দিক থেকে উদ্দীপক এবং 'বিদ্রোহী' কবিতার সাদৃশ্য রয়েছে।"
        },
        {
          "label": "ঘ",
          "question": "",
          "explanation": "\"\"চির উন্নত মম শির' উক্তিটিতে প্রকাশিত আদর্শবোধই উদ্দীপকের ইমাম হোসেনের মাঝে প্রতিফলিত হয়েছে।”- মন্তব্যটি আমার কাছে যুক্তিযুক্ত মনে হয়েছে। 'বিদ্রোহী' কবিতায় আত্মশক্তিতে বলিয়ান কবি ধ্বংসের মাধ্যমে নতুন পৃথিবী সৃষ্টির প্রত্যয় ব্যক্ত করেছেন। কবি নিজেকে দেখেছেন বৈশাখের এলোকেশী ঝড় হিসেবে যে সব বন্ধন, নিয়মকানুন, শৃংখল ভেঙে চুরমার করে দেয়। তিনি এ পৃথিবীর বিদ্রোহী সন্তান যার শির চির উন্নত। বেদুইন ও চেঙ্গিস এর মতো তিনিও নিজের আদর্শ ছাড়া আর কোনো কিছুর কাছে মাথা নত করেন না। কারবালার যুদ্ধে ইমাম হোসেন তার বাহাত্তর জন সঙ্গীসহ হত্যাকাণ্ডের শিকার হয়েছেন। সব ভয়ভীতি উপেক্ষা করে তিনি সত্য ও ন্যায় প্রতিষ্ঠার জন্য যুদ্ধ করে গেছেন। সবাই যখন অর্থের লোভে ইয়াজিদের পক্ষ নিয়েছে তিনি তখনো যুদ্ধ চালিয়ে গেছেন। মৃত্যুর মুখোমুখি হয়েও অন্যায়ের বিরুদ্ধে লড়াই করে গেছেন তিনি। 'বিদ্রোহী' কবিতার কবি বীর ধর্মের অনুসারী। কবির এই বীর সত্তা কোনো কিছুর পরোয়া না করে অন্যায়-অত্যাচারের বিরুদ্ধে ক্রমাগত যুদ্ধ ঘোষণা করে চলে। আত্মমর্যাদায় বলীয়ান কবির কাছে হিমালয় পর্বতও মাথা নত করে। উদ্দীপকের ইমাম হোসেনও ইয়াজিদের কাছে মাথা নত করেননি, অন্যায়ের বিরুদ্ধে যুদ্ধ করে তিনি নিজের জীবন বিসর্জন দিয়েছেন। সবদিক বিবেচনা করে তাই বলা যায়, প্রশ্নোক্ত মন্তব্যটি যুক্তিযুক্ত।"
        }
      ]
    },
    {
      "number": "7",
      "uddipok": "ভিতরে আমার বাঁশিটি বাজে না আর, ওড়ে না পাখি আঁকাবাঁকা সাদা জাঁক নদী জলের ঢেউগুলো নির্বাক ভিতরে আমার ভেঙে পড়ে শুধু পাড়।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "'তাহারেই পড়ে মনে' কবিতাটি প্রথম মাসিক মোহাম্মদী পত্রিকায় প্রকাশিত হয়।"
        },
        {
          "label": "খ",
          "question": "",
          "explanation": "'প্রতিদান' কবিতায় কবি দীঘল রজনী তার জন্যই জেগে কাটাতে চেয়েছেন যে কবিকে ঘুমাতে দেয়নি। কবি অনিষ্টকারীকে আপন ভেবে কাছে টেনে নিতে চান। কারণ, প্রতিশোধ নয় ভালোবাসার মধ্যেই রয়েছে মানবতার প্রকৃত সমাধান। তাই যে কবির ঘুম কেড়ে নিয়ে তাঁকে অশান্তিতে রেখেছে তার জন্যই কবি নির্ঘুম রাত কাটাতে চান। তার মঙ্গল চিন্তাই কবিকে ঘুমাতে দেয় না।"
        },
        {
          "label": "গ",
          "question": "",
          "explanation": "'প্রতিদান' কবিতায় কবি মানুষকে ভালোবাসা দিয়ে জয় করার কথা বলেছেন, যা আলোচ্য উদ্দীপকের সাথে সাদৃশ্যপূর্ণ। আলোচ্য কবিতায় কবি ক্ষুদ্র স্বার্থকে বিসর্জন দিয়ে অন্যের হিতসাধনের মধ্যে নিজের সুখকে খুঁজেছেন। হিংসা নয় ভালোবাসার মাধ্যমেই একটি সুন্দর ও নিরাপদ পৃথিবী সৃষ্টি করা সম্ভব। কারো ক্ষতি না করে অনিষ্টকারীকে শুধু ক্ষমাই নয়, তাকে উপকার করার মাধ্যমেই পৃথিবী আরও সুন্দর হতে পারে। উদ্দীপকের রহমান কিছুটা ভিন্ন ধারার মানুষ, সে কখনো কারো ক্ষতি করে না। কেউ তার ক্ষতি করলে প্রতিদান হিসেবে সে তাকে উপকার করার চেষ্টা করে। তার ধারণা ঘৃণা নয় বরং ভালোবাসা দিয়ে সবকিছু জয় করা সম্ভব। আলোচ্য 'প্রতিদান' কবিতায়ও কবি দেখিয়েছেন হিংসা নয় বরং ভালোবাসা দিয়েই পৃথিবীর সবকিছু জয় করা সম্ভব। এভাবেই উদ্দীপক এবং কবিতার মধ্যে সাদৃশ্য পরিলক্ষিত হয়।"
        },
        {
          "label": "ঘ",
          "question": "",
          "explanation": "প্রতিহিংসা, ঘৃণা, পরশ্রীকাতরতা পরিহার করে ভালোবাসা দিয়েই মানুষের হৃদয়ে স্থান করে নেওয়ার কথা আলোচ্য কবিতা এবং উদ্দীপকে উল্লেখ করা হয়েছে। 'প্রতিদান' কবিতায় কবি বলেছেন যে তাঁর ক্ষতি করে, সে নিজে তাঁর ক্ষতি না করে বরং তার উপকার করার চেষ্টা করে। যে মানুষ অন্যকে কাঁদায় বিনিময়ে তাকে না কাঁদিয়ে তার জন্য উজাড় করে ভালোবাসা দিলে তবেই সুন্দর এক পৃথিবী সৃষ্টি হতে পারে। অনিষ্টকারীর উপকার করার মাধ্যমে হিংসা-বিদ্বেষহীন এক বাসযোগ্য সমাজ তৈরি করা সম্ভব। উদ্দীপকের রহমান অন্য মানুষের চেয়ে কিছুটা ভিন্ন ধরনের। কেউ তার ক্ষতি করলে প্রতিদান হিসেবে সে তাকে উপকার করার চেষ্টা করেন। তার ধারণা ঘৃণা নয় বরং ভালোবাসা দিয়েই মানুষের মনে ভালোবাসার বীজ বপন করা সম্ভব। ফলে ভালোবাসার বিস্তার ঘটলেই কেবল সুন্দর এক পৃথিবী তৈরি হতে পারে।"
        }
      ]
    },
    {
      "number": "8",
      "uddipok": "বাংলাদেশের অবহেলিত জনপদের পলাশনগর গ্রামের শিক্ষিত যুবক সুজন গ্রামে এসে অশিক্ষিত মানুষকে জ্ঞানের আলো ছড়িয়ে দিতে একটি নৈশবিদ্যালয় প্রতিষ্ঠা করতে চেয়েছিল কিন্তু তার সেই স্বপ্ন ধূলিসাৎ হয়ে যায় এক অপশক্তির প্রভাবে।",
      "tag": "BB 17,DRMC 24",
      "sub_questions": [
        {
          "label": "ক",
          "question": "মরা মানুষ জিন্দা হয় কেমনে'- উক্তিটি কার?",
          "explanation": "মরা মানুষ জিন্দা হয় কেমনে'- উক্তিটি মজিদের।"
        },
        {
          "label": "খ",
          "question": "'দেশটা কেমন মরার দেশ'- এখানে কোন অঞ্চলের কথা বলা হয়েছে, কেন?",
          "explanation": "প্রশ্নোত্ত উক্তিটিতে শস্যহীন জনবহুল নোয়াখালী অঞ্চলের কথা বলা অনুরূপ হয়েছে। লালসালু' উপন্যাসে বর্ণিত শস্যহীন জনবহুল অঞ্চল নোয়াখালী। সেখানে জনসংখ্যার তুলনায় শস্যের উৎপাদন হয় খুবই সামান্য। না খেতে পেরে সেখানকার মানুষের চোখে দীনতা ও অসহায়তার ভাব ফুটে ওঠে। শীর্ণ দাড়ি তাদের মুখে মাহাত্ম্য ফোটাতে চাইলেও ক্ষুধার্ত চোখের দিকে তাকালে চোয়ালের দীনতা প্রকাশ পায়। সে কারণে দেশটাকে 'কেমন মরার দেশ' বলা হয়েছে।"
        },
        {
          "label": "গ",
          "question": "উদ্দীপকের সুজন 'লালসালু' উপন্যাসের কোন চরিত্র ও ঘটনাকে নির্দেশ করে? আলোচনা করো।",
          "explanation": "উদ্দীপকের সুজনকে উপন্যাসের আক্কাস ও তার স্কুল প্রতিষ্ঠার আয়োজন ভন্ডুল হওয়ার ঘটনাকে নির্দেশ করে। উপন্যাসের মোদাব্বের মিঞার ছেলে আক্কাস গ্রামে স্কুল প্রতিষ্ঠা করতে চায়। সে দীর্ঘদিন বিদেশে থেকে টাকা পয়সা জমিয়ে দেশে ফিরে এসেছে। ফিরে এসে গ্রামের মানুষের অগ্রগতির আশায় স্কুল তৈরির সিদ্ধান্ত নেয় আক্কাস। তাই সে করিমগঞ্জ গিয়ে সরকারের কাছে সাহায্য। চেয়ে আবেদনপত্র জমা দেয়। উদ্দীপকের পলাশনগর গ্রামের শিক্ষিত যুবক সুজন গ্রামের অশিক্ষিত মানুষকে শিক্ষিত করার লক্ষ্যে নৈশবিদ্যালয় প্রতিষ্ঠা করতে চায়। কিন্তু গ্রামের এক অপশক্তির প্রভাবে তার সেই স্বপ্ন ধূলিসাৎ হয়ে যায়। উপন্যাসেও ভন্ড মজিদের স্কুলের বদলে মসজিদ প্রতিষ্ঠার প্রস্তাবের কাছে আক্কাসের স্কুল প্রতিষ্ঠার স্বপ্ন সফলতা পায় না। উদ্দীপকের সুজন 'লালসালু' উপন্যাসের আক্কাস চরিত্র ও তার স্কুল প্রতিষ্ঠার যে স্বপ্ন তা পূরণ না হওয়ার ঘটনাকে নির্দেশ করে।"
        },
        {
          "label": "ঘ",
          "question": "উদ্দীপকে অপশক্তি 'লালসালু' উপন্যাসের কোন শক্তিকে নির্দেশ করে? সেই শক্তির উৎস সম্পর্কে মতামত পেশ করো।",
          "explanation": "ধর্মের নামে আগাছার প্রভাবকে অপশক্তি বলা হয়েছে যা প্রগতির পথকে নানা অপকৌশলে অবরুদ্ধ করে। 'লালসালু' উপন্যাসের কেন্দ্রীয় চরিত্র মজিদ। শস্যহীন অঞ্চল থেকে তার মহব্বতনগর গ্রামে আগমন। একটি অজ্ঞাত কবরকে মোদাচ্ছের পীরের মাজার হিসেবে প্রতিষ্ঠিত করে সে নিজের প্রভাব-প্রতিপত্তি বিস্তার করে। গ্রামের মানুষের অজ্ঞতা, ধর্মীয় গোঁড়ামী ও সরলতাকে অবলম্বন করে। মজিদ তাদের উপর নিজের আধিপত্য বিস্তার করে। উদ্দীপকের সুজন গ্রামের অশিক্ষিত মানুষের মাঝে জ্ঞানের আলো ছড়িয়ে দিতে নৈশবিদ্যালয় প্রতিষ্ঠা করতে চায়। শিক্ষিত হলে মানুষের মাঝে সচেতনতা বৃদ্ধি পাবে ভেবে গ্রামের কিছু স্বার্থান্বেষী মানুষ তার এই উদ্যোগকে সমর্থন করে না। কারণ, তাদের অপশক্তির মূল উৎসই হলো গ্রামীণ মানুষের অজ্ঞতা। এ ঘটনাটি 'লালসালু' উপন্যাসের শিক্ষিত যুবক আক্কাসের স্কুল প্রতিষ্ঠায় বাধা পাওয়ার সাথে সাদৃশ্যপূর্ণ। উপন্যাসের মজিদ তার নিজের স্বার্থসিদ্ধির জন্য গ্রামের মানুষের মনে আল্লাহর প্রতি ভয়-ভীতি তৈরি করে। মাজারে মানত করে লোকজন যে টাকা-পয়সা দেয় তাই মজিদের আয়ের উৎস। গ্রামের শিক্ষিত যুবক আক্কাস স্কুল প্রতিষ্ঠা করতে চাইলে মজিদ বাধা দেয়। মানুষ শিক্ষিত হলে তার মাজার ব্যবসা বন্ধ হয়ে যাবে ভেবে ভয় পায় সে। গ্রামের মানুষের ধর্মীয় ভীতিকে কাজে লাগিয়ে সে স্কুলের পরিবর্তে মসজিদ প্রতিষ্ঠার কথা বলে। যা উদ্দীপকের সুজনের স্কুল প্রতিষ্ঠা করতে বাধা দেওয়া অপশক্তির । মজিদের শক্তির উৎস ছিল মূলত অশিক্ষিত ও সহজ-সরল গ্রামবাসীর খোদাভীতি ও তার প্রতি বিশ্বাস।"
        }
      ]
    },
    {
      "number": "9",
      "uddipok": "রসুলপুর গ্রামের অধিকাংশ মানুষ অশিক্ষিত, ধর্মান্ধ, কুসংস্কারাচ্ছন্ন। সেই গ্রামের দুরন্ত মেয়ে নাসরিন। বন্ধুদের সঙ্গে ছুটোছুটি করা, অবাধ সাঁতার কাটা তার আনন্দের কাজ। নাসরিনের বিয়ে হয় পাশের গ্রামের মাতব্বরের সাথে। গ্রামের সকলেই তাঁকে মানলেও নাসরিন তাঁকে মানে না।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "ধলা মিয়া বোকা ধরনের মানুষ ছিল।"
        },
        {
          "label": "খ",
          "question": "",
          "explanation": "প্রশ্নোক্ত উক্তিটিতে আওয়ালপুরের নতুন পীরের প্রভাব দেখে ক্ষুব্ধ মজিদের অসহায়ত্বের দিকটি বোঝানো হয়েছে। মহব্বতনগর গ্রামে এসে মজিদ নিজের প্রভাব-প্রতিপত্তি বিস্তার করে। কিছুদিন পর পাশের গ্রাম আওয়ালপুরে এক নতুন পীরের আবির্ভাব হয়। মজিদও পীর সম্পর্কে জানতে সেখানে গিয়ে হাজির হয়। জনতার মাঝে পীরের অলৌকিকতায় বিশ্বাস ও প্রভাব লক্ষ করে সে ক্রুদ্ধ ও ঈর্ষান্বিত হয়ে পড়ে। নতুন পীরের কারণে নিজের প্রভাব ক্ষুণ্ণ হওয়ার আশঙ্কায় ভীত, উদ্বিগ্ন মজিদ তাই পীরকে বাতাস করতে থাকা পাখাটার দিকে চেয়ে বসে থাকে। প্রশ্নোক্ত উক্তিটির দ্বারা আওয়ালপুরের পীরের কাছে মজিদের প্রভাব ক্ষুণ্ণ হওয়ার আশঙ্কার কথাই বোঝানো হয়েছে।"
        },
        {
          "label": "গ",
          "question": "",
          "explanation": "স্বাধীনচেতা মানসিকতার দিক থেকে উদ্দীপকের নাসরিন চরিত্রটি 'লালসালু' উপন্যাসের জমিলা চরিত্রের সঙ্গে সাদৃশ্যপূর্ণ। 'লালসালু' উপন্যাসের জমিলা একজন কিশোরী মেয়ে। বাবার বয়সি মজিদের সাথে তার বিয়ে হয়। গ্রামের সকলে মজিদকে ও মাজারকে সমীহ করে চললেও জমিলা এসবের কোনো তাগিদ বোধ করে না। মজিদ তাকে মাজারের কথা বলে ভীত করতে চায়, তার উপর নির্যাতন চালায়। জমিলা তখন বিদ্রোহ করে, সে মাজারে একা থেকেও ভীত হয় না। উদ্দীপকের নাসরিন একজন দুরন্ত মেয়ে। বাবার অভাবের কারণে রাহীর বিয়ে হয় পাশের গ্রামের প্রভাবশালী মাতব্বরের সাথে। মাতব্বরের কথা সকলে মেনে চললেও নাসরিন তোয়াক্কা করে না। এতে করে তার স্বাধীনচেতা মনোভাব প্রকাশ পায়। স্বাধীনচেতা মনোভাব ও বৈবাহিক জীবনে একই পরিণতি বরণ করার দিক থেকে উদ্দীপকের নাসরিন চরিত্রের সাথে 'লালসালু' উপন্যাসের জমিলা চরিত্রের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "অসমবয়সি বালিকাকে বিয়ে এবং বৈবাহিক জীবনের ঘটনার সঙ্গে সাদৃশ্য থাকলেও উদ্দীপকের মাতব্বর 'লালসালু' উপন্যাসের মজিদ চরিত্রের সামগ্রিক দিক ধারণ করেনি। 'লালসালু' উপন্যাসের মজিদ একজন খাদেম। মাজারের প্রতি মানুষের অন্ধভক্তি থেকে মানুষ তাকে সমীহ করে ও মাজারে দান করার সব সম্পদ মজিদই কুক্ষিগত করে। ধীরে ধীরে মজিদের প্রভাব প্রতিপত্তি বাড়ে। মজিদকে মানুষ অন্ধভাবে বিশ্বাস করে তাদের মুক্তির কান্ডারি ভাবে, তাদের জীবনের সব ঘটনাতেই মজিদ প্রভাব বিস্তার করতে থাকে। উদ্দীপকের গ্রামের মাতব্বরকে গ্রামের সকলেই মান্য করে চলে। পাশের গ্রামের এক বালিকার সঙ্গে সে অসম বিয়ে করে। তার বিরুদ্ধে কেউ কথা বলে না কিন্তু তার স্ত্রী নাসরিন তাকে মান্য করে না। আলোচ্য উপন্যাসে মজিদের এমন প্রভাব থাকলেও তার চরিত্রের আরও দিক উদ্দীপকে ফুটে ওঠেনি। 'লালসালু' উপন্যাসের মজিদ এর ক্ষমতা আসে মাজার থেকে, মাজারের এক অদৃশ্য শক্তি আছে বলে মানুষ বিশ্বাস করে। মজিদ তার প্রাপ্ত ক্ষমতা ও প্রভাবের শিকড় বিস্তার করে সমাজের সর্বত্র। মানুষের সামাজিক ও পারিবারিক উভয় ক্ষেত্রেই মজিদের একচেটিয়া প্রভাব পরিলক্ষিত হয়। উদ্দীপকের লোকটি গ্রামের মাতব্বর হওয়ায় সকলেই তার কথা শোনে। কিন্তু প্রভাবের ভিত্তি আলাদা হওয়ায় উদ্দীপকের বুড়ো লোকটি মজিদ চরিত্রের সামগ্রিক দিক ধারণ করতে পারেনি।"
        }
      ]
    },
    {
      "number": "10",
      "uddipok": "পঁচিশে মার্চের রাতে হানাদার বাহিনী ঢাকার রাজারবাগ পুলিশ লাইনস আক্রমণ করলে মুমিনের বাবা প্রাণ হারান। বাবা মারা যাওয়ার পর মুমিনের দাদা ওদের পরিবারের সকলকে গ্রামে নিয়ে যান। তখন থেকেই মুমিন প্রতিজ্ঞা করে- তার বাবার হত্যার প্রতিশোধ নিতে হবে। খানদের তাড়াতে হবে এ দেশ থেকে।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "'যত বড়ো মুখ নয় তত বড়ো কথা?'- উক্তিটি ক্লেটনের।"
        },
        {
          "label": "খ",
          "question": "",
          "explanation": "'সিরাজউদ্দৌলা' নাটকের প্রথম অঙ্কের প্রথম দৃশ্যে ক্যাপ্টেন ক্লেটন সৈনিকদের মনোবল বাড়ানোর উদ্দেশ্যে বলেছিলেন- 'ভিক্টরি অর ডেথ, ভিক্টরি অর ডেথ।' ১৭৫৬ সালের ১৯ জুন ফোর্ট উইলিয়াম দুর্গে নবাবের বাহিনীর সঙ্গে ইংরেজদের যুদ্ধ হচ্ছিল। নবাব সিরাজউদ্দৌলার সৈন্যদের কাছে ইংরেজরা পর্যুদস্ত হয়ে পড়ছিল। তাদের উৎসাহ দিতে ক্লেটন আলোচ্য কথাটি বলেছিলেন। কারণ তাঁর মতে, যুদ্ধে জয়লাভ অথবা মৃত্যুবরণ, এটাই ব্রিটিশ সৈনিকদের প্রতিজ্ঞা।"
        },
        {
          "label": "গ",
          "question": "",
          "explanation": "পরাধীনতার হাত থেকে দেশকে বাঁচানোর জন্য প্রতিজ্ঞাবদ্ধ হওয়ার দিক থেকে 'সিরাজউদ্দৌলা' নাটকের সাথে উদ্দীপকের মিল রয়েছে। 'সিরাজউদ্দৌলা' নাটকে ইংরেজরা এ দেশে তাদের বাণিজ্যের পথ সুগম করতে এ দেশের রাষ্ট্রীয় ব্যাপারে হস্তক্ষেপ করে। নবাব সিরাজউদ্দৌলা কঠোর হস্তে তা দমন করতে চাইলেও প্রাসাদ ষড়যন্ত্রের কারণে তা পারেন না, যা পলাশির ময়দানে নবাবকে যুদ্ধে অবতীর্ণ করায়। নবাবের অনেক অমাত্য সেদিন বিশ্বাসঘাতকতা করলেও তিনি দেশকে রক্ষার জন্য প্রাণপণ চেষ্টা করেন। উদ্দীপকের মুমিন ২৫শে মার্চ রাতে পাকিস্তানি বাহিনীর হামলায় তার বাবাকে হারায়। বাবা মারা যাওয়ার পরে মুমিনের দাদা তাদের সকলকে গ্রামের বাড়িতে নিয়ে যান। তখন মুমিন প্রতিজ্ঞা করে তার বাবা হত্যার প্রতিশোধ নেওয়ার। সে পাকিস্তানিদের এই দেশ থেকে তাড়াতে চায়। পরাধীনতার হাত থেকে দেশকে রক্ষার জন্য প্রত্যয়ী হওয়ার দিক থেকে উদ্দীপকের সাথে 'সিরাজউদ্দৌলা' নাটকের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "\"উদ্দীপকটি 'সিরাজউদ্দৌলা' নাটকের যথার্থ প্রতিফলন নয়।\"- মন্তব্যটি আমার কাছে সঠিক মনে হয়েছে। 'সিরাজউদ্দৌলা' নাটকে সিরাজ কলকাতায় ইংরেজদের বিরুদ্ধে আক্রমণ চালিয়ে ইংরেজদের কোণঠাসা করে ফেলেন। ইংরেজরা তখন নবাবের প্রাসাদের ভিতরের ষড়যন্ত্রকারীদের সাহায্য নেয় এবং নবাবের বিরুদ্ধে যুদ্ধ ঘোষণা করে। সিরাজউদ্দৌলার নিজের খালাও এই ষড়যন্ত্রের অংশ ছিলেন, পাশাপাশি সিরাজউদ্দৌলার অনেক সভাসদ ছিলেন যাঁরা দেশের জন্য লড়াই করেছেন। কিন্তু বিশ্বাসঘাতকতার শিকার হয়ে শেষ পর্যন্ত নবাব সিরাজউদ্দৌলাকে পরাজয় বরণ করতে হয়। নবাব সিরাজউদ্দৌলার শাসনকালে তাঁকে অনেক প্রতিকূলতার মুখোমুখি হতে হয়েছিল। চারদিকে বিশ্বাসঘাতক পরিবেষ্টিত অবস্থায় শাসন করা তাঁর পক্ষে কঠিন ছিল। যদিও তিনি স্বদেশকে পরাধীনতার হাত থেকে রক্ষা করতে চেয়েছিলেন তবুও শেষ পর্যন্ত পলাশির যুদ্ধে পরাজিত হয়ে অঁকে জীবন দিতে হয়েছে। উদ্দীপকের মুমিনকে কেবল পিতৃহত্যার প্রতিশোধ নিতে গিয়ে পাকিস্তানি বাহিনীর প্রতি প্রতিশোধপরায়ণ হতে দেখা যায়, 'সিরাজউদ্দৌলা' নাটকের অন্যান্য দিকগুলো এখানে প্রতিফলিত হয়নি। তাই প্রশ্নোক্ত মন্তব্যটি সঠিক।"
        }
      ]
    },
    {
      "number": "11",
      "uddipok": "ধনকুবের উত্তম দেবনাথ তার চাচাতো ভাইয়ের ষড়যন্ত্রে পড়ে সর্বস্ব হারিয়েছেন। সরল মনের মানুষ উত্তম দেবনাথ তাঁর ভাইকে বিশ্বাস করে ঠকেছেন। তিনি পুলিশের ভয়ে চোরের মতো পালিয়ে বেড়াচ্ছেন। তাঁর স্ত্রী মাধবী ছোটো সন্তান নিয়ে স্বামীর সঙ্গে ঘোরেন। তার স্বামীর যখন এ দূরবস্থা, তখন তার কীসের অহংকার, কীসের কষ্ট।",
      "tag": "DRMC 24",
      "sub_questions": [
        {
          "label": "ক",
          "question": "",
          "explanation": "ঘসেটি বেগম তার বোন আমেনা বেগমকে সাপিনী বলেছেন।"
        },
        {
          "label": "খ",
          "question": "",
          "explanation": "মানুষদের ঐক্যবদ্ধ হয়ে ইংরেজ ও তাদের দোসরদের বিরুদ্ধে লড়াইয়ে উদ্বুদ্ধ করতে গেলে অনেকের পালিয়ে যাওয়া প্রসঙ্গে নবাবের প্রশ্নোক্ত কথায় প্রতারক ভীরুদের চিরন্তন প্রবণতার দিকটি প্রকাশ পেয়েছে। পলাশির যুদ্ধে পরাজিত হয়ে নবাব সিরাজউদ্দৌলা রাজধানীতে ফিরে এসে পুনরায় সৈন্য সংগ্রহ করে ব্রিটিশদের বিরুদ্ধে লড়াইয়ের চেষ্টা করেন। কিন্তু দিকে দিকে দায়িত্বপ্রাপ্ত অনেকের পালানোর কথা ছড়িয়ে পড়ে। এ খবর নবাবের কাছে এলে হতাশাগ্রস্ত মানুষকে আশান্বিত করতে তখনো তিনি বীরত্বের কথা বলেন। এ প্রসঙ্গেই পলায়নরতদের কাপুরুষ আখ্যা দিয়ে তিনি প্রশ্নোক্ত কথাটি বলেন।"
        },
        {
          "label": "গ",
          "question": "",
          "explanation": "সহধর্মিণী হিসেবে স্বামীর পাশে থাকার দিক থেকে উদ্দীপকের মাধবী ও 'সিরাজউদ্দৌলা' নাটকের লুৎফার মধ্যে সাদৃশ্য পরিলক্ষিত হয়। 'সিরাজউদ্দৌলা' নাটকের লুৎফুন্নেসা নবাব সিরাজউদ্দৌলার স্ত্রী। নবাবের সাথে বিয়ে হলেও তাঁর জীবন কুসুমাস্তীর্ণ ছিল না। ১৭৫৭ সালে পলাশির যুদ্ধে পরাজয়ের পর স্বামীর হাত ধরে তিনি অজানা গন্তব্যে পাড়ি জমান। পথিমধ্যে তাঁরা ধরা পড়লে স্বামীর কাছ থেকে তিনি আলাদা হয়ে যান এবং সিরাজউদ্দৌলাকে হত্যা করা হয়। উদ্দীপকের উত্তম দেবনাথ একজন ধনী লোক কিন্তু চাচতো ভাইয়ের ষড়যন্ত্রে তিনি সবকিছুই হারিয়েছেন। ভাইকে বিশ্বাস করে ঠকার পর বর্তমানে তিনি পুলিশের ভয়ে চোরের মতো পালিয়ে বেড়াচ্ছেন। এই কঠিন সময়ে তার সাথে আছে তার স্ত্রী মাধবী। নিজে কষ্ট স্বীকার করেও স্বামীর এই দুরবস্থায় সে তার পাশে থাকছে। সহধর্মিণী হিসেবে যেকোনো বিপদে স্বামীর পাশে থাকার দিক থেকে উদ্দীপকের মাধবী ও 'সিরাজউদ্দৌলা' নাটকের লুৎফার সাদৃশ্য পরিলক্ষিত হয়।"
        },
        {
          "label": "ঘ",
          "question": "",
          "explanation": "\"উদ্দীপকের উত্তম দেবনাথ এবং 'সিরাজউদ্দৌলা' নাটকের নবাবের দুরবস্থার কারণ ষড়যন্ত্র।”- মন্তব্যটি আমার কাছে যুক্তিযুক্ত মনে হয়েছে। 'সিরাজউদ্দৌলা' নাটকে দেখা যায় ইংরেজরা এ দেশে বাণিজ্য করতে এসে নবাবের বিভিন্ন সিদ্ধান্তের বরখেলাপ করতে থাকে। নবাব কলকাতা আক্রমণ করে ইংরেজদের কোণঠাসা করে দিলে ইংরেজরা নবাবের বিরুদ্ধে চলতে থাকা প্রাসাদ ষড়যন্ত্রের সাহায্য নেয়। এই প্রাসাদ ষড়যন্ত্রের ষড়যন্ত্রকারীদের অন্যতম ছিল ঘসেটি বেগম, মিরজাফর, উমিচাঁদসহ আরও অনেকে। তাদের ষড়যন্ত্রের কারণেই পলাশির যুদ্ধে বিপুল পরিমাণ সেনা ও সক্ষমতা থাকার পরেও সিরাজউদ্দৌলা পরাজয় বরণ করেন। উদ্দীপকের ধনকুবের উত্তম দেবনাথ তার চাচাতো ভাইয়ের খপ্পরে পড়ে সব সম্পত্তি হারিয়ে ফেলেন। এখন তাকে পুলিশের হাত থেকে বাঁচার জন্য পালিয়ে বেড়াতে হয়। এই দুঃসময়ে তার স্ত্রী মাধবী তার পাশে থাকে। নিজের কষ্ট ও অহংকার সব বিসর্জন দিয়ে সে স্বামীর পাশে দাঁড়ায়। 'সিরাজউদ্দৌলা' নাটকের নবাব সিরাজউদ্দৌলা নানাবিধ ষড়যন্ত্রের শিকার। ইংরেজরা কোনোভাবেই সফল হতে না পেরে নবাবের বিরুদ্ধে ষড়যন্ত্রকারীদের সাহায্য নেয়। ষড়যন্ত্রকারীদের কারণে পলাশির যুদ্ধে নবাব সিরাজউদ্দৌলার পতন হয়। উদ্দীপকের উত্তম কুমারের অবস্থাও ষড়যন্ত্রকারীদের খপ্পরে পড়ে শোচনীয় হয়ে পড়ে। সবদিক বিবেচনায় তাই বলা যায় প্রশ্নোত্তর মন্তব্যটি যথার্থ।"
        }
      ]
    }
  ]
}