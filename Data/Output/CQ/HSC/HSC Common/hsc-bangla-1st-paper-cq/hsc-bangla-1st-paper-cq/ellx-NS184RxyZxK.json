{
  "title": "হলি ক্রস ঢাকা ২০২৪",
  "subtitle": "বাংলা (11)",
  "questions": [
    {
      "number": "1",
      "uddipok": "বিভার বাবা আলম সাহেব অল্প বেতনে চাকরি করলেও মেয়েকে তিনি শিক্ষিত করেছেন। বিয়ের কথা পাকা হওয়ার দিন পাত্রপক্ষ বিপুল অঙ্কের যৌতুক দাবি করায়, তিনি চিন্তিত হয়ে পড়েন। সেইসাথে অবাক হন পাত্র কৌশিকের মৌনরূপ দেখে। বিভা তাই তার বাবাকে জানিয়ে দেয়, যে ছেলে মেয়ের বাবার কাছে হাত পেতে অর্থ নেয়, সে ছেলের কাছে আমি কখনোই সম্মান পাব না।",
      "tag": "HC 24",
      "sub_questions": [
        {
          "label": "ক",
          "question": "অপরিচিতা' গল্পে খাদযুক্ত গহনার নাম কী?",
          "explanation": "'অপরিচিতা' গল্পে খাদযুক্ত গহনার নাম এয়ারিং।"
        },
        {
          "label": "খ",
          "question": "'শুনিয়া আমার মন পুলকের আবেশে ভরিয়া গেল'- কী প্রসঙ্গে বলা হয়েছে?",
          "explanation": "কল্যাণী বিয়ে না করার পণ করেছে- এ কথা শুনে অনুপমের মন পুলকের আবেশে ভরে যায়। অনুপম ও কল্যাণীর বিয়ে না হলেও অনুপম কল্যাণীকে ভুলতে পারেনি। অনুপম সব সময় প্রত্যাশা করত কল্যাণী তার কাছে ফিরে আসবে। মনে মনে সে কল্যাণীর অন্য কোথাও বিয়ে হওয়ার আশঙ্কায় শঙ্কিত থাকত। কিন্তু যখন শুনতে পেল, কল্যাণী বিয়ে করবে না বলে পণ করেছে তখন • তার মন পুলকের আবেশে ভরে যায়।"
        },
        {
          "label": "গ",
          "question": "উদ্দীপকের সাথে 'অপরিচিতা' গল্পের সাদৃশ্য ব্যাখ্যা করো।",
          "explanation": "উদ্দীপকের সাথে 'অপরিচিতা' গল্পের যৌতুকপ্রথার বিরুদ্ধে প্রতিরোধের দিকটি সাদৃশ্যপূর্ণ। 'অপরিচিতা' গল্পে যৌতুকপ্রথার বিরুদ্ধে নারী-পুরুষের সম্মিলিত প্রতিরোধের কথকতা শুনিয়েছেন রবীন্দ্রনাথ। বিয়ে উপলক্ষ্যে যৌতুক নিয়ে নারীর চরম অবমাননাকালে শম্ভুনাথ সেন কন্যা-সম্প্রদানে অসম্মতি জানায়। উদ্দীপকের বিভা মনে করে যৌতুক সংক্রান্ত বিষয়ে যে ছেলে মৌন রূপ ধারণ করে, এ রকম হীনম্মন্য মানুষদের সাথে আর যাই হোক সংসার হয় না। অন্যদিকে গল্পের শম্ভুনাথ সেন ও মেয়ে কল্যাণীর মানসিকতাতেও যৌতুক বিরোধী মনোভাব প্রকাশ পেয়েছে। তাই বলা যায়, উদ্দীপকের সাথে 'অপরিচিতা' গল্পের যৌতুক বিরোধী প্রতিবাদী চেতনার সাদৃশ্য রয়েছে।"
        },
        {
          "label": "ঘ",
          "question": "\"উদ্দীপকের বিভার বলিষ্ঠ ব্যক্তিত্বের জাগরণ 'অপরিচিতা' গল্পের কল্যাণীর বুদ্ধিদীপ্ত আত্মপ্রকাশ।\"- মন্তব্যটির পাঠ্যবইয়ের আলোকে ব্যাখ্যা করো।",
          "explanation": "যৌতুক বিরোধী মনোভাব এবং ব্যক্তিত্বের জাগরণ ও তার অভিব্যক্তিতে বিভা ও কল্যাণী এক ও অভিন্ন। 'অপরিচিতা' গল্পে অপরিচিতা বিশেষণের আড়ালে যে বলিষ্ঠ ব্যক্তিত্বের অধিকারী নারীর কাহিনি বর্ণিত হয়েছে, তার নাম কল্যাণী। পিতার সিদ্ধান্তে অনুপমের সঙ্গে বিয়ে ভেঙে গেলে সে পিতার যৌক্তিক মতামতকে সম্মতি জানিয়েছে। পরবর্তী সময়ে সে মাতৃভূমি সেবার ব্রত গ্রহণ করেছে। আর তার উপায় হিসেবে বেছে নিয়েছে মেয়েদের শিক্ষাদান করাকে। অর্থাৎ একইসঙ্গে সে হয়ে উঠেছে দেশপ্রেমী ও নারী জাগরণের পথপ্রদর্শক। গল্পের শেষে অনুপমের আবরণে শম্ভুনাথ বাবুর হৃদয় নরম হলেও বিয়ে না করার সিদ্ধান্তে অটল থাকে কল্যাণী। উদ্দীপকের বিভা শিক্ষিত এবং জাগ্রত ব্যক্তিত্বের অধিকারী। যৌতুকের বিনিময়ে সে বিয়ে করতে চায় না। সে বিশ্বাস করে; যে ছেলে যৌতুকের বিনিময়ে বিয়ে করার সিদ্ধান্ত নিতে পারে সে' কখনো স্ত্রীকে সম্মান করতে পারবে না। 'অপরিচিতা' গল্পের নায়িকা কল্যাণী একজন দৃঢ়চেতা ও ব্যক্তিত্বসম্পন্ন নারী। বিয়ের আসরে বিয়ে ভেঙে গেলেও সে মানসিকভাবে দুর্বল হয়ে পড়েনি বরং সে আত্মশক্তিতে বলীয়ান হয়ে দেশের কল্যাণে, নারীদের উন্নয়নে সমাজসেবামূলক কাজে নিজেকে নিয়োজিত করেছে, যা তৎকালীন সমাজবাস্তবতার প্রতিকূল পরিবেশে ছিল এক সাহসী পদক্ষেপ। মূলত উদ্দীপকে বিভা কল্যাণীরই যোগ্য উত্তরসূরি। সে-ও তার স্বতন্ত্র ভাবনা-চিন্তা ও আচরণে সমাজে গেড়ে বসা যৌতুকপ্রথার বিরুদ্ধে তীব্র প্রতিরোধ করেছে যা তার আত্মবিশ্বাসী ও বলিষ্ঠ ব্যক্তিত্বের পরিচায়ক। তাই বলা যায়, বিভার বলিষ্ঠ ব্যক্তিত্বের জাগরণ ও কল্যাণীর বুদ্ধিদীপ্ত আত্মপ্রকাশ একই ধারায় প্রবাহিত ।"
        }
      ]
    },
    {
      "number": "2",
      "uddipok": "সঙ্কোচের বিহ্বলতা নিজেরে অপমান। সঙ্কটের কল্পনাতে হয়ো না ম্রিয়মাণ। মুক্ত করো ভয়, আপনা-মাঝে শক্তি ধরো, নিজেরে করো জয়। দুর্বলের রক্ষা করো, দুর্জনেরে হানো, নিজেরে দীন নিঃসহায় যেন কভু না জানো। মুক্ত করো ভয়, নিজের পরে করিতে ভর না রেখো সংশয়। ধর্ম যবে শঙ্খরবে করিবে আহ্বান নীরব হয়ে নম্র হয়ে পণ করিয়ো প্রাণ। মুক্ত করো ভয়, দুরূহ কাজে নিজেরে দিয়ো কঠিন পরিচয়।",
      "tag": "HC 24",
      "sub_questions": [
        {
          "label": "ক",
          "question": "কে অন্য ধর্মকে ঘৃণা করতে পারে না?",
          "explanation": "যে নিজ ধর্মের সত্যকে চিনেছে সে অন্য ধর্মকে ঘৃণা করতে পারে না।"
        },
        {
          "label": "খ",
          "question": "দীর্ঘদিন ভারতের পরাধীনতার কারণ ব্যাখ্যার নজরুলের মতামত লেখো।",
          "explanation": "কাজী নজরুল ইসলামের মতে, আত্মনির্ভরতার অভাবই দেশের দীর্ঘদিনের পরাধীনতার কারণ। কাজী নজরুল ইসলাম মনে করেন, আত্মাকে চিনলেই আত্মনির্ভরতা আসে। তিনি বিশ্বাস করেন, এই আত্মনির্ভরতা যেদিন সত্যিসত্যিই আমাদের আসবে, সেদিনই আমরা স্বাধীন হব। কিন্তু আমরা সেদিন নিজের প্রতি বিশ্বাস না রেখে গান্ধীজির মতো মহাপুরুষের উপর নির্ভর করেছিলাম। ফলে আমাদের স্বাধীনতা অর্জন বিলম্বিত হয়েছিল। অর্থাৎ স্পষ্টত বোঝা যায়, কাজী নজরুল ইসলাম আত্মনির্ভরতার অভাবকেই পরাধীনতার কারণ হিসেবে দায়ী করেছেন।"
        },
        {
          "label": "গ",
          "question": "উদ্দীপক ও 'আমার পথ' প্রবন্ধের সাদৃশ্য লেখো।",
          "explanation": "উদ্দীপকে আত্মশক্তিতে বলীয়ান হওয়ার দিকটি 'আমার পথ' প্রবন্ধের সাথে সাদৃশ্যপূর্ণ। প্রাবন্ধিক কাজী নজরুল ইসলাম মনে করেন আমার আমিকে চিনতে পারলে নিজেই নিজের কর্ণধার হওয়া যায়। জীবনে নিজেকে চিনতে পারলে, সত্যকে আদর্শ হিসেবে গ্রহণ করলে কখনো পথ থেকে বিচ্যুত হওয়ার সম্ভাবনা নেই। কেউ যদি সত্যি করে তার নিজের সত্যকে চিনতে পারে, তার অন্তরে মিথ্যার ভয় না থাকে, তাহলে বাহিরের কোনো ভয়ই তার কিছু করতে পারবে না। তাই নিজে সত্যের পথে চললে, সৎকর্ম করলে দৃঢ় প্রত্যয়ের সাথে জীবন যুদ্ধ অতিক্রম করা যায়। উদ্দীপকেও নিজেকে জয় করার কথা বলা হয়েছে। ভয় ত্যাগ করে আত্মশক্তিতে বলীয়ান হওয়ার প্রেরণা দেওয়া হয়েছে। সংকট আসতে পারে কল্পনা করে আমাদের নিজেকে অসহায় ভাবা উচিত নয়। আত্মশান্তির উপর নির্ভর করেই আমাদের এগিয়ে যেতে হবে। 'আমার পথ' প্রবন্ধেও আত্মবিশ্বাসী ও আত্মপ্রত্যয়ী ব্যক্তিত্ব প্রত্যাশা করা হয়েছে। তাই বলা যায়, প্রবন্ধে প্রকাশিত আত্মবিশ্বাসী হওয়ার দিকটি উদ্দীপকের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপক ও 'আমার পথ' প্রবন্ধ অনুসারে শিখনফল হিসেবে দেশের প্রতি তোমার একক দায়িত্ব কী তা বিশ্লেষণ করো।",
          "explanation": "উদ্দীপক ও 'আমার পথ' প্রবন্ধ অনুসারে শিখনফল হিসেবে ও দেশের প্রতি আমাদের একক দায়িত্ব নিজেকে চেনার মাধ্যমে সত্যের আলোয় আলোকিত মানুষ হয়ে জাতীয় জীবনে অবদান রাখা। 'আমার পথ' প্রবন্ধে আত্মবিশ্বাস ও আত্মনির্ভরতার আহ্বান জানানো হয়েছে। সত্যের উপলব্ধি লেখকের প্রাণপ্রাচুর্যের উৎসবিন্দু। লেখক সত্যের আলোতে মানুষের ব্যক্তিত্বের জাগরণ ও বিকাশ প্রত্যাশা করেছেন। পরনির্ভরতামুক্ত স্বাধীন ব্যক্তি আত্মবিশ্বাসী, এরা সত্য প্রকাশে নির্ভীক হয়ে থাকে। আত্মশক্তিকে অনুধাবন করতে পারলেই মানুষ আত্মনির্ভরশীল হতে পারে। আর আত্মনির্ভরশীল মানুষ সব কিছুকেই সম্ভব করে তুলতে পারে। উদ্দীপকে কবি আত্মশক্তিতে সংকোচে বিহ্বলতাকে জয় করার আহ্বান জানিয়েছেন। সেই সাথে সংকটের মাঝে নিমজ্জিত না থেকে এ অবস্থা থেকে উত্তরণের তাগিদ দিয়েছেন। কবির মতে, জীবনে সমস্যা বড়ো করে না দেখে সমস্যার সমাধানকে গুরুত্ব দেওয়া উচিত। একে অতিক্রম করতে পারাতেই জীবনের সার্থকতা। এজন্য পরনির্ভরতা কাটিয়ে আত্মপ্রত্যয়ী হয়ে সমস্যার সমাধান করতে হবে। 'আমার পথ' প্রবন্ধে প্রাবন্ধিক সকলকে আপন সত্তায় বিশ্বাসী হতে বলেছেন, যার পথ হবে নিরেট সত্যপথ। সমালোচনা ও লোকভয় তুচ্ছ করে আপন সত্য দ্বারা মনুষ্যত্ব বোধের জাগরণ ঘটাতে পারলেই সকল বিরোধ অসাম্যের ইতি ঘটবে এটাই প্রাবন্ধিকের বিশ্বাস। উদ্দীপকেও পরনির্ভরতা কাটিয়ে আত্মপ্রত্যয়ী হয়ে সমস্যার সমাধান করার তাগিদ দেওয়া হয়েছে। এভাবেই প্রতিটি মানুষ আপন শক্তিতে বিশ্বাসী হয়ে উঠতে পারলেই জাতীয় জীবনে তা সর্বাধিক ইতিবাচক প্রভাব ফেলবে। স্বনির্ভর মানুষরাই পারে স্বনির্ভর জাতি গঠন করতে। তাই বলা যায়, উদ্দীপক ও প্রবন্ধ অনুসারে দেশের প্রতিটি মানুষের একক দায়িত্ব নিজেকে আত্মবিশ্বাসী করে গড়ে তোলা। তবেই দেশ সমহিমায়, সগর্বে এগিয়ে যাবে।"
        }
      ]
    },
    {
      "number": "3",
      "uddipok": "বেতনভাতাদি বৃদ্ধির জন্য গোমতি গ্রুপ অব ইন্ডাস্ট্রিজের শ্রমিকরা আন্দোলন শুরু করলে পুলিশ তাদের কয়েকজনকে আটক করে। আটককৃত শ্রমিকরা তাদের মুক্তির দাবিতে অনশন ধর্মঘট শুরু করে। কারা কর্তৃপক্ষ নিজেদের নির্দোষ প্রমাণের জন্য নাকে নল ঢুকিয়ে খাবার সরবরাহ করে অনশনকারীদের।",
      "tag": "HC 24",
      "sub_questions": [
        {
          "label": "ক",
          "question": "'রেডিওগ্রাম'-এর বাংলা প্রতিশব্দ কী?",
          "explanation": "'রেডিওগ্রাম' এর বাংলা প্রতিশব্দ বেতারবার্তা।"
        },
        {
          "label": "খ",
          "question": "শোষকেরা জনমতের বিরুদ্ধে যেতে ভয় পায় কেন?",
          "explanation": "জনমতের বিরুদ্ধে গেলে পতন অনিবার্য হয়ে ওঠে বলে শোষকরাও জনমতের বিরুদ্ধে যেতে ভয় পায়। 'বায়ান্নর দিনগুলো' রচনায় ভাষা আন্দোলনে মাতৃভাষা বাংলার পক্ষে জনমত সৃষ্টি হওয়ার কথা বলা হয়েছে। বাঙালিদের মুখের, ভাষা বাংলাকে কেড়ে নিতে শাসকগোষ্ঠী যে তৎপর সেটি বাঙালি বুঝতে পেরে স্বতঃস্ফূর্তভাবে ভাষা আন্দোলনে সাড়া দিয়েছে। ফলে মাতৃভাষা বাংলার পক্ষে জনমত গড়ে উঠেছে। এই জনমতের বাইরে গেলে শোষকদেরও পতন ঘটবে তাতে কোনো সন্দেহ নেই। তাই শোষকরাও জনমতের বিরুদ্ধে যেতে ভয় পায়।"
        },
        {
          "label": "গ",
          "question": "উদ্দীপকের সঙ্গে 'বায়ান্নর দিনগুলো' রচনায় কোন কোন দিক সাদৃশ্যপূর্ণ?",
          "explanation": "উদ্দীপকের সঙ্গো 'বায়ান্নর দিনগুলো' রচনার অধিকার আদায়ের জন্য অনশন ধর্মঘট পালনের দিকটি সাদৃশ্যপূর্ণ। 'বায়ান্নর দিনগুলো' রচনায় বঙ্গাবন্ধু শেখ মুজিবুর রহমানের জেলজীবন ও জেল থেকে মুক্তি লাভের স্মৃতি বিবৃত হয়েছে। তিনি তৎকালীন পাকিস্তান সরকারের অপশাসন এবং বিনা বিচারে বছরের পর বছর এ দেশের নেতাকর্মীদের জেলে আটক রাখার প্রতিবাদে ১৯৫২ সালে অনশন ধর্মঘট করেন। এ রচনায় তাঁর অনশন ধর্মঘটের মধ্য দিয়ে এ দেশের মানুষের অধিকার রক্ষার বিষয়টি প্রতিফলিত হয়েছে। উদ্দীপকে গোমতি গ্রুপ অব ইন্ডাস্ট্রিজের শ্রমিকদের অধিকার আদায়ের আন্দোলনের চিত্র উঠে এসেছে। শ্রমিকরা তাদের বেতন-ভাতা বৃদ্ধির জন্য আন্দোলন শুরু করলে পুলিশ তাদের কয়েকজনকে আটক করে। এতে আন্দোলন আরও বেগবান হয়। আটককৃত শ্রমিকদের মুক্তির জন্য অনশন ধর্মঘট শুরু করে। 'বায়ান্নর দিনগুলো' রচনাতেও অধিকার আদায়ের জন্য কারাগারে থেকেও অনশন ধর্মঘটের চিত্র রয়েছে, যা উদ্দীপকের সাথে সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপক ও 'বায়ান্নর দিনগুলো' রচনায় অস্তিত্ব সংগ্রামের লড়াই।\"- উদ্দীপক ও তোমার পঠিত রচনা অবলম্বনে কথাটির বিচার করো।",
          "explanation": "অপশাসন ও শোষণ-বঞ্চনার বিরুদ্ধে প্রতিবাদী চেতনা প্রকাশের জন্য উদ্দীপক ও 'বায়ান্নর দিনগুলো' রচনার অস্তিত্ব সংগ্রামের লড়াই চিত্রায়িত হয়েছে। 'বায়ান্নর দিনগুলো' রচনায় পাকিস্তানি শাসকগোষ্ঠীর অপশাসনের বিরুদ্ধে বঙ্গবন্ধু শেখ মুজিবুর রহমানের প্রতিবাদী মনোভাব ও আত্মত্যাগের স্বরূপ বিধৃত হয়েছে। বঙ্গাবন্ধু তৎকালীন পাকিস্তানি শাসকগোষ্ঠীর নানা অবিচার ও শোষণ-নির্যাতনের প্রতিবাদ করতে গিয়ে জেলে যান। জেলে থাকা অবস্থায়ও তিনি পাকিস্তানি শাসকগোষ্ঠীর অপশাসন ও বিনা বিচারে রাজবন্দিদের কারাগারে আটক রাখার প্রতিবাদে অনশন ধর্মঘট পালন করেন। এমনকি জীবন সংকটাপন্ন হলেও তিনি এবং তাঁর সঙ্গী মহিউদ্দিন আহমদ অনশন অব্যাহত রাখেন। দেশকে অপশাসনের হাত থেকে রক্ষা করতে তিনি তাঁর জীবনের অধিকাংশ সময় জেলের ভিতর কাটান। তবু তিনি কথনো অন্যায়ের সাথে আপস করেননি। উদ্দীপকে শ্রমজীবী মানুষদের অধিকার রক্ষার জন্য সোচ্চার হওয়ার দৃশ্য ফুটে উঠেছে। শ্রমিকরা তাদের বেতন-ভাতা বাড়ানোর দাবিতে আন্দোলন করলে পুলিশ অনেককেই গ্রেপ্তার করে। এতে কারাগারে গিয়েও শ্রমিকরা নিজেদের অধিকারের জন্য অনশন ধর্মঘট পালন করে। 'বায়ান্নর দিনগুলো' রচনায় বঙ্গবন্ধুর প্রতিবাদী চেতনার স্বরূপ ফুটে উঠেছে। বিনা বিচারে রাজবন্দিদের বন্দি রাখার অপকৌশলের বিরুদ্ধে তিনি প্রতিবাদ জানিয়েছেন কারাগারে অনশন ধর্মঘট পালনের মধ্য দিয়ে। জেল কর্তৃপক্ষ তাকে বোঝানোর চেষ্টা করলেও তিনি তাঁর সিদ্ধান্তে অটল ছিলেন। উদ্দীপকের শ্রমজীবী মানুষদের মধ্যেও অধিকার আদায়ের দৃঢ় মনোবল ও প্রতিবাদী মানসিকতা সক্রিয় ছিল। অস্তিত্বরক্ষায় তারা ছিল বন্ধ পরিকর। তাই বলা যায়, অপশাসন-শোষণের বিরুদ্ধে উদ্দীপক ও আলোচ্য রচনার অস্তিত্ব সংগ্রামের লড়াই এক ও অভিন্ন।"
        }
      ]
    },
    {
      "number": "4",
      "uddipok": "পঁচিশে মার্চের সেই কালরাত্রি । তীব্র একাত্তর. দানবীয় হত্যা ও লুণ্ঠন অগ্নি হিংসার তাণ্ডব হানাদার হায়েনার পৈশাচিক উল্লাস সেই নগ্ন কালরাত্রে অতর্কিত বন্য হামলায় উজাড় নিঃশেষ আর দগ্ধতার ধূ ধূ শূন্য ভগ্নস্তূপ ঝরেছিল প্রাণ অগণন, সাদামাটি বাংলার প্রান্তরে ……………………………………………. অধিকৃত দেশ-মাটি মানুষের মুক্তির সংগ্রামে বাঙালি ঝাঁপিয়ে পড়ে, নাই কোনো ক্ষমা নাই যেকোনো ত্যাগের মূল্যে নিরঙ্কুশ স্বাধীনতা চাই মুক্তিযুদ্ধ দিয়েছে মূল্যে লাল পতাকার অগ্নি অহংকার মুক্তিযুদ্ধ চিরকালই চলমান, কোনো অন্ত বিরতিও নাই।",
      "tag": "HC 24",
      "sub_questions": [
        {
          "label": "ক",
          "question": "রেইনকোট' গল্পে লেখক কোন ঋতুর কথা বলেছেন?",
          "explanation": "'রেইনকোট' গল্পে লেখক বর্ষা ঋতুর কথা বলেছেন।"
        },
        {
          "label": "খ",
          "question": "নুরুল হুদার কাছে কোন বিষয়টিকে স্রেফ উৎপাত বলে মনে হয়? ব্যাখ্যা করো।",
          "explanation": "পাকিস্তানি মিলিটারিদের নির্যাতন নূরুল হুদার কাছে 'স্রেফ উৎপাত’ বলে মনে হয়। 'রেইনকোট গল্পে দেখা যায়, মুক্তিযোদ্ধারা ঢাকা কলেজের সামনে বৈদ্যুতিক ট্রান্সফর্মার ধ্বংস করে দেয়। এ ঘটনার পরিপ্রেক্ষিতে পাকিস্তানি সেনাবাহিনী অনজের শিক্ষকদের তলব করে এবং তাদের মধ্যে নূরুল হুদা ও আবদুস সাত্তার মৃধাকে গ্রেপ্তার করে নির্বাচন চালিয়ে মুক্তিযোদ্ধাদের সন্ধান পাওয়ার চেষ্টা করে। মুক্তিযোদ্ধা শ্যালকের রেইনকোট পরিধান করার করে নূরুল হুদার মাঝে সাহস ও দেশপ্রেমের সঞ্চার ঘটে। মিলিটারিরা তার সঙ্গে মুক্তিযোদ্ধাদের সম্পৃক্ততার অভিযোগ করলে নুরুল হুদা গর্ব অনুভব করে। মুক্তিযোদ্ধাদের সঙ্গে আঁতাত রাখার উত্তেজনার পাকিস্তানি সেনাদের চারদের বাড়ি তার কাছে 'স্রেফ উৎপাত' বলে মনে হয়।"
        },
        {
          "label": "গ",
          "question": "উদ্দীপকের ঘটনা 'রেইনকোট' গল্পের সাথে কতটুকু সাদৃশ্যপূর্ণ?",
          "explanation": "মুক্তিযুদ্ধের আলোকে হওয়ায় উদ্দীপকের ঘটনা 'রেইনকোট' গল্পের সাথে আংশিক সাদৃশ্যপূর্ণ। 'রেইনকোট' গল্পে বিবৃত মুক্তিযুদ্ধের সময়কাল এখানে হানাদার বাহিনীর বর্বরোচিত হত্যাকাণ্ড ও নিপীড়ন এবং ঢাকা শহরের আতঙ্কগ্রস্ত জীবনের চিত্র। সেই সঙ্গে মুক্তিযোদ্ধাদের প্রতিরোধ ও গেরিলা আক্রমণের বিষয়টিরও উল্লেখ রয়েছে। হানাদার বাহিনী মুক্তিযোদ্ধাদের সন্ধান পেতে গল্পের কথক নুরুল হুদাকে গ্রেপ্তার করে নির্মম নির্যাতন চালায়। তাছাড়া মুক্তিযোদ্ধ্য শ্যালকের রেইনকোট গায়ে দিয়ে সাধারণ ভীতু প্রকৃতির নুরুল হুদার মধ্যে যে উষ্ণতা, সাহস ও দেশপ্রেম সঞ্চারিত হয়, তার ব্যঞ্জনাময় প্রকাশ ঘটেছে এ গল্পে। উদ্দীপকেও মুক্তিযুদ্ধের প্রেক্ষাপট ফুটে উঠেছে। পাকিস্তানি শাসকগোষ্ঠী ১৯৭১ সালের ২৫শে মার্চ মধ্য রাতে নিরীহ নিরস্ত্র বাঙালির উপর আক্রমণ চালায়। হত্যা, ধর্ষণ, লুটপাট, অগ্নিসংযোগসহ নানা ধরনের বর্বরতা চালায় দেশজুড়ে। বাংলার জনতা সম্মিলিতভাবে পাকিস্তানিদের অত্যাচার রুখে দেয়। দীর্ঘ নয় মাস ধরে রক্তক্ষয়ী সশস্ত্র যুদ্ধ চলে। অবশেষে ১৯৭১ সালের ১৬ই ডিসেম্বর পাকিস্তানি বাহিনী আত্মসমর্পণ করলে বাংলাদেশ বিজয় লাভ করে। ত্রিশ লক্ষ শহিদের প্রাণের বিনিময়ে অর্জিত হয় স্বাধীনতা। উদ্দীপকে কেবল মুক্তিযুদ্ধের ইতিহাস তুলে ধরা হয়েছে। অন্যদিকে 'রেইনকোট' গল্পের একজন ভীতু প্রকৃতির মানুষ শিক্ষক নুরুল হুদার মানসিক দ্বন্দ্ব-সংঘাত এবং এক পর্যায়ে সব কিছু অতিক্রম করে দেশাত্মবোধে উদ্‌বুদ্ধ হয়ে দেশের স্বাধীনতার সাথে একাত্মতা ঘোষণা এবং রেইনকোটের ব্যঞ্জনাময় ব্যবহার ইত্যাদি ব্যাপারগুলো উদ্দীপকের সাথে গল্পের মধ্যে পার্থক্য তৈরি করে। তবে গল্প ও উদ্দীপকের পটপরিসর এক মুক্তিযুদ্ধের সময়কাল। তাই বলা যায়, উদ্দীপকের ঘটনা 'রেইনকোট' গল্পের সাথে আংশিক সাদৃশ্যপূর্ণ।"
        },
        {
          "label": "ঘ",
          "question": "\"সাদৃশ্য থাকলেও উদ্দীপকটি 'রেইনকোট' গল্পের খন্ডাংশ মাত্র।\"- মন্তব্যটি বিশ্লেষণ করো।",
          "explanation": "মুক্তিযুদ্ধের বিষয়-ভাবনায় সাদৃশ্য থাকলেও নুরুল হুদার মনস্তাত্ত্বিক স্বন্দ্ব-সংঘাত এবং সর্বোপরি দেশাত্মবোধে জাগ্রত হওয়ার ব্যঞ্জনাময় উপস্থাপনার কারণে উদ্দীপকটি 'রেইনকোট' গল্পের খণ্ডাংশ মাত্র। 'রেইনকোট' গল্পটি মুক্তিযুদ্ধের সময়কার ঢাকার পরিস্থিতি নিয়ে রচিত। গল্পকথক নুরুল হুদা একজন ভীতু প্রকৃতির মানুষ। মুক্তিযুদ্ধের সময় দেশের বিপর্যয়ের সময় নিজের জীবন রক্ষাই ছিল তার একমাত্র চিন্তা। কিন্তু পরবর্তী সময়ে গল্পে মুক্তিযোদ্ধা শ্যালক মিন্টুর, রেইনকোট পরিধান করে সে সাহসী হয়ে ওঠে। রেইনকোটের প্রভাবে নুরুল হুদার মাঝে দেশপ্রেমের সখ্যার হয়। মুক্তিযোদ্ধাদের সঙ্গে তার আঁতাঁতের অভিযোগে সে বিস্মিত ও আনন্দিত হয় এবং মুক্তিযোদ্ধাদের সাথে একাত্মতা অনুভব করে। আর তাই প্রচণ্ড নির্যাতনে সে শ্যালক মুক্তিযোদ্ধার কোনো তথ্য শত্রুদের কাছে প্রকাশ করেনি। উদ্দীপকে বর্ণিত হয়েছে, ১৯৭১ সালের ২৫শে মার্চ রাতে পাকিস্তানি সেনাবাহিনী ঘুমন্ত ঢাকাবাসীর উপর গুলি চালিয়ে অসংখ্য মানুষ হত্যা করে। পরবর্তী সময়ে সংগঠিত হয়ে বাঙালিরা পাকিস্তান বাহিনীর বিরুদ্ধে প্রবল প্রতিরোধ গড়ে তোলে। নির্যাতনের ভয়াবহতা বাংলার সূর্যসন্তানদের দমিয়ে রাখতে পারেনি বরং বীর বিক্রমে তারা যুদ্ধে ঝাঁপিয়ে পড়ে এবং বুকের রক্ত দিয়ে দেশমাতৃকার স্বাধীনতা ছিনিয়ে আনে। উদ্দীপকে মুক্তিযুদ্ধের ইতিহাস ও তাৎপর্য তুলে ধরা হয়েছে। অন্যদিকে 'রেইনকোট' গল্পেও মুক্তিযুদ্ধের সময়কাল, ঢাকার পরিস্থিতি বর্ণিত হয়েছে। তবে এখানে মুক্তিযোদ্ধা শ্যালকের রেইনকোট গায়ে দিয়ে সাধারণ ভীতু প্রকৃতির কলেজ শিক্ষকের সাথে সাহস ও দেশপ্রেম সঞ্চারিত হওয়ার কাহিনি ফুটে উঠেছে। দেশপ্রেমে উদ্বুদ্ধ হয়ে তাই পাকিস্তানিদের নির্যাতনের পরেও মুক্তিযোদ্ধাদের শ্যালক সম্পর্কে কোনো তথ্য প্রকাশ করেননি নুরুল হুদা। তাই বলা যায়, প্রেক্ষাপট এক হলেও উদ্দীপকটি আলোচ্য গল্পের খণ্ডাংশ মাত্র। কারণ গল্পে লেখকের উদ্দেশ্য ছিল ভীতু প্রকৃতির নুরুল হুদার মধ্যে দেশাত্মবোধ জাগ্রত করা। যা লেখক যৌক্তিকভাবে ফুটিয়ে তুলতে সক্ষম হয়েছেন।"
        }
      ]
    },
    {
      "number": "5",
      "uddipok": "সর্বকালের সর্বশ্রেষ্ঠ বাঙালি জাতির পিতা বঙ্গবন্ধু শেখ মুজিবুর রহমান তাঁর ৭ই মার্চের ভাষণের শুরুতেই পাকিস্তানি শাসকগোষ্ঠী কর্তৃক বাংলাদেশের মানুষের নির্যাতনের কথা তুলে ধরেছেন। পাকিস্তান সৃষ্টির পর থেকে ১৯৭১ সাল পর্যন্ত পাকিস্তানি শাসকগোষ্ঠী কর্তৃক অন্যায়ভাবে এবং বিনা করণে বাংলার মানুষের উপর অত্যাচার, নির্যাতন, গুলি ও রক্তপাত করা হয়েছে। ১৯৭০ সালের নির্বাচনে জয়ী হওয়ার পর ১৯৭১ সালের ৬ই মার্চ পর্যন্ত বাংলাদেশের মানুষ তৎকালীন পাকিস্তানি শাসকের সঙ্গে সমঝোতার জন্য 'সর্বোচ্চ চেষ্টা করেছে। কিন্তু তারা সমঝোতা না করে ঢাকা, চট্টগ্রাম, খুলনা, রাজশাহী ও রংপুরে গুলি চালিয়ে বাংলাদেশের মানুষকে হতাহত করেছে। এরূপ রন্দ্রের করুণ ইতিহাস পুরো পাকিস্তানি শাসনকাল জুড়ে বিরাজমান ছিল। সর্বোপরি ৭ই মার্চের ভাষণের মাধ্যমে জাতির পিতা পাকিস্তানি শাসকগোষ্ঠীর কর্তৃক ২৩ বছর যাবৎ পাকিস্তানি শাসকদের বাংলাদেশের মানুষের নির্যাতনের চিত্র তুলে ধরেছেন। আজ আমরা স্বাধীন দেশের নাগরিক কিন্তু ভুলিনি পাকিস্তানি শাসক ও তার দোসরদের নৃশংস হত্যাযজ্ঞ, ভুলিনি জাতির পিতা ও লাখো শহিদের অবদান।,",
      "tag": "HC 24",
      "sub_questions": [
        {
          "label": "ক",
          "question": "শ্রাবণগগন ঘিরে কী ঘুরে?",
          "explanation": "শ্রাবণগগন ঘিরে ঘন মেঘ ঘুরে ফেরে।"
        },
        {
          "label": "খ",
          "question": "আর আছে- আর নাই, গিয়াছি ভরে'- অন্তর্নিহিত কারণ ব্যাখ্যা করো।",
          "explanation": "প্রশ্নোক্ত পঙ্ক্তিটি দ্বারা বোঝানো হয়েছে যে, ছোটো জমিতে উৎপন্ন ফসলের সবটাই অর্থাৎ কবির সমগ্র সৃষ্টি তুলে দেওয়া হয়েছে মহাকালের স্রোতে ভেসে আসা সোনার তরী রূপী চিরায়ত শিল্পলোকে।মহাকাল মানুষের কর্মফলকে ধারণ করে, ব্যক্তিমানুষ সেখানে স্থান পায় না আর তাই মহাকালরূপী মাঝি কৃষকের উৎপাদিত সমস্ত ফসল নিয়ে যায়, কিন্তু কৃষককে গ্রহণ করে না। মহাকালের স্রোতে ভেসে আসা সোনার তরী কৃষকের ছোটো জমিতে উৎপন্ন সব ফসল তরীতে সাজিয়ে নিয়ে যায়। আর কৃষকও যা ছিল সব দিয়ে দেয় মাঝিরূপী মহাকালকে। প্রশ্নোত্ত পড়ক্তিটিতে এই সত্যতাই ফুটে উঠেছে।"
        },
        {
          "label": "গ",
          "question": "'সোনার তরী' কবিতার বিষয়গত সাদৃশ্য বর্ণনা করো।",
          "explanation": "উদ্দীপকের মানুষ চলে গেলেও তার কর্ম পৃথিবীতে থেকে যায় বিষয়টির সঙ্গে 'সোনার তরী' কবিতার বিষয়ভাবনার সাদৃশ্য পরিলক্ষিত হয়। 'সোনার তরী' কবিতার মূলকথা হলো, মহাকাল মানুষের কর্মকে সযত্নে যুগের পর যুগ ধরে রাখলেও কর্মের স্রষ্টাকে ধরে রাখে না। মানুষের সৃষ্টিকর্ম অবিনশ্বর হলেও মানুষের জীবন নশ্বর। হাজার বছরের পুরোনো কীর্তি টিকে থাকলেও তাদের যাঁরা সৃষ্টি করে ছিল তাঁরা কেউই বেঁচে নেই। যদিও তাঁরা তাঁদের কর্মের জন্য স্মরণীয় হয়ে আছেন, কিন্তু সময়ের নিষ্ঠুরতা থেকে বাঁচতে পারেননি। 'সোনার তরী' কবিতায় কর্মের এই অবিনশ্বরতার দিকটি ফুটে উঠেছে। উদ্দীপকের বর্ণনার মূল বিষয়টি হলো, সময়ের পরিক্রমায় ব্যক্তি মানুষের মৃত্যু হয় ঠিকই। কিন্তু তার কর্মের মৃত্যু নেই। পাকিস্তান আমলে পশ্চিম পাকিস্তানি শাসকগোষ্ঠী নানা ভাবে এদেশের নিরীহ বাঙালিদের উপর অনাচার-অত্যাচার করে। এ দেশের মানুষ তাদের নৃশংসতা যেমন ভোলেনি তেমনি ভুলেনি জাতির পিতা ও মুক্তিযুদ্ধে শহিদদের অবদান। অর্থাৎ মানুষগুলো আজ নেই, তবুও পৃথিবী তাদের কর্মফল বহন করছে যুগ যুগ ধরে। 'সোনার তরী' কবিতার মূল ভাবনাও এই সত্য দ্বারা প্রভাবিত। মৃত্যুর অমোঘ বিধানে মানুষ একদিন চলে যাবে, থেকে যাবে তার কর্ম। উদ্দীপকের জীবন নশ্বর, কিন্তু মানুষের সৃষ্টিকর্ম অবিনশ্বর এই ভাবনা আলোচ্য কবিতার সাথে সামঞ্জস্যপূর্ণ।"
        },
        {
          "label": "ঘ",
          "question": "উদ্দীপক ও 'সোনার তরী' কবিতা অবলম্বনে রবীন্দ্রনাথ ঠাকুরের গভীর জীবনদর্শন বিশ্লেষণ করো।",
          "explanation": "উদ্দীপক ও 'সোনার তরী' কবিতা অবলম্বনে রবীন্দ্রনাথ ঠাকুরের গভীর জীবনদর্শন হলো পৃথিবী মানুষের কর্মফল গ্রহণ করলেও ব্যক্তি মানুষকে হারিয়ে যেতে হয় কালের অতল গহ্বরে। 'সোনার তরী' কবিতায় কবি মানবজীবনের এক গভীর সত্যকে তুলে ধরেছেন। সময় পরিক্রমার সাথে সাথে মানুষের কর্মের পরিধি বিস্তৃত হলেও আয়ুষ্কাল কমতে থাকে। ধীরে ধীরে একসময় মৃত্যু তাকে হাতছানি দিয়ে মহাকালের পথে নিয়ে যাবে। কেবল বেঁচে থাকে তার মহৎ কর্ম। শতচেষ্টার পরও এই অনিবার্য পরিণতি থেকে ব্যক্তি মানুষের রেখাই নেই। উদ্দীপকে বলা হয়েছে, কালের স্রোতে মানুষ একসময় হারিয়ে গেলেও তার কর্ম পৃথিবীতে অবিনশ্বর। মানুষের মৃত্যুর পরও তার সৃষ্টিকর্ম পৃথিবীতে টিকে যায়। বাংলাদেশ আজ স্বাধীন রাষ্ট্র। স্বাধীনতার বেশ অনেকবছর পার হয়ে গেছে। তবুও পাকিস্তানি শাসকগোষ্ঠীর অন্যায়- অনাচার বাঙালি ভুলেনি। আবার বঙ্গবন্ধুর অপরিহার্যতা ও শহিদের আত্মদানও জাতি গর্বের সাথে স্মরণ করে। কালের স্রোতে ব্যক্তি মানুষদের মৃত্যু হয়। কিন্তু তার কর্মের মৃত্যু নেই। রূপকের আড়ালে এ কথাই রবীন্দ্রনাথ তাঁর 'সোনার তরী' কবিতায় তুলে ধরেছেন। সেখানে দেখা যায়, বিরূপ পরিবেশে ধান কাটার পর এক কৃষক মাঝিকে তার ধান তুলে নেওয়ার জন্য আর্জি জানালে মাঝি তাঁর কর্মফলরূপী ধান নৌকায় তুলে নেয়। কিন্তু ফসল উৎপাদনকারী কৃষকের আশ্রয় মেলে না। অর্থাৎ মানুষের মহৎ কর্ম মহাকালের মাঝে ঠাঁই পেলেও ব্যক্তিমানুষকে অবধারিতভাবেই মৃত্যুর স্বাদ আস্বাদন করতে হয়। রবীন্দ্রনাথ এই গভীর জীবনদর্শনই আলোচ্য কবিতায় তুলে ধরেছেন, যা উদ্দীপকের ক্ষেত্রেও শতভাগ সত্য।"
        }
      ]
    },
    {
      "number": "6",
      "uddipok": "বিদ্রোহ আজ বিদ্রোহ চারিদিকে, আমি যাই তারি দিনপঞ্জিকা লিখে, এত বিদ্রোহ কখনো দেখেনি কেউ, স্বপ্ন-চূড়ার থেকে নেমে এসো সব— শুনেছ? শুনছ উদ্দাম কলরব? নয়া ইতিহাস লিখছে ধর্মঘট; রক্তে রক্তে আঁকা প্রচ্ছদপট । প্রত্যহ যারা ঘৃণিত ও পদানত, দেখো আজ তারা সবেগে সমুদ্যত",
      "tag": "CCC 24,HC 24,DC 23",
      "sub_questions": [
        {
          "label": "ক",
          "question": "'কৃপাণ' কী?",
          "explanation": "'কৃপাণ' হলো তলোয়ার বা তরবারি সদৃশ অস্ত্রবিশেষ ।"
        },
        {
          "label": "খ",
          "question": "কবি বিশ্বকে নিঃক্ষত্রিয় করতে চেয়েছেন কেন?",
          "explanation": "কবি সকল প্রকার অন্যায় যুদ্ধের বিরোধী বলে তিনি বিশ্বকে নিঃক্ষত্রিয় করতে চেয়েছেন। “বিদ্রোহী' কবিতায় কবি বিশ্বজগতের প্রায় সকল অন্যায়-অত্যাচার, অনাচার-অবিচারের বিরুদ্ধে দৃপ্তকণ্ঠে বিদ্রোহ ঘোষণা করেছেন। এসবের একপর্যায়ে বিশ্বকে নিঃক্ষত্রিয় বা ক্ষত্রিয়মুক্ত করার প্রত্যয় ঘোষিত হয়। কবি সকল প্রকার সাম্রাজ্যবাদ, শোষণ ও নিপীড়নের বিরুদ্ধে, কুসংস্কার ও কুপ্রথার বিরুদ্ধে তীব্রকণ্ঠ। ক্ষত্রিয় বা যোদ্ধারা যুগে যুগে বিশ্বকে রক্তের হোলিখেলার স্থান বানিয়ে ছেড়েছে। তাই কবি যুদ্ধমুক্ত এক শান্তিময়, পৃথিবী গড়ার প্রত্যয়ে বিশ্বকে নিঃক্ষত্রিয় করতে চেয়েছেন।"
        },
        {
          "label": "গ",
          "question": "উদ্দীপকটি কোন দিক থেকে 'বিদ্রোহী' কবিতার সঙ্গে সাদৃশ্যপূর্ণ? ব্যাখ্যা করো।",
          "explanation": "উদ্দীপকটি প্রান্তিক শ্রেণির মানুষের মর্যাদা প্রতিষ্ঠার সংগ্রামের দিক থেকে 'বিদ্রোহী' কবিতার সঙ্গে সাদৃশ্যপূর্ণ। 'বিদ্রোহী' কবিতায় কবি সমগ্র বিশ্বে ঘটে যাওয়া অন্যায়-অত্যাচার অবিচার-অনাচারের বিরুদ্ধে বিদ্রোহ ঘোষণা করেছেন। বিশেষত তাঁর বিদ্রোহ-বিপ্লবের সমাপ্তি রেখা টানার দিনক্ষণও কবিতায় ঘোষণা করেছেন কবি। উৎপীড়িতের ক্রন্দনরোল বন্ধ না হওয়া পর্যন্ত কবির ই অবিরামভাবে চলতে থাকবে। বিশ্বকে একটি শান্তিময় ও ভালোবাসাপূর্ব পৃথিবী হিসেবে প্রতিষ্ঠার লক্ষ্যে তাঁর এ সংগ্রাম। উদ্দীপকের কবিতাংশে বিদ্রোহের অগ্নিস্ফুলিঙ্গ ফুটে উঠেছে হবে হবে। কবির মতে চারদিকে শুধু বিদ্রোহ আর বিদ্রোহ। বিদ্রোহী উদ্দাম কলরব শুনতে সবাইকে আহ্বান করেছেন কবি। প্রতিদিন যারা ঘৃণিত ও পদানত বিদ্রোহী মনোভাব, বিশেষত তথাকথিত অন্ত্যজ শ্রেণির অধিকার প্রতিষ্ঠা হয়, সেই প্রান্তিক শ্রেণির মানুষ আজ বিদ্রোহে শামিল। উদ্দীপকের সংগ্রাম উদ্দীপক ও 'বিদ্রোহী' কবিতাকে সমান্তরালে দাঁড় করিয়েছে।"
        },
        {
          "label": "ঘ",
          "question": "উদ্দীপকের দিকে দিকে ওঠা অবাধ্যতার ঢেউ কি 'বিদ্রোহ' কবিতার কবির বিদ্রোহী চেতনার সঙ্গে একসূত্রে গাঁথা? তোমার উত্তরের সপক্ষে যুক্তি দাও ।",
          "explanation": "বঞ্চিত ও পদানত মানুষের অধিকার আদায়ে বিদ্রোহ ঘোষিত হওয় উদ্দীপকের দিকে দিকে ওঠা অবাধ্যতার ঢেউ 'বিদ্রোহী' কবিতার কবির দ্রোহ চেতনার সঙ্গে একসূত্রে গাঁথা । “বিদ্রোহী' কবিতাটি সর্বব্যাপী বিদ্রোহের এক এপিটাফ। কবি বিশ্বের সকল অন্যায়-অত্যাচার, অনাচার-অবিচারের বিরুদ্ধে বিদ্রোহ ঘোষণা করেছেন এ কবিতায়। কবির বিদ্রোহ মূলত একটি শোষণ-বঞ্চনাহীন ভালোবাসাপূর্ণ বিশ্ব গড়ে তোলার লক্ষ্যে। বিশেষ করে বিশ্বজুড়ে অবহেলিত, বঞ্চিত ও লাঞ্ছিত মানবতাকে সমুন্নত করতেই তাঁর অবিরাম বিদ্রোহ । উদ্দীপকের কবিতাংশে চারদিকে জেগে ওঠো বিদ্রোহী চেতনার বহিঃপ্রকাশ ঘটেছে। কবির মতে, চারদিকে আজ বিদ্রোহ। এত বিদ্রোহ এর আগে কেউ দেখেনি। সবাইকে এ বিদ্রোহের কলরব শোনাতে আহ্বান জানাচ্ছেন 'কবি। রক্তে রক্তে আঁকা হচ্ছে এ বিদ্রোহের পটভূমি সর্বোপরি, ঘৃণিত ও পদানত মানুষের সম্মিলনে এ বিদ্রোহ পেয়েছে সম্পূর্ণতা। \"বিদ্রোহ \" কবিতায়ও ভিন্নরূপে হলেও মূলত লাঞ্ছিত-বঞ্চিত মানবের অধিকার প্রতিষ্ঠার লক্ষ্যেই কবির বিদ্রোহ । উদ্দীপক ও 'বিদ্রোহী' কবিতায় যুগপৎ বিদ্রোহ বা বিপ্লবের কথা ধ্বনিত হয়েছে। যাদেরকে যুগ যুগ ধরে বঞ্চিত ও লাঞ্ছিত করা হয়েছে, তাদের মৌলিক মানবাধিকার প্রতিষ্ঠায় এ অবাধ্যতার ঢেউ চারদিকে ছি পড়েছে। আলোচ্য কবিতায় কবি দ্ব্যর্থহীন কণ্ঠে ঘোষণা করেছেন যে, উৎপীড়িতের কান্না না থামা পর্যন্ত তাঁর সংগ্রাম চলবেই। ওপরের আলোচনা থেকে তাই বলা যায় যে, উভয় কবির বিদ্রোহী চেতনার সুর সাদৃশ্যপূর্ণ হওয়ায় প্রশ্নোক্ত মন্তব্যটিকে যৌক্তিক হিসেবে বিবেচ্য।"
        }
      ]
    },
    {
      "number": "7",
      "uddipok": "মনে পড়ে বায়ান্নর একুশে ফেব্রুয়ারি, লাখো বাঙালির কাতর চিত্তে করুণ আহাজারি, একুশ তুমি বাংলার মানুষের হৃদয়ভরা আশা, তোমার কারণে পেয়েছি আজ কাঙ্ক্ষিত মাতৃভাষা, রক্ত ঝরাল, সালাম, বরকত, রফিক, শফিক জব্বার, বায়ান্নর সেই করুণ কাহিনি মনে পড়ে বরাবর, স্মৃতির পাতায় ভেসে ওঠে সে বিষণ্ণ দিনের কথা.. যত ভাবি ততই যেন মনে পাই বড়ো ব্যথা।",
      "tag": "HC 24",
      "sub_questions": [
        {
          "label": "ক",
          "question": "কার রক্তে বাস্তবের বিশাল চত্বরে ফুল ফোটে?",
          "explanation": "এখনো বীরের রক্তে বাস্তবের বিশাল চত্বরে ফুল ফোটে।"
        },
        {
          "label": "খ",
          "question": "'সারাদেশ ঘাতকের অশুভ আস্তানা।'- বলতে কী বোঝানো হয়েছে?",
          "explanation": "হানাদার বাহিনীর অশুভ পদচারণে বিপর্যস্ত দেশকে বোঝাতেই কবি সমগ্র দেশকে ঘাতকের অশুভ আস্তানার সঙ্গে তুলনা করেছেন। পাকিস্তানি শাসকগোষ্ঠী বাঙালির উপর ব্যাপক নির্যাতন চালায়। তারা তৎকালীন পূর্ব পাকিস্তানের মানুষের উপর নির্বিচার হত্যাযজ্ঞ চালায়। চারদিকে তাদের পরিচালিত হত্যা, সন্ত্রাস ও লুণ্ঠন জনজীবনে আতঙ্ক তৈরি করে। এ বিষয়টি বোঝাতেই কবি সারা দেশকে ঘাতকের অশুভ আস্তানার সঙ্গে তুলনা করেছেন।"
        },
        {
          "label": "গ",
          "question": "উদ্দীপকের সাথে 'ফেব্রুয়ারি ১৯৬৯' কবিতার বৈসাদৃশ্য দেখাও।",
          "explanation": "উদ্দীপকে শুধু বায়ান্নর কথা বলা হলেও আলোচ্য 'ফেব্রুয়ারি ১৯৬৯' কবিতায় বায়ান্নর পথ ধরে উনসত্তর ও ১৯৭১ এর কথাও উল্লেখ রয়েছে, এখানেই উদ্দীপকের সাথে আলোচ্য কবিতার বৈসাদৃশ্য দেখা যায়। 'ফেব্রুয়ারি ১৯৬৯' কবিতায় ভাষা আন্দোলনের পথ ধরে উনসত্তরের গণ অভ্যুত্থানের মধ্য দিয়ে স্বাধীনতা অর্জনের পথে অগ্রসর হওয়ার বিষয়টি তুলে ধরা হয়েছে। 'ফেব্রুয়ারি ১৯৬৯' কবিতায় ১৯৬৯ সালে জাতিগত নিপীড়ন ও নির্যাতনের বিরুদ্ধে সাধারণ মানুষ ক্ষুব্ধ হয়ে ওঠে। গ্রামগঞ্জ, হাটবাজার, কলকারখানা, স্কুল-কলেজ-বিশ্ববিদ্যালয় থেকে অসংখ্য মানুষ নেমে আসে ঢাকার রাজপথে। শোষণের বিরুদ্ধে প্রবল গণজাগরণের শুরু হয়। উদ্দীপকে বায়ান্নর স্মৃতিচারণ করা হয়েছে। যে ভাষাকে ঘিরে বাঙালির আশা-আকাঙ্ক্ষা আবর্তিত হতো এবং এর জন্যই রক্ত ঝরল সালাম, রফিক, শফিক ও বরকতের। তাঁদের জন্যই আমরা একটি ভাষা পেয়েছি। কবি যখনই পিছন ফিরে তাকান তখন যেন শুধুই বিষণ্ণ দিনগুলো চোখে ভেসে ওঠে। দেখা যাচ্ছে, উদ্দীপকে শুধু বায়ান্নর স্মৃতিচারণ করা হয়েছে। কিন্তু 'ফেব্রুয়ারি ১৯৬৯' কবিতায় ২১শে ফেব্রুয়ারিসহ, ১৯৬৯ ও ১৯৭১ সালের বিষয়ও উঠে এসেছে।"
        },
        {
          "label": "ঘ",
          "question": "\"উদ্দীপকটি 'ফেব্রুয়ারি ১৯৬৯' কবিতার মর্মবাণীকে পুরোপুরি ধারণ না করলেও আত্মত্যাগ ও অধিকার আদায়ের কথাই বলে।\"- মন্তব্যটি বিশ্লেষণ করো।",
          "explanation": "উদ্দীপকটি 'ফেব্রুয়ারি ১৯৬৯' কবিতার সামগ্রিকতা ধারণ না করলেও দাবি আদায়ের জন্য আত্মত্যাগের বিষয়ে সাদৃশ্য ধারণ করে। দেশপ্রেম, গণজাগরণ ও সংগ্রামী চেতনার প্রতিফলন ঘটেছে এ কবিতায়। মুক্তিসংগ্রামের প্রথম সোপান ভাষা আন্দোলনে প্রথমবারের মতো রক্ত ঝরিয়েছে তরুণ জনতা এবং এভাবেই বাঙালিদের মধ্যে সৃষ্টি হয়েছে নতুন চেতনা। বাঙালির পরবর্তী ঐক্যবদ্ধ সংগ্রামকে শক্তিদান করার পিছনে রয়েছে ভাষা শহিদদের আত্মত্যাগ। 'ফেব্রুয়ারি ১৯৬৯' কবিতায় ১৯৬৯ সালে জাতিগত নিপীড়ন ও নির্যাতনের বিরুদ্ধে সাধারণ মানুষ ক্ষুব্ধ হয়ে ওঠে। উদ্দীপকে বাঙালি জনতার বাংলা ভাষার প্রতি গভীর ভালোবাসা ও আহাজারি প্রকাশিত হয়েছে এবং এখানে বায়ান্নর স্মৃতিচারণ করা হয়েছে। এই ভাষাকে ঘিরে বাঙালির আশা-আকাঙ্ক্ষা আবর্তিত হতো এবং এই ভাষার জন্যই রক্ত ঝরায় সালাম, রফিক, শফিক, বরকতেরা। তাঁদের জন্যই আমরা একটি ভাষা পেয়েছি। কবি যখনই পিছন ফিরে তাকান তখন যেন শুধুই বিষণ্ণ দিনগুলো চোখে ভেসে ওঠে।উদ্দীপকে দেখা যায়, ১৯৫২ সালে ভাষা আন্দোলনে যাঁরা শহিদ হয়েছেন তাঁদের স্মৃতিচারণের বিষয়টি দেখানো হয়েছে এবং এখানে তাঁদের আত্মত্যাগের কথা উল্লিখিত হয়েছে। অন্যদিকে, আলোচ্য কবিতায় ভাষা আন্দোলন এবং ১৯৬৯ এ যাঁরা আত্মত্যাগ করেছেন তাঁদের কথাও বলা হয়েছে। উদ্দীপক ও আলোচ্য কবিতায় বর্ণিত ঘটনার পার্থক্য থাকলেও উভয় ক্ষেত্রেই আত্মত্যাগ ও অধিকার আদায়ের কথা বলা হয়েছে।"
        }
      ]
    },
    {
      "number": "8",
      "uddipok": "লালসালু ↓ অপরিবর্তনশীল, অনাধুনিক গ্রামীণসমাজ ↓ কুসংস্কারাচ্ছন্ন ধর্মভীরু দরিদ্র জনগোষ্ঠী ↓ শঠ, প্রতারক ধর্মব্যবসায়ী ও শোষক ভূস্বামী ↓ অন্ধবিশ্বাস ও ভীতির সঙ্গে সুস্থ জীবনাকাঙ্ক্ষার দ্বন্দ্ব",
      "tag": "HC 24",
      "sub_questions": [
        {
          "label": "ক",
          "question": "কীসের পাশে মজিদের জীবন পদে পদে এগিয়ে চলল?",
          "explanation": "মাছের পিঠের মতো সালু কাপড়ে আবৃত নশ্বর জীবনের প্রতীকটির পাশে মজিদের জীবন পদে পদে এগিয়ে চলল।"
        },
        {
          "label": "খ",
          "question": "'কেবল নতুন খোলাস পরা নব্যশিক্ষিত মুসলমান'- বলতে কী বোঝানো হয়েছে?",
          "explanation": "গারো পাহাড়ে শিকারের উদ্দেশ্যে যাওয়া এক সরকারি কর্মকর্তার এসজো বলতে গিয়ে লেখক এই মন্তব্য করেছেন। শস্যের চেয়ে টুপি বেশি হওয়ায় মানুষগুলো তাই দেশ ত্যাগ করে। নলি বানিয়ে জাহাজের খালাসি হয়ে ভেসে যায়, কারখানার শ্রমিক হয়, বাসাবাড়ির চাকর, দফতরির এটকিনি, ছাপাখানার মেশিনম্যান, টেনারিতে চামড়ার লোক। কেউ মসজিদে ইমাম হয়, কেউ মোয়াজ্জিন। দেশে বহু মসজিদ থাকলেও আগে থেকে দখল হয়ে আছে। গারো পাহাড়ে দুর্গম অনালে কে কবে বাঁশের মসজিদ করেছিল। সেখানে এক সরকারি কর্মচারী শিকারে যান। বাইরে বিদেশি পোশাক, মুখমণ্ডল মসৃণ কিন্তু আসলে ভিতরে মুসলমান। দুর্গম স্থানে আজানের শব্দ শুনে চমকে ওঠে। সঙ্গে সঙ্গে তার শিকারের আশাও কিছু দমে যায়।"
        },
        {
          "label": "গ",
          "question": "উদ্দীপকের সংকেত অনুসারে সাদৃশ্যপূর্ণ বিষয়গুলো উল্লেখ করো।",
          "explanation": "উদ্দীপকে বর্ণিত গ্রামীণসমাজ, কুসংস্কার, ধর্মভীরুতা, ধর্মব্যবসায়ী, শোষক, প্রতারক, শঠ প্রভৃতি বিষয়গুলোর সাথে আলোচ্য 'লালসালু' উপন্যাসের বিভিন্ন বিষয়ের সাদৃশ্য রয়েছে। 'লালসালু' উপন্যাসে আমরা একটি গ্রামীণ পটভূমি পাই যেখানে অশিক্ষিত, ধর্মভীরু ও কুসংস্কারাচ্ছন্ন মানুষের বসবাস। এই মহব্বতনগর গ্রামে নাটকীয় ভঙ্গিতে প্রবেশ করে মজিদ নামের এক ব্যক্তি। এই ব্যক্তি অজ্ঞাত মানুষের কবরকে মাজার হিসেবে পরিচয় করিয়ে গ্রামের মানুষের সাথে প্রতিনিয়ত প্রতারণা করে যাচ্ছে। আর এভাবেই মানুষের মধ্যে মাজার ভীতি তৈরি করার মাধ্যমে মজিদ নিজের স্বার্থ উদ্ধার করে। উদ্দীপকে আমরা দেখি গ্রামীণসমাজ, কুসংস্কার, ধর্মভীরুতা, ধর্মব্যবসায়ী, শোষক, প্রতারক, শঠ, ভূস্বামী ইত্যাদি কিছু শব্দ, যা আমরা 'লালসালু' উপন্যাসের মধ্যে দেখি। যেখানে মানুষের ধর্মান্ধতাকে কাজে লাগায় ধর্মব্যবসায়ী মজিদ। গ্রামের কুসংস্কারাচ্ছন্ন মানুষকে প্রতারিত করে নিজে ভূস্বামী হয়ে ওঠে। অন্ধ ধর্মবিশ্বাসী মানুষগুলোর সাথে শঠতা করে গ্রামে বেশ প্রভাব বিস্তার করেছে।"
        },
        {
          "label": "ঘ",
          "question": "\"\"লালসালু' উপন্যাসে ধর্মবিশ্বাস নয়- ধর্মের নামে প্রচলিত গোঁড়ামি ও অন্ধত্বের বিরুদ্ধে সৈয়দ ওয়ালীউল্লাহ সোচ্চার হয়েছেন।\"- বক্তব্যটির বিশ্লেষণ করো।",
          "explanation": "কুসংস্কারাচ্ছন্ন সমাজব্যবস্থা মূলত ধর্মীয় অন্ধ প্রচলিত গোঁড়ামি ও বিশ্বাসের বিরুদ্ধে 'লালসালু' উপন্যাসের লেখক দৃঢ়ভাবে সোচ্চার হয়েছেন। 'লালসালু' উপন্যাসের মজিদ ধর্মকে ব্যবহার করে মাজার ব্যাবসা করে। অশিক্ষার সুযোগ নিয়ে গ্রামের মানুষদের ঝাড়ফুঁক ও পানিপড়া দিয়ে থাকেন। এখানকার বেশির ভাগ মানুষ শিক্ষার আলো থেকে বঞ্চিত এবং অন্ধধর্মীয় বিশ্বাসে আচ্ছন্ন। এ গ্রামের মানুষ যাতে আধুনিক শিক্ষার আলোতে আলোকিত না হতে পারে সেজন্য মজিদ কৌশলে আক্কাস আলীর স্কুল প্রতিষ্ঠার উদ্দেশ্যকে বানচাল করে দিয়ে ধর্মভীরু কুসংস্কারাচ্ছন্ন মানুষদেরকে মক্তব প্রতিষ্ঠায় উদ্‌বুদ্ধ করে। উদ্দীপকে বর্ণিত বিষয়গুলো বা সংকেতগুলো হলো গ্রামীণসমাজ, কুসংস্কার, ধর্মভীরুতা, ধর্মব্যবসায়ী, শোষক, প্রতারক, শঠ, ভীতি, জীবনাকাঙ্ক্ষার দ্বন্দ্ব প্রভৃতি। 'লালসালু' উপন্যাসে গ্রামে মজিদের প্রভাব বিস্তারের বিষয়টি পরিলক্ষিত হয। তার প্রভাব ক্ষুণ্ণ হতে পারে এমন সবকিছুর বিরুদ্ধে সে কৌশলে প্রতিবাদ করে। ফলে তার বিরোধিতা কেউ করে না। কিন্তু লেখক সৈয়দ ওয়ালীউল্লাহ মজিদের দ্বিতীয় স্ত্রী জমিলার দ্বারা তার মুখে থুথু দেওয়া ও অচেতনভাবে মাজারে পা লাগিয়ে দেওয়ার মাধ্যমে ধর্মান্ধতার বিরুদ্ধে সোচ্চার প্রতিবাদ জানিয়েছেন।"
        }
      ]
    },
    {
      "number": "9",
      "uddipok": "জুয়েল প্রতিষ্ঠিত ডাক্তার কিন্তু পুরোনো ধ্যানধারণা আঁকড়ে থাকা পিতার কঠিন অসুখেও চিকিৎসাসেবা সে দিতে পারে না। তাবিজ-কবজ আর পানিপড়ায় বিশ্বাসী পিতা আমিরুল ডা. জুয়েলকে একরকম ত্যাজ্য করেছেন বলা যায়; কারণ গ্রামের গরিব মানুষদের জন্য ডা. জুয়েল আধুনিক এক হাসপাতাল প্রতিষ্ঠা করেছেন এবং তা তার পিতার মতোই কুসংস্কারচ্ছন্ন ব্যক্তিবর্গের বিরুদ্ধে গিয়েই। তারা মনে করেন এতে ধর্মনাশ হচ্ছে আর তারা পাপের ভাগীদার হচ্ছে। মূলত এইসব কুসংস্কারের মূলে রয়েছে তাদের পীরসাহেব, যার পানিপড়া নিতে আজকাল খুব কম মানুষই আসে।",
      "tag": "HC 24",
      "sub_questions": [
        {
          "label": "ক",
          "question": "সমৃদ্ধ মহব্বতনগর গ্রামে কী নেই?",
          "explanation": "মহব্বতনগর গ্রামে মানুষের মুখে খোদাতালার নাম নেই এবং খোদাতালার প্রতি তাদের বিশ্বাসও নেই।"
        },
        {
          "label": "খ",
          "question": "মজিদ কখন এবং কেন বিস্ময়করভাবে নিঃসঙ্গবোধ করে?",
          "explanation": "যে লোকটির কবরটিকে মজিদ মাজার বানিয়েছে, সেই মৃত লোকটিকে সে চেনে না বলে বিস্ময়করভাবে নিঃসঙ্গ বোধ করে। মজিদ নিজেকে প্রতিষ্ঠিত করতে একটি সাধারণ কবরকে পুণ্যবান লোকের মাজার বলে ঘোষণা করে সাধারণ মানুষের সঙ্গে প্রতারণার আশ্রয় নেয়। একসময় সে সমাজে প্রতিষ্ঠা পায়। কিন্তু তার মনে সবসময় ভয় কাজ করে। একদিন সন্ধ্যায় মাজারে একা একা দোয়া- দরুদ পড়ার সময় তার চোখে পড়ে মাজারের ঝালরওয়ালা সালু - কাপড়টার এক কোণ উল্টে আছে। ঘরের ম্লান আলোয় কবরের সে অনাবৃত অংশটা মজিদের কাছে মৃত মানুষের খোলা চোখের মতো মনে হয়। কবরের কাপড় উল্টোনো নগ্ন অংশই হঠাৎ তাকে স্মরণ করিয়ে দেয় যে, মৃত লোকটিকে সে চেনে না। এবং চেনে না বলেই তার পাশে নিজেকে বিস্ময়করভাবে নিঃসঙ্গ বোধ করে মজিদ।"
        },
        {
          "label": "গ",
          "question": "উদ্দীপকের বিষয়ের সাথে 'লালসালু' উপন্যাসের কোন অংশ বিপরীত আঙ্গিকে উপস্থাপিত হয়েছে তা বর্ণনা করো।",
          "explanation": "সমাজের কল্যাণের স্বার্থে উদ্দীপকের প্রগতিশীল চরিত্র ডাক্তার জুয়েল হাসপাতাল প্রতিষ্ঠা করতে সক্ষম হলেও 'লালসালু' উপন্যাসের প্রগতিশীল চরিত্র আক্কাস স্কুল প্রতিষ্ঠা করতে পারেনি। 'লালসালু' উপন্যাসের অন্যতম শঠ, চরিত্র মজিদ। সে নাটকীয়ভাবে মহব্বতনগর গ্রামে প্রবেশ করে ধর্মভীরু মানুষকে বিভ্রান্ত করে। মক্তবের সংখ্যা বাড়ে মানুষের মধ্যে ধর্মভীভূতা বাড়তে থাকে ধীরে ধীরে এবং গ্রামের মোদাব্বেরের ছেলে আক্কাস আলী স্কুল প্রতিষ্ঠা করতে চাইলে তাকে ভরা মজলিসে অপমান করা হয় এবং আক্কাস স্কুল প্রতিষ্ঠা করতে পারেনি। উদ্দীপকের ডা. জুয়েলের সাথে উপন্যাসের আক্কাস চরিত্রের কল্যাণকামী মানসিকতার মিল পরিলক্ষিত হয় অর্থাৎ উভয়ের মধ্যে কুসংস্কারের ঊর্ধ্বে উঠে প্রগতিশীল মানসিকতার সাদৃশ্য দেখা যায়। কিন্তু ডা. জুয়েল এখানে হাসপাতাল প্রতিষ্ঠা করতে সক্ষম হয় কিন্তু উপন্যাসের আক্কাস স্কুল প্রতিষ্ঠা করতে ব্যর্থ হয়। তাই দেখা যায়, উপন্যাসের এই বিষয়টি উদ্দীপকে বিপরীত আঙ্গিকে উপস্থাপিত হয়েছে।"
        },
        {
          "label": "ঘ",
          "question": "'নিজ স্বার্থরক্ষায় ধর্মীয় গোঁড়ামি কায়েম করে পীরসাহেব এবং মজিদ দুজনেই ধর্মভীরু মানুষকে আধুনিকতার সুফল থেকে বঞ্চিত করেছে।'- উদ্দীপক ও 'লালসালু' উপন্যাস অবলম্বনে তোমার শিখনফল লেখো।",
          "explanation": "নিজের স্বার্থের জন্য পীরসাহেব ও মজিদ দুজনই আধুনিকতার সুফল থেকে গ্রামের মানুষকে বঞ্চিত করেছে। মজিদ মহব্বতনগর গ্রামে প্রবেশ করে মোদাচ্ছের পীর নামক এক ভুয়া পীরের মাজার আবিষ্কার করে এবং মানুষকে ঠকিয়ে নিজের স্বার্থ উদ্ধার করে। মজিদ ধর্মকে ব্যবহার করে ধীরে ধীরে গ্রামে প্রভাব বিস্তার করে, মজিদ আক্কাসকে স্কুল প্রতিষ্ঠা করতে বাধা দেয়। ডাক্তারি ব্যবস্থাপত্রের বিরুদ্ধে গিয়ে মানুষকে পানিপড়া, তাবিজ-কবচ, ঝাড়ফুঁক ইত্যাদির মাধ্যমে চিকিৎসা করে থাকেন। উদ্দীপকের জুয়েল একজন ডাক্তার। কিন্তু তার বাবা তাবিজ-কবচ ও পানিপড়ায় বিশ্বাসী। কিন্তু জুয়েল তার পিতা এবং গ্রামের আরও কিছু মানুষের মতামত উপেক্ষা করে গ্রামে একটি হাসপাতাল নির্মাণ করেন। ফলে গ্রামের মানুষজন আধুনিকতার সুফল পেতে থাকে। ফলে আজকাল পীরসাহেবদের কাছে পানিপড়া ও তাবিজ নিতে খুব কম মানুষই আসে। 'লালসালু' উপন্যাসের মজিদ তার গ্রামের মানুষকে পানিপড়া, তাবিজ, ঝাড়ফুঁক ইত্যাদির মাধ্যমে ঠকায়। মানুষ যাতে আধুনিকতার সুফল পেতে না পারে এজন্য আক্কাসকে স্কুল প্রতিষ্ঠা করতে দেয়নি। উদ্দীপকের জুয়েল হাসপাতাল প্রতিষ্ঠা করলেও ওই অঞ্চলের পীর এখন মানুষকে তাবিজ- কবচ, পানিপড়া দিয়ে যাচ্ছে ফলে এক শ্রেণির গ্রামের মানুষ আধুনিক চিকিৎসা ব্যবস্থা গ্রহণ করতে পারছে না। অর্থাৎ দেখা যায় নিজ স্বার্থরক্ষায় ধর্মীয় বিশ্বাসকে কাজে লাগিয়ে মজিদ এবং উদ্দীপকের পীর গ্রামের মানুষকে আধুনিক সুযোগ-সুবিধার সুযোগ থেকে বঞ্চিত করেছেন।"
        }
      ]
    },
    {
      "number": "10",
      "uddipok": "মাস্টারদা সূর্যসেন ব্রিটিশ শাসনের বিরুদ্ধে রুখে দাঁড়ান। এ দেশের গণমানুষকে জাগিয়ে তুলতে নানাভাবে চেষ্টা করেন। তারই নির্দেশে চট্টগ্রামের পাহাড়তলীর ইউরোপিয়ান ক্লাবে আক্রমণ সফল হওয়ার পর ব্রিটিশ শাসকের টনক নড়ে। তাঁকে ধরিয়ে দেওয়ার জন্য ইংরেজরা দশ হাজার টাকা পুরস্কার ঘোষণা করে। অর্থের লোভে জনৈক ব্যক্তি তাঁর অবস্থান জানিয়ে দিলে তিনি ধরা পড়েন। অতঃপর তাঁকে নির্মমভাবে হত্যা করা হয়।",
      "tag": "HC 24",
      "sub_questions": [
        {
          "label": "ক",
          "question": "সিরাজউদ্দৌলা' নাটকের শেষ দৃশ্যের সময় কখন?",
          "explanation": "'সিরাজউদ্দৌলা' নাটকের শেষ দৃশ্যের সময় দোসরা জুলাই।"
        },
        {
          "label": "খ",
          "question": "ইনি কি নবাব না ফকির?'- উক্তিটি ব্যাখ্যা করো।",
          "explanation": "মিরজাফরের ব্যক্তিত্বহীনতা দেখে রবার্ট ক্লাইভ তাকে ব্যঙ্গ করে প্রশ্নোক্ত মন্তব্যটি করেছিলেন। বাংলার শেষ স্বাধীন নবাব সিরাজউদ্দৌলার পতনের পর পূর্ব চুক্তিমতো নবাব হয় বিশ্বাসঘাতক ও ক্ষমতালোভী মিরজাফর। রাজদরবারে এসে মিরজাফর সিংহাসনে না বসে সিংহাসনের হাতল ধরে কর্নেল ক্লাইভের জন্য অপেক্ষা করতে থাকে। এতে মিরজাফরের ব্যক্তিত্বহীনতার বহিঃপ্রকাশ ঘটে। আর তা দেখেই ক্লাইভ প্রশ্নোক্ত মন্তব্যটি করেছিলেন।"
        },
        {
          "label": "গ",
          "question": "উদ্দীপকের সঙ্গে 'সিরাজউদ্দৌলা' নাটকের কোন ঘটনার সাদৃশ্য রয়েছে? ব্যাখ্যা করো।",
          "explanation": "বিশ্বাসঘাতকতা ও যড়যন্ত্রের শিকার হওয়ার দিকটি উদ্দীপকের সঙ্গে 'সিরাজউদ্দৌলা' নাটকের নবাব সিরাজউদ্দৌলার করুণ পরিণতির সঙ্গে সাদৃশ্যপূর্ণ। সিরাজ মসনদে বসলে ঘসেটি বেগমের স্বপ্ন ধূলিসাৎ হয়ে যায় ফলে সিরাজের বিরুদ্ধে প্রাসাদ ষড়যন্ত্র শুরু করে ঘসেটি বেগম। মিরজাফর, উমিচাঁদ, জগৎশেঠ, রাজবল্লভ তার সহায়ক হয় এছাড়া ইংরেজদের সাথে নিয়ে সিরাজকে ক্ষমতাচ্যুত করার জন্য ভয়ানক ষড়যন্ত্র শুরু করে। সর্বশেষে নবাবকে নির্মমভাবে হত্যা করা হয়। উদ্দীপকে বণিত মাস্টারদা সূর্য সেন ব্রিটিশদের বিরুদ্ধে বিদ্রোহ করেন। এ দেশের মানুষকে জাগিয়ে তোলার চেষ্টা করেছেন। মাস্টারদা সূর্য সেন পাহাড়তলীর ইউরোপীয় ক্লাবে আক্রমণ করেন। তাঁকে ধরিয়ে দেওয়ার জন্য ইংরেজরা দশ হাজার টাকা পুরস্কার ঘোষণা করে। অর্থের লোভে একজন তাঁকে ধরিয়ে দিলে নির্মমভাবে তাঁকে হত্যা করা হয়। 'সিরাজউদ্দৌলা' নাটকেও ষড়যন্ত্রের শিকার হয়ে সিরাজউদ্দৌলা যুদ্ধে পরাজিত হন এবং তাঁকেও বন্দি করে নির্মমভাবে হত্যা করা হয়।"
        },
        {
          "label": "ঘ",
          "question": "'প্রেক্ষাপট ভিন্ন হলেও উদ্দীপকের সূর্যসেন এবং নবাব সিরাজউদ্দৌলা একই পরিণতির শিকার হয়েছেন।'- মন্তব্যটি বিশ্লেষণ করো।",
          "explanation": "উদ্দীপক এবং নাটকের প্রেক্ষাপট ভিন্ন হলেও সূর্য সেন এবং নবাব সিরাজউদ্দৌলা দুজনেই একই পরিণতির শিকার হয়েছে। 'সিরাজউদ্দৌলা' নাটকে ঘসেটি বেগম সিরাজের বড়ো খালা এবং শওকতজঙ্গের পালক মাতা। নিয়মানুযায়ী শওকতজঙ্গেরই নবাব হওয়ার কথা। সিরাজ মসনদে বসলে ঘসেটি বেগমের স্বপ্ন ধূলিসাৎ হয়ে যায় ফলে সিরাজের বিরুদ্ধে ষড়যন্ত্র শুরু করে ঘষেটি বেগম। নবাবের অমাত্যদের মধ্যে অনেকেই ছিল তার বিরোধী। এদেরকে সাথে নিয়ে ইংরেজদের নিয়ে চক্রান্ত করে নবাবকে পরাজিত করার পরিকল্পনা করেন। এবং নবাব যুদ্ধে পরাজিত হলে তাকে নির্মমভাবে হত্যা করা হয়। উদ্দীপকে বর্ণিত মাস্টারদা সূর্য সেন ব্রিটিশ বিরোধী আন্দোলনের একজন নেতা ছিলেন। তিনি এ দেশের মানুষদেরকে ব্রিটিশদের বিরুদ্ধে জাগিয়ে তোলার চেষ্টা করেছিলেন। চট্টগ্রামের ইউরোপীয় ক্লাব আক্রমণ করে। তাকে ধরিয়ে দেওয়ার জন্য ইংরেজরা দশ হাজার টাকা পুরস্কার ঘোষণা করে। এবং অর্থের লোভে এক ব্যক্তি তার অবস্থান জানিয়ে দিলে তাকে আটক করা হয়। এরপর নির্মমভাবে তাকে হত্যা করা হয়। 'সিরাজউদ্দৌলা' নাটকে নবাব তাঁর দেশকে রক্ষার জন্য, দেশের স্বাধীনতা অক্ষুণ্ণ রাখার জন্য ইংরেজ বেনিয়াদের শত্রুতে পরিণত হন। তাঁর নিজ খালা ঘসেটি বেগম ও মিরজাফর ইংরেজদের সাথে ষড়যন্ত্র করে নবাবকে যুদ্ধে পরাজিত করে এবং তাঁকে নির্মমভাবে হত্যা করে। • মাস্টারদা সূর্য সেনও ব্রিটিশদের হাত থেকে নিজেদের রক্ষা করার জন্য মূলত আন্দোলন করেছিলেন। ধরা পড়ে নির্মম পরিণতি বরণ করতে হয়েছে তাঁকে। এখানে প্রেক্ষাপট ভিন্ন হলেও সূর্য সেন ও সিরাজউদ্দৌলা একই পরিণতির শিকার হয়েছিলেন।"
        }
      ]
    },
    {
      "number": "11",
      "uddipok": "নূরলদীনের কথা মনে পড়ে যায় যখন শকুন নেমে আসে এই সোনার বাংলায় নূরলদীনের কথা মনে পড়ে যায় যখন আমার দেশ ছেয়ে যায় দালালেরই আলখাল্লায়; নূরলদীনের কথা মনে পড়ে যায় যখন আমার স্বপ্ন লুট হয়ে যায়; নূরলদীনের কথা মনে পড়ে যায় যখন আমার কণ্ঠ বাজেয়াপ্ত করে নিয়ে যায়; নূরলদীনের কথা মনে পড়ে যায় যখন আমারই দেশে আমার-এ দেহ থেকে রক্ত ঝরে যায় ইতিহাসে, প্রতিটি পৃষ্ঠায়। (নূরলদীনের কতা মনে পড়ে যায়- সৈয়দ শামসুল হক)",
      "tag": "HC 24",
      "sub_questions": [
        {
          "label": "ক",
          "question": "নবাব সিরাজউদ্দৌলা কাকে আলিনগরের দেওয়ান নিযুক্ত করেন?",
          "explanation": "নবাব সিরাজউদ্দৌলা মানিকচাঁদকে আলিনগরের দেওয়ান নিযুক্ত করেন।"
        },
        {
          "label": "খ",
          "question": "মিরজাফর আগ্নেয়গিরির মতো প্রচণ্ড গর্জনে ফেটে পড়বার জন্য তৈরি হন কেন?",
          "explanation": "নবাব মিরজাফরকে সন্দেহের চোখে দেখায় সেখানে থেকে বের হয়ে সে প্রচণ্ড গর্জনে ফেটে পরে। সিরাজউদ্দৌলার প্রজাদের উপর ইংরেজরা অত্যাচার করলে নবাব তাদের দরবারে ডেকে পাঠান। সেখানে ওয়াটস্ আসেন। নবাবের দরবারে তখন মিরজাফর, জগৎশেঠ, রায়দুর্লভ, রাজবল্লভ সকলেই উপস্থিত ছিলেন। ইংরেজরা লবণের ইজারাদারি নিয়ে কমদামে লবণ কিনে এখানে বসেই বহুগুণ বেশি দামে লবণ বিক্রি করে, এছাড়া প্রজাদের অত্যাচার করে। দরবারে নবাব এ বিষয় সম্পর্কে কথা বললে মিরজাফর অপমানিত বোধ করে ফলে সে প্রচণ্ড গর্জনে ফেটে পরে।"
        },
        {
          "label": "গ",
          "question": "'সিরাজউদ্দৌলা' নাটকের সিরাজউদ্দৌলার সাথে উদ্দীপকের নূরলদীনের কোন দিক থেকে সাদৃশ্য রয়েছে? ব্যাখ্যা করো।",
          "explanation": "'সিরাজউদ্দৌলা' নাটকের সিরাজউদ্দৌলার সাথে উদ্দীপকে বর্ণিত নূরলদীনের দেশপ্রেম চেতনার সাদৃশ্য পরিলক্ষিত হয়। সিরাজউদ্দৌলা ইংরেজ বেনিয়াদের দখলদারিত্বের বিরুদ্ধে পদক্ষেপ গ্রহণ করলে ইংরেজরা তাঁর বিরোধিতা শুরু করে। এদিকে তাঁর বিরুদ্ধে তাঁর খালা ও মিরজাফর ইংরেজদের সাথে যোগ দেন ষড়যন্ত্রে। কিন্তু 'সিরাজউদ্দৌলা নিজ ভূখণ্ডকে অক্ষুন্ন রাখতে ইংরেজদের বিভিন্নভাবে শায়েস্তা করার চেষ্টা করেন। স্বাধীনতা অক্ষুন্ন রাখার জন্য জীবনের শেষ সময় পর্যন্ত লড়াই করেছেন। উদ্দীপকে দেখা যায় ১৭৮৩ সালে রংপুর-দিনাজপুর অঞ্চলে সামন্তবাদ- সাম্রাজ্যবাদবিরোধী সাহসী কৃষক নেতা নূরলদীন। ১৯৭১ সালের ২৫শে মার্চ কালরাত থেকে শুরু করে দীর্ঘ নয় মাস যখন এ বাংলা মৃত্যুপুরীতে রূপ নেয়, যখন শকুনরূপী দালালের আলখাল্লায় ছেয়ে যায় দেশ; যখন বাঙালি হারায় তার স্বপ্ন ও বাাধীনতা, যখন স্বজনের রক্তে ভেসে যায় ইতিহাসের প্রতিটি পৃষ্ঠা, তখন ইতিহাসের প্রতিবাদী চরিত্র নূরলদীনকে মনে পড়ে। 'সিরাজউদ্দৌলা' নাটকে ইংরেজ বেনিয়াদের সাম্রাজ্যবাদী মানসিকতাকে ধ্বংস করার জন্য নবাব উদ্যোগ গ্রহণ করেছিলেন। স্বাধীনতা রক্ষার জন্য জীবনের শেষ পর্যন্ত তিনি চেষ্টা করেছেন। অর্থাৎ দেখা যায় উদ্দীপকে নূরলদীন ও নাটকের সিরাজউদ্দৌলার সাথে দেশপ্রেম ও সাম্রাজ্যবাদবিরোধী মানসিকতার সাদৃশ্য দেখা যায়।"
        },
        {
          "label": "ঘ",
          "question": "\"উদ্দীপকের 'দেশ ছেয়ে যায় দালালেরই আলখাল্লায়' কথাটি 'সিরাজউদ্দৌলা' নাটকের ক্ষেত্রেও নির্মম সত্য হয়ে দেখা দিয়েছে।\"- মন্তব্যটি বিশ্লেষণ করো।",
          "explanation": "সিরাজউদ্দৌলা' নাটকে নবাবের বিরুদ্ধে ঘষেটি বেগম, মিরজাফর, জগৎশেঠ ইংরেজদের সাথে নিয়ে ষড়যন্ত্র করেছে যা উদ্দীপকে বর্ণিত 'দেশ ছেয়ে যায় দালালের আলখাল্লায়' কথাটির ক্ষেত্রে সত্য। সিরাজউদ্দৌলাকে সিংহাসনচ্যুত করার জন্য মরিয়া হয়ে ওঠে তারই খালা ঘসেটি বেগম। সে মিরজাফর ও ইংরেজদের সাথে নিয়ে সিরাজের বিরুদ্ধে ষড়যন্ত্রে মেতে ওঠে। এছাড়া উমিচাঁদ, জগৎশেঠ, রাজবল্লভ এরাও ঘসেটি বেগমের সাথে সম্পৃক্ত ছিল। দেশীয় অপশক্তিই নিজেদের স্বার্থের জন্য স্বাধীনতাকে পণ্ড করতে পিছপা হয়নি। উদ্দীপকে বর্ণিত 'দেশ ছেয়ে যায় দালালদের আলখাল্লায়' বলতে মূলত ১৯৭১ সালের এদেশীয় দালাল অর্থাৎ রাজাকার, আলবদর, আলশামস বাহিনীর কথা বলা হয়েছে। এই বেইমান ও বিশ্বাসঘাতকেরা নিজ দেশে থেকেও ব্যক্তিগত স্বার্থের আশায় নিজের দেশের স্বাধীনতা বিকিয়ে দিতে প্রস্তুত। উদ্দীপকে বর্ণিত রাজাকার, আলবদর যারা এ দেশের নাগরিক হয়ে পাকিস্তানি বাহিনীকে সহায়তা করেছে। উদ্দীপকের কবি এটাকে বলেছেন যে, দালালদের দৌরাত্ম্যে দেশ ছেয়ে গেছে। অর্থাৎ এরা এ দেশের নাগরিক হয়ে এ দেশবাসীর বিরুদ্ধে অবস্থান নিয়েছে। আবার 'সিরাজউদ্দৌলা' নাটকের উমিচাঁদ, জগৎশেঠ, রাজবল্লভ এরা নবাবের পক্ষে থেকেও নেই। নিজ খালা ঘসেটি বেগম ক্ষমতার স্বার্থে অন্ধ হয়ে দেশ বিকিয়ে দিতে প্রতিজ্ঞাবদ্ধ। সুতরাং দেখা যায় 'দেশ ছেয়ে যায় দালালদের আলখাল্লায়' কথাটি 'সিরাজউদ্দৌলা' নাটকের ক্ষেত্রেও নির্মম সত্য হয়ে দেখা দিয়েছে।"
        }
      ]
    }
  ]
}