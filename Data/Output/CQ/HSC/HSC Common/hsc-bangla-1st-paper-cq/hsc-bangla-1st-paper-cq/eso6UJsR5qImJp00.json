{
  "title": "সিলেট বোর্ড ২০২২",
  "subtitle": "বাংলা (11)",
  "questions": [
    {
      "number": "1",
      "uddipok": "“ধলেশ্বরী নদীর তীরে পিসিদের গ্রাম তাঁর দেওরের মেয়ে অভাগার সাথে তার বিবাহ ছিল ঠিকঠাক লগ্ন শুভ, নিশ্চিত প্রমাণ পাওয়া গেল সেই লগ্নে এসেছি পালিয়ে। মেয়েটা তো রক্ষা পেল আমি তথৈবচ ঘরেতে এলো না সে তো, মনে তার নিত্য আসা যাওয়া পরনে ঢাকাই শাড়ি, কপালে সিঁদুর।”",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "ক। কল্যাণীর পিতার নাম শম্ভুনাথ সেন।"
        },
        {
          "label": "খ",
          "question": "",
          "explanation": "খ ।প্রশ্নোক্ত উক্তিটি শম্ভুনাথ সেন অনুপমের মামাকে উদ্দেশ করে বলেছিল । মামা কনের গহনা যাচাই করে দেখতে চাওয়ায় শম্ভুনাথ সেন খুব কষ্ট পান এবং তাঁর আত্মসম্মানে আঘাত লাগে। আর অনুপম এ ব্যাপারে নিশ্চুপ থাকায় তিনি সিদ্ধান্ত নেন মেয়েকে এ বাড়িতে বিয়ে দেবেন না। তাই তিনি মামাকে গহনা যাচাই করে দেখান, বিয়েতে আমন্ত্রিতদের খাবার খাওয়ান তারপর বলেন যে, সম্পর্কটা স্থায়ী করার ইচ্ছা তাঁর নেই। এ কথা শুনে অনুপমের মামা ভাবেন শম্ভুনাথ ঠাট্টা করছেন। কিন্তু শম্ভুনাথ নিজের সিদ্ধান্তে অটল থেকে বলেন, ঠাট্টা তিনি নয়, অনুপমের মামা করেছেন। কারণ, মেয়ের গহনা বাবা চুরি করতে পারে এই ধরনের হীন চিন্তাকেই ঠাট্টাই বলা যায়, তার বিয়ে না দেওয়ার সিদ্ধান্তকে নয় ।"
        },
        {
          "label": "গ",
          "question": "",
          "explanation": "গ। অনুপমের কল্পনার অপরিচিতা পরবর্তী সময়ে নতুন জীবনে শুরু না করলেও উদ্দীপকের মেয়েটি নতুন জীবন শুরু করেছিল।  'অপরিচিতা' গল্পের কল্যাণী ব্যক্তিত্বসম্পন্ন নারী। অনুপমের সাথে বিয়ে ভেঙে গেলে সে পিতার যৌক্তিক মতামতকে সম্মান জানিয়েছে। পরবর্তী সময়ে সে নারীশিক্ষাকে ব্রত হিসেবে গ্রহণ করে। শুধু তাই নয়, গল্পের শেষে আমরা দেখতে পাই, অনুপমের অনুরোধ ও মিনতিতে শম্ভুনাথের হৃদয় নরম হলেও বিয়ে না করার সিদ্ধান্তে অটল থাকে কল্যাণী। উদ্দীপকের কবিতাংশের বক্তা কোনো এক কারণে বিয়ের লগ্নেই পালিয়েআসতে বাধ্য হন । কিন্তু বিয়ে না করে পালিয়ে এলেও তিনি তাকে মন থেকে মুছে ফেলতে পারেনি। কবির কল্পনার সেই নারী এখন অন্য কারও ঘরনী হয়ে সুখে সংসার করছে। কবির অন্তর্দৃষ্টিতে তার পরনে ঢাকাই শাড়ি আর কপালে টকটকে লাল সিঁদুর। পক্ষান্তরে, 'অপরিচিতা' গল্পের কল্যাণী বিয়ে আর্থিক ভেঙে যাওয়ার পর নারীশিক্ষাকেই পণ হিসেবে গ্রহণ করেছে। অপ্রত্যাশিতভাবে বিয়ে ভেঙে যাওয়ার দিক থেকে কল্যাণীর সাথে উদ্দীপকের কবিতাংশের কবির কল্পিত নারীর মিল থাকলেও ঘটনার পরবর্তী বাস্তবতায় তাদের অবস্থানগত পার্থক্য দেখা যায় ।"
        },
        {
          "label": "ঘ",
          "question": "",
          "explanation": "ঘ। উদ্দীপকের নায়কের মতো অনুপমের বিরহের জন্য নিজের অক্ষমতাই দায়ী । 'অপরিচিতা' গল্পের অনুপম শিক্ষিত হয়েও ব্যক্তিত্বরহিত, পরিবারতন্ত্রের কাছে অসহায় পুতুলমাত্র। তাকে দেখলে মনে হয়, আজও সে যেন মায়ের কোলের শিশুমাত্র। অনুপমের মাঝে ব্যক্তিত্বের বিকাশ ঘটেনি বলেই মামার অন্যায় কাজের প্রতিবাদ করতে পারেনি সে। সব কিছুতেই তাকে মামার ওপর নির্ভর করতে হতো। এরকম মনোভাবের জন্যই কল্যাণীর সঙ্গে তার বিয়ে ভেঙে যায় ।  উদ্দীপকের নায়ক নিজের অক্ষমতার কারণেই বিয়ের আসর থেকে পালিয়ে এসেছিল। এতে মেয়েটি রক্ষা পেলেও সে তাকে কিছুতেই ভুলতে পারেনি । এ কারণে মেয়েটির কথা ভেবে আজও সে বিরহকাতর হয়। সে মনে করে, মেয়েটিকে নিজের ঘরে নিয়ে আসতে না পারলেও হৃদয়ে ছিল তার নিত্য আসা-যাওয়া। একইভাবে, আলোচ্য গল্পের অনুপমও বিয়ে ভেঙে যাওয়ার পর কল্যাণীর কথা ভেবে বিরহকাতর হয়ে পড়ে।  ‘অপরিচিতা' গল্পের অনুপমের মধ্যে দৃঢ়ব্যক্তিত্বের দিকটি অনুপস্থিত। বাবার মৃত্যুর পর মামার ওপরেই সে সবকিছুর জন্য নির্ভর করেছে। এ কারণে বিয়ের আসরে তার মামা কল্যাণীর বাবার দেওয়া গহনা পরীক্ষার মাধ্যমে যে অপমানজনক পরিস্থিতির সৃষ্টি করেন, অনুপম তার কোনো প্রতিবাদ করতে পারেনি। এমনকি শম্ভুনাথ সেন বিয়ে ভেঙে দিলেও সে নীরব থাকে। এ ধরনের ব্যক্তিত্বহীন আচরণের জন্যই তাকে কল্যাণীকে হারাতে হয়। একইভাবে, উদ্দীপকের নায়কও নিজের অক্ষমতার জন্যই বিয়ে না করে পালিয়ে আসে । অর্থাৎ প্রিয় মানুষকে হারানোর জন্য তারা নিজেরাই দায়ী ।"
        }
      ]
    },
    {
      "number": "2",
      "uddipok": "শরৎচন্দ্রের ‘মহেশ’ গল্পে গফুরের প্রিয় গরুটির নাম মহেশ। দরিদ্র গফুর নিরীহ পশুটিকে ঠিকমতো খাবারের জোগান দিতে পারে না। ফসল নষ্ট করার জন্য তাকে জমিদারের শাস্তিও পেতে হয়েছে। একদিন তৃষ্ণার্ত মহেশ পানির জন্য গফুরের মেয়ে আমিনার মাটির পাত্র ভেঙে ফেলে। রাগান্বিত গফুর লাঙলের ফলা দিয়ে মাথায় আঘাত করলে মহেশ মারা যায়। গোহত্যার প্রায়শ্চিত্ত করতে গফুর রাতের আঁধারে মেয়েকে নিয়ে পালিয়ে যেতে বাধ্য হয়।",
      "tag": "DIN.B 24,SB 22,DRMC 23,ACC 23",
      "sub_questions": [
        {
          "label": "ক",
          "question": "",
          "explanation": "ক। 'বিলাসী' গল্পটি প্রথম 'ভারতী' পত্রিকায় প্রকাশিত হয় ।"
        },
        {
          "label": "খ",
          "question": "",
          "explanation": "খ। প্রশ্নোক্ত উক্তিটিতে গ্রামের মধ্যে মৃত্যুঞ্জয়ের নেতিবাচক ভাবমূর্তিকে ব্যঙ্গার্থে 'সুনাম' বলা হয়েছে। মৃত্যুঞ্জয় সম্পর্কে উদ্ধৃত উক্তিতে 'সুনাম' শব্দটি গল্পকথক ন্যাড়া 'দুর্নাম' অর্থে ব্যবহার করেছে। আত্মীয়-পরিজনহীন মৃত্যুঞ্জয়ের এক জ্ঞাতি খুড়া ছিল। সে তার নামে দুর্নাম রটনা করে বেড়াত। দুর্নাম রটানোর কারণে গ্রামের মধ্যে মৃত্যুঞ্জয়ের এমন একটা নেতিবাচক ভাবমূর্তি গড়ে উঠেছিল যে, গ্রামবাসী তার সঙ্গে প্রকাশ্যে মেলামেশা দূরে থাক, তার সঙ্গে সংশ্রব থাকার কথাটা পর্যন্ত স্বীকার করত না। নিজ গ্রামে মৃত্যুঞ্জয়ের এমন নেতিবাচক ভাবমূর্তি প্রসঙ্গেই গল্পটিতে উদ্ধৃত উক্তিটির অবতারণা করা হয়েছে।"
        },
        {
          "label": "গ",
          "question": "",
          "explanation": "গ। গফুরের জীবনবাস্তবতার সাথে 'বিলাসী' গল্পের মৃত্যুঞ্জয়ের সমাজচ্যুত হওয়ার ঘটনার সাদৃশ্য রয়েছে। 'বিলাসী' গল্পের মৃত্যুঞ্জয় অসুস্থ হয়ে পড়লে তাকে সেবা-শুশ্রূষা করে সুস্থ করে তোলে সাপুড়ের মেয়ে বিলাসী। পরবর্তী সময়ে বিলাসীর গুণমুগ্ধ হয়ে তাকে ভালোবেসে বিয়ে করে মৃত্যুঞ্জয়। এ কারণে রক্ষণশীল হিন্দু সমাজের চাপে পড়ে জাত বিসর্জন দিয়ে সাপুড়ে হতে হয় মৃত্যুঞ্জয়কে। উদ্দীপকের গফুর রেগে গিয়ে লাঙলের ফলা দিয়ে তার প্রিয় গরু মহেশকে আঘাত করে। ফলে মহেশ মারা যায়, যা তাকে অত্যন্ত ব্যথিত করে। কিন্তু এর ফলে সমাজপতিদের চাপে তাকে গোহত্যার প্রায়শ্চিত্ত করার মতো শাস্তির সম্মুখীন হতে পারে। তাই শাস্তি থেকে বাঁচতে বাধ্য হয়ে গফুর রাতের অন্ধকারে মেয়েকে নিয়ে পালিয়ে যায়। এক্ষেত্রে গোহত্যার ঘটনাটি তার ইচ্ছাকৃত ছিল না, তবুও সমাজের ভয়ে তাকে তার বাড়িঘর ছেড়ে পালিয়ে যেতে হয়। অন্যদিকে, 'বিলাসী' গল্পের মৃত্যুঞ্জয় বিলাসীকে ভালোবেসে বিয়ে করে সমাজচ্যুত হয়। গফুরের জীবনবাস্তবতার সাথে 'বিলাসী' গল্পের এই ঘটনার সাদৃশ্য বিদ্যমান ।"
        },
        {
          "label": "ঘ",
          "question": "",
          "explanation": "ঘ। তৎকালীন রক্ষণশীল সমাজ বাস্তবতার নিরিখে উদ্দীপকের ‘গোহত্যা' এবং গল্পের 'অন্নপাপ' মূলত একই সূত্রে গাঁথা । সেকালে রক্ষণশীল হিন্দু সমাজের বিভিন্ন কুসংস্কারের মধ্যে অন্যতম ছিল 'অন্নপাপ' নামক প্রচলিত ধারণা। অন্নপাপ বলতে সমাজে উঁচু জাতের কেউ নিচু জাতের কারো হাতে ভাত খাওয়াকে বোঝায়। গল্পের মৃত্যুঞ্জয় সাপুড়ে কন্যা বিলাসীর গুণমুগ্ধ হয়ে তাকে বিয়ে করলে অন্নপাপের অভিযোগে তাদের সমাজচ্যুত করা হয়৷ উদ্দীপকের গফুরের অত্যন্ত প্রিয় গরু মহেশ। দারিদ্র্যের কারণে গফুর ঠিকমতো তার খাওয়ার ব্যবস্থা করতে পারে না। একদিন রাগের মাথায় মহেশকে আঘাত করলে মহেশ মারা যায়। এমতাবস্থায় গোহত্যার অভিযোগে তাকে কঠোর শাস্তির সম্মুখীন হতে হবে। তাই নিজেকে বাঁচাতে সে সপরিবারে রাতের আঁধারে পালিয়ে যায়। তার এই গ্রামছাড়া হওয়ার কারণ তৎকালীন সমাজের কুসংস্কার ও সংকীর্ণ চিন্তাধারা। 'বিলাসী' গল্পে গল্পকার তৎকালীন রক্ষণশীল সমাজের ভয়াবহ রূপটি উন্মোচন করেছেন। অসবর্ণের হওয়ায় সেই সমাজ বিলাসী-মৃত্যুঞ্জয়ের বিয়েকে স্বীকৃতি দেয় না। উপরন্তু অন্নপাপের অজুহাতে তাদের নিপীড়ন করে গ্রামছাড়া করে । ফলে বাধ্য হয়েই মৃত্যুঞ্জয়কে সাপুড়ে জীবন গ্রহণ করতে হয় এবং পরিণতিতে সর্প দংশনে মৃত্যু হয় তার। একইভাবে, গোহত্যার কারণে রক্ষণশীল সমাজের শাস্তির ভয়েই গফুরকেও গ্রাম ছাড়তে হয়। এই গোহত্যাজনিত অপরাধ বা অন্নপাপ মূলত রক্ষণশীল মানসিকতারই প্রকাশ। এ দিক বিচারে প্রশ্নোক্ত মন্তব্যটি যথাযথ ।"
        }
      ]
    },
    {
      "number": "3",
      "uddipok": "সংকোচের বিহ্বলতা নিজেরে অপমান। সংকটের কল্পনাতে হোয়ো না ম্রিয়মাণ- মুক্ত করো ভয়, আপনা-মাঝে শক্তি ধরো, নিজেরে করো জয়- দুর্বলেরে রক্ষা করো, দুর্জনেরে হানো, নিজেরে দীন নিঃসহায় যেন কভু না জানো।",
      "tag": "RB 22,SB 22,ACC 24",
      "sub_questions": [
        {
          "label": "ক",
          "question": "",
          "explanation": "‘আমার পথ' প্রবন্ধে ‘সম্মার্জনা' শব্দটি ভণ্ডামি, মেকি ও মিথ্যাকে মেজে-ঘষে পরিষ্কার করা অর্থে ব্যবহৃত হয়েছে। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "‘আমার পথ' প্রবন্ধে লেখক আত্মনির্ভরশীলতা অর্জনে আত্ম তথা নিজের ভেতরের সত্যকে জানতে বলেছেন । ‘আমার পথ' প্রবন্ধের লেখকের মতে, নিজেকে চিনলে মানুষের মনে আপনা-আপনিই একটা জোর আসে যে, সে আপন সত্য ছাড়া আর কারো কাছে মাথা নত করে না। অর্থাৎ কেউই তাকে ভয় দেখিয়ে পদানত করতে পারে না। মানুষের উচিত তার ভেতরের শক্তিকে উপলব্ধি করা এবং আত্মপ্রত্যয়ী হওয়া। তবেই তার নিজের ওপর নিজের বিশ্বাস জন্মাবে । প্রশ্নোক্ত উক্তিটি দ্বারা এ কথাই বোঝানো হয়েছে । এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "উদ্দীপকের কবিতাংশে মনের সংকোচ ও ভয় থেকে দূরে থাকার কথা বলা হলেও ‘আমার পথ' প্রবন্ধে আত্মসত্য উপলব্ধির মাধ্যমে তা দূর করার উপায় বলে দেওয়া হয়েছে। ‘আমার পথ' প্রবন্ধের মূল বিষয় হচ্ছে মনুষ্যত্ববোধ জাগ্রত করে গোটা মানবসমাজকে ঐক্যবদ্ধ করা। এখানে লেখক পরাবলম্বনকে প্রগতির পথে বাধা বলে উল্লেখ করেছেন। তিনি সার্থক জীবন গঠনে আত্মনির্ভরশীলতার প্রয়োজনীয়তা তুলে ধরেছেন। তিনি দেখিয়েছেন, নিজে নিষ্ক্রিয় থেকে সফল হওয়া যায় না, বরং নিজের শক্তি ও যোগ্যতাকে লাগিয়েই সাফল্য নিশ্চিত করতে হয়। উদ্দীপকের কবিতাংশে দ্বিধা ও দ্বন্দ্বের বহিঃপ্রকাশ লক্ষ করা যায়। সংকোচের বিহ্বলতা নিজের অপমান বলে কবি মনে করেন। তাই তিনি সংকটের কল্পনাতে কখনো ম্রিয়মাণ হতে নিষেধ করেছেন।  নিজের মাঝে শক্তি সঞ্চয় করে নিজেকে জয় করার মাধ্যমে এটিদূর করা সম্ভব। কিন্তু আমার পথ প্রবন্ধে ব্যক্ত হয়েছে সত্যের উপলব্ধি, সত্যের প্রতি ভক্তি।সত্যকে গ্রহণ করে সত্যের আলোয় স্নাত হয়ে ব্যক্তিত্বের বিকাশ সাধন করে স্বাবলম্বী হওয়ার প্রতি তাগিদ আরোপ করেছেন লেখক- যা উদ্দীপকের মূলভাবের সঙ্গে পার্থক্য  নির্মাণ করে। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "“উদ্দীপকে যে দ্বিধা, ভয়, সংকোচের কথা বলা হয়েছে, পথ' প্রবন্ধে তা দূরীকরণের উপায়ও আছে।”- উদ্দীপক ও আলোচ্য প্রবন্ধের আলোকে উক্তিটি যথার্থ । 'আমার পথ' প্রবন্ধে লেখক সত্য পথের জয়গান গেয়েছেন। যে মানুষটির মূল শক্তি সত্য,সে কখনো ভুল পথে যেতে পারে না। সত্যের ধারা চালিত ব্যক্তির মনে প্রচন্ড আত্মবিশ্বাস থাকে। আর মিথ্যা কে পুঁজি করে চলা ব্যক্তিরা সবাই ভীত ও দুর্বল হয়ে থাকে।    উদ্দীপকের কবিতাংশে দ্বিধা ও দ্বন্দ্বের বহিঃপ্রকাশ লক্ষ্য করা যায়। সংকোচরর বিহ্বলতা নিজের অপমান বলে কবি মনে করেন। তাই তিনি সংকটের কল্পনাতে কখনো ম্রিয়মাণ হতে নিষেধ করেছেন। তিনি মনে করেন, নিজের মাঝে শক্তি সঞ্চয় করে নিজেকে জয় করার মাধ্যমে এটি দূর করা সম্ভব।। আলোচ্য প্রবন্ধেও এ দিকটি ফুটে উঠেছে। কিন্তু এর পাশাপাশি এখানে উঠে এসেছে এ সমস্যা থেকে মুক্তির উপায়।উদ্দীপকে যে দ্বিধা ও সংকোচেরকথা বলা হয়েছে তা আমার পথ প্রবন্ধের চেতনাকে ধারণের মাধ্যমে দূর করা সম্ভব। কেননা, লেখক প্রত্যেক মানুষকে পূর্ণ এক 'আমি'র সীমায় ব্যাপ্ত করতে চেয়েছেন। একই  সঙ্গে এক মানুষকে অপর মানুষের সঙ্গে মিলিয়ে হয়ে 'আমরা' উঠে চেয়েছেন। এই সত্যের উপলব্ধি ধারণ করলে সংকোচ দূর করা যায় সহজেই। তাছাড়া রুদ্র তেজে মিথ্যার ভয়কে জয় করে সত্যের আলোয় চিনে নিতে সাহায্য করে এই আমি সত্তা। মনুষ্যত্ববোধে জাগ্রত হওয়ার মাধ্যমেও এ সংকোচ দূর করা যায়। তাই বলা যায়, প্রশ্নোক্ত উক্তিটি সঠিক। এই পর্যন্ত ২ পয়েন্ট"
        }
      ]
    },
    {
      "number": "4",
      "uddipok": "মমতাজ উদ্দীন আহমদ রচিত নাটক ‘স্বাধীনতা আমার স্বাধীনতা’। এ নাটকের উজ্জ্বল চরিত্র দারোগা নুর মোহাম্মদ। অর্থ পুরস্কারের লোভে তিনি আকৃষ্ট হননি। তাই তো ব্রিটিশ সরকার কর্তৃক পুরস্কার ঘোষিত আসামি স্বদেশি আন্দোলনের নেতাকে হাতের নাগালে পেয়েও ছেড়ে দিয়েছেন। এভাবেই দেশের স্বাধীনতার জন্য কাজ করে যাওয়া বিপ্লবী চেতনার সাথে একাত্ম হয়ে গেছেন তিনি।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "'আব্বুকে ছোটো মামার মতো দেখাচ্ছে' উক্তিটি নুরুল হুদার ছেলের। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "পাকিস্তানি মিলিটারিরা উর্দুভাষী বলে উর্দুর প্রফেসর আকবর সাজিদকে প্রিনসিপ্যাল তোয়াজ করেন।  প্রিনসিপ্যাল বুঝতে পেরেছেন, পাকিস্তানি মিলিটারিরা প্রফেসর আকবর | সাজিদকে উর্দু জানার কারণে সম্মান করবে। তাই তার সাথে সম্পর্ক ভালো থাকলে মিলিটারির রোষাণল থেকে রেহাই মিলতে পারে। ভেবে তিনি আকবর সাজিদকে আজকাল তোয়াজ করে চলেন। এই পর্যন্ত ১ পয়েন্ট"
        },
        {
          "label": "গ",
          "question": "",
          "explanation": "উদ্দীপকের দারোগা নুর মোহাম্মদের সাথে 'রেইনকোট' গল্পের নুরুল | হুদা চরিত্রের দেশের সাথে একাত্মতার বৈশিষ্ট্যের দিক থেকে মিল রয়েছে। গল্পের নুরুল হুদা একজন ভীতু প্রকৃতির মানুষ। মুক্তিযুদ্ধের সময় দেশের কিন্তু বিপর্যয়ের সময় নিজের জীবন রক্ষাই ছিল তার একমাত্র চিন্তা। পরবর্তী সময়ে গল্পে মুক্তিযোদ্ধা শ্যালক মিন্টুর রেইনকোট পরিধান করে | সে সাহসী হয়ে ওঠে। রেইনকোটের প্রভাবে নুরুল হুদার মাঝে দেশপ্রেমের সঞ্ঝার হয়। মুক্তিযোদ্ধাদের সঙ্গে তাঁর আঁতাতের অভিযোগে সে বিস্মিত ও আনন্দিত হয় এবং মুক্তিযোদ্ধাদের সাথে একাত্মতা অনুভব করেন। আর তাই প্রচণ্ড নির্যাতনেও তিনি শ্যালক মুক্তিযোদ্ধার কোনো তথ্য শত্রুদের কাছে প্রকাশ করেননি ।   উদ্দীপকের দারোগা নুর মোহাম্মদ একজন প্রকৃত দেশপ্রেমিক। স্বদেশি আন্দোলনে নেতৃত্বদানের অভিযোগ ব্রিটিশ সরকার এককজন আসামিকে ধরিয়ে দেওয়ার জন্য অর্থ পুরস্কার ঘোষণা করে। দারোগা নুর মোহাম্মদ সেই আসামির খোঁজ জানলেও তা সরকারকে জানায়নি। তার কাছে নিজের স্বার্থের চেয়ে দেশের স্বাধীনতা অনেক বড়ো ছিল। এভাবেই তিনি বিপ্লবী চেতনার সাথে একাত্মতা প্রকাশ করেন। এখানে নিজের স্বার্থ ত্যাগ করে দেশের বিপ্লবী সন্তানদের সাহায্য করার মধ্য দিয়ে দেশরক্ষার ব্রতী হওয়ার দিক থেকে নুর মোহাম্মদ ও নুরুল হুদা একই ভাবনার অধিকারী । এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "উদ্দীপকে স্বদেশি আন্দোলন এবং গল্পে মুক্তিযুদ্ধের প্রেক্ষাপট ফুটে উঠলেও উদ্দীপক ও ‘রেইনকোট' গল্পের মূল লক্ষ্য একই। ‘রেইনকোট’ গল্পটি মুক্তিযুদ্ধের সময়কার ঢাকার পরিস্থিতি নিয়ে রচিত। এ গল্পে বিবৃত হয়েছে পাকিস্তানি বাহিনীর বর্বর নিপীড়ন ও হত্যাযজ্ঞের মধ্যে ঢাকা শহরের আতঙ্কগ্রস্ত জীবনের চিত্র। পাকিস্তান সেনাবাহিনী মুক্তিযোদ্ধাদের সঙ্গে গোপন আঁতাতের অভিযোগে কলেজ শিক্ষক নুরুল হুদা ও আবদুস সাত্তার মৃধাকে গ্রেপ্তার করে এবং নির্যাতন চালিয়ে মুক্তিযোদ্ধাদের সন্ধান পাওয়ার চেষ্টা করে। কিন্তু মুক্তিযোদ্ধা শ্যালকের রেইনকোট গায়ে দিয়ে সাধারণ ভীতু প্রকৃতির নুরুল হুদার মধ্যে যে উষ্ণতা, সাহস ও দেশপ্রেম সঞ্চারিত হয় তা তাকে একজন প্রকৃত দেশপ্রেমিকে পরিণত করে। উদ্দীপকের নুর মোহাম্মদ অর্থ লাভে আকৃষ্ট না হয়ে দেশের স্বার্থে স্বদেশি আন্দোলনের নেতাকে ব্রিটিশ সরকারের হাতে তুলে দেয়নি। অথচ অভিযুক্ত, আসামিকে ধরিয়ে দিতে পারলেই অর্থ পুরস্কার দেওয়া হতো তাকে। কিন্তু সে নিজের চেয়ে দেশরক্ষার বিষয়টিকে বড়ো করে দেখেছেন ।  উদ্দীপকে স্বদেশি আন্দোলনের প্রেক্ষাপট আলোচিত হয়েছে। ব্রিটিশ সরকারের পতনের মধ্য দিয়ে দেশের স্বাধীনতা অর্জনই ছিল এই আন্দোলনের লক্ষ্য। অন্যদিকে ‘রেইনকোট' গল্পে ১৯৭১ সালের মহান মুক্তিযুদ্ধের পটপরিসর তুলে ধরা হয়েছে। উদ্দীপক ও আলোচ্য গল্পে | দুটি ভিন্ন ভিন্ন আন্দোলন সংগ্রামের চিত্র তুলে ধরা হয়েছে। কিন্তু দেশের | স্বার্থরক্ষার এবং স্বাধীনতা অর্জনে নুরুল হুদা এবং নুর মোহাম্মদের আত্মত্যাগ একই আদর্শে উজ্জীবিত। দেশের প্রতি এবং দেশের মানুষের প্রতি তাদের সীমাহীন ভালোবাসা ত্যাগের মহিমায় উজ্জ্বল হয়েছে। তাই, প্রেক্ষাপট ভিন্ন হলেও উদ্দীপক ও গল্পের মল লক্ষ্য একই। এই পর্যন্ত ৩ পয়েন্ট"
        }
      ]
    },
    {
      "number": "5",
      "uddipok": "কাজী নজরুল ইসলাম বাংলাদেশের জাতীয় কবি। তাঁর লেখায় ফুটে উঠেছে প্রেম ও দ্রোহের বার্তা সমানভাবে। বঞ্চিত মানুষেরা তাঁর লেখায় খুঁজে পান উজ্জীবনের মন্ত্র। তিনি আজ আমাদের মাঝে নেই। অথচ তাঁর কবিতা ও গান আজও প্রতিটি মুক্তিকামী মানুষের প্রেরণার উৎস। তাইতো তিনি মরেও অমর হয়ে আছেন আপামর জনসাধারণের মাঝে।",
      "tag": "SB 22",
      "sub_questions": [
        {
          "label": "ক",
          "question": "'সোনার তরী' কবিতাটি কোন ছন্দে রচিত?",
          "explanation": "'সোনার তরী' কবিতাটি মাত্রাবৃত্ত ছন্দে রচিত।"
        },
        {
          "label": "খ",
          "question": "“চারিদিকে বাঁকা জল”—চরণটিতে কীসের ইঙ্গিত রয়েছে? ব্যাখ্যা করো।",
          "explanation": "চারিদিকে বাঁকা জল করিছে খেলা'- চরণটির মধ্য দিয়ে বর্ষার জলস্রোতবেষ্টিত ছোটো জমিটুকুর বিলীন হওয়ার আশঙ্কাজনক পরিস্থিতি ব্যক্ত হয়েছে। 'সোনার তরী' কবিতায় কবি নানা রূপক এবং দৃশ্যের অবতারণা ঘটিয়েছেন। উদ্ধৃত অংশের মধ্য দিয়ে তেমনই অসাধারণ একটি দৃশ্যকল্প তৈরি হয়েছে। কবিতায় ধানখেতটি ছোটো দ্বীপের মতো কল্পিত। তার চারপাশে ঘূর্ণায়মান স্রোতের উদ্দামতা। নদীর বাঁকা জলস্রোত' পরিবেষ্টিত ছোট্ট জমিটুকুর আশু বিলীন হওয়ার ইঙ্গিত রয়েছে এ অংশে। এখানে বাঁকা জল কালস্রোতের প্রতীক।"
        },
        {
          "label": "গ",
          "question": "'সোনার তরী' কবিতার কোন দিকটি উদ্দীপকের কবির সাথে সাদৃশ্যপূর্ণ? বুঝিয়ে লেখো।",
          "explanation": "উদ্দীপকে 'সোনার তরী' কবিতার কর্মফলের অমরতার দিকটি প্রতিফলিত হয়েছে। ‘সোনার তরী' কবিতায় রূপকের আশ্রয়ে মানবজীবনের গূঢ় দৰ্শন প্রকাশিত হয়েছে। এ কবিতায় বাহ্যরূপে বর্ষার হিংস্র স্রোত পরিবেষ্টিত ধানখেতে রাশি রাশি সোনার ধান নিয়ে অপেক্ষা করেন এক কৃষক। একসময় ভরা পালে সোনার তরী বেয়ে চলে যেতে থাকা এক মাঝিকে - ধানগুলো নিয়ে যাওয়ার জন্য কাতর অনুনয় করেন তিনি। মাঝি তাঁর ধানগুলো তরীতে তুলে নেয়; কিন্তু ব্যক্তিকৃষকের সেখানে স্থান হয় না। উদ্দীপকে বাংলা সাহিত্যের অন্যতম শ্রেষ্ঠ কবি কাজী নজরুল ইসলামের কথা বলা হয়েছে। নিজ লেখনীর মাধ্যমে বাঙালি জাতিকে সত্য ও সুন্দরের পথে চলার প্রেরণা দিয়েছেন তিনি। অন্যায় ও অসাম্যের বিরুদ্ধে তিনি আমাদের প্রেরণার বাতিঘর। সংগত কারণেই বাঙালির মনের মণিকোঠায় আসন লাভ করেছেন তিনি। আজও বাঙালিরা তাঁকে শ্রদ্ধাভরে স্মরণ করে। অর্থাৎ, ব্যক্তি নজরুলের মৃত্যু হলেও তাঁর সৃষ্টিকর্মের বিনাশ হয়নি। 'সোনার তরী' কবিতাতেও কবি ব্যক্তি মানুষের মৃত্যুর বিপরীতে মহাকালের কালস্রোতে কর্মফলের টিকে যাওয়ার কথা বলেছেন, যা উদ্দীপকে উল্লিখিত কবি নজরুলের জীবন ও কর্মের মধ্য দিয়ে প্রমাণ হয়েছে। সে বিবেচনায় উদ্দীপকটিতে আলোচ্য কবিতায় বিধৃত কর্মফলের অমরতার দিকটি প্রতিফলিত হয়েছে। কবি নজরুল বেঁচে না থাকলেও বেঁচে আছে তাঁর কর্ম। বাংলা ভাষায় বিদ্রোহ, সাম্য ও অধিকারের কথা লিখে সাহিত্যের মাধ্যমে তিনি আজও প্রেরণা জোগান সাধারণ মানুষের অন্তরে। তাঁর কবিতা ও গান এখনো আমাদের শক্তি দেয়, সাহস জোগায়। যেকোনো সংগ্রামে-সমরে তাঁকে আমরা স্মরণ করি। উদ্দীপকে এ ভাবটি ব্যক্ত হওয়ায় বলা যায় যে, আলোচ্য কবিতার অন্তর্নিহিত জীবনদর্শন উদ্দীপকে যথাযথভাবে প্রতিফলিত হয়েছে। এখানে সময়ের বহমানতার দিকটি তুলে ধরা হয়েছে। সময় পরিক্রমায় ব্যক্তিমানুষ একদিন পৃথিবী থেকে হারিয়ে যায়; শুধু টিকে থাকে তার সোনার ধান বা কর্মফল।"
        },
        {
          "label": "ঘ",
          "question": "“কর্মী নয়, কর্মই অবিনশ্বর”— উদ্দীপক ও 'সোনার তরী' কবিতার আলোকে উক্তিটি মূল্যায়ন করো।",
          "explanation": "মানুষ চলে গেলেও তার কর্ম পৃথিবীতে থেকে যায়, উদ্দীপক ও ‘সোনার তরী' কবিতায় এ বিষয়টিই বিশেষভাবে ফুটে উঠেছে । 'সোনার তরী' কবিতার মূলকথা হলো, মহাকাল মানুষের কর্মকে সফরে যুগের পর যুগ ধরে রাখলেও কর্মের স্রষ্টাকে ধরে রাখে না। মানুষের সৃষ্টিকর্ম অবিনশ্বর হলেও মানুষের জীবন নশ্বর। অনাদিকাল ধরে জগতের নিয়ম একই। হাজার বছরের পুরোনো কীর্তি টিকে থাকলেও তাদের যাঁরা সৃষ্টি করেছিল তাঁরা কেউই বেঁচে নেই। যদিও তাঁরা তাঁদের কর্মের জন্য স্মরণীয় হয়ে আছেন, কিন্তু সময়ের নিষ্ঠুরতা থেকে বাঁচতে পারেননি। 'সোনার তরী' কবিতায় কর্মের এই অবিনশ্বরতার দিকটি ফুটে উঠেছে। উদ্দীপকে উল্লেখ্য কাজী নজরুল ইসলাম আমাদের জাতীয় কবি। তিনি তাঁর লেখনীর মাধ্যমে মানুষকে অধিকার-সচেতন করে তুলেছেন। জাতির মুক্তির লক্ষ্যে রচিত তাঁর দ্রোহের বাণী বাঙালিকে শ্রেণিসংগ্রাম ও স্বাধিকার আন্দোলনে প্রেরণা জুগিয়েছে। তাঁর কবিতা ও গান এখনো বাঙালির আত্মপ্রেরণার উৎস। মহৎ কর্মের জন্যই আজও বাঙালি জাতি তাঁকে শ্রদ্ধাভরে স্মরণ করে। উদ্দীপকে কর্মের অমরত্বের দিকটি ফুটিয়ে তোলা হয়েছে। 'সোনার তরী' কবিতায় বৈরী পরিবেশে এক কৃষকের রূপকে এক গভীর জীবনদর্শন ফুটিয়ে তুলেছেন কবি। তিনি মনে করেন, মহাকালের স্রোতে ব্যক্তিমানুষ বা কবিতার কৃষক হারিয়ে যাবেন ঠিকই, কিন্তু বেঁচে থাকবে তাঁর সোনার ধান বা কর্মফল। কবিতায় নির্দেশিত এ কর্মফল প্রকৃতপক্ষে উদ্দীপকে বর্ণিত কাজী নজরুল ইসলামের সৃষ্টিকর্মের ইঙ্গিতবাহী। মহাকালের স্রোতে ব্যক্তি নজরুল হারিয়ে গেছেন ঠিকই; কিন্তু তাঁর কীর্তির মৃত্যু হয়নি। সৃষ্টিকর্মের ভেতর দিয়েই অমরত্ব পেয়েছেন তিনি। আলোচ্য কবিতার অন্তরালেও সৃষ্টিকর্মের অমরতার এ দিকটিই প্রকাশ হয়েছে। সে বিবেচনায় প্রশ্নোক্ত মন্তব্যটি যথাযথ।"
        }
      ]
    },
    {
      "number": "6",
      "uddipok": "আমার এ ঘর ভাঙিয়াছে যেবা আমি বাঁধি তার ঘর, আপন করিতে কাঁদিয়া বেড়াই যে মোরে করেছে পর। যে মোরে করিল পথের বিরাগী- পথে পথে আমি ফিরি তার লাগি, দীঘল রজনী তার তরে জাগি, ঘুম যে হরেছে মোর; আমার এ ঘর ভাঙিয়াছে যেবা আমি বাঁধি তার ঘর।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "ক । ‘বিদ্রোহী' কবিতার কবিকে রুষে উঠতে দেখে সপ্ত নরক হাবিয়া দোজখ ভয়ে কাঁপতে কাঁপতে নিভে যায়।"
        },
        {
          "label": "খ",
          "question": "",
          "explanation": "খ। অশুভ শক্তির বিরুদ্ধে নিরন্তর সংগ্রাম চালিয়ে যাওয়ার মানসিক দৃঢ়তার দিকটি তুলে ধরতেই কবি নিজেকে বেদুঈন বলে আখ্যায়িত করেছেন । বেদুঈন হলো আরবের যাযাবর জাতি। এদের স্থায়ী কোনো আবাস নেই। কঠিন মরুভূমির বুকে এরা প্রতিনিয়ত যুদ্ধ করে টিকে থাকে। মরুভূমির বিরূপ পরিবেশ বা শত প্রতিকূলতা তাদের দমন করতে পারে না । আলোচ্য অংশে কবি হতোদ্যম না হয়ে বেদুঈনদের জীবনযুদ্ধের সাথে নিজের তুলনা করে অশুভ শক্তির বিরুদ্ধে নিজের দৃঢ় অবস্থান ব্যক্ত করেছেন ।"
        },
        {
          "label": "গ",
          "question": "",
          "explanation": "গ। মূল উদ্দেশ্য অভিন্ন হলেও উদ্দীপকের কবিতাংশ ও আলোচ্য কবিতার বৈসাদৃশ্যপূর্ণ দিক হলো দুজন কবি সমস্যা সমাধানে সম্পূর্ণ ভিন্ন পথ অবলম্বন করেছেন ।  'বিদ্রোহী' কবিতায় সমাজে জেঁকে বসা অপশাসনের বিরুদ্ধে তীব্র প্রতিবাদ ধ্বনিত হয়েছে। এখানে কবি অত্যাচারীর অত্যাচারের অবসান চান । এজন্য তিনি বিদ্রোহীর ভূমিকায় অবতীর্ণ হয়েছেন। এ ক্ষেত্রে উৎপীড়িত জনতার ক্রন্দনরোল যতদিন পর্যন্ত থাকবে, ততদিন তাঁর বিদ্রোহী সত্তাও শান্ত হবে না । উদ্দীপকের কবিতাংশে কবি পরার্থপরতার মধ্যেই যে ব্যক্তির প্রকৃত সুখ ও জীবনের সার্থকতা নিহিত, সে বিষয়ে আলোকপাত করেছেন । সমাজ- সংসারে বিদ্যমান বিভেদ-হিংসা-হানাহানি দ্বারা আক্রান্ত হওয়া সত্ত্বেও কবির কণ্ঠে প্রতিশোধ-প্রতিহিংসার বিপরীতে ব্যক্ত হয়েছে প্রীতিময় পরিবেশ সৃষ্টির আকাঙ্ক্ষা। সেজন্য তিনি তাঁর পরম শত্রুকে শুধু ক্ষমা করেই ক্ষান্ত হননি; বরং তার উপকারে আত্মনিয়োগ করেছেন। অর্থাৎ, একজন সমাজে শান্তি প্রতিষ্ঠা করতে চান শত্রুর প্রতি ভালোবাসা প্রকাশ করে, আর অন্যজন অত্যাচারীর বিরুদ্ধে বিদ্রোহ করে। এখানেই উদ্দীপকের কবিতাংশের সঙ্গে ‘বিদ্রোহী' কবিতার বৈসাদৃশ্য।"
        },
        {
          "label": "ঘ",
          "question": "",
          "explanation": "ঘ। উদ্দীপকের কবিতাংশে প্রতিফলিত চেতনার মূলে রয়েছে সমাজে শান্তি প্রতিষ্ঠা, যা 'বিদ্রোহী' কবিতার কবির চেতনার প্রতিরূপ। ‘বিদ্রোহী' কবিতায় সামাজিক অনাচারের বিরুদ্ধে আত্মজাগরণে উন্মুখ কবির সদম্ভ আত্মপ্রকাশ লক্ষ করা যায়। তাঁর বিদ্রোহ মূলত সামাজিক বৈষম্য ও উৎপীড়নকারীর বিরুদ্ধে। তিনি সমাজের উৎপীড়িত জনতার ক্রন্দনরোল না থামা পর্যন্ত সংগ্রাম চালিয়ে যাওয়ার প্রত্যয় ব্যক্ত করেছেন । সমাজে শান্তি প্রতিষ্ঠা করতেই তিনি সকল অন্যায়-অনিয়মের বিরুদ্ধে বিদ্রোহ ঘোষণা করেছেন।  উদ্দীপকের কবিতাংশে সমাজের হিংসা-বিদ্বেষের বিপরীতে ভালোবাসা প্রকাশ পেয়েছে। এখানে কবি তাঁর পরম শত্রুকে কেবল ক্ষমা করেই নয়, বরং প্রতিদান হিসেবে অনিষ্টকারীর উপকার করার মাধ্যমে পৃথিবীকে সুন্দর ও বাসযোগ্য করতে চেয়েছেন। যে কবিকে বিষেভরা বাণ দিয়ে ক্ষত-বিক্ষত করেছে, কবি তাকে বুকভরা গান দিয়ে বরণ করে নিয়েছেন। আবার যে তাঁকে কাঁটা দিয়ে গেছে, তাকে তিনি ফুল দিয়েছেন। কিন্তু 'বিদ্রোহী' কবিতায় এর বিপরীত চিত্র লক্ষ করা যায়।  'বিদ্রোহী' কবিতায় শত্রুর প্রতি কবির ক্রোধের বিপরীতে, আলোচ্য কবিতাংশের কবি ভালোবাসা দিয়ে শত্রুকে জয় করতে চেয়েছেন। অর্থাৎ, একজন অত্যাচারীর প্রতি তীব্র ঘৃণা প্রকাশ করেছেন এবং অন্যজন অত্যাচারীর প্রতি ভালোবাসা প্রকাশ করেছেন। আপাতদৃষ্টে তাঁদের মধ্যে পার্থক্য দেখা গেলেও তাঁরা মূলত একই উদ্দেশ্যকে ধারণ করেন; আর তা হলো সমাজে শান্তি প্রতিষ্ঠা। সমাজকে বৈষম্যমুক্ত করতে একজন বিদ্রোহী ভূমিকায় অবতীর্ণ হলেও অন্যজন প্রতিশোধ-প্রতিহিংসার বিপরীতে অবস্থান নিয়েছেন। সুতরাং উদ্দেশ্যগত দিক বিচারে উদ্দীপকের কবিতাংশে প্রতিফলিত চেতনা 'বিদ্রোহী' কবিতার কবির চেতনার প্রতিরূপ হয়ে উঠেছে ।"
        }
      ]
    },
    {
      "number": "7",
      "uddipok": "আসিতেছে শুভ দিন দিনে দিনে বহু বাড়িয়াছে দেনা, শুধিতে হইবে ঋণ! হাতুড়ি শাবল গাইতি চালায়ে ভাঙিল যারা পাহাড় পাহাড় কাটা সে পথের দুপাশে পড়িয়া যাদের হাড়, ... ... ... ... ... ... ... ... ... তারাই মানুষ তারাই দেবতা, গাহি তাহাদেরি গান, তাদেরি ব্যথিত বক্ষে পা ফেলে আসে নব উত্থান।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "ক। প্রবহমান নদী যে সাঁতার জানে না তাকেও ভাসিয়ে রাখে।"
        },
        {
          "label": "খ",
          "question": "",
          "explanation": "খ। দেশমাতৃকার প্রতি কবির ভালোবাসার দিকটি কবিতায় প্রতিফলিত হয়েছে।  দেশাত্মবোধে উজ্জীবিত হলে দেশপ্রেমিকের চেতনায় দেশই মাতৃরূপে ফিরে আসে। আর চেতনায় দেশমাতাকে ধারণ করলে জন্মদাত্রী মায়ের আবেদন তার কাছে তুচ্ছ হয়ে যায়। প্রশ্নোক্ত উক্তিটি দ্বারা কবি এ কথাটিই বোঝাতে চেয়েছেন।"
        },
        {
          "label": "গ",
          "question": "",
          "explanation": "গ। উদ্দীপকে ‘আমি কিংবদন্তির কথা বলছি' কবিতার বর্ণিত পূর্বপুরুষদের অত্যাচারিত জীবনের দিকটি ফুটে উঠেছে।  ‘আমি কিংবদন্তির কথা বলছি' কবিতায় কবি তার পূর্বপুরুষদের নিপীড়িত অত্যাচারিত হওয়ার ইতিহাস তুলে ধরেছেন। পরাধীনতার কারণে তাঁদের ওপর বারবার অমানুষিক অত্যাচার নেমে এসেছে। বিদেশি শত্রুরা তাঁদের সাথে ক্রীতদাসের মতো আচরণ করত। তাঁদের পিঠে রক্তজবার মতো ক্ষতই প্রমাণ করে বারবার পূর্বপুরুষদের ওপর অমানুষিক অত্যাচার নেমে এসেছিল ।  উদ্দীপকে শ্রমজীবী মানুষদের অমানবিক দুঃখ-কষ্ট এবং নিপীড়িত হওয়ার দৃশ্য ফুটে উঠেছে। হাতুড়ি, শাবল, গাঁইতি চালিয়ে যারা পাহাড় কেটে রাস্তা তৈরি করেছিল সে রাস্তার পাশেই তাদের নিপীড়িত হতে দেখা যায়, অত্যাচারিত হতে দেখা যায়। যাদের শ্রম আর ঘামে পৃথিবীতে সভ্যতার আলো ফুটে ছিল তাদের ব্যথিত বক্ষ পদদলিত করা হয় বারবার। মূলত, আলোচ্য কবিতায় পূর্বপুরুষদের অত্যাচারিত ও নিপীড়িত হওয়ার দিকটি উদ্দীপকে দৃশ্যমান হয়েছে।"
        },
        {
          "label": "ঘ",
          "question": "",
          "explanation": "ঘ। উদ্দীপকের বক্তব্য ‘আমি কিংবদন্তির কথা বলছি' কবিতার মৌলসত্য – মন্তব্যটি যথার্থ ।  'আমি কিংবদন্তির কথা বলছি' কবিতায় কবি তাঁর পূর্বপুরুষদের বন্দিজীবনে কাটানোর কথা বলেছেন। তাঁদের পিঠে রক্তজবার মতো গভীর ক্ষতের কথা উল্লেখ করেছেন। এর পাশাপাশি তিনি শিকড়সন্ধানী মানুষের সার্বিক মুক্তির দৃপ্ত ঘোষণা দিয়েছেন। কবি আমাদের পূর্বপুরুষদের সাহসী ও গৌরবোজ্জ্বল ইতিহাসের কথাও বলেছেন। তাঁর ত মতে, আমাদের ঐতিহ্য হলো কৃষিজীবী, শ্রমিকসহ সাধারণ মানুষের লড়াই করে টিকে থাকার ইতিহাস। তাঁদের ওপর বর্বর নির্যাতনের ইতিহাসকেও বহন করে চলেছি আমরা ।  উদ্দীপকে শ্রমজীবী মানুষদের জীবনবাস্তবতা তুলে ধরা হয়েছে। যাদের শ্রম ও ঘামের বিনিময়ে পৃথিবী বসবাসের যোগ্য হয়ে উঠেছে। তাঁদের ওপর-ই যুগ যুগ ধরে নেমে এসেছে অত্যাচারের হস্ত । পরাধীনতার শৃঙ্খলে আবদ্ধ আমাদের পূর্বপুরুষদের দীর্ঘদিন ধরে সহ্য করতে হয়েছে সীমাহীন দুর্ভোগ। কিন্তু মুক্তিসংগ্রামীদের অদম্য মানসিকতার ফলেই আমরা পেয়েছি মুক্তির আনন্দ। মূলত, আমি কিংবদন্তির কথা বলছি' কবিতায় উচ্চারিত হয়েছে শিকড়সন্ধানী মানুষের সর্বাঙ্গীন মুক্তির ঘোষণা। আর উদ্দীপকে আমাদের শ্রমজীবী মানুষের অত্যাচারিত হওয়ার নির্মম সত্যতা তুলে ধরা হয়েছে। সেই সাথে আমাদের পূর্বপুরুষ তথা এই অত্যাচারিত শ্রমজীবী মানুষদের ঋণ শোধের বিষয়টিকে প্রাধান্য দেওয়া হয়েছে। অর্থাৎ, তাদের মুক্তির কথা বলা হয়েছে । তাই বলা যায়, প্রশ্নোক্ত মন্তব্যটি যথার্থ ।"
        }
      ]
    },
    {
      "number": "8",
      "uddipok": "হোসেন মিয়া এক রহস্যময় চরিত্র। প্রথম জীবনে চাল-চুলোহীন অবস্থায় কেতুপুর গ্রামের জহর মাঝির বাড়িতে আশ্রয় নিলেও পরবর্তীকালে তিনি এই এলাকার বিশেষ একজন হয়ে ওঠেন। সকলকেই তিনি মিয়া বলে সম্বোধন করেন, কথা বলেন হাসিমুখে, এগিয়ে আসেন সবার বিপদে-আপদে। কিন্তু মনে তার অন্য চিন্তা। সবার অজান্তে অবৈধ ব্যবসায় করে তিনি গড়ে তুলেছেন বিশাল প্রতিপত্তি।",
      "tag": "SB 22,BB 17,MCC 24,RUMC 23",
      "sub_questions": [
        {
          "label": "ক",
          "question": "",
          "explanation": "'নিরাক পড়া' শব্দের অর্থ বাতাসহীন নিস্তব্ধ গুমোট আবহাওয়া।"
        },
        {
          "label": "খ",
          "question": "'শস্যের চেয়ে টুপি বেশি, ধর্মের আগাছা বেশি'-উক্তিটি দ্বারা কী বোঝানো হয়েছে?",
          "explanation": "\"শস্যের চেয়ে টুপি বেশি, ধর্মের আগাছা বেশি\"- উক্তিটি সৈয়দ ওয়ালীউল্লাহর লালসালু উপন্যাসে ধর্মীয় ভণ্ডামি, কুসংস্কার ও প্রতারণার প্রতিচ্ছবি তুলে ধরে। এতে বোঝানো হয়েছে যে সমাজে প্রকৃত ধর্মীয় জ্ঞান ও নৈতিকতার (শস্য) চেয়ে বাহ্যিক প্রদর্শন, যেমন টুপি পরিধান, বেশি গুরুত্ব পায়। পাশাপাশি, ধর্মের প্রকৃত আদর্শের পরিবর্তে কুসংস্কার ও ধর্মব্যবসার মতো অপ্রয়োজনীয় ও ক্ষতিকর বিষয় (আগাছা) সমাজে ছড়িয়ে পড়েছে। উক্তিটি মূলত ধর্মের নামে গজিয়ে ওঠা ভণ্ডামি ও প্রতারণার বিরুদ্ধে এক গভীর শ্লেষাত্মক মন্তব্য।"
        },
        {
          "label": "গ",
          "question": "",
          "explanation": "উদ্দীপকের হোসেন মিয়া 'লালসালু' উপন্যাসের মজিদ চরিত্রের প্রতিনিধিত্ব করে। 'লালসালু' উপন্যাসের মজিদ শস্যহীন জনবহুল এক অঞ্চল থেকে ভাগ্য পরিবর্তনের জন্য মহব্বতনগর গ্রামে আসে। এখানে এসে সে একটি অঞ্চলে কবরকে মোদাচ্ছের পিরের মাজার বলে প্রতিষ্ঠিত করে। এই মাজারকে কেন্দ্র করে সে মহব্বতনগরে নিজের প্রভাব-প্রতিপত্তি বিস্তার করে। গ্রামের সহজ-সরল ও কুসংস্কারাচ্ছন্ন মানুষের বিশ্বাসকে পুঁজি করে সে তার ধর্মব্যাবসা চালিয়ে যায়। উদ্দীপকের হোসেন মিয়ার এক কালে কিছুই ছিল না। কেতুপর গ্রামের জহর মাঝির বাড়িতে আশ্রিত থাকত সে। পরবর্তীকালে সে সেই এলাকার বিশেষ ব্যক্তিত্বে পরিণত হন। গ্রামের সকলেই তার অনুগ্রহ প্রার্থী। তিনি ও হাসিমুখে সকলের বিপদে সাহায্য করেন। কিন্তু সকলের অজান্তেই সে গড়ে তুলেছিল তার অবৈধ্য ব্যাবসার সাম্রাজ্য। মূলত আপাতদৃষ্টে ভালো মানুষের রূপ ধরে সকলের অগোচরে অনৈতিক ও অধর্ম অনুসরণ করার দিক থেকে হোসেন মিয়া ও মজিদ একে অন্যের প্রতিনিধিত্ব করে।"
        },
        {
          "label": "ঘ",
          "question": "",
          "explanation": "ব্যক্তিস্বার্থকে মুখ্য করে দেখায় হোসেন মিয়া এবং 'লালসালু' উপন্যাসের প্রধান চরিত্র একই পথের পথিক। আলোচ্য উপন্যাসের প্রধান চরিত্র মজিদ আত্মপ্রতিষ্ঠার জন্য ধর্মকে অসৎভাবে ব্যবহার করেছে। সে একটি পুরোনো কবরকে মাজার বানিয়ে সাধারণ মানুষের সম্পদ লুট করেছে। ধর্মকে ব্যবহার করে মানুষকে ঠকানো গর্হিত কাজ জেনেও সে তা করতে দ্বিধা করেনি। কেননা, সে ব্যক্তিস্বার্থ হাসিল করতে এবং সাধারণ মানুষকে ধোঁকা দিতে এর চেয়ে ভালো উপায় আর পায়নি। শুধু তা-ই নয় যাকে সে তার পথের কাঁটা মনে করেছে, ধর্মকে ব্যবহার করে তাকেই নির্মমভাবে প্রতিহত করেছে। উদ্দীপকের হোসেন মিয়া একজন স্বার্থসন্ধানী মানুষ। তার হাসি-মুখের আড়ালে রয়েছে সাম্রাজ্যবাদী চেতনা। সে সকলের অজান্তেই গড়ে তোলে অবৈধ ব্যাবসার বিশাল কারবার। উদ্দীপকের হোসেন মিয়া গ্রামের মানুষের বিপদে এগিয়ে এলেও তার পেছনে লুকিয়েছিল তার স্বার্থসন্ধানী চিন্তা-চেতনা। তেমনি 'লালসালু' উপন্যাসের মজিদও দারিদ্র্যপীড়িত জীবন এবং গারো পাহাড়ের কষ্টের অভিজ্ঞতা থেকে মুক্তি পেতে, জীবিকা অর্জনের তাগিদে সে মহব্বতনগরে মোদাচ্ছের পিরের মাজার খুলে বসে। গড়ে তোলে তার স্বার্থের সাম্রাজ্য। যদিও হোসেন মিয়া আর মজিদের প্রতিষ্ঠা লাভের ওপর ছিল দুই ধরনের। মজিদ মানুষের অন্ধবিশ্বাস আর কুসংস্কারাচ্ছন্নতার সুযোগ নিয়ে ধর্মব্যাবসা শুরু করে আর হোসেন মিয়া অন্যায়ভাবে অবৈধ্য ব্যাবসার মধ্য দিয়ে প্রতিপত্তি গড়ে তোলে। তবে তাদের উদ্দেশ্য এক ও অভিন্ন। তার তা হলো ব্যক্তিস্বার্থ রক্ষা করা। তাই তারা একই পথের পথিক।"
        }
      ]
    },
    {
      "number": "9",
      "uddipok": "বিশ্ববিদ্যালয়ের পাঠ শেষে মামুন চাকরির চিন্তা বাদ রেখে এক মহৎ স্বপ্নের তাড়নায় গ্রামে ফিরে আসে। অনেক চেষ্টা ও শ্রমের ফলে সে গ্রামে সরকার অনুমোদিত একটি স্কুল প্রতিষ্ঠা করতে সক্ষম হয়। গ্রামের চেয়ারম্যান ও বয়োজ্যেষ্ঠ ব্যক্তিদের সহায়তায় এগিয়ে চলে মামুনের স্বপ্নের বিদ্যালয়টি। মামুন এখন গ্রামের মানুষের কাছে এক অনুকরণীয় সম্মানিত ব্যক্তি।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "উক্ত প্রশ্নটি মজিদ দুদু মিঞাকে করে। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "প্রশ্নোক্ত উক্তিটিতে মহব্বতনগরের দুই প্রভাবশালী ব্যক্তি মজিদ ও খালেক ব্যাপারীর স্বার্থের কারণে একত্রিত হওয়ার বিষয়টি তুলে ধরা হয়েছে।  'লালসালু' উপন্যাসের মহব্বতনগর গ্রামের দুই প্রভাবশালী ব্যক্তি মজিদ আর খালেক ব্যাপারী। খালেক ব্যাপারী বিস্তর জমি জমার অধিকারী এবং গ্রামের মাতব্বর। অন্যদিকে, মজিদ হলো মোদাচ্ছের পিরের মাজারের খাদেম। খালেক ব্যাপারী সম্পত্তি ও ক্ষমতার জোরে জনগণের ওপর প্রভাব বিস্তার করে। আর মজিদ মানুষের ধর্মবিশ্বাসকে পুঁজি করে নিজের প্রভাব বৃদ্ধি করে। উভয়ের উদ্দেশ্য একই, তা হলো সমাজের মানুষকে প্রতারণা ও শোষণ করে নিজেদের স্বার্থ হাসিল করা। প্রশ্নোক্ত উক্তিটিতে এ বিষয়টিই উল্লেখ করা হয়েছে । এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "উদ্দীপকে উল্লিখিত চেয়ারম্যান ও বয়োজ্যেষ্ঠ ব্যক্তিদের ভূমিকা । 'লালসালু' উপন্যাসের আক্কাসের গ্রামে স্কুল প্রতিষ্ঠার ঘটনাংশের সাথে তুলনা করা যায় ।  'লালসালু' উপন্যাসে মোদাব্বের মিঞার ছেলে আক্কাস গ্রামে একটি স্কুল | প্রতিষ্ঠা করতে চায়। সে নিজে করিমগঞ্জ স্কুলে পড়াশোনা করেছে। তাই সে চায় সকলের সহায়তার একটি স্কুল প্রতিষ্ঠা করে গ্রামের অশিক্ষিত মানুষকে সচেতন ও শিক্ষিত করে তুলতে। মজিদসহ গ্রামের অন্যান্য লোকজনের বিরোধিতার কারণে আক্কাসের সে উদ্দেশ্য সফল হয়নি। উদ্দীপকের মামুন লেখাপড়া শেষ করে গ্রামে আসে মহৎ উদ্দেশ্য নিয়ে। সে | গ্রামে স্কুল প্রতিষ্ঠা করে গ্রামের মানুষকে শিক্ষিত করে তুলতে চায়। তারপর | গ্রামের চেয়ারম্যান ও বয়োজ্যেষ্ঠ ব্যক্তিদের চেষ্টায় গ্রামে একটি সরকার । অনুমোদিত স্কুল প্রতিষ্ঠা করা হয়। উদ্দীপকের মামুন এবং উপন্যাসের আক্কাস একই চিন্তার অধিকারী এবং তাদের চিন্তাও এক। কিন্তু মামুনের ভাবনাকে বাস্তবে রূপ দিতে গ্রামের চেয়ারম্যান ও বয়োজ্যেষ্ঠরা পূর্ণ সহায়তা করে এবং গ্রামে স্কুল প্রতিষ্ঠিত হয়। অন্যদিকে আক্কাসের উদ্দেশ্যকে সফল হতে দেয়নি ধর্ম ব্যবসায়ী মজিদ ও গ্রামের বয়োজ্যেষ্ঠ ব্যক্তিরা। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "উদ্দীপকের মামুন চরিত্রটি 'লালসালু' উপন্যাসের আক্কাসের স্কুল প্রতিষ্ঠার মধ্য দিয়ে গ্রামের মানুষদের শিক্ষিত করে গড়ে তোলার বাস্তব প্রতিফলন ।  'লালসালু' উপন্যাসের আক্কাস গ্রামের মানুষকে শিক্ষিত করে তুলতে একটি স্কুল প্রতিষ্ঠা করতে চায়। সে চায় গ্রামবাসী আধুনিক শিক্ষায় শিক্ষিত ও সচেতন হয়ে উঠুক। কিন্তু গ্রামের স্বার্থান্ধ ও ভন্ড মজিদ তার মাজার ব্যাবসার ক্ষতি হবে ভেবে আক্কাসের এই মহৎ উদ্যোগের বিরোধিতা করে। সে খালেক ব্যাপারীর সহায়তার গ্রামে স্কুলের পরিবর্তে মসজিদ প্রতিষ্ঠা করতে চায়। ধর্মান্ধ মানুষেরা মজিদের এই মতামতকেই গুরুত্ব দেয়। ফলে আক্কাস গ্রাম থেকে চলে যেতে বাধ্য হয় ।  উদ্দীপকের মামুন লেখাপড়া শেষ করে চাকরি করে নিজে প্রতিষ্ঠিত হওয়ার পরিবর্তে গ্রামের মানুষদের জন্য কিছু করার স্বপ্ন নিয়ে গ্রামে ফিরে আসে। সে গ্রামের মানুষদের শিক্ষিত করতে গ্রামে স্কুল প্রতিষ্ঠা করতে চায়। পরবর্তীতে গ্রামের চেয়ারম্যান ও অন্যান্য ব্যক্তিবর্গের সাহায্যে সে তার স্বপ্ন পূরণ করে । মামুন এখন তার গ্রামের মানুষের কাছে অনুকরণীয় আদর্শ। | উদ্দীপকের মামুন গ্রামের মানুষদের সহযোগিতায় স্কুল প্রতিষ্ঠার স্বপ্ন । সত্য করে তুলেছিল। কিন্তু অশিক্ষিত ও অজ্ঞ মানুষের অন্ধ সংস্কারের কারণে আক্কাস তার উদ্দেশ্য বাস্তবায়ন করতে ব্যর্থ হয়। মানুষের অন্ধ ধর্মবিশ্বাসকে কাজে লাগিয়ে উপন্যাসের মজিদ আক্কাসের স্কুল প্রতিষ্ঠার । পরিবর্তে মসজিদ নির্মাণের পরিকল্পনা করে। তাই মামুন আক্কাসের স্কুল ।প্রতিষ্ঠার অপূর্ণ একটি সম্ভাবনার বাস্তব প্রতিফলন। এই পর্যন্ত ২ পয়েন্ট"
        }
      ]
    },
    {
      "number": "10",
      "uddipok": "ওয়ার্ল্ড গার্ডেন নেটওয়ার্ক নামে একটি বেসরকারি কোম্পানি রাতারাতি সারা দেশব্যাপী প্রসার লাভ করে। স্বল্প বিনিয়োগে মোটা অঙ্কের মুনাফা দেওয়ার প্রতিশ্রুতি দিয়ে তারা দেশের সাধারণ মানুষের কাছ থেকে টাকা তোলা শুরু করে। কয়েক মাসের মধ্যে কোম্পানিটির জনপ্রিয়তা ব্যাপকভাবে বৃদ্ধি পায়। প্রচুর পরিমাণ টাকা হাতিয়ে নিয়ে কোম্পানিটি এক রাতের মধ্যে দেশ থেকে গায়েব হয়ে যায়। এই ভুয়া কোম্পানির কাছে দেশের সাধারণ মানুষ তাদের সর্বস্ব খুইয়ে দারুণভাবে প্রতারিত হয়।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "ক্লাইভের গাধা মিরজাফর।"
        },
        {
          "label": "খ",
          "question": "",
          "explanation": "আলোচ্য উক্তিটি করেন 'সিরাজউদ্দৌলা' নাটকের নবাব সিরাজউদ্দৌলার খালা ঘসেটি বেগম তার মা আমিনাকে উদ্দেশ করে। নবাব সিরাজউদ্দৌলা সিংহাসনে আরোহণের পর থেকেই তাঁর বড়ো খালা ঘসেটি বেগম বিরূপ আচরণ করা শুরু করেন। সিরাজের সিংহাসনে আরোহণ করাকে তিনি ভালোভাবে নেননি। তার ধারণা সিরাজের মা, তার বোন আমিনা তার বাবা আলিবর্দি খাঁকে ছলনায় ভুলিয়ে সিংহাসন দখল করেছেন। তাই হিংসাত্মক মনোভাব নিয়ে তার বোন আমিনাকে উদ্দেশ করে ঘসেটি বেগম প্রশ্নোক্ত উক্তিটি করেন।"
        },
        {
          "label": "গ",
          "question": "",
          "explanation": "বাণিজ্যের নাম করে অর্থ আত্মসাৎ ও শোষণ করার সূত্রে উদ্দীপকের কোম্পানির সাথে 'সিরাজউদ্দৌলা' নাটকের ইস্ট ইন্ডিয়া কোম্পানি সাদৃশ্যপূর্ণ। 'সিরাজউদ্দৌলা' নাটকের ইস্ট ইন্ডিয়া কোম্পানি বাণিজ্যের আকর্ষণে বাংলায় এসেছিল। বাণিজ্যকে সম্পূর্ণ নিয়ন্ত্রণ করতে শেষ পর্যন্ত তারা এদেশের রাজনীতিতে আধিপত্য বিস্তারের চেষ্টা চালায়। বেনিয়ার জাত ইংরেজরা উদ্দেশ্য হাসিলে সফলও হয়। প্রথমে তারা যে প্রতিশ্রুতি দিয়েছিল তাতে বাংলার মানুষের উপকারই হওয়ার কথা ছিল। কিন্তু পরবর্তী সময়ে দেখা যায় নিজেদের স্বার্থ হাসিল করাই ছিল তাদের একমাত্র উদ্দেশ্য। উদ্দীপকের কোম্পানি স্বল্প বিনিয়োগে মোটা অঙ্কের মুনাফা দেওয়ার প্রতিশ্রুতি দিয়েছিল। কিন্তু তারা প্রতিশ্রুতি ভঙ্গ করে। স্বার্থ হাসিল হলে কোম্পানিটি গায়েব হয়ে যায়। এমন প্রতারক ও শোষকের ভূমিকায় দেখা যায় ইস্ট ইন্ডিয়া কোম্পানিকে। ইস্ট ইন্ডিয়া কোম্পানি বাণিজ্যের জন্য এদেশে এসে বৃহত্তর বাংলাকে শোষণ করে ফুলে-ফেঁপে ওঠে এবং পরে এদেশ ছেড়ে চলে যায়। অর্থাৎ উদ্দেশ্য ও কার্যকলাপে ইস্ট ইন্ডিয়া কোম্পানি এবং ওয়ার্ল্ড গার্ডেন নেটওয়ার্ক কোম্পানি পরস্পর সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের কোম্পানির উদ্দেশ্য এবং 'সিরাজউদ্দৌলা' নাটকে বর্ণিত ইস্ট ইন্ডিয়া কোম্পানির উদ্দেশ্য একই সূত্রে গাঁথা'- কথাটি সঠিক ও সত্য। 'সিরাজউদ্দৌলা' নাটকের ইস্ট ইন্ডিয়া কোম্পানি ভারতবর্ষে এসেছিল বাণিজ্যের উদ্দেশ্যে। তারা সেভাবেই আলিনগরের সন্ধি করেছিল। কিন্তু স্বার্থসিদ্ধির জন্য তারা সন্ধির শর্ত ভঙ্গ করে। উদ্দীপকের কোম্পানিও ইস্ট ইন্ডিয়া কোম্পানির মতোই ঘৃণ্য আচরণ করেছে। উদ্দীপকের কোম্পানি স্বল্প বিনিয়োগে মোটা অঙ্কের মুনাফা সংগ্রহ করতে চেয়েছে। তাদের উদ্দেশ্য আসলে সৎ ছিল না। তাদের উদ্দেশ্য ছিল বাণিজ্যের নামে প্রতারণা করে নিজেদের স্বার্থসিদ্ধি করা। তাই বাণিজ্যে লাভ হলেই তারা রাতারাতি গায়েব হয়ে যায়। একই ধরনের কাজ করেছে ইস্ট ইন্ডিয়া কোম্পানি। ভালোমানুষির খোলসে প্রবেশ করলেও ইস্ট ইন্ডিয়া কোম্পানি ও উদ্দীপকের কোম্পানির উদ্দেশ্য অভিন্ন। আর তা মোটেই সৎ নয়। দুটো কোম্পানিরই উদ্দেশ্য ছিল প্রতারণার মধ্য দিয়ে স্বার্থসিদ্ধি ও অর্থলাভ। কিন্তু উদ্দেশ্য হাসিলের জন্য তারা ভালোমানুষির খোলস পরে ছিল। তাই প্রশ্নোক্ত কথাটি সন্দেহাতীতভাবেই প্রমাণিত হয়। অর্থাৎ উদ্দীপকের কোম্পানির উদ্দেশ্য ও 'সিরাজউদ্দৌলা' নাটকে বর্ণিত ইস্ট ইন্ডিয়া কোম্পানির উদ্দেশ্য একই সূত্রে গাঁথা।"
        }
      ]
    },
    {
      "number": "11",
      "uddipok": "দুর্গম গিরি কান্তার-মরু দুস্তর পারাবার লঙ্ঘিতে হবে রাত্রি নিশীথে, যাত্রীরা হুঁশিয়ার! দুলিতেছে তরি, ফুলিতেছে জল, ভুলিতেছে মাঝি পথ, ছিঁড়িয়াছে পাল, কে ধরিবে হাল, আছে কার হিম্মৎ? কে আছ জোয়ান, হও আগুয়ান, হাঁকিছে ভবিষ্যৎ। এ তুফান ভারী, দিতে হবে পাড়ি, নিতে হবে তরি পার।",
      "tag": "SB 22",
      "sub_questions": [
        {
          "label": "ক",
          "question": "ক্লাইভের গাধা বলা হয় কাকে?",
          "explanation": "ক্লাইভের গাধা হলো মিরজাফর।"
        },
        {
          "label": "খ",
          "question": "আমি বরং নবাবকে বিশ্বাস করতে পারি'- উক্তিটি ব্যাখ্যা করো।",
          "explanation": "নবাব সিরাজউদ্দৌলার সঙ্গে মিরজাফরের বিশ্বাসঘাতকতার কারণে রবার্ট ক্লাইভ প্রশ্নোক্ত মন্তব্যটি করেছেন। মিরজাফর ছিল নবাব সিরাজউদ্দৌলার প্রধান সেনাপতি। সে নিজ স্বার্থের জন্য নবাব ও দেশের বিরুদ্ধে গভীর ষড়যন্ত্রে লিপ্ত হয়। মিরজাফরের এ ধরনের ঘৃণিত কর্মে রবার্ট ক্লাইভ মিরজাফরের উদ্দেশে বলেছেন, 'আমি বরং নবাবকে বিশ্বাস করতে পারি।'"
        },
        {
          "label": "গ",
          "question": "উদ্দীপকে 'সিরাজদ্দৌলা' নাটকের কোন দিক প্রতিফলিত হয়েছে? ব্যাখ্যা করো।",
          "explanation": "উদ্দীপকে 'সিরাজউদ্দৌলা' নাটকের পরাক্রমশালী, বলিষ্ঠ নেতৃত্বের অপরিহার্যতার দিকটি প্রতিফলিত হয়েছে। 'সিরাজউদ্দৌলা' নাটক জাতীয় জাগরণের অভিপ্রায়ে রচিত। দেশি- বিদেশি ষড়যন্ত্রে একটি স্বাধীন দেশের অস্তিত্ব কীভাবে বিলুপ্ত হয় তা ঐতিহাসিকভাবে নাট্যকার উপস্থাপন করেছেন। বাংলার স্বাধীন নবাব সিরাজউদ্দৌলা ক্ষমতায় অধিষ্ঠিত হওয়ার পর থেকে ইংরেজ বেনিয়াদের সাম্রাজ্যবাদী তৎপরতা কঠোর হস্তে দমনের প্রয়াস চালান। কিন্তু তিনি শোচনীয়ভাবে ব্যর্থ হন। নবাবের বিশ্বস্ত কিছু সেনাপতি এবং তাঁর পরিবারের কিছু ঘনিষ্ঠজনের বিশ্বাসঘাতকতা ও ষড়যন্ত্র তাঁর পরাজয়ের জন্য দায়ী। মূলত নবাবের বলিষ্ঠ নেতৃত্বগুণ ও দূরদৃষ্টির অভাব এবং. সরল দৃষ্টিভঙ্গির সুযোগ নিয়েই ইংরেজরা বাংলার ক্ষমতা দখল করে। মৃত্যুর পূর্ব মুহূর্ত পর্যন্ত তিনি বাংলার স্বাধীনতা রক্ষার জন্য সাধারণ জনতাকে দেশপ্রেমে উদ্বুদ্ধ করে গেলেও নিজের অপরিণামদর্শিতা, পরাক্রমশালী নেতৃত্বের অভাবে তাঁকে পরাজিত হতে হয়।উদ্দীপকে বলা হয়েছে, পৃথিবীতে শান্তি, সাম্য আর স্বাধীনতা প্রতিষ্ঠার জন্য প্রয়োজন এমন একজন তরুণ নেতার যে সঠিক পথে সকল মানুষকে চালিত করতে পারবে। এ পৃথিবীর পথ নানা প্রতিবন্ধকতায় পরিপূণ। এই প্রতিকূল অবস্থায় মানুষ প্রতিনিয়ত পথ হারাচ্ছে। এ অবস্থা থেকে মানুষকে উত্তরণের জন্য সমগ্র বিশ্বের হাল ধরবে যে সাহসী তরুণ, তাকেই এখানে আহ্বান করা হয়েছে। অন্যদিকে 'সিরাজউদ্দৌলা' নাটকেও নবাব সিরাজউদ্দৌলার অপরিসীম দেশপ্রেম ও প্রজাদরদি মানসিকতা থাকা সত্ত্বেও তাঁকে পলাশির যুদ্ধে হারতে হয়। এর অন্যতম কারণ তাঁর বলিষ্ঠ নেতৃত্বগুণের অভাব, সাংগঠনিক অদক্ষতা সরলতা ও অপরিণামদর্শিতা। তিনি যদি তাঁর বিশ্বাসঘাতক অমাত্যবর্গদের অন্ধের মতো বিশ্বাস না করতেন এবং রাজ্য পরিচালনায় দূরদৃষ্টির পরিচয় দিতেন তবে বাংলাকে স্বাধীনতা হারাতে হতো না। সুতরাং উদ্দীপকেও একজন বলিষ্ঠ নেতার প্রয়োজন কবি অনুভব করছেন আর আলোচ্য নাটকেও একজন পরাক্রমশালী নেতৃত্বগুণসম্পন্ন একজন নেতার অবশ্যকতা ফুটে উঠেছে। তাই বলা যায়, উদ্দীপকে আলোচ্য নাটকের বলিষ্ঠ নেতৃত্বের অপরিহার্যতা প্রতিফলিত হয়েছে, যে দেশ ও জাতিকে সব বিপর্যয় থেকে রক্ষা করবে।"
        },
        {
          "label": "ঘ",
          "question": "\"উদ্দীপকে 'সিরাজউদ্দৌলা' নাটকের সম্পূর্ণ দিক প্রকাশিত হয়নি।\"- যুক্তিগত মন্তব্যটি বিশ্লেষণ করো।",
          "explanation": "বিষয়বস্তুর ভিন্নতা ও সীমাবদ্ধতার কারণে উদ্দীপকে 'সিরাজউদ্দৌলা' নাটকের সম্পূর্ণ দিক প্রকাশিত হয়নি। 'সিরাজউদ্দৌলা' নাটকে ইংরেজদের কাছে প্রবল সাহসী ও দেশপ্রেমিক নবাব সিরাজউদ্দৌলার পরাজয়ের কাহিনি বর্ণিত হয়েছে। নবাব শক্তি ও সামর্থ্যে ইংরেজদের চেয়ে শক্তিশালী হয়েও পরাজিত হয়েছিলেন। কারণ তাঁর দরবারে ছিল মিরজাফর, রায়দুর্লভ ও রাজবল্লভদের মতো বিশ্বাসঘাতকরা। তারা ইংরেজদের সঙ্গে ষড়যন্ত্র করে পলাশির প্রান্তরে নবাবকে পরাজয় বরণ করতে বাধ্য করে। উদ্দীপকে কবি বলেছেন, জীবনের এক ক্রান্তিলগ্নে এসে দাঁড়িয়েছি আমরা। কঠিন সব বাধা তখন আমাদের সামনে। অথচ বিপদসংকুল এসব বাধা অতিক্রম করে আমাদের লক্ষ্যে পৌঁছাতেই হবে। আমাদের তাই আরও সাবধান হতে হবে। আর এ অবস্থা থেকে উত্তরণের জন্য আমাদের এখন দরকার সত্যিকারের এক কান্ডারি, একজন নেতার। উদ্দীপকে জাতীয় বিপর্যয়ে একজন আদর্শ ও বলিষ্ঠ নেতাকে আকাঙ্ক্ষা করা হয়েছে যে কি না সব বিপর্যয়ে জাতিকে আগলে রাখবে অন্যদিকে 'সিরাজউদ্দৌলা' নাটকে নাট্যকার বাংলার শেষ স্বাধীন নবাব সিরাজউদ্দৌলার ইতিহাস তুলে ধরেছেন। অল্প বয়সে সিংহাসনে আরোহণ করা সিরাজকে অনেকে ভালোভাবে নেয়নি। তরুণ ও অনভিজ্ঞ সিরাজ ইংরেজদের সঙ্গে সরাসরি যুদ্ধে জড়িয়ে পড়েন। কিন্তু সিরাজের সামনে সবচেয়ে বড়ো প্রতিবন্ধকতা হয়ে দাঁড়ায় প্রাসাদ ষড়যন্ত্র। নবাবের অধিকাংশ অমাত্য ও সেনাপতি অর্থ ও ক্ষমতার লোভে তাঁর • বিরুদ্ধে ষড়যন্ত্রে লিপ্ত হয়। সিরাজ সবকিছু জানতে পেরেও উপযুক্ত ব্যবস্থা নিতে পারেননি। উদ্দীপকের আলোচনায় একজন বলিষ্ঠ নেতৃত্বের প্রয়োজন অনুভূত হয়েছে, যা 'সিরাজউদ্দৌলা' নাটকের ক্ষেত্রেও প্রয়োজন ছিল। তবে 'সিরাজউদ্দৌলা' নাটকের মূল ভাবনা ঐতিহাসিক পলাশির যুদ্ধ ও এর পটপরিসর উদ্দীপকে ফুটে ওঠেনি। তাই বলা যায়, \"উদ্দীপকে 'সিরাজউদ্দৌলা' নাটকের সম্পূর্ণ দিক প্রকাশিত হয়নি।\" মন্তব্যটি যথার্থ।"
        }
      ]
    }
  ]
}