{
  "title": "কুমিল্লা বোর্ড ২০১৭",
  "subtitle": "বাংলা (11)",
  "questions": [
    {
      "number": "1",
      "uddipok": "প্রায় এক বছর হলো বাজিতপুর নিবাসী কেরামত আলীর ছোট মেয়ে বিজলীর সাথে মনোহরপুর গ্রামের হোসেন মিয়ার একমাত্র ছেলে হাশিমের বিয়ে হয়েছে। বিয়ের কিছুদিন পর থেকেই হাশিমের পরিবার বিজলীর উপর অমানবিক অত্যাচার ও নির্যাতন শরু করেছে। বিজলীর অপরাধ- বিয়ের সময় তার বাবা প্রতিশ্রুতি অনুযায়ী যৌতুকের সমস্ত টাকা পরিশোধ করতে পারেনি। তাই বিজলীকে নীরবে সহ্য করতে হচ্ছে এ নির্যাতন।",
      "tag": "CB 17",
      "sub_questions": [
        {
          "label": "ক",
          "question": "কন্সট' শব্দের অর্থ কী?",
          "explanation": "কন্সট' শব্দের অর্থ নানা রকম বাদ্যযন্ত্রের ঐকতান।"
        },
        {
          "label": "খ",
          "question": "অনুপমের মামার মন কীভাবে নরম হলো?",
          "explanation": "'অপরিচিতা' গল্পের হরিশ অনুপমের মামার কাছে কল্যাণী ও তার পরিবারের প্রশংসা করার ফলে মামার মন নরম হলো।। বিয়ের পাত্রী তথা কল্যাণীর পারিবারিক অবস্থা, বংশমর্যাদার ব্যাপারে অনুপমের মামাকে বিশদ বর্ণনা দেয় হরিশ। সেসব কথা শুনে তিনি আশ্বস্ত হলেও কল্যাণীর বয়স বেশি মনে করে বিয়ে নিয়ে দ্বিধাগ্রস্তও হন। কিন্তু হরিশের ছিল নিজের সরস কথা দ্বারা মানুষের মনকে প্রভাবিত করার বিশেষ গুণ। তাই তো পরবর্তীতে তার কাছ থেকে পাত্রীর নির্ভরযোগ্য প্রশংসা বাক্য শুনে মামার মন নরম হয়েছিল।"
        },
        {
          "label": "গ",
          "question": "উদ্দীপকের বিজলীর সাথে 'অপরিচিত' গল্পের কল্যাণী চরিত্রের সাদৃশ্য-বৈসাদৃশ্য তুলে ধর।",
          "explanation": "অপরিচিতা' গল্পে কল্যাণীর মাঝে দৃঢ়চেতা ও সাহসী মনোভাব লক্ষ করা যায়। আলোচ্য গল্পের কল্যাণী বলিষ্ঠ ব্যক্তিত্বের অধিকারী একজন নারী। একই সঙ্গে তার পিতা শম্ভুনাথ সেনও দৃঢ়চেতা ও সচেতন মানুষ। পিতা-কন্যা উভয়ের মাঝেই আত্মসম্মানবোধ প্রবল ছিল। তাই তো কল্যাণী বিয়ে ভাঙার পর নারী শিক্ষায় ব্রতী হয়েছিল। উদ্দীপকের বিজলীর সঙ্গে হাশিমের বিয়ে হয়। বিয়ের কিছুদিন পর থেকেই হাশিমের পরিবার যৌতুকের কারণে বিজলীর ওপর নির্যাতন শুরু করে। বিজলী নীরবে এ নির্যাতন সহ্য করতে থাকে। 'অপরিচিতা' গল্পের কল্যাণীর হবু শ্বশুরবাড়ির মানুষেরাও ছিল যৌতুকলোভী ও নীচু মনের অধিকারী। এছাড়াও বরের ব্যক্তিত্বহীনতা উপলব্ধি করতে পেরে কল্যাণীর পিতা এ বিয়ে ভেঙে দেন। আত্মসম্মানে বলীয়ান কল্যাণীও পিতার সিদ্ধান্তে স্নিমত করেনি। বরের পরিবারের মানসিকতার দিক দিয়ে বিজলী ও কল্যাণীর মাঝে সাদৃশ্য ফুটে উঠলেও দৃঢ় ব্যক্তিত্বের উপস্থিতি বিজলীর সঙ্গে কল্যাণীর বৈসাদৃশ্য তুলে ধরেছে"
        },
        {
          "label": "ঘ",
          "question": "যদি অনুপমের সাথে কল্যাণীর বিয়ে হতো, তার পরিণতিও কি উদ্দীপকের বিজলীর মতো হতো? তোমার মতামত দাও।",
          "explanation": "অনুপমের সঙ্গে কল্যাণীর বিয়ের পর তার পরিস্থিতি উদ্দীপকের বিজলীর মতো হলেও কল্যাণী ওই পরিস্থিতি থেকে বের হয়ে আসত বলে আমি মনে করি। 'অপরিচিতা' গল্পের কল্যাণী আত্মসম্মানে বলীয়ান এক নারী। তার সঙ্গে ঘটা অন্যায়কে প্রতিহত করার দৃঢ়তা তার রয়েছে। বিয়ের দিনে তার পিতা বিয়ে ভেঙে দেওয়ার পর সে দেশসেবায় নিয়োজিত হয়েছে। পুনরায় বিয়ে করে নিজেকে মাতৃ-আজ্ঞা থেকে দূরে সরিয়ে রাখেনি। উদ্দীপকের বিজলীর সঙ্গে হাশিমের বিয়ের কিছুদিন পর থেকেই তার পরিবার বিজলীর ওপর অত্যাচার করতে থাকে। অত্যাচারের কারণ হলো যৌতুকের টাকা পরিশোধ না করা। এ অত্যাচার বিজলী নীরবে সহ্য করতে থাকে। অন্যদিকে আলোচ্য গল্পের কল্যাণীর হবু বরের পরিবারও ছিল যৌতুকলোভী। এ কারণে কল্যাণীর পিতা দৃঢ়তার সাথে বিয়ের সম্বন্ধটি ভেঙে দিয়েছিল। অনুপমের সঙ্গে কল্যাণীর বিয়ে যদি হয়ে যেত, নিঃসন্দেহে সেও বিজলীর ন্যায় নির্যাতনের শিকার হতো। কেননা অনুপমের পরিবারও ছিল যৌতুকলোভী ও নীচু মনের অধিকারী। কিন্তু কল্যাণী ছিল দৃঢ়চেতা প্রতিবাদী নারী। সে অনুপমের পরিবারের নিপীড়ন থেকে নিজেকে মুক্ত করার চেষ্টা অবশ্যই করত। কল্যাণীর মাঝে ফুটে ওঠা চারিত্রিক বৈশিষ্ট্য এটাই নিশ্চিত করে, সে বিজলীর ন্যায় নীরবে অত্যাচার সহ্য করত না। আত্মসম্মানের শক্তি নিয়ে একসময় সে ওই অত্যাচার-নির্যাতনের বিরুদ্ধে রুখে দাঁড়াতই। তাই বলা যায়, অনুপমের সঙ্গে কল্যাণীর বিয়ে হলে তার পরিণতি বিজলীর পরিণতির দিকে মোড় নিলেও তা থেকে নিজেকে মুক্ত করত কল্যাণী।অপরিচিতা' গল্পে অনুপম-কল্যাণীর যৌতুকের কারণে সামাজিকভাবে বিবাহ বন্ধনে আবদ্ধ হওয়ার ক্ষেত্রে বিঘ্ন ঘটেছে। কনের সাথে প্রথমে অনুপমের পরিচয় বা দেখা না হলেও ওই অপরিচিতা মানুষকে অনুপম হৃদয়ে গভীরভাবে উপলব্ধি করেছে। তাকে না দেখার বা না পাওয়ার বেদনা অনুপমের জীবনে ভীষণ পরিবর্তন এনেছে। এক পর্যায়ে কানপুরের পথে কল্যাণীর সাথে অনুপমের সাক্ষাৎ ঘটেছে। তারপর কল্যাণীর সেবাব্রতে মুগ্ধ হয়ে সে কল্যাণীর পাশে অবস্থান নিয়েছে। অনুপম কল্যাণীর মনে ভালোবাসার আসন লাভ করেছে। অথচ উদ্দীপকে নিঝুমের অহনার প্রতি বিরূপ আচরণ সত্যিই দুঃখজনক যা 'অপরিচিতা' গল্পের অনুপম-কল্যাণীর জীবনের বিপরীত চিত্র ধারণ করেছে। তাই প্রশ্নোক্ত মন্তব্যটি যথার্থ বলা যায়"
        }
      ]
    },
    {
      "number": "2",
      "uddipok": "রাজশাহী বিশ্ববিদ্যালয়ের রাষ্ট্রবিজ্ঞান বিভাগের চতুর্থ বর্ষের ছাত্র হিমেল। লেখাপড়ার ব্যস্ততায় তার গ্রামের বাড়িতে আসার খুব একটি সুযোগ হয় না। তবে ঈদের ছুটি, পূজার ছুটিতে যখন নিজ গ্রামে আসে, গরিব-দুঃখী মানুষের খোঁজ-খবর নেয়; সেবা-যত্ন করে। নিজের নাস্তার খরচ, হাত খরচ থেকে বাঁচানো টাকায় গ্রামের হতদরিদ্র অসুস্থ মানুষদের চিকিৎসার জন্য অর্থ সাহায্য করে। এমনকি দুস্থদের কেউ মৃত্যুবরণ করলে সে কাফনের কাপড় পর্যন্ত কিনে দেয়। গ্রামের সবাই তাকে পছন্দ করে এবং ভালোবাসে।",
      "tag": "CB 17",
      "sub_questions": [
        {
          "label": "ক",
          "question": "বিভূতিভূষণ বন্দ্যোপাধ্যায় কত সালে মৃত্যুবরণ করেন?",
          "explanation": "বিভূতিভূষণ বন্দ্যোপাধ্যায় ১৯৫০ সালে মৃত্যুবরণ করেন।"
        },
        {
          "label": "খ",
          "question": "বুড়ি কেন প্রায়ই লেখকের জন্য এটা-সেটা নিয়ে আসত?",
          "explanation": "লেখকের প্রতি স্নেহের কারণে বুড়ি প্রায়ই এটা-সেটা নিয়ে আসত। স্বামী-সন্তানহীন বুড়ির আপন বলতে কেউ ছিল না। একদিন লেখকের সঙ্গে দেখা হলে লেখক বুড়ির খোঁজখবর নেন ও তাকে কিছু টাকা দেন। লেখকের এ সামান্য মনোযোগই অবহেলিত নিঃসঙ্গ বুড়ির মনে দাগ কাটে। তাই তো বুড়ি কখনো পাকা আম, পাতি লেবু, কখনো দুধ বা কাঁচকলা এনে লেখকের প্রতি তার অকৃত্রিম স্নেহের প্রকাশ ঘটাত।"
        },
        {
          "label": "গ",
          "question": "উদ্দীপকের হিমেলের সাথে 'আহ্বান' গল্পের কোন চরিদ্রের সাদৃশ্য রয়েছে? ব্যাখ্যা করো।",
          "explanation": "উদ্দীপকের হিমেলের সাথে 'আহ্বান' গল্পের গল্পকথকের চরিত্রের সাদৃশ্য রয়েছে। আলোচ্য গল্পের কথক একজন উদার মনের মানুষ। একই সঙ্গে তিনি সংকীর্ণতা ও সংস্কারমুক্ত। তাই তো তাঁর গাঁয়ের এক দরিদ্র, ভিন্ন ধর্মাবলম্বী, অবহেলিত বৃদ্ধার সঙ্গে স্নেহের সম্পর্ক গড়ে উঠেছিল। উদ্দীপকের হিমেল ইদে বা পূজার ছুটিতে যখন নিজ গাঁয়ে যায়, তখন গরিব-দুঃখী মানুষের সেবা-যত্ন করে। হাত-খরচের টাকা বাঁচিয়ে হতদরিদ্রের চিকিৎসার জন্য অর্থ দিয়ে সাহায্য করে। এমনকি দুস্থদের কেউ মৃত্যুবরণ করলে কাফনের কাপড় পর্যন্ত কিনে দেয়। আলোচ্য গল্পের কথকের চরিত্রে মানবীয় বৈশিষ্ট্যগুলো হিমেলের মতো এত ব্যাপকভাবে ফুটে ওঠেনি। গাঁয়ের সেই বৃদ্ধার প্রতি কথকের আন্তরিকতার দিকটি স্পষ্ট। বৃদ্ধার খোঁজখবর নেওয়া, অসুস্থতার সময়ে ওষুধ-পথ্য দিয়ে সাহায্য করার মধ্য দিয়ে তাঁর মানবিক দিকটি ফুটে উঠেছে।"
        },
        {
          "label": "ঘ",
          "question": "'গ্রামের সবাই তাকে পছন্দ করে এবং ভালোবাসে- গোপালের ক্ষেত্রেও একথা সমভাবে প্রযোজ্য'- উক্তিটির যথার্থতা মূল্যায়ন করো।",
          "explanation": "আহ্বান' গল্পের কথকের প্রতি গ্রামের এক বৃদ্ধার স্নেহপূর্ণ আন্তরিক সম্পর্কের দিকটি প্রতিফলিত হয়েছে, যা উদ্দীপকের হিমেলের ক্ষেত্রেও প্রায় সমান্তরালে আলোচনার দাবি রাখে। 'আহ্বান' গল্পটিতে কথকের প্রতি গাঁয়ের এক বৃদ্ধার অকৃত্রিম স্নেহ- ভালোবাসার দিকটি ফুটে উঠেছে। কথকের সামান্য মনোযোগ নিঃসঙ্গ, অবহেলিত বৃদ্ধার মনে যে স্নেহের উদ্রেক করেছিল, তারই চিত্র অঙ্কিত হয়েছে। উদ্দীপকের হিমেল ইদ বা পূজার ছুটিতে গ্রামে গিয়ে গরিব-দুঃখী মানুষের সেবা করে। হাত-খরচের টাকা বাঁচিয়ে হতদরিদ্র অসুস্থ মানুষকে অর্থ প্রদান করে। এমনকি দরিদ্র কারো মৃত্যু হলে কাফনের কাপড়ও কিনে দেয়। এদিকে 'আহ্বান' গল্পের কথক গাঁয়ের এক বৃদ্ধার প্রতি তাঁর আন্তরিকতা প্রকাশ করেছেন। উদ্দীপক ও আলোচ্য গল্পের প্রেক্ষাপটটি আলাদা। ফলে ঘটনার ব্যাপকতাও ভিন্ন। 'আহ্বান' গল্পে কথককে গ্রামের মানুষের ভালোবাসার দিকটি তাঁর প্রতি গ্রামের মানুষের আন্তরিকতায় ফুটে ওঠে। যে কারণে হিমেলকে গাঁয়ের সকল মানুষ ভালোবাসে, সে কারণটি আলোচ্য গল্পে অনুপস্থিত। হিমেলের সেবার মানসিকতা গাঁয়ের সকলের জন্য প্রযোজ্য, লেখকের বেলায় শুধু এক বৃদ্ধার ক্ষেত্রে তা ঘটেছে। সামগ্রিকভাবে আলোচ্য গল্পে কথকের বিশেষভাবে পছন্দ বা ভালোবাসার কোনো ঘটনা ঘটেনি। তাই আলোচ্য উক্তিটি কথকের ক্ষেত্রে পুরোপুরি প্রযোজ্য নয়।"
        }
      ]
    },
    {
      "number": "3",
      "uddipok": "বাপ-মা মরা অভাগী মেয়ে প্রতিমা দরিদ্র কাকা-কাকীর কাছে বড় হয়েছে। দারিদ্র্যের সাথে সংগ্রাম করে অনেক কষ্টে ভাই-ঝিকে বিয়ে দেন কাকা। অভাগী প্রতিমা শ্বশুরবাড়িতেও সুখের নাগাল পায় না। কারণ তার কাকার কাছ থেকে যৌতুকের টাকা আনার জন্য স্বামী-শাশুড়ি প্রতিনিয়ত শারীরিক ও মানসিক নির্যাতন চালায়। এমনকি অন্তঃসত্ত্বা জেনেও তার স্বামী একদিন মারধর করে তাকে অজ্ঞান করে ফেলে। যখন জ্ঞান ফিরে আসে, প্রতিমা কোনোরকমে পালিয়ে কাকা-কাকীর কাছে চলে আসে। ভাইঝি'র এমন পরিস্থিতি বিবেচনা করে কাকা-কাকী সিদ্ধান্ত নেয় অমন শ্বশুরবাড়িতে তাকে পাঠাবে না তারা।",
      "tag": "CB 17",
      "sub_questions": [
        {
          "label": "ক",
          "question": "মানিক বন্দ্যোপাধ্যায় কত বছর বেঁচেছিলেন?",
          "explanation": "মানিক বন্দ্যোপাধ্যায় ৪৮ বছর বেঁচেছিলেন।"
        },
        {
          "label": "খ",
          "question": "'যুদ্ধের আয়োজন করে তৈরি হয়ে থাকে মাসি-পিসি'- ব্যাখ্যা করো।",
          "explanation": "প্রশ্নোত্ত উক্তিটিতে সম্ভাব্য আক্রমণ থেকে রক্ষা পেতে মাসি-পিসির নানারকম প্রস্তুতির দিকটি প্রকাশ পেয়েছে। 'মাসি-পিসি' গল্পে রাতের বেলা দুশ্চরিত্র ও লোভী প্রতিবেশী গোকুল আহ্লাদিকে তুলে নিতে কয়েক জন গুন্ডা-বদমাসকে পাঠায়। কিন্তু মাসি- পিসির দা-বঁটি হাতে তুলে নিয়ে প্রতিবেশীদের সহায়তায় গুণ্ডা-বদমাশদের তাড়িয়ে দেয়। কিন্তু তবুও এ কুচক্রীরা রাতে আবার আক্রমণ চালাতে পারে- এ আশঙ্কায় মাসি-পিসি নিরাপত্তার জন্য প্রস্তুতি নিয়ে রাখে। এ বিষয়টি বোঝাতে গল্পকার আলোচ্য উক্তিটি করেন"
        },
        {
          "label": "গ",
          "question": "উদ্দীপকের প্রতিমার সাথে 'মাসি-পিসি' গল্পের আহ্লাদি চরিত্রের সাদৃশ্য-বৈসাদৃশ্য নিরূপণ করো।",
          "explanation": "প্রেক্ষাপটের দিক থেকে উদ্দীপকের প্রতিমা ও 'মাসি-পিসি' গল্পের আহ্লাদির মাঝে সাদৃশ্য-বৈসাদৃশ্য দুই-ই রয়েছে। আলোচ্য গল্পের আহ্লাদি পিতৃ-মাতৃহীন এক তরুণী। বৈবাহিক জীবনে সে নির্মম নির্যাতনের শিকার হয়। পরবর্তীতে মাসি-পিসি তার রক্ষাকারীর ভূমিকায় উত্তীর্ণ হয়। উদ্দীপকের পিতৃ-মাতৃহীন প্রতিমা কাকা-কাকির কাছে বড় হয়েছে। বিয়ের পর প্রতিমা যৌতুকের কারণে প্রতিনিয়ত স্বামী-শাশুড়ির কাছে নির্মম নির্যাতনের শিকার হয়। পরবর্তীতে শ্বশুরবাড়ি থেকে পালিয়ে এলে তার কাকা-কাকি তাকে আর ফেরত না পাঠানোর সিদ্ধান্ত নেয়। এদিকে আলোচ্য গল্পের আহ্লাদিও স্বামী কর্তৃক ভয়াবহ নির্যাতনের শিকার হয়। শ্বশুরবাড়ি থেকে ফিরে সে মাসি-পিসির কাছে আশ্রয় নেয়। এদিক থেকে প্রতিমার সঙ্গে আহ্লাদির সাদৃশ্য রয়েছে। অন্যদিকে বৈসাদৃশ্যের দিকটি এই যে, প্রতিমার স্বামী যৌতুকের কারণে তাকে অত্যাচার করত, আর আহ্লাদির স্বামী নেশাগ্রস্ত হওয়ায় তাকে নির্যাতন করত।"
        },
        {
          "label": "ঘ",
          "question": "\"অর্থলিপ্সা মানুষকে পরিপূর্ণ পশু করে তোলে- উদ্দীপকে ও 'মাসি-পিসি' গল্পে এ সত্যটি সন্দেহাতীতভাবে প্রকাশিত হয়েছে\"- মন্তব্যটির যথার্থতা বিচার করো।",
          "explanation": "মাসি-পিসি' গল্পে জগু গোকুলের অর্থলোভ বেশি প্রকাশিত হয়েছে, বলে তাদের আচরণে পাশবিক কদর্যতা দেখা যায়। 'মাসি-পিসি' গল্পে ফুটে উঠেছে স্বামীর নির্মম নির্যাতনের শিকার আহ্লাদিকে নিরাপদে রাখার জন্য মাসি-পিসির সংগ্রামের দিকটি। সমাজে টিকে থাকতে হলে নারীদের যে কত প্রতিকূলতা সহ্য করতে হয় তারও রূপ ফুটে উঠেছে এ গল্পে। উদ্দীপকের প্রতিমার স্বামী ও তার পরিবার ছিল যৌতুকলোভী ও অত্যাচারী। যৌতুকের টাকার জন্য তারা প্রতিমার ওপর অমানবিক নির্যাতন চালায়। এমনকি অন্তঃসত্ত্বা জেনেও তার স্বামী তাকে মেরে অজ্ঞান করে ফেলে। এদিকে আহ্লাদির স্বামী ছিল মাদকাসক্ত। এ কারণে তার ওপর নির্যাতন অর্থলিপ্সার দিকটি উদ্দীপকে যেভাবে উঠে এসেছে, 'মাসি-পিসি' গল্পে সেভাবে উঠে আসেনি। যৌতুকের টাকাই প্রতিমার দুর্ভোগের কারণ। কিন্তু আহ্লাদির ক্ষেত্রে স্বামীর নেশাগ্রস্ত হওয়াটাই মুখ্য। আহ্লাদির ভাগে পড়া জমির প্রতি স্বামীর জগুর লোভ ছিল বৈকি, তবে সে দিকটি এ গল্পে মুখ্য হয়ে ওঠেনি। প্রতিমা ও আহ্লাদি দুজনই শ্বশুরবাড়ি থেকে নির্যাতনের শিকার হলেও প্রেক্ষাপট ভিন্ন, অর্থলিপ্সার দিকটি আলোচ্য গল্পে মুখ্য হয়ে ফুটে ওঠেনি। তাই বলা যায়, আলোচ্য উক্তিটি যথার্থ নয়।"
        }
      ]
    },
    {
      "number": "4",
      "uddipok": "বর্গি এল খাজনা নিতে মারল মানুষ কত। পুড়ল শহর পুড়ল শ্যামল গ্রাম যে শত শত। হানাদারের সঙ্গে জোরে লড়ে মুক্তি সেনা তাদের কথা দেশের মানুষ কখনো ভুলবে না।",
      "tag": "CB 17,FGCC 24,AHC 24",
      "sub_questions": [
        {
          "label": "ক",
          "question": "'রেইনকোট' গল্পের কথকের নাম কী?",
          "explanation": "রেইনকোট' গল্পের কথকের নাম নুরুল হুদা।"
        },
        {
          "label": "খ",
          "question": "\"রাশিয়ায় ছিল জেনারেল উইনটার, আমাদের জেনারেল মনসুন\"- ব্যাখ্যা করো।",
          "explanation": "'রেইনকোট' গল্পে মুক্তিযুদ্ধের সময় মুক্তিযুদ্ধাদের জন্য বর্যাঋতুর সহায়ক ভূমিকার বিষয়টি প্রকাশ পেয়েছে। ইতিহাস থেকে জানা যায়, দ্বিতীয় বিশ্বযুদ্ধের সময় প্রচন্ড শীতের কবলে পড়ে জার্মান বাহিনী রাশিয়ায় পর্যুদস্ত হয়েছিল। বাংলাদেশের মুক্তিযুদ্ধের সময় বর্ষাঋতুর কারণে পাকবাহিনী একইভাবে পর্যুদস্ত হয়েছিল। বাংলার প্রবল ঝড়-বৃষ্টির সাথে হানাদার বাহিনীর পরিচয় ছিল না। ফলে তাদেরকে মুক্তিযোদ্ধাদের সাথে সাথে বর্ষাঋতুর সাথেও লড়তে হয়েছিল। 'রেইনকোট' গল্পে বর্ষাঋতুকে তাই জেনারেলের সাথে তুলনা করা হয়েছে।"
        },
        {
          "label": "গ",
          "question": "উদ্দীপকটিতে 'রেইনকোট' গল্পের কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকটিতে 'রেইনকোট' গল্পে বর্ণিত হানাদারদের বর্বরতা ও বাঙালির প্রতিরোধের দিকটি ফুটে উঠেছে। মুক্তিযুদ্ধের সময়কার ঢাকার পরিস্থিতি নিয়ে 'রেইনকোট' গল্পটি রচিত। এ গল্পে পাকিস্তানি বাহিনীর বর্বর নিপীড়ন ও হত্যাযজ্ঞের মধ্যে ঢাকা শহরের আতঙ্কগ্রস্ত জীবনের চিত্র অঙ্কিত হয়েছে। একই সঙ্কো ব্যক্ত হয়েছে শত্রুসেনার বিরুদ্ধে বাঙালির যুথবদ্ধ প্রতিরোধের দিকটি। উদ্দীপকের কবিতায় হানাদার বাহিনীর পাশবিকতার দিকটি ফুটে উঠেছে। তারা নিবিচারে মানুষ মেরেছে। শত শত গ্রাম, শহরের বস্তি ও স্থাপনা জ্বালিয়ে দিয়েছে। কিন্তু বাঙালিরাও থেমে থাকেনি বরং মুক্তির জন্য লড়াই করে হানাদারদের দেশছাড়া করেছে। 'রেইনকোট' গল্পেও বাস থেকে যাত্রীদের নামিয়ে গুলি করা, আজান দেওয়ার সময় মুয়াজ্জিনকে গুলি করা ও মুক্তিসেনাদের তথ্য জানতে শিক্ষককে অমানুষিক নির্যাতনের চিত্রের মাধ্যমে হানাদার বাহিনীর বর্বরতা তুলে ধরা হয়েছে। একই সঙ্গে ঢাকা কলেজের সামনের বৈদ্যুতিক টান্সফর্মার ধ্বংস, প্রিন্সিপালের বাড়িতে গ্রেনেড ছোড়ার মধ্যদিয়ে বাঙালির যুথবদ্ধ প্রতিরোধ চিত্র ফুটে উঠেছে।"
        },
        {
          "label": "ঘ",
          "question": "\"হানাদারদের সঙ্গে জোরে লড়ে মুক্তি সেনা- উদ্দীপকের এই বক্তব্যের মতো 'রেইনকোট' গল্পেও প্রতিরোধের চিত্র রয়েছে\"- তোমার মতামতসহ আলোচনা করো।",
          "explanation": "মুক্তিযুদ্ধে হানাদারদের বিরুদ্ধে বাঙালির যূথবদ্ধ প্রতিরোধের আলেখ্য 'রেইনকোট' গল্পটি। 'রেইনকোট' গল্পটিতে ফুটে উঠেছে মুক্তিযুদ্ধকালীন বাংলাদেশের বহুমাত্রিক চিত্র। পাকিস্তানি সেনাদের বর্বরতা ও মুক্তিসেনাদের প্রতিরোধ- দুটোই এ গল্পের উপজীব্য। উদ্দীপকের কবিতায় বর্গি বলতে হানাদার বাহিনীকে বোঝানো হয়েছে, যারা নির্বিচারে মানুষ মেরেছে। বাংলার মানুষ তাদের বিরুদ্ধে প্রতিরোধ গড়ে তুলেছে। যূথবদ্ধ লড়াই করে হানাদারদের নিশ্চিহ্ন করেছে মুক্তিসেনারা। এদিকে একই প্রেক্ষাপট রয়েছে 'রেইনকোট' গল্পেও। এ গল্পে মুক্তিযোদ্ধাদের গেরিলা আক্রমণের চিত্র ফুটে উঠেছে। মুক্তিযোদ্ধারা ঢাকা কলেজের সামনের বৈদ্যুতিক ট্রান্সফর্মারটি ধ্বংস করে দেয়। হানাদারদের দোসর প্রিন্সিপালের বাড়িতে গ্রেনেড ছোড়ে, গেট ভেঙে দেয়। বর্ষাকালের সুবিধা নিয়ে গেরিলা আক্রমণ চালিয়ে কাবু করে পাকবাহিনীকে। নুরুল হুদা মুক্তিসেনাদের তথ্য হানাদারদের জানানো থেকে বিরত থাকে শত অত্যাচারের পরও। 'রেইনকোট' গল্পে এ রকম নানা ঘটনার মধ্য দিয়েই মুক্তিসেনাদের প্রতিরোধের চিত্র অঙ্কিত হয়েছে। তাই 'রেইনকোট' গল্পের আলোকে হানদারদের সঙ্গে জোরে লড়ে মুক্তিসেনা\" মন্তব্যটি যথার্থ।"
        }
      ]
    },
    {
      "number": "5",
      "uddipok": "মানুষ মানুষের জন্য/ জীবন জীবনের জন্য একটু সহানুভূতি কি মানুষ পেতে পারে না/ ও বন্ধু মানুষ মানুষকে পণ্য করে মানুষ মানুষকে জীবিকা করে পুরোনো ইতিহাস ফিরে এলে লজ্জা কি তুমি পাবে না?",
      "tag": "CB 17",
      "sub_questions": [
        {
          "label": "ক",
          "question": "জেন্দাবেস্তা কী?",
          "explanation": "পারস্যের অগ্নি-উপাসকদের ধর্মগ্রন্থ আবেস্তা ও তার ভাষা জেন্দাকে একসঙ্গে জেন্দাবেস্তা বলা হয়েছে।"
        },
        {
          "label": "খ",
          "question": "“যেখানে মিশেছে হিন্দু-বৌদ্ধ-মুসলিম ক্রিশ্চান\"- বাক্যটির তাৎপর্য বর্ণনা করো।",
          "explanation": "আলোচ্য পড়ত্তিতে সকল ধর্মের ভিন্নতার উর্ধ্বে সাম্যের জয়গান করা হয়েছে। মানুষ হিসেবে স্বীকৃতি পেয়ে পরিচিত হয়ে ওঠার চেয়ে সম্মানের আর কিছু হতে পারে না। অথচ ধর্ম-বর্ণ-গোষ্ঠীর দোহাই দিয়ে মানুষ মানুষকে দূরে ঠেলে দেয়। তাই কবি এ সকল ব্যবধান ভুলে গিয়ে সাম্যের গান গেয়ে মানুষকে একসূত্রে গাঁথতে চান। কেননা সকল ধর্মের চেয়ে বড় হলো মানবধর্ম। আর মানবতার বিচারে জাতি-ধর্মের ঊর্ধ্বে সকল মানুষ সমান। প্রশ্নোত্ত উক্তিটিতে এ কথাই তাৎপর্যপূর্ণভাবে ফুটে উঠেছে।"
        },
        {
          "label": "গ",
          "question": "উদ্দীপকে 'সাম্যবাদী' কবিতার কোন দিকটি তুলে ধরা হয়েছে? আলোচনা করো",
          "explanation": "সাম্যের গান গেয়ে গোটা মানবসমাজকে একসূত্রে বাঁধার যে প্রত্যাশা 'সাম্যবাদী' কবিতার কবির, সে দিকটিই উদ্দীপকে ফুটে উঠেছে। 'সাম্যবাদী' কবিতার কবি বৈষম্যহীন সমাজ গঠনের স্বপ্নদ্রষ্টা। তাঁর মতে, মানুষে মানুষে ভেদাভেদ কখনোই কাম্য নয়। তাই মানুষে মানুষে ভেদাভেদ সৃষ্টিকারী দিকগুলোকে পরিহার করা জরুরি। উদ্দীপকে মানুষের প্রতি মানুষকে সহানুভূতিশীল হওয়ার কথা বলা হয়েছে। স্বার্থের জন্য একে অন্যকে ব্যবহার করার দিকটিকে নিন্দা করা হয়েছে। মানুষ যদি মানুষের প্রতি নির্দয় আচরণ করে তবে তা মানবজাতির জন্য লজ্জার। আলোচ্য 'সাম্যবাদী' কবিতায়ও মানুষের প্রতি মানুষের সহমর্মিতার উপর গুরুত্ব দেওয়া হয়েছে। ধর্ম-বর্ণ-গোষ্ঠীর দোহাই দিয়ে যারা মানুষকে শোষণ করে, একের বিরুদ্ধে অন্যকে উসকে দেয়, তাদের নিন্দা করা হয়েছে সেখানে। সকল ভেদাভেদের ঊর্ধ্বে মানুষ পরিচয়কে স্থান দিয়ে একে অন্যের সুহৃদ হওয়ার কামনা ব্যক্ত হয়েছে। মূলত ভেদাভেদ সৃষ্টিকারী কল্যাণকর দিকগুলো বর্জন করে মানবীয় সমাজ গড়ার যে প্রত্যাশা 'সাম্যবাদী' কবিতায় বিদ্যমান, সেটিই উদ্দীপকে ফুটে উঠেছে।"
        },
        {
          "label": "ঘ",
          "question": "\"উদ্দীপকে 'সাম্যবাদী' কবিতার মূলসুর ধ্বনিত হলেও 'সাম্যবাদী' কবিতা বৈচিত্র্যময় তথ্য উপমায় অধিকতর ব্যঞ্জনাসহ হয়েছে\"- মন্তব্যটি তোমার মতামতসহ আলোচনা করো।",
          "explanation": "সাম্যবাদী' কবিতায় কবি বৈচিত্র্যময় তথ্য ও উপমায় মানবহৃদয়ের শ্রেষ্ঠত্ব তুলে ধরে সকল মানুষের সমমর্যাদা ও সম্প্রীতির প্রত্যাশা ব্যক্ত করেছেন। 'সাম্যবাদী' কবিতায় কবি বৈষম্যহীন ও অসাম্প্রদায়িক মানবসমাজ গঠনের প্রত্যাশা ব্যক্ত করেছেন। সমতায় বিশ্বাস স্থাপনের মাধ্যমেই এমন সমাজ গঠিত হওয়া সম্ভব। কবিতাটিতে নানা বৈচিত্র্যময় তথ্য ও উপমার মধ্য দিয়ে সাম্য প্রতিষ্ঠার কথা বলেছেন কবি। উদ্দীপকে বলা হয়েছে, মানুষ মানুষের জন্য। তাই একে অন্যের প্রতি সহানুভূতিশীল হওয়া জরুরি। স্বার্থান্ধ হয়ে সুবিধাবাদী আচরণ করা মানবজাতির জন্য লজ্জার। আর তাই মানুষে মানুষে মেলবন্ধনের দিকটি বিশেষ গুরুত্ব পেয়েছে 'সাম্যবাদী' কবিতায়। সাম্যের সুরই এ মেলবন্ধনের প্রধান উপায়। উদ্দীপকে 'সাম্যবাদী' কবিতার মূলসুরই ধ্বনিত হয়েছে। মানুষকে আরও মানবিক হয়ে ওঠার আহ্বান জানানো হয়েছে এখানে। তবে 'সাম্যবাদী' কবিতায় যে রকম বৈচিত্র্যময় তথ্য-উপমার প্রকাশ ঘটেছে, তা উদ্দীপকের ক্ষেত্রে ঘটেনি। কবি সাম্যের গান গাইতে গিয়ে একে একে চিহ্নিত করেছেন সাম্যের পথে বাধা সৃষ্টিকারী প্রতিবন্ধকতাগুলোকে। সাম্প্রদায়িক দৃষ্টিভঙ্গিই সাম্য প্রতিষ্ঠার পথে প্রধান অন্তরায়। আর তাই অন্তর্ধর্মের ওপর জোর দিয়ে সাম্প্রদায়িক মনোভাবকে প্রতিহত করতে হবে। কেননা মানুষের হৃদয়ের চেয়ে শ্রেষ্ঠ কোনো তীর্থ নেই, 'মানুষ' পরিচয়ের উর্ধ্বে আর কোনো পরিচয় নেই। সর্বোপরি, মানুষে মানুষে মেলবন্ধন সৃষ্টি করাই কবির একমাত্র প্রত্যাশা, যা উদ্দীপকেরও মূলসুর। কিন্তু প্রকাশভঙ্গির দিক থেকে আলোচ্য কবিতাটিতে যত তথ্য-উপমা ব্যবহৃত হয়েছে তা উদ্দীপকের ক্ষেত্রে হয়নি। সে নিরিখে আলোচ্য মন্তব্যটি যথার্থ।"
        }
      ]
    },
    {
      "number": "6",
      "uddipok": "সালমা ও জামিল দাম্পত্য জীবনে সুখেই দিনাতিপাত করছিল। হঠাৎ এক দুরারোগ্য ব্যাধিতে আক্রান্ত হয়ে মৃত্যুবরণ করল জামিল। ছন্দপতন ঘটল সালমার সুখময় জীবনে। যদিও পরবর্তীকালে শামীম নামের এক ভদ্রলোকের সাথে সালমার আবার বিয়ে হয়। কিন্তু প্রথম স্বামীর স্মৃতি সে এক দিনের জন্যেও ভুলতে পারেনি। কারণ, সে ছিল তার সকল কাজের প্রেরণাদাতা। প্রতি বসন্তে সালমা প্রথম স্বামীর কথা স্মরণ করে একদম উদাসীন হয়ে যায় এবং স্বামীর কবরের পাশে বসে নীরবে অশ্রুপাত করে। কেননা তার সেই ভালোবাসার মানুষটি বসন্তকালেই তাকে ছেড়ে চিরদিনের মতো চলে গেছে।",
      "tag": "CB 17",
      "sub_questions": [
        {
          "label": "ক",
          "question": "'তাহারেই পড়ে মনে' কবিতাটি কোন ছন্দে লেখা?",
          "explanation": "তাহারেই পড়ে মনে কবিতাটি অক্ষরবৃত্ত ছন্দে লেখা।"
        },
        {
          "label": "খ",
          "question": "'কুহেলি উত্তরী তলে মাঘের সন্ন্যাসী' বলতে কবি কী বুঝিয়েছেন?",
          "explanation": "কবি শীতকে কুয়াশার চাদর পরিহিত মাঘের সন্ন্যাসীরূপে কল্পনা করেছেন। শীত প্রকৃতিকে দেয় রিক্ততার রূপ। শীতের এ রূপকে বসন্তের বিপরীতে স্থাপন করা হয়েছে। প্রকৃতি বসন্তের আগমনে ফুলের সাজে সাজলেও কবির মন জুড়ে আছে শীতের রিক্ততার ছবি। শীত যেন সর্বরিক্ত সন্ন্যাসীর মতো কুয়াশার চাদর গায়ে পত্রপুষ্পহীন দিগন্তের পথে চলে গেছে"
        },
        {
          "label": "গ",
          "question": "উদ্দীপকের জামিরের সাথে 'তাহারেই পড়ে মনে' কবিতায় কার সাদৃশ্য রয়েছে? বর্ণনা করো।",
          "explanation": "উদ্দীপকের জামিলের সঙ্গে 'তাহারেই পড়ে মনে' কবিতার কবির স্বামী সৈয়দ নেহাল হোসেনের সাদৃশ্য রয়েছে। আলোচ্য কবিতাটি শীত ও বসন্ত ঋতুর পালাবদলের অন্তরালে কবির স্বামী সৈয়দ নেহাল হোসেনের স্মরণেই রচিত হয়েছে। তাঁর মৃত্যু কবির জীবনে যে রিক্ততার সৃষ্টি করেছিল, বসন্ত প্রকৃতির বর্ণনার অন্তরালে তারই বহিঃপ্রকাশ ঘটেছে এ কবিতায়। উদ্দীপকের জামিল হঠাৎ করেই দুরারোগ্য ব্যধিতে আক্রান্ত হয়ে মৃত্যুবরণ করে। তার মৃত্যু স্ত্রী সালমার জীবনের ছন্দপতন ঘটায়। পরবর্তীতে সালমার আরেকজনের সঙ্কো বিয়ে হলেও জামিলের কথা সে এক দিনের জন্যও ভুলতে পারেনি। সকল কাজের প্রেরণাদাতা জামিলের স্মৃতি সর্বদাই সালমার মনকে আচ্ছন্ন করে রেখেছে। এদিকে আলোচ্য কবিতার কবির স্বামী সৈয়দ নেহাল হোসেনেরও আকস্মিক মৃত্যু হয়। ফলে কবির জীবনে নেমে আসে প্রচণ্ড শূন্যতা। সাহিত্য সাধনার প্রধান সহায়ক ও উৎসাহদাতা সৈয়দ নেহাল হোসেনের মৃত্যু কবির জীবনে আনে দুঃসহ বিষণ্ণতা। উদ্দীপকের জামিল ও আলোচ্য কবিতার সৈয়দ নেহাল হোসেনের মৃত্যু তাদের জীবনসঙ্গিনীর জীবনকে বিষাদময় রিক্ততায় ভরে তোলে।"
        },
        {
          "label": "ঘ",
          "question": "“উদ্দীপকের সালমার মনের কষ্ট আর 'তাহারেই পড়ে মনে' কবিতার কবির হৃদয়ের রক্তক্ষরণ এক সূত্রে গাঁথা'- আলোচনা করো।",
          "explanation": "\"উদ্দীপকের সালমার মনের কষ্ট আর 'তাহারেই পড়ে মনে' কবিতার কবির হৃদয়ের রক্তক্ষরণ এক সূত্রে গাঁথা\" আলোচ্য উক্তিটি যথার্থ। কেননা উভয়েই প্রিয়জনের বিয়োগব্যথায় কাতর হয়েছেন। 'তাহারেই পড়ে মনে' কবিতার কবি সুফিয়া কামালের স্বামীর আকস্মিক মৃত্যু হয়। ফলে কবির ব্যক্তিজীবনে ও কাব্যসাধনার ক্ষেত্রে নেমে আসে এক দুঃসহ বিষণ্ণতা। উদ্দীপকের সালমার স্বামী জামিল হঠাৎ করে দুরারোগ্য ব্যধিতে আক্রান্ত হয়ে মারা যায়। পরবর্তীতে পুনরায় বিয়ে করলেও জামিলের স্মৃতি তাকে সর্বদাই তাড়িয়ে বেড়ায়। একইভাবে আলোচ্য কবিতার কবির স্বামী সৈয়দ নেহাল হোসেনের মৃত্যুতে কবির জীবনও বিষাদময় রিক্ততায় ভরে ওঠে। হাহাকার নেমে আসে জীবনের প্রতিটি অধ্যায়ে। প্রিয়জনের মৃত্যু স্বভাবতই মানুষের হৃদয়কে শোকে কাতর করে তোলে। আর তা যদি হয় জীবনসঙ্গীর মৃত্যু তবে তা আরও বেশি কষ্টদায়ক হয়ে ওঠে। সর্বদা তার অনুপস্থিতি হৃদয়কে ক্ষতবিক্ষত করে তোলে। আলোচ্য কবিতার কবির স্বামী ছিলেন তাঁর সকল কাজের উৎসাহদাতা। এমন একজন জীবনসঙ্গী হারিয়ে কবি নিমজ্জিত হন সীমাহীন কষ্টের সাগরে। ফলে বসন্ত এলেও কবিমনে শিহরণ জাগে না বরং তার হৃদয়জুড়ে থাকে রিক্ত শীতের করুণ বিদায়ের বেদনা। এ রকম পরিস্থিতি হয়েছে উদ্দীপকের সালমার ক্ষেত্রেও। প্রাণপ্রিয় স্বামী জামিলের মৃত্যুতে তার সুখময় জীবনের ছন্দপতন ঘটেছে। স্বামী হারানোর প্রেক্ষাপটে বলা যায়, সালমার কষ্ট ও কবির হৃদয়ের রক্তক্ষরণ একই সূত্রে গাঁথা। অতএব, প্রশ্নোক্ত মন্তব্যটি যথার্থ।"
        }
      ]
    },
    {
      "number": "7",
      "uddipok": "ওরে নবীন ওরে আমার কাঁচা ওরে সবুজ, ওরে অবুঝ আধ-মরাদের ঘা মেরে তুই বাঁচা রক্ত আলোর মদে মাতাল ভোরে আজকে যে যা বলে বলুক তোরে, সকল তর্ক হেলায় তুচ্ছ করে পুচ্ছটি তোর উচ্চে তুলে নাচা। আয় দুরন্ত, আয়রে আমার কাঁচা।।",
      "tag": "CB 17,MCC 23",
      "sub_questions": [
        {
          "label": "ক",
          "question": "সুকান্ত ভট্টাচার্য মৃত্যুর পূর্ব পর্যন্ত কোন পত্রিকার সম্পাদক ছিলেন?",
          "explanation": "সুকান্ত ভট্টাচার্য মৃত্যুর পূর্ব পর্যন্ত 'দৈনিক স্বাধীনতা' পত্রিকার সম্পাদক ছিলেন।"
        },
        {
          "label": "খ",
          "question": "\"এদেশের বুকে আঠারো আসুক নেমে\"- পংক্তিটির তাৎপর্য ব্যাখ্যা করো।",
          "explanation": "কবি উক্ত পঙক্তিটির মাধ্যমে প্রত্যাশা করেছেন, আঠারো বছর বয়সের ইতিবাচক বৈশিষ্ট্যগুলো যেন জাতীয় জীবনের চালিকাশক্তি হয়ে ওঠে। আঠারো বছর বয়স বহু ইতিবাচক বৈশিষ্ট্যে সমৃদ্ধ। এ বয়সের তরুণরা জড়-নিশ্চল প্রথাবদ্ধ জীবনকে পেছনে ফেলে সবসময় নতুন জীবন রচনার স্বপ্ন দেখে। কল্যাণচিন্তা, সেবাব্রত, উদ্দীপনা, সাহসিকতা, চলার দুর্বার গতি- এসবই তাদের বৈশিষ্ট্য। কবির কামনা এসব বৈশিষ্ট্য দিয়েই যেন তরুণরা জাতীয় জীবনের ইতিবাচক পরিবর্তন ঘটায়।"
        },
        {
          "label": "গ",
          "question": "\"উদ্দীপকে 'আঠারো বছর বয়স' কবিতায় বর্ণিত বিষয়ের আংশিক প্রতিফলন ঘটেছে\"- উক্তিটি বিচার করো।",
          "explanation": "উদ্দীপকে তারুণ্যের কেবল একটি বিশেষ দিক আলোচিত হওয়ায় এখানে 'আঠারো বছর বয়স' কবিতার আংশিক প্রতিফলন ঘটেছে। আঠারো বছর বয়স' কবিতায় কবি বয়ঃসন্ধিকালের নানা বৈশিষ্ট্য তুলে ধরেছেন। তারুণ্যের ইতিবাচক বৈশিষ্ট্যের গুণগানের পাশাপাশি জাতীয় জীবনে এ বয়সের উদ্দীপনাকে তিনি প্রত্যাশা করেছেন। কবিতায় তিনি আঠারো বছর বয়সের নানা দিক নিজ অভিজ্ঞতার আলোকে বিশদভাবে উপস্থাপন করেছেন। এ বয়স নিয়ে উৎকণ্ঠাও প্রকাশ করেছেন তিনি। উদ্দীপকের কবিতাংশে নিশ্চল সমাজে প্রাণের সঞ্চার ঘটাতে নবীনদের প্রতি আহ্বান করা হয়েছে। এখানে তারুণ্যের শক্তিতে বলীয়ান হয়ে সকল বাধা অতিক্রম করে নিজেকে অনন্য উচ্চতায় পৌঁছানোর তাগিদ দেওয়া হয়েছে। অন্যদিকে 'আঠারো বছর বয়স' কবিতায় আঠারো বছর বয়সি তরুণদের নানা বৈশিষ্ট্য সম্পর্কে বর্ণনা করা হয়েছে। কবির দৃষ্টিতে এ বয়সটি উত্তেজনার, প্রবল উচ্ছ্বাসে জীবনের ঝুঁকি নেওয়ার, অদম্য দুঃসাহসে বাধা-বিপদ পেরিয়ে যাওয়ার এবং অন্যায়ের বিরুদ্ধে রুখে দাঁড়াবার উপযুক্ত সময়। পাশাপাশি, সমাজজীবনের নানা বিকার, অসুস্থতা ও সর্বনাশের অভিঘাতে এ বয়সের শঙ্কাজনক দিকটিও তুলে ধরেছেন তিনি। উদ্দীপকের ক্ষুদ্র পরিসরে তারুণ্যের জয়গানের দিকটি ফুটে উঠলেও আলোচ্য কবিতায় বর্ণিত অন্যান্য দিক প্রতিফলিত হয়নি। তাই বলা যায়, উদ্দীপকে আলোচ্য কবিতার আংশিক প্রতিফলন ঘটেছে মাত্র।"
        },
        {
          "label": "ঘ",
          "question": "'আঠারো বছর বয়স\" কবিতায় এবং উদ্দীপকে মূলত তারুণ্যেরই জয়গান গাওয়া হয়েছে- এ বিষয়ে তোমার যৌক্তিক মতামত দাও।",
          "explanation": "পরিসরে ভিন্নতা থাকলেও 'আঠারো বছর বয়স' কবিতা ও উদ্দীপকে মূলত তারুণ্যেরই জয়গান গাওয়া হয়েছে। পাঠ্য কবিতায় কবি আঠারো বছর বয়সের নানা ইতিবাচক দিক চিহ্নিত করেছেন। সতর্ক করেছেন নেতিবাচক দিক সম্পর্কেও। এ বয়সের বৈশিষ্ট্য অঙ্কন করতে গিয়ে কবি মূলত তরুণদের জয়গানই করেছেন। তিনি মনে করেন, এদেশের তরুণেরাই জাতীয় জীবনের মূল চালিকাশক্তি হয়ে এগিয়ে আসবে। উদ্দীপকের কবিতাংশে স্থবিরতা ও নিশ্চলতায় জর্জরিত মানুষের মাঝে প্রাণের সঞ্চার করতে নবীনদের আহ্বান করা হয়েছে। একইসঙ্গে সকল বাধাকে তুচ্ছ করে নিজ নিজ ব্যক্তিত্বের স্ফুরণ ঘটানোর তাগিদ দেওয়া হয়েছে এখানে। কবি সমস্যাপীড়িত জাতিকে উদ্ধার করতে তারুণ্যের শক্তির ওপর তাঁর নির্ভরতার কথা ব্যক্ত করেছেন। একইভাবে, 'আঠারো বছর বয়স' কবিতায়ও কবি আঠারো বছর বয়সের নানা ইতিবাচক বৈশিষ্ট্যের জাগরণ কামনা করেছেন। পাঠ্য কবিতায় কবি মনে করেন, আঠারো বছর বয়সটি প্রবল আবেগ ও উচ্ছ্বাসে জীবনের ঝুঁকি নেওয়ার জন্য উপযোগী। এ বয়সের তরুণদের ধর্মই হলো আত্মত্যাগের মহান মন্ত্রে উজ্জীবিত হওয়া- আঘাত-সংঘাতের মধ্যে রক্তশপথ নিয়ে ঝাঁপিয়ে পড়া। এখানে নির্দিষ্টভাবে আঠারো বছর বয়সের বৈশিষ্ট্য বলা হলেও তা আসলে তারুণ্যেরই সাধারণ বৈশিষ্ট্য। উদ্দীপকের কবিতার ক্ষুদ্র পরিসরেও মূলত তারুণ্যের জয়গান গাওয়া হয়েছে। তাই বলা যায়, আলোচ্য কবিতা ও উদ্দীপকের কবিতাংশ, উভয়ক্ষেত্রেই মুখ্য হয়ে উঠেছে তারুণ্যের জয়গানের দিকটি।"
        }
      ]
    },
    {
      "number": "8",
      "uddipok": "পলাশপুর গ্রামের সুশিক্ষিত ছেলে ফয়সাল। শহর থেকে এম এ পাস করে নিজ গ্রামে ফিরে এসেছে। তার বড় ইচ্ছা এলাকার উন্নয়ন করা, বিশেষ করে নিরক্ষর মানুষদের সাক্ষর করে তোলা। সে প্রত্যাশায় ফয়সাল তার গ্রামে একটি স্কুল প্রতিষ্ঠা করার চেষ্টা করে। কিন্তু এ মহৎ কাজে সে সহযোগিতার পরিবর্তে তীব্র বাধার সম্মুখীন হয়। নিজের প্রভাব ক্ষুণ্ণ হবে ভেবে মাতব্বর রজত মিয়া ও তার লোকেরা ফয়সালকে অপমানিত করে গ্রামছাড়া করে। মূর্খ গ্রামবাসী আর স্বার্থবাদী মানুষের কাছে সত্যের অপমৃত্যু ঘটে।",
      "tag": "CB 17",
      "sub_questions": [
        {
          "label": "ক",
          "question": "ইউনিয়ন বোর্ডের প্রেসিডেন্টের নাম কী?",
          "explanation": "ইউনিয়ন বোর্ডের প্রেসিডেন্টের নাম মতলুব খাঁ।"
        },
        {
          "label": "খ",
          "question": "\"বিশ্বাসের পাথরে যেন খোদাই সে চোখ\"- উক্তিটি ব্যাখ্যা করো।",
          "explanation": "শিলাবৃষ্টির পর মজিদসহ মহব্বতনগরবাসী সম্পর্কে বলা হয়েছে স্কুল 'বিশ্বাসের পাথরে যেন খোদাই সে চোখ'। মহব্বতনগরে শিলাবৃষ্টিতে ধানক্ষেত ধ্বংসস্তূপে পরিণত হয়েছিল। সেই ধানক্ষেত দেখে সবাই স্তব্ধ হয়ে দাঁড়িয়ে ছিল। তাদের দৃষ্টিতে কোনো ভাব বা উদ্দেশ্য ছিল না। মজিদ এই অবস্থা দেখে সকলকে খোদার ওপর বিশ্বাস রাখতে বলে। তখন সকলের দৃষ্টি দেখে মনে হয় যেন তাদের চোখ বিশ্বাসের পাথরে খোদাই করা।"
        },
        {
          "label": "গ",
          "question": "উদ্দীপকের ফয়সাল 'লালসালু' উপন্যাসের কোন চরিত্রের প্রতিনিধিত্ব করে? নির্ণয় করো।",
          "explanation": "উদ্দীপকের ফয়সাল 'লালসালু' উপন্যাসের আক্কাস চরিত্রের প্রতিনিধিত্ব করে। 'লালসালু' উপন্যাসের আক্কাস মোদাব্বের মিঞার ছেলে। সে করিমগঞ্জ স্কুলে পড়াশোনা করে কিছুদিন পাট বা তামাকের আড়তে চাকরি করে পয়সা জমিয়েছিল। যেহেতু মহব্বতনগর গ্রামে শুধু মস্তবের পড়া চলে তাই সে গ্রামবাসীকে প্রকৃত শিক্ষায় শিক্ষিত করতে এখানে একটি স্কুল প্রতিষ্ঠা করতে চায়। কিন্তু মজিদ ভাবে যে, এতে গ্রামবাসীর ওপর তার যে প্রভাব তা ক্ষুন্ন হতে পারে। তাই মজিদ সালিশ বসিয়ে আক্কাসের উদ্যোগকে থামিয়ে দেয়। উদ্দীপকের ফয়সাল 'লালসালু' উপন্যাসের আক্কাসের প্রতিনিধি। সে শহর থেকে এমএ পাস করে নিজ গ্রামে ফিরে আসে। তার মধ্যে আক্কাসের মতোই নিজ গ্রামবাসীকে শিক্ষিত করার ইচ্ছা জাগ্রত হয়। কিন্তু সেও উপন্যাসের আক্কাসের মতোই বাধার সম্মুখীন হয়। তাকে বাধা দেয় গ্রামের মাতব্বর রজত মিয়া। আলোচ্য উপন্যাসের আক্কাসকে বাধা দিয়েছিল মজিদ। উদ্দীপকের ফয়সাল স্বার্থবাদী মানুষের কাছে হেরে যায়, যা উপন্যাসের আক্কাসের ক্ষেত্রেও ঘটেছিল। নিজেদের সৎ উদ্দ্যোগ ও বাধা পাওয়ার দিক দিয়ে উদ্দীপকের ফয়সাল 'লালসালু' উপন্যাসের আক্কাসের প্রতিনিধিত্ব করে।"
        },
        {
          "label": "ঘ",
          "question": "'মূর্খ গ্রামবাসী আর স্বার্থবাদী মানুষের কাছে সত্যের অপমৃত্যু ঘটে”- উক্তিটি 'লালসালু' উপন্যাসের আলোকে বিচার করো।",
          "explanation": "'মূর্খ গ্রামবাসী আর স্বার্থবাদী মানুষের কাছে সত্যের অপমৃত্যু ঘটে'- উক্তিটি 'লালসালু' উপন্যাসের আলোকে যথার্থ। 'লালসালু' উপন্যাসে ভণ্ড ধর্মব্যবসায়ী মজিদ অজ্ঞাত একটি কবরকে মাজার হিসেবে প্রতিষ্ঠিত করে। তার এই ভণ্ডামি অজ্ঞ ও মূর্খ গ্রামবাসী বুঝতে পারে না। তারা মজিদের কথা বিশ্বাস করে মাজারে মানত করে দান-সদকা হিসেবে টাকা দেয়। মাজারে প্রাপ্ত অর্থই মজিদের আয়ের প্রধান উৎস। এজন্যই গ্রামবাসীকে শিক্ষিত ও সচেতন করার জন্য আক্কাস স্কুল প্রতিষ্ঠা করতে চাইলে মজিদ তাকে অপমান করে। ফলে আক্কাস মহব্বতনগর থেকে চলে যেতে বাধ্য হয়। স্বার্থবাদী মজিদ মাজার সম্পর্কে লোকের মনে ভয় ঢুকিয়ে ধর্মের মূল সত্য থেকে তাদের দূরে সরিয়ে রাখে। উদ্দীপকের পলাশপুর গ্রামের শিক্ষিত যুবক ফয়সাল। এলাকার উন্নয়ন করার লক্ষ্যে শিক্ষার গুরুত্ব উপলব্ধি করে সে গ্রামবাসীকে শিক্ষার আলোয় আলোকিত করতে চায়। গ্রামের স্বার্থবাদী মাতব্বর রজত মিয়া নিজের প্রভাব ক্ষুণ্ণ হওয়ার ভয়ে ফয়সালকে অপমান করে গ্রাম ছাড়তে বাধ্য করে। কিন্তু মূর্খ গ্রামবাসী নিজেদের ভাগ্যের পরিবর্তনের জন্য ফয়সালকে তার কালে কোনো সহযোগিতা করে না। ফলে তার উদ্যোগ শুরুতেই বিনষ্ট হয়। আলোচ্য উপন্যাস ও উদ্দীপকে দেখা যায়, গ্রামীণ জীবনে যুগযুগ ধরে শেকড়-গাড়া কুসংস্কার ও অন্ধবিশ্বাসের সাথে সুস্থ জীবনাকাঙ্ক্ষার দ্বন্দ্ব। উপন্যাসের আক্কাস ও উদ্দীপকের ফয়সাল দু'জনেই নিজ গ্রামে প্রতিষ্ঠা করতে চেয়েছিল। কিন্তু আক্কাসের মহব্বতনগর গ্রামে নিজের প্রভাব প্রতিষ্ঠা করে অন্ধবিশ্বাসের জাল বিছিয়ে রেখেছিল মজিদ। তার ভণ্ডামি ও দাপটের কারণে আক্কাসের গ্রামবাসীকে শিক্ষত করার স্বপ্ন আলোর মুখ দেখে না। স্বার্থের কাছে পরাজিত হয় তার সৎ উদ্দেশ্য। তেমনিভাবে, উদ্দীপকের সরল গ্রামবাসীর জীবনেও তার ব্যতিক্রম ঘটেনি। তাই উদ্দীপক ও 'লালসালু' উপন্যাসের আলোকে বলা যায়, মূর্খ গ্রামবাসী আর স্বার্থবাদী মানুষের কাছে সত্যের অপমৃত্যু ঘটে- মন্তব্যটি যথার্থ।"
        }
      ]
    },
    {
      "number": "9",
      "uddipok": "হিজলতলী গ্রামের মানুষগুলো অত্যন্ত পরিশ্রমী। তাদের গোলাভরা ধান আছে, কণ্ঠভরা গান আছে আর আছে জীবনের জন্য সংগ্রামী চেতনা। এ গ্রামের যুবক-বৃদ্ধ সকলে ফসলের মাঠে যেমন সুরের মূর্ছনা তোলে, তেমনি আবার প্রাকৃতিক দুর্যোগের সময় গাজীপীর কিংবা বদর পীরের সাহায্যও কামনা করে। এ গ্রামের লোকদের অনেকের ঘরেই হয়তো অভাব আছে কিন্তু তাদের দুঃখ-কষ্ট আছে কিনা তা বোঝা দায়। এদের দুঃখের কারণ প্রতারক শ্রেণির মানুষ। এরা সরল ও ধর্মপ্রাণ কিন্তু ধর্ম সম্পর্কে স্বচ্ছ ধারণা না থাকায় ভণ্ড ধার্মিকেরা এদের ঠকায়।",
      "tag": "CB 17",
      "sub_questions": [
        {
          "label": "ক",
          "question": "'কলমা জানো মিঞা?'- মজিদ প্রশ্নটি কাকে করেছে?",
          "explanation": "'কলমা জানো মিয়া?'- মজিদ প্রশ্নটি দুদু মিঞাকে করেছে ।"
        },
        {
          "label": "খ",
          "question": "তাই তারা ছোটে, ছোটে\"- কেন? ব্যাখ্যা করো।",
          "explanation": "অভাব অনটন দূর হওয়ার প্রত্যাশা নিয়ে শস্যহীন গারো পাহাড়ের লোকেরা ছোটে। 'লালসালু' উপন্যাসে শস্যহীন জনবহুল অঞ্চলের বাসিন্দাদের কথা বলা হয়েছে। এই অঞ্চলের বাসিন্দারা সুখে থাকার আশা নিয়ে দিন কাটায়। ঘরে খাবার না থাকলেও দূরে তাকিয়ে থেকে অভাব মেটাবার দুরাশায় মত্ত হয় তারা। কিন্তু, কেবল আশায় বুক বেঁধে অভাব মিটবে না বুঝতে পেরে তারা দিন-ক্ষণের হিসেব না করেই ছুটে চলে অজানার উদ্দেশ্যে।"
        },
        {
          "label": "গ",
          "question": "উদ্দীপকের গ্রামবাসীর সাথে 'লালসালু' উপন্যাসের মহব্বতনগর গ্রামের মানষের সাদৃশ্য খুঁজে পাওয়া যায়- বর্ণনা করো।",
          "explanation": "সরলতার কারণে প্রতারণার শিকার হওয়ার দিক থেকে 'লালসালু' উপন্যাসের মহব্বতনগরবাসীর সাথে উদ্দীপকের গ্রামবাসীর মিল খুঁজে পাওয়া যায়। আলোচ্য উপন্যাসে বর্ণিত মহব্বতনগর গ্রামের মানুষেরা ধর্মান্ধও কুসংস্কারাচ্ছা। তবে, পরিশ্রমী হওয়ায় তাদের ফসলের অভাব হয় না। কিন্তু প্রাকৃতিক দূর্যোগের সময় তারা দিশেহারা হয়ে গিয়ে একমনে খোদাকে স্মরণ করে। গ্রামবাসীর এ ধর্মবিশ্বাসকে পুঁজি করে শস্যহীন অঞ্চল থেকে আগত মজিদ নিজের স্বার্থসিদ্ধির জন্য মাজারে মানত করার কথা বলে তাদের কাছ থেকে অর্থ সংগ্রহ করে। সহজ-সরল সেইসব মানুষ মজিদকে বিশ্বাস করে তার কথা মান্য করে। এ কারণে কোনো বিপদ হলে তারা মজিদের কাছে সাহায্য কামনা করে। উদ্দীপকের হিজলতলী গ্রামের মানুষগুলো পরিশ্রমী হওয়ায় তাদের ধানের অভাব নেই। যারা অভাবে আছে তাদেরও দুঃখ-কষ্টে থাকার কথা শোনা যায় না। কিন্তু প্রাকৃতিক দুর্যোগের সময় তারা গাজীপীর বা বদরপীরের সাহায্য কামনা করে। আর প্রতারক শ্রেণীর এই মানুষেরা গ্রামবাসীর ধর্মবিশ্বাস ও সরলতার সুযোগে প্রতিনিয়ত ধর্মের দোহাই দিয়ে তাদের ঠকায়। উদ্দীপকের গ্রামের মানুষগুলোর এরূপ চিন্তা-চেতনা ও জীবনযাপনের দিকটি মহব্বতনগর গ্রামের মানুষের অনুরূপ। তাই বলা যায়, সরলমন ও ধর্মবিশ্বাসী হওয়ায় ভন্ড ধার্মিকদের কাছে ঠকে যাওয়ার দিক দিয়ে হিজলতলীর মানুষ ও মহব্বতনগর গ্রামবাসীর সাদৃশ্য পরিলক্ষিত হয়।"
        },
        {
          "label": "ঘ",
          "question": "'এদের দুঃখের কারণ প্রতারক শ্রেণির মানুষ'- উদ্দীপকের এই উক্তির আলোকে মহব্বতনগর গ্রামের মানুষের দুর্দশার চিত্র তুলে ধরো।",
          "explanation": "স্বার্থপর মানুষের প্রতারণার কারণেই সহজ-সরল মহব্বতনগর গ্রামের মানুষের জীবনে দুর্দশা নেমে আসে। 'লালসালু' উপন্যাসের মহব্বতনগরবাসী অশিক্ষিত ও কুসংস্কারাচ্ছন্ন। পরিশ্রমী হওয়ার কারণে তারা অবস্থাপন্ন হলেও তাদের মধ্যে রয়েছে অন্ধবিশ্বাস ও কুসংস্কার। এর ফলে তারা মজিদ ও আউয়ালপুরের পীরের মতো মানুষদের দ্বারা বারবার প্রতারিত হয়। এরই পরিপ্রেক্ষিতে, খালেক ব্যাপারী মজিদের কথা শুনে তার স্ত্রীর পেটে বেড়ি পড়ার অজুহাতে তাকে তালাক দেয়। উদ্দীপকের হিজলতলীর মানুষেরা সরল ও ধর্মপ্রাণ। কিন্তু ধর্ম সম্পর্কে ২ তাদের স্বচ্ছ ধারণা নেই। কুসংস্কারাচ্ছন্নতার কারণে তারা প্রাকৃতিক দুর্যোগের সময় গাজীপীর ও বদরপীরের কাছে সাহায্য চায়। তাদের এই সরলতা ও অজ্ঞতার সুযোগে ভন্ড ধার্মিকরা তাদের ঠকায়। মহব্বতনগর গ্রামের মানুষেরা স্বচ্ছলভাবে বেঁচে থাকার জন্য প্রতিনিয়ত পরিশ্রম করে । আর এই গ্রামেই মজিদ আসে নিজের ভাগ্য পরিবর্তনের আশায়। এখাসে এসে গ্রামের মানুষের ধর্মবিশ্বাসকে কেন্দ্র করে সে তার প্রভাব বিস্তার করে। গ্রামের মানুষও তাদের সবধরনের সমস্যায় মজিদের শরণাপন্ন হয়। সন্তান না হলে মজিদের কাছে পানিপড়া নিতে আসে কিংবা ধান কাটার সময় প্রকৃতি বিরূপ হলে তারই কাছে ছুটে যায় সমাধানের আশায়। মজিদও এদের সরলতার সুযোগে নিজের অর্থও প্রতিপত্তি বৃদ্ধি করতে থাকে। এছাড়াও, ধান কাটার মৌসুমে গ্রামে গ্রামে পীরদের সফর শুরু হয় ভক্তদের কাছ থেকে অর্থ বা ধান নেওয়ার জন্য। উদ্দীপকের হিজলতলী গ্রামের মানুষেরা পরিশ্রমী ও বেশীর ভাগেরই গোলা ভরা ধান আছে। এরপরও প্রাকৃতিক কোনো দুর্যোগে তারা গাজীপীর, বদরপীরের সাহায্য কামনা করে। এই পীরেরা নিজেদের আখের গোছানোর জন্য কৌশলে এদেরকে ঠকায়, যা 'লালসালু' উপন্যাসের মজিদ ও আউয়ালপুরের পীরের মাঝেও লক্ষ করা যায়। এভাবে, উভয়স্থানে প্রতারক শ্রেণির দ্বারা ঠকে যাওয়াই গ্রামের মানুষের দুঃখের কারণ হিসেবে দেখা দেয়।"
        }
      ]
    },
    {
      "number": "10",
      "uddipok": "ইতিহাস বলে সম্রাট বাবরের মৃত্যুর পর তাঁর জ্যেষ্ঠপুত্র হুমায়ূন যখন সিংহাসনে বসেন, তখন তাঁর বয়স মাত্র বাইশ বছর। একদিকে অল্প বয়সে শাসনকার্যের গুরুদায়িত্ব, অন্যদিকে সিংহাসনে বসার পর থেকেই চলে নানামুখী ষড়যন্ত্র। এরকম প্রতিকৃষ্ণ পরিস্থিতিতেও যুবক শাসক হুমায়ূন সঠিকভাবে হাল ধরে অত্যন্ত সাহসিকতার সাথে শাসনকার্য চালিয়ে যান। হুমায়ূনের ভাইয়েরা এবং আত্মীয়স্বজন যদিও সহযোগিতার পরিবর্তে ষড়যন্ত্রে লিপ্ত ছিল, তথাপি দুর্দান্ত প্রতাপে শক্ত হাতে সবকিছুর মোকাবিলা করেন তিনি।",
      "tag": "CB 17,DC 23",
      "sub_questions": [
        {
          "label": "ক",
          "question": "মুক্তিযুদ্ধের সময় কলকাতা থেকে সিকান্দার আবু জাফর কোন পত্রিকা সম্পাদনা করেন?",
          "explanation": "মুক্তিযুদ্ধের সময় কলকাতা থেকে সিকান্দার আবু জাফর 'সাপ্তাহিক 'অভিযান' পত্রিকা সম্পাদনা করেন ।"
        },
        {
          "label": "খ",
          "question": "আমার সারা অস্তিত্ব জুড়ে কেবল যেন দেয়ালের ভিড়'- উক্তিটির তাৎপর্য লেখো।",
          "explanation": "'আমার সারা অস্তিত্ব জুড়ে কেবল যেন দেয়ালের ভিড়'- উক্তিটিতে নবাব সিরাজউদ্দৌলার বেদনাভারাক্রান্ত ও ঘনায়মান অসহায় অবস্থার প্রকাশ পেয়েছে। শাসনকার্য পরিচালনার শুরু থেকেই নবাব সিরাজউদ্দৌলা চিন্তা ও কাজের মাঝে বাধা পেয়েছেন। ঘরে-বাইরে ষড়যন্ত্র নবাবের শাসনকার্য পরিচালনায় প্রধান অন্তরায় হয়ে দাঁড়ায়। তাই ঘরে, বাইরে, দরবারে, সবখানে তাঁর মনে হয়েছে শুধু প্রতিবন্ধকতার দেয়াল। আর এই দেয়ালগুলো তাঁর অস্তিত্বকে সংকটে ফেলেছে, যা আলোচ্য উক্তিতে প্রকাশ পেয়েছে।"
        },
        {
          "label": "গ",
          "question": "উদ্দীপকের হুমায়ুনের সাথে 'সিরাজউদ্দৌলা' নাটকের কোন চরিত্রের মিল রয়েছে এবং কীভাবে? আলোচনা করো।",
          "explanation": "উদ্দীপকের হুমায়ূনের সাথে 'সিরাজউদ্দৌলা' নাটকের অল্পবয়সী নবাব সিরাজউদ্দৌলা চরিত্রের মিল রয়েছে। 'সিরাজউদ্দৌলা' নাটকের কেন্দ্রীয় চরিত্র নবাব সিরাজউদ্দৌলা। নানা আলিবর্দি খানের মৃত্যুর পর তিনি বাংলা, বিহার ও উড়িষ্যার নবাব হন। অল্পবয়সে তাঁর নবাব হওয়াকে অনেকেই ভালো চোখে দেখেননি। বিশেষত নবাব আলিবর্দি খানের জ্যেষ্ঠ কন্যা ও সিরাজউদ্দৌলার খালা ঘসেটি বেগম কোনোভাবেই সিরাজের কর্তৃত্ব মেনে নিতে পারেননি। তার সাথে যুক্ত হন নবাবের প্রধান সেনাপতি মিরজাফরসহ আরও কিছু শীর্ষস্থানীয় লোক। শুরু হয় নবাবের বিরুদ্ধে ষড়যন্ত্র। উদ্দীপকে মোগল সম্রাট বাবরের মৃত্যুর পর তাঁর জ্যেষ্ঠপুত্র হুমায়ূনের সিংহাসনে বসার পর যে প্রাসাদ ষড়যন্ত্র মোকাবিলা করতে হয়েছে, তা বর্ণিত হয়েছে। অল্পবয়সী সম্রাট সিংহাসনে বসার পরপরই তাঁর ভাইয়েরা এবং আত্মীয়-স্বজন সহযোগিতার পরিবর্তে ষড়যন্ত্রে লিপ্ত হয়। সম্রাট হুমায়ূনের এহেন পরিস্থিতির সাথে নবাব সিরাজউদ্দৌলার ক্ষমতারোহণ পরবর্তী বাস্তবতার সাদৃশ্য লক্ষ করা যায়। 'সিরাজউদ্দৌলা' নাটকে নবাবের বিরুদ্ধে ঘসেটি বেগম ও মিরজাফরসহ অন্যদের ভূমিকা প্রায় একইরকম ছিল।"
        },
        {
          "label": "ঘ",
          "question": "উদ্দীপকের হুমায়ুনের জীবনের শেষ পরিণতি আর 'সিরাজউদ্দৌলা' নাটকের মহাব সিরাজউদ্দৌলার জীবনের শেষ পরিণতি একরকম নয়”- মন্তব্যটির সপক্ষে তোমার মতামত দাও।",
          "explanation": "প্রাসাদ ষড়যন্ত্রে হুমায়ূন শেষ পর্যন্ত টিকে থাকতে পারলেও সিরাজউদ্দৌলাকে করুণ পরিণতি বহন করতে হয় বলে প্রশ্নোক্ত মন্তব্যটিকে যৌক্তিক বলা যায় । 'সিরাজউদ্দৌলা' নাটকের কেন্দ্রীয় চরিত্র নবাব সিরাজউদ্দৌলাকে মসনদে বসার সাথে সাথে নানামুখী ষড়যন্ত্রের মুখোমুখি হতে হয়। তাঁর আপন খালা ঘসেটি বেগম নবাবের চরম বিরোধিতা করেন এবং তাঁকে উৎখাত করতে ষড়যন্ত্রে লিপ্ত হন। তার সাথে যুক্ত হন প্রধান সেনাপতি মিরজাফরসহ আরও অনেকে। ইংরেজদের সাথে হাত মিলিয়ে তারা নবাবের শোচনীয় পরাজয় ও করুণ মৃত্যু নিশ্চিত করেন। উদ্দীপকে মোগল সম্রাট হুমায়ূনের ক্ষমতায় বসা এবং এর পরপরই নানামুখী ষড়যন্ত্রের শিকার হওয়ার বিষয়টি ফুটে উঠেছে। সম্রাটের ভাইদের পাশাপাশি ঘনিষ্ঠ অনেক আত্মীয়-স্বজনও এতে যোগ দেন। তারা সম্রাটকে উৎখাত করতে সচেষ্ট হন। “সিরাজউদ্দৌলা' নাটকে নবাব সিরাজউদ্দৌলাকেও প্রায় একই রকম পরিস্থিতি মোকাবিলা করতে হয়। ঘসেটি বেগম, মিরজাফর ও তার সহযোগীরা নবাবকে ক্ষমতা থেকে সরিয়ে দেওয়ার জন্য একজোট হয়ে কাজ করেন। উদ্দীপকের হুমায়ূন ও নাটকের সিরাউজদ্দৌলা উভয়েই খুব কাছের লোকজনের ষড়যন্ত্রের সম্মুখীন হন। এক্ষেত্রে সিরাজউদ্দৌলা শোচনীয় পরিণতি বরণ করলেও হুমায়ূন সকল ষড়যন্ত্র ছিন্নভিন্ন করে ক্ষমতা পাকাপোক্ত করতে সক্ষম হন। সিরাজউদ্দৌলা শুধু যুদ্ধে পরাজিতই হননি, করুণ মৃত্যুকেও বরণ করতে হয়েছে তাঁকে। তাই বলা যায়, উদ্দীপকের হুমায়ূনের জীবনের শেষ পরিণতি আর 'সিরাজউদ্দৌলা' নাটকের নবাব সিরাজউদ্দৌলার শেষ পরিণতি একরকম নয়।"
        }
      ]
    },
    {
      "number": "11",
      "uddipok": "হাজার বছরের শ্রেষ্ঠ বাঙালি, অবিসংবাদিত নেতা বঙ্গবন্ধু শেখ মুজিবুর রহমান। রাজনীতিতে, শাসনকার্যে সর্বদাই তিনি ছিলেন আপসহীন। সুষ্ঠু, গণতন্ত্রের স্বার্থে অত্যাচারী, শোষক, দ্বৈচরাচারী শাসকের বিরুদ্ধে লড়াই করে গেছেন আজীবন। ১৯৫২, ১৯৬৬, ১৯৬৯, ১৯৭০, সর্বোপরি ১৯৭১ সালে তাঁর বলিষ্ঠ নেতৃত্বের মৌলিকত্ব অনস্বীকার্য। তাঁর যথার্থ নেতৃত্ব ও দিক-নির্দেশনায় স্বাধীন সার্বভৌম বাংলাদেশ নামক রাষ্ট্রের জন্ম। অথচ দেশে স্বাধীনের পর বঙ্গবন্ধুর বিশ্বাস ও উদারতার সুযোগ নিয়ে এদেশের বসবাসকারী পাকিস্তানের দোসররা গভীর ষড়যন্ত্রের শিকড় গেড়ে বসে। সেই ষড়যন্ত্রের চরম পরিণতি ঘটে ১৯৭৫ সালের ১৫ আগস্ট জাতির পিতাকে সপরিবার নির্মমভাবে হত্যার মাধ্যমে।",
      "tag": "CB 17,ACC 24",
      "sub_questions": [
        {
          "label": "ক",
          "question": "",
          "explanation": "সিকান্দার আবু জাফর 'সমকাল' পত্রিকার সম্পাদক ছিলেন।"
        },
        {
          "label": "খ",
          "question": "",
          "explanation": "রবার্ট ক্লাইভ স্বার্থের প্রয়োজনে যেকোনো ঝুঁকি নিতে পারত বলে নবাব সিরাজউদ্দৌলা প্রশ্নোক্ত মন্তব্যটি করেছিলেন। নবাব সিরাজউদ্দৌলার ভাষ্য মতে, ক্লাইভ ছিল সাংঘাতিক লোক। মতলব হাসিল করার জন্য যেকোনো পরিস্থিতিতে সে ঝাঁপিয়ে পড়তে পারত। খেলায় জিততে হলে জুয়াড়ি যেমন সর্বস্ব বাজি ধরতে পারে এবং যেকোনো উপায়ে জিতেই ছাড়ে, ক্লাইভও তেমনি এক ভয়ংকর ব্যক্তি ছিল। নবাবের এ দৃষ্টিভঙ্গি ভুল প্রমাণিত হয়নি। ক্লাইভ এত বেশি অর্থলোভী ছিল যে একটি দেশের ভাগ্য নিয়ে ছিনিমিনি খেলতেও দ্বিধান্বিত হয়নি সে। তার লোভ ও আগ্রাসি মনোভাবের কারণেই নবাবের নেতৃত্বাধীন বাংলা করুণ পরিণতির দিকে ধাবিত হয়।"
        },
        {
          "label": "গ",
          "question": "",
          "explanation": "উদ্দীপকের বঙ্গবন্ধুর সাথে 'সিরাজউদ্দৌলা' নাটকের সিরাজউদ্দৌলা চরিত্রের সাদৃশ্য রয়েছে। 'সিরাজউদ্দৌলা' নাটকের কেন্দ্রীয় চরিত্র সিরাজউদ্দৌলা। তিনি নিজের বিশ্বাসী মনোভাবের কারণে ও আস্থাভাজনদের বিশ্বাসঘাতকতায় পলাশির প্রান্তরে পরাজিত হন। তাঁর চরিত্রে রয়েছে দেশপ্রেম ও বিশ্বাসের বহিঃপ্রকাশ । নাটকে শেষ পর্যন্ত তিনি দেশের স্বাধীনতা ও সার্বভৌমত্বের প্রশ্নে ছিলেন আপসহীন। বিশ্বাসঘাতকদের চক্রান্তে করুণ পরিণতি বরণ করলেও নবাব সিরাজউদ্দৌলা দেশাত্মবোধের এক অনুপম দৃষ্টান্ত স্থাপন করেছেন। বঙ্গবন্ধু শেখ মুজিবুর রহমান বাংলাদেশের জাতির পিতা। এদেশের রাজনৈতিক ইতিহাসে তাঁর অবদান অবিস্মরণীয়। এ দেশের মানুষের অধিকার রক্ষার জন্য ১৯৫২, ১৯৬৬, ১৯৬৯, ১৯৭০, সর্বোপরি ১৯৭১ সালে বলিষ্ঠ নেতৃত্ব দিয়ে নিজের মৌলিকত্বের প্রমাণ দিয়েছেন। অথচ দেশ স্বাধীনের পর তাঁর উদারতা ও সরল বিশ্বাসের সুযোগ নিয়ে তাঁকে সপরিবার হত্যা করা হয়। সিরাজউদ্দৌলার দেশপ্রেম ও দেশের মানুষের প্রতি ফ্লালোবাসা যেমন বঙ্গবন্ধুর দেশাত্মবোধের সাথে সাদৃশ্যপূর্ণ তেমনি সরল বিশ্বাস ও উদারতার জন্য তাঁদের নির্মম পরিণতি একে অপরকে সাদৃশ্যপূর্ণ করে তুলেছে।"
        },
        {
          "label": "ঘ",
          "question": "",
          "explanation": "জীবনাদর্শ এবং জীবন পরিণতির নিরিখে বঙ্গবন্ধু ও নবাব সিরাজউদ্দৌলা একই সূত্রে গাঁথা। বাংলার স্বাধীন নবাব সিরাজউদ্দৌলা ক্ষমতায় অধিষ্ঠিত হওয়ার পর থেকে ইংরেজ বেনিয়াদের সাম্রাজ্যবাদী তৎপরতা কঠোর হস্তে দমনের প্রয়াস চালান। কিন্তু এদেশীয় ক্ষমতালোভী চক্র ইংরেজদের সাথে হাত মিলিয়ে প্রাসাদ ষড়যন্ত্রে মেতে ওঠে। নবাব তাদের প্রতিহৃত করে বাংলার স্বাধীনতাকে অক্ষুণ্ণ রাখার জন্য অমাত্যবর্গ, সেনাপতিবর্গ ও সাধারণ জনগণকে সংগ্রামী চেতনায় উদ্‌বুদ্ধ করেন। নবাবের বিশ্বস্ত কিছু সেনাপতি ইংরেজদের বিরুদ্ধে লড়াইয়ে অবতীর্ণ হলেও অন্যান্য সেনাপতি ও প্রধান সেনাপতির বিশ্বাসঘাতকতা ও নীরব ভূমিকায় নবাব পরাজিত হন। মৃত্যুর পূর্ব মুহূর্ত পর্যন্ত তিনি বাংলার স্বাধীনতা রক্ষার জন্য সাধারণ জনতাকে দেশপ্রেমে উদ্‌বুদ্ধ করে যান। বঙ্গবন্ধু শেখ মুজিবুর রহমান ছিলেন হাজার বছরের শ্রেষ্ঠ বাঙালি। এ দেশের রাজনৈতিক ইতিহাসে তিনি এমন একটি অধ্যায় যা বাদ দিলে বাংলাদেশের ইতিহাস পূর্ণতা পাবে না। তাঁর বলিষ্ঠ নেতৃত্বের জন্যই বাংলাদেশ একটি স্বাধীন ও সার্বভৌম রাষ্ট্র হিসেবে স্বীকৃতি লাভ করেছে। তিনিই জাতিকে স্বাধীনতার স্বপ্ন দেখান। অথচ এ দেশেরই কিছু স্বার্থসন্ধানী ও ক্ষমতালোভী দোসরদের হাতে তাঁকে সপরিবার নিহত হতে হয়। ক্ষমতালিঙ্গা মানুষকে বিবেকশূন্য করে ফেলে। স্বদেশের স্বাধীনতা বিকিয়ে দিয়ে হলেও তারা ক্ষমতার মসনদে বসতে চায়। এমনটা ঘটেছিল বাংলার শেষ ও স্বাধীন নবাব সিরাজউদ্দৌলার শাসনামলে। ইংরেজ বেনিয়াদের সঙ্গে হাত মিলিয়ে নবাবের ঘনিষ্ঠ আত্মীয়, অমাত্যবর্গ ও প্রধান সেনাপতিরা ক্ষমতার লোভে প্রাসাদ ষড়যন্ত্রে মেতে ওঠে এবং নবাবের পরাজয় নিশ্চিত করে। দেশপ্রেমিক নবাব নিজের উদারতা ও সরল বিশ্বাসের জন্য যুদ্ধে পরাজিত ও নিহত হন। অন্যদিকে বঙ্গবন্ধুর জীবনেও এই একই রকম ট্র্যাজেডি বিদ্যমান। যে দেশকে স্বাধীন করতে এবং দেশের মানুষের অধিকার আদায়ের লড়াই তিনি আজীবন আপসহীনভাবে লড়েছেন, সেই দেশের কিছু দুষ্কৃতিকারীর হাতে তাঁকে সপরিবার জীবন দিতে হয় নিজের উদারতা ও সরল বিশ্বাসের জন্য। তাই বলা যায়, বক্তাবন্ধু ও নবাব সিরাজউদ্দৌলা একই সূত্রে গাঁথা।"
        }
      ]
    }
  ]
}