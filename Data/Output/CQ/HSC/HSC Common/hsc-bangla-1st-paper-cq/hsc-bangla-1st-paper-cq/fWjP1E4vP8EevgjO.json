{
  "title": "রাজশাহী ক্যাডেট ২০২৪",
  "subtitle": "বাংলা (11)",
  "questions": [
    {
      "number": "1",
      "uddipok": "আমাদের সমাজে ছেলে সন্তানের জন্ম হলে সবাই খুশি হয়। এর নেপথ্যে কারণ কন্যাসন্তানের বিয়ে দিতে অনেক অর্থ সংকুলন করতে হয়। সামাজিক, ধর্মীয় এবং আইনগত কুপ্রথার কারণে প্রতিনিয়ত অনেক নারী নির্যাতনের শিকার হচ্ছে। মানুষ যত দিন ভোগবাদী চিন্তার চূড়ান্ত স্তর থেকে বেরিয়ে আসতে না পারবে, ততদিন এ ব্যাধি থেকে মুক্তি সম্ভব নয়। মানুষের চিন্তার চিকিৎসা করাতে পারলে মানবতার জয়গান প্রতিষ্ঠিত করা সম্ভব হবে।",
      "tag": "RCC 24",
      "sub_questions": [
        {
          "label": "ক",
          "question": "",
          "explanation": "অপরিচিতা' গল্পে বরযাত্রীরা কন্যার বাড়িতে পাকযন্ত্রটাকে সমস্ত অন্নসুদ্ধ টান মেরে ফেলে এসে আফসোস মেটাতে চেয়েছিল।"
        },
        {
          "label": "খ",
          "question": "",
          "explanation": "এমন তো আর শুনি নাই'- কথাটি দ্বারা 'অপরিচিতা' গল্পে কল্যাণীর গলার স্বরের কথা বোঝানো হয়েছে। অনুপম তার মাকে নিয়ে তীথে যাচ্ছিল ট্রেনে করে। হঠাৎ রাতে সে শুনতে পায় 'শিগগির চলে আয় এই গাড়িতে জায়গা আছে।' অনুপমের কাছে মনে হলো সে যেন গান শুনল। অসময়, অজায়গায় আচমকা মেয়ের গলায় বাংলা কথা কত যে মধুর তা বলার অপেক্ষা রাখে না। কিন্তু অনুপম গলাটিকে কেবল একটি মেয়ের গলা মনে না করে একটি মানুষের গলা মনে করেছে যে গলা শুনলে মন বলে ওঠে 'এমন তো আর শুনি নাই।'"
        },
        {
          "label": "গ",
          "question": "",
          "explanation": "উদ্দীপকের ভোগবাদী চিন্তার দিকটি 'অপরিচিতা' গল্পে মামার ভোগবাদী চিন্তার সাথে সাদৃশ্যপূর্ণ। 'অপরিচিতা' গল্পে অনুপমের মামা একটি লোভী চরিত্র। টাকার প্রতি আসক্তি তার অস্থিমজ্জায় জড়িত। তিনি ধনীর কন্যা পছন্দ করে না কারণ, তিনি চান মেয়ে তার ঘরে এসে মাথা হেট করে থাকবে। তিনি এমন বেহাই চান যার টাকা নাই অথচ যে টাকা দিতে কসুর করবে না। এককথায় যাকে শোষণ করা চলবে কিন্তু বাড়িতে আসলে গুড়গুড়ির পরিবর্তে বাঁধা হুঁকায় তামাক দিলে যার নালিশ খাটবে না। উদ্দীপকে দেখা যায় আমাদের সমাজে ছেলে সন্তানের জন্ম হলে সবাই খুশি হয়। কারণ, মেয়ের বিয়ে দিতে অনেক অর্থ সংকুলান করতে হয়। সামাজিক, ধর্মীয় এবং আইনগত কুপ্রথার কারণে প্রতিনিয়ত অনেক নারী নির্যাতনের শিকার হচ্ছে এর নেপথ্যে একমাত্র কারণ হচ্ছে মানুষের ভোগবাদী মানসিকতা। অন্যের কাছ থেকে জুলুম করে অর্থসম্পদ নেওয়ার নিচু মানসিকতা যেটা 'অপরিচিতা' গল্পে অনুপমের মামার চরিত্রে প্রকাশ পায়। মামা অনুপমের বিয়ের সময় কল্যাণীর পিতা শম্ভুনাথ সেনের থেকে মোটা অঙ্কের পণ এবং গহনা চায়, যা ভোগবাদী চিন্তার উৎকৃষ্ট উদাহরণ এ থেকে পরিত্রাণ পেতে হলে ভোগবাদী চিন্তাধারা ত্যাগ করতে হবে।"
        },
        {
          "label": "ঘ",
          "question": "",
          "explanation": "উদ্দীপকের মানবতার জয়গানের বিষয়টি 'অপরিচিতা' গল্পের শম্ভুনাথ সেনের বলিষ্ঠ প্রতিরোধ এবং কল্যাণীর দেশচেতনায় ব্রতী হওয়ার সাথে সাদৃশ্যপূর্ণ। 'অপরিচিতা' গল্পে যৌতুক নিয়ে নারীর চরম অবমাননাকালে শম্ভুনাথ সেনের কন্যা-সম্প্রদানে অসম্মতি গল্পটির শীর্ষ মুহূর্ত। কল্যাণীর সাথে অনুপম নামক এক যুবকের বিয়ে ঠিক হয় যে ব্যক্তিত্বরহিত এবং পরিবারের কাছে অসহায় পুতুলমাত্র। অনুপমের মামা বিয়ের আগ মুহূর্তে কন্যার গায়ের গহনা খুলে পরীক্ষা করতে চাইলে তা কন্যার পিতা শম্ভুনাথের আত্মসম্মানে লাগে। তখন সমস্ত লৌকিকতাকে অগ্রাহ্য করে তিনি বিয়ে ভেঙে দিয়ে এক অনন্য নজির সৃষ্টি করেন। উদ্দীপকে বলা হয়েছে, মানুষের চিন্তার চিকিৎসা করতে পারলে মানবতার জয়গান প্রতিষ্ঠিত হবে। অর্থাৎ যৌতুক প্রথার বিরুদ্ধে সবাইকে প্রতিরোধ ব্যবস্থা গড়ে তুলতে হবে। কোনো লৌকিকতাকে গ্রাহ্য না করে এগিয়ে যেতে হবে সামাজিক, ধর্মীয় এবং আইনগত কুপ্রথার বিরুদ্ধে রুখে দাঁড়াতে হবে। তাহলেই এ ব্যাধি থেকে মুক্তি পাওয়া সম্ভব হবে। 'অপরিচিতা' গল্পে বিয়ের লগ্ন যখন প্রস্তুত তখন কন্যার লগ্নভ্রষ্ট হওয়ার লৌকিকতাকে অগ্রাহ্য করে শম্ভুনাথ সেনের নির্বিকার অথচ বলিষ্ঠ প্রত্যাখ্যান নতুন এক সময়ের আশু আবির্ভাবকেই সংকেতবহ করে তুলেছে। কারণ মানুষের ভোগবাদী চিন্তা দূর করতে না পারলে সমাজের এমন প্রথা দূর করা সম্ভব নয়। মানুষের মনে রয়েছে লোভ, যা সবকিছু ধ্বংস করে দেয়, তাই চিন্তার চিকিৎসা করা সম্ভব হলে মানবতার জয়গান প্রতিষ্ঠিত হবে। উদ্দীপকে সমাজের এমন এক চিত্র তুলে ধরা হয়েছে যেখানে নারীদের বিয়ে দিতে অনেক অর্থ প্রয়োজন পড়ে অর্থাৎ যৌতুক প্রথার প্রচলন রয়েছে যার মূলে রয়েছে মানুষের লোভ-লালসা এবং ভোগবাদী মানসিকতা। এ ধরনের মানসিকতার চিকিৎসা করতে পারলেই কেবল মানবতার জয় নিশ্চিত হবে।"
        }
      ]
    },
    {
      "number": "2",
      "uddipok": "'সব লোকে কয় লালন কী জাত সংসারে' এ গানে লালন ফকির মানুষের জাত পরিচয় নিয়ে প্রশ্ন উত্থাপন করেছেন। নিজে কোন ধর্মের বা জাতের, লালন সম্পর্কে এমন প্রশ্ন আগেও ছিল, এখনো আছে। জাতকে তিনি গুরুত্বপূর্ণ মনে করেননি। জন্ম-মৃত্যুর সময় সব মানুষ তো একইভাবে আসে কিংবা যায়। তাই মানুষ জাত ও ধর্ম ভেদে যে ভিন্নতার কথা বলে, লালন তা বিশ্বাস করেন না। লালনের মতে, মানবধর্মই তথা মনুষত্ববোধই মানুষের প্রকৃত পরিচয়। সেজন্য জাতপাত নিয়ে বাড়াবাড়ি করা উচিত নয়।",
      "tag": "RCC 24",
      "sub_questions": [
        {
          "label": "ক",
          "question": "'কাগজ তো ইঁদুর ও আনতে পারে' এ উক্তিটি 'বিলাসী' গল্পে কে বলেছিল?",
          "explanation": "'কাগজ তো ইঁদুর ও আনতে পারে' এ উক্তিটি বিলাসী গল্পে মৃত্যুঞ্জয় করেছিল।"
        },
        {
          "label": "খ",
          "question": "'ওরে বাপরে আমি আর একলা থাকতে পারব না'- উক্তিটির ভাবার্থ লেখো।",
          "explanation": "উক্তিটির মাধ্যমে ন্যাড়া তার এক আত্মীয়ার দৃষ্টান্ত তুলে ধরে তার মেকি স্বামীপ্রেমের প্রতি ইঙ্গিত করেছে। বিলাসী' গল্পে ন্যাড়ার এক আত্মীয় মারা গেলে তার বিধবা স্ত্রী শোকাহত হয়ে স্বামীর সঙ্গে সহমরণের জন্য হাহাকার করতে থাকে। কিন্তু লাশের পাশে তাকে একাকী রেখে ন্যাড়া যখন মৃতের সৎকারের জন্য লোক ডাকতে বাইরে পা বাড়ায়, তখনই সে চিৎকার করে উদ্ধৃত উক্তিটি করে। এ ঘটনা থেকে বোঝা যায়, বহুদিনের সাহচর্য সত্ত্বেও হৃদয়ের গভীর সংযোগ ঘটেনি। এভাবে উক্তিটির মধ্য দিয়ে তার মেকি স্বামীপ্রেমের বহিঃপ্রকাশ ঘটেছে।"
        },
        {
          "label": "গ",
          "question": "",
          "explanation": "উদ্দীপকের জাত পরিচয়ের বিষয়টি 'বিলাসী' গল্পের বিলাসীর জাত তুলে ধরার বিষয়ের সাথে সামঞ্জস্যপূর্ণ বিলাসী হলো বুড়ো মালোর মেয়ে অর্থাৎ মালো সম্প্রদায়ের। বিলাসী' গল্পে মালো বলতে সাপের ওয়াকে বোঝানো হয়েছে যারা সাপ ধরা, সাপের সে খেলা দেখানো ও সাপের কামড়ের চিকিৎসা করে জীবিকা নির্বাহ করে থাকে মৃত্যুঞ্জয়ের যখন মর-মর অবস্থা তখন বুড়ো মালো এবং তার মেয়ে বিলাসী সেবা করে তাকে যমের মুখ হতে ফিরিয়ে আনে কিন্তু মৃত্যুঞ্জয়ের এক খুড়া মিথ্যা রটায়। বিলাসী নিচু জাতের মেয়ে বলে চার হাতে ভাত খাওয়া অন্নপাপ হয়েছে বলে গ্রামের লোকজন ডেকে বিলাসী আর মৃত্যুঞ্জয়কে গ্রাম ছাড়া করে। উদ্দীপকে লালন ফকিরের জাত নিয়ে প্রশ্ন তোলা হয়েছে। লালন কোন ধর্মের, কোন জাতের এসব সম্পর্কে মানুষের জানতে চাওয়ার শেষ নেই। একইভাবে 'বিলাসী' গল্পেরও বিলাসীর জাত পরিচয় নিয়ে তাকে ছোটো করা হয়। বিলাসীর হাতে ভাত খাওয়াকে অন্নপাপ বলা হয় এবং সেটা নাকি ক্ষমার অযোগ্য অপরাধ। বিলাসীকে বিয়ে করার অপরাধে মৃতুঞ্জয়কে নানা বঞ্চনা সহ্য করতে হয় কারণ বিলাসী নিচু জাতের মেয়ে। তবুও সমস্ত বাধাবিপত্তি অতিক্রম করে দুই মানব-মানবীর অসাধারণ প্রেমের মহিমা প্রকাশ পেয়েছে গল্পটিতে। সুতরাং বলা যায় যে, জাত-বর্ণ নিয়ে ভেদাভেদ তৈরির দিক থেকে উদ্দীপক ও 'বিলাসী' গল্প সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকে বলা হয়েছে 'মানবধর্মই তথা মনুষ্যত্ববোধই মানুষের প্রকৃত পরিচয়'- যা 'বিলাসী' গল্পের সামগ্রিক প্রতিচ্ছবি ধারণ করে। 'বিলাসী' গল্পের 'মাধ্যমে ব্যতিক্রমধর্মী দুই মানব-মানবীর চরিত্রের অসাধারণ প্রেমের মহিমা তুলে ধরা হয়েছে, যা ছাপিয়ে উঠেছে জাতিগত বিভেদের সংকীর্ণ সীমা। বিলাসী সেবাযত্ন করে মৃত্যুর মুখ থেকে বাঁচিয়ে তোলে মৃত্যুঞ্জয়কে। মৃত্যুঞ্জয় তখন প্রতিদানস্বরূপ বিলাসীকে বিয়ে করে। কিন্তু বিলাসী ছিল নিচু জাতের মেয়ে কিন্তু সেটা তোয়াক্কা না করে তাদের ভালোবাসার জয় হয়। কারণ মানবধর্মই প্রকৃত ধর্ম, সবার উর্ধ্বে মানুষ। মানুষের একমাত্র পরিচয় সে মানুষ। উদ্দীপকে লালন ফকির জাতকে গুরুত্বপূর্ণ মনে করেননি। জন্ম-মৃত্যুর সময় সব মানুষ তো একইভাবে আসে কিংবা যায়। তাই মানুষ জাত ও ধর্মভেদে যে ভিন্নতার কথা বলে লালন তা বিশ্বাস করেন না। লালনের মতে মানবধর্মই তথা মনুষ্যত্ববোধই মানুষের প্রকৃত পরিচয়। সেজন্য জাতপাত নিয়ে বাড়াবাড়ি করা উচিত নয়। 'বিলাসী' গল্পে জাতপাতকে পিছনে ফেলে ভালোবাসার জয় হয়েছে এর নেপথ্যে ছিল একমাত্র মনুষ্যত্ববোধ। মনুষ্যত্ববোধই পারে মানুষকে মানুষ হিসেবে গড়ে তুলতে; মানুষে মানুষে সমস্ত ভেদাভেদ দূর করতে। যেটি গল্পের মধ্যে উদীয়মান হয়েছে। আর এ মৃত্যুতে প্রেমের জন্য বিলাসী স্বেচ্ছামৃত্যুর পথ বেছে নেয়। আর এ মৃত্যুতে দায়ী ছিল সমাজব্যবস্থা, সমাজের অনুদারতা, রক্ষণশীলতা, জীবনের নিষ্ঠুর ও অশুভ চেহারা যেটা মূলত জাত নিয়ে বাড়াবাড়ি করা ছাড়া কিছুই নয়। 'বিলাসী' গল্পে লেখক বিলাসী ও মৃত্যুঞ্জয় চরিত্রের মাধ্যমে সমাজের সংকীর্ণতাকে তুলে এনেছেন এবং মানবধর্মের জয়গান গেয়েছেন। 'বিলাসী' গল্পের মূলবার্তা ছিল সমাজের সংকীর্ণতা দূরীকরণ। একইভাবে উদ্দীপকেও মানবতার জয়গান গাওয়া হয়েছে। জাতপাত নিয়ে বাড়াবাড়ি না করে মনুষ্যত্ববোধে জাগ্রত হতে বলেছেন। সুতরাং বলা যায় উদ্দীপকের বিষয়টিই 'বিলাসী' গল্পের সামগ্রিক প্রতিচ্ছবি।"
        }
      ]
    },
    {
      "number": "3",
      "uddipok": "আবরার সাহেব ছোটোবেলা থেকেই নিজের কাজ নিজে করে অভ্যস্ত নন। ছাত্রজীবনে বন্ধুদের উপর নির্ভর করে পার হয়েছেন। এ অভ্যাসটি আজ তাঁর কর্মজীবনেও বহমান। অফিসে নিজের কাজ অন্যকে দিয়ে করিয়ে নিতে গিয়ে তাকে অনেক ছোটো হতে হয়। কর্তার কাছে নিজেকে উপস্থাপন করতে গিয়ে ব্যক্তিত্ব হারিয়ে ফেলেন। অথচ তার বাল্যবন্ধু লেনিন সাহেব সৎ এবং ব্যক্তিত্বসম্পন্ন। অর্থাৎ ঘনিষ্ঠ বন্ধু হলেও তারা উভয়ই পরস্পর বিপরীত বৈশিষ্ট্যের। লেনিন সাহেব বাল্যবন্ধুকে অন্যায্য কাজ থেকে বিরত রাখার চেষ্টা করেন এবং তিনি তাকে এটাও বোঝাতে চেষ্টা করেন আত্মবিশ্বাস, দৃঢ়তা এবং কঠোর পরিশ্রমই মানুষকে সাফল্য এনে দেয়।",
      "tag": "RCC 24",
      "sub_questions": [
        {
          "label": "ক",
          "question": "",
          "explanation": "আমার পথ' প্রবন্ধ অনুযায়ী অতি বিনয় প্রকাশে নিজের সত্যকে অস্বীকার করে ফেলা হয়।"
        },
        {
          "label": "খ",
          "question": "",
          "explanation": "সকল অন্যায়-অবিচারের বিরুদ্ধে অভিশাপ হয়ে আবির্ভূত হয়েছেন বলেই কবি নিজেকে 'অভিশাপ-রথের সারথি' বলে অভিহিত করেছেন। কবি পুরাতন-জীর্ণ সমাজকে ঢেলে সাজাতে চান। কিন্তু সমাজের নিরাম পালটাতে গেলে বাধার সম্মুখীন হতে হয়, সমাজরক্ষকদের আক্রমণের শিকার হতে হয়। কবি এ সকল অন্যায়ের বিরুদ্ধে সোচ্চার। তিনি তাদের অন্যায়কে অভিশাপ হয়ে ধ্বংস করতে চান। তাই তিনি নিজেকে 'অভিশাপ-রথের সারথি' বলে অভিহিত করেছেন।"
        },
        {
          "label": "গ",
          "question": "",
          "explanation": "উদ্দীপকের আবরার সাহেবের মধ্যে 'আমার পথ' প্রবন্ধের পরাবলম্বনের এবং নিজের সত্যকে অস্বীকার করার দিকটি ফুটে উঠেছে। 'আমার পথ' প্রবন্ধে প্রাবন্ধিক পরাবলম্বনকেই সবচেয়ে বড়ো দাসত্ব বলেছেন। কেননা, পরাবলম্বনের ফলেই মানুষ আপন শক্তি ও সামর্থ্যকে বুঝতে পারে না। তাই লেখক আমাদের পরাবলম্বনের মনোভাব ছেড়ে আত্মনির্ভরশীল হতে বলেছেন। এক্ষেত্রে তিনি গান্ধীজির কথা বলেছেন, যিনি মানুষকে নিজের প্রতি অটুট বিশ্বাস রাখতে শিখিয়েছেন। উদ্দীপকের আবরার সাহেব ছাত্রজীবন থেকেই পরনির্ভরশীল। সে নিজের কাজ অন্যকে দিয়ে করাতে ভালোবাসে। এ পরাবলম্বন সে কর্মজীবনে এসেও ছাড়াতে পারেনি। এছাড়া এর পাশাপাশি তার মধ্যে রয়েছে অতিরিক্ত বিনয় ও তোষামোদ, যার ফলে অফিসের লোকদের কাছে তার গ্রহণযোগ্যতা কমে যায়। অতিরিক্ত বিনয় আমাদের সত্য প্রকাশে বাধা সৃষ্টি করে। স্পষ্ট কথায় সত্য নিহিত থাকে এবং তাতে অবিনয়ের ভাব থাকে। কিন্তু আবরার সাহেব নিজেকে উপস্থাপন করতে গিয়ে ব্যক্তিত্ব হারিয়ে ফেলেন, যা সত্য প্রকাশে বাধাস্বরূপ। এছাড়া তার মধ্যে পরনির্ভরশীলতাও রয়েছে। পরনির্ভরশীলতা মানুষকে নিষ্ক্রিয় করে তোলে। তাই বলা যায়, উদ্দীপকের আবরার সাহেবের মধ্যে 'আমার পথ' প্রবন্ধের পরাবলম্বন এবং নিজের সত্যকে প্রকাশ না করার দিকটি ফুটে উঠেছে।"
        },
        {
          "label": "ঘ",
          "question": "",
          "explanation": "\"উদ্দীপকের লেলিন সাহেবের ভাবচেতনাই 'আমার পথ' প্রবন্ধের মূল সুর।\"- উক্তিটি যথার্থ। সত্যের দম্ভ যার মধ্যে আছে সে অসাধ্য সাধন করতে পারে। আত্মবিশ্বাসী মানুষ হয় নির্ভীক, সাহসী। সত্যের দম্ভ যার মধ্যে আছে সে কখনো মিথ্যাকে ভয় পায় না। যার মনে মিথ্যা কেবল সে-ই মিথ্যাকে ভয় পায়। আত্মনির্ভরশীল, দৃঢ় ও পরিশ্রমী মানুষ জীবনে কখনো নিরাশ হয় না। আজ না হয় কাল সে সফল হয়ই। কারণ আত্মনির্ভরশীল এবং পরিশ্রমী মানুষ যেকোনো কাজ খুব সহজেই করতে পারে। উদ্দীপকে লেলিন সাহেব সৎ এবং পরিশ্রমী ব্যক্তিত্বের অধিকারী। তিনি কখনো অন্যায্য কাজ করেন না। তার মধ্যে রয়েছে আত্মবিশ্বাস, দৃঢ়তা ও কঠোর পরিশ্রম করার মানসিকতা। উদ্দীপকের সাথে 'আমার পথ' প্রবন্ধের সম্পূর্ণ মিল রয়েছে কারণ আমার পথ প্রবন্ধে লেখক এমন মানুষ হওয়ারই প্রত্যাশা করেছেন যারা হবে আত্মবিশ্বাসী, পরিশ্রমী। কারণ পরিশ্রমই সফলতার চাবিকাঠি। যার মধ্যে নিজের প্রতি বিশ্বাস থাকবে সে কোনো অন্যায় করবে না, নিজের সত্যকে চিনতে পারবে। 'আমার পথ' প্রবন্ধে লেখক এমন এক 'আমি'র আবাহন প্রত্যাশা করেছেন যে সৎ, সত্য প্রকাশে নির্ভীক, অসংকোচ। রুদ্র-তেজে মিথ্যার ভয়কে জয় করে সত্যের পথ চিনে নিতে সাহায্য করবে তার এই 'আমি' সত্তা। কারণ, আত্মনির্ভরশীল মানুষ কখনো অলস হয় না। আত্মাকে চিনলে তবেই আত্মনির্ভরশীলতা আসে। আর সত্যকে চিনলেই নিজের আত্মাকে চেনা যায়। উপরিউক্ত সবকিছুর সাথে উদ্দীপকের যথেষ্ট মিল আছে। সুতরাং বলাই যায়, লেলিন সাহেবের ভাবচেতনাই 'আমার পথ' প্রবন্ধের মূল সুর।"
        }
      ]
    },
    {
      "number": "4",
      "uddipok": "ভোগ ও ত্যাগ মানবের আত্মাবনতি ও আত্মমুক্তির রক্তাক্ত দলিল। ভোগাকাঙ্ক্ষা মানবের সীমাহীন দুঃখের কারণ। ত্যাগ মানুষকে রিক্ত করে না বরং পূর্ণতাই এনে দেয়। অপরের হিতার্থে যিনি নিজের জীবন অকাতরে বিলিয়ে দেন, মৃত্যুর পর তিনি আরও বড়ো মানুষ হিসেবে অমর হয়ে থাকেন। বিশ্বকবি রবীন্দ্রনাথ ঠাকুরের ভাষায়, 'নিঃশেষে প্রাণ যে করিবে দান, ক্ষয় নাই তার ক্ষয় নাই।' আমরা যখন ভোগের জীবন-যাপন করি, তখন শুধু নিজের জন্য বাঁচি। এ বাঁচা মৃত্যুর সাথেই শেষ হয়ে যায়। যখন ত্যাগের জীবন-যাপন করি, তখন পরের জন্যও বাঁচি। এ জীবনের ত্যাগ থাকলে জীবন অর্থবহ হয়। ত্যাগের মনোভাব মানুষকে মহৎ করে তোলে, অন্তরকে অপার আনন্দে পূর্ণ করে দেয়।",
      "tag": "RCC 24",
      "sub_questions": [
        {
          "label": "ক",
          "question": "",
          "explanation": "'মানব-কল্যাণ' প্রবন্ধে উপরের হাত মানে দাতা।"
        },
        {
          "label": "খ",
          "question": "",
          "explanation": "মানব-কল্যাণ অলৌকিক কিছু নয় বলতে বোঝানো হয়েছে মানব- কল্যাণ লৌকিক কিছু। মানুষের সার্বিক মঙ্গল সাধনা করাই মানব- কল্যাণ। দয়া বা করুণার বশবর্তী হয়ে দানখয়রাত করাকে মানব-কল্যাণ বলা যাবে না। কারণ মনুষ্যত্বের অবমাননা যে ক্রিয়াকর্মের অবশ্যম্ভাবী পরিণতি তাকে কিছুতেই মানব-কল্যাণ নামে অভিহিত করা যায় না। মানুষের মর্যাদাবোধ বৃদ্ধি আর মানবিক চেতনা বিকাশের মধ্যে মানব-কল্যাণ নিহিত।"
        },
        {
          "label": "গ",
          "question": "",
          "explanation": "উদ্দীপকে 'মানব-কল্যাণ' প্রবন্ধের মানুষের সার্বিক মঙ্গলের প্রয়াস নিয়ে কল্যাণময় পৃথিবী রচনার দিকটি প্রতিফলিত হয়েছে। 'মানব-কল্যাণ' প্রবন্ধে লেখক কীভাবে কল্যাণময় পৃথিবী রচনা সম্ভব, সে বিষয়টি উপস্থাপন করেছেন। লেখকের মতে করুণার বশবর্তী হয়ে দানখয়রাত করাকে কখনোই মানব-মর‌যাদাকে অবমাননা করা হয়। বলা যায় না এতে মানব- মানুষের সকল অবমাননাকর অবস্থা থেকে মর্যাদাপণ অবস্থায় উত্তরণ ঘটাবে। তবেই মানব-কল্যাণ হয়ে ওঠবে মানব মর্যাদার সহায়ক। উদ্দীপকে ভোগ ও ত্যাগের কথা বলা হয়েছে যেখানে ত্যাগকে মহিমান্বিত করে দেখানো হয়েছে। ত্যাগ মানুষকে কখনো রিক্ত করে না বরং পূর্ণতা এনে দেয়। বিশ্বকবি বলেছেন, নিঃশেষে প্রাণ যে করিবে দান, ক্ষয় নাই তার ক্ষয় নাই। ত্যাগ করার মাধ্যমে মানুষ অমরত্ব লাভ করে। মৃত্যুর পরেও মানুষ তাকে শ্রদ্ধাভরে স্মরণ করে। ত্যাগের মনোভাব মানুষকে মহৎ করে তোলে, অন্তরকে অপার আনন্দে পূর্ণ করে দেয়। এক কথায় মানুষের মঙ্গল করার মাধ্যমে সুন্দর ও কল্যাণময় পৃথিবী রচনা করা যা 'মানব-কল্যাণ' প্রবন্ধেও উল্লেখ করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকটিতে ভোগ নয় ত্যাগের মাধ্যমে কল্যাণময় পৃথিবী রচনার দিকটি প্রতিফলিত হয়েছে, যা 'মানব-কল্যাণ' প্রবন্ধের সার্বিক ভাবকে ধারণ করে না। 'মানব-কল্যাণ' প্রবন্ধে লেখক বিশ্বাস করেন, মুক্তবুদ্ধির সহায়তায় - পরিকল্পনামাফিক পথেই কল্যাণময় পৃথিবী রচনা করা সম্ভব। মানব- কল্যাণের লক্ষ্য সকল অবমাননাকর অবস্থা থেকে মর্যাদাপূর্ণ অবস্থায় এর মানুষের উত্তরণ ঘটানো। স্রেফ দানখয়রাত করাকে মানব-কল্যাণ বললে মানব-মর্যাদার অপমান হয়। মানব-কল্যাণে সকলের সাহায্য সহযোগিতা একান্ত কাম্য। কারণ, ধর্ম প্রবর্তকেরা বারবার নির্দেশ দিয়েছেন মানুষের ভালো করো, মানুষের কল্যাণ করো, সুখ-শান্তি দান করো মানুষকে। উদ্দীপকে বলা হয়েছে, ভোগ ও ত্যাগ মানুষের আত্মাবনতি ও আত্মমুক্তির রক্তাক্ত দলিল। ভোগাকাঙ্ক্ষা মানবের সীমাহীন দুঃখের কারণ। ত্যাগ মানুষকে রিক্ত করে না বরং পূর্ণতা এনে দেয়। অপরের হিতার্থে যিনি নিজের জীবন অকাতরে বিলিয়ে দেন, মৃত্যুর পরে তিনি আরও বড়ো মানুষ হিসেবে অমর হয়ে থাকেন। জীবনে ত্যাগ থাকলে জীবন অর্থবহ হয়। এগুলো দ্বারা কল্যাণময় পৃথিবী রচনায় পারস্পরিক সৌহার্দ ও সম্প্রীতির দিকটি প্রকাশ পেয়েছে যেটি মানব-কল্যাণ প্রবন্ধের সাথে সাদৃশ্যপূর্ণ। 'মানব-কল্যাণ' প্রবন্ধে কল্যাণময় পৃথিবী রচনায় গুরত্বের পাশাপাশি দেশে মানব-কল্যাণের প্রকৃত চিত্র উঠে এসেছে। মানব-কল্যাণ নামে কীভাবে মানব-মর্যাদার অবমাননা ঘটনা হয়, সে বিষয়টিও সুন্দরভাবে প্রবন্ধে উল্লেখ করা হয়েছে। মনুষ্যত্বের অবমাননার প্রকৃত কারণ অনুসন্ধান করে মানব-কল্যাণ কথাটির প্রকৃত অর্থ ও তাৎপর্য তুলে ধরায় প্রবন্ধটি নতুন মাত্রা লাভ করেছে। অন্যদিকে, উদ্দীপকে কেবল 'মানব-কল্যাণ' প্রবন্ধের অন্যতম বিষয় ত্যাগ করার মাধ্যমে কল্যাণময় পৃথিবী রচনার ক্ষেত্র তুলে ধরা হয়েছে, যা প্রবন্ধটির একটি খণ্ডাংশ। সুতরাং বলা যায়, উদ্দীপকটি 'মানব-কল্যাণ' প্রবন্ধের সমগ্র ভাবকে ধারণ করে না।"
        }
      ]
    },
    {
      "number": "5",
      "uddipok": "কী জানি কী হলো আজি, জাগিয়া উঠিল প্রাণ- দূর হতে শুনি যেন মহাসাগরের গান। ওরে, চারি দিকে মোর এ কী কারাগার ঘোর- ভাঙ ভাঙ ভাঙ কারা, আঘাতে আঘাত করো। ওরে আজ কী গান গেয়েছে পাখি, এসেছে রবির কর।",
      "tag": "RCC 24",
      "sub_questions": [
        {
          "label": "ক",
          "question": "",
          "explanation": "’মরু-নির্ঝর' শব্দের অর্থ মরুভূমির ঝরণা।"
        },
        {
          "label": "খ",
          "question": "",
          "explanation": "প্রেম ও দ্রোহের সমন্বয়ে নিজ অস্তিত্বের স্বরূপ তুলে ধরতেই কবি প্রশ্নোক্ত চরণটির অবতারণা করেছেন। কাজী নজরুল ইসলাম প্রেমের কবি, দ্রোহের কবি। মানবপ্রেম ও সাম্যবাদী চেতনা তাঁর কবিতার মূলসুর। আর তাই যেখানেই অসাম্য ও অনাচার লক্ষ করেছেন, ব্যথিত কবি সেখানেই উচ্চারণ করেছেন দ্রোহের পঙ্ক্তিমালা। আলোচ্য কবিতাটিতেও কবির দ্রোহ পরাধীনতার শৃঙ্খল এবং অসাম্যের বিরুদ্ধে, যার মুখ্য উদ্দেশ্য মানবমুক্তি। নিপীড়িত মানুষের ক্রন্দন বন্ধ করার প্রয়াসেই তাঁর এই দ্রোহ। কবি সত্তার এই বিদ্রোহী রূপ এবং তার অন্তরালে মানবপ্রেমের বিষয়টি বোঝাতেই কবি প্রশ্নোক্ত চরণটির অবতারণা করেছেন।"
        },
        {
          "label": "গ",
          "question": "",
          "explanation": "বিদ্রোহী' কবিতায় প্রকাশিত কাজী নজরুল ইসলামের জাগরণ ঔপনিবেশিক শক্তিকে নসাৎ করার জন্য। 'বিদ্রোহী' কবিতায় কবি দুর্মর দ্রোহের বাণী উচ্চারণ করেছেন। পরাধীনতার শৃঙ্খল এবং সামাজিক ভেদ-বৈষম্যের বিরুদ্ধে বিদ্রোহ করতে গিয়ে কবি বিধ্বংসী নানা রূপে নিজেকে কল্পনা করেছেন। তিনি বুঝতে পেরেছিলেন, সাম্যের বাণী ঔপনিবেশিক ও লুটেরা শাসকশ্রেণির কর্ণগোচর হবে না। তাই আলোচ্য কবিতাটিতে তিনি এই অত্যাচারী অপশক্তির বিরুদ্ধে অভিশাপ হয়ে ফিরে আসতে চান। উদ্দীপকে কবি তার নিজের আত্মজাগরণের চিত্র তুলে ধরেছেন। কবি তার আত্মার নিশ্চলতা ও জড়তা থেকে মুক্তি, আত্মার স্পৃহা ও আবেগের জাগরণ এবং জীবনের নতুন পথে এগিয়ে যাওয়ার প্রক্রিয়াকে বর্ণনা করেছেন। এখানে নির্দিষ্ট কোনো উপলক্ষ্য নেই। কিন্তু 'বিদ্রোহী' কবিতায় যে জাগরণের দ্রোহ ফুটে উঠেছে তা তৎকালীন ঔপনিবেশিক শক্তির অপশাসনের বিরুদ্ধে। এক্ষেত্রে উৎপীড়িত জনতার ক্রন্দনরোল যতদিন পর্যন্ত থাকবে, ততদিন কবির বিদ্রোহী সত্তারও শান্তি হবে না।"
        },
        {
          "label": "ঘ",
          "question": "",
          "explanation": "উদ্দীপকের চেয়ে 'বিদ্রোহী' কবিতার আত্মজাগরণ, আত্মজিজ্ঞাসা অনেক বেশি বিস্তৃত কারণ এই দ্রোহ ছিল আর্তমানবতার পক্ষে এবং পরাধীনতা ও বৈষম্যের বিরুদ্ধে আলোকবর্তিকা সদৃশ। 'বিদ্রোহী' কবিতায় কবি বিবিধ উপমায় তাঁর বিদ্রোহী চেতনাকে মূর্ত করে তুলেছেন। ঔপনিবেশিক ভারতবর্ষে সামাজিক নানা অসংগতি ও অন্যায়- অত্যাচার কবিকে আহত করেছিল। এমন পরিস্থিতির বিপরীতে শোষণ- বৈষম্যহীন এক শান্তিপূর্ণ পৃথিবীর লক্ষ্যে কবি বিদ্রোহ করেছেন। কবির এই দ্রোহ মূলত মানবমুক্তির লক্ষ্যে শান্তিপ্রিয় মানুষের আকাঙ্ক্ষার প্রতিফলন। উদ্দীপকে কবি স্বার্থ নিরপেক্ষ থেকে জেগে উঠেছেন সৃজনের শক্তিতে। যে শাক্তির রূপরেখা সব অসুন্দর আর সীমাবদ্ধতার বিরুদ্ধে সাহসী উচ্চারণে দেয়াল ভাঙার। সব প্রতিবন্ধকতাকে মোকাবিলা করে গতিশীল থাকার। উদ্দীপকের আত্মজাগরণ জড়তা ভেঙে নতুন পথে এগিয়ে যাওয়ার। যা 'বিদ্রোহী' কবিতাতেও ধ্বনিত হয়েছে। তবে 'বিদ্রোহী' কবিতার বিদ্রোহের আহ্বান দুটি ধারায় প্রবহমান। একটি পরাধীনতার শৃঙ্খল ও সামাজিক ভেদ-বৈষম্যের বিরুদ্ধে বিধ্বংসী রূপ নেয়। আর অন্যটি মানবতাবোধ ও সহমর্মিতা দিয়ে সমাজকে নতুন করে সাজিয়ে তোলা। সুতরাং কবি একইসাথে আর্তমানবতার পক্ষে এবং পরাধীনতা ও বৈষম্যের বিপক্ষে অবস্থান নিয়েছেন। তাই অনায়াসেই বলা যায়, উদ্দীপকের চেয়ে 'বিদ্রোহী' কবিতার গভীরতা ও ব্যাপ্তি অনেক বেশি।"
        }
      ]
    },
    {
      "number": "6",
      "uddipok": "এ কথা জানিতে তুমি ভারত-ঈশ্বর শা-জাহান কালস্রোতে ভেসে যায় জীবন যৌবন ধনমান শুধু তব অন্তরবেদনা চিরন্তন হয়ে থাক, সম্রাটের ছিল এ সাধনা হীরামুক্ত মাণিক্যের ঘটা যেন শূন্য দিগন্তের ইন্দ্রজাল ইন্দ্রধনুচ্ছটা যায় যদি লুপ্ত হয়ে যাক, শুধু থাক এক বিন্দু নয়নের জল কালের কপোলতলে শ্রভ্র সমুজ্জল এ তাজমহল।",
      "tag": "RCC 24",
      "sub_questions": [
        {
          "label": "ক",
          "question": "",
          "explanation": "'সোনার তরী' কবিতাটি মাত্রাবৃত্ত ছন্দে রচিত।"
        },
        {
          "label": "খ",
          "question": "",
          "explanation": "প্রশ্নোক্ত চরণটিতে মহাকালের প্রতীক সোনার তরীতে মানুষের কর্মের স্থান হলেও সেখানে ব্যক্তিমানুষের যে স্থান হয় না, সে বিষয়টিই ফুটে উঠেছে। ব্যক্তিমানুষের মৃত্যু অনিবার্য; তাকে রোধ করা সম্ভব নয়। কিন্তু ব্যক্তির কর্মফল বা অর্জনকে মৃত্যু স্পর্শ করতে পারে না। আর তাই সোনার তরীতে কেবল কৃষকের সোনার ধানই ঠাঁই পায়, কিন্তু ব্যক্তিকৃষককে অপূর্ণতার বেদনা নিয়ে অপেক্ষা করতে হয় অনিবার্যভাবে মহাকালের স্রোতে বিলীন হওয়ার জন্য। মানুষ তার কর্মকে রেখে যায়, মানুষের স্থান হয় না এ নশ্বর পৃথিবীতে। প্রশ্নোক্ত চরণটিতে ঠাঁই নাই কথাটির মাধ্যমে জীবনের এই অমোঘ সত্যটিকেই তুলে ধরা হয়েছে।"
        },
        {
          "label": "গ",
          "question": "",
          "explanation": "উদ্দীপকের সম্রাটের সাথে 'সোনার তরী' কবিতার 'আমি' সত্তার জীবনবোধের সাদৃশ্য রয়েছে। 'সোনার তরী' কবিতায় 'আমি' তথা কৃষক শিল্পস্রষ্টা কবির প্রতীক। এখানে কৃষকের উৎপাদিত ফসল মূলত কবির সৃষ্টিকর্ম। কবি জানেন, মহাকাল তাঁর সৃষ্টিকর্মকে গ্রহণ করলেও সেখানে তাঁর ঠাঁই নেই। যেমনটি দেখা যায়, এ কবিতার কৃষকের ক্ষেত্রে। কৃষক তাঁর উৎপাদিত ফসলের সবটুকু মাঝির নৌকায় তুলে দেওয়ার পর সেখানে তাঁর নিজের জন্য জায়গা থাকে না। মহাকালের নিয়মের কাছে ব্যক্তিসত্তার এই চিরন্তন অসহায়ত্বের দিকটিই কবি কৃষক চরিত্রের মধ্য দিয়ে ফুটিয়ে তুলেছেন। উদ্দীপকের সম্রাট মূলত 'সোনার তরী' কবিতার 'আমি' সত্তারই একটি রূপ। যে মহাকালের নিয়মের কাছে অসহায়। সম্রাট জানতেন কালের পরিক্রমায় তাঁকে সব ফেলে পৃথিবী থেকে বিদায় নিতে হবে। তবু তিনি চেয়েছিলেন তাঁর সৃষ্ট হৃদয় হরণ করা সৌন্দর্যের মাঝে যেন তাঁর হৃদয়ের বেদনা চিরন্তন হয়ে থাকে। কবিতার আমি সত্তারূপী কৃষকও মহাকালের কাছে চিরন্তন হয়ে থাকার আকুতি জানিয়েছিলেন। কিন্তু সময়রূপী 'সোনার তরী'র কাছে ব্যক্তিসত্তা অসহায়। মহাকালের কালগ্রাসে বিলীন হয়ে যাওয়াই ব্যক্তির নিয়তি। সম্রাট হোক বা কৃষক। জীবনের এই অমোঘ সত্যকে সকলকেই মেনে নিতে হয়। তাই বলা যায়, সম্রাট ও 'আমি' সত্তা সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "\"উদ্দীপকটি 'সোনার তরী' কবিতার মূলভাব ধারণ করতে সক্ষম হয়েছে।\"- মন্তব্যটি যথার্থ। 'সোনার তরী' কবিতায় কবি মানবজীবনের নির্মম বাস্তবতার কথা বলেছেন। এই জগতে ব্যক্তি মানুষরে কোনো মূল্য নেই। মানুষের ব্যক্তি সত্তাকে মহাকাল মনে রাখে না। মানুষের মৃত্যুর সাথে সাথে তার ব্যক্তি সত্তার বিলুপ্তি ঘটে। মহাকাল শুধু মানুষের কর্মকে ধারণ করে। কৃষক হলেন শিল্পস্রষ্টা। তাই কৃষক মহাকালের প্রতীক নৌকায় স্থান পাননি। নৌকা ব্যক্তি মানুষকে স্থান না দিয়ে তাঁর সৃষ্টি তথা শিল্পকর্মকে স্থান দিয়েছে। সোনার তরী কৃষকের সৃষ্ট ফসল তুলে নিয়ে নিরুদ্দেশের পানে ধাবিত হয়। তাই ব্যক্তি মানুষের চেয়ে মানুষের কর্মের মূল্য অপরিসীম। কর্মই মানুষকে জীবিত রাখে। উদ্দীপকে একজন পরাক্রমশালী রাজার কথা বলা হয়েছে, যিনি জানেন কালস্রোতের কাছে জীবন, যৌবন, ধনমান কোনোকিছুই স্থায়ী নয়। তবু তিনি সৌন্দর্য সৃষ্টি করেন। সেই সৃষ্টির মাধ্যমে সময়কে অতিক্রম করে যেতে চান। নিজের অন্তরবেদনাকে চিরন্তন রূপ দিতে চান। যা প্রকারান্তরে সময়ের কালগ্রাসে হারিয়ে না যাওয়ারই আকাঙ্ক্ষা। 'সোনার তরী' কবিতায় অন্তলীন হয়ে আছে মানব জীবনদর্শন। মহাকালের চিরন্তন স্রোতে মানুষ অনিবার্য বিষয়কে এড়াতে পারে না। ব্যক্তি মানুষের মৃত্যু অনিবার্য এই জগৎ সংসারে টিকে থাকে কেবল মানুষের সৃষ্টিকর্ম বা শিল্প সৃষ্টি। তাই কবির সৃষ্টিকর্ম সোনার তরীতে স্থান পেলেও ব্যক্তি কবির স্থান সেখানে হয় না। ব্যক্তিমানুষ অনিবার্যভাবে মহাকালের শূন্যতায় বিলীন হয়। উদ্দীপকেও আলোচ্য কবিতার মতো কালস্রোতে ধনদৌলত, মানবজীবন এবং তারুণ্যের বিলীন হয়ে যাওয়ার কথা বলা হয়েছে। বিলুপ্তি ঘটবে জেনেও মানুষের অমর হয়ে থাকার যে চিরন্তন বাসনা সম্রাটের চাওয়ার মাধ্যমে তা-ই প্রকাশ পেয়েছে। তাই বলা যায়, উদ্দীপকটি 'সোনার তরী' কবিতার মূলভাব ধারণ করতে সক্ষম হয়েছে।"
        }
      ]
    },
    {
      "number": "7",
      "uddipok": "গ্রামের রাস্তা হচ্ছে। কিন্তু মাতব্বর শ্রেণি ঠিকাদারদের সাথে আঁতাত করে নিম্নমানের। করছে। গ্রামের যুবকেরা এটি বুঝতে পেরে প্রতিবাদে ফেটে পড়ল। তারা একত্রিত হয়ে রান্নার বন্ধ বন্ধ করে দিলো। শেষ পর্যন্ত ঠিকাদারেরা ঠিকমতো কাজ করতে বাধ্য হলো",
      "tag": "RCC 24",
      "sub_questions": [
        {
          "label": "ক",
          "question": "",
          "explanation": "কবি সুকান্ত ভট্টাচার্য একুশ বছর বয়সে মৃত্যুবরণ করেন।"
        },
        {
          "label": "খ",
          "question": "",
          "explanation": "'আঠারো বছর বয়স' কবিতায় কবি 'এ বয়সে কানে আসে কত কর মন্ত্রণা'- চরণটির মাধ্যমে এ বয়সে নতুন নতুন তত্ত্বের সঙ্গে পরিচিত হওয়াকে বুঝিয়েছেন। আঠারো বছর বয়সে মানুষ আত্মপ্রত্যয়ে প্রথমবারের মতো স্বনির্ভর জীবনযাপনের প্রয়াস চালায়। এ জন্য তাকে বাস্তব রুক্ষ মাটির পৃথিবীর ওপর দাঁড়াতে হয়। এ সময় তারা ভালো-মন্দ, ইতিবাচক-নেতিবাচক নানা তত্ত্ব, মতবাদ ও ভাবধারার সঙ্গে পরিচিত হতে শুরু করে।"
        },
        {
          "label": "গ",
          "question": "",
          "explanation": "'আঠারো বছর বয়স' কবিতার যুবক সাহসী, নির্ভীক, প্রতিবাদী এবং দুর্বার যা উদ্দীপকে উল্লিখিত যুবকদের বৈশিষ্ট্যের সঙ্গে সাদৃশ্যপূর্ণ। আঠারো বছর বয়সে অনেক দুঃসাহস উঁকি দেয়। এ বয়সে থাকে না কোনো ভয়, এ বয়স অল্প আঘাতে কাতর হয়ে পড়ে না। এ বয়সের। যুবকেরা হয় প্রতিবাদী, যেকোনো অন্যায় অত্যাচার দেখলে তারা চুপ করে থাকতে পারে না। হাজার ক্ষতবিক্ষত কিংবা আঘাত পেলেও এ বয়স থেমে থাকে না। এ বয়স জানে রক্তদানের পুণ্য। আঠারো বছর বয়সে কেউ মাথা নোয়াতে চায় না অন্যায়ের কাছে। উদ্দীপকে দেখা যায়, গ্রামে রাস্তা হচ্ছে কিন্তু মাতবর শ্রেণির ঠিকাদারের সাথে আঁতাত করে নিম্নমানের রাস্তা করছে। গ্রামের যুবকরা এটা বুঝতে পেরে প্রতিবাদে ফেটে পড়ে। তারা একত্রিত হয়ে রাস্তার কাজ বন্ধ করে দেয়। উদ্দীপকে যুবকদের মধ্যে সাহসিকতা, নির্ভীকতা ও প্রতিবাদী মনোভাব দেখা যায়। যা 'আঠারো বছর বয়স' কবিতায় যুবকদের মধ্যেও পরিলক্ষিত হয়। কারণ, কবিতায় যুবকদের রয়েছে দুর্বিপাক ও দুর্যোগ মোকাবিলা করা প্রাণশক্তি। এ বয়স অদম্য দুঃসাহসে সকল বাধা- বিপদকে পেরিয়ে অন্যায়ের বিরুদ্ধে মাথা উঁচু করে দাঁড়াতে পারে। তাই বলা যায় যে, অন্যায়-অত্যাচারের বিরুদ্ধে সাহসী, নির্ভীক, প্রতিবাদী এবং দুর্বার ভূমিকা পালনের ক্ষেত্রে 'আঠারো বছর বয়স' কবিতার তারুণ্যশক্তিও উদ্দীপকের যুবকরা সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "\"উদ্দীপকটি পরিপূর্ণরূপে 'আঠারো বছর বয়স' কবিতার ভাব ধারণ - করতে পারেনি\"- মন্তব্যটি সঠিক। 'আঠারো বছর বয়স' কবিতায় বয়ঃসন্ধিকালের বৈশিষ্ট্য তুলে ধরা হয়েছে। কৈশোর থেকে যৌবনে পদার্পণের এ বয়সটি থাকে উত্তেজনার, প্রবল আবেগের এবং জীবনে ঝুঁকি নেওয়ার উপযোগী। এ বয়সের যুবকদের ধর্মই হলো আত্মত্যাগের মহান মন্ত্রে উজ্জীবিত হওয়া, আঘাত-সংঘাতের মধ্যে রক্তশপথ নিয়ে ঝাঁপিয়ে পড়া। দুর্যোগ এবং দুর্বিপাক মোকাবিলা করা, নতুন জীবন রচনার স্বপ্ন দেখা এবং মানুষের কল্যাণ করা। উদ্দীপকে গ্রামে রাস্তা হচ্ছে, সেখানে গ্রামের মাতবর এবং ঠিকাদার মিলে নিম্নমানের রাস্তা করে। এটা গ্রামের যুবকরা বুঝতে পেরে প্রতিবাদ করে। সুতরাং এখানে যুবকদের প্রতিবাদী মনোভাব প্রকাশ পেয়েছে। 'আঠারো বছর বয়স' কবিতায় যুবকদের মধ্যে আত্মনির্ভরশীলতা লক্ষ্য করা যায়। যে বয়সে তারা অন্যের ওপর নির্ভরশীলতা পরিহার করে নিজের পায়ে দাঁড়ানোর প্রস্তুতি নেয়। এ বয়সের যুবকদের মধ্যে আত্মপ্রত্যয়ী ভাব আসে, জীবনের মুখোমুখি দাঁড়ায় স্বাধীনভাবে। দেশ ও জাতির কল্যাণে এগিয়ে আসে যুবকেরা। নতুন স্বপ্ন ও নব নব অগ্রগতি সাধনের স্বপ্ন দেখে, অন্যায়- অত্যাচারের বিরুদ্ধে ক্ষুব্ধ হয়ে ওঠে এ বয়সের যুবকেরা। অপরদিকে উদ্দীপকে শুধু যুবকদের প্রতিবাদী এবং সাহসী পদক্ষেপের উদাহরণ দেখা যায় যা আঠারো বছর বয়স কবিতার খন্ডাংশ। সুতরাং বলা যায় উদ্দীপকটি 'আঠারো বছর বয়স' কবিতার পরিপূর্ণ ভাব ধারণ করতে পারেনি।"
        }
      ]
    },
    {
      "number": "8",
      "uddipok": "পাকিস্তানি মিলিটারিরা একটি স্কুল ঘরে ক্যাম্প করেছিল। তাদের সাথে কিন্তু রাজাকারও ছিল। মুক্তিবাহিনীর কমান্ডার জাভেদের যুদ্ধের নৈপুণ্যে পাকিস্তানি হানাদার বাহিনী কোণঠাসা হয়ে পড়েছে। দেশ পর্যন্ত পাকিস্তানি বাহিনীর সাথে থাকা রাজাকারদের পরামর্শে তারা আত্মসমর্পণ করে প্রাণ রক্ষা করল।",
      "tag": "RCC 24",
      "sub_questions": [
        {
          "label": "ক",
          "question": "",
          "explanation": "'ভিক্টোরি অর ডেথ'- উক্তিটি ক্লেটনের।"
        },
        {
          "label": "খ",
          "question": "",
          "explanation": "যুদ্ধ বন্ধ না করলে নবাব সৈন্য এখুনি তার প্রমাণ দেবে কথাটি দ্বারা বাঙালি কাপুরুষ নয় এটা বোঝানো হয়েছে। 'সিরাজউদ্দৌলা' নাটকে ক্যাপ্টেন ক্লেটন ব্রিটিশ সৈনিকদের প্রাণপণে যুদ্ধ করতে বলেন। যুদ্ধে জয়লাভ অথবা মৃত্যুবরণ যায় হোক না কেন যুদ্ধ চালিয়ে যেতে বলেন। কিন্তু ওয়ালি খান যুদ্ধ বন্ধ করার কথা বলেন। কারণ নবাব সৈন্যের কাছে আত্মসমর্পণ না করলে দুর্গের একটি প্রাণীকেও তারা রেহাই দেবে না। কারণ, বাঙালি কাপুরুষ নয়। তখনই ওয়ালি খান বলেন যুদ্ধ বন্ধ না করলে নবাব সৈন্য এখুনি তার প্রমাণ দেবে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত রাজাকারের পরামর্শে আত্মসমর্পণ করে পাকিস্তানি বাহিনির প্রাণ রক্ষা পায় অপরদিকে 'সিরাজউদ্দৌলা' নাটকের ওয়ালি খানের পরামর্শে ব্রিটিশদের প্রাণ রক্ষা পায়। ওয়ালি খান বাঙালি কিন্তু তিনি ইংরেজদের হয়ে যুদ্ধ করছেন যাকে রাজাকার বলা হয়। তিনি কোম্পানির টাকার জন্য ইংরেজদের পক্ষ নিয়ে যুদ্ধ করেন। যুদ্ধের একপর্যায়ে তিনি ইংরেজদের যুদ্ধ বন্ধ করার পরামর্শ দেন। কারণ, নবাব সৈন্য দুর্গের কাছাকাছি এসে পড়ে। যদি আত্মসমর্পণ না করা হয় তাহলে নবাব সৈন্য সকলকে হত্যা করবে। উদ্দীপকে পাকিস্তানি মিলিটারিরা একটা স্কুল ঘরে ক্যাম্প করেছিল তাদের সাথে কিছু রাজাকারও ছিল। মুক্তিবাহিনীর কমান্ডার জাভেদের যুদের নৈপুণ্যে পাকিস্তানি হানাদার বাহিনী কোণঠাসা হয়ে পড়ে। শেষ পর্যন্ত পাকিস্তানি বাহিনীর সাথে থাকা রাজাকারদের পরামর্শে তারা আত্মসমর্পন করে প্রাণ রক্ষা করে। উদ্দীপকের রাজাকারদের সাথে 'সিরাজউদ্দৌলা' নাটকের ওয়ালি খানের হুবহু সাদৃশ্য পাওয়া যায়। কারণ, 'সিরাজউদ্দৌলা নাটকে ওয়ালি খান ইংরেজদের নবাব সৈন্যের কাছে আত্মসমর্পণ করার পরামর্শ দিয়ে তাদের প্রাণ রক্ষা করে। সুতরাং উদ্দীপকের রাজাকার এবং 'সিরাজউদ্দৌলা' নাটকের ওয়ালি খান একই সূত্রে গাঁথা।"
        },
        {
          "label": "ঘ",
          "question": "",
          "explanation": "'নবাব সিরাজউদ্দৌলা বীর মুক্তিযোদ্ধাদের অনুপ্রেরণা জুগিয়েছেন'- মন্তব্যটি যথার্থ নবাব সিরাজউদ্দৌলা বাংলার শেষ স্বাধীন নবাব। তিনি সবচেয়ে অল্প বয়সে সিংহাসনে আরোহণ করেন। নবাব সিরাজউদ্দৌলার বিরুদ্ধে ইংরেজরা যুদ্ধ পরিচালনা করে কিন্তু নবাব অত্যন্ত বিচক্ষণতার সাথে তাদের পরাজিত করে। ইংরেজ সৈন্যরা নবাব সৈন্যের কাছে আত্মসমর্পণ করে। নবাব ইংরেজদের চিহ্ন নিশ্চিহ্ন করে ফেলার জন্য তাদের দুর্গ আগুনে পুড়িয়ে ফেলে এবং সকলকে কোলকাতা ছেড়ে চলে যাওয়ার আদেশ দেয়। উদ্দীপকে দেখা যায়, পাকিস্তানি মিলিটারিরা একটি স্কুলে ক্যাম্প করে যাদের সাথে কিছু রাজাকারও ছিল। মুক্তিবাহিনীর কমান্ডার জাভেদের নৈপুণ্যে পাকিস্তানি হানাদার বাহিনী কোণঠাসা হয়ে পড়ে। উদ্দীপকের বিষয়বস্তু লক্ষ করলে দেখা যায় নবাব সিরাজউদ্দৌলার সময়ও নবাবের নৈপুণ্য দক্ষতায় ভয় পেয়ে ইংরেজ সেনারা আত্মসমর্পণ করে। যার সাথে উদ্দীপক ও 'সিরাজউদ্দৌলা' নাটকের সাদৃশ্য খুঁজে পাওয়া যায়। সিরাজউদ্দৌলা ইংরেজ সেনাদের বিরুদ্ধে যুদ্ধ করে এবং হার না মেনে পরাজয় না স্বীকার করে যুদ্ধ চালিয়ে যায়। একপর্যায়ে ইংরেজ সেনারা ভয়ে নবাবের কাছে আত্মসমর্পণ করে। যেটি বীর মুক্তিযোদ্ধাদের অনুপ্রেরণা হিসেবে কাজ করে। তারা বুঝতে পারে কীভাবে শত্রুর মোকাবিলা করা যায়, তাদের পরাজিত করা যায়। তেমনিভাবে উদ্দীপকেও হার না মেনে নৈপুণ্য দক্ষতায় পাকিস্তানি হানাদার বাহিনীদের পরাজিত করার বিষয় প্রতিফলিত হয়। সুতরাং সার্বিক বিষয় বিবেচনা করে প্রমাণিত হয় 'নবাব সিরাজউদ্দৌলা' বীর মুক্তিযোদ্ধাদের অনুপ্রেরণা জুগিয়েছেন।'"
        }
      ]
    },
    {
      "number": "9",
      "uddipok": "নবাব সিরাজউদ্দৌলা ক্ষমতায় আসার পর থেকে তার বিরুদ্ধে ষড়যন্ত্র শুরু হয়। তার আত্মীয়স্বজন পর্যন্ত তার বিরুদ্ধাচরণ করে। অনেক ক্ষেত্রেই তিনি এই ষড়যন্ত্রের জাল ভেদ করতে পেরেছেন। জনের ক্ষেত্রেই পারেননি। পলাশির যুদ্ধে তিনি যেমন প্রতারিত হয়েছিলেন তেমনি ভাগ্য তার বিরুদ্ধে ছিল।",
      "tag": "RCC 24",
      "sub_questions": [
        {
          "label": "ক",
          "question": "",
          "explanation": "নবাব সিরাজউদ্দৌলা কলকাতার নাম পরিবর্তন করে আলীনগর রাখেন।"
        },
        {
          "label": "খ",
          "question": "",
          "explanation": "রাজবল্লভের কথার প্রত্যুত্তরে জগৎশেঠ মন্তব্য করেন 'নবাব আলীবর্দি ইন্তেকাল করার আগের দিন থেকেই পোশাকটা তৈরি। শত্রুর ষড়যন্ত্রে যখন নবাব প্রাসাদ ত্যাগ করে অন্যত্র চলে যান তখন মির জাফর নতুন নবাবের আসনে বসার সাজসজ্জা করতে থাকেন। তখন নতুন নবাবের রাজদরবারে আসতে দেরি হচ্ছে দেখে রাজবল্লভ বলেন 'কই আসর যে জুড়িয়ে গেল, দর্জি নতুন পোশাকটা নিয়ে ঠিক সময়ে পৌছেছে কি না কে জানে।' তখন জগৎ শেঠ রাজবল্লভকে আশ্বস্ত করে বলেন যে, 'না না সে ভাবনা নেই। নবাব আলীবর্দি ইন্তেকাল করার আগের দিন থেকেই পোশাকটা তৈরি।'"
        },
        {
          "label": "গ",
          "question": "",
          "explanation": "উদ্দীপকে নবাব সিরাজউদ্দৌলার আত্মীয়স্বজনের বিরুদ্ধে ষড়যন্ত্রের জাল ভেদ করার সফলতার ইঙ্গিত রয়েছে। 'সিরাজউদ্দৌলা' নাটকের প্রথম অঙ্কের তৃতীয় দৃশ্যে দেখা যায় সিরাজের খালা ঘসেটি বেগম রাজবল্লভ, রায়দুর্লভ, উমিচাঁদ এবং জগৎশেঠের সাথে কল নবাবের বিরুদ্ধে ষড়যন্ত্র শুরু করেন। পরবর্তী সময়ে নবাব সেটা জানতে পেরে তাঁর খালা ঘসেটি বেগমকে বন্দি করে নিয়ে যান। যার মাধ্যমে ক নবাবের সফলতার ইঙ্গিত পাওয়া যায় শত্রুর বিরুদ্ধে। উদ্দীপকে নবাব সিরাজউদ্দৌলা ক্ষমতায় আসার পর থেকে তাঁর বিরুদ্ধে বল ষড়ষন্ত শুরু হয়। তাঁর আত্মীয়স্বজন পর্যন্ত তাঁর বিরুদ্ধাচরণ করে। অনেক ক্ষেত্রেই তিনি ষড়যন্ত্রের জাল ভেদ করতে পেরেছেন, আবার অনেক ক্ষেত্রেই পারেননি। উদ্দীপকের সাথে 'সিরাজউদ্দৌলা' নাটকের সাদৃশ্যপূর্ণ দিকটি হলো নবাবের সফলতা। কারণ, উদ্দীপকেও নবাব ষড়যন্ত্রের জাল ভেদ করেই আত্মীয়স্বজনের মুখোশ উন্মোচন করেন। একইভাবে 'সিরাজউদ্দৌলা' নাটকে সিরাজ তাঁর খালার বিরুদ্ধে সমস্ত ষড়যন্ত্র ধরে ফেলে তাঁর খালা ঘসেটি বেগমকে বন্দি করেন। যেটির মাধ্যমে সিরাজউদ্দৌলার সফলতার ইঙ্গিত পাওয়া যায়।"
        },
        {
          "label": "ঘ",
          "question": "",
          "explanation": "উদ্দীপকের শেষ চরণটি হলো 'পলাশির যুদ্ধে তিনি যেমন প্রতারিত হয়েছিলেন তেমনি ভাগ্যও তাঁর বিরুদ্ধে ছিল' উক্তিটি সিরাজউদ্দৌলা নাটকের সাথে সাদৃশ্যপূর্ণ। সিরাজউদ্দৌলা সিংহাসনে আরোহণ করা কেউ পছন্দ করেনি। বিশেষ করে তাঁর খালা ঘসেটি বেগম চেয়েছিলেন তাঁর ছেলে শওকতজশ সিংহাসনে বসবে। এছাড়াও মিরজাফর থেকে শুরু করে তাঁর ঘনিষ্ঠজনেরা সিরাজের বিরুদ্ধে ষড়যন্ত্র করতে থাকে। ষড়যন্ত্রের একপর্যায়ে নবাব শত্রুদের কাছে হত্যা হয়। মূলত যুদ্ধে জয়লাভ করার শেষ পর্যায়ে এসে সিরাজ পরাজিত হয়। 'সিরাজউদ্দৌলা' নাটকে সিরাজ ১৭৫৭ সালে পলাশির যুদ্ধের সময় শত্রুদের ষড়যন্ত্রে যুদ্ধে হেরে যায়। সিরাজের বিশ্বস্ততার সুযোগ নিয়ে মিরজাফর তাঁর সাথে বিশ্বাসঘাতকতা করে। যার ফলস্বরূপ সিরাজ পলাশির যুদ্ধে হেরে যায়। যুদ্ধ জয়ের কাছাকাছি এলে বিশ্বাসঘাতক মিরজাফর সিরাজকে বলে এখন যুদ্ধ থামিয়ে রাখতে সেই সুযোগে ইংরেজ সেনারা নিরস্ত্র সিরাজ এবং সৈন্যদের উপর আক্রমণ করে। ফলে পলাশির যুদ্ধে নবাব পরাজিত হন। উদ্দীপকের শেষ চরণটি 'সিরাজউদ্দৌলা' নাটকের হুবহু ভাব ধারণ করে। কারণ পলাশির যুদ্ধে নবাবের পরাজয়ের বেশকিছু কারণ ছিল, যার মধ্যে অন্যতম ঘনিষ্ঠজনদের বিশ্বাসঘাতকতা। নবাবের খালা ঘসেটি বেগম, সেনাপতি মিরজাফর এবং আরও অনেকের বিশ্বাসঘাতকতার কারণেই তাঁর পতন ঘটে। এছাড়াও ভাগ্য তাঁর সহায় ছিল না বলা যায়। কারণ, পলাশির যুদ্ধের শেষ পর্যায়ে এসেন ভাগ্যদোষ এবং নিজের বোকামির কারণে নবাব পলাশির যুদ্ধে জয়লাভ করতে গিয়েও পরাজিত হন।"
        }
      ]
    },
    {
      "number": "10",
      "uddipok": "চেয়ারম্যান সাহেব হরিণমারী গ্রামের কৃতী শিক্ষার্থীদের জন্য বিশেষ সংবর্ধনার আয়োজন করেন। এর মাধ্যমে পরবর্তী জেনারেশন অনুপ্রাণিত বোধ করে। গ্রামের সাধারণ মানুষ এতে নির্দ্বিধায় সমর্থন জানালেও একজন মাতব্বর তাতে বাধা হয়ে দাঁড়ায়। তার মতে, শিক্ষিত মানুষরা বৃদ্ধ বাবা-মাকে দেখাশোনা করে না। কাজেই বেশি শিক্ষা দরকার নেই। এ উত্তরে চেয়ারম্যান সাহেব বলেন, 'কোনো শিক্ষার সাথেই বৃদ্ধ বাবা-মায়ের সেবাযত্ন নেওয়ার সমস্যা নেই বরং শিক্ষিত মানুষেরা চাকরি থেকে উপার্জন দিয়ে বাবা-মায়ের সেবাযত্ন করতে পারে; ভুল শিক্ষা বা অজ্ঞনতর জন্যই মানুষ কুসংস্কারে বিশ্বাসী হয় এবং অন্যায় কাজ করে।'",
      "tag": "RCC 24",
      "sub_questions": [
        {
          "label": "ক",
          "question": "",
          "explanation": "আওয়ালপুরের পীরকে মজিদ ইবলিশ হিসেবে আখ্যা দিয়েছেন।"
        },
        {
          "label": "খ",
          "question": "",
          "explanation": "রহিমার উপর নিজের নিয়ন্ত্রণ অটুট রাখার জন্য মজিদ রহিমার চলাচলে শাসন করে। 'লালসালু' উপন্যাসে রহিমা মজিদের প্রথম স্ত্রী। সে মজিদের অনুগত ও বাধ্য হয়ে থাকে। স্ত্রী রহিমাকে ধর্মের ভয় দেখিয়ে নিয়ন্ত্রণে রাখার কৌশল হিসেবে তার প্রতি পদক্ষেপে তাকে শাসন করে। এই শাসনের প্রেক্ষিতেই মজিদ রহিমাকে প্রশ্নোক্ত উক্তিটি করে।"
        },
        {
          "label": "গ",
          "question": "",
          "explanation": "উদ্দীপকের চেয়ারম্যানের সাথে 'লালসালু' উপন্যাসের আক্কাসের সাদৃশ্য রয়েছে। 'লালসালু' উপন্যাসে দেখা যায় যে, আক্কাস একজন শিক্ষিত যুবক। সে গ্রামে একটি স্কুল প্রতিষ্ঠার করতে চায়। সে মনে করে গ্রামে স্কুল প্রতিষ্ঠা হলে সমাজের মানুষ শিক্ষার আলোয় আলোকিত হবে। সমাজ থেকে সকল প্রকার কুসংস্কার দূর হবে এবং মানুষ তার নিজের ভালোমন্দ বুঝতে শিখবে। ফলে লোকজন মজিদের ভণ্ডামি বুঝতে পারবে। উদ্দীপকের চেয়ারম্যান সাহেব হরিণমারী গ্রামে কৃতী শিক্ষার্থীদের জন্য বিশেষ সংবর্ধনার আয়োজন করে। এর মাধ্যমে পরবর্তী জেনারেশন অনুপ্রাণিত বোধ করে। গ্রামের সকল মানুষ সমর্থন জানালেও গ্রামের মাতব্বর বাধা হয়ে দাঁড়ায়। তার মতে শিক্ষিত মানুষরা বৃদ্ধ বাবা-মায়ের দেখাশোনা করে না। তখন চেয়ারম্যান সাহেব বলেন, শিক্ষিত মানুষেরা চাকরি থেকে উপার্জিত অর্থ দিয়ে বাবা-মায়ের সেবাযত্ন করতে পারে। তবে ভুল শিক্ষা বা অজ্ঞানতার জন্যই মানুষ কুসংস্কারে বিশ্বাসী হয় এবং অন্যায় কাজ করে। বিষয়টি 'লালসালু' উপন্যাসে আক্কাসের সাথে সাদৃশ্যপূর্ণ কারণ আক্কাসও গ্রামের মানুষকে অজ্ঞানতা এবং কুসংস্কার থেকে বাঁচাতে গ্রামে স্কুল প্রতিষ্ঠা করতে চেয়েছিল।"
        },
        {
          "label": "ঘ",
          "question": "",
          "explanation": "\"কুসংস্কারই উদ্দীপক ও 'লালসালু' উপন্যাসের সমাজে অনুঘটক হিসেবে কাজ করছে।\"- মন্তব্যটি যথার্থ। 'লালসালু' হলো একটি সামাজিক সমস্যাবিষয়ক উপন্যাস। যেখানে গ্রামের মানুষের মধ্যে থাকা ধর্মান্ধতা ও কুসংস্কার প্রাধান্য পেয়েছে। মজিদ নামে। এক ভন্ড ধর্মব্যবসায়ী নিজের সাথে গ্রামের সহজ-সরল মানুষদের উপর কীভাবে প্রভাব বিস্তার করে তা প্রকাশ পেয়েছে। গ্রামের একজন মতুল প্রতিষ্ঠা করতে চাইলে মজিদ নিজের স্বার্থের জন্য সেটাও করতে দেয় না। উদ্দীপকের চেয়ারম্যান সাহেব একটি গ্রামে কৃতী শিক্ষার্থীদের জন্য বিশেষ আয়োজন করে যেখানে পরবর্তী জেনারেশনের সবাই অনেক অনুপ্রাণিত হয়। কিন্তু গ্রামের মাতব্বর সেখানে বাধা হয়ে দাঁড়ায়। কারণ, শিক্ষিত হয়ে গেলে সে আর শোষণ করতে পারবে না। মানুষের মাঝে এতোদিন যে কুসংস্কার ছিল তা-ও দূর হয়ে যাবে। 'লালসালু' উপন্যাসে ভন্ড মজিদ গ্রামের মানুষের উপর নিজের প্রভাব বিস্তার করে। একটা পুরানো কবরকে মিথ্যার আশ্রয় নিয়ে মাজারের রূপ দেয় যেটা গ্রামের সহজ-সরল মানুষ বিশ্বাস করে নেয়। গ্রামে কোনো স্কুল প্রতিষ্ঠা করতে দেয় না, মজিদ সকলকে নিরক্ষর রাখতে চায়। কারণ, শিক্ষিত হলে মানুষ কুসংস্কারে বিশ্বাস করবে না তখন মজিদের আর ধর্মব্যবসা করাও হবে না। একই উদ্দীপকেও হরিণমারী গ্রামে অশিক্ষিত কুসংস্কারের বিস্তৃতি দেখা যায়। যে সমাজে মাতব্বরের মতো মানুষেরা কুসংস্কারচ্ছন্ন মানুষদের শাসনের বেড়াজালে বন্দি করে রাখে। শিক্ষার মতো আলো এসব কুসংস্কারাচ্ছন্ন মানুষদের কখনো স্পর্শ করতে পারে না। সুতরাং বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "11",
      "uddipok": "আধিপত্য মানে কর্তৃত্ব বা প্রভুত্ব। এর মাধ্যমে প্রভাব বিস্তার করা মানুষের আজন্ম স্বভাব। সামাজিক কাজ করে হোক, খারাপ কাজ করে হোক, অর্থবিত্ত দিয়ে হোক মানুষ প্রভাব বিস্তার করতে পারে। প্রভাব বিস্তার করতে কেউ-বা জীবিকার প্রয়োজনে নিজ এলাকা ছেড়ে অন্যত্র, চলে যায়। অতঃপর পরিশ্রম ও বুদ্ধির জোরে নিঃস্ব ও সহায়সম্বলহীন অবস্থা থেকে। বিত্তশালী হয়ে ওঠে।",
      "tag": "RCC 24",
      "sub_questions": [
        {
          "label": "ক",
          "question": "",
          "explanation": "এত শ্রম, এত কষ্ট তবু ভাগ্যের ঠিকানা নেই।"
        },
        {
          "label": "খ",
          "question": "",
          "explanation": "মহব্বতনগরের লোকেরা মজিদের প্রথম স্ত্রী রহিমার মতোই দৈহিক শক্তিতে বলীয়ান, কিন্তু সহজ-সরল এবং মানসিকভাবে দুর্বল ও ভীতু প্রকৃতির, যা প্রশ্নোক্ত বাক্যটির মাধ্যমে বোঝানো হয়েছে। মহব্বতনগরের মানুষগুলো কাজ করে আনন্দ পায়। তাদের অন্তরজুড়ে শুধু জমি আর ধান। সারা বছর খোদার কথা ভুলেই থাকে তারা। কেবল বর্ষণহীন খরার দিনে যখন জমিতে ফাটল ধরে তখন তারা খোদাকে স্মরণ করে। বিশাল শরীর নিয়ে তারা সব সময় কাজে মগ্ন থাকে মোটাতাজা শরীর হলেও লোকগুলো রহিমার মতো অন্তরে নারীসুলভ ভয় লালন করে। রহিমার মতোই তারা মজিদকে ভয় পায় ও শ্রদ্ধা করে। এজন্যই প্রশ্নোক্ত কথাটি বলা হয়েছে।"
        },
        {
          "label": "গ",
          "question": "",
          "explanation": "উদ্দীপকের বর্ণনায় 'লালসালু' উপন্যাসের মজিদ চরিত্রের সাদৃশ্য পাওয়া যায়। মজিদ একটি প্রতীকী চরিত্র- কুসংস্কার, শঠতা, প্রতারণা এবং অন্ধবিশ্বাসের প্রতীক সে। প্রচলিত বিশ্বাসের কাঠামো ও প্রথাবদ্ধ জীবনধারাকে সে টিকিয়ে রাখতে চায়, ওই জীবন ধারার সে প্রভু হতে চায়, চায় অপ্রতিহত ক্ষমতার অধিকারী হতে। এজন্য মজিদ যেকোনো কাজ করতেই প্রস্তুত তা যতই নীতিহীন বা অমানবিক হোক।উদ্দীপকে রয়েছে আধিপত্য মানে কর্তৃত্ব বা প্রভুত্ব। এর মাধ্যমে প্রভাব বিস্তার করা মানুষের আজন্ম স্বভাব। সামাজিক কাজ করে হোক, খারাপ কাজ করে হোক, অর্থবিত্ত দিয়ে হোক মানুষ প্রভাব বিস্তার করতে চায়। প্রভাব বিস্তার করতে কেউ বা জীবিকার তাগিদে নিজ ছেড়ে অন্যত্র চলে যায়। অতঃপর বুদ্ধির জোরে নিঃস্ব থেকে বিত্তশালী হয়ে ওঠে। যা সম্পূর্ণভাবে 'লালসালু' উপন্যাসের মজিদের সাথে সামঞ্জস্যপূর্ণ কারণ মজিদ চরিত্র উদ্দীপকের বর্ণনার সাথে হুবহু মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকে শুধু মজিদের প্রভাব, ক্ষমতা ও কর্তৃত্ব প্রকাশ পায় যা 'লালসালু' উপন্যাসের মূলভাবকে ধারণ করে না। 'লালসালু' উপন্যাসে প্রকাশ পেয়েছে কুসংস্কার, ধর্মব্যাবসা, কর্তৃত্ব বা ক্ষমতা, ধর্মভীতি ইত্যাদি বিষয়। যেখানে মজিদ নামের এক ভণ্ড মহব্বতনগর গ্রামে ঘাঁটি গেড়ে বসে এবং বাঁশঝাড় সংলগ্ন এক পুরানো কবরকে 'মোদাচ্ছের' পীরের মাজার নামে অ্যাখ্যায়িত করে। গ্রামের সহজ-সরল মানুষ মজিদের কথা শুনে ভীত হয় এবং বিশ্বাস করে যার ফলে অন্ধবিশ্বাস ও কুসংস্কার প্রকাশ পায়। উদ্দীপকে আধিপত্য বিস্তারের কথা বলা হয়েছে। সামাজিক কাজ করে হোক, খারাপ কাজ করে হোক, অর্থবিত্ত দিয়ে হোক প্রভাব বিস্তার করার কথা বলা হয়েছে। কেউ কেউ প্রভাব বিস্তার করে জীবিকার প্রয়োজনে নিজ দেশ ছেড়ে অন্যত্র চলে যায়। 'লালসালু' উপন্যাসে একটা গোটা সমাজব্যবস্থার চিত্র তুলে ধরা হয়েছে। যেখানে সমাজের নানা কুসংস্কার থেকে শুরু করে অন্ধবিশ্বাস, ধর্মভীতি ইত্যাদি তুলে ধরা হয়েছে। কীভাবে মজিদ নামের এক ভণ্ড ধর্মের দোহাই দিয়ে একটা মাজারকে পুঁজি করে মানুষকে বোকা বানাচ্ছে সেটা ফুটে উঠেছে। গ্রামে কোনো স্কুল প্রতিষ্ঠা করতে না দেওয়ার মাধ্যমে তার যে স্বার্থান্বেষী রূপ প্রকাশ পেয়েছে সেটাও উল্লেখযোগ্য। অপরদিকে, উদ্দীপকে শুধু আধিপত্য বিস্তারের বিষয়টিতে জোড় প্রদান করা হয়। মানুষ কীভাবে সমাজে আধিপত্য বিস্তার করে তার কিছু বিবরণ উদ্দীপকে উঠে এসেছে। কিন্তু 'লালসালু' উপন্যাসের কাহিনি ও প্রেক্ষাপট আরও বিস্তৃত এবং গভীর চেতনা ও বোধসম্পন্ন। সুতরাং বলা যায় যে, উদ্দীপকের বিষয়বস্তু মজিদ চরিত্রের আধিপত্য বিস্তার ও ক্ষমতালোভের দিকটি প্রকাশ করলেও উপন্যাসের মূলভাবকে ধারণ করতে পারেনি।"
        }
      ]
    }
  ]
}