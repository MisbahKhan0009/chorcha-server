{
  "title": "বরিশাল বোর্ড ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "রাজশাহী বিশ্ববিদ্যালয়ের বাংলা বিভাগের শিক্ষার্থী শ্রী গীতা রাণী সরকার। লেখা-পড়া শেষ করতেই ২৭ বছর পেরিয়ে গেল। বিয়ের ব্যাপারে কয়েকবার সম্বন্ধ আসে এবং দেখাশুনা হলেও শেষ পর্যন্ত বিয়ে হয়নি। গীতা রাণী লেখা-পড়া শেষে একটি স্কুলে শিক্ষক হিসেবে যোগদান করেন। সমাজে অবহেলিত, পশ্চাৎপদ নারীদের গভীর মনোযোগ সহকারে শিক্ষাদান করেন। হঠাৎ প্রতিবেশি কালীচরণ রায় একটি সম্বন্ধ নিয়ে আসে। গীতা তাকে বিনয়ের সঙ্গে জানান- সে এখন আর বিয়ে করতে পারবে না। কারণ সমাজের পিছিয়ে পড়া নারীদের শিক্ষার গুরু দায়িত্ব তিনি নিয়েছেন।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "পন্ডিতমশাইরা অনুপমকে মাকাল ফলের সাথে তুলনা করে বিদ্রুপ করেছিল।"
        },
        {
          "label": "খ",
          "question": "",
          "explanation": "পনেরো বছর বয়সেও কল্যাণীর বিয়ে না হওয়ার কারণ নির্দেশ করা হয়েছে উক্তিটির মাধ্যমে। কল্যাণীর বয়স পনেরো যা তৎকালীন সমাজব্যবস্থায় বিয়ের যোগ্য কন্যার জন্য অনেকটাই বেশি। মোটা টাকা পণ দিতে হয় বলে সুপাত্র মেলাই ভার। তবে এ ব্যাপারে কল্যাণীর বাবা চিন্তিত নয়। বয়স যতই হোক উপযুক্ত পাত্র ছাড়া কন্যার বিয়ে না দিতে তিনি দৃঢ়প্রতিজ্ঞ। তখনকার সমাজে কন্যার পিতার এরূপ মনোভাবের প্রকাশ ঘটতে সাধারণত দেখা যেত না।"
        },
        {
          "label": "গ",
          "question": "",
          "explanation": "উদ্দীপকে গীতার রানীর সাথে অপরিচিতা গল্পের কল্যাণীর সাদৃশ্য রয়েছে। তারা উভয়ই স্বাধীনচেতা মনোভাবের এবং অন্যায়ের বিরুদ্ধে বলিষ্ঠ প্রতিবাদী। এছাড়াও তারা নারীর কল্যাণে কাজ করে যাচ্ছে। অপরিচিতা গল্পে নায়িকা কল্যাণী এর মধ্যে অন্যায়ের বিরুদ্ধে প্রতিবাদ করার এক ধরনের মনোভাব ফুটে উঠেছে। সে অন্যায়ের বিরুদ্ধে প্রতিবাদ করে এবং ভবিষ্যতে নারীদের কল্যাণমূলক কাজের জন্য নিজেকে নিয়োজিত করে।   উদ্দীপকে আমরা দেখতে পাই গীতা রানী সরকার। সে তার গ্রামের স্বল্প শিক্ষিত মহিলাদের কল্যাণে নিজেকে নিযুক্ত করছেন। তিনি গ্রামের পিছিয়ে পড়া নারীদের নিয়ে কাজ করছেন। সুতরাং উদ্দীপক এবং কল্যাণী মধ্যে সমাজে নারীদের নিয়ে কাজ করার উদ্যোগটি সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের গীতা রাণীর বলিষ্ঠ ব্যক্তিত্বের জাগরণ 'অপরিচিতা' গল্পের কল্যাণীর বুদ্ধিদীপ্ততার আত্মপ্রকাশ – আমি এক মত সমর্থন করি।   “অপরিচিতা” গল্পে অপরিচিতা বিশেষণের আড়ালে যে বলিষ্ঠ ব্যক্তিত্বের অধিকারী নারীর কাহিনি বর্ণিত হয়েছে, তার নাম কল্যাণী পৃথিবীর মোট জনশক্তির অর্ধেক নারী। তাই তাদের দমিয়ে রেখে কোনো জাতির উন্নয়ন সম্ভব নয়। ঘরের কোণে বন্দি না থেকে নারীরা আজ পুরুষের সঙ্গে কাঁধে কাঁধ মিলিয়ে সকল কাজের অংশীদার হয়ে উঠছে। গল্পের শেষাংশে কল্যাণীর বলিষ্ঠ ব্যক্তিত্বের জাগরণ ও শুচিশুভ্র আত্মপ্রকাশ দেখা যায়, যা ভবিষ্যতের নতুন নারীর আগমনী ইঙ্গিতে সমাপ্ত।   উদ্দীপকে গীতা রানী সরকার, গ্রামের একজন শিক্ষিত নারী হওয়া সত্ত্বেও তিনি বিবাহ বন্ধনে আবদ্ধ না হয়ে গ্রামের স্বল্প শিক্ষিত মানুষদের নিয়ে কাজ করতে চেয়েছেন। সেই লক্ষ্যে তিনি গ্রামের মহিলাদের শিক্ষিত করার দায়িত্ব গ্রহণ করেছেন। এক্ষেত্রে উদ্দীপক এবং অপরিচিতা গল্পের কল্যাণী উভয়ের মধ্যে বলিষ্ঠ জাগরন ব্যক্তিত্বের প্রকাশ ঘটে।"
        }
      ]
    },
    {
      "number": "2",
      "uddipok": "মাদার তেরেসা আশৈশব স্বপ্ন দেখেন মানবসেবার। একসময় যোগ দেন খ্রিষ্টান মিশনারির সঙ্গে। মানুষকে আরও কাছে থেকে সেবা দেয়ার লক্ষ্যে তিনি সন্ন্যাসব্রত গ্রহণ করেন। প্রতিষ্ঠা করেন মিশনারিজ অব চ্যারিটি। তাঁর আদর্শে উজ্জীবিত হয়ে আরো অনেকেই এগিয়ে আসেন এ মহান কাজে। এক সময় এ কাজের স্বীকৃতিস্বরূপ তিনি লাভ করেন নোবেল পুরস্কার। সারাজীবনে তাঁর সবটুকু উপার্জনই বিলিয়ে দেন মানবের কল্যাণে। যে মানুষ হবে আত্মমর্যাদাসম্পন্ন সাবলম্বী মানুষ। এজন্যই তাঁর চ্যারিটি গতানুগতিক কোন সেবা-সংস্থা নয়।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "ক। আমাদের প্রচলিত ধারণা আর চলতি কথায় মানবকল্যাণ কথাটা অনেক খানি সস্তা অর্থে ব্যবহৃত হয়।"
        },
        {
          "label": "খ",
          "question": "” রাষ্ট জাতির যৌথ জীবন আর যৌথ চেতনারই প্রতীক” - উক্তিটি দ্বারা কী বুঝানো হয়েছে ?",
          "explanation": "খ। উক্তিটি দ্বারা জাতীয় জীবন ও জাতীয় চেতনার সাথে রাষ্ট্রের অঙ্গাঙ্গি সম্পর্ককে বোঝানো হয়েছে। একটি জাতি যেভাবে জীবনযাপন করে, যে চেতনা ধারণ করে বেড়ে ওঠে রাষ্ট্রও সে অনুযায়ী পরিচিতি লাভ করে। রাষ্ট্র যদি তার নাগরিকদের আত্মমর্যাদাসম্পন্ন হিসেবে গড়ে উঠতে সাহায্য না করে, তবে রাষ্ট্রও তার প্রাপ্য সম্মান থেকে বঞ্চিত হয়। অর্থাৎ যে রাষ্ট্র হাত পাতা আর চাটুকারিতাকে প্রশ্রয় দেয়, সে রাষ্ট্র কিছুতেই আত্মমর্যাদাসম্পন্ন নাগরিক গড়ে তুলতে পারে না। কাজেই রাষ্ট্রের উচিত মানুষকে প্রকৃত মানুষ হিসেবে বেড়ে উঠতে সাহায্য করা এবং মানবিক বৃত্তি বিকাশের পথে যথাযথ ক্ষেত্র বা পরিবেশ তৈরি করে দেওয়া। প্রশ্নোক্ত উক্তিটি দ্বারা জাতীয় জীবন ও জাতীয় চেতনার সাথে রাষ্ট্রের এমন অঙ্গাঙ্গি সম্পর্ককেই বোঝানো হয়েছে।"
        },
        {
          "label": "গ",
          "question": "",
          "explanation": "গ। উদ্দীপকের সাথে ‘মানব-কল্যাণ' প্রবন্ধের সাদৃশ্যপূর্ণ দিকটি হল মানুষের সার্বিক মঙ্গল সাধনের।   ‘মানব-কল্যাণ' প্রবন্ধের লেখক 'মানব-কল্যাণ' বলতে মানুষের সার্বিক কল্যাণের প্রয়াস বুঝিয়েছেন। যেখানে অসহায় মানুষকে স্বাবলম্বী হওয়ার রাস্তা দেখিয়ে তাকে আত্মমর্যাদাবান করা হবে। অসহায়, দুঃস্থ মানুষকে রিলিফ, রিহেবিলিটেশন ইত্যাদি শব্দ ব্যবহার করে ছোট করা হবে না। তিনি প্রত্যক্ষ করেছেন দিন দিন এই শব্দগুলোর ব্যবহার বেড়েই চলেছে। রেডক্রসের মত সেবাধর্মী সংস্থার সংখ্যা বৃদ্ধি তার কাছে স্রেফ মানবের অপমান। তার মতে, মানব কল্যাণের লক্ষ্য হওয়া উচিত সকল অৰ্মাননা কিংবা অসহায় অবস্থা থেকে উত্তরণ ঘটানো।   উদ্দীপকের মাদার তেরেসার মধ্যে আমরা সেই বিষয়টি লক্ষ্য করি। তিনি আশৈশব স্বপ্ন দেখেন মানবসেবার। মানুষকে আরও কাছে থেকে সেবা দেয়ার লক্ষ্যে তিনি সন্ন্যাসব্রত গ্রহণ করেন। প্রতিষ্ঠা করেন মিশনারিজ অব চ্যারিটি। তাঁর আদর্শে উজ্জীবিত হয়ে আরো অনেকেই এগিয়ে আসেন এ মহান কাজে। এক সময় এ কাজের স্বীকৃতিস্বরূপ তিনি লাভ করেন নোবেল পুরস্কার। তিনি এই অর্থ বিলিয়ে দিয়েছেন মানুষের কল্যাণে।    এ থেকে বুঝা যায় উদ্দীপকের সাথে \"মানব-কল্যাণ\" প্রবন্ধের সাদৃশ্যপূর্ণ দিক হলো মানুষের সার্বিক কল্যাণের প্রয়াস।"
        },
        {
          "label": "ঘ",
          "question": "",
          "explanation": "ঘ। “তাঁর চ্যারিটি গতানুগতিক কোনো সেবা সংস্থা নয়”— \"মানব-কল্যাণ\" প্রবন্ধের আলোকে উক্তিটি যথার্থ।   \"মানব-কল্যাণ\" প্রবন্ধের লেখক বলেছেন মানবকল্যাণের উৎস মানুষের মর্যাদাবোধ বৃদ্ধি আর মানবিক চেতনা বিকাশের মধ্যেই নিহিত। দয়া অথবা করোনার বসে দান খয়রা কখনোই মানব কল্যাণ হতে পারে না লেখক প্রত্যাশা করেছেন কোন ব্যক্তি যদি প্রকৃতপক্ষে মানবকল্যাণ করতে চায় সে যেন সেই অসহায় ব্যক্তিকে স্বাবলম্বী হবার পথ দেখায় এতে সেই ব্যক্তি আত্মনির্ভরশীল হবেন এবং আত্ম মর্যাদাবান হবেন। মানব কল্যাণের লক্ষ্য সকল অবমাননা করা অবস্থা থেকে মর্যাদা পূর্ণ অবস্থায় উত্তোলন ঘটানো। লেখকের বিশ্বাস মুক্তিযুদ্ধের সহায়তায় পরি পরিকল্পনা মাফিক পথেই কল্যাণময় পৃথিবীর রচনা করা সম্ভব। উদ্দীপকের মাদার তেরেসার ক্ষেত্রে আমরা এই সকল বৈশিষ্ট্য দেখতে পাই। মাদার তেরেসা প্রতিষ্ঠা করেন মিশনারিজ অব চ্যারিটি। এ চ্যারিটি কাজ করে আত্মমর্যাদাবান সাবলম্বী মানুষদেরকে নিয়ে। যেমনটি প্রত্যাশা করেছিলেন \"মানব-কল্যাণ\" প্রবন্ধের লেখক আবুল ফজল।"
        }
      ]
    },
    {
      "number": "3",
      "uddipok": "প্রখ্যাত কথা সাহিত্যিক জহির রায়হান বিরচিত 'একুশের গল্প' রচনায় গল্প কথক, তপু ও রাহাত ছিল তিন বন্ধু। তারুণ্যের উদ্দামতা ও এক স্বপ্নিল আশা নিয়ে ভালোভাবেই কেটে যাচ্ছিল তাদের ছাত্রজীবনের দিনগুলো। কিন্তু বায়ান্নর ভাষা আন্দোলনে তাদের ছন্দোময় জীবনে অকস্মাৎ ছেদ পড়ে। বাংলা ভাষাকে রাষ্ট্রভাষার মর্যাদা দেয়ার দাবিতে তপু ও তার বন্ধু-বান্ধব যোগ দেয় ভাষা আন্দোলনের মিছিলে। মিছিল এগিয়ে চললো মেডিকেল কলেজের গেট পেরিয়ে কার্জন হলের দিকে। মিছিলটা হাইকোর্টের মোড়ে পৌঁছাতেই মিলিটারিরা অতর্কিতে গুলি চালায়। কিছু বুঝে উঠার আগেই বন্ধুরা দেখতে পেল হাতে, প্ল্যাকার্ডসহ গুলিবিদ্ধ তপু মাটিতে লুটিয়ে পড়েছে।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "ক। শেখ মুজিবুর রহমানের লেখা 'অসমাপ্ত আত্মজীবনী' প্রথম প্রকাশিত হয় ২০১২ সালের জুন মাসে।"
        },
        {
          "label": "খ",
          "question": "",
          "explanation": "খ। বঙ্গবন্ধু শেখ মুজিবুর রহমান ও তাঁর সঙ্গীকে যে ফরিদপুর জেলে পাঠানাে হচ্ছে এ বিষয়টি যাতে কাউকে জানাতে পারেন সেই উদ্দেশ্যে কালক্ষেপণের জন্য তিনি ট্যাক্সিচালককে প্রশ্নোক্ত কথাটি বলেন।   ১৯৫২ সালের ১৫ ফেব্রুয়ারি বঙ্গবন্ধু শেখ মুজিবুর রহমান এবং মহিউদ্দিন আহমদকে ফরিদপুর জেলে পাঠানাের সিদ্ধান্ত নেওয়া হয়। নারায়ণগঞ্জ থেকে জাহাজে করে তাদের ফরিদপুর জেলে পাঠানাে হবে। তাদের নিয়ে যাওয়ার জন্য একজন আর্মড পুলিশ ট্যাক্সি রিজার্ভ করে দাড়িয়ে ছিল। সে ট্যাক্সিওয়ালাকে দ্রুত ট্যাক্সি চালাতে নির্দেশ দেয়। তখন বঙ্গবন্ধু শেখ মুজিবুর রহমান ট্যাক্সি জোরে চালাতে নিষেধ করেন এবং সাবধানে ট্যাক্সি চালানাের জন্য সতর্ক করে চালককে প্রশ্নোক্ত কথাটি বলেন। মূলত সময় ক্ষেপণ হয়ে কারও সঙ্গে দেখা হােক, এ প্রত্যাশা থেকেই তিনি ঐ কথা বলেছিলেন ।"
        },
        {
          "label": "গ",
          "question": "",
          "explanation": "গ। উদ্দীপকের ঘটনার সাথে 'বায়ান্নর দিনগুলো' রচনার ভাষা আন্দোলনের ঘটনার মিল রয়েছে।   ১৯৫২ সালে তৎকালীন পাকিস্তান সরকার তার ওপর কী ধরনের আচরণ করেছিল, তখনকার রাজনৈতিক প্রেক্ষাপট এবং বাঙালির জীবনধারা ইত্যাদি বিষয় এ রচনায় প্রতিফলিত হয়েছে।   বঙ্গবন্ধু শেখ মুজিবুর রহমান তখন জেলে বন্দি। বন্দিদের প্রতি সরকারের স্বৈরাচারী মনােভাব; বিনাবিচারে বছরের পর বছর আটকে রাখার প্রতিবাদে তিনি অনশন ধর্মঘট শুরু করেন। তাকে ঢাকা জেল থেকে ফরিদপুর জেলে স্থানান্তরকালে তাঁর দলের নেতাদের সঙ্গে সাক্ষাৎ লাভে তিনি নানা কৌশল অবলম্বন করেছিলেন। ফরিদপুর জেলে তিনি এবং মহিউদ্দিন আহমদ অনশন ধর্মঘট করেন।বায়ান্নর দিনগুলো’ রচনাটি শেখ মুজিবুর রহমানের কারাগারে অতিবাহিত দিনগুলোর স্মৃতিবিজড়িত সংকলন।   জহির রায়হান বিরচিত 'একুশের গল্প' রচনায় গল্প কথক, তপু ও রাহাত এর ভাষা আন্দোলনের জন্য স্বতঃস্ফূর্ত অংশগ্রহণ করার প্রবল ইচ্ছা রয়েছে এবং সে সময়ের আন্দোলনের ঘটনার সাথে ৫২ দিনগুলো গল্পের শেখ মুজিব ও মহিউদ্দিনের যেই জীবন এবং আন্দোলনের ঘটনাটি মিল রয়েছে।"
        },
        {
          "label": "ঘ",
          "question": "",
          "explanation": "ঘ। উদ্দীপকের ঘটনার সাথে 'বায়ান্নর দিনগুলো' রচনার ভাষা আন্দোলনের ঘটনার মিল রয়েছে।   ১৯৫২ সালে তৎকালীন পাকিস্তান সরকার তার ওপর কী ধরনের আচরণ করেছিল, তখনকার রাজনৈতিক প্রেক্ষাপট এবং বাঙালির জীবনধারা ইত্যাদি বিষয় এ রচনায় প্রতিফলিত হয়েছে।   বঙ্গবন্ধু শেখ মুজিবুর রহমান তখন জেলে বন্দি। বন্দিদের প্রতি সরকারের স্বৈরাচারী মনােভাব; বিনাবিচারে বছরের পর বছর আটকে রাখার প্রতিবাদে তিনি অনশন ধর্মঘট শুরু করেন। তাকে ঢাকা জেল থেকে ফরিদপুর জেলে স্থানান্তরকালে তাঁর দলের নেতাদের সঙ্গে সাক্ষাৎ লাভে তিনি নানা কৌশল অবলম্বন করেছিলেন। ফরিদপুর জেলে তিনি এবং মহিউদ্দিন আহমদ অনশন ধর্মঘট করেন।বায়ান্নর দিনগুলো’ রচনাটি শেখ মুজিবুর রহমানের কারাগারে অতিবাহিত দিনগুলোর স্মৃতিবিজড়িত সংকলন।   জহির রায়হান বিরচিত 'একুশের গল্প' রচনায় গল্প কথক, তপু ও রাহাত এর ভাষা আন্দোলনের জন্য স্বতঃস্ফূর্ত অংশগ্রহণ করার প্রবল ইচ্ছা রয়েছে এবং সে সময়ের আন্দোলনের ঘটনার সাথে ৫২ দিনগুলো গল্পের শেখ মুজিব ও মহিউদ্দিনের যেই জীবন এবং আন্দোলনের ঘটনাটি মিল রয়েছে।"
        }
      ]
    },
    {
      "number": "4",
      "uddipok": "১৯৭১ সালে মুক্তিযুদ্ধ শুরু হলে রতনপুর গ্রামের মাধ্যমিক বিদ্যালয়টি পাকিস্তানি হানাদার বাহিনীর ক্যাম্পে পরিণত হয়। স্কুলের প্রধান শিক্ষক হাতেম আলী হয়ে ওঠেন হানাদার বাহিনীর আশ্রয়দাতা ও সাহায্যকারী। তিনি এ কাজে সহকর্মীদেরও বাধ্য করেন এবং কেউ সম্মত না হলে তার সাথে চরম দুর্ব্যবহার করেন। অধিকাংশ শিক্ষক প্রধান শিক্ষকের এ ধরনের কাজকে ঘৃণার দৃষ্টিতে দেখেন কিন্তু ভয়ে প্রতিবাদ করার সাহস পান না। সহকারী প্রধান শিক্ষক বাছেদ মিয়া ভীরু প্রকৃতির মানুষ হলেও তিনি ছিলেন মনে-প্রাণে একজন দেশপ্রেমিক মানুষ। তিনি গোপনে মুক্তিযোদ্ধাদের সাহায্য করতেন। তাঁর পরামর্শে মুক্তিযোদ্ধারা রাতের অন্ধকারে হাতেম আলীকে ধরে নিয়ে বিচারের মুখোমুখি করেন।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "'রেইনকোট' গল্পে পিয়নের নাম ইসহাক মিয়া। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "ক্র্যাক ডাউনের রাত বলতে ১৯৭১ সালের ২৫ মার্চের ভয়াল কালরাতকে বোঝানো হয়েছে।   ২৫ মার্চ কালরাতে পাকিস্তানি হানাদার বাহিনী ঢাকা শহরসহ সারা দেশে অপারেশন সার্চলাইট নামে বিশেষ অভিযান পরিচালনা করে। তারা এ দেশের মানুষের ওপর হায়েনার মতো ঝাঁপিয়ে পড়ে এবং ব্যাপক গণহত্যা চালায়। তারা ঘরে ঘরে ঢুকে মানুষকে ধরে নিয়ে গিয়ে লাইনে দাঁড় করিয়ে গণহারে হত্যা করতে থাকে। ২৫ মার্চের এই ভয়াল রাতকেই ক্র্যাক ডাউনের রাত বলা হয়েছে। এই পর্যন্ত ১ পয়েন্ট"
        },
        {
          "label": "গ",
          "question": "",
          "explanation": "উদ্দীপকের হাতেম আলী 'রেইনকোট' গল্পের প্রিন্সিপাল ড. আফাজ আহমেদ এর চরিত্রের কথা স্মরণ করিয়ে দেয়   'রেইনকোর্ট' গল্পে বিবৃত হয়েছে পাকিস্তানি বাহিনীর বর্বর নিপীড়ন ও হত্যাযজ্ঞের মধ্যে ঢাকা শহরের আতঙ্কগ্রস্ত জীবনের চিত্র। পাকিস্তানের কল্যাণ কামনায় প্রিন্সিপাল দিনরাত দোয়া-দরুদ পড়ছেন। মুক্তিযুদ্ধের সময় প্রিন্সিপাল পাকিস্তানিদের পক্ষে অবস্থান নেন। তাদের সহকারী হিসেবে কাজ করেন। তাই তিনি সর্বদা তাদের মঙ্গল কামনা করতেন। আর তাদের জয়ের জন্য দিনরাত দোয়া-দরুদ পড়তেন। রেইনকোট’ গল্পটি একটি প্রতীকী গল্প। মুক্তিযুদ্ধের সময়কার ঢাকার পরিস্থিতি নিয়ে গল্পটি রচিত। এ গল্পে মুক্তিযুদ্ধের শেষ পর্যায়ে ঢাকার যুদ্ধাবস্থা, এদেশের মানুষের ওপর পাকিস্তানি সেনাবাহিনীর বর্বর নিপীড়ন ও হত্যাযজ্ঞের দিক প্রতিফলিত হয়েছে। এদিকে দীপকের হাতেম আলি প্রধান হয়ে ওঠেন হানাদার বাহিনীর আশ্রয়দাতা ও সাহায্যকারী। তিনি এ কাজে সহকর্মীদেরও বাধ্য করেন এবং কেউ সম্মত না হলে তার সাথে চরম দুর্ব্যবহার করেন। এই প্রেক্ষিতে হাতেম আলি এবং কলেজের প্রিন্সিপাল ড. আফাজ আহমেদের মিল রয়েছে। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "উদ্দীপকের ঘটনার পরিণতি প্রত্যাশিত কিন্তু 'রেইনকোট' গল্পের পরিণতি থেকে ভিন্ন।   রেইনকোট’ গল্পটি একটি প্রতীকী গল্প। মুক্তিযুদ্ধের সময়কার ঢাকার পরিস্থিতি নিয়ে গল্পটি রচিত। এ গল্পে মুক্তিযুদ্ধের শেষ পর্যায়ে ঢাকার যুদ্ধাবস্থা, এদেশের মানুষের ওপর পাকিস্তানি সেনাবাহিনীর বর্বর নিপীড়ন ও হত্যাযজ্ঞের দিক প্রতিফলিত হয়েছে।   তাদের অত্যাচারে সারা দেশের মতাে ঢাকা শহরের মানুষের আতঙ্কগ্রস্ত জীবনচিত্র ও মুক্তিযােদ্ধাদের তৎপরতা দেখা যায়। তারই একটি ঘটনা এ গল্পের বিষয় যেখানে ঢাকা কলেজের সামনে গেরিলা আক্রমণের ফলে বৈদ্যুতিক ট্রান্সফর্মার। ধ্বংস করে দেওয়া হয়েছে। পাকিস্তানি বাহিনীর বর্বর নিপীড়ন ও হত্যাযজ্ঞের মধ্যে ঢাকা শহরের আতঙ্কগ্রস্ত জীবনের চিত্র। গেরিলা আক্রমণের ঘটনা ঘটে যে রাতে, তার পরদিন সকালে ছিল বৃষ্টি। তলব পেয়ে। সেই বৃষ্টির মধ্যে নুরুল হুদাকে কলেজে যেতে যে রেইনকোটটি পরতে হয় সেটি ছিল তার শ্যালক মুক্তিযােদ্ধা মিন্টুর।মুক্তিযােদ্ধা শ্যালকের রেইনকোট গায়ে দিয়ে সাধারণ ভিতু প্রকৃতির নুরুল হুদার মধ্যে সারিত হয় যে উষ্ণতা, সাহস ও দেশপ্রেম— তারই ব্যঞ্জনাময় প্রকাশ ঘটেছে এ গল্পে। উদ্দীপকে সহকারী প্রধান শিক্ষক বাছেদ মিয়া ভীরু প্রকৃতির মানুষ হলেও তিনি ছিলেন মনে-প্রাণে একজন দেশপ্রেমিক মানুষ। তিনি গোপনে মুক্তিযোদ্ধাদের সাহায্য করতেন। তাঁর পরামর্শে মুক্তিযোদ্ধারা রাতের অন্ধকারে হাতেম আলীকে ধরে নিয়ে বিচারের মুখোমুখি করেন। এখানে লক্ষ্য করলে দেখা যায় উভয় গল্পের পরিণতি প্রত্যাশিত ছিল কারণ এখানে হানাদার বাহিনীর পতন ঘটবেই। কিন্তু দুই গল্পের প্রেক্ষাপট অনুসারে পরিণতি ভিন্ন ছিল। এই পর্যন্ত ৩ পয়েন্ট"
        }
      ]
    },
    {
      "number": "5",
      "uddipok": "বাঙালি নারীর আত্ম জাগরণে যে নারীর অবদান বেশি, তিনি হলেন রোকেয়া সাখাওয়াত হোসেন। বিবাহের পর উদার মানসিকতার অধিকারী স্বামী সৈয়দ সাখাওয়াত হোসেনের পরম মমতায় ও সহযোগিতায় এবং নিজের ঐকান্তিক প্রচেষ্টায় তিনি স্বশিক্ষিত হয়ে উঠেন আত্মশুদ্ধি ও নিজের জানার জগৎকে পরিশুদ্ধ করার মধ্য দিয়ে তিনি সাহিত্যচর্চায় আত্মনিয়োগ করেন। তার সাহিত্য সাধনায় বাঙালি মুসলিম নারী সমাজই মুখ্য হয়ে ওঠেন। সাহিত্য সাধনায় যখন তিনি নিয়োজিত তখন হঠাৎ করে তাঁর প্রাণপ্রিয় স্বামী পরপারে যাত্রা করেন। এতে তিনি মর্মাহত হন। বিষাদপূর্ণ অন্তরে আপন কর্ম সম্পাদনের জন্য কলকাতায় সাখাওয়াত মেমোরিয়াল গালর্স স্কুল প্রতিষ্ঠা করেন। ফলে আজ বাঙালি নারী সমাজ মুক্ত-স্বাধীনভাবে উচ্চ শিক্ষা গ্রহণ করে সমাজে নিজেকে সুপ্রতিষ্ঠিত করছেন।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "ক। উত্তরী শব্দের অর্থ চাদর।"
        },
        {
          "label": "খ",
          "question": "",
          "explanation": "খ। বাতাবি নেবুর ফুল ফুটেছে কি? ফুটেছে কি আমের মুকুল?\" কবিতাংশে বসন্ত আগমনের সংবাদের প্রতি কবির ঔদাসীন্য বোঝানো হয়েছে।   কবি অকাল বৈধব্যের শিকার। তাঁর হৃদয় দুঃখে-শোকে মুহ্যমান। কবির সে শোকদগ্ধ মনে ঋতুরাজ বসন্তের অপরূপ সমারোহে আগমন কোনো আনন্দের বাণী নিয়ে আসে নি। কবি এতই আনমনা যে, তিনি খেয়ালই করেন নি প্রকৃতিতে কখন ঋতুরাজের আগমন ঘটেছে। কবির চেতনা আজ বিমূঢ়। আমের মুকুল ফুটেছে। দখিনা সমীর গন্ধে গন্ধে অধীর-আকুল হয়েছে। নতুন ফুল প্রকৃতিকে সাজিয়েছে তার পূর্ণ রূপ মাধুর্য দিয়ে। তারপরেও কবি আবেগকম্পিত হন নি। অন্তরে তাঁর কোনো শিহরণ জাগে নি। তিনি মৌন, তিনি উদাসীন হয়ে আছেন। কবির অনুরাগী জনৈক ভক্তের কাছে কবি ঐ প্রশ্নগুলো করে তার মনের অভিব্যক্তি প্রকাশ করেছেন।"
        },
        {
          "label": "গ",
          "question": "",
          "explanation": "গ। উদ্দীপকের বিষয়বস্তুর সাথে 'তাহারেই পড়ে মনে' কবিতার বিষয়বস্তুর সাদৃশ্য ও বৈসাদৃশ্য আলোচনা করা হলো। তাহারেই পড়ে মনে কবিতার কবির মন উদাস। বসন্তের আগমন তিনি লক্ষ করেননি। প্রকৃতিতে বসন্ত এলেও কবির মন জুড়ে শীতের রিক্ততার ছবি। তাই কবিভক্তের বারবার অনুরোধ করা সত্ত্বেও তিনি বসন্তকে বরণ করে নিচ্ছেননা। শীতের করুণ বিদায়কে তিনি ভুলতে পারছেন না। তার কণ্ঠ নীরব। এসব কিছুর কারণ একটাই। তার স্বামী ও প্রেরণা-পুরুষের আকস্মিক মৃত্যু। ফলে কবির ব্যক্তিজীবনে দুঃখময় ঘটনার ছায়াপাত ঘটেছে। যা আমরা রোকেয়ার সাখাওয়াত হোসেন এর ব্যক্তিজীবনেও লক্ষ করেছি। এ থেকে প্রতীয়মান হয় যে, উদ্দীপকের রোখেয়া আর সাখাওয়াত তাহারেই পড়ে মনে কবিতার কবির ব্যক্তি চরিত্রের সাথে সাদৃশ্যপূর্ণ। অপরপক্ষে, রোকেয়ার সাখাওয়াত হোসেন বিষাদপূর্ণ অন্তরে আপন কর্ম সম্পাদনের জন্য কলকাতায় সাখাওয়াত মেমোরিয়াল গালর্স স্কুল প্রতিষ্ঠা করেন। এখানে লক্ষ্য করা যায় তিনি তার কষ্ট ও উদাসীনতাকে মনে ধারণ করেও এগিয়ে গিয়েছেন কবির মতো থেমে থাকেননি যা কিনা তাহারেই পড়ে মনে কবিতার সাথে বইসা দৃশ্য সম্পূর্ণ।"
        },
        {
          "label": "ঘ",
          "question": "",
          "explanation": "ঘ। উদ্দীপকের স্বামী বিয়োগের হাহাকার এবং 'তাহারেই পড়ে মনে কবিতায় কবির অন্তরের হাহাকার একই সূত্রে গাঁথা আমি মনে করি।   কবি সুফিয়া কামালের সাহিত্য সাধনার প্রধান সহায়ক ও উৎসাহদাতা স্বামীর আকস্মিক মৃত্যুতে তাঁর জীবনে নেমে আসে রিক্ততার হাহাকার। তাই বসন্তের রূপ-রস-গন্ধ তাঁর শোকাচ্ছন্ন হৃদয়কে স্পর্শ করতে পারে না। বসন্তের অপরূপ সৌন্দর্য তাঁর মনে আনন্দের শিহরণ জাগাতে পারে না। তাঁর এ শোকাচ্ছন্ন হৃদয়ের প্রকাশের মাধ্যমেই কবিতাটিতে তাঁর ব্যক্তিজীবন ধরা পড়েছে।   উদ্দীপকে রোকেয়া সাখাওয়াত হোসেন তার প্রাণপ্রিয় স্বামী পরপারে যাত্রা করেন। এতে তিনি মর্মাহত হন। বিষাদপূর্ণ অন্তরে আপন কর্ম সম্পাদনের জন্য কলকাতায় সাখাওয়াত মেমোরিয়াল গালর্স স্কুল প্রতিষ্ঠা করেন। তার জীবনেও স্বামীকে হারানোর পর নেমে আসে রিক্ত তার হাহাকার।   উদ্দীপক এবং তাহারেই পরে মনে কবিতার কোভিদ উভয়ের জীবনেই প্রিয়জনকে হারানোর বেদনা এবং শূন্যতার প্রকাশ পায়। স্বামী হারানোর পর তাদের উভয়ের জীবনে নেমে আসে দুঃসহ বিষন্নতা। তারা উভয় হয়ে ওঠে বেদনা কাতর। আপনজনকে হারানোর এই কষ্টের দিক থেকেই উদ্দীপক এবং তাহারেই পড়ে মনে কবিতার কোভিদ ভাব বস্তু যেন একই সূত্রে গাথা।"
        }
      ]
    },
    {
      "number": "6",
      "uddipok": "গুলশানের হলি আর্টিজান রেস্তোরায় ঘটে যাওয়া রক্তাক্ত বিভীষিকা আজও আমায় স্তম্ভিত করে। দেয়। বিপন্ন মানবতার আর্তচিৎকারে ভারি হয়ে উঠে আকাশ-বাতাস। ফারাজ আইয়াজ হোসেন, এক প্রাণবন্ত যুবক। বিপদের মুখে বন্ধুদের ছেড়ে আসতে রাজি না হওয়ায় দুষ্কৃতিকারীদের হাতে প্রাণ হারায়। সে প্রকৃত বন্ধুত্বের দৃষ্টান্ত স্থাপন করে, বন্ধুত্বের জন্য জীবন উৎসর্গ করে। দৃঢ়তার সাথে অন্যায়ের বিরুদ্ধে দাঁড়িয়ে ভালোবাসা ও সহানুভূতির মাধমে ভিন্ন ভিন্ন গোষ্ঠী, ধর্ম ও জাতীয়তার মানুষের মানবিকতাকে একসূত্রে গ্রথিত করেছে। ব্যক্তিস্বার্থের ঊর্ধ্বে উঠে তার এই অসাধারণ চারিত্রিক দৃঢ়তা প্রদর্শন বিশ্বদরবারে বাংলাদেশের মুখ উজ্জ্বল করেছে।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "সুকান্ত ভট্টাচার্যের 'আঠারো বছর বয়স' কবিতাটি মাত্রাবৃত্ত ছন্দে রচিত।"
        },
        {
          "label": "খ",
          "question": "",
          "explanation": "‘দুর্যোগে হাল ঠিকমতো রাখা ভার’ বলতে আঠারো বছর বয়সে যথাযথ পরিচর্যার অভাবে তরুণদের জীবন সমস্যা-সংকটময় হয়ে ওঠাকে বোঝানো হয়েছে। কৈশোর ও যৌবনের সন্ধিক্ষণে শারীরিক, মানসিক, সামাজিক, রাজনৈতিক ও নানা জটিলতা অতিক্রম করতে হয়। এই সময় সচেতন ও সচেষ্টভাবে নিজেকে পরিচালনা করতে না পারলে পদস্থলন হতে পারে। আর তাতে জীবনে বিপর্যয় নেমে আসতে পারে। এ কারণেই আঠারো বছর বয়স সম্পর্কে বলা হয়েছে, এ সময় দুর্যোগে হাল ঠিকমতো রাখা ভার।"
        },
        {
          "label": "গ",
          "question": "",
          "explanation": "'আঠারো বছর বয়স' কবিতায় কবি মানবজীবনের আঠারো বছর বয়সের বৈশিষ্ট্য তুলে ধরেছেন। অদম্য দুঃসাহসে সব বাধা-বিপদ পেরিয়ে যাওয়া এবং অন্যায়ের বিরুদ্ধে মাথা উঁচু করে দাঁড়ানোর তারুণ্য শপ্তিই প্রগতি ও পরিবর্তনের ধারক। তারুণ্যশক্তিই জরাগ্রস্ত সমাজ ভেঙে নতুন সমাজ গড়ে তুলতে পারে দেশ, জাতি ও মানবতার জন্য তরুণরাই যুগে যুগে এগিয়ে গেছে সবচেয়ে বেশি। জীবনের ঝুঁকি নিয়ে দাঁড়িয়েছে সমস্ত বিপদ মোকাবিলায়। প্রাণ দিয়েছে অজানাকে জানার জন্য, দেশ ও জনগণের মুক্তি ও কল্যাণের সংগ্রামে। তরুণরাই সুন্দর, শুভ ও কল্যাণের জন্য রক্তমূল্য দিতে জানে। উদ্দীপকের প্রাণবন্ত যুবক ফারাজ আইয়াজ হোসেন তেমনই এক তরুণের প্রতিচ্ছবি। বিপদের মুখে বন্ধুদের ছেড়ে আসতে রাজি না হওয়ায় দুষ্কৃতিকারীদের হাতে প্রাণ হারায়। সে প্রকৃত বন্ধুত্বের দৃষ্টান্ত স্থাপন করে, বন্ধুত্বের জন্য জীবন উৎসর্গ করে। আপসহীন এবং রক্ত মূল্যদানে অকুতোভয় এই তারুন্যশক্তির কথাই প্রশ্নোক্ত লাইনে বলা হয়েছে।"
        },
        {
          "label": "ঘ",
          "question": "",
          "explanation": "\"এ দেশের বুকে আঠারো আসুক নেমে”—কবির এ প্রত্যাশা উদ্দীপকের ফারাজ আইয়াজ পরিপূর্ণভাবে পূরণ করেছে।   তারুণ্যশক্তি কোনো বাধা মানে না। তরুণরা দেহ ও মনের জরাজীর্ণতা পেছনে ফেলে দুর্বার গতিতে সামনে এগিয়ে যায়। তারা দুর্লঙ্ঘ পর্বত, বিপদসংকুল পথ পার হয়ে অভীষ্ট লক্ষ্যে পৌঁছতে চায় । 'আঠারো বছর বয়স' কবিতায় কবি সুকান্ত ভট্টাচার্য এদেশের বুকে আঠারো নেমে আসার প্রত্যাশা করেছেন। কবি আশা করেন, এই বয়সের তরুণরা এই দেশটাকে সত্য, সুন্দর ও কল্যাণময় করে গড়ে তুলবে। অত্যাচার, উৎপীড়ন প্রতিহত করবে। তরুণরা মহৎ সৃষ্টির আনন্দে উদ্বেলিত হবে। উদ্দীপকের তরুণ ফারাজ আইয়াজ হোসেন, বিপদের মুখে বন্ধুদের ছেড়ে আসতে রাজি না হওয়ায় দুষ্কৃতিকারীদের হাতে প্রাণ হারায়। সে প্রকৃত বন্ধুত্বের দৃষ্টান্ত স্থাপন করে, বন্ধুত্বের জন্য জীবন উৎসর্গ করে। দৃঢ়তার সাথে অন্যায়ের বিরুদ্ধে দাঁড়িয়ে ভালোবাসা ও সহানুভূতির মাধমে ভিন্ন ভিন্ন গোষ্ঠী, ধর্ম ও জাতীয়তার মানুষের মানবিকতাকে একসূত্রে গ্রথিত করেছে। ব্যক্তিস্বার্থের ঊর্ধ্বে উঠে তার এই অসাধারণ চারিত্রিক দৃঢ়তা প্রদর্শন বিশ্বদরবারে বাংলাদেশের মুখ উজ্জ্বল করেছে। উক্ত ঘটনার মধ্য দিয়ে তাঁর তারুণ্যশক্তি যে মাথা নোয়ানোর নয় সেই বিষয়টি প্রতিফলিত হয়েছে।   কবি তাঁর 'আঠারো বছর বয়স' কবিতায় তারুণ্যের জয়গান গেয়েছেন এবং আঠারো যেন এদেশের বুকে আবার ফিরে আসে সেই আশাবাদও ব্যক্ত করেছেন।"
        }
      ]
    },
    {
      "number": "7",
      "uddipok": "ব্রিটিশ শাসনামলে ইংরেজরা এদেশের চাষীদের দিয়ে জোর করে নীলচাষ করাতো। চাষীদেরকে নামেমাত্র দাদন দিয়ে নীলচাষ করানো হতো। নীলচাষে বাধ্য হওয়ায় চাষীরা তাদের প্রয়োজনীয় শস্য যেমন ধান, পাট, সরিষা ইত্যাদি উৎপাদন করতে পারতো না। নীলচাষ করতে অপারগ হলে চাষীদের ওপর নেমে আসতো নির্মম অত্যাচার। এ কারণে গড়ে ওঠে নীল বিদ্রোহ। নদীয়ার বিষ্ণুচরণ ও পাবনার কাদের মোল্লার মতো অসংখ্য মানুষ কৃষক- আন্দোলনে নেতৃত্ব দেন। ধীরে ধীরে এ আন্দোলন সারা বাংলায় ছড়িয়ে পড়ে।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "ক। 'ফেব্রুয়ারি-১৯৬৯' কবিতায় শহরের পথে ধরে ধরে কৃষ্ণচূড়া ফুটেছে।"
        },
        {
          "label": "খ",
          "question": "",
          "explanation": "খ। \"এ রঙের বিপরীতে আছে অন্য রং\" - বলতে কবি পাকিস্তানি শাসকদের হীন ষড়যন্ত্র ও অন্যায় শাসনকে বুঝিয়েছেন, যা বাঙালির সংগ্রামী চেতনা ও দেশপ্রেমের বিপরীত। কবিতাটিতে যে রঙটির কথা বলা হয়েছে তা হলো \"চেতনার রং\" বা একুশের কৃষ্ণচূড়ার লাল রং, যা শহীদদের রক্তের প্রতীক। এই চেতনার বিপরীতে থাকা \"অন্য রং\" হলো পাকিস্তানের শাসকগোষ্ঠীর অশুভ, অন্যায় এবং সন্ত্রাসী শাসন, যা জনগণের চোখে ভালো লাগে না।"
        },
        {
          "label": "গ",
          "question": "",
          "explanation": "গ। উদ্দীপকের বিষ্ণু ও কাদের মোল্লা 'ফেব্রুয়ারি ১৯৬৯' কবিতার ১৯৫২ সালের ভাষা আন্দোলনের সময় সংগ্রামী নেতা সালাম ও বরকতের কথা মনে করিয়ে দেয়। উদ্দীপকের বিষ্ণুচরণ ও কাদের মোল্লা অত্যাচারী নীলচাষীদের বিরুদ্ধে স্বতঃস্ফূর্ত প্রতিবাদ করে তোলেন। বাংলার নীল চাষীদের জোর করে নীল চাষ করানো, নামে মাত্র দাদন দেওয়া, চাষীদের অপারগতায় তাদের উপর অত্যাচার প্রভৃতি নানা কারণেই বাংলার কৃষক সমাজ নীল চাষীদের প্রতি ক্ষুব্ধ হয়ে ওঠে। ফলে গড়ে ওঠে তীব্র আন্দোলন। এই আন্দোলনের নেতৃত্ব দেন কৃষক বিষ্ণুচরণ ও কাদের মোল্লা। নীলচাষীদের এই সংগ্রামী চেতনা 'ফেব্রুয়ারি-১৯৬৯' কবিতায় প্রতিফলিত আন্দোলন ও সংগ্রামী চেতনার সঙ্গে এক সূত্রে গাঁথা পরে। আমাদের সালাম ও বরকতের কথা মনে করিয়ে দেয়।"
        },
        {
          "label": "ঘ",
          "question": "",
          "explanation": "ঘ। “উদ্দীপক এবং ফেব্রুয়ারি ১৯৬৯ কবিতা মানুষের স্বতঃস্ফূর্ত সংগ্রামী চেতনার এক অসাধারণ শিল্পভাষ্য\" - মন্তব্যটি যথার্থ।   সংগ্রাম বাংলার মানুষের জীবনের সঙ্গে অঙ্গাঙ্গীভাবে জড়িয়ে আছে। কারণ শোষকের হাত থেকে মুক্তির জন্য বাঙালি জাতি যুগে যুগে সংগ্রাম করেছে। ১৮৬০ সালে নীলচাষীদের অন্যায় অবিচারের বিরুদ্ধে, ১৯৫২ সালে বাঙালি ভাষার জন্য সংগ্রাম করেছে, ১৯৭১ সালে সে সংগ্রাম করেছে দেশকে স্বাধীন করার জন্য।   \"ফেব্রুয়ারি ১৯৬৯' কবিতায় বাঙালি জাতির এই সংগ্রামী জীবনের পরিচয় পাওয়া যায়। অত্যাচারী, স্বৈরাচারী শাসকের বিরুদ্ধে বাংলা মানুষ আন্দোলন শুরু করে। পরে তা গণআন্দোলনে রূপ নেয়। কারখানার শ্রমিক মাঠের কৃষক মধ্যবিত্ত নিম্নবিত্ত কেরানী নারী বৃদ্ধ সবাই তাদের অধিকার আদায়ের জন্য সমবেত হয়েছিল। তাদের জাগরণ ও আন্দোলনে পথশিশুরাও যোগ দিয়েছিল। অবশেষে এদেশের সংগ্রামী মানুষের আত্মাহুতির মধ্য দিয়ে স্বৈরাচারী সরকারের পতন ঘটে। উদ্দীপকেও বাঙালির এই সংগ্রামী জীবনচেতনার প্রতিফলন ঘটেছে। ব্রিটিশ শাসনামলে ইংরেজরা এদেশের চাষীদের দিয়ে জোর করে নীলচাষ করাতো। চাষীদেরকে নামেমাত্র দাদন দিয়ে নীলচাষ করানো হতো। নীলচাষে বাধ্য হওয়ায় চাষীরা তাদের প্রয়োজনীয় শস্য যেমন ধান, পাট, সরিষা ইত্যাদি উৎপাদন করতে পারতো না। নীলচাষ করতে অপারগ হলে চাষীদের ওপর নেমে আসতো নির্মম অত্যাচার। এ কারণে সারা দেশে গড়ে ওঠে নীল বিদ্রোহ। উদ্দীপক এবং 'ফেব্রুয়ারি ১৯৬৯' কবিতায় বাঙালির সংগ্রামী জীবন সম্পর্কে বলা হয়েছে। অধিকার আদায়ের সংগ্রামে বাঙালির দৃঢ়তা উভয় স্থানেই এক অনবদ্য শিল্পরূপ পেয়েছে। প্রতিবাদী চেতনায় বাঙালির যে স্বতন্ত্র অবস্থান তারই শিল্পভাষা উদ্দীপক ও আলোচা কবিতা।"
        }
      ]
    },
    {
      "number": "8",
      "uddipok": "রতন ও রমন দুই বন্ধু বনের ভিতর দিয়ে যাচ্ছিল। তারা এই মর্মে প্রতিজ্ঞা করে যে, কোনো বিপদ আসলে কেউ কাউকে ছেড়ে পালাবে না। কিছুদূর অগ্রসর হওয়ার পর তারা দেখতে পায় একটি ভালুক তাদের দিকে এগিয়ে আসছে। দু'জনই ভীত হয়। রতন হঠাৎ লাফ দিয়ে গাছের উপরে ওঠে। রমন গাছে চড়তে জানে না। তাই মৃত মানুষের মতো মাটিতে শুয়ে পড়ে। হিংস্র ভালুকটি দৌড়ে এসে মাটিতে শুয়ে থাকা রমনের দেহটিকে নিরীক্ষণ করে অবশেষে মৃতদেহ ভেবে চলে যায়। রতন গাছ থেকে নেমে রমনের কাছে গিয়ে ভালুক তার কানে কানে কী বলে পেল তা জানতে চায়। রমন গম্ভীর স্বরে উত্তর দিলো। ভালুকটি বলেছে \"বিপদের সময় যারা প্রতিমার কথা ভুলে যায়, অসহায় বন্ধুকে ত্যাগ করে, তারা কখনও ভালো মানুষ হয় না।” রতন লজ্জিত হয়। বিনয় স্বরে বলে, “বন্ধু, বন্ধুত্ব নয়, বুদ্ধি দিয়ে তুমি জিতেছ।”",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "\"কাপুরুষ, বেইমান। জ্বলন্ত আগুনের মুখে বন্ধুদের ফেলে পালিয়ে যায়।” উক্তিটি ক্লেটনের"
        },
        {
          "label": "খ",
          "question": "",
          "explanation": "ফোর্ট উইলিয়াম দুৰ্গ নবাব সিরাজউদ্দৌলার আক্রমণের মুখে ইংরেজরা পালিয়ে যাওয়াই প্রশ্নোক্ত মন্তব্যটি করা হয়েছে। ফোর্ট উইলিয়াম দুর্গ ইংরেজরা নবাবের বিনা অনুমতিতে সামরিক শক্তি বৃদ্ধি করে। তাই নবাব ওই দুর্গ আক্রমণ করেন।ইংরেজ সৈন্যরা নবাবের সনদের আক্রমণের মুখে দিশেহারা হয়ে পড়লে ক্যাপ্টেন মিনচিন কাউন্সিলর ফকল্যান্ড নৌকা যোগে দুর্গ থেকে পালিয়ে আত্মরক্ষা করেন। শেষ পর্যায়ে ক্যাপ্টেন ক্লেটন ও গর্ভনর ড্রেক এর সাথে পরামর্শের নাম করে আত্মরক্ষার্থে সব প্রতিজ্ঞা ভুলে দুর্গ থেকে পালিয়ে যান। তাই ব্যাঙ্গার্থে প্রশ্নোক্ত কথাটি বলা হয়েছে।"
        },
        {
          "label": "গ",
          "question": "",
          "explanation": "'সিরাজউদ্দৌলা' নাটকের মীরজাফরের বিশ্বাসভঙ্গের দিকটি উদ্দীপকে প্রকাশ পেয়েছে।   বাংলার ইতিহাসে বিশ্বাসঘাতকতার মূর্ত প্রতীক মিরজাফর। তিনি ছিলেন বাংলার শেষ স্বাধীন নবাব সিরাজউদ্দৌলার সিপাহসালার, সামরিক বাহিনীর সর্বাধিনায়ক। দেশরক্ষার গুরুদায়িত্ব ন্যস্ত ছিল তার ওপর। তিনি সে দায়িত্ব পালন করেন নি। নিজের স্বার্থের জন্য বিদেশি বণিক-চক্রের সাথে ষড়যন্ত্র করে তিনি দেশের স্বাধীনতা বিকিয়ে দিয়ে বসেছিলেন বাংলার মসনদে। তাই মিরজাফর বাংলার ইতিহাসে সর্বাধিক ঘৃণিত, ধিকৃত আর অভিশপ্ত ব্যক্তি। সিরাজউদ্দৌলা' নাটকের মিরজাফর সিরাজের প্রধান সেনাপতি ছিলেন। ইংরেজদের সীমাহীন প্রলোভনে সিংহাসনে অধিষ্ঠিত হওয়ার আকাঙ্ক্ষায় তিনি নীতি-নৈতিকতা বিসর্জন দেন। তাই পলাশির যুদ্ধে সেনাপতি পদে অধিষ্ঠিত হওয়া সত্ত্বেও এবং কোরআন ছুঁয়ে শপথ করার পরেও তিনি যুদ্ধে বিশ্বাসঘাতকতা করেন। কিন্তু ইংরেজরা, তাকে গদিচ্যুত করে তার জামাতা মির কাসিমকে মসনদে বসান। পরবর্তীতে কুষ্ঠ রোগে আক্রান্ত হয়ে তিনি মৃত্যুবরণ করেন। তাই বলা যায়, অন্যের অনিষ্ট করতে গিয়ে নিজেই বড় ক্ষতির সম্মুখীন হওয়ার ঘটনায় উদ্দীপকের সার্থপর বন্ধু ও 'সিরাজউদ্দৌলা' নাটকের মিরজাফরের মিল রয়েছে।"
        },
        {
          "label": "ঘ",
          "question": "",
          "explanation": "'সিরাজউদ্দৌলা' নাটকের সিরাজ বাংলা, বিহার, উড়িষ্যার শেষ স্বাধীন নবাব ছিলেন। তাঁর নানা মৃত্যুর পূর্বে তাঁকে সিংহাসন দিয়ে যান। এ ঘটনাটি সহ্য হয়নি তাঁর খালা ঘসেটি বেগম এবং প্রাসাদের অমাত্যদের। সেই সাথে ইংরেজরা বাংলাকে দখল করার অপচেষ্টা চালিয়ে যাচ্ছিল। মিরজাফরসহ নানা অমাত্যরা হাত মেলায় ইংরেজদের সাথে। পলাশির যুদ্ধে নবাব নিজেদের লোকের দ্বারা প্রতারিত হন এবং পরাজিত হন। শেষে তাঁর বাবা-মার পালিত পুত্র মোহাম্মদি বেগের হাতে তাঁর করুণ মৃত্যু ঘটে। বাংলা হারায় তার স্বাধীনতা।     কিন্তু উদ্দীপকে আমরা এক অবস্থা দেখতে পাই, যখন দোনো বন্ধু বিপদের সম্মুখীন হয় তখন রতন রমন কে ছেড়ে স্বার্থপরের মত নিজের জীবন বাঁচায়। পরবর্তীতে রমন বুঝতে পারে বিপদের সময় যে বন্ধু এগিয়ে আসে সেই প্রকৃত বন্ধু। প্রকৃত বন্ধু কখনো বিপদ দেখে পালায় না।   'সিরাজউদ্দৌলা' নাটকে মিরজাফর সিরাজের প্রধান সেনাপতি হওয়া সত্ত্বেও সিংহাসনে আরোহণের স্বপ্নে ইংরেজদের সাথে হাত মেলায়। পলাশির যুদ্ধে নবাবের পক্ষে যুদ্ধ করেননি তিনি। এমনকি তিনি সিরাজের পতনকে ত্বরান্বিত করার জন্য দেশপ্রেমিক সৈনিকদেরও যুদ্ধ করার সুযোগ দেননি। ফলে পলাশির যুদ্ধে পতন হয় সিরাজের। মিরজাফর ১৭৫৭ সালে ২৯ জুন ক্লাইভের হাত ধরে মসনদে আরোহণ করেন। কিন্তু ইংরেজদের স্বার্থের পরিপন্থী বিবেচনায় তাকে গদিচ্যুত করে তার জামাতা মিরকাসিমকে বাংলার মসনদে বসানো হয়। পরবর্তীতে তাকে পুনরায় সিংহাসনে বসানো হলেও কুষ্ঠরোগে সে মারা যায়। এদিকে মিরজাফরের ভুলের কারণে বাংলাকে শোষিত হতে হয় ইংরেজদের দ্বারা। মিরজাফর সিরাজের ক্ষতি করতে গিয়ে কেবল নিজের নয়, বরং পুরো বাংলার ধ্বংস ডেকে আনেন।"
        }
      ]
    },
    {
      "number": "9",
      "uddipok": "অটোমান সাম্রাজ্যের পথ প্রদর্শক সুলতানা কোসেম। যখনই রাজ পরিবার বিপদগ্রস্ত হয়েছে, তখনই সুলতানা কোসেম মুখ্য ভূমিকা পালন করেছেন। এক সৈনিক শত্রুর সাথে হাত মেলালে প্রমাণ সাপেক্ষে তাকে মৃত্যুদণ্ড দেন। এতে ঐ সৈনিকের পরিবার ক্ষতিগ্রস্ত হয়। সুলতানা ঐ পরিবারের দায়ভার ও তার ছেলে হাবিবের লেখাপড়ার দায়িত্ব নেন। কিন্তু হাবিব পিতৃহত্যার কথা জানতে পেরে মনে মনে ক্ষিপ্ত হয়ে উঠেন। সুযোগ পেয়ে কোসেমকে হত্যার উদ্দেশ্যে আঘাত করেন। এ যাত্রায় সুলতানা রক্ষা পেলে হাবিব নাবালক বলে তাকে ক্ষমা করেন এবং সংশোধনাগারে পাঠিয়ে দেন। দীর্ঘদিন সংশোধনাগারে রাখার পর হাবিবকে আবার সৈনিক হিসেবে নিয়োগ দেন। কিন্তু হাবিব সুযোগ পেয়ে সুলতানাকে হত্যা করেন।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "ক। সিরাজ মানিকচাঁদকে আলিনগরের দেওয়ান নিযুক্ত করেন।"
        },
        {
          "label": "খ",
          "question": "\"শুভ কাজে অযথা বিলম্ব করা বুদ্ধিমানের কাজ নয়” - কে কী প্রসঙ্গে একথা বলেছিলেন? ",
          "explanation": "খ। শুভ কাজে অযথা বিলম্ব করা বুদ্ধিমানের কাজ নয়—উক্তিটি মীরজাফর ক্লাইভের উদ্দেশে করেছিলেন। এখানে শুভ কাজ বলতে গোপন চুক্তিপত্রে সই করাকে বোঝানো হয়েছে।   ইংরেজরা নবাব সিরাজউদ্দৌলাকে হটিয়ে মীরজাফরকে বাংলার নবাব বানানোর গোপন ষড়যন্ত্রে লিপ্ত হয়। মীরজাফর নবাব হওয়ার আশায় তাদের প্রস্তাবে সহজেই রাজি হয়ে যান। চুক্তি অনুযায়ী বাংলার নবাব হবেন মীরজাফর আর পরোক্ষভাবে দেশ চালাবে ইংরেজরা। বিশ্বাসঘাতক মীরজাফর এই গোপন ষড়যন্ত্রকে শুভ কাজ বলে আখ্যায়িত করেছিলেন এবং এই শুভ কাজে অযথা বিলম্ব করা বুদ্ধিমানের কাজ নয় বলে তিনি মন্তব্য করেছিলেন।"
        },
        {
          "label": "গ",
          "question": "",
          "explanation": "গ। 'সিরাজউদ্দৌলা' নাটকের মহম্মদী বেগ চরিত্রের সাথে উদ্দীপকে বর্ণিত হাবিব চরিত্রটির সাদৃশ্য ও বৈসাদৃশ্য তুলে ধরা হলো। মোহাম্মদী বেগ সিরাজের হত্যাকারী। ১০ হাজার টাকার লোভে মিরনের প্ররোচনায় সে নবাবকে খুন করে। নবাব তার কাছে দুই রাকাত নামায পড়ার সময় চাইলে সে লাঠি দিয়ে নবাবকে ফেলে দেয় ও ছুরির আঘাতে হত্যা করে। অথচ নবাবের পিতা তাকে আপন সন্তানের মত লালন করেন এবং নবাবের মাতা হৈ চৈ করে তার বিয়ে দেন। নাটকের সবচেয়ে জঘন্য চরিত্র। উদ্দীপকে কোসেম সুলতানা হাবিবের ক্ষতিগ্রস্ত পরিবারের দায়ভার গ্রহণ করেন এবং হাবিব এর পড়াশোনার খরচ এর দায়িত্ব নেন। পরবর্তীতে হাবিব বড় হয়ে যখন তার পিত্ত হত্যার কথা জানতে পারে তখন সে সুলতানা কোসেম কে হত্যার পরিকল্পনা করে। কিন্তু সুলতানা কোসেম যখন জানতে পারেন তখন থেকে নাবালক বলে ছেড়ে দেন। পরবর্তীতে সে আবার সুলতানা কোসেম কে হত্যা করে। উদ্দীপকের হাবিব এবং মোহাম্মদী বেগের মধ্যে সাদৃশ্ রয়েছে। এবং হত্যার পরিকল্পনার দিক থেকে বৈসাদৃশ্য লক্ষ্য করা যায়।"
        },
        {
          "label": "ঘ",
          "question": "",
          "explanation": "ঘ। ক্ষমা প্রদর্শন করে কোসেম সুলতানার যে পরিণতি সিরাজউদ্দৌলা নাটকে নবাব সিরাজউদ্দৌলারও একই পরিণতি হয়েছে।   সন্তান ছিল না। তাই তিনি ছোট কন্যার সন্তান সিরাজকে বাংলার নবাব করে দিয়ে গিয়েছেন। কিন্তু সিংহাসনে আরোহণের পর থেকেই নবাবের বিরুদ্ধে আত্মীয় স্বজন ও প্রাসাদের অমাত্যরা ষড়যন্ত্র করা শুরু করে। রাজ্য শাসন করার ক্ষেত্রে তিনি নানা ভাবে বাধার সম্মুখীন হন। নবাব শক্ত হাতে সকল পরিস্থিতি মোকাবিলা করার চেষ্টা করেন, কিন্তু শেষ পর্যন্ত ষড়যন্ত্রের কাছে তিনি পরাজিত হন। এবং নবাবের বিরুদ্ধে ষড়যন্ত্র করেছিল তারই ঘনিষ্ঠ আত্মীয় তার খালা ঘসেটি বেগম এবং প্রাসাদের অমাত্যদের। সেই সাথে ইংরেজরা বাংলাকে দখল করার অপচেষ্টা চালিয়ে যাচ্ছিল। মিরজাফরসহ নানা অমাতারা হাত মেলায় ইংরেজদের সাথে। পলাশির যুদ্ধে নবাব নিজেদের লোকের দ্বারা প্রতারিত হন এবং পরাজিত হন। নবাবের পিতা তাকে আপন সন্তানের মত লালন করেন এবং নবাবের মাতা হৈ চৈ করে তার বিয়ে দেন ।শেষে তাঁর বাবা-মার পালিত পুত্র মোহাম্মদি বেগের হাতে তাঁর করুণ মৃত্যু ঘটে। ঠিক একই ভাবে উদ্দীপকে সুলতানা কোসেম যে হাবিবের ক্ষতিগ্রস্ত পরিবার এবং তার সমস্ত দায়ভার গ্রহণ করেছিল সেই হাবিবি এক পর্যায়ে তাকে হত্যা করে। তার সাথে বিশ্বাসঘাতকতা করে। সুতরাং উদ্দীপকের সুলতানা কোসেম এবং সিরাজউদ্দৌলা নাটকে নবাব সিরাজউদ্দৌলা এর পরিণতি একই।"
        }
      ]
    },
    {
      "number": "10",
      "uddipok": "ইচ্ছা পূরণের জন্য মানুষ অনেক কিছুই করে। যেমনটি করেছিলেন সকিনা বেগম। বিশ বছরের বিবাহিত জীবনে যখন কোনো সন্তানের মা হতে পারেননি, তখন একদিন স্বামীর কাছে তার ইচ্ছার কথা বলেন—তিনি একটি সন্তান দত্তক নিতে চান। তার স্বামী আফাজ আলী স্ত্রী হিসেবে তাকে যথেষ্ট সম্মান করেন। সন্তান লাভের আশায় আফাজ আলী তার স্ত্রীর প্রস্তাবে রাজি হন এবং একটি অনাথ শিশুকে দত্তক নেন। এভাবে তিনি স্ত্রীর ইচ্ছা পূরণ করে তার মর্যাদা দান করেন।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "ক।লালসালু উপন্যাসের ইংরেজি অনুবাদের নাম Tree Without Roots।"
        },
        {
          "label": "খ",
          "question": "",
          "explanation": "খ। শিলাবৃষ্টির পর মজিদসহ মহব্বতনগরবাসী সম্পর্কে বলা হয়েছে \"বিশ্বাসের পাথরে যেন খোদাই সে চোখ”। মহব্বতনগরে শিলাবৃষ্টিতে ধানক্ষেত ধ্বংসস্তূপে পরিণত হয়েছিল। সেই ধানক্ষেত দেখে সবাই স্তব্ধ হয়ে দাঁড়িয়ে ছিল। তাদের দৃষ্টিতে কোনো ভাব বা উদ্দেশ্য ছিল না। মজিদ এই অবস্থা দেখে সকলকে খোদার ওপর বিশ্বাস রাখতে বলে। তখন সকলের দৃষ্টি দেখে মনে হয় যেন তাদের চোখের মধ্যে আস্থা ও বিশ্বাসের দৃঢ়তা প্রতিষ্ঠিত হয়ে আছে।"
        },
        {
          "label": "গ",
          "question": "",
          "explanation": "গ। উদ্দীপকের সকিনা বেগমের ভাবনার সাথে 'লালসালু' উপন্যাসের রহিমার বৈসাদৃশ্য বিদ্যমান।   উদ্দীপকের সকিনা বেগম একজন আধুনিক নারী। বিশ বছরের বিবাহিত জীবনে যখন কোনো সন্তানের মা হতে পারেননি, তখন একদিন স্বামীর কাছে সন্তান দত্তক নেয়ার ইচ্ছার কথা বলতে কুণ্ঠাবোধ করেন নি। ফলে তার আত্মমর্যাদাবোধ প্রকাশ পেয়েছে। এবং তার ইচ্ছার মূল্য দিয়ে স্বামী আফাজ আলী তার প্রস্তাবে রাজি হন।   অপরদিকে, 'লালসালু' উপন্যাসের রহিমা মজিদের প্রথম স্ত্রী। সে অত্যন্ত সহজ, সরল ও ধর্মভীরু নারী। রহিমা ঠান্ডা প্রকৃতির মানুষ। তার নরম কোমল শান্ত রূপের পেছনে রয়েছে গভীর ধর্মবিশ্বাস এবং মাজার বিশ্বাস। মাজারের প্রতিনিধি হিসেবে স্বামী মজিদের প্রতি তার অন্ধ আনুগত্য ও ভক্তি। স্বামীর সমস্ত আদেশ সে নত শিরে মেনে চলে। কিন্তু তার সন্তান না থাকায় সে নিজেকে অসুখী মনে করে। আধুনিক দৃষ্টিভঙ্গি তার ভিতরে কাজ করে না। সে স্বামী মজিদের সব কথা যেন চলে । নিজের ইচ্ছার কোনো মূল্য সে পায় না।   তাই বলা যায়, উদ্দীপকের সকিনা বেগমের ভাবনার সাথে 'লালসালু' উপন্যাসের রহিমার ভাবনার যথেষ্ট বৈসাদৃশ্য রয়েছে।"
        },
        {
          "label": "ঘ",
          "question": "",
          "explanation": "ঘ। \"উদ্দীপকের আফাজ আলী যেভাবে স্ত্রীর মর্যাদা দিয়েছেন মজিদ সেভাবে পারেনি।\" - উক্তিটি যথার্থ হয়েছে।   'লালসালু' উপন্যাসের রহিমা মজিদের প্রথম স্ত্রী। স্বামীর সমস্ত আদেশ সে নত শিরে মেনে চলে। কিন্তু তার সন্তান না থাকায় সে নিজেকে অসুখী মনে করে। এতে স্বামী মজিদও অখুশি। মজিদ দ্বিতীয় বিয়ে করে সন্তানের মুখ দেখতে চায়। রহিমা স্বামীর ইচ্ছার বিরুদ্ধে যেতে পারে না। সন্তানের কারণে সে তা মেনে নিলেও সে মনে মনে ব্যথা অনুভব করে। মাজার ব্যবসায়ী মজিদ রহিমাকে তার স্বার্থে ব্যবহার করে,। মজিদ নিজের কামনা-বাসনা চরিতার্থ করতে কিশোরী জমিলাকে বিয়ে করে। এসব কাজ করতে সে ধর্মের ভুল ব্যাখ্যা দিয়ে ধর্মকে নিজের স্বার্থে ব্যবহার করেছে।   অপরদিকে, উদ্দীপকের আফাজ আলীর স্ত্রী সকিনা বেগম বিশ বছরে কোনো সন্তানের মা হতে না পারলে স্বামীর কাছে সন্তান দত্তক নেয়ার ইচ্ছার কথা বলেন। আফাজ আলী স্ত্রী হিসেবে তাকে যথেষ্ট সম্মান করেন। সন্তান লাভের আশায় আফাজ আলী তার স্ত্রীর প্রস্তাবে রাজি হন এবং একটি অনাথ শিশুকে দত্তক নেন। এভাবে তিনি স্ত্রীর ইচ্ছা পূরণ করে তার মর্যাদা দান করেন। যা 'লালসালু' উপন্যাসের মজিদের ঠিক বিপরীত।  তাই উদ্দীপকের আফাজ আলী যেভাবে স্ত্রীর মর্যাদা দিয়েছেন মজিদ সেভাবে পারেনি। উক্তিটি যথার্থ হয়েছে।"
        }
      ]
    },
    {
      "number": "11",
      "uddipok": "মোহনপুরে যখন নিপা ভাইরাস দেখা দিলো, তখন গ্রামবাসী আতঙ্কে বাড়িঘর ছেড়ে অন্যত্র আশ্রয় খুঁজছিল। এমন সময় তোতা কবিরাজ গ্রামটিকে রক্ষা করার জন্য সচেষ্ট হন। তিনি চিনি পড়া, পানি পড়া দিয়ে চিকিৎসা দেন এবং অনেক টাকা পয়সা হাতিয়ে নেন। কিছুদিন পর নিপা ভাইরাস বিদায় নেয়। অবশ্য ইতোমধ্যে অনেক মানুষ চরম ভোগান্তির শিকার হয়। তবুও গ্রামের মানুষ তোতা কবিরাজের অলৌকিক ক্ষমতায় মুগ্ধ হয়ে তাকে অর্থ-সম্পদ উপহার দেয় এবং ভয়ও করে।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "তাহের বাপ"
        },
        {
          "label": "খ",
          "question": "",
          "explanation": "নারী জাতিকে হেয় প্রতিপন্ন করে মজিদ আপন স্বার্থসিদ্ধির পায়তারা করেছে, যেখানে নিজের অন্ত:সারশূন্যতা ঢাকতে খালেক ব্যাপারী এমন উক্তি করেছে।   ‘লালসালু’ উপন্যাসে সমাজের নানারকম কুসংস্কার এবং অসাধু ধর্মব্যবসায়ীদের দৌরাত্ম প্রকাশ পেয়েছে। খালেক ব্যাপারী স্ত্রীর কথায় সন্তান লাভের আশায় ধলা মিয়াকে আউয়ালপুরের পীর সাহেবের কাছে পাঠায়। কিন্তু যখন মজিদ ঘটনাটি জানতে পারে, তখন খালেক ব্যাপারী তার নিজের অন্ত:সারশূন্যতাকে ঢাকতে কথাটি বলেছিলেন। এখানে তিনি স্ত্রীকে জ্ঞানশূন্য এবং মূর্খ প্রতিপন্ন করে নিজের অজ্ঞতাকে ঢাকতে চেয়েছেন। নারী জাতির প্রতি মজিদের নেতিবাচক দৃষ্টিভঙ্গির মৌন সমর্থক খালেক ব্যাপারী। ব্যাপারীর এ উক্তির মাধ্যমে পুরোহিত ও সামন্তপ্রভুর অভিন্ন স্বার্থ প্রকাশিত হয়েছে। এই পর্যন্ত ১ পয়েন্ট"
        },
        {
          "label": "গ",
          "question": "",
          "explanation": "উদ্দীপকের তোতা কবিরাজের সঙ্গে 'লালসালু' উপন্যাসের মজিদ চরিত্রের সাদৃশ্য রয়েছে।   উদ্দীপকে তোতা কবিরাজ অশিক্ষিত, অসহায়, কুসংস্কারাচ্ছন্ন মানুষদের কাজে লাগিয়ে নিজের স্বার্থ উদ্ধার করে। মোহনপুরে যখন নিপা ভাইরাস দেখা দিলো, তখন গ্রামবাসী আতঙ্কে বাড়িঘর ছেড়ে দেয়ার কথা ভাবছিল। এমন সময় তোতা কবিরাজ চিনি পড়া, পানি পড়া দিয়ে চিকিৎসা দেন এবং অনেক টাকা পয়সা হাতিয়ে নেন। কিছুদিন পর নিপা ভাইরাস বিদায় নেয়। তবুও গ্রামের মানুষ তোতা কবিরাজের অলৌকিক ক্ষমতায় মুগ্ধ হয়ে তাকে অর্থ-সম্পদ উপহার দেয় এবং ভয়ও করে।   'লালসালু' উপন্যাসের ঝড়ের মুখে উড়ে চলা পাতার মতো মজিদ ভাগ্যের সন্ধানে মহব্বতনগর গ্রামে আসে। এখানে এসে সে পুরনো একটি কবরকে আশ্রয় করে তার ধর্মব্যবসায় প্রতিষ্ঠা করে। প্রতারণার আশ্রয় নিয়ে মজিদ মাজার প্রতিষ্ঠা করে। উদ্দীপকের তোতা কবিরাজও মানুষের ধর্মবিশ্বাসকে পুঁজি করে নিজের স্বার্থে মোহনপুরবাসীদের ব্যবহার করেছে।  এভাবে উদ্দীপকের তোতা কবিরাজের সঙ্গে 'লালসালু' উপন্যাসের মজিদ চরিত্রের সাদৃশ্য রয়েছে। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "মোহনপুর গ্রামের মানুষগুলো যেন 'লালসালু' উপন্যাসে বর্ণিত মহব্বত নগর গ্রামের। মানুষেরই প্রতিচ্ছবি - মন্তব্যটি যথার্থ।   পৃথিবীতে অনেক মানুষ আছে যারা নিজ স্বার্থের জন্য অন্যকে ঠকায়। আর এক শ্রেণির মানুষ প্রতিনিয়ত তাদের দ্বারা প্রতারিত হয়। অশিক্ষা, অন্ধবিশ্বাস ও কুসংস্কার তাদের আচ্ছন্ন করে রাখে বলে তারা তা বুঝতে পারে না।   উদ্দীপকে মোহনপুরে যখন নিপা ভাইরাস দেখা দিলো, তখন গ্রামবাসী আতঙ্কে বাড়িঘর ছেড়ে অন্যত্র আশ্রয় খুঁজছিল। এমন সময় তোতা কবিরাজ গ্রামটিকে রক্ষা করার জন্য সচেষ্ট হন। তিনি চিনি পড়া, পানি পড়া দিয়ে চিকিৎসা দেন এবং অনেক টাকা পয়সা হাতিয়ে নেন। কিছুদিন পর নিপা ভাইরাস বিদায় নেয়। অবশ্য ইতোমধ্যে অনেক মানুষ চরম ভোগান্তির শিকার হয়। তবুও গ্রামের মানুষ তোতা কবিরাজের অলৌকিক ক্ষমতায় মুগ্ধ হয়ে তাকে অর্থ-সম্পদ উপহার দেয় এবং ভয়ও করে।   উদ্দীপকের মোহনপুরের ধর্মান্ধ ও অশিক্ষিত লোকেরা তোতা কবিরাজের কাছে দৈববাণীর কথা শুনে, ভুল চিকিৎসায় বিশ্বাস করে বিভ্রান্ত হয়। একইভাবে 'লালসালু' উপন্যাসের গ্রামবাসীও মজিদের অলৌকিক শক্তিতে বিশ্বাসী হয়ে ওঠে। উদ্দীপকের মোহনপুর গ্রামের মানুষগুলো যেন 'লালসালু' উপন্যাসের মহব্বতনগর গ্রামবাসীর প্রতিনিধিত্ব করে। তাই প্রশ্নোক্ত মন্তব্যটি যথার্থ। এই পর্যন্ত ২ পয়েন্ট"
        }
      ]
    }
  ]
}