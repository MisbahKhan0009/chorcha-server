{
  "title": "বরিশাল বোর্ড ২০২২",
  "subtitle": "বাংলা (10)",
  "questions": [
    {
      "number": "1",
      "uddipok": "সুন্দরগঞ্জ সরকারি প্রাথমিক বিদ্যালয়ের প্রধান শিক্ষক রায়হান চৌধুরী সত্যের পথে থেকে সারা জীবন অতিবাহিত করেছেন। তিনি মিথ্যা, ভÐামি পছন্দ করতেন না। তিনি মনে করতেন, মিথ্যা ক্ষণিকের লুকোচুরি খেলা যা মানুষের আত্মবিশ্বাসকে দুর্বল করে দেয়। শিক্ষার্থীদেরও তিনি মিথ্যাকে পরিহার করে সত্যের সুকঠিন পথে চলার উপদেশ দিতেন। তিনি শিক্ষার্থীদের বলতেন, “সত্যই একমাত্র নিজেকে পুরোপুরি আত্মবিশ্বাসের সাথে দাঁড়াতে সাহায্য করে।”",
      "tag": "BB 22",
      "sub_questions": [
        {
          "label": "ক",
          "question": "সবচেয়ে বড় ধর্ম কোনটি?",
          "explanation": "ক। সবচেয়ে বড়ো ধর্ম মানুষ ধর্ম।"
        },
        {
          "label": "খ",
          "question": "",
          "explanation": "খ। অভিশাপ রথের সারথি' কথাটি দ্বারা সকল অন্যায়-অবিচারের বিরুদ্ধে লেখকের অভিশাপ হয়ে আবির্ভূত হওয়ার দিকটিকে বোঝানো হয়েছে। কবি পুরাতন-জীর্ণ সমাজকে ঢেলে সাজাতে চান। কিন্তু সমাজের নিয়ম পালটাতে গেলে বাধার সম্মুখীন হতে হয়, সমাজরক্ষকদের আক্রমণের শিকার হতে হয়। কবি এ সকল অন্যায়ের বিরুদ্ধে সোচ্চার। তিনি তাদের অন্যায়কে অভিশাপ হয়ে ধ্বংস করতে চান। আর নিজেকে 'অভিশাপ রথের সারথি' বলে লেখক এটিই বোঝাতে চেয়েছেন ।"
        },
        {
          "label": "গ",
          "question": "",
          "explanation": "গ। উদ্দীপকের সাথে 'আমার পথ' প্রবন্ধের মিথ্যা পরিহার করে সত্যকে ধারণ করার মাধ্যমে আত্মনির্ভরশীল হওয়ার আহ্বানের বিশেষ দিকটির মিল রয়েছে।  'আমার পথ' প্রবন্ধে সত্যকে চিনে তা ধারণ করার আহ্বান জানানো হয়েছে। মিথ্যা ও মেকি মানুষকে পরনির্ভর করে তোলে। তখন সে আত্মবিশ্বাসী হতে সাহস পায় না।অন্যদিকে সে সত্যকে ধারণ করে আপন সত্যে বিশ্বাসী হয় প্রকৃতপক্ষে সেই সঠিক সিদ্ধান্ত নিতে পারে। এজন্য সত্যকে ধারণ করে প্রাবন্ধিক আত্মনির্ভরশীল হওয়ার আহ্বান জানিয়েছেন। উদ্দীপকেও সত্য পথে চলার প্রেরণা দেওয়া হয়েছে। প্রাথমিক বিদ্যালয়ে প্রধান শিক্ষক রায়হান চৌধুরী নিজে সারা জীবন সত্যের পথে চলেছেন। তিনি তার শিক্ষার্থীদেরও মিথ্যা-ভণ্ডামি ত্যাগ করার কথা বলতেন। তিনি মনে করেন, মিথ্যা একধরনের লুকোচুরি খেলা। এটি মানুষের আত্মবিশ্বাসকে নষ্ট করে দেয় । তাই তিনি শিক্ষার্থীদের সত্যের সুকঠিন পথে চলার উপদেশ দিতেন। তার মতে, সত্যই একমাত্র নিজেকে আত্মবিশ্বাসের সাথে দাঁড়াতে সাহায্য করে। 'আমার পথ' প্রবন্ধে উদ্দীপকের শিক্ষকের এই উপদেশই ধ্বনিত হয়েছে। প্রাবন্ধিক মনে করেন, আত্মকে চিনতে হলে মিথ্যা ছেড়ে সত্যের পথে চলতে হবে। এজন্য তিনি সত্যকেই ‘আমার পথ' বলেছেন।"
        },
        {
          "label": "ঘ",
          "question": "",
          "explanation": "ঘ। 'সত্যের সুকঠিন পথ' বর্তমান সমাজ পরিবর্তনের আলোর পথ নির্দেশক উদ্দীপক ও ‘আমার পথ' প্রবন্ধে সত্যের পথ কঠিন হলেও তার মাঝেই যে সমাজের সার্থকতা সে বিষয়টিতে আলোকপাত করা হয়েছে। 'আমার পথ' প্রবন্ধে সত্যকে ধারণ করে সে পথে অবিচল থাকার আহ্বান দূর জানানো হয়েছে। সত্যের পথ কঠিন হলেও তা মানুষের পরনির্ভরশীলতা করে আত্মবিশ্বাসী করে তোলে। যারা সত্যকে চিনে বা গ্রহণ করতে পারে, তারা মিথ্যাকে ভয় পায় না। যার মনে মিথ্যা, সে-ই মিথ্যাকে ভয় করে। তাই প্রাবন্ধিক সত্যকে নিজের পথ হিসেবে নেওয়ার কথা বলেছেন। তাঁর মতে মিথ্যা বিনয়ের চেয়ে সত্যের দম্ভ অনেক ভালো ।  উদ্দীপকে সত্যের সুকঠিন পথ ধারণ করার জন্য রায়হান চৌধুরী তার শিক্ষার্থীদেরকে আহ্বান করছেন । তিনি সারা জীবন সত্যের পথে অবিচল। ছিলেন। মিথ্যা ও ভণ্ডামি তাঁর অপছন্দ। তিনি মনে করেন, ক্ষণিকের। লুকোচুরি মানুষের আত্মবিশ্বাসকে দুর্বল করে দেয়। একমাত্র সত্যই নিজেকে আত্মবিশ্বাসের সাথে পুরোপুরি দাঁড়াতে সাহায্য করে। তাই তিনি শিক্ষার্থীদের সত্যের সুকঠিন পথে চলার উপদেশ দিতেন, মিথ্যাকে পরিহার করার কথা বলতেন ।  'আমার পথ' প্রবন্ধে সত্যকে চিনে তা ধারণ করাকে আমার পথ' নামে অভিহিত করা হয়েছে । প্রতিটি মানুষের নিজের প্রতি বিশ্বাস থাকা বাঞ্ছনীয় । এ আত্মবিশ্বাস যাদের নেই তারাই মেকি ও মিথ্যাকে আশ্রয় করে টিকে থাকতে চায়। যার অপর নাম পরনির্ভরশীলতা। এটি মানুষের সৃজনশীলতাকে নষ্ট করে ফেলে। নিজের সত্যের ওপর টিকে থাকতে পারাই আসল সত্য । মিথ্যা ভণ্ডামির চেয়ে সত্যের অহংকার অনেক ভালো । কোনো বিষয় না জেনেও মিথ্যা ভান করা অনুচিত। এমন মানুষ সমাজ পরিবর্তনের অন্তরায়। সত্য যতই কঠিন হোক না কেন, তা মানুষকে আত্মবিশ্বাসী যখন করে তোলে তখন সেই ব্যক্তি আত্মনির্ভরশীল হয়। এই আত্মনির্ভরশীলতাই সমাজ পরিবর্তনের পথনির্দেশক। উদ্দীপকেও একই বক্তব্য প্রতিধ্বনিত হয়েছে। প্রধান শিক্ষক রায়হান চৌধুরী নিজে যেমন ভণ্ডামি ও মিথ্যা পছন্দ করেন না, শিক্ষার্থীদেরও সেই শিক্ষা প্রদান করেন । তিনিও মনে করেন মিথ্যা পরিহার করে সত্যের সুকঠিন পথ ধারণ করতে পারলেই সমাজ পরিবর্তন সম্ভব হবে। কেবল তখনই মানুষ আত্মবিশ্বাসী হয়ে সমাজের জন্য ভূমিকা রাখতে সক্ষম হবে ।"
        }
      ]
    },
    {
      "number": "2",
      "uddipok": "পরের হিতের জন্য ভাব যদি নিরবধি! নিজ সুখ ভুলে গিয়ে ভাবিলে পরের কথা, মুছালে পরের অশ্রু মুচালে পরের ব্যথা! আপনাকে বিলাইয়া দীন-দুঃখীদের মাঝে, বিদূরিলে পর দুঃখ সকালে বিকালে সাঁঝে।",
      "tag": "BB 22,DRMC 23",
      "sub_questions": [
        {
          "label": "ক",
          "question": "",
          "explanation": "'তুমি অধম তাই বলিয়া আমি উত্তম হইব না কেন?'— উক্তিটি বঙ্কিমচন্দ্রের । এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "‘সর্বজীবের হিত' কথাটি দ্বারা সকল জীবের প্রতি সহানুভূতি, কল্যাণ করার মানসিকতা রাখার আহ্বানকে বোঝানো হয়েছে । সকল ধর্ম ও ধর্ম-প্রবর্তকেরা মানুষের ভালো করা; মানুষের কল্যাণ করা, তাদেরকে সুখ-শান্তি দানের কথা বলেছেন। তাঁরা বারবার মানব-কল্যাণে নিয়োজিত থাকার নির্দেশ দিয়েছেন। শুধু তা-ই নয়, তাঁরা সকল জীবের হিত করার নির্দেশও দিয়েছেন। কারণ, সকল জীবেরই ভালোভাবে বাঁচার অধিকার আছে। তাই সকল জীবকে নিরাপদে রাখার চেষ্টা করতে হবে । এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "উদ্দীপকের সুখ প্রকৃতপক্ষে ‘মানব-কল্যাণ' প্রবন্ধের মানুষের সার্বিক কল্যাণের প্রয়াসে নিহিত রয়েছে ।  ‘মানব-কল্যাণ' প্রবন্ধে মানুষের কল্যাণ করার মাঝে সুখ অন্বেষণের বিষয়টি ইঙ্গিত করা হয়েছে। এ. কল্যাণ হবে মানুষের সার্বিক কল্যাণ করার প্রচেষ্টা। কেবল লোক দেখানো দান-খয়রাত কখনো মানব-কল্যাণ হতে পারে না। এটি মানবতার জন্য অবমাননাকর। তাই মানুষের প্রকৃত সুখ নিশ্চিত করতে হলে সংকীর্ণ মনোভাব পরিহার করে উদার হতে হবে। উদ্দীপকের সুখ নিহিত রয়েছে অপরের কল্যাণ চিন্তায় । এই পৃথিবীতে ভোগে সুখ নয়, ত্যাগেই প্রকৃত সুখ। অন্যের মঙ্গল চিন্তা করার মাঝে নিজের প্রশান্তি খুঁজে নিতে হয়। নিজ সুখ বিসর্জন দিয়ে অন্যের কথা ভাবা দরকার । অপরের চোখের অশ্রু ও ব্যথা দূর করতে পারা কম কথা নয় । যারা নিজেকে দীন-দুঃখীর মাঝে বিলিয়ে দিয়ে আনন্দ পায়, তারাই প্রকৃতপক্ষে সুখী। উদ্দীপকের এই সুখ ‘মানব-কল্যাণ' প্রবন্ধের নিঃস্বার্থ অপরের মঙ্গল করার প্রচেষ্টায় নিহিত। কেবল দান করে নিজেকে দানবীর ভাবার প্রয়াস কখনো মানবকল্যাণ হতে পারে না। এতে আত্মপ্রচারই মুখ্য হয়ে ওঠে বিধায় মানব মর্যাদার হানি ঘটে। তাই মনুষ্যত্বের অবমাননা হয় এমন উদ্দেশ্য মুক্ত হয়ে শুধু মানুষের কল্যাণ চিন্তার প্রয়াসই প্রকৃত মানবকল্যাণ। যাতে উদ্দীপকের প্রকৃত সুখ নিহিত । এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "উদ্দীপকের মূলভাব ‘মানব-কল্যাণ’ প্রবন্ধের আত্মমর্যাদা, মুক্তবুদ্ধির চর্চা, মানবকল্যাণে ব্যক্তি ও প্রতিষ্ঠানের কর্তব্য প্রভৃতি মূলভাবকে সামগ্রিকভাবে ফুটিয়ে তোলেনি।  ‘মানব-কল্যাণ’ প্রবন্ধের মূলভাবে সামগ্রিকভাবে ফুটে উঠেছে মানবকল্যাণের উদ্দেশ্য, ধরন, প্রভাব ইত্যাদি। লোক-দেখানো মানবকল্যাণ যে মানুষের আত্মমর্যাদা নষ্ট করে, সে বিষয়টিতেও আলোকপাত করা হয়েছে। তাছাড়া মুক্তিবুদ্ধির চর্চার মাধ্যমে কীভাবে কল্যাণময় পৃথিবী গড়ে তোলা সম্ভব, সেটিও তুলে ধরা হয়েছে। সামগ্রিকভাবে মানবকল্যাণ করতে হলে ব্যক্তির সাথে রাষ্ট্র ও অন্যান্য প্রতিষ্ঠানকে ভূমিকা রাখতে হয় । উদ্দীপকের মূলভাবে কেবল অপরের কল্যাণ করার কথা বলা হয়েছে। নিজের সুখ বিসর্জন দিয়ে হলেও অন্যের হিত চিন্তা করা প্রয়োজন। দীন- দুঃখীর মাঝে নিজেকে বিলিয়ে দিতে হবে। সকাল-সন্ধ্যায় অন্যের দুঃখ দূর করার প্রচেষ্টায় থাকতে হবে।মানব কল্যাণ প্রবন্ধে শুধু অপরের কল্যাণ করাকেই মূল প্রাতিপাদ্য করা হয়নি,বরং অন্যের মঙ্গল যেন যথাযথভাবে হয় সে বিষয়ে দৃষ্টি আকর্ষণ করা হয়েছে।তুচ্ছ জিনিস দান করে জাহির করা হয়মানবতার দরদি হিসেবে। এসবের মূল উদ্দেশ্য মানবকল্যাণ নয়। এতে মানুষকে হেয়প্রতিপন্ন করা হয়। মানব মর্যাদা নষ্ট করে কখনো কারো কল্যাণ করা যায় না। সামান্য কিছু দেওয়ার নাম মানবকল্যাণ নয় । মানুষের সার্বিক মঙ্গল করার প্রয়াসই প্রকৃত অর্থে মানবকল্যাণ। এ কাজ রাষ্ট্রকেও করতে হবে। একাকী কারো পক্ষে মানুষের সার্বিক কল্যাণ করা অসম্ভব। মুক্তিবুদ্ধির সাহায্যে সুপরিকল্পিত পথেই কল্যাণময় পৃথিবী গড়ে তোলা সম্ভব। মানুষকে তুচ্ছ-তাচ্ছিল্য কিংবা কোনো রকম অপমান-অবমাননার পথ ধরে মানবকল্যাণ সাধিত হতে পারে না। প্রবন্ধের এই সামগ্রিক মূলভাব উদ্দীপকের মূলভাবে ফুটে ওঠেনি। কেবলমাত্র অন্যের কল্যাণের জন্য নিজেকে নিয়োজিত রাখার মূলভাবই উদ্দীপকে প্রতীয়মান হয়। এই পর্যন্ত ২ পয়েন্ট"
        }
      ]
    },
    {
      "number": "3",
      "uddipok": "অযুত প্রাণের অগ্নিশিখার সূর্য-কুঁড়ি ফৌজের হাঁকে কাঁপে থরধর দস্যুপুরী নিমেষে ছড়ায় তারই আওয়াজ দিগন্তরে মনে কি পড়ে?",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "'রেইনকোট' গল্পের কলেজের পিওনের নাম ইসহাক মিয়া । এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "ভোর রাত থেকে হওয়া বৃষ্টি নিয়ে নুরুল হুদার নানা রকম অভিব্যক্তি প্রকাশ পেয়েছে।  ‘রেইনকোট' গল্পে ভোর রাত থেকে বৃষ্টি নুরুল হুদার মনে নানা রকম অভিব্যক্তি সৃষ্টি করে।তার মনে হয় বৃষ্টির কারণে পরিস্থিতি কিছুটা হলেও শান্ত থাকবে। কেননা, অন্যান্য দিনের মতো গুলির আওয়াজবৃষ্টির কারণে আর হবে না। তাছাড়া বৃষ্টি নিয়ে তার মনে প্রবাদও ঘুরে ফিরে আসে। যেহেতু মঙ্গলবার বৃষ্টি শুরু হয়েছে সেহেতু তিন দিন এই বৃষ্টি থাকবেই বলে মনে করে নুরুল হুদা। 'বৃষ্টি' সম্পর্কে এরকম বিভিন্ন অভিব্যক্তি নুরুল হুদার মনে ঘুরেফিরে আসে। এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "‘অযুত প্রাণের অগ্নিশিখার সূর্যকুড়ি' বলতে 'রেইনকোট' গল্পে বাঙালির মধ্যে স্বাধীনতার জন্য যে বিপ্লবী চেতনার জাগরণ ঘটেছিল তা বোঝানো হয়েছে । ‘রেইনকোট' গল্পে কলেজ শিক্ষক নুরুল হুদার জবানিতে মুক্তিযুদ্ধের সময় ঢাকার আতঙ্কজনক পরিস্থিতি ও মুক্তিযোদ্ধাদের গেরিলা আক্রমণের বিষয়টি ফুটে উঠেছে। বাংলার ছেলেরা এদেশের মুক্তির জন্য অগ্নিশিখার মতো জ্বলে উঠেছিল। তারা শত্রুকে পর্যদুস্ত করতে নানা কৌশলে আক্রমণ অব্যাহত রাখে । জীবনবাজি রাখা তেজি তরুণেরা সকল ভয়কে উপেক্ষা করে অব্যাহত রাখে মুক্তির লড়াই । উদ্দীপকের চরণে অযুত প্রাণের অগ্নিশিখার মতো প্রতিবাদী চেতনার জাগরণের কথা বলা হয়েছে। যে জাগরণ বাঙালির স্বভাবজাত বিদ্রোহের পরিচায়ক। যখনই দেশ-জাতি কোনো সংকটে পড়েছে, তখনই এদেশের অগণিত জনতা বিদ্রোহী চেতনায় জ্বলে উঠেছে। শত্রুর বিষদাঁত উপড়ে ফেলে তারা প্রমাণ করেছে এ জাতি পরাজয় স্বীকার করতে জানে না, পরাধীনতা মানে না। পরাধীনতার বিরুদ্ধে প্রতিবাদী এই দিকটি ‘রেইনকোট' গল্পেও ফুটে উঠেছে। বিদেশি মিলিটারিরা মুক্তিযুদ্ধের সময় ঢাকা শহরে ধ্বংসযজ্ঞ চালিয়ে এক ভয়ার্ত পরিবেশ তৈরি করেছিল। বাংলার মুক্তিসেনারা তখন দ্রোহের আগুনে জ্বলে উঠেছিল। গেরিলা আক্রমণে বিভ্রান্ত করেছিল পাকিস্তানি সেনাদের। তেমনি একটি অপারেশন হয় ঢাকা কলেজের সামনে বৈদ্যুতিক ট্রান্সফরমার বিস্ফোরণের মাধ্যমে। নুরুল হুদার শ্যালক মুক্তিযোদ্ধা মিন্টুও দেশের জন্য লড়াই করে। মুক্তিসেনাদের এই প্রতিবাদী চেতনার দিকটি বোঝাতেই প্রশ্নোক্ত চরণটি ব্যবহৃত হয়েছে। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "উদ্দীপক ও 'রেইনকোট' গল্পে মুক্তিযুদ্ধের সময় বাঙালির সাহস, দেশপ্রেম ও বিপ্লবী চেতনার স্ফুরণ ঘটেছে।  ‘রেইনকোট' গল্পে বাঙালি জাতির সাহসিকতা ও দেশপ্রেমের পরিচয় পাওয়া যায়। দেশের দুর্দিনে বাংলার ছেলেরা কখনো বসে থাকেনি। তাঁরা স্বদেশকে হৃদয়ে ধারণ করে বিধায় পাকিস্তানি সেনাদের বাড়াবাড়ি মেনে নেয়নি। পরাধীনতার শিকল থেকে মুক্ত হতে তেজোদীপ্ত ভূমিকায় তাঁরা মুক্তিযুদ্ধে ঝাঁপিয়ে পড়েছে। গেরিলা আক্রমণের নিমিত্তে কখনো কখনো তাঁরা নৌকায় করে অপারেশনে অংশ নিয়েছে। তাদের শরীরে যে দ্রোহের উত্তাপ তা নুরুল হুদার শ্যালকের রেইনকোটের মাধ্যমে লেখক প্রস্ফুটিত করেছেন। উদ্দীপকেও বাঙালি মুক্তিসেনার সেই উত্তাপ-উন্মাদনা ফুটে উঠেছে। বাঙালির ধমনিতে বিদ্রোহের চেতনা সর্বদাই প্রবাহিত ছিল। দস্যুর অত্যাচারে এ জাতি বারবার প্রতিবাদী ভূমিকা বেছে নিয়েছে। যতবারই হিংস্র নখর দিয়ে বাঙালি জাতির অস্তিত্বে থাবা দেওয়ার উদ্যোগ নেওয়া হয়েছে ততবারই অগ্নিশিখার মতো অযুত প্রাণ জ্বলে উঠেছে। সূর্যের প্রখরতা হৃদয়ে ধারণ করে দস্যুপুরীতে আগুন ধরিয়েছে বাঙালি মুক্তিফৌজ। দিগন্ত থেকে দিগন্তে তাদের সেই দুঃসাহসী চিত্তের প্রভাব ছড়িয়েছে।  ‘রেইনকোট' গল্পেও বাঙালি জাতির বিদ্রোহী সত্তার পরিচয় ফুটে উঠেছে। প্রয়োজনে স্বদেশের জন্য কতটা ভয়ংকর রূপ যে বাংলার ছেলেরা ধারণ করতে পারে, তা-ই গল্পে প্রকাশ পেয়েছে । পাকিস্তানি মিলিটারিরা ভেবেছিল ভয় দেখিয়ে কাবু করবে এ জাতিকে। তারা মানুষ হত্যা করেছে ঘর-বাড়ি, বাজার ও স্থাপনায় আগুনে জ্বালিয়েছে। নারীদের ধরে নিয়ে সম্ভ্রম হানি করেছে। কিন্তু এতেও তাদের উদ্দেশ্য সিদ্ধি হয়নি। বাঙালি ছেলেরা শত্রুর মসনদ কাঁপিয়ে দিয়ে নিজেদের চেতনাকে সমুন্নত রেখেছে। একের পর এক গেরিলা আক্রমণে নাস্তানাবুদ করেছে পাকিস্তানি সৈন্যদের। মিলিটারি হতচকিত হয়েছে মুক্তিসেনার সাহসী ভূমিকায়। নুরুল হুদাকে ধরে নিয়ে গিয়েও মিলিটারিরা কথা আদায় করতে পারেনি। কারণ শ্যালক মুক্তিযোদ্ধার মন্টুর রেইনকোট তার ভয় কাটিয়ে সাহস সঞ্চার করেছে। উদ্দীপকেও বাঙালির এই সাহসী ও বিপ্লবী চেতনার স্ফুরণ ঘটেছে। এই পর্যন্ত ৩ পয়েন্ট"
        }
      ]
    },
    {
      "number": "4",
      "uddipok": "ওরে মোর মূঢ় মেয়ে ! কে রে তুই, কোথা হতে কি শকতি পেয়ে কহিলি এমন কথা, এত স্পর্ধা ভরে— “যেতে আমি দিব না তোমায়।” চরাচরে কাহারে রাখিবি ধরে দুটি ছোটো হাতে, গরবিনি, সংগ্রাম করিবি কার সাথে বসি গৃহদ্বারপ্রান্তে শ্রান্ত ক্ষুদ্ৰ দেহ শুধু লয়ে ওইটুকু বুক ভরা স্নেহ।",
      "tag": "BB 22",
      "sub_questions": [
        {
          "label": "ক",
          "question": "'আমি একেলা—এখানে 'আমি' কে?",
          "explanation": "'আমি একেলা'— এখানে 'আমি' হলো কৃষক কিংবা শিল্পস্রষ্টা কবি।"
        },
        {
          "label": "খ",
          "question": "",
          "explanation": "ভরা নদী ক্ষুরধারা খরপরশা' বলতে কবি বুঝিয়েছেন বর্ষার ভরা নদীতে বয়ে চলা স্রোত ক্ষুর ও বর্শার মতোই ধারালো । বর্ষাকালে নদীর স্রোত ভয়ংকর রূপ ধারণ করে। 'সোনার তরী' কবিতায় ভরা 'বর্ষায় নদীর আগ্রাসী এই স্রোতকে কবি ক্ষুরধারা খরপরশা বলেছেন। এই ঘূর্ণায়মান স্রোত ছোটো ধানখেতটির চারপাশে ভয়ংকররূপে বিরাজমান। আলোচ্য বাক্যটি দ্বারা কবি সেই সব প্রাকৃতিক প্রতিকূলতাকেই বুঝিয়েছেন।"
        },
        {
          "label": "গ",
          "question": "",
          "explanation": "উদ্দীপকটিতে 'সোনার তরী' কাব্যের গভীর জীবন দর্শনের পরিচয় সামান্যই প্রকাশ পেয়েছে। 'সোনার তরী' কাব্যে কবির মহাকালের স্রোতে হারিয়ে যাওয়ার গভীর জীবন দর্শন ফুটে উঠেছে। এই নশ্বর পৃথিবীতে মানুষের ব্যক্তিসত্তা টিকে থাকে না। ব্যক্তিসত্তা হারিয়ে গেলেও তার সৃষ্টিকর্ম টিকে থাকে অনন্তকালব্যাপী। ধরা শিল্পস্রষ্টার ঠাঁই না হলেও তার শিল্পসৃষ্টি সবার কাছেই সমাদৃত হয়। উদ্দীপকে ফুটে উঠেছে ব্যক্তিসত্তাকে ধরে রাখার প্রচেষ্টা। মূঢ় মেয়ে বিশ্ব চরাচরে ধরে রাখতে চায় ব্যক্তি সত্তাকে। তাকে সে যেতে দেবে না বলে প্রকাশ করে। কিন্তু ব্যক্তিসত্তা জানে তাকে এই পৃথিবী এক সময় ছেড়ে যেতেই হবে। উদ্দীপকের এই বোধ 'সোনার তরী' কবিতার গভীর জীবন দর্শনের আংশিকই প্রকাশ করেছে। কবিতায় কবি মহাকালের নিষ্ঠুর কবলে গ্রাস হওয়ার কথা বলেছেন। তাঁর রাশি রাশি সৃষ্টিকর্ম সবাই গ্রহণ করলেও কালের নিষ্ঠুর নিয়মে তাঁর সেখানে স্থান হয় না। মহাকালের স্রোতে জীবন- যৌবন ভেসে যায়। কেবল বেঁচে থাকে তার সৃষ্ট সোনার ফসল। এই সুতীব্র কাব্যিক প্রকাশ উদ্দীপকে ফুটে ওঠেনি। তাই বলা যায়, উদ্দীপকে 'সোনার তরী' কাব্যের গভীর জীবনদর্শন আংশিক প্রকাশ পেয়েছে মাত্র।"
        },
        {
          "label": "ঘ",
          "question": "“সোনার তরী' কবিতার ভাববস্তু আলোচ্য উদ্দীপকে সম্পূর্ণ প্রতিফলিত হয়নি”-",
          "explanation": "'মহাকালের স্রোতে জীবন-যৌবন ভেসে যায়, কিন্তু বেঁচে থাকে মানুষেরই সৃষ্টি সোনার ফসল'- 'সোনার তরী' কবিতার এই ভাববস্তু আলোচ্য উদ্দীপকে সম্পূর্ণ প্রতিফলিত হয়নি। ‘সোনার তরী' কবিতায় কবি একজন কৃষকরূপী শিল্পস্রষ্টা। তাঁর সোনালি ফসলের ঠাঁই জগতে হলেও স্রষ্টা হিসেবে তাঁকে কেউ আগলে রাখে না। মহাকালের নিষ্ঠুরতার তাঁর শারীরিক অস্তিত্ব হারিয়ে যায় অতলে। কেউ মনে রাখে না শিল্পের স্রষ্টাকে, কেবল তাঁর সৃষ্টিই হয় পুজনীয়। উদ্দীপকের কবিতাংশের ভাব আলোচ্য কবিতার ভাববস্তুর মতো নয়। বিস্তৃত জীবনকে জগতে ধরে রাখার ভাব সেখানে ফুটে উঠেছে। যে জগতে কেউ চিরস্থায়ী নয় সেখানে মুঢ় মেয়ে ব্যক্তিসত্তাকে যেতে দিতে চায় না। সে ছোটো দুটি হাতে আগলে রাখতে চায় ব্যক্তিকে। তার মনে স্নেহভরা শক্তি সঞ্চারিত হয়ে শারীরিক সত্তাকে টিকিয়ে রাখতে চায়। কীভাবে কার সাথে সংগ্রাম করে সে এভাবে ব্যক্তির অস্তিত্ব ধরে রাখার সাহস করে তা প্রশ্নসাপেক্ষ। 'সোনার তরী' কবিতার ভাববস্তু উদ্দীপকের মতো সংকুচিত নয়। সেখানে ব্যক্তির ব্যথা, বেদনা ও আকাঙ্ক্ষা প্রকাশ হয়েছে। খরস্রোতা নদীতে নৌকার মাঝি কৃষকের 'রাশি রাশি ধান তুলে নেয় ঠিকই, কিন্তু সেই ফসলের মালিকের স্থান হয় না মাঝির নৌকায়। তরী বেয়ে সব ধান নিয়ে গেলেও চাষি পড়ে থাকে চারদিকে তীব্র স্রোত বয়ে যাওয়া শূন্য দ্বীপে। এ জগতে সৃষ্টিকর্ম টিকে থাকলেও স্রষ্টার শারীরিক অস্তিত্ব বিলীন হয়ে যায়। মহাকালের স্রোতে ভেসে যায় জীবন-যৌবন। কালের নিষ্ঠুর করালগ্রাসে ব্যক্তিসত্তা ও শারীরিক অস্তিত্ব নিশ্চিতভাবে নিশ্চিহ্ন হয়। কবির এই মর্মবেদনার ভাববস্তু উদ্দীপকে সম্পূর্ণ প্রতিফলিত হয়নি। কেবল মূঢ় মেয়ের ব্যক্তিকে ধরে রাখার মনোবাসনা প্রকাশ পেয়েছে মাত্র। তাই বলা যায়, “আলোচ্য উদ্দীপকে ‘সোনার তরী' কবিতার ভাববস্তু সম্পূর্ণ প্রতিফলিত হয়নি”— মন্তব্যটি যথার্থ ।"
        }
      ]
    },
    {
      "number": "5",
      "uddipok": "বর্ণিল জগৎ সন্ধানে যারা ছুটে মেরু-অভিযানে, পক্ষ বাঁধিয়া উড়িয়া চলেছে যাহারা ঊর্ধ্বপানে । তবু থামে না যৌবন-বেগ, জীবনের উল্লাসে চলেছে চন্দ্র-মঙ্গল-গ্রহে স্বর্গে অসীমাকাশে। যারা জীবনের দাসরা বহিয়া মৃত্যুর দ্বারে দ্বারে করিতেছে ফিরি, ভীম রণভূমে প্রাণ বাজি রেখে ছারে। আমি মরু-কবি-গাহি সেই বেদে-বেদুইনদের গান,",
      "tag": "BB 22",
      "sub_questions": [
        {
          "label": "ক",
          "question": "আঠারো বছর বয়স পদাঘাতে কী ভাঙতে চায়?",
          "explanation": "আঠারো বছর বয়স পদাঘাতে পাথর বাধা ভাঙতে চায় ।"
        },
        {
          "label": "খ",
          "question": "",
          "explanation": "সঁপে আত্মাকে শপথের কোলাহলে'— বলতে তরুণদের নব নব শপথে বলীয়ান হয়ে দৃঢ় পদক্ষেপে এগিয়ে যাওয়ার দিকটির ইঙ্গিত দেওয়া হয়েছে। আঠারো বছর বয়সি তারুণ্য নানা ইতিবাচক বৈশিষ্ট্যে সমুজ্জল। এ বয়সি তরুণেরা স্বপ্ন দেখে নতুন জীবনের, নব নব অগ্রগতি সাধনের। সেসব স্বপ্ন বাস্তবায়নের লক্ষ্যে নিত্যনতুন করণীয় সম্পাদনের জন্য তারুণ্যশক্তি নানামুখী শপথ গ্রহণ করে। প্রশ্নোক্ত ‘সঁপে আত্মাকে শপথের কোলাহলে' ...কথাটির মাধ্যমে এ বিষয়টিই ফুটে উঠেছে।"
        },
        {
          "label": "গ",
          "question": "",
          "explanation": "উদ্দীপকের কবি যে নবীনদের জয়গান গেয়েছেন তাদের প্রতি 'আঠারো বছর বয়স' কবিতার কবির বাধা-বিপত্তি পেরিয়ে দুর্বার গতিতে এগিয়ে চলার মনোভাবের তুলনা করা চলে । 'আঠারো বছর বয়স' কবিতায় কবি নিজের অভিজ্ঞতার আলোকে বয়ঃসন্ধিকালের বৈশিষ্ট্যকে তুলে ধরেছেন। কবি লক্ষ করেছেন, এ বয়স অদম্য দুঃসাহসে সকল বাধা-বিপত্তিকে পেরিয়ে যাওয়ার এবং অন্যায়ের বিরুদ্ধে মাথা উঁচু করে দাঁড়াবার জন্য প্রস্তুত। এদের ধর্মই হলো আত্মত্যাগের মহান মন্ত্রে উজ্জীবিত হওয়া। উদ্দীপকে বলা হয়েছে নতুন জগতের সন্ধানে নবীনেরা মেরু অভিযানে ছোটে। ডানা বাঁধা থাকলেও যৌবনের ধর্ম হলো ঊর্ধ্বপানে উড়ে যাওয়া। মৃত্যুর ভয়ে তরুণেরা কখনো যুদ্ধে ঝাঁপিয়ে পড়তে পিছপা হয় না। 'আঠারো বছর বয়স' কবিতায়ও যৌবনের জয়গান গাওয়া হয়েছে। কৈশোর থেকে যৌবনে পদার্পণ করার এ বয়সটি উত্তেজনার, প্রবল আবেগ ও উচ্ছ্বাসে জীবনের ঝুঁকি নেওয়ার উপযোগী। এ বয়স অদম্য দুঃসাহসে সকল বাধা- বিপত্তিকে পেরিয়ে যাওয়ার এবং অন্যায়ের বিরুদ্ধে প্রতিবাদের জন্য প্রস্তুত। উদ্দীপকেও জীবনের ঝুঁকি নিয়ে তরুণদের এগিয়ে চলার বিষয়টি উপস্থাপিত হয়েছে। সুতরাং, যৌবনের অদম্য প্রাণশক্তির দিক থেকে উদ্দীপকের সঙ্গে আলোচ্য কবিতার সাদৃশ্য লক্ষ করা যায়।"
        },
        {
          "label": "ঘ",
          "question": "'এ দেশের বুকে আঠারো আসুক নেমে।'—কবির এ প্রত্যাশার কারণ কী? উদ্দীপক ও 'আঠারো বছর বয়স' কবিতার আলোকে বিশ্লেষণ করো।",
          "explanation": "এ দেশের বুকে আঠারো আসুক নেমে'— কবির এই প্রত্যাশার কারণ, কবি চান আঠারো বছর বয়সি তরুণের ইতিবাচক বৈশিষ্ট্যগুলো দিয়ে যেন জাতীয় জীবন পরিচালিত হয়। পরিবর্তনের জন্য চাই নতুন চিন্তা ও ভাবনা। কেননা, তরুণরাই গতানুগতিক ভাবনার বাইরে থেকে পৃথিবীকে দেখতে পায়। অসংগতি থেকে উত্তরণের জন্য তাই তরুণদেরই এগিয়ে আসতে হবে। আঠারো বছর বয়স' কবিতার কবি তাই প্রত্যাশা করেছেন সমস্যাপীড়িত এই দেশে আঠারো তার উদ্দীপনা, সাহসিকতা, চলার দুর্বার গতি এসব নিয়ে যেন জাতীয় জীবনের চালিকা শক্তি হয়ে দাঁড়ায়। উদ্দীপকে বলা হয়েছে নতুন জগতের সন্ধানে যারা মেরুর অভিযানে ছুটে চলে, পাখা বাধা থাকলেও যারা ঊর্ধ্বপানে উড়তে ভয় পায় না, তারাই তরুণ প্রাণ । যৌবনের ধর্মে যারা দীক্ষিত, প্রাণের মায়া উপেক্ষা করে তারা নতুন কিছু সৃষ্টি করতে চায়। জীবনের উল্লাসে তারা বাধা-বিপত্তি অগ্রাহ্য করে এগিয়ে যায়। আলোচ্য কবিতায়ও নতুন সৃষ্টির লক্ষ্যে তরুণ প্রাণের অদম্য ইচ্ছার কথা ব্যক্ত হয়েছে। 'আঠারো বছর বয়স' কবিতায় তারুণ্যের যে দুর্বার গতি তার জয়গান করা হয়েছে। কবি মনে করেন, এই গতি ও শক্তিকে কাজে লাগিয়ে সমাজে পরিবর্তন আনা সম্ভব। তরুণেরাই পারে পৃথিবীকে স্বপ্ন দেখাতে। তাই এই কবিতায় কবি চেয়েছেন জরাজীর্ণ, অসংগতিপূর্ণ ও বৈষম্যমূলক ব্যবস্থা নিরসনে তরুণেরাই যেন এগিয়ে আসে। কেননা, কবি জানেন মৃত্যু ঝুঁকি নিয়ে তরুণেরাই পারে অন্যায়ের বিরুদ্ধে যুদ্ধে ঝাঁপিয়ে পড়তে। 'এ দেশের বুকে আঠারো আসুক নেমে' উক্তিটি দ্বারা কবি কামনা করেছেন এই 'তারুণ্য বৈশিষ্ট্যই যেন আমাদের জাতীয় জীবনের চালিকাশক্তি হয়ে দাঁড়ায়। উদ্দীপকেও পরিবর্তনের জন্য তারুণ্যের শক্তির কথাই বলা হয়েছে। তাই উদ্দীপক ও আলোচ্য কবিতায় কবির প্রত্যাশার তাৎপর্য তারুণ্য শক্তিকে গুরত্ব প্রদান করার মাধ্যমে ফুটে উঠেছে।"
        }
      ]
    },
    {
      "number": "6",
      "uddipok": "বিভিন্ন মুখের কোটি অশ্বারোহী এসে খুরে খুরে ক্ষতময় করে গেছে সহনীয়া মাটি, লালসার লালামাখা ক্রোধে বন্দুক কামান কত অসুর গর্জনে চিরেছে আকাশ পরিপাটি, বিদীর্ণ বুক নীল বর্ণ হয়ে গেছ তুমি, বাংলাভূমি",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "ক। উনোনের আগুনে আলোকিত একটি উজ্জ্বল জানালার কথা বলা হয়েছে।"
        },
        {
          "label": "খ",
          "question": "",
          "explanation": "খ। ‘আমি বিচলিত স্নেহের কথা বলছি'- বলতে কবি আপনজনের আন্তরিক উৎকণ্ঠার কথাই বুঝিয়েছেন।  আবহমান কাল থেকে এদেশে পারিবারিক বন্ধন অত্যন্ত দৃঢ় ও মায়াময়। পরিবারে ছোটোদের প্রতি বড়োদের অকৃত্রিম স্নেহ ও মমতা কাজ করে । এই স্নেহ মমতার কোনো তুলনা চলে না। কবি তাই এদেশের ঐতিহ্যের কথা বলতে গিয়ে এই স্নেহ মমতার কথা বিশেষভাবে উল্লেখ করেছেন। 'বিচলিত স্নেহ' বলতে তিনি আপনজনের উৎকণ্ঠা তথা অকৃত্রিম স্নেহ- মমতার দিকটিকে বুঝিয়েছেন ।"
        },
        {
          "label": "গ",
          "question": "",
          "explanation": "গ। উদ্দীপকের বাংলাভূমির সাথে 'আমি কিংবদন্তির কথা বলছি' কবিতার সংগ্রামী চেতনাগত সাদৃশ্য রয়েছে।  'আমি কিংবদন্তির কথা বলছি' কবিতায় বাঙালির সংগ্রাম করে টিকে থাকার চেতনা প্রকাশিত হয়েছে। ঐতিহ্যগতভাবে বাঙালি জাতি ত্যাগ ও সংগ্রামী চেতনা ধারক। বিভিন্ন সময়ে এ জাতিকে ক্ষত-বিক্ষত করে বিদেশি শক্তি। তাদের অত্যাচারে অতিষ্ঠ হয়ে যে ক্ষত জাতির বুকে তৈরি হয়েছে তা এখনো তাজা রয়েছে রক্তজবার মতো।  উদ্দীপকের বাংলাভূমিতে বাঙালির ওপরে নির্যাতনের চিত্র অঙ্কিত হয়েছে। এদেশে বহুকাল থেকেই বিদেশিদের লালসার বস্তু ছিল। অনেক সম্পদে ভরপুর ও ভৌগোলিক অবস্থানের দিক থেকে গুরুত্বপূর্ণ হওয়ায় স্বার্থান্বেষী মহল সর্বদা একে কক্ষিগত রাখার প্রচেষ্টা চালিয়েছে। তাদের লালসার জন্য এখানে বন্দুক কামান দিয়ে মহড়া চলেছে। এদেশের আকাশ সেই অসুরের দলের গর্জনে বারবার চিরে খান খান হয়েছে। বিদীর্ণ হয়েছে বাংলার বুক। কষ্টের নীল বর্ণ এ মাটির পরতে পরতে যেন ছড়িয়ে আছে। | উদ্দীপকের বাংলাভূমির এমন চিত্র 'আমি কিংবদন্তির কথা বলছি' কবিতার | বাঙালির ঐতিহ্যগত সংগ্রামী চেতনার প্রতিচ্ছবি। কবি: আলোচ্য কবিতায় | বাঙালির পূর্বপুরুষের যে সাহস ও গৌরবোজ্জ্বল ইতিহাসের পরিচয় দিয়েছেন । উদ্দীপকটির বাংলাভূমি সেই ছবিই যেন ফুটিয়ে তুলেছে।"
        },
        {
          "label": "ঘ",
          "question": "",
          "explanation": "ঘ। 'লালসার লালামাখা ক্রোধে' স্বার্থান্বেষী শক্তির শাসন-শোষণের কালানুক্রমিক অতীত কাহিনির মধ্য দিয়ে আমাদের হাজার বছরের ইতিহাসের পরিচয় খুঁজে পাওয়া যায়।  “আমি কিংবদন্তির কথা বলছি' কবিতায় বাঙালির হাজার বছরের ঐতিহ্যের কথা তুলে ধরা হয়েছে। বিদেশি স্বার্থান্বেষী মহল বিভিন্ন প্রেক্ষাপটে আমাদের গোলাম বানিয়ে রাখার সর্বাত্মক প্রচেষ্টা চালিয়েছে। তারা এ জনপদকে কুক্ষিগত করতে বারবার আক্রমণ ও শোষণ করেছে। ধ্বংসস্তূপে দাঁড়িয়ে বাঙালি জাতি লড়াই করে যাদের বিরোচিত স্বভাবের পরিচয় দিতে ভুল করেনি।  উদ্দীপকে 'লালসার লালামাখা ক্রোধ' বলতে এদেশকে কুক্ষিগত করার লালসায় যারা এখানে অত্যাচার নির্যাতন চালিয়েছে তাদেরকে বোঝানো হয়েছে। বিভিন্ন পরিচয়ে তারা অস্ত্র-কামান নিয়ে এখানে এসেছিল দখল করার মানসিকতায়। বাঙালির বুকে তারা ক্ষত-চিহ্ন এঁকে নিজেদের স্বার্থসিদ্ধি করেছিল । নির্যাতিত হতে হতে যেন এ মাটি ক্ষত সহ্য করার ক্ষমতা অর্জন করেছে। সেই লোভীগোষ্ঠী তাদের স্বার্থ-চরিতার্থ করতে এদেশের আকাশ চিরেছে, বিদীর্ণ বাংলাভূমি যেন তাদের আঘাতে নীল হয়ে গেছে।  ‘আমি কিংবদন্তির কথা বলছি' কবিতায় বাঙালির হাজার বছরের সংগ্রামের ঐতিহ্য গাঁথা তুলে ধরা হয়েছে। কবি খুব সচেতন বিধায় তিনি আমাদের পূর্বপুরুষের বীরত্ব ও সংগ্রাম অতুলনীয় কাব্যিক গাঁথুনিতে উপস্থাপন করতে পেয়েছেন । তিনি বাঙালির শিকড়ের খবর তুলে ধরেছেন। আজ যে সমৃদ্ধ জাতির গৌরব আমরা বোধ করছি এর পশ্চাতে রয়েছে ঐতিহ্যের সংগ্রামী ইতিহাস । কালে কালে কত জনপদ এখানে ধ্বংস হয়েছে। অনেক স্বার্থান্বেষী গোষ্ঠী এখানে বাণিজ্য সুবিধা নিতে এসেছিল । তারা আমাদের পূর্বপুরুষদের অত্যাচার-নির্যাতন করে নিঃশেষ করতে চেয়েছে। তাদের সেই নৃশংস নখরের দাগ এখনো শুকায়নি। রক্তজবার মতো সেই ক্ষত এখনো সতেজ রয়েছে । তারা হিংস্র মাংসাশী শিকারির মতো খাবলে খেতে চেয়েছে এদেশের অমূল্য সম্পদ। উদ্দীপকেও কবি একই ইতিহাস বর্ণনা করেছেন। বিভিন্ন জাতির কোটি অশ্বারোহীর শাসন-শোষণের কথা তুলে ধরেছেন। যারা এ দেশের লালসা চরিতার্থ করতে এসে অসুরের মতো আচরণ করেছে। ভিনদেশিদের লোভের কারণে শাসন, শোষণ ও নির্যাতন।"
        }
      ]
    },
    {
      "number": "7",
      "uddipok": "রসুলপুর গ্রামের ছেলে আরিফ মিয়া এমএ পাস করে গ্রামের একটি প্রাথমিক বিদ্যালয়ে শিক্ষকতা পেশায় নিয়োজিত। সে গ্রামের মানুষদের শিক্ষার আলোয় আলোকিত করার জন্য শিক্ষার গুরুত্ব সম্পর্কে তাদের বোঝানোর চেষ্টা করে। কিন্তু এতে ক্ষিপ্ত হয়ে উঠে গ্রামের জোতদার আফাজ আলি। সে গ্রামবাসীদের ভুল ধারণা দেয় যে, আরিফ মিয়া ধর্মীয় শিক্ষার পরিবর্তে প্রচলিত শিক্ষা দিয়ে তাদেরকে পথভ্রষ্ট করতে চাচ্ছে। ফলস্বরূপ গ্রামবাসী আরিফ মিয়ার বিরুদ্ধে ক্ষিপ্ত হয়ে তাকে গ্রামছাড়া করে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "ক। ‘তোমার দাড়ি কই মিঞা?'— উক্তিটি মজিদের।"
        },
        {
          "label": "খ",
          "question": "",
          "explanation": "খ। মজিদ মহব্বতনগরবাসীর মনে ভয় জাগিয়ে তুলতে প্রশ্নোক্ত কথাটি বলেছে। 'লালসালু' উপন্যাসে মজিদ ভণ্ড ধর্মব্যবসায়ী। সে মহব্বতনগরে এসে কুসংস্কারাচ্ছন্ন গ্রামবাসীকে কৌশলে ভয় দেখাতে চায়। এজন্য প্রাচীন একটি কবরকে মোদাচ্ছের পিরের মাজার বলে দাবি করে। গ্রামবাসীর মনে অনুশোচনা জাগ্রত করার জন্য মজিদ তাদেরকে জাহেল, বে- এলেম, আনপাড়হ্ ইত্যাদি বলে ধমক দেয় ।"
        },
        {
          "label": "গ",
          "question": "",
          "explanation": "গ। উদ্দীপকের আরিফ মিয়ার সাথে 'লালসালু' উপন্যাসের মহব্বতনগর গ্রামে স্কুল প্রতিষ্ঠা করতে গিয়ে বিপদে পড়া আক্কাস চরিত্রের সাদৃশ্য রয়েছে।  'লালসালু' উপন্যাসের আক্কাস শিক্ষিত হওয়ায় সে শিক্ষার গুরুত্ব বোঝে। তাই সে গাঁয়ে একটি স্কুল প্রতিষ্ঠার উদ্যোগ নেয়। কিন্তু ধর্মব্যবসায়ী মজিদ তার অস্তিত্বের জন্য স্কুলকে হুমকি মনে করে। শিক্ষিত হলে লোকেরা তার ভণ্ডামি সম্পর্কে সচেতন হবে এবং পির ব্যাবসা ধ্বংস নামার শঙ্কায় সে আক্কাসের নামে বিচার বসায় এবং স্কুল তৈরির উদ্যোগ ব্যর্থ করে দেয়। উদ্দীপকের আরিফ মিয়া গ্রামের প্রাথমিক বিদ্যালয়ে শিক্ষক হিসেবে নিয়োজিত । সে শিক্ষার আলো ছড়িয়ে দিতে গাঁয়ের লোকদের শিক্ষার গুরুত্ব বোঝায়। তার এমন উদ্যোগে ক্ষিপ্ত হয়ে ওঠে জোতদার আফাজ আলি । সে গ্রামবাসীকে ভুল বোঝায় যে, আরিফ মিয়া ধর্মীয় শিক্ষার পরিবর্তে প্রচলিত শিক্ষা দিয়ে তাদেরকে পথভ্রষ্ট করতে চায়। এতে গ্রামবাসী ক্ষিপ্ত হয়ে আরিফ মিয়াকে গ্রামছাড়া করে। 'লালসালু' উপন্যাসের আক্কাসও উদ্দীপকের আরিফের মতো ষড়যন্ত্রের শিকার হয়। আর এদিক থেকেই উদ্দীপকের আরিফ মিয়ায় সাথে আলোচ্য উপন্যাসের আক্কাসের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "ঘ। উদ্দীপকে প্রতিফলিত সমাজ চিত্র 'লালসালু' উপন্যাসের অন্ধ ধর্মীয় বিশ্বাস ও কুসংস্কারাচ্ছন্ন সমাজ চিত্রের পূর্ণাঙ্গ প্রতিফলন ঘটেনি । ‘লালসালু' উপন্যাসের সমাজের রন্ধ্রে রন্ধ্রে অজ্ঞতা, কুসংস্কার ও অন্ধবিশ্বাস ছড়িয়ে আছে। কোনো রকম বিচার-বিশ্লেষণ করার প্রয়োজন ছাড়াই তারা মজিদের মতো স্বার্থান্বেষী ধর্মব্যবসায়ীর কথা বিশ্বাস করে। তাকে অর্থ-কড়ি, জায়গা-জমি দিয়ে সমাজের প্রভাবশালী ব্যক্তি হতে সাহায্য করে। তাদের মাঝে নেই শিক্ষার আলো। তাই প্রকৃত সত্য বুঝতে না পেরেই তারা অজ্ঞাত কবরকে মাজার বলে বিশ্বাস করে ও মজিদকে ধর্মীয় গুরু হিসেবে ভক্তি শ্রদ্ধা করা অব্যাহত রাখে ।  উদ্দীপকে কেবল শিক্ষা বিস্তারের বিরুদ্ধে স্বার্থান্বেষী গোষ্ঠীর ষড়যন্ত্র ফুটে উঠেছে। সমাজের জমিদার, প্রভাবশালীরা সব সময় চায় মানুষ তাদের প্রতি আনুগত্য প্রদর্শন করুক। তারা সমাজ সচেতনতার বিপক্ষ শক্তি। তাই আধুনিক শিক্ষা প্রসারে তারা প্রতিবন্ধকতা তৈরি করে। মানুষ সচেতন হয়ে অধিকার আদায়ে প্রতিবাদী ভূমিকা রাখবে এটি তারা চায় না । এজন্য জোতদার আফাজ আলি আরিফ মিয়ার শিক্ষার আলো ছড়িয়ে দেওয়ার উদ্যোগে বিরুদ্ধশক্তি হিসেবে কাজ করে। এটি 'লালসালু' উপন্যাসের সমাজচিত্রের আক্কাসের ঘটনার প্রতিফলন মাত্র ।  'লালসালু' উপন্যাসে আক্কাসের স্কুল প্রতিষ্ঠার উদ্যোগ ও মজিদের তাতে বাধাদান একটি প্রাসঙ্গিক ঘটনা মাত্র। উপন্যাসের সমাজচিত্রে আরও বিস্তৃত বিষয়ের সমন্বয় ঘটেছে। মূলত অস্তিত্বের প্রয়োজনে মজিদ মহব্বতনগরে প্রবেশ করে। সে জানে ধর্মীয় বিশ্বাসকে পুঁজি করলে দ্রুত ভাগ্য পরিবর্তন সম্ভব। তাই সে মোনাজাতের ভঙ্গিতে নাটকীয় বৈশিষ্ট্য ধারণ করে গ্রামে প্রবেশ করে। নাম না জানা এক অখ্যাত কবরকে মোদাচ্ছের পিরের কবর প্রচার করে গ্রামবাসীকে সে তিরস্কার করে ও ভয় দেখায়। অজ্ঞতা ও অশিক্ষায় আচ্ছন্ন গাঁয়ের মানুষ তাতে বিশ্বাস করে রাতারাতি জঙ্গল পরিষ্কার করার মাধ্যমে সেখানে মাজার প্রতিষ্ঠা করে। এরপর আর মজিদকে পেছনে ফিরে তাকাতে হয়নি। মাজারের তত্ত্বাবধায়ক পির হিসেবে সে ধনে ও ক্ষমতায় অপ্রতিদ্বন্দ্বী হয়ে ওঠে। সমাজের জোতদার খালেক ব্যাপারীও তার সহযোগী হয় । সমাজে বিচার শালিশে সেই প্রধান বিচারক। সে তার প্রতিদ্বন্দ্বী কাউকে সহ্য করে না। তার কথায় নিয়ন্ত্রিত হয় পুরো কুসংস্কারাচ্ছন্ন সমাজ। আক্কাস সমাজে স্কুল প্রতিষ্ঠার উদ্যোগ নিলেও তা প্রতিহত করে মজিদ। এই প্রসঙ্গটি উদ্দীপকে তুলে ধরলেও উপন্যাসে বর্ণিত ধর্মান্ধ সমাজব্যবস্থার সম্পূর্ণ প্রতিফলন উদ্দীপকে ঘটেনি।"
        }
      ]
    },
    {
      "number": "8",
      "uddipok": "মানিক বন্দ্যোপাধ্যায়ের ‘মাসি-পিসি’ গল্পে অসহায়, নিঃস্ব দুই বিধবা নাররি অস্তিত্ব রক্ষার পাশাপাশি বিরূপ পরিবেশ থেকে আহ্লাদিকে রক্ষার জন্য যে প্রথার বুদ্ধিমত্তা ও সাহসিকতার পরিচয় দিয়েছে তা গল্পটিকে বিশেষভাবে তাৎপর্যপূর্ণ করে তুলেছে। অত্যাচারী স্বামী, লালসা-উš§ত্ত জোতদার, দারোগা ও বিভিন্ন প্রতিক‚ল অবস্থার বিরুদ্ধে লড়াই করে আহ্লাদিকে নিরাপদ রাখার ক্ষেত্রে দুই বিধবা নারীর দায়িত্বশীল ও মানবিক জীবন-যুদ্ধ সত্যিই প্রশংসনীয়।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "ক। ‘সৰ্পিল গতিতে' শব্দটির অর্থ সাপের আঁকাবাকা চলনের মতো।"
        },
        {
          "label": "খ",
          "question": "",
          "explanation": "খ। শিলা বৃষ্টির পর মজিদসহ মহব্বতনগরবাসী সম্পর্কে উক্তিটি করা হয়েছে' বিশ্বাসের পাথরে যেন খোদাই সে চোখ। মহব্বতনগরে শিলাবৃষ্টিতে ধান ক্ষেত ধ্বংসস্তূপে পরিণত হয়েছিল।সেই ধান ক্ষেত দেখে সবাই স্তব্ধ হয়ে দাঁড়িয়েছিল।তাদের দৃষ্টিতে কোন ভাব বা উদ্দেশ্য ছিল না।তখন মজিদ এই অবস্থা দেখে সকলকে বিশ্বাস রাখতে বলে। তখন সকলের দৃষ্টিদেখে মনে হয় যেন তাদের চোখের মধ্যে আস্থা ও বিশ্বাসের দৃঢ়তা প্রতিষ্ঠিত আছে।"
        },
        {
          "label": "গ",
          "question": "",
          "explanation": "গ। উদ্দীপকের নারীদের সাথে 'লালসালু' উপন্যাসের নারী চরিত্র রহিমার জমিলাকে নিরাপদ রাখা ও সংকটে থাকার বৈশিষ্ট্যে সাদৃশ্য রয়েছে। 'লালসালু' উপন্যাসে মজিদের প্রথম স্ত্রী রহিমা ধর্ম বিশ্বাসে প্রবল হলেও নারীর প্রতি তার সমবেদনাও লক্ষ করা যায়। জমিলার স্বভাবজাত অবাধ্যতায় মজিদের বাড়াবাড়ি ও শাস্তিদান রহিমা মেনে নিতে পারেনি। সে রহিমার সংকটে মাতৃস্নেহ নিয়ে পাশে থেকেছে। ধর্মভীরুতাকে অতিক্রম করে সে জমিলার পাশে অবস্থান করেছে। এক্ষেত্রে মজিদের ভয়কে সে তোয়াক্কা করেনি। উদ্দীপকের নারী চরিত্রগুলোও নিজের সমস্যা সমাধান করার পাশাপাশি অন্য নারীর বিপদে পাশে থেকেছে। মাসি ও পিসি দুজনে নিজেদের অস্তিত্ব রক্ষার সংগ্রাম চালিয়ে গেছে। সেই সাথে আহ্লাদিকে তারা স্বামীর নির্যাতন, জোতদার, গুন্ডা-বদমাশদের হাত থেকে রক্ষার সর্বদা সচেষ্ট ছিল। উদ্দীপকের মাসি ও পিসির এই আচরণের বৈশিষ্ট্য 'লালসালু' উপন্যাসের রহিমার মধ্যে ও প্রকাশ পেয়েছে। রহিমাও মানবিক দৃষ্টি ভঙ্গির প্রকাশ ঘটিয়েছে জমিলাকে রক্ষায় । এদিক থেকে উদ্দীপকের নারীদের সঙ্গে আলোচ্য উপন্যাসের নারী চরিত্র রহিমার সাদৃশ্য ফুটে উঠেছে।"
        },
        {
          "label": "ঘ",
          "question": "",
          "explanation": "ঘ। উদ্দীপকের ‘অস্তিত্ব রক্ষা' শব্দটি 'লালসালু' উপন্যাসের মজিদ চরিত্রে ভাগ্যান্বেষণের জন্য মহব্বতনগরে ধর্মব্যাবসার পথ বেছে নেওয়া হিসেবে দেখানো হয়েছে।  ‘লালসালু' উপন্যাসে মজিদ অস্তিত্ব রক্ষার তাগিদে তার ধর্মব্যাবসার পথ সুগম করে । সাম্যহীন এলাকা থেকে সে বেঁচে থাকার প্রয়োজনেই মহব্বতনগরে আসে। তাকে টিকে থাকতে হলে একটি সহজ অবলম্বন খুঁজে নিতে হতো। সেটিই মজিদ করেছে। ধর্মবিশ্বাসকে পুঁজি করে সে ধনপতি ও প্রভাবশালী একজন হিসেবে আত্মপ্রকাশ করে। উদ্দীপকে অস্তিত্ব রক্ষার প্রয়োজনে মাসি ও পিসি দুই নারী সংগ্রামী ভূমিকায় অবতীর্ণ হয়। এ নারীদ্বয় অসহায়, নিঃস্ব ও বিধবা। এমন নারীকে বেঁচে থাকতে হলে কোনো না কোনো অবলম্বন নিয়েই টিকে থাকতে হয় । তাদের সাহায্যকারী কেউ নেই। স্বামী হারা হওয়ায় সংসার চালানো তাদের জন্য কষ্টসাধ্য। এমতাবস্থায় নিজেদের ভরণ-পোষণের জন্য তাদেরকে কাজ করতেই হবে। অন্ন-বস্ত্রের প্রয়োজন মেটাতে তারা তাই কাজে নামে। পরাবলম্বন না করে নিজেরাই অস্তিত্ব রক্ষার সংগ্রামে নেমে পড়ে ।  'লালসালু' উপন্যাসে মজিদের জন্য জীবনধারণ কষ্টকর হয়ে পড়েছিল । তার নিজ এলাকা শস্যহীন হওয়ায় বেঁচে থাকাই দায় হয়ে পড়ে। এমন অবস্থায় টিকে থাকতে নানা ধরনের প্রচেষ্টা চালায়। যে পথে সহজে সফল হওয়া যায় সে পথই সে বেছে নেয়। মজিদের ক্ষেত্রেও তেমনটি ঘটেছে। সে সমাজবাস্তবতাকে অনুধাবন করেই ধর্মব্যাবসাকে বাঁচার অবলম্বন বানিয়েছে। অজ্ঞাত কবরকে মোদাচ্ছের পিরের কবর বলে প্রচার করে। গ্রামের মানুষের সরলতা ও অন্ধবিশ্বাসকে আশ্রয় করে লাল ঝলরওয়ালা কাপড়ে সেই কবরকে মাজার বানায় । মজিদকে তখন আর পেছনে ফিরে তাকাতে হয়নি। গ্রামের মানুষের দান ও আনুগত্যে সে সম্পদশালী ও প্রভাবশালী হয়ে ওঠে সে তখন আর উড়ে যাওয়ার খরকুটো নয় বরং তার শিকড় অনেক গভীরে প্রোথিত হয়। অস্তিত্ব রক্ষায় সে সর্বদা প্রতিপক্ষকে ঘায়েল করতে সচেষ্ট থাকে। উদ্দীপকে মাসি-পিসিও সংগ্রাম করে অস্তিত্ব রক্ষা করে চলে। তাই বলা যায়, ‘অস্তিত্ব রক্ষা' শব্দটি উদ্দীপকে এবং ‘লালসালু' উপন্যাসে ভিন্নভাবে দেখানো হয়েছে।"
        }
      ]
    },
    {
      "number": "9",
      "uddipok": "সৈয়দপুরের বীর মুক্তিযোদ্ধা রফিক উদ্দিন পাকবাহিনীর বিরুদ্ধে নিজ এলাকায় প্রতিরোধ গড়ে তোলেন। তার নিকটাত্মীয় মনির একজন বিশ্বাসঘাতক রাজাকার। কেউই মনিরকে বুঝিয়ে মুক্তিযোদ্ধাদের দলে নিতে পারেনি। মুক্তিযুদ্ধের শেষের দিকে একদিন মনির রাজাকার মুক্তিযোদ্ধা রফিক উদ্দিনকে ধরিয়ে দেয় পাকবাহিনীর হাতে।",
      "tag": "BB 22",
      "sub_questions": [
        {
          "label": "ক",
          "question": "নবাব সিরাজউদ্দৌলা কোথায় বন্দি হন?",
          "explanation": "ক। নবাব সিরাজউদ্দৌলা ভগবান গোলায় বন্দি হন।"
        },
        {
          "label": "খ",
          "question": "",
          "explanation": "খ। মানুষদের ঐক্যবদ্ধ হয়ে ইংরেজ ও তাদের দোসরদের বিরুদ্ধে লড়াইয়ে উদ্বুদ্ধ করতে গেলে অনেকের পালিয়ে যাওয়া প্রসঙ্গে নবাবের  প্রশ্নোক্ত কথায় প্রতারক ভীরুদের চিরন্তন প্রবণতার দিকটি প্রকাশ পেয়েছে। । পলাশির যুদ্ধে পরাজিত হয়ে নবাব সিরাজউদ্দৌলা রাজধানীতে ফিরে এসে পুনরায় সৈন্য সংগ্রহ করে ব্রিটিশদের বিরুদ্ধে লড়াইয়ের চেষ্টা করেন। কিন্তু দিকে দিকে দায়িত্বপ্রাপ্ত অনেকের পালানোর কথা ছড়িয়ে পড়ে। এ খবর নবাবের কাছে এলে হতাশাগ্রস্ত মানুষকে আশান্বিত করতে তখনো । তিনি বীরত্বের কথা বলেন। এ প্রসঙ্গেই পলায়নরতদের কাপুরুষ আখ্যা দিয়ে তিনি প্রশ্নোক্ত কথাটি বলেন ।"
        },
        {
          "label": "গ",
          "question": "",
          "explanation": "গ। উদ্দীপকে 'সিরাজউদ্দৌলা' নাটকের বিশ্বাসঘাতকতার দিকটি মনির চরিত্রের মাধ্যমে ফুটে উঠেছে। ‘সিরাজউদ্দৌলা' নাটকে বাংলার দেশপ্রেমিক নবাব সিরাজ তার রাজ্যসভা ও পরিবারের কিছু বিশ্বাসঘাতক চরিত্রের কারণে পলাশির যুদ্ধে পরাজিত ও নিহত হন। সেই চরিত্রের লোকগুলো স্বদেশ ও স্বজাতির চেয়ে স্বার্থের মোহে অন্ধ হয়ে গিয়েছিল। তারা বাংলার পরিবর্তে ইংরেজদের পক্ষাবলম্বন করে পলাশিতে দেশের স্বাধীনতা বিকিয়ে দেয়। ঘৃণ্য সে চরিত্রের মধ্যে অন্যতম হলো সেনাপতি মিরজাফর, রাজবল্লভ, রায়দুর্লভ, জগৎ শেঠ, নবাবের খালা ঘসেটি বেগম প্রমুখ।  উদ্দীপকেও বিশ্বাসঘাতকতার পরিচয় তুলে ধরা হয়েছে। পাকিস্তানি বাহিনীর বিরুদ্ধে মুক্তিযুদ্ধে প্রতিরোধ গড়ে তোলা রফিক উদ্দিনের নিকটাত্মীয় মনির রাজাকারের ভূমিকায় অবতীর্ণ হয়। সে স্বদেশ ও আত্মীয়তার সম্পর্ককে জলাঞ্জলি দিয়ে পাকিস্তানি বাহিনীর সহযোগী হয়। বুঝিয়েও তাকে মুক্তিযোদ্ধাদের পক্ষে আনা যায়নি। মুক্তিযুদ্ধের শেষ দিকে রাজাকার মনির মুক্তিযোদ্ধা রফিক উদ্দিনকে পাকিস্তানি বাহিনীর হাতে ধরিয়ে দেয়। তার এই বিশ্বাসঘাতকতা ‘সিরাজউদ্দৌলা' নাটকের মিরজাফর গংদের চরিত্রকেই ফুটিয়ে তোলে ।"
        },
        {
          "label": "ঘ",
          "question": "",
          "explanation": "ঘ। নিকটজনের বিশ্বাসঘাতকতার দ্বারা বিপর্যয়ের শিকার হয়েছেন উদ্দীপকের বীর মুক্তিযোদ্ধা রফিক উদ্দিন ও ‘সিরাজউদ্দৌলা' নাটকের দেশপ্রেমিক নবাব সিরাজউদ্দৌলা ।  ‘সিরাজউদ্দৌলা' নাটকের নবাব সিরাজ তার কাছের লোকের হীন স্বার্থের কারণে বিপর্যয়ে পড়েছেন। সেনাপতি যদি আপন নবাবের বিরুদ্ধে অবস্থান নেয় তবে সেখানে টিকে থাকা অসম্ভব হয়ে পড়ে। তাছাড়া নবাবের ঘরের লোক আপন খালাও তাকে সিংহাসনচ্যুত করার চক্রান্তে লিপ্ত হয়। নবাবের আমত্যবর্গ ও এই নিকটাত্মীয়দের বিশ্বাসঘাতকতার কারণে পলাশিতে তাঁকে পরাজিত ও নিহত হতে হয়েছে।  উদ্দীপকের রফিক উদ্দিন একজন বীর মুক্তিযোদ্ধা। তিনিও আপনজনের দ্বারা ক্ষতিগ্রস্ত হয়েছেন। মুক্তিযুদ্ধের সময় তাঁর নিকট আত্মীয় মনির রাজাকারের ভূমিকায় অবতীর্ণ হয়। যেখানে রফিক সাহেব দেশের জন্য লড়াই করেন সেখানে তাঁর আত্মীয়ের এই অবস্থান অনভিপ্রেত । অনেকেই মনিরকে মুক্তিযোদ্ধাদের সাথে যোগ দেওয়ার কথা বলেছিল । কিন্তু সে কারো কথা না শুনে স্বজাতির বিপক্ষে তৎপর থাকে। মুক্তিযুদ্ধের শেষ দিকে মনির তার নিকটাত্মীয় রফিক উদ্দিনকে পাকিস্তানি বাহিনীর হাতে ধরিয়ে দেয়।  ‘সিরাজউদ্দৌলা' নাটকেও এমন নিন্দনীয় ঘটনার প্রেক্ষাপটে সিরাজউদ্দৌলাকে নিহত হতে হয়। একজন নবাবের সবচেয়ে বিশ্বস্ত ও আস্থার মানুষদের দেশের সেনাপতির দায়িত্ব দেওয়া হয়। সেই সেনাপতি যদি দেশ ও জাতির বিরুদ্ধে স্বার্থের মোহে অবস্থান নেয় তবে তা দুঃখজনক ও ঘৃণ্য পরিচয়ের বহিঃপ্রকাশ। মিরজাফর, রাজবল্লভ, রায়দুর্লভ, জগৎ শেঠ, উমিচাঁদ প্রমুখ নবাব সিরাজের সভাসদের সর্বোচ্চ পর্যায়ের দায়িত্বপ্রাপ্ত ছিল । তারা নবাবের পক্ষ অবলম্বন করে স্বদেশের নিরাপত্তা নিশ্চিত করবে এটিই ছিল প্রত্যাশিত। কিন্তু ক্ষমতা ও স্বার্থের মোহে এরা বাংলার শত্রু ইংরেজদেরদের সাথে চক্রান্তে মিলিত হয়। আপনজনের দ্বারা বিপর্যস্ত হওয়া সিরাজউদ্দৌলার মতো উদ্দীপকের রফিক উদ্দিনও তার নিকটাত্মীয় দ্বারা পাকিস্তানি সেনাদের হাতে বন্দি হন । সেই বিবেচনায় প্রশ্নোক্ত মন্তব্যটি যথার্থ ।"
        }
      ]
    },
    {
      "number": "10",
      "uddipok": "আত্মদ্বন্ধে পরাভূত মানবাত্মার সকরুণ বেদনা ও সুকঠোর পীড়নের চিত্র যে নাটকে উদঘাটিত হয় তাকে ট্র্যাজেডি বলে। ট্র্যাজেডি নাটকে নায়কের নিঃসীম দুঃখ ভোগ ও নিদারুণ বেদনা প্রাণকে বিমথিত করে তোলে। ট্র্যাজেডিতে মৃত্যু অনিবার্য নয়। নায়কের পরাজিত জীবন মৃত্যুর চেয়েও অধিকতর সকরুণ। প্রতিকূল অবস্থার বিরুদ্ধে লড়াই করতে করতে শেষ পর্যন্ত নায়ক মৃত্যুর কোলে ঢলে পড়ে। নিঃশেষ হয়ে পড়ে তার অনমনীয়ক্তি।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "ক। নকল দলিল দেখিয়ে উমিচাঁদকে ঠকানোর ব্যবস্থা করা হয়েছিল।"
        },
        {
          "label": "খ",
          "question": "",
          "explanation": "খ। প্রতিশোধপরায়ণ হয়ে ঘসেটি বেগম সিরাজউদ্দৌলাকে লক্ষ্য করে প্রশ্নোক্ত উক্তিটি করেছিল।  নবাব সিরাজউদ্দৌলাকে সরিয়ে যারা অর্থ ও ক্ষমতা লাভের জন্য ষড়যন্ত্র করেছিল, তাদের সঙ্গে ছিল ঘসেটি বেগম। সিরাজউদ্দৌলা নবাব হলে তা মেনে নিতে পারে না ঘসেটি বেগম । তাই সে গোপনে মিরজাফর ও অন্যদের সঙ্গে ষড়যন্ত্র করে । নবাব সিরাজউদ্দৌলা ঘসেটি বেগমের এই কর্মকাণ্ড বুঝতে পেরে তাকে মতিঝিল থেকে নবাবের মায়ের কাছে নিয়ে যেতে চাইলে ক্ষুব্ধ হয় ঘসেটি বেগম। আর তখনই সে নবাবকে উদ্দেশ্য করে প্রশ্নোক্ত উক্তিটি করে।"
        },
        {
          "label": "গ",
          "question": "",
          "explanation": "গ। উদ্দীপকের প্রতিকূল অবস্থার বিরুদ্ধে লড়াই ‘সিরাজউদ্দৌলা’ নাটকের নবাব সিরাজের নিকটজনের ষড়যন্ত্র সত্ত্বেও সংগ্রাম চালিয়ে যাওয়ার প্রেক্ষাপটে অনেকাংশেই সাদৃশ্য বহন করে।  ‘সিরাজউদ্দৌলা' নাটকে নবাব সিরাজউদ্দৌলা নির্বিঘ্নে শাসন ক্ষমতা চালাতে পারেননি। বিদেশি বেনিয়াদের পাশাপাশি রাজ্যের সেনাপতি ও নিকটজনের ষড়যন্ত্র তাকে স্থির থাকতে দেয়নি। তিনি এসব নিয়ে চিন্তাগ্রস্ত ছিলেন। বিদেশি শত্রুদের বিরুদ্ধে লড়াই করতে যে ঐক্যবদ্ধ প্রচেষ্টা প্রয়োজন তা তিনি পাননি। মিরজাফরসহ বেশকিছু বিশ্বাসঘাতক অমাত্যের চক্রান্তে দ্বিধান্বিত ছিলেন। ফলে পলাশির যুদ্ধে তিনি কাঙ্ক্ষিত ভূমিকা রাখতে পারেননি। উদ্দীপকে প্রতিকূল অবস্থার বিরুদ্ধে লড়াই করার বৈশিষ্ট্য তুলে ধরা হয়েছে ট্র্যাজেডির নায়ক চরিত্রে। এক্ষেত্রে নায়ক তার চারপাশের পরিবেশ দ্বারা আবদ্ধ থাকেন। তিনি অন্তর্দ্বন্দ্বে সঠিক সিদ্ধান্ত নিতে পারেন না। একধরনের দোদুল্যমানতায় সন্দিগ্ধ থাকতে হয় তাকে। লড়াই করতে হলে চারপাশের যে স্বতঃস্ফূর্ত পরিবেশ প্রয়োজন তা নিশ্চিত না হলে যে কারো পক্ষেই টিকে থাকা কঠিন হয়ে পড়ে। দ্বিধা-দ্বন্দ্বে লড়াই করতে সঠিক সিদ্ধান্ত নেওয়া কষ্টসাধ্য হয় বিধায় নায়ককে শেষ পর্যন্ত জীবন-মৃত্যুর সন্ধিক্ষণে অবস্থান করতে হয়। ‘সিরাজউদ্দৌলা' নাটকে নবাব সিরাজও তার প্রধান সেনাপতি মিরজাফর, কিছু স্বার্থন্বেষী অমাত্যবর্গ ও আপন খালা ঘসেটি বেগমের চক্রান্তের কারণে প্রতিকূল পরিস্থির শিকার হন। নিজের প্রতি নিজেই অবিশ্বাস পোষণ করেন এ নবাব। চারপাশে তার কেবল অবিশ্বাসের দেয়াল মনে হয়। ফলে শেষাবধি পলাশিতে তাঁর লড়াই সফল হয়নি। তাঁর জীবন প্রদীপও নিভে যায় এভাবে প্রতিকূলতার সাথে লড়াই করতে গিয়ে । প্রতিকূলতার বিরুদ্ধে এই লড়াই নাটকের প্রেক্ষাপটের সঙ্গে উদ্দীপকের সাদৃশ্য রচনা করেছে ।"
        },
        {
          "label": "ঘ",
          "question": "",
          "explanation": "ঘ। উদ্দীপকের ট্র্যাজেডির নায়কের আত্মদ্বন্দ্বের পরিণতির মতোই ‘সিরাজউদ্দৌলা' নাটকের সিরাজ চরিত্রের করুণ পরিণতি হয়েছে বলা যায়।  ‘সিরাজউদ্দৌলা’ নাটকের নায়ক নবাব সিরাজ আত্মদ্বন্দ্বের বেদনায় স্থির ছিলেন। তিনি তার অমাত্যবর্গের ষড়যন্ত্রের বিষয়টি অনুমান করতে পেরেও তাদের বিরুদ্ধে কঠোর হতে পারেননি। এদিকে তার খালা ঘসেটি বেগমের প্রাসাদ ষড়যন্ত্র তাকে আরও বেশি মর্মপীড়া দেয়। এই নিঃসীম দুঃখবোধ ও নিজের প্রতি অবিশ্বাস তাকে করুণ পরিণতি বরণ করতে বাধ্য করে। দ্বিধা-দ্বন্দ্বে থেকেও তিনি সেনাপতিদের বিশ্বাস করেন এবং তার জীবনাবসনার ঘটে।  উদ্দীপকে ট্র্যাজেডির নায়ক সম্পর্কে বলা হয়েছে এ নায়ক নিঃসীম দুঃখ ভোগ ও নিদারুণ বেদনায় থাকেন। এ বেদনাবোধ ও দুঃখ তার প্রাণকে বিমথিত করে তোলে। ট্র্যাজেডিতে আত্মদ্বন্দ্বে পরাভূত মানবাত্মার সকরুণ বেদনা ও সুকঠোর পীড়নের চিত্র উদ্ঘাটিত হয়। নায়কের মৃত্যু অনিবার্য না হলেও তার পরাজিত জীবন মৃত্যুর চেয়েও অধিকতর করুণ হয়। প্রতিকূল অবস্থার বিরুদ্ধে লড়তে লড়তে শেষপর্যন্ত নায়ক মৃত্যুর কোলেও ঢলে পড়ে । তখন তার অনমনীয় শক্তিও নিঃশেষ হয়ে পড়ে থাকে ।  ‘সিরাজউদ্দৌলা' নাটকের নায়ক নবাব সিরাজ উদ্দীপকের ট্র্যাজেডির নায়কের বাস্তব প্রতিচ্ছবি। তিনি অন্তর্দ্বন্দ্বে মারাত্মকভাবে আড়ষ্ট। তার চারপাশে কেবল অবিশ্বাসের দেয়াল। কাকে রেখে কাকে বিশ্বাস করবেন এই অন্তর্জালায় তার নিঃসীম দুঃখবোধ জাগ্রত থাকে। তিনি যেন নিজের কাছেই নিজে পরাজিত। যাদের তিনি বাংলার সেনাপতি করে আশ্বস্ত হতে চেয়েছেন, তারাই তার জন্য বড়ো দেয়াল তৈরি করেছে। ব্রিটিশ বেনিয়াদের সাথে যোগসাজশে সেই মিরজাফর ও তার সহযোগীরা চায় নবাবের পরাজয়। এজন্য তিনি যুদ্ধের আগেই মনস্তাত্ত্বিক পরাজয় বরণ করেছেন। এত ব্যথা নবাব সহ্য করে লড়াই চালাবেন তা ভাবাটাও দুষ্কর। ঘরের ও বাইরের শত্রুর যৌথ চক্রান্ত তাকে অস্থির করে তোলে । ফলে তিনি অনমনীয় হতে পারেন না, আবার না পারেন নমনীয় হতে । এমন প্রতিকূল পরিবেশে লড়াই করতে গিয়ে তিনি পরাজিত ও নিহত হন। উদ্দীপকে ট্র্যাজেডি নায়কের এমন করুণ পরিণতির কথাই বলা হয়েছে।"
        }
      ]
    }
  ]
}