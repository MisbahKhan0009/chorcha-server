{
  "title": "ঢাকা বোর্ড ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "নিবেদিতা তার স্বামী প্লাবনসহ বইয়ের দোকানে এসে অবাক হলেন। ফোনে নিবেদিতা বই বিক্রেতাকে বইয়ের নাম, সংখ্যা, প্রকাশনী, কমিশন এবং সরবরাহের তারিখ প্রভৃতি বিষয়ে বিস্তারিত সব বলে দিয়েছিলেন। কিন্তু দোকানদার প্রতিশ্রুতি অনুযায়ী ই সরবরাহের ন্যূনতম প্রস্তুতিও নেননি। এক পর্যায়ে দোকানদার প্রতিশ্রুতি অস্বীকার করণে নিবেদিতা মোবাইল থেকে প্রমাণ উপস্থাপন করলেন। প্লাবনের অনুরোধে নিবেদিতা দোকানদারের সাথে আর তর্কে জড়ালেন না।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "হরিশ কানপুরে কাজ করে।  এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "\"সেজন্য কিছু ভাববেন না - এখন উঠুন।\" - উক্তিটি দ্বারা শম্ভুনাথ সেনের বিবাহ প্রত্যাখ্যান করার মনোভাব প্রকাশ পেয়েছে।#1 অপরিচিত গল্পে বিয়ের লগ্ন যখন প্রস্তুত তখন কন্যার লগ্নভ্রষ্ট হবার লৌকিকতাকে অগ্রাহ্য করে শম্ভুনাথ সেনের নির্বিকার অথচ বলিষ্ঠ প্রত্যাখ্যান নতুন এক সময়ের আশু আবির্ভাবকে সংকেতবহ করে তুলেছে। বিয়ের লগ্নে শম্ভুনাথ সেন তার ও তার মেয়ের আত্মসম্মান সংরক্ষণের জন্য বিয়ে প্রত্যাখ্যানের উদ্দেশ্যে এই উক্তিটি করেন। এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "উদ্দীপকের প্লাবন ও অপরিচিতা গল্পের অনুপম দুইজনই চরম সিদ্ধান্তের সময় নিশ্চুপ থেকেছে। চোখের সামনে অন্যায় দেখে ও কোন প্রতিবাদ করেনি।#1 রবীন্দ্রনাথ ঠাকুরের লেখা অপরিচিতা গল্পে অনুপম হলো এমন একটা চরিত্র যে পরিবারতন্ত্রের কাছে অসহায় এক পুতুল মাত্র। তার বিয়ে উপলক্ষে যৌতুক নিয়ে কোন পক্ষের উপর চরম অবমাননা করা হয়। তার চোখের সামনে ঘটে যাওয়া নারীর এমন অপমানজনক পরিস্থিতিতে শিক্ষিত ও মার্জিত অনুপম এর কোন প্রতিবাদ করেনি। সে সম্পূর্ণ পরিস্থিতিতে নীরব থেকে নিজের ব্যক্তিত্বহীনতার পরিচয় দিয়েছে।#2 উদ্দীপকের প্লাবন বই কিনতে গিয়ে বিক্রেতার অসাধু আচরণের শিকার হয়েও কোন প্রতিবাদ করেনি। উল্টো তার স্ত্রীকে প্রতিবাদ থেকে বিরত থেকেছে। অন্যায় সামনে দেখেও নীরব ভূমিকা পালন করেছে। উদ্দীপকের প্লাবন তাই অনুপমের ব্যক্তিত্বহীনতা ও কাপুরুষতার প্রতিনিধিত্ব করছে। এই পর্যন্ত ৩ পয়েন্ট"
        },
        {
          "label": "ঘ",
          "question": "",
          "explanation": "\"উদ্দীপকটি অপরিচিতা গল্পের মূলভাবকে ধারণ করতে ব্যর্থ হয়েছে\" - উক্তিটি যথার্থ হয়েছে।#1 অপরিচিতা গল্পে একজন বলিষ্ঠ ব্যক্তিত্বের নারীর কাহিনী বর্ণিত হয়েছে যার নাম কল্যাণী। এ গল্পে যৌতুক প্রথার বিরুদ্ধে নারী পুরুষের সম্মিলিত প্রতিরোধের দৃষ্টান্ত উদ্ধৃত হয়েছে। গল্পে বিয়ের লগ্নে কন্যার গায়ের স্বর্ণ খুলে নিয়ে যাচাইকরণ ও যৌতুকের কারণে কনেপক্ষকে হেয় করা হয়েছিল। এমতাবস্থায় অনুপম, যে কিনা উচ্চতর উপাধি অর্জন করা যুবক হওয়া সত্ত্বেও তার ব্যক্তিত্বহীনতার প্রকাশ ঘটিয়েছিল যৌতুকপ্রথার মতো অন্যায় প্রথার প্রতিবাদ না করে। কিন্তু কল্যাণী ও তার পিতা শম্ভুনাথ সেন এই অসংগতি ও অনাচারের প্রতিবাদে বিয়ে প্রত্যাখ্যান করে আত্মমর্যাদাশীল ব্যক্তিত্বের পরিচয় প্রকাশ করেন।#2 অপরপক্ষে, উদ্দীপকের প্লাবন ও তার স্ত্রী নিবেদিতা বইয়ের বিক্রেতার অসাধু কর্মের শিকার হন। প্রতিবাদে নিবেদিতা বিক্রেতার সঙ্গে তর্ক বিতর্কে জড়িয়ে পড়লে প্লাবন নিবেদিতাকে ঝঞ্ঝাট করতে বিরত থাকতে বলেন। এতে তার দুর্বলচিত্ত ও অন্যায়কে প্রশ্রয় দেয়ার মানসিকতা প্রকাশ পায়।#3 তবে এক্ষেত্রে প্লাবনের ব্যাক্তিত্বহীনতার কারণে নিবেদিতা প্রতিবাদ করেও ব্যর্থ হয়েছে। সে স্বামীর কারণে অন্যায়কে প্রশ্রয় দিয়েছে। এদিক থেকে বলা যায়, প্রশ্নোক্ত মন্তব্যটি যথার্থ। এই পর্যন্ত ৪ পয়েন্ট"
        }
      ]
    },
    {
      "number": "2",
      "uddipok": "গ্রিক দার্শনিক সক্রেটিস নিজেকে চেনার কথা বলেছিলেন। বলেছিলেন সত্য প্রকাশের কথা-যত কঠিনই হোক সে সত্য। সক্রেটিস ও তাঁর অনুসারীরা সত্য প্রকাশে যে অসঙ্কোচ মুঢ়তা দেখিয়ে ছিলেন, প্রথাগত সমাজ ও রাষ্ট্রের চোখে তা চিহ্নিত হয়েছিলো। ঔদ্ধত্য ও বিশৃঙ্খলার নিয়ামক হিসেবে। পরিণামে তাদের উপর নেমে এসেছিলো রাজদন্ড। প্রবল পরাক্রমশালী রাজার ভয়ে না পালিয়ে যে অল্পসংখ্যক অনুসারী শেষ পর্যন্ত সক্রেটিসের অনুগামী হলেন, তাঁরাই ছিলেন প্রকৃত সত্যনিষ্ঠ। আর তাঁরা যেহেতু আত্মপ্রবঞ্চক ছিলেন না। তাই জেনেশুনেই বেছে নিয়েছিলেন রাজার দেয়া সত্য বলার শান্তি। শান্তিদাতা রাজাদের নাম-নিশানা মুছে গেলেও সক্রেটিসকে মহাকাল দিয়েছে \"মহাজ্ঞানী' অভিধা।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "ক। নিজের সত্যকে নিজের কর্ণধার মনে জানলে নিজের শক্তির উপর বিশ্বাস আসে।"
        },
        {
          "label": "খ",
          "question": "",
          "explanation": "খ। একেই বলে সবচেয়ে বড় দাসত্ব এর দ্বারা পরনির্ভরশীলতা হওয়াকে বুঝানো হয়েছে। আমরা মানুষ সাধারণত পরনির্ভরশীল হয়ে যাই। পৃথিবীর বিখ্যাত ব্যক্তিরা আমাদের সাবলম্বী হতে শিখিয়েছেন কিন্তু আমরা পরলম্বনকেই কাজে লাগিয়ে নিজেদের নিষ্ক্রিয় করে ফেলি।"
        },
        {
          "label": "গ",
          "question": "",
          "explanation": "গ। উদ্দীপকের প্রকাশিত সত্য এবং আমার পথ প্রবন্ধের সত্যের প্রকাশের নির্ভীক থাকাকে প্রতিফলিত করেছে। আমার পথ প্রবন্ধে কবি কাজী নজরুল ইসলাম মানুষকে সত্য প্রকাশে উৎসাহিত করেছে। আত্ম উপলব্ধি করে সত্যকে নির্ভয় ভাবে সব সময় বলার জন্য মানুষকে উৎসাহিত করেছেন। এই প্রবন্ধে লেখক দেখিয়েছেন তিনি ভুল করতে রাজি আছেন কিন্তু ভন্ডামি করতে প্রস্তুত নন। ভুল জেনেও তাকে ঠিক বলে চালিয়ে দেওয়া হচ্ছে ভন্ডামি। রুদ্র তে যে মিথ্যার ভয় কে জয় করে সত্যের আলোয় নিজেকে চিনে নিতে সাহায্য করেন লেখক এই প্রবন্ধের মাধ্যমে। তার মতে সত্যই হচ্ছে সবচেয়ে বড় সত্তা।   ঠিক তেমনি উদ্দীপকে, সক্রেটিসের ঘটনায় নির্ভয় ভাবে সত্যের প্রকাশের দৃষ্টান্ত পাওয়া যায়। যা আমার পথ গল্পকে প্রতিফলিত করে।"
        },
        {
          "label": "ঘ",
          "question": "",
          "explanation": "ঘ। উদ্দীপকে যে মূল ভাবটা হচ্ছে সত্য প্রকাশে নির্ভীক ও অসংকোচ থাকা। তার বিস্তৃত পরিণতি আমার পথ প্রবন্ধে পরিলক্ষিত।   মানুষকে পথ দেখায় তার সত্য। সত্য মানুষের সবচেয়ে বড় সত্তা। যে কিনা নিজ সত্যকে উপলব্ধি করতে পারে তার মনে কোন ভয় ভীতি থাকে না। যারা সত্যকে বিশ্বাস করে এবং সৎ পথে চলে তারা দাম্ভিক। কেননা তারা বিশ্বাস করে সত্যের দম্ভ যাদের মধ্যে রয়েছে তাদের পক্ষে কেবল অসাধ্য সাধন করা সম্ভব। এবং সত্য তারাই সকল ভয়কে হারিয়ে জয়ী হওয়া সম্ভব।   উদ্দীপকে দেখা যায়, সক্রেটিসের অনুসারীরা যারা সত্যনিষ্ঠদের প্রতি এক ছিল। তারা রাজার ভয়ে মিথ্যা কথা বলতে রাজি হয়নি বরং তারা সত্যকে তাদের ঢাল হিসেবে ব্যবহার করে তারা শাস্তি গ্রহণ করেছিল। তারা শাস্তি নিতে প্রস্তুত ছিল কিন্তু ভন্ডামি করতে নয়।   আমার পথ গল্পে ও লেখক ঠিক এরূপ মনোভাব প্রকাশ করেছেন। তিনি ভুল করতে রাজি আছেন কিন্তু ভন্ডামি করতে নন। তার কাছে পথ নির্দেশক সত্যকে ধরে রেখে যে কোন অন্যায়ের বিরুদ্ধে লড়াই করা যায়। তিনি মনে করেন সত্য প্রাচুর্যের উৎস বিন্দু। এবং সত্যই মানুষের একমাত্র হাতিয়ার।"
        }
      ]
    },
    {
      "number": "3",
      "uddipok": "কোভিড-১৯ এর সময়ে ‘পদ্মরাগ' নামক সামাজিক সংগঠনটি ছিন্নমূল মানুষদের এক বেলা খাওয়ানোর ব্যবস্থা করেছিল। প্রতিদিন শত শত মানুষকে খাবার দিয়েও প্রতিষ্ঠানটি তৃপ্ত হতে পারেনি। ইদানিং সংগঠনটির সদস্যদের নতুন উপলব্ধি হয়েছে যে, তাঁরা প্রতি মাসে একজন করে ছিন্নমূল মানুষকে আর্থিক সহায়তায় প্রতিষ্ঠিত করে পরাবলম্বন থেকে মুক্তি দিবেন।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "ক। আবুল ফজলের \"মানব-কল্যাণ\" প্রবন্ধটি ১৯৭২ খ্রিস্টাব্দে রচিত।"
        },
        {
          "label": "খ",
          "question": "",
          "explanation": "খ।সত্যিকারের মানবকল্যাণ মহৎ চিন্তা ভাবনারই ফসল কারণ একমাত্র সমতা ও সহযোগিতার পথে তা ফলানো যায়। কালে কালে জগতের মহৎ ব্যক্তিরা মানব কল্যাণের জন্য চিন্তা ভাবনা করেছেন এবং বাস্তবে প্রতিফলন ঘটিয়ে তার আদর্শ রেখে গেছেন। বিদ্যাপতি, চন্ডীদাস, লালন থেকে আধুনিক কালের রবীন্দ্রনাথ, নজরুল সবাই মানবিক চেতনার উদাত্ত কণ্ঠস্বর। সত্যিকারের মানবকল্যাণ তাদেরই মহৎ চিন্তা ভাবনার ফসল।"
        },
        {
          "label": "গ",
          "question": "",
          "explanation": "গ। উদ্দীপকের পদ্মরাগ সংগঠনটির কোভিড কালীন কার্যক্রম আমাদের মানব-মর্যাদার অবমাননাকর রীতির প্রতিফলন। লেখক আবুল ফজল বলেছেন মানবকল্যাণ স্বয়ম্ভু, বিচ্ছিন্ন, সম্পর্ক-রহিত হতে পারে না প্রতিটি মানুষ যেমন সমাজের সঙ্গে সম্পর্কিত তেমনি তার কল্যাণও সামগ্রিকভাবে সমাজের ভালো মন্দের সঙ্গে সংযুক্ত। উপলব্ধি ছাড়া মানুষ কল্যাণ স্রেফ দান-খয়রাত আর কাঙ্গালী ভোজন এর মত মানব মর্যাদার অবমাননা করে এক পদ্ধতি না হয়ে যায় না যা আমাদের দেশ আর সমাজে হয়েছে। মূলত মানুষের মনুষ্যত্বকে বাদ দিয়ে স্রেফ তার জৈব অস্তিত্বের প্রতি সহানুভূতিশীল এ ধরনের মানব কল্যাণ কিছু মাত্র ফলপ্রসু হতে পারে না। দয়া বা করুনার বসে ভর্তি হয়ে দান খয়রাত করা নয়, বরং মানব কল্যাণের উৎস মানুষের মর্যাদাবোধ বৃদ্ধি এবং মানবিক চেতনা বিকাশের মধ্যে নিহিত।"
        },
        {
          "label": "ঘ",
          "question": "",
          "explanation": "ঘ। উদ্দীপকের পদ্মরাগ সংগঠনটির নতুন উপলব্ধির মাঝে \"মানব-কল্যাণ\" প্রবন্ধটির মূলভাব নিহিত রয়েছে বলে আমি মনে করি। কারণ আমি মনে করি মানবকল্যাণ বলতে আমাদের প্রতিদিনের ব্যবহারিক জীবনের কল্যাণ। অর্থাৎ করুণার বশবর্তী হয়ে লোক দেখানো মানবকল্যাণ নয় কিংবা শুধুমাত্র কাঙ্গালী ভোজ কিংবা দান খয়রাতের মত এককালীন মানবসেবা করাকেই মানবকল্যাণ বলে না। মানব কল্যাণ বলতে ক্রমাগত মানবের উৎকর্ষ সাধনকে বুঝানো হয়। এতে করে মানুষের আত্মমর্যাদাবোধ বৃদ্ধি এবং মানবিক চেতনার বিকাশ হয়। \"মানব-কল্যাণ\" প্রবন্ধে লেখক আবুল ফজল মানবিক চেতনা বিকাশের মাধ্যমে মানুষের মর্যাদাবোধ বৃদ্ধির কার্যকর উপায়কেই মানবকল্যাণ বলে অভিহিত করেছেন। লেখক এর মধ্যে মানব কল্যাণ হলো মানুষের সর্বাঙ্গীন মঙ্গলের ইচ্ছা ও প্রচেষ্টা যার পূর্ব শর্ত হলো সমাজের মানুষের সুখ দুঃখ, বিপদ-আপদে একসঙ্গে থাকার ও একসঙ্গে বাঁচার মনোভাব। উদ্দীপকের পদ্মরাগ সংগঠনটির নতুন উপলব্ধি সুবুদ্ধি নিয়ন্ত্রিত এবং যুক্তিসঙ্গত হয়েছে।"
        }
      ]
    },
    {
      "number": "4",
      "uddipok": "“বাজারে মিলিটারি ঢোকার পর থেকেই কলিমদ্দি দফাদারের ওপর বোর্ড অফিস খোলার ভার পড়েছে। অপেক্ষাকৃত কমবয়স্ক চেয়ারম্যান, ভাইস চেয়ারম্যান মিলিটারির ভয়ে পারতপক্ষে এদিকে আসেন না। মেম্বারগণও আত্মগোপন করেছেন। কিন্তু বোর্ড অফিস নিয়মিত খোলা রাখার হুকুম জারি আছে। কলিমদ্দি এ কাজ করার জন্য বাজারে আসে। খান সেনারা ওকেই ওদের অভিযানে সঙ্গী করে নেয়। সে সরকারি লোক, নিয়মিত নামাজ পড়ে এবং যা হুকুম তা পালন করে। সুতরাং সন্দেহের কারণ নেই।” তাই এ সুযোগকে কাজে লাগিয়ে পাক-ক্যাম্পের খবর মুক্তি বাহিনীর নিকট সরবরাহ করাসহ পাক হানাদারদের বিপথে চালিত করতে পারে কলিমদ্দি।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "ক। রেইনকোর্ট গল্পে আসমা হচ্ছে নুরুল হুদা এর স্ত্রী।"
        },
        {
          "label": "খ",
          "question": "",
          "explanation": "খ। \"ওই ঘরে আজকাল সহজে কেউ ঘেঁষে না\" - এখানে ঘর বলতে প্রিন্সিপাল ড. আফাজ আহমেদ এর কামরাকে বোঝানো হয়েছে। কারণ ড. আফাজ আহমেদ এর কামরায় মুক্তিযুদ্ধ বিরোধী কথা উচ্চারিত হয়। প্রিন্সিপাল সর্বদা হিন্দুস্তান ও মিস ক্রিয়েটদের আশু ও অবশ্যম্ভাবী প্রথম সম্বন্ধে নিশ্চিত ভবিষ্যৎবাণী করেন। ফলে জনমনে চলমান মিলিটারীদের প্রতি রোষ তার কন্ঠে শোনা যায় না। মূলত তিনি পাকিস্তানি মিলিটারি বাহিনীর দালাল হিসেবে কাজ করতেন তাই তার ঘরে সহজে কেউ ঘেঁষতে চাইত না।"
        },
        {
          "label": "গ",
          "question": "",
          "explanation": "গ। উদ্দীপকে রেইনকোর্ট গল্পে প্রকাশিত পাকিস্তানি সেনাদের শিক্ষা প্রতিষ্ঠান দখল করে ঘাটি তৈরি দিকটি ফুটে উঠেছে। ১৯৭১ সালে পাকিস্তানি হানাদার বাহিনী নির্মম ধ্বংস কাণ্ড চালিয়ে বাঙালি স্বাধীনতার স্বপ্নকে চিরতরে মুছে দিতে চেয়েছিল। তখন কিছু সংখ্যক মানুষ পাকবাহিনী সাথে সম্পর্কের স্থাপন করেও গোপনে তাদের খবরাখবর মুক্তিবাহিনীর কাছে পৌঁছে দিত। এভাবে তারা মুক্তিযুদ্ধের সময় মুক্তিবাহিনীকে সাহায্য করেছিল। রেইনকোর্ট গল্পে নুরুল হুদা যে কলেজে শিক্ষক তাকে অনেক নির্যাতন অত্যাচার সহ্য করার পরও তার মধ্যে একজন মুক্তিযোদ্ধার রক্ত প্রবাহিত হচ্ছিল এবং সে পাকিস্তান এদের কাছে নত শিকার করেনি। উদ্দীপকেও বোর্ড অফিস দখল করা এবং কলেজ দখল করে নুরুল হুদা এবং আব্দুস সাত্তার মৃধা কে নির্যাতন এর পরিস্থিতি একই রকম।"
        },
        {
          "label": "ঘ",
          "question": "",
          "explanation": "ঘ। উদ্দীপকের কলিমদ্দি এবং রেইনকোর্ট গল্পে নুরুল হুদা এর মত ব্যক্তিত্বরাই আমাদের মুক্তিযুদ্ধের অন্যতম চেতনা।   যখন শোষকরা মাথাচাড়া দিয়ে ওঠে তখন সমাজে চরম বিশৃঙ্খলা দেখা দেয় সাধারণ মানুষজন নিরাপদে থাকতে পারেনা দিন দুপুরে তখন অবলীলায় সন্ত্রাসী কর্মকাণ্ড চালাতে থাকে। রেইনকোর্ট গল্পে নুরুল হুদা একজন সাধারন শিক্ষক। ভয়ে ভয়ে দিন কাটে তার। যুদ্ধে গেলে তার ভয় আরো বেড়ে যায়। পরিবার নিয়ে সে খুব সাবধান তবুও তার শেষ রক্ষা হয় না। মুক্তিযোদ্ধাদের সঙ্গে যোগাযোগ আছে এই সন্দেহে তাকে ডেকে নিয়ে যায় এবং নির্মম অত্যাচার চালায়। মুক্তিযোদ্ধা শ্যালকের রেইনকোর্ট গায়ে দিয়ে সাধারণ ভীতু প্রকৃতির মধ্যে সঞ্চারিত হয় উষ্ণতা সাহস ও দেশ প্রেম এবং এই দেশপ্রেমের মাধ্যমে সে পাক বাহিনীর বিরুদ্ধে লড়াই করে যায়।   উদ্দীপকে দেখা যায় কলিমদ্দি পাক বাহিনীর সাথে উপরে মিল রেখে তাদের ভেতরের খবরাখবর মুক্তিবাহিনীর কাছে পৌঁছে দিয়ে মুক্তিযুদ্ধে সাহায্য করছে। এরকম নির্যাতন ও আক্রমণাত্মক পরিস্থিতিতেও সে দেশের জন্য লড়াই করে যাচ্ছে। রেইনকোর্ট গল্পে নুরুল হুদা ও উদ্দীপকের কলিমদ্দি উপর মধ্যে দেশপ্রেম সম্পূর্ণভাবে ফুটে উঠতে দেখা যায়। #2"
        }
      ]
    },
    {
      "number": "5",
      "uddipok": "নানা: আমার বন্ধু বিদ্যানন্দ এ বিখ্যাত বিদ্যালয়টি প্রতিষ্ঠা করেছিলেন। সমাজের অনেকেই বিদ্যালয় প্রতিষ্ঠার উদ্যোগকে তখন ভালো চোখে দেখেননি; সহযোগিতাও করেননি। তবে তিনি দমে যাননি, তিলে তিলে গড়ে তোলেন এ বিদ্যালয়টি। কিন্তু সুনামের সবটুকু সম্মান তাঁর কপালে জুটলো না । নাতি: তিনি কোথায়? নানা: তিনি নেই। অথচ তাঁর কর্ম পথ পেয়েছে, তাঁরই অবর্তমানে আমাদের মাঝে । নাতি: কী নিষ্ঠুর পৃথিবীর নিয়ম!",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "রবীন্দ্রনাথ ঠাকুর বিশ্বভারতী বিশ্ববিদ্যালয় এর প্রতিষ্ঠাতা। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "এ জগতে মানুষ মূলত একা। জগৎসংসারে সকল কর্ম ও সম্পদের মোহে অন্ধ হয়ে মানুষ বিভোর হয়ে থাকে। কিন্তু মানুষ মূলত মহাকালের দিকে ধাবমান। মৃত্যুর অমোঘ নিয়তি মানুষকে বরণ করে নিতেই হবে। এ থেকে পরিত্রাণের কোন উপায় নেই। অর্জিত সমস্ত সম্পদ নিয়ে মানুষকে প্রস্তুত থাকতে হয় মিলিয়ে যাবার। তাই তার কোন নির্ভরযোগ্য সময় থাকে না। 'কুলে একা বসে আছি নাহি ভরসা' - বলতে এটাই বোঝানো হয়েছে। এই পর্যন্ত ১ পয়েন্ট"
        },
        {
          "label": "গ",
          "question": "",
          "explanation": "উদ্দীপকের বিদ্যানন্দ \"সোনার তরী\" কবিতার কৃষকের সাথে সম্পর্কিত। উদ্দীপকের বিদ্যানন্দ যেমন সারা জীবন কষ্ট করে মানুষের সমালোচনা সহ্য করে তিলে তিলে বিদ্যালয় প্রতিষ্ঠা করেছিল, তেমনি \"সোনার তরী\" কবিতায় কৃষক তিলে তিলে ফসল ফলিয়ে মাঝির নৌকাতে দিয়েছিল কিন্তু চরম মুহূর্তে সে তার নিজেকে রক্ষা করতে পারেনি।   উদ্দীপকের বিদ্যানন্দ সারাজীবন তার মেধা এবং শ্রম বিশ্ববিদ্যালয় প্রতিষ্ঠায় দিয়েছিলেন। তার অদম্য ইচ্ছাশক্তিতে সকল সমালোচনার ঊর্ধ্বে গিয়ে তিনি বিদ্যালয়টি প্রতিষ্ঠা করেছিলেন। অতঃপর তিনি চলে গেলেন না ফেরার দেশে। রবীন্দ্রনাথের \"সোনার তরী\" কবিতায়ও কৃষক তার সমগ্র জীবনে সোনার ফসল ফলিয়েছেন অবিরত যত্নের সঙ্গে। সেই সোনার ফসল তুলে দিয়েছিলেন সোনার তরীতে। কিন্তু সেই সোনার ফসল রেখেই তাকে বরণ করে নিতে হয় কঠিন কিন্তু চরম সত্য মৃত্যুকে। তিনিও বিদ্যানন্দের মত হারিয়ে যান মহাকালের সীমারেখায়। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "মানুষ তার কর্মের মধ্যেই বেঁচে থাকে, \"তার কর্ম পথ পেয়েছে তারই অবর্তমানে আমাদের মাঝে\" - কথাটি দ্বারা সে কথাই বোঝানো হয়েছে।   মানব জীবনের সম্পূর্ণ সময়টাই কেটে যায় বিশেষ উদ্দেশ্য সাধনে ব্রত হয়ে সম্পদ অন্বেষণের চাহিদায়। মৃত্যু সন্নিকটে জেনেও প্রতিটি মুহূর্তে কষ্টার্জিত সম্পদকেই তার একমাত্র অবলম্বন বলে মনে করে মানুষ। সম্পদের নিবিড় পরিচর্যার মাধ্যমে মানব জনম হয়ে ওঠে সার্থকময়।   উদ্দীপকের বিদ্যানন্দ সমাজের মানুষের চোখ রাঙানি উপেক্ষা করে মহৎ উদ্দেশ্য নিয়ে একটি বিদ্যালয় প্রতিষ্ঠা করেছিল, অথচ বিদ্যালয়ের সুনামের অর্জন সবটুকু তিনি উপভোগ করতে পারলেন না। আগেই মহাকালের গভীরে চিরতরে হারিয়ে গেলেন। অন্যদিকে, তার কর্মের ফলাফল ও ভবিষ্যতগামীতা তার অবর্তমানে তার সহচরদের মাঝে ছড়িয়ে পড়েছে কালক্রমে। মৃত্যুর পর তার উত্তরসূরি হিসেবে রেখে গেছেন তার কৃতকাজ।   তেমনি করে কবি রবীন্দ্রনাথ ঠাকুরের \"সোনার তরী\" কবিতায় কৃষক তার চিরজীবন ফলানো ফসল নৌকায় উঠানোর পর তার নিজের জন্য কোন জায়গা রইল না। শত অনুরোধ সত্ত্বেও মাঝি তার নৌকায় কৃষককে ঠাই দিলেন না। কৃষকের কষ্টার্জিত ফসল নিয়ে তিনি হারিয়ে গেলেন মহাকালের দিকে, আর কৃষক পরে থাকল তার বিনাশের আশায়!   মহাকালের স্রোতে জীবন যৌবন ভেসে যায় কিন্তু বেঁচে থাকে মানুষের সৃষ্ট সোনার ফসল। তার ব্যক্তি সত্তা ও শারীরিক অস্তিত্ব কে নিশ্চিত ভাবে হতে হয় মহাকালের নিষ্ঠুর কালগ্রাসের শিকার। তাই তো বলা হয়, মানুষ বাঁচে তার কর্মের মধ্যে, বয়সের মধ্যে নয়। এই পর্যন্ত ৩ পয়েন্ট"
        }
      ]
    },
    {
      "number": "6",
      "uddipok": "পুনর্মিলন অনুষ্ঠানের প্রস্তাবনা, পরিকল্পনা, প্রযোজনা ও কর্মপন্থা নির্ধারণে পাঁচ মাস ধরে নিরলসভাবে কাজ করে আয়োজন প্রায় সম্পন্ন করে রেখেছে রতন। বন্ধুদের মিলনমেলা আয়োজন তার জন্য যেমন কষ্টসাধ্য কাজ ছিল, তেমনি এতে স্বপ্নপূরণের আনন্দও ছিল অফুরান। অনুষ্ঠান নিয়ে কোনো ভাবনা, উত্তেজনা বা উচ্ছ্বাস নেই আজ তার মনে। কারণ অনুষ্ঠানের আগেই তার মা পৃথিবী ছেড়ে চলে গেছেন। মা যেন দূর আকাশে মুখ রেখে বাতাসে ঘুরে বেড়াচ্ছেন।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "‘ফুটেছে কি আমের মুকুল’ - উক্তিটি তাহারেই পড়ে মনে এর লেখক সুফিয়া কামালের। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "ভক্তরা কবিকে বলে - ওই কারণেই কি অভিমান করে বসন্তকে বরণ না করে মুখ ফিরিয়ে নিয়েছো? ভক্তরা বলে প্রকৃতির নিয়ম মেনে যদিও সে এসেছে তবুও কি তুমি তাকে বরণ করে আমাদের আনন্দের সঙ্গে সম্পৃক্ত করার তাগিদ অনুভব করো না ? তুমি তাকে বৃথাই ফেরত পাঠাবে? এই পর্যন্ত ১ পয়েন্ট"
        },
        {
          "label": "গ",
          "question": "উদ্দীপক ও তাহারেই পড়ে মনে কবিতার মধ্যে সাদৃশ্য কোথায়?",
          "explanation": "উদ্দীপকের রতনের সাথে তাহারেই পরে মনে কবিতার ভাবার্থের মিল রয়েছে। “তাহারেই পড়ে মনে” কবিতা কবি ব্যক্তি জীবনে প্রিয়জন হারানোর বেদনার ছায়াপথ ঘটেছে শীতের প্রভাবে প্রকৃতির শূন্যতা যেমন স্পষ্ট হয়ে ওঠে কবির বেলাও তাই হয়েছে। প্রকৃতিতে বসন্ত এলেও তার বিরহ কাতর মনকে জাগাতে পারেনি। ঠিক উদ্দীপকে তেমনি রতনের ক্ষেত্রেও ঘটেছে। পুনর্মিলন অনুষ্ঠানকে ঘিরে জাঁকজমকপূর্ণ আয়োজন উচ্ছ্বাস থাকা সত্ত্বেও রতনের মনে কোন আনন্দ নেই। সে তার মাকে হারানোর বেদনায় সিক্ত। তার মার মৃত্যুতে গভীর বেদনায় আচ্ছন্ন। উদ্দীপক এবং “তাহারেই পরে মনে” কবিতায় উভয়ই তাদের প্রিয়জনকে হারানোর বেদনায় সিক্ত। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "প্রিয়জনের হারানোর ব্যথা আমাদের আনন্দ আয়োজনের গতি ভিন্ন পথে ধাবিত করতে পারে।   প্রিয়জন হারানোর বেদনা অত্যন্ত গভীর মানুষ সহজে তা ভুলতে পারে না। শোকাহত মানুষ প্রকৃতির রূপ রস গন্ধবর্ণ উপভোগ করতে পারে না। প্রিয়জন হারানোর বেদনা তাকে প্রকৃতি বিমুখ করে তোলে প্রকৃতি সাধারণ মানুষের আনন্দ দিতে পারলেও বেদনা হতো মানুষকে আনন্দিত করতে পারে না। উদ্দীপকে রতন তার মা হারানো শোকে কাতর। সে তাদের পুনর্মিলনের এত আনন্দ উচ্ছ্বাস আয়োজন উপভোগ করা থেকে মুখ ফিরিয়ে নিয়ে আর কথা তুলে ধরা হয়েছে।   “তাহারেই পড়ে মনে” কবিতার বসন্ত গীত রচনা এবং বসন্তের সৌন্দর্য উপভোগের জন্য কবি ভক্তদের আহবানের সঙ্গে সাদৃশ্যপূর্ণ। কারণ কবি ও তার ভক্তদের ডাকে সাড়া দিতে পারেননি তার হৃদয় বেদনার জন্য তিনি প্রকৃতির রূপ আনন্দ কিংবা প্রকৃতির পরিবর্তনে সাড়া না দিয়ে নিরব। সুতরাং উদ্দীপক এবং “তাহারেই পরে মনে” কবিতার কবি এর মনোভাব একই এবং প্রিয়জনকে হারানোর কারণে তারা কোন কিছুতেই তারা মন বসাতে পারছে না।  এই পর্যন্ত ২ পয়েন্ট"
        }
      ]
    },
    {
      "number": "7",
      "uddipok": "ধ্বংস দেখে ভয় কেন তোর? - প্রলয় নূতন সৃজন-বেদন। আসছে নবীন জীবন হারা অসুন্দরে করতে ছেদন। তাই সে এমন কেশে বেশে প্রলয় বয়েও আসছে হেসে- মধুর হেসে! ভেঙে আবার গড়তে জানে সে চির-সুন্দর!",
      "tag": "DB 23,HC 23",
      "sub_questions": [
        {
          "label": "ক",
          "question": "'আঠারো বছর বয়স' কবিতার শেষ লাইন কোনটি?",
          "explanation": "'এ দেশের বুকে আঠারো আসুক নেমে' 'আঠারো বছর বয়স' কবিতার শেষ লাইন ।"
        },
        {
          "label": "খ",
          "question": "\"স্পর্ধায় নেয় মাথা তোলবার ঝুকি \" কেন ?",
          "explanation": "যৌবনে উত্তরণকালীন পর্বে মানুষ অন্যের ওপর নির্ভরশীলতা পরিহার করে স্বাধীনভাবে চলার ঝুঁকি নিতে শেখে— উক্তিটি এ অর্থই বহন করছে। আঠারো বছর বয়স মানুষের জীবনের উত্তরণকালীন পর্যায়। এ সময় অনেক মনোদৈহিক পরিবর্তন সাধিত হয়। নিজের পায়ে দাঁড়িয়ে স্বনির্ভরতা অর্জন করতে চায় সে। তাই আঠারো বছর বয়সে মানুষ মাথা তোলার ঝুঁকি নেয়।"
        },
        {
          "label": "গ",
          "question": "উদ্দীপকের সঙ্গে 'আঠারো বছর বয়স' কবিতার সাদৃশ্য দেখাও।",
          "explanation": "তারুণ্যের শক্তি, সাহস ও অদম্য মানসিকতার প্রকাশে উদ্দীপকের সাথে 'আঠারো বছর বয়স' কবিতার সাদৃশ্য রয়েছে। 'আঠারো বছর বয়স' কবিতায় তারুণ্যের দুঃসাহসী ও অদম্য মানসিকতার কথা বলা হয়েছে। এই বয়সি তারুণেরা সকল বাধা বিপত্তি তুচ্ছ করে সামনের দিকে এগিয়ে যায়। মাথা নত না করা ভয়হীন এক তারুণ্যের দীপ্তিতে তারা উজ্জ্বল থাকে। দুঃখে ক্ষত-বিক্ষত হয়ে, বেদনায় থরোথরো কেঁপেও তাঁরা নতুন কিছু করার মন্দ্রে নিজেদের দীক্ষিত করে। উদ্দীপকে বলা হয়েছে ধ্বংস থেকেই নতুন কিছু সৃষ্টি হয়। যারা নবীন তারা পুরোনো জড় অসুন্দরকে মুছে দিয়ে নতুন কিছু সৃষ্টি করবে। নবীনরা স্মিতহাস্যে প্রলয় বয়ে আনে নতুন সৃজনের জন্য । সবকিছু ভেঙে আবার নতুন করে সব শুরু করে তারা। তারুণ্যের দুর্বার শক্তির প্রকাশম সাহস ও অদম্য মানসিকতার প্রকাশে উদ্দীপকের সাথে 'আঠারো বছর বয়স' কবিতার সাদৃশ্য রয়েছে।"
        },
        {
          "label": "ঘ",
          "question": "উদ্দীপকের সঙ্গে 'আঠারো বছর বয়স' কবিতার মূলভাবের প্রতিফলন ঘটেছে।” ব্যাখ্যা করো।",
          "explanation": "উদ্দীপকে ও 'আঠারো বছর বয়স' কবিতায়, উভয় স্থানেই তারুণ্যের জয়গান গাওয়া হয়েছে, তাই বলা যায় উদ্দীপকে আলোচ্য কবিতার মূলভাবের প্রতিফলন ঘটেছে । ‘আঠারো বছর বয়স’ কবিতায় তারুণ্যের নানাবিধ গুণের কথা উল্লেখ করা হয়েছে। তরুণ বয়সে মানুষের থাকে দুর্জয় সাহস, এই সাহসেই তারা মাথা তুলে দাড়ায়। তরুণেরা ভয়হীন ভাবে সকল বাধাকে যেমন পরাজিত করে তেমনি মানুষের কল্যাণে ও এগিয়ে আসে। অসহ্য যন্ত্রণা সহ্য করেও, ক্লান্ত শান্ত হয়েও তারা টিকে থাকে। বিপদের মুখে অগ্রণী ভূমিকা পালন করে, কাপুরুষতা বর্জন করে তারা নতুন কিছু করার সাহস দেখায়। উদ্দীপকে তারুণ্যের নতুন সৃষ্টি তৈরির ক্ষমতা সম্পর্কে বলা হয়েছে। যখন সবকিছু ধ্বংস হয়ে যেতে থাকে তখনই নতুন কিছুর জন্ম হয়। জীবন হারা অসুন্দর দূরীভূত করে নবীনেরা নতুন কিছু সৃষ্টি করতে চায় । তারা প্রলয় নিয়ে আসে । প্রলয় শেষে গড়ে দেয় তুন পৃথিবী । ‘আঠারো বছর বয়স' কবিতায় কবি তরুণদের ঝুঁকি নেওয়ার দিকটির প্রতি আলোকপাত করেছেন। ঝুঁকি না নিলে নতুন কিছু সৃষ্টি হয় না। তরুণেরা ঝুঁকি নিয়ে বাধা মোকাবিলা করে নতুনের আগমন ঘটায় । নিজের জীবনেও এই প্রলয় তারা অনুভব করে। দুখে জর্জরিত হয়ে লক্ষ দীর্ঘশ্বাসের পরেও তাদের জীবনে নতুন কিছু ঘটনা ঘটার সুযোগ থাকে, তারা পৃথিবীতেও সেই কাঙ্ক্ষিত পরিবর্তন নিয়ে আসে। উদ্দীপক ও পাঠ্য কবিতা উভয় স্থানেই প্রতিধ্বনিত হয়েছে তারুণ্যের জয়গান। উদ্দীপকটি 'আঠারো বছর পয়সা কবিতার মূলভাবেরই প্রতিফলিত রূপ ।"
        }
      ]
    },
    {
      "number": "8",
      "uddipok": "নাগর ফকিরের মৃত্যুর পর অনুসারীর সংখ্যা রাতারাতি বাড়তে লাগল। তার মৃত্যুর খবরে আশেপাশের অনেকেই হাজির না হলেও তার গায়েবি মাজার উঠার খবরে বিভিন্ন গ্রাম থেকে মানুষ এসে ভিড় জমাতে লাগল। সবার নজরানায় নাগর কবিরের ছেলে সাগরের সুনাম ও সম্পদ বৃদ্ধি পেতে থাকল। গায়েবি মাজার উঠার প্রচারণা অনেকেই বিশ্বাস করলো না। তবে তারা এ বেদাতি কাজে বাঁধাও দিল না। এতে মাজার বিশ্বাসী মানুষের সংখ্যা বৃদ্ধির সাথে সাথে সাগরের প্রভাব ও পয়সা দুটোই বাড়তে লাগল।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "ক। মজিদ শ্রাবণের শেষাশেষি মহব্বতনগর গ্রামে প্রবেশ করল।"
        },
        {
          "label": "খ",
          "question": "",
          "explanation": "খ। \"মাটিরে কষ্ট দেওন গুনাহ\" - এ উক্তিটি করেছিল মজিদ। মজিদ যখন বিধবা রহিমাকে নতুন বিয়ে করে, তখন সে তার সবকিছু খেয়াল করত। রহিমা যখন বাড়ির উঠানে হাঁটত, তখন মজিদ চেয়ে চেয়ে দেখে। আর মুচকি হেসে বলে - \"অমন কইরা হাঁটতে নাই বিবি, মাটি গোস্বা করে। এই মাটিতেই তো একদিন ফিরিয়া যাইবা। \"মাটিরে কষ্ট দেওন গুনাহ\"। কবরের আজাবের কথা স্ত্রীকে স্মরণ করিয়ে দিতেই মজিদ এই কথা ব্যক্ত করে।"
        },
        {
          "label": "গ",
          "question": "",
          "explanation": "গ। উদ্দীপকটি লালসালু উপন্যাসের মজিদের ভণ্ডামীয় প্রতারণার দিকটি মনে করিয়ে দেয়। লালসালু উপন্যাসে মসজিদ একজন প্রতারক ধর্মব্যবসায়ী। সে ধর্মের নাম করে মহব্বতনগর গ্রামের মানুষদের ভয় দেখায়। যেদিন মাজারে জিকির থাকে সেদিন মসজিদ লম্বা সাদা আলখাল্লা পড়ে। তার আওয়াজ বিচিত্রতর হতে থাকে। জিকির করতে করতে মসজিদ অজ্ঞান হয়ে পড়ে। তখন হট্টগোল করে মানুষ মসজিদের পায়ে চুম্বন করে হাহাকার করে। ঠিকই উদ্দীপকের নাগর ফকিরের মৃত্যুর পর তার অনুসারীদের সংখ্যা বাড়তে থাকে। তার পরিবার এবং অনুসারীরা তার কবরকে মাজারে রূপান্তরিত করে এর থেকে অনেক ধনসম্পদ লুট করতে থাকে। আমাদের সমাজে বেশিরভাগ মানুষ ধর্মান্ধ হওয়ার কারণে লোকধর্মের নাম করে তাদের উপর প্রভাব বিস্তার করে তাদের ঠকায়, প্রতারণা করে।"
        },
        {
          "label": "ঘ",
          "question": "",
          "explanation": "ঘ। উদ্দীপকে গায়েবী মাজার প্রতিষ্ঠাকারীরা যেন মহব্বত নগর গ্রামেরই বাসিন্দা। ধর্মবিশ্বাস আমাদের দেশের মানুষের একটি সহজাত বৈশিষ্ট্য কিন্তু একশ্রেণীর মানুষ আছে যারা সাধারন মানুষের সরল বিশেষের সুযোগ নিয়ে তাদের প্রতারণা করে ধর্মের লেবাস পড়ে তাদের স্বার্থ উদ্ধার তৎপর করে আমাদের দেশের বেশিরভাগ মানুষ অশিক্ষিত ধর্মানন্দ তাই স্বার্থন্বেষী ভন্ডরা ধর্মের নাম করে তাদের উপর খুব সহজেই প্রভাব বিস্তার করতে পারে। লালসালু উপন্যাসের যে সমাজচিত্র অঙ্কিত হয়েছে তার প্রতি যথাযথ ইঙ্গিত করা হয়েছে উদ্দীপকের সাথে। যুগ যুগ ধরে শেকড় দ্বারা কুসংস্কার অন্ধবিশ্বাস ও ভীতির সঙ্গে সুস্থ জীবন আকাঙ্খার দ্বন্দ্ব। গ্রামবাসী সরলতা ধর্ম বিশ্বাসের সুযোগ নিয়ে ভন্ড ধর্মব্যবসায়ী মজিদ প্রতারণার জাল বিস্তার করে। এবং সেখানে তাকে সাহায্য করে অশিক্ষিত ধর্মান্ধ গ্রামবাসীরা। ঠিক তেমনি উদ্দীপকে নাগর ফকিরের সমাধিকে গায়েবী মাঝারে রূপান্তরিত করার ক্ষেত্রেও তার অনুসারীরা এবং গ্রামের বাসিন্দারা সাহায্য করে। এর মাঝেই তাদের মধ্যেও ধর্মান্ধতা এবং অশিক্ষার প্রভাব দেখা যায়।"
        }
      ]
    },
    {
      "number": "9",
      "uddipok": "নারিশা গ্রামের একটা ভাঙ্গা রাস্তা মেরামতের জন্য জনপ্রতিনিধিদের নিকট ধর্না দিতে দিতে গ্রামের মানুষ ক্লান্ত হয়ে পড়েছে। গ্রামেরই ছেলে বুলবুল একদিন গ্রামের ছেলেদের নিয়ে খাল থেকে মাটি তুলে রাস্তা মেরামতের কাজ শুরু করে দিল। চেয়ারম্যান এসে ধমকের সুরে বুলবুলকে বললেন, “তুমি কার মাটি কার রাস্তায় ফেলছো? অনুমতি নিয়েছো? খালের পাড় ভেঙ্গে জমিজমা ঘরবাড়ি নষ্ট হবে না? এমন পাপের কাজে ছেলেদের জড়ালে কেন, ওদের মা-বাবার অনুমতি নিয়েছো? শিশুশ্রম নিষিদ্ধ জানো না? ভুল স্বীকার করে এ কাজে বিরত না হলে তোমার বিরুদ্ধে আইনানুগ ব্যবস্থা নেওয়া হবে। ঘোড়া ডিঙিয়ে ঘাস খেতে এসেছো?”",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "'লালসালু' উপন্যাসে জমিলাকে ‘একরত্তি মাইয়া' বলা হয়েছে। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "‘নাফরমানি করিও না। খোদার উপর তোয়াক্কল রাখ।' কথাটি বলেছিল লালসালু উপন্যাসের মজিদ। মজিদ কুসংস্কার প্রতারণা এবং অন্ধবিশ্বাসের প্রতীক। উপন্যাসের শেষে যখন তার সৃষ্ট ভন্ডামি প্রকাশ পেয়ে যায় সেই মুহূর্তে শিলাবৃষ্টিতে ব্যাপক ক্ষয়ক্ষতির পর গ্রামবাসীরা মসজিদের কাছে পত্রিকায় চায়। তখন নিজের অপারগতা অপ্রকাশ্যের চেষ্টায় মজিদ উক্তিটি করে। এই পর্যন্ত ১ পয়েন্ট"
        },
        {
          "label": "গ",
          "question": "",
          "explanation": "উদ্দীপকের সাথে ‘লালসালু' উপন্যাসের তুল্য ঘটনার বর্ণনা দাও। লালসালু’ সাহিত্যখাত বিচারে মূলত একটি সামাজিক উপন্যাস। এর বিষয় যুগ-যুগ ধরে শেকড়গাড়া কুসংস্কার, অন্ধবিশ্বাস ও ভীতির সঙ্গে সুস্থ জীবনাকাঙ্ক্ষার দ্বন্দ্ব। এর কাহিনী গড়ে উঠেছে মজিদ নামে এক স্বার্থান্বেষী, ক্রুর, ভণ্ড ধর্মব্যবসায়ীকে কেন্দ্র করে। স্বার্থান্বেষণে বিভিন্ন জায়গায় ঘুরে ঘুরে সে উপনীত হয় মহব্বতপুর গ্রামে।গ্রামীণ সমাজবাস্তবতাকে তুলে ধরার যাত্রা শুরু হয়েছিলো তার প্রথম উপন্যাস ‘লালসালু’ থেকেই। উদ্দীপকে গ্রামেরই ছেলে বুলবুল একদিন গ্রামের ছেলেদের নিয়ে খাল থেকে মাটি তুলে রাস্তা মেরামতের কাজ শুরু করে দিল। চেয়ারম্যান এসে ধমকের সুরে বুলবুলকে বললেন, “তুমি কার মাটি কার রাস্তায় ফেলছো? অনুমতি নিয়েছো? খালের পাড় ভেঙ্গে জমিজমা ঘরবাড়ি নষ্ট হবে না? এমন পাপের কাজে ছেলেদের জড়ালে কেন, ওদের মা-বাবার অনুমতি নিয়েছো? শিশুশ্রম নিষিদ্ধ জানো না? ভুল স্বীকার করে এ কাজে বিরত না হলে তোমার বিরুদ্ধে আইনানুগ ব্যবস্থা নেওয়া হবে।   উপরোক্ত বর্ণনা থেকে বুঝা যায়, উদ্দীপক এবং লালসালু উপন্যাসে উভয় জায়গাতেই গ্রামের মানুষের উপরে নির্যাতন করা হয়েছে। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "উদ্দীপকের বুলবুলের কার্যক্রম আইন বিরোধী নয়, কর্তৃত্ববাদীদের জন্য অশনি সংকেত।' উদ্দীপকের বুলবুল গ্রামের মানুষের ভালোর জন্য কাজ করেছে নিজের যেহেতু জমিদাররা তাদের কাজ করছিল না সেজন্য এটি কোন আইনবিরোধী কাজ নয়। কালক্রমে সব সময় দেখা যেত জমিদার এবং সমাজের শ্রেণীর লোকরা গ্রামের মানুষদেরকে সচল ভেবে তাদেরকে লুট করত এবং তাদের সাথে বিভিন্ন নির্যাতন করে থাকতো। জা কিনা আমার লালসালু উপন্যাস দেখতে পাই।   'লালসালু' উপন্যাসের মহব্বতনগরে নাটকীর ঘটনার মাধ্যমে মজিদ প্রবেশ করে। সেখানে গিয়ে সে জানায় পিরে স্বপ্নাদেশে মাজার তদারকির জন্য এ গ্রামে তার আগমন। তার স্বপ্নের বিবরণ শুনে গ্রামের মানুষ ভয়ে এবং শ্রদ্ধায় গ্রামপ্রান্তের বাঁশঝাড় সংলগ্ন কবরটি দ্রুত পরিচ্ছন্ন করে, ঝালরওয়ালা লালসালুতে ঢেকে দেওয়া হয় কবর। কবরটিকে শনাক্ত করা হয় মোদাচ্ছের পিরের কবর নামে। সেখানে প্রতিদিন লোকজন নানা মানত করে আসতে থাকে এবং টাকা-পয়সা দিতে থাকে। অতএব শেকড় গাড়া কুসংস্কার, অন্ধ ধর্মবিশ্বাস ও গ্রামবাসীর সরলতা দেখেই সে মানুষের ফায়দা লুটেছিলো। এই পর্যন্ত ২ পয়েন্ট"
        }
      ]
    },
    {
      "number": "10",
      "uddipok": "নিজ দেশ থেকে বিতাড়িত হয়ে চতুর ও উচ্চাভিলাষী চন্দ্রগুপ্ত গ্রিক শিবিরে আলেকজান্ডারের সাথে সাক্ষাৎ করে নন্দবংশের উৎখাতের জন্য তার সাহায্য কামনা করে। আলেকজান্ডার চন্দ্রগুপ্তের ধৃষ্টতায় রুষ্ট হয়ে তার প্রাণদণ্ড দিলেও সে পালিয়ে আত্মরক্ষা করে। পরে বিচক্ষণ কূটনীতিবিদ ও অর্থনীতিবিদ চাণক্যের পরামর্শে নন্দবংশ ধ্বংসপূর্বক সিংহাসনে আরোহণ করে চন্দ্রগুপ্ত।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "পলাশি যুদ্ধে নবাব সিরাজউদ্দৌল্লার পক্ষে ৫০ হাজারের বেশি সৈন্য ছিল। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "'এ সময়ে এভাবে আসা খুবই বিপদজনক' উক্তিটি করেছিলেন নবাব সিরাজউদ্দৌলার সেনাপতি মীরজাফর। মীরজাফরের পুত্র মিলনের বাসগৃহে নবাবকে পরাজিত করার এক কুটকৌশল গ্রহণ করার জন্য গোপন বৈঠকের আয়োজন করা হয়েছে। আলাপচারিতার এক পর্যায়ে অন্তঃপরবাসিনী নারীর ছদ্মবেশে সভাস্থলে উপস্থিত হন কোম্পানীর প্রতিনিধি ওয়াটস ও রবার্ট ক্লাইভ। নবাবের বিশ্বাসঘাতক পরিষদবর্গ তখন উমিচাঁদের অনুপস্থিতির প্রসঙ্গে কথা বলছিলেন। ওয়াট্স ছদ্মবেশে ত্যাগ করে প্রথমেই কর্নেল ক্লাইভকে সবার সঙ্গে পরিচয় করিয়ে দেন। সসম্ভ্রমে উঠে দাঁড়ান বৈঠকে অংশগ্রহণকারী নবাবের বিশ্বাসঘাতক পরিষদবর্গ। মীরজাফর এবং জগৎশেঠ ঝুঁকি গ্রহণ করে রবার্ট ক্লাইভের এভাবে বৈঠকে উপস্থিত হওয়াকে 'বিপজ্জনাক' আখ্যায়িত করলে, অহঙ্কারী ও ধূর্ত ক্লাইভে রিষ্ট ভাষায় জানিয়ে দেন যে, নবাবকে তার বিন্দুমাত্র ভয় নেই। আসলে নবাবের বিরুদ্ধে চক্রান্ত করার অপপ্রয়াস চালানোর কারণে তাদের মনের ভিতর ভয় থেকে উপরোক্ত উক্তিটি করেছিলেন। এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "উদ্দীপকের চন্দ্রগুপ্তের সাথে 'সিরাজউদ্দৌলা' নাটকের মিরজাফরের সাদৃশ্য রয়েছে।   চন্দ্রগুপ্ত গ্রিক শিবিরে আলেকজান্ডারের সাথে সাক্ষাৎ করে। বিচক্ষণ কূটনীতিবিদ ও অর্থনীতিবিদ চাণক্যের পরামর্শে নন্দবংশ ধ্বংসপূর্বক সিংহাসনে আরোহণ করে চন্দ্রগুপ্ত।   মির জাফর প্রকৃত নাম জাফর আলি খান সিরাজের প্রধান সেনাপতি। পারস্য থেকে নিঃস্ব অবস্থায় হিন্দুস্থান এসেছিল। একদিনের জন্য হলেও মসনদে বসার স্বপ্ন দেখত। সিরাজ তাকে সন্দেহ করলে কুরআন ছুঁয়ে দেশের পক্ষে থাকার শপথ নেয়। পলাশীর প্রান্তরে যুদ্ধ বন্ধের আদেশ দেয়। সিরাজের মৃত্যুর পর ক্ষমতায় বসে। ১৭৬৫ সালে মির জাফর কুষ্ঠরোগে মারা যায়। ‘আমাদের কারও অদৃষ্ট মেঘমুক্ত থাকবে না শেঠজি'। প্রধানত মীরজাফরের কূটবুদ্ধির এবং উচ্চাভিলাষী কর্মকান্ডের ফলেই নওয়াব সিরাজউদ্দৌলার সেনাবাহিনী পরস্পর বিরোধী বিভিন্ন উপদলে বিভক্ত হয়।  এই পর্যন্ত ২ পয়েন্ট"
        },
        {
          "label": "ঘ",
          "question": "‘উদ্দীপকের চন্দ্রগুপ্তের সাথে মিরজাফরের উচ্চাকাঙ্ক্ষা থাকলেও রবার্ট ক্লাইভের ধূ্র্ততাই বেশি।’ মন্তব্যটি মূল্যায়ন করো।",
          "explanation": "‘উদ্দীপকের চন্দ্রগুপ্তের মধ্যে মিরজাফরের উচ্চাকাঙ্খা থাকলেও রবার্ট ক্লাইভের ধূর্ততাই বেশি।'—মন্তব্যটি যথার্থ।   বাংলার শেষ স্বাধীন নবাব ছিলেন নবাব সিরাজউদ্দৌলা। তিনি বাংলা বিহার ও উড়িষ্যার একমাত্র অধিপতি ছিলেন। কিন্তু তাঁর সম্রাজ্যের লর্ড সেনাপতি মিরজাফরের বিশ্বাসঘাতকতার কারণে নবাবের করুণ পরাজয় কাতি হয়। ইংরেজ ও বাংলার নবাবের মধ্যে পলাশি প্রান্তরে যুদ্ধ হয়। সেই হরের যুদ্ধের প্রধান সেনাপতি ছিলেন মিরজাফর, কিন্তু মিরজাফর ইংরেজদের গঠিত সাথে গোপন চুক্তি করেন। ফলে যুদ্ধের সময় মিরজাফর ইংরেজদের এই বিরুদ্ধে যুদ্ধ না করে নিষ্ক্রিয় থাকেন। এতে নবাবের পরাজয় হয়।   অন্যদিকে রবার্ট ক্লাইভ ছিল অত্যন্ত অর্থলোলুপ ছিলেন এবং নিজ ও স্বদেশের স্বার্থসিদ্ধির ক্ষেত্রে তাঁর কোন সততাবোধ, বিচারবোধ ও নীতিবোধ ছিল না। যেমন : নবাবের নিকট থেকে উৎকোচ গ্রহণ, উমিচাদের সাথে জাল-সন্ধি স্বাক্ষর, দস্তক ব্যবহারে বাংলার সম্পদ অপহরণ এবং জনসাধারণের উপর অত্যাচার-উৎপীড়ন প্রভৃতি কাজগুলো তাঁর চরিত্রে কলঙ্ক এঁকে দিয়েছে।   উদ্দীপকের চন্দ্রগুপ্ত নিজ দেশ থেকে বিতাড়িত হয়ে গ্রিক শিবিরে আলেকজান্ডারের সাথে সাক্ষাৎ করে নন্দবংশের উৎখাতের জন্য তার সাহায্য কামনা করে। আলেকজান্ডার চন্দ্রগুপ্তের ধৃষ্টতায় রুষ্ট হয়ে তার প্রাণদণ্ড দিলেও সে পালিয়ে আত্মরক্ষা করে। পরে বিচক্ষণ কূটনীতিবিদ ও অর্থনীতিবিদ চাণক্যের পরামর্শে নন্দবংশ ধ্বংসপূর্বক সিংহাসনে আরোহণ করে চন্দ্রগুপ্ত।   এক্ষেত্রে চন্দ্রগুপ্ত গোপনে আলেকজান্ডারের সঙ্গে সাক্ষাৎ করলেও সে গোপনে চাণক্যের পরামর্শে নন্দ বংশ ধ্বংস করে সিংহাসন আরোহন করে। এতে তার মধ্যে মীরজাফরিয় শঠতা থাকলেও রবার্ট ক্লাইভের ধূর্ততাই ছিল বেশি। ‘উদ্দীপকের চন্দ্রগুপ্তের মধ্যে মিরজাফরের উচ্চাকাঙ্খা থাকলেও রবার্ট ক্লাইভের ধূর্ততাই বেশি।'—মন্তব্যটি যথার্থ হয়েছে। এই পর্যন্ত ৩ পয়েন্ট"
        }
      ]
    },
    {
      "number": "11",
      "uddipok": "গোলকচন্দ্র বসু ও তাঁর রাইয়ত সাধুচরণের আলাপ-চারিতায় ফুটে ওঠে ইংরেজ কর্তৃক সাধারণ চাষিদের নীল চাষে বাধ্য করা, নীল চাষে অস্বীকৃতি জানালে জেল-জুলুম, নিরীহ বৌ-ঝির সম্ভ্রমহানি প্রভৃতি দৈনন্দিন কর্মকাণ্ডের অংশ। প্রজা পীড়নের বিরুদ্ধে রুখে দাঁড়ানোর জন্য গোলক বসুর পুত্র নবীন মাধব প্রতিবাদী হয়ে ওঠে এবং নীলকর সাহেবদের বিরুদ্ধে মামলা করে। একবার এক নীলকরকে বাগে পেয়েও চারিত্রিক ঔদার্যের কারণে সেই নীলকরকে কঠিন শাস্তি না দিয়ে ছেড়ে দেয়। অথচ পরবর্তী সময়ে সেই নীলকরদের লাঠিয়াল বাহিনীর নির্মম প্রহারে নবীন মাধব মৃত্যুবরণ করে।",
      "tag": "DB 23,CTG 23",
      "sub_questions": [
        {
          "label": "ক",
          "question": "",
          "explanation": "'আমরা এমন কিছু করলাম যা ইতিহাস হবে'- উক্তিটি রবার্ট ক্লাইভের।"
        },
        {
          "label": "খ",
          "question": "",
          "explanation": "'দওলত আমার কাছে ভগবানের দাদামশায়ের চেয়েও বড়ো।'- উক্তিটি দ্বারা উমিচাঁদের অর্থলোলুপ মানসিকতার দিকটি বোঝানো হয়েছে। 'সিরাজউদ্দৌলা' নাটকে নবাব সিরাজউদ্দৌলার অমাত্যদের অধিকাংশই ছিল অর্থলোভী ও বিশ্বাসঘাতক। তাদের মধ্যে সবচেয়ে বেশি অর্থলোভী ছিল উমিচাঁদ। অর্থের জন্য সে একেক সময় একেকজনের পক্ষ নিত। ঘসেটি বেগমের সঙ্গে কথা বলার একপর্যায়ে উমিচাঁদ জানায় যে, সে দওলতের পূজারি। কারণ দওলত বা অর্থ তার কাছে ভগবানের দাদামশায়ের চেয়েও বড়ো।"
        },
        {
          "label": "গ",
          "question": "",
          "explanation": "উদ্দীপকে নীলকরদের অত্যাচারের সঙ্গে 'সিরাজউদ্দৌলা' নাটকের দ্বিতীয় অঙ্কে বর্ণিত লবণচাষির ওপর ইংরেজদের অত্যাচারের সাদৃশ্য রয়েছে। 'সিরাজউদ্দৌলা' নাটকে নবাব সিরাজউদ্দৌলা তার প্রজাসাধারণের ইংরেজদের দ্বারা বীভৎসভাবে অত্যাচারিত হওয়া দেখে ক্ষোভে-দুঃখে বলেছিলেন, 'আমার নালিশ আজ আমার বিরুদ্ধে', নবাবের সামনে উপস্থিত হয়ে এক লবণচাষি বলেছিলেন, 'লবণ বিক্রি করিনি বলে কুঠির সাহেবদের লোকজন আমার বাড়িঘর জ্বালিয়ে দিয়েছে।' ষন্ডা পাঁচজনে মিলে তার পোয়াতি বউটাকে নিগৃহীত করেছে তার চোখের সামনেই। চোখ বুজলে তারা তার নখের ভেতরে খেজুরকাঁটা ফুটিয়েছে, তার বউকে তারা খুন করে ফেলে। এসব চাষির উৎপাদিত লবণের ইজারাদার কুঠিয়াল ইংরেজ। তিন আনা দরে লবণ কিনে তারা সেখানেই দুই টাকা আড়াই টাকা মণ দরে বিক্রি করে। উদ্দীপকে সাধারণ মানুষের ওপর ইংরেজদের অত্যাচারের কথা বলা হয়েছে। গোলকচন্দ্র বসু ও সাধুচরণের আলাপচারিতায় জানা যায়, ইংরেজরা সাধারণ চাষিদের নীলচাষে বাধ্য করত। নীলচাষে অস্বীকৃতি জানালে জেল-জুলুম, নিরীহ বউ-ঝির সম্ভ্রমহানি করত। গোলক বসুর পুত্র নবীনমাধব এই অত্যাচারের বিরুদ্ধে রুখে দাঁড়ায় ও নীলকর সাহেবদের বিরুদ্ধে মামলা করে। পরবর্তী সময়ে সেই নীলকরদের লাঠিয়াল বাহিনীর নির্মম প্রহারে নবীনমাধবের মৃত্যু হয়। 'সিরাজউদ্দৌলা' নাটকের দ্বিতীয় অঙ্কে লবণচাষিদের ওপর নির্যাতন চালিয়েছে ইংরেজরা, একইভাবে সাধারণ মানুষের ওপর নির্যাতন চালিয়েছে নীলকর বাবুরা। তাই উদ্দীপকের ঘটনা আর লবণচাষিদের ওপর অত্যাচারের বিষয়টি সাদৃশ্যপূর্ণ হয়ে উঠেছে।"
        },
        {
          "label": "ঘ",
          "question": "",
          "explanation": "\"অবস্থানগত ভিন্নতা পরিলক্ষিত হলেও নবীনমাধব এবং সিরাজউদ্দৌলার জীবন একই সূত্রে গাঁথা”- মন্তব্যটি যথার্থ। 'সিরাজউদ্দৌলা' নাটকে নবাব সিরাজউদ্দৌলা এক প্রজাবান্ধব শাসক। রাজ্য পরিচালনার মতো বীরত্ব, সাহস এবং মানসিকতা সবই তাঁর ছিল, কিন্তু সিংহাসনে আরোহণের পর থেকেই তাঁর বিরুদ্ধে প্রাসাদ ষড়যন্ত্র শুরু হয়। তাঁর বিশ্বাসঘাতক সেনাপতি ও অমাত্যদের বিশ্বাসঘাতকতার সুযোগ নেয় ইংরেজ কর্তৃপক্ষ। সেনাপতিদের ডেকে নবাব ইংরেজদের দ্বারা প্রজাপীড়নের কথা বলেন কিন্তু মিরজাফররা চক্রান্ত-ষড়যন্ত্র করে ক্ষমতার লোভে ইংরেজদের হাতকেই শক্তিশালী করে। তাদের চক্রান্তে পলাশির প্রান্তরে ইংরেজদের তুচ্ছ বাহিনীর কাছে সিরাজের বিশাল বাহিনী পরাজিত হয়, বিশ্বাসঘাতকদের হাতেই সিরাজ নিহত হন। উদ্দীপকের নবীনমাধব নীলকরদের অত্যাচারের বিরুদ্ধে রুখে দাঁড়িয়েছিলেন। সাধারণ চাষিরা নীলচাষে অস্বীকৃতি জানালে তাদের ওপর নেমে আসত ভয়াবহ নির্যাতন। এমনকি তাদের বউ-ঝির সম্ভ্রমহানি করতেও তারা কুণ্ঠিত হয়নি। প্রতিবাদী নবীনমাধব নীলকর সাহেবদের বিরুদ্ধে মামলা করে। তিনি উদারতা দেখিয়ে এক নীলকরকে বাগে পেয়ে ছেড়ে দিলেও নীলকরদের লাঠিয়াল বাহিনীর নির্মম প্রহারেই তাঁর মৃত্যু হয়। নবীনমাধব এবং সিরাজউদ্দৌলা উভয়েই সাধারণ মানুষের মঙ্গল চিন্তা করেছেন। তারা দুজনেই বৈরী পরিস্থিতির শিকার হয়ে জীবন দিয়েছেন। নিজেরা স্বার্থের ঊর্ধ্বে থেকে জনসাধারণের পাশে দাঁড়িয়েছিলেন। কিন্তু বিশ্বাসঘাতকতার কারণে সিরাজের করুণ মৃত্যু হয়। আর নবীনমাধব ইংরেজদের সংগঠিত শক্তির কাছে পরাজিত হন। তাই প্রশ্নোক্ত মন্তব্যটি যথার্থ।"
        }
      ]
    }
  ]
}