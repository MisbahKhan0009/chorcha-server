{
  "title": "নুর মোহাম্মদ কলেজ ২০২৪",
  "subtitle": "(11)",
  "questions": [
    {
      "number": "1",
      "uddipok": "ছোট্ট শিশু আদিব মামা বাড়ি থেকে দাওয়াত খেয়ে বাড়িতে ফিরে তার আব্বুকে বলল, 'শোনো আব্বু, মামার বাড়ির আয়োজনের বিশাল সমারোহ থাকলেও আমার একটা জিনিস ভালো লাগেনি, মামার সকল আপন আত্মীয় স্বজনকে জাজিমে, সোফায় বসতে দিয়েছে, টেবিল চেয়ারে খেতে দিয়েছে, বড়ো বড়ো অফিসারদের সম্মান জানানোর পাশাপাশি তাদের ছেলে মেয়েদের বখশিশও দিয়েছে, কিন্তু সাধারণ মানুষগুলোকে জাজিম তুলে, সোফা সরিয়ে মাটিতে খেতে দিয়েছে। বিষয়টি আমার কাছে দৃষ্টিকটু লেগেছে।' বাবা উত্তর করলেন, \"এসব নিয়ে তোমার ভাবতে হবে না। তোমার মামাদের সমাজের নিয়মই ওটা।\"",
      "tag": "BNMPC 24",
      "sub_questions": [
        {
          "label": "ক",
          "question": "খুড়া কোন বংশের লোক ছিল?",
          "explanation": "খুড়া মিত্তির বংশের লোক ছিল।"
        },
        {
          "label": "খ",
          "question": "'অতিকায় হস্তী লোপ পাইয়াছে, কিন্তু তেলাপোকা টিকিয়া আছে'- কথাটি দ্বারা কী বোঝানো হয়েছে?",
          "explanation": "হিন্দু সমাজের নানান আচারবিধি যে নানা বিপ্লবের মধ্য দিয়ে গ্রহণযোগ্যতা হারিয়ে টিকে আছে, মাত্র, তা বোঝাতেই প্রশ্নোক্ত উক্তিটির . অবতারণা করা হয়েছে। প্রাচীনকাল থেকে হিন্দু সমাজের আচার-নীতিগুলো মানুষের জীবনকে নিয়ন্ত্রণ করত। এসব রীতিনীতির কিছু সমাজের বিকাশের জন্য বাধা তৈরি করে। নানা বিপ্লবের মধ্য দিয়ে এসব রীতি আজ গ্রহণযোগ্যতা হারিয়েছে। কিন্তু মৃত্যুঞ্জয়ের খুড়ার মতো রক্ষণশীলদের মতে, এতকিছুর পরেও হিন্দু সমাজের রীতিগুলোর কিছু তো টিকে আছে। কিন্তু গল্পকথকের মতে, এমন টিকে থাকা সমর্থনযোগ্য নয়। অতিকায় হস্তী পৃথিবী থেকে বহু আগে বিদায় নিলেও তেলাপোকা আজও টিকে আছে। এমনভাবে টিকে থাকার মাঝে গৌরবের কিছু নেই।"
        },
        {
          "label": "গ",
          "question": "উদ্দীপকে মামার বাড়ির আয়োজন 'বিলাসী' গল্পের কোন দিকটির সাথে সাদৃশ্য রয়েছে? ব্যাখ্যা করো।",
          "explanation": "উদ্দীপকে মামার বাড়ির আয়োজন 'বিলাসী' গল্পের জাতভেদের দিকটির সাথে সাদৃশ্যপূর্ণ। আলোচ্য গল্পে সমাজের মর্মমূলে জেঁকে বসা জাতভেদের দিকটি প্রকট হয়ে উঠেছে। জাতভেদের কারণে সমাজপতিরা মৃত্যুঞ্জয়. ও বিলাসীর ভালোবাসাকে মেনে নিতে পারেনি। তাদের রক্ষণশীল মনোভাবের কারণে তারা নরনারীর স্বাভাবিক সম্পর্ককে মেনে নিতে অস্বীকৃতি জানিয়েছে। মৃত্যুঞ্জয়ের স্ত্রী বিলাসী নিম্নবর্ণের নারী হওয়ায়। সমাজপতিদের মতে, মৃত্যুঞ্জয় বিলাসীর হাতে ভাত খেয়ে অন্নপাপ করেছে। তারা এজন্য মৃত্যুঞ্জয়কে সমাজচ্যুত করেছে। উদ্দীপকে আদিবের মামার বাড়ির আয়োজনে আন্তরিকতা ও সাম্যবোধের ঘাটতি পরিলক্ষিত হয়। আয়োজকরা সমাজের উঁচু শ্রেণির মানুষের জন্য জাজিম, সোফা এবং টেবিল চেয়ারের ব্যবস্থা করলেও সাধারণ মানুষদের জন্য বিশেষ কোনো ব্যবস্থা করেনি। তাদের মাটিতেই খেতে দিয়েছে, যা কখনোই কাম্য নয়। মূলত 'বিলাসী' গল্পে জাতভেদের যে নির্মম নিষ্ঠুরতা তুলে ধরা হয়েছে তা উদ্দীপকের আয়োজনেও কিছুটা পরিলক্ষিত হয়। এখানে সমাজের উঁচু শ্রেণির জন্য সুব্যবস্থা থাকলেও নিম্নশ্রেণির জন্য অবজ্ঞা ও অবহেলা চোখে পড়ে। তাই বলা যায়, মামার বাড়ির আয়োজন আলোচ্য গল্পের ভেদপ্রথার দিকটির সঙ্গে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের আদিব 'বিলাসী' গল্পের ন্যাড়ার প্রতিনিধিত্ব করে- স্বীকার কর কি?- 'বিলাসী' গল্পের আলোকে বিশ্লেষণ করো",
          "explanation": "উদ্দীপকের আদিব 'বিলাসী' গল্পের ন্যাড়ার প্রতিনিধিত্ব করে- মন্তব্যটি যথার্থ। 'বিলাসী' গরের গল্পকথক ন্যাড়া অত্যন্ত নিরপেক্ষ দৃষ্টিভঙ্গি থেকে 'বিলাসী' গল্পটি আমাদের সামনে বয়ান করেছে। তৎকালীন সমাজের মর্মমূলে জেঁকে বসা জাতিভেদের আগ্রাসী রূপটি মূর্ত হয়ে উঠেছে তার জবানিতে। সমাজের বর্ণবাদ, রক্ষণশীল সমাজপতিদের স্বার্থসন্ধানী আচরণ, সমাজে প্রচলিত কুসংস্কার, প্রায় প্রতিটি বিষয়ে ন্যাড়া দ্বিমত পোষণ করেছে। তবে সামাজিক অসঙ্গতির বিরুদ্ধে কোনো গঠনমূলক পদক্ষেপ নিতেও তাকে দেখা যায় না। সে মৃত্যুঞ্জয় ও বিলাসীর কাছের মানুষ হলেও তাদের জন্য বিশেষ কিছু করতে পারেনি। তাদের সাথে হওয়া অন্যায়কে মেনে নিয়েছে। মামা বাড়ির আয়োজনে যে সামাজিক বৈষম্য আদিব দেখতে পায়, তা তার ভালো লাগেনি। এই উঁচু-নিচু ভেদাভেদ যে সমাজের জন্য ইতিবাচক নয় তাও সে উপলব্ধি করতে পেরেছিল। তাই বিষয়টি নিজের বাবার সাথে আলোচনা করে। তবে সে নিজে এ ব্যাপারে কোনো পদক্ষেপ নেয়নি। মামার সামাজিক বৈষম্যমূলক আচরণ আদিবের কাছে দৃষ্টিকটু মনে হয়। সে তা নিয়ে বাবার পঙ্গে আলোচনা করে। কিন্তু বিষয়টির নেতিবাচকতা নিয়ে সে মামার সঙ্গে সরাসরি আলোচনা করেনি এবং এর প্রতিকারের ব্যবস্থা করেনি। ঠিক একইভাবে ন্যাড়াও বুঝতে পেরেছে মৃত্যুঞ্জয় ও বিলাসীর সাথে সমাজ না করছে তা অন্যায় এবং মানবতাবিরোধী। কিন্তু সে সমাজকে তা বুঝানোর চেষ্টা করেনি। বরং অন্যায় মেনে নিয়েই এগিয়ে গেছে। তাই আদিব ও ন্যাড়া একে অন্যের প্রতিনিধিত্ব করে।"
        }
      ]
    },
    {
      "number": "2",
      "uddipok": "ধাঁ করে একটি ট্রাক যাচ্ছে ছুটে, আরোহী ক'জন চোখ বাঁধা হাত বাঁধা আবছা মানুষ পাশে রাইফেলধারী পাঞ্জাবি সৈনিক। ছাত্র নই, মুক্তি সেনা নই কোনোও, তবু হঠাৎ হ্যান্ডস আপ রলে স্টেনগান হাতে আর প্রশ্ন দেয় ছুড়ে ঘাড় ধরে- বাঙ্গালি হো তুম?",
      "tag": "BNMPC 24",
      "sub_questions": [
        {
          "label": "ক",
          "question": "'রেইনকোট' গল্পের প্রিনসিপ্যাল আফাজ আহমদ কাকে তোয়াজ করেন?",
          "explanation": "'রেইনকোট' গল্পে প্রিনসিপ্যাল আফাজ আহমদ উর্দুর প্রফেসর আকবর সাজিদকে তোয়াজ করেন।"
        },
        {
          "label": "খ",
          "question": "\"রাশিয়ায় ছিল জেনারেল উইনটার আমাদের জেনারেল মনসুন\"- কথাটি দ্বারা কী বোঝানো হয়েছে?",
          "explanation": "জনমতের বিরুদ্ধে গেলে পতন অনিবার্য হয়ে ওঠে বলে শোষকরাও জনমতের বিরুদ্ধে যেতে ভয় পায়। 'বায়ান্নর দিনগুলো' রচনায় ভাষা আন্দোলনে মাতৃভাষা বাংলার পক্ষে জনমত সৃষ্টি হওয়ার কথা বলা হয়েছে। বাঙালিদের মুখের ভাষা বাংলাকে কেড়ে নিতে শাসকগোষ্ঠী যে তৎপর সেটি বাঙালি বুঝতে পেরে স্বতঃস্ফূর্তভাবে ভাষা আন্দোলনে সাড়া দিয়েছে। ফলে মাতৃভাষা বাংলার পক্ষে জনমত গড়ে উঠেছে। এই জনমতের বাইরে গেলে শোষকদেরও পতন ঘটবে তাতে কোনো সন্দেহ নেই। তাই শোষকরাও জনমতের বিরুদ্ধে যেতে ভয় পায়।"
        },
        {
          "label": "গ",
          "question": "উদ্দীপকে 'রেইনকোট' গল্পের যে দিকটি ফুটে উঠেছে তা ব্যাখ্যা করো।",
          "explanation": "উদ্দীপকে 'রেইনকোট' গল্পের সাধারণ মানুষের ওপর পাকিস্তানি বাহিনীর নির্মমতার দিকটি ফুটে উঠেছে। 'রেইনকোট' গল্পে মুক্তিযুদ্ধের সময় ঢাকার ভয়াবহ পরিস্থিতির কথা উঠে এসেছে। সে সময় ঢাকার কোনো মানুষই নিরাপদ ছিল না। ১৯৭১ সালের ২৫শে মার্চ রাত থেকে তারা নিয়মিত গণহত্যা চালাতে থাকে। এর থেকে রেহাই পায় না আজান দিতে থাকা মসজিদের মুয়াজ্জিন পর্যন্ত। তারা নারী-শিশু-বৃদ্ধ নির্বিশেষে সকল শ্রেণির মানুষকে নির্বিচারে হত্যা করেছে। উদ্দীপকে এ দেশের সাধারণ মানুষের ওপর পাকিস্তানি হানাদার বাহিনীর নির্যাতনের চিত্র ফুটে উঠেছে। মুক্তিযুদ্ধের সকল পাকিস্তানি সেনাবাহিনী এ দেশের নিরীহ মানুষদের গ্রেপ্তার করে চোখ-হাত-পা বেঁধে অমানসিক নির্যাতন চালিয়ে তাদের হত্যা করত। আলোচ্য গল্পেও দেখা যায়, মিলিটারিরা নুরুল হুদা ও আবদুস সাত্তারকে চোখ বেঁধে জিপে তুলে টর্চারসেলে নিয়ে যায় এবং পাশবিক নির্যাতন চালায়। তাই বলা যায়, উদ্দীপকে আলোচ্য গল্পের এদেশীয় সাধারণ মানুষের ওপর খানসেনাদের নির্যাতন ও নির্মমতার দিকটি ফুটে উঠেছে।"
        },
        {
          "label": "ঘ",
          "question": "উদ্দীপকে 'রেইনকোট' গল্পের মূলভাব ফুটে ওঠেনি'- 'রেইনকোট' গল্পের আলোকে বিশ্লেষণ করো।",
          "explanation": "উদ্দীপকে পাকিস্তানি বাহিনীর নির্মমতার দিকটি উঠে এলেও 'রেইনকোট' গল্পের মূলভাব এখানে অনুপস্থিত। 'রেইনকোট' গল্পে মুক্তিযোদ্ধার রেইনকোট পরিধান করে ভীতু প্রকৃতির এক মানুষের সাহসী হয়ে ওঠার ব্যঞ্জনাময় দিকের প্রকাশ ঘটেছে। মুক্তিযোদ্ধা শ্যালকের রেইনকোটের প্রভাবে নুরুল হুদার মাঝে দেশপ্রেমের সঞ্চার ঘটেছে। মুক্তিযোদ্ধাদের সঙ্গে তাঁর আঁতাতের অভিযোগে তিনি আনন্দিত হন এবং মুক্তিযোদ্ধাদের সাথে একাত্মতা অনুভব করেন। আর তাই প্রচণ্ড নির্যাতনেও তিনি শ্যালক মুক্তিযোদ্ধার কোনো তথ্য শত্রুদের কাছে প্রকাশ করেননি। উদ্দীপকে পাকিস্তানি মিলিটারিদের নির্যাতনের চিত্র ফুটে উঠেছে। ট্রাকে করে পাঞ্জাবি সৈনিকরা চোখ ও হাত বেঁধে মানুষদের ধরে নিয়ে যাচ্ছে। রাস্তার নিরাপরাধ মানুষকে বন্দুক উঁচিয়ে জিজ্ঞাসাবাদ করছে। পাকিস্তানি হানাদাররা মুক্তিযুদ্ধের সময় নির্বিচারে বাঙালিদের হত্যা করেছিল। চালিয়ে ছিল ব্যাপক ধ্বংসযজ্ঞ ও লুটতরাজ। বাঙালি জাতিকে নিশ্চিহ্ন করে ফেলার উদ্দেশ্য নিয়ে পাকিস্তানি হানাদাররা মানুষ হত্যার উৎসবে মেতে উঠেছিল। উদ্দীপকে এ বিষয়টিই বিচিত্র হয়েছে। উদ্দীপকে পাকিস্তানি মিলিটারিদের নিরীহ বাঙালির ওপর বর্বরোচিত হত্যাকাণ্ডের চিত্র তুলে ধরা হয়েছে। অন্যদিকে 'রেইনকোট' গল্পের মূল বিষয় মুক্তিযোদ্ধা শ্যালকের রেইনকোট গায়ে দিয়ে ভীতু নুরুল হুদার মধ্যে যে সাহস ও দেশপ্রেম জাগ্রত হয় তার প্রকৃতি ব্যাখ্যা। নুরুল হুদা ভীতু প্রকৃতির মানুষ। কিন্তু মুক্তিযোদ্ধা মিন্টুর রেইনকোট গায়ে দিয়ে তিনি দেশপ্রেমে উদ্বুদ্ধ হন এবং পাকিস্তানিদের শত নির্যাতনের পরও শ্যালক সম্পর্কে কোনো তথ্য প্রকাশ করেননি। তাই বলা যায়, উদ্দীপকে আলোচ্য গল্পের মূলভাব ফুটে উঠোনি- মন্তব্যটি যথার্থ।"
        }
      ]
    },
    {
      "number": "3",
      "uddipok": "বুড়ির আপনজন বলতে কেউ নেই। এক নাতজামাই আছে সে তাকে খাবারদাবার দেয় না। স্বামী মারা যাবার পর এই বৃদ্ধ বয়সে তাকে তাই বাজারে যেতে হয়, ফলমূল বিক্রি করে জীবনধারণ করতে হয়। আবার তার একটা পাতানো মেয়ে ছিল তারও বলতে কেউ নেই, বুড়ির চালাঘরের পাশে তার ঘর। লোকের ধান ভানে, তাই চাল পায়। তাই দিয়ে তারা দুজনে জীবিকা নির্বাহ করে।",
      "tag": "BNMPC 24",
      "sub_questions": [
        {
          "label": "ক",
          "question": "আহ্লাদি কত মাসের সন্তানসম্ভবা ছিল?",
          "explanation": "আহ্লাদির চার মাসের সন্তান সম্ভবা ছিল।"
        },
        {
          "label": "খ",
          "question": "'মরণ ঠেকাতেই ফুরিয়ে আসছে তাদের জীবনীশক্তি'- কথাটি দ্বারা কী বোঝানো হয়েছে?",
          "explanation": "চরম দুঃখ-দারিদ্র্যের সাথে লড়াই করে মাসি-পিসির বেঁচে থাকার বিষয়টিকে ইঙ্গিত করে আলোচ্য উক্তিটি করা হয়েছে। 'মাসি-পিসি' গল্পে আহ্লাদি নামের এক তরুণীকে স্বামীর নির্যাতনের হাত থেকে রক্ষা করার পাশাপাশি ক্ষুধার বিরুদ্ধে নিয়ত সংগ্রামে রত দুই বিধবা মাসি ও পিসি। বিশেষত খেয়ে না খেয়ে আহ্লাদির জীবন বাঁচিয়ে রাখাই যেন তাদের দুজনের মূল লক্ষ্য ছিল। চারিদিকে অভাব, মানুষের জীবনে নাভিশ্বাস-এহেন শ্বাসরুদ্ধকর পরিস্থিতিতে নিজেদের এবং আহ্লাদি জীবন বাঁচানোর সংগ্রামে অস্তিত্ব সংকটে খাবি খেতে থাকে মাসি-পিসি। 'মরণ ঠেকাতেই ফুরিয়ে আসছে তাদের জীবনীশক্তি' কথাটির মাধ্যমে তাদের সেই দুঃসহ অবস্থার বহিঃপ্রকাশ ঘটেছে।"
        },
        {
          "label": "গ",
          "question": "উদ্দীপকে 'মাসি-পিসি' গল্পের কোন দিকটির সাথে সাদৃশ্য রয়েছে- ব্যাখ্যা করো।'",
          "explanation": "উদ্দীপকে 'মাসি-পিসি' গল্পের মাসি-পিসির জীবিকার তাগিদে টিকে থাকার লড়াই করার দিকটির সাথে সাদৃশ্য রয়েছে। 'মাসি-পিসি' গল্পের মাসি-পিসি দুজনই নিঃস্ব ও বিধবা। জীবন সংগ্রামে টিকে থাকার জন্য তারা ধান ভানে, কাঁথা সেলাই করে এবং শাক-পাতা কুড়িয়ে শহরের বাজারে বিক্রি করে। আহ্লাদি স্বামীর ঘর ছেড়ে চলে এলে তাকেও তারা পরম মমতায় আগলে রাখে। উদ্দীপকের বুড়ির আপন বলে কেউ নেই। তাই স্বামী মারা যাওযার পর তাকেই সংসার চালাতে হয়। বাজারে ফলমূল বিক্রি করে জীবনধারণ করে। অন্যদিকে বুড়ির পাতানো মেয়ে লোকের বাড়ি ধান ভানে; এতে যা পায় তাতেই দুজন মিলে খেয়ে পরে বেঁচে থাকে। মূলত উদ্দীপকের বুড়ির জীবনযাপনের গল্প মাসি-পিসির নিঃস্ব ও অসহায় জীবনযাপনের গল্পের সাথে সাদৃশ্যপূর্ণ। যেখানে তাদের জীবিকার দায়িত্ব তাদের নিজেদের ওপর।"
        },
        {
          "label": "ঘ",
          "question": "উদ্দীপকে মাসি-পিসির জীবনাচরণের সকল দিক প্রকাশ পায়নি- 'মাসি-পিসি' গল্পের আলোকে বিশ্লেষণ করো।",
          "explanation": "উদ্দীপকে মাসি-পিসির জীবন ধারণের কিছু অংশ প্রকাশ পেলেও সকল দিক প্রকাশ পায়নি। 'মাসি-পিসি' গল্পে মাসি ও পিসির জীবন সংগ্রামের চিত্র ফুটে উঠেছে। এখানে লক্ষণীয়, মাসি-পিসি সর্বদা অস্তিত্ব রক্ষার সংগ্রামে লিপ্ত। টিকে থাকার জন্য গ্রাম থেকে তরিতরকারি শহরে নিয়ে বিক্রি করে অর্থ উপার্জন করতে হয় তাদের। নানা প্রতিকূলতার মাঝেও তারা স্বামীর ঘর ছেড়ে আসা আহ্লাদির অভিভাবকের দায়িত্ব পালনে অবহেলা করে না। অত্যাচারী স্বামী এবং লালসা-উন্মত্ত জোতরদার, দারোগা ও গুন্ডা-বদমাশদের আক্রমণ থেকে আহ্লাদিকে নিরাপদ রাখাকে তারা ব্রত হিসেবে গ্রহণ করে। উদ্দীপকে একজন বিধবা অসহায় বৃদ্ধার জীবন সংগ্রাম তুলে ধরা হয়েছে। তার একজন নাতজামাই আছে, কিন্তু সে বৃদ্ধার ভরণপোষণের দায়িত্ব পালন করে না। ফলে বৃদ্ধাকে নিজের দায়িত্ব নিজেই পালন করতে হয়। ফলমূল বিক্রি করে বৃদ্ধা তার সংসার চালায়। পাতানো মেয়ে আর সে মিলে মিশে জীবিকা নির্বাহ করে। উদ্দীপকে বৃদ্ধার জীবন সংগ্রামের মধ্য দিয়ে মাসি-পিসির দারিদ্র্য পীড়িত জীবনযাপনের দিকটি উঠে এসেছে। তবে গল্পে মাসি-পিসিকে কেবল দারিদ্র্যের সাথেই লড়তে হয়নি। বরং আহ্লাদির জন্য পুরুষশাসিত বিরূপ সমাজব্যবস্থার সাথেও তাদের প্রতিনিয়ত লড়াই করতে হয়। একদিকে আহ্লাদির অত্যাচারী স্বামী, অন্যদিকে লালসা-উন্মত্ত জোতদার, দারোগা, চৌকিদার, গুন্ডা, বদমাশদের সাথে অস্তিত্ব রক্ষার সংগ্রামও তাদের চালিয়ে যেতে হয়। তাই বলা যায়, মাসি-পিসির জীবনে পুরুষত্বতান্ত্রিক সমাজের নির্যাতিত ও বঞ্চনার দিকটি উদ্দীপকে প্রকাশ পায়নি। সুতরাং মন্তব্যটি যথার্থ।"
        }
      ]
    },
    {
      "number": "4",
      "uddipok": "কালবৈশাখী ঝড়ে বজ্রপাতে রতনের হালের গরু মারা যায় এবং শিলাবৃষ্টিতে ফসলের ব্যাপক ক্ষতি হয়। এমন বিপদের সময় কোনো উপায় না পেয়ে সে এলাকার মাতব্বর জমিরুদ্দিনের কাছে যায় এবং তার কাছে সাহায্য দাবি করে। সবকিছু শুনে মাতব্বর জমিরুদ্দিন একজোড়া হালের বলদ কিনে দেয় এবং আবার নতুন করে চাষাবাদ শুরু করতে বলে। কয়েক মাসের মধ্যেই তার ঘরে আবার নতুন ফসল আসে এবং বিপদ থেকে মুক্তি পায়।",
      "tag": "BNMPC 24",
      "sub_questions": [
        {
          "label": "ক",
          "question": "'রেডক্রস' কোন ধরনের সংস্থা?",
          "explanation": "'রেডক্রস' সেবাধর্মী সংস্থা।"
        },
        {
          "label": "খ",
          "question": "একমুষ্টি ভিক্ষা দেওয়াকে লেখক মানব-কল্যাণ মনে করেন না কেন?",
          "explanation": "একমুষ্টি ভিক্ষা দেওয়াকে লেখক মানব-কল্যাণ মনে করেন না কারণ এতে প্রকৃতপক্ষে মানুষকে অবমাননা করা হয়। লেখকের মতে, বর্তমানে মানুষ মানব-কল্যাণ কথাটার প্রকৃত তাৎপর্য - উপলব্ধি করতে পারে না। তাই তারা একমুষ্টি ভিক্ষা দেওয়ার মতো ক্ষুদ্র কাজকেও মানব-কল্যাণ বলে মনে করে থাকে। অথচ এ কাজে প্রকৃতপক্ষে মানব-মর্যাদাকে লঙ্ঘন করা হয় এবং দান গ্রহীতা অপরের দয়ার ওপর নির্ভরশীল হয়ে পড়ে। ফলে সে নিজের অবস্থার পরিবর্তনে সচেষ্ট হয় না। এজন্য একমুষ্টি ভিক্ষা দেওয়াকে লেখক মানব-কল্যাণ মনে করেন না।"
        },
        {
          "label": "গ",
          "question": "উদ্দীপকে মাতব্বর জমিরুদ্দিনের কাজকে 'মানব-কল্যাণ' প্রবন্ধের কোন ঘটনাকে স্মরণ করিয়ে দেয়? ব্যাখ্যা করো।",
          "explanation": "উদ্দীপকটি 'মানব-কল্যাণ' প্রবন্ধে বর্ণিত মহানবি (স.) কর্তৃক একজন ভিক্ষুককে কুড়াল কিনে দেওয়ার ঘটনাকে স্মরণ করিয়ে দেয়। ইসলাম ধর্মে ভিক্ষা করাকে নিরুৎসাহিত করতে বলা হয়েছে। আর তাই তো মহানবি (স.)-এর কাছে একজন ভিক্ষুক ভিক্ষা চাইতে এলে তিনি তাকে একটি কুড়াল কিনে দিয়েছিলেন। কারণ, ভিক্ষা করলে আত্মমর্যাদার অবনমন ঘটে। তাঁর উদ্দেশ্য ছিল, ভিক্ষুকটি যেন স্বাবলম্বনের মাধ্যমে মর্যাদাপূর্ণ জীবন অতিবাহিত করতে পারে। আলোচ্য উদ্দীপকে চেয়ারম্যান সাহেবের মধ্যে আমরা মানবিকতার দিকটির পাশাপাশি সমস্যা সমাধানের টেকসই চিন্তার প্রতিফলন দেখতে পাই। তিনি বশিরের সমস্যা বিবেচনায় নিয়ে তাকে শুধু সাহায্য করার মধ্যেই নিজেকে সীমাবদ্ধ রাখেননি; বরং তিনি বশিরের সমস্যার স্থায়ী সমাধানে অবদান রেখেছেন। এর মধ্যে দিয়ে তিনি কৃষক বশিরকে মর্যাদাপূর্ণ জীবন দান করেছেন। যেমনটি আমরা আলোচ্য প্রবন্ধে মহানবি (স.)-এর মধ্যেও দেখতে পাই। 'মানব-কল্যাণ' প্রবন্ধে মহানবি (স.) এক ভিক্ষুককে কুড়াল কিনে দিয়েছিলেন তার সুন্দর জীবনের স্থায়ী সমাধান হিসেবে। সে বিবেচনায় উদ্দীপকটি 'মানব-কল্যাণ' প্রবন্ধের এ ঘটনাকেই স্মরণ করিয়ে দেয়।"
        },
        {
          "label": "ঘ",
          "question": "উদ্দীপকে 'মানব-কল্যাণ' প্রবন্ধের মানব-মর্যাদার সকল দিক প্রকাশ পায়নি- 'মানব-কল্যাণ' প্রবন্ধের আলোকে মন্তব্যটি মূল্যায়ন করো।",
          "explanation": "উদ্দীপকে 'মানব-কল্যাণ' প্রবন্ধের মানব মর্যাদার সকল দিক প্রকাশ পায়নি- মন্তব্যটি যথার্থ নয়। 'মানব-কল্যাণ' প্রবন্ধে লেখক বলতে চেয়েছেন, মানব-কল্যাণ মানব- মর্যাদার সহায়ক। মানুষকে মানুষ হিসেবে এবং মানবিক বৃত্তির বিকাশের পথেই বেড়ে উঠতে হবে, আর তার জন্য যথাযথ ক্ষেত্র রচনাই মানব- কল্যানের প্রাথমিক সোপান। সাধারণভাবে অনেকে দুস্থ মানুষদের করুণাবশত দান-খয়রাত করাকে মানব-কল্যাণ মনে করেন। কিন্তু লেখকের মতে, মানব-কল্যাণের লক্ষ্য সকল অবমানাকর অবস্থা থেকে মর্যাদাপূর্ণ অবস্থায় মানুষের উত্তরণ ঘটানো। উদ্দীপকে রতন কালবৈশাখী ঝড়ে বিপর্যস্ত হয়ে মাতব্বরের কাছে সাহায্যের জন্য গেলে মাতব্বর জমিরুদ্দিন তার সকল সমস্যা শোনেন। তারপর তাকে একজোড়া হালের বলদ কিনে দেন এবং নতুন করে চাষাবাদ শুরু করতে বলেন। এতে দেখা যায়, অল্পদিনের মধ্যেই রতন তার ক্ষয়ক্ষতি সামলে উঠতে পারে। উদ্দীপকে মাতব্বর জমিরুদ্দিন রতনের সার্বিক উন্নয়নে অবদান রেখেছেন। তিনি রতনের সমস্যার কথা শুনে সঠিক পরামর্শ দিয়েছেন। সেই সাথে হালের গরু কিনে দিয়েও রতনের সমস্যার সমাধানে গুরুত্বপূর্ণ ভূমিকা রেখেছেন। উদ্দীপকে আমরা জীবনের সার্বিক উন্নতির দিকটি দেখতে পাই। । তবে এদিকটি ছাড়াও প্রবন্ধে সমাজ এবং রাষ্ট্র কীভাবে মনুষ্যত্ববোধ সম্পন্ন মানুষ সৃষ্টি করতে পারে, মানব-মর্যাদা বৃদ্ধির উপায়, বিজ্ঞানের অভাবনীয় আবিষ্কারকে মানব-কল্যাণে ব্যবহার করার উপায় প্রভৃতি বিষয়ের সমাবেশ ঘটেছে। সর্বোপরি মর্যাদাপূর্ণ অবস্থায় মানুষের উত্তরণ ঘটিয়ে এক কল্যাণময় পৃথিবী রচনা করাই লেখকের উদ্দেশ্য। উদ্দীপকে এ বিষয়ের আলোকপাত নেই। তাই উদ্দীপকে 'মনিব-কল্যাণ' প্রবন্ধের মানব-মর্যাদার সকল দিক প্রকাশ পায়নি- মন্তব্যটি যথার্থ।"
        }
      ]
    },
    {
      "number": "5",
      "uddipok": "ছোটোবেলা থেকেই বিশ্ববিদ্যালয়ে পড়ুয়া ছাত্র রাশেদের বিপদগ্রস্ত মানুষের পাশে দাঁড়ানো স্বভাব। কেউ বিপদে পড়লেই সাহায্যের হাত বাড়িয়ে দেয় সে। যেমন মৃতদেহকে কাঁধে নিয়ে শ্মশানঘাটে গিয়ে লাশ সৎকার করে, গোরস্থানে গিয়ে লাশ দাফনের কাজ করে। নিজে অভুক্ত থেকে দুর্ভিক্ষ বন্যা-পীড়িত ক্ষুধার্ত মানুষের মুখে অন্ন পরিবেশন করে, বন্ধুহীন রোগীর শয্যাপার্শ্বে রাতের পর রাত জেগে পরিচর্যা করে, পথে পথে গান গেয়ে ভিখারি সেজে দুর্দশাগ্রস্তদের জন্য ভিক্ষা করে, দুর্বলের পাশে বল হয়ে দাঁড়ায়, হতাশের বুকে আশা জাগায়।",
      "tag": "BNMPC 24",
      "sub_questions": [
        {
          "label": "ক",
          "question": "কবি নব সৃষ্টির আনন্দে কী উপড়ে ফেলতে চেয়েছেন?",
          "explanation": "কবি নব সৃষ্টির আনন্দে অধীন বিশ্বকে উপড়ে ফেলতে চেয়েছেন।"
        },
        {
          "label": "খ",
          "question": "'মম এক হাতে বাঁকা বাঁশের বাঁশরী আর হাতে রণ-তূর্য'- কথাটি দ্বারা কী বোঝানো হয়েছে?\"",
          "explanation": "প্রেম ও দ্রোহের সমন্বয়ে নিজ অস্তিত্বের স্বরূপ তুলে ধরতেই কবি প্রশ্নোক্ত চরণটির অবতারণা করেছেন। কাজী নজরুল ইসলাম প্রেমের কবি, দ্রোহের কবি। মানবপ্রেম ও সাম্যবাদী চেতনা তাঁর কবিতার মূলসুর। আর তাই যেখানেই অসাম্য ও অনাচার লক্ষ করেছেন, ব্যথিত কবি সেখানেই উচ্চারণ করেছেন দ্রোহের পঙ্ক্তিমালা। আলোচ্য কবিতাটিতেও কবির দ্রোহ পরাধীনতার শৃঙ্খল এবং অসাম্যের বিরুদ্ধে, যার মুখ্য উদ্দেশ্য মানবমুক্তি। নিপীড়িত মানুষের ক্রন্দন বন্ধ করার প্রয়াসেই তাঁর এই দ্রোহ। কবি সত্তার এই বিদ্রোহী রূপ এবং তার অন্তরালে মানবপ্রেমের বিষয়টি বোঝাতেই কবি প্রশ্নোক্ত চরণটির অবতারণা করেছেন।"
        },
        {
          "label": "গ",
          "question": "উদ্দীপকের রাশেদের মধ্যে 'বিদ্রোহী' কবিতার কোন দিকটি প্রকাশ পেয়েছে? ব্যাখ্যা করো।",
          "explanation": "উদ্দীপকের রাশেদের মধ্যে 'বিদ্রোহী' কবিতার মানবপ্রেমের দিকটি প্রকাশ পেয়েছে। 'বিদ্রোহী' কবিতার মূলসুর বিদ্রোহী চেতনা হলেও সেই বিদ্রোহের বীজ লুক্কায়িত আছে প্রেমে। কেননা, মানুষের প্রতি ভালোবাসা না থাকলে কেউ অন্যের দুঃখ-বেদনা নিজের মাঝে, অনুভব করতে পারে না। কবি ও তার ব্যতিক্রম নন। তিনি সর্বগ্রাসী বিদ্রোহী রূপ ধারণ করেছেন মূলত প্রেমের দ্বারা অনুপ্রাণিত হয়ে। মানুষের প্রতি তাঁর অকৃত্রিম ভালোবাসাই তাঁকে দ্রোহের পথে চালিত করেছে। দ্রোহের অন্তরালে কবির মানবতাবোধের প্রকাশ ঘটেছে। রাশেদ উদারনৈতিক মানবতাবাদে বিশ্বাস করে। বিপদগ্রস্ত মানুষের পাশে দাঁড়ানো তার কাছে সব কিছুর আগে। যেখানে যখন কাউকে রাশেদ বিপদে পড়তে দেখে তখনই সে এগিয়ে আসে সাহায্য করতে। তার কাছে অসহায় বিপদগ্রস্ত মানুষের পাশে দাঁড়ানো, সেবার হাত বাড়িয়ে দেওয়াই জীবনের অন্য নাম। তাই বলা যায়, রাশেদের মধ্যে আলোচ্য কবিতার মানবপ্রেমে উজ্জীবিত হওয়ার দিকটি প্রকাশ পেয়েছে।"
        },
        {
          "label": "ঘ",
          "question": "\"উদ্দীপকে 'বিদ্রোহী' কবিতার মূলভাব অনুপস্থিত\"- তোমার মতের সপক্ষে যুক্তি দাও।",
          "explanation": "'বিদ্রোহী' কবিতার মূলভাব পরাধীনতা ও অপশাসনের বিরুদ্ধে বিদ্রোহ, যা উদ্দীপকে অনুপস্থিত। 'বিদ্রোহী' কবিতায় অন্যায় ও অসাম্যের বিরুদ্ধে কবির দ্রোহের স্বরূপ ফুটে উঠেছে। এ কবিতায় পরাধীন ভারতবর্ষের সমস্যাসংকুল আর্থসামাজিক ও রাজনৈতিক পরিবেশে বিপর্যস্ত জাতির মুখপাত্র হিসেবে কবি নিজেকে উপস্থাপন করেছেন। মানুষের প্রতি অকৃত্রিম ভালোবাসাই কবিকে এমন অবস্থানে দাঁড় করিয়েছে। সর্বোপরি, কবিতাটিতে তিনি অপশক্তির কুপ্রভাব দূর করে একটি বৈষম্যহীন ও শান্তিপূর্ণ সমাজ বিনির্মাণের স্বপ্ন দেখেছেন। উদ্দীপকে রাশেদের জীবনসত্য তুলে ধরা হয়েছে। রাশেদের স্বভাব মানুষকে সাহায্য করা। বিপদে মানুষের পাশে দাঁড়ানো। রাশেদ সর্বদা নিজের স্বার্থ ত্যাগ করে মানুষের জন্য কাজ করে। হতাশাগ্রস্ত মানুষের বুকে আশার সঞ্চার করাই তার জীবনের একমাত্র লক্ষ্য। উদ্দীপকে আমরা মানবতার ডাক শুনতে পাই। মানবপ্রেমে উদ্বুদ্ধ হয়ে মানবিক হওয়ার শিক্ষা পাওয়া যায় উদ্দীপক থেকে। অন্যদিকে 'বিদ্রোহী' কবিতার মূলসুর অন্যায় ও অসাম্যের বিরুদ্ধে বিদ্রোহ। পরাধীন ভারতবর্ষে ঔপনিবেশিক শাসনের জাঁতাকলে প্রতিনিয়ত নিষ্পেষিত হচ্ছিল মানুষ। নিপীড়িত মানুষের সেই আর্তনাদ ব্যথিত করে কবিচিত্তকে। সংগত কারণেই সমাজসচেতন কবি তাদের অত্যাচারের বিরুদ্ধে সগর্বে উচ্চারণ করেন দ্রোহের পঙ্ক্তিমালা। 'বিদ্রোহী' কবিতাটি তারই ফল। তাই বলা যায়, উদ্দীপকে আলোচ্য কবিতার মূলভাব অনুপস্থিত।"
        }
      ]
    },
    {
      "number": "6",
      "uddipok": "সড়ক দুর্ঘটনায় দুই শিক্ষার্থীর মৃত্যু হলে বাস মালিক ও ড্রাইভারের বিচারের দাবিতে রাস্তায় নেমে আসে সারা দেশের স্কুল-কলেজ পড়ুয়া শিক্ষার্থীরা। তাঁরা 'we want justice' স্লোগান তুলে রাস্তায় বেরিয়ে পড়ে। রাজধানী ঢাকাসহ সারাদেশের রাস্তাঘাট প্রায় অচল হয়ে পড়ে। সপ্তাহব্যাপী আন্দোলনের পর সরকার ন্যায়বিচার করার আশ্বাস দেওয়ার পরে শিক্ষার্থীরা ঘরে ফিরে যায়।",
      "tag": "BNMPC 24",
      "sub_questions": [
        {
          "label": "ক",
          "question": "আঠারো বছর বয়সের প্রাণ কী রূপ?",
          "explanation": "আঠারো বছর বয়সের প্রাণ তীব্র আর প্রখর।"
        },
        {
          "label": "খ",
          "question": "'দুর্যোগে হাল ঠিকমত রাখা ভার ক্ষত-বিক্ষত হয় সহস্র প্রাণ'- কথাটি দ্বারা কী বোঝানো হয়েছে?",
          "explanation": "প্রশ্নোক্ত উক্তিটিতে নানামুখী জটিলতায় পদস্খলনের ফলে জীবনে বিপর্যয় নেমে আসার দিকটিকে বোঝানো হয়েছে। আঠারো বছর বয়স জীবনের এক উত্তরণকালীন পর্যায়। অন্যের ওপর নির্ভরশীলতা পরিহার করে এ বয়সেই নিজের পায়ে দাঁড়ানোর প্রস্তুতি নিতে হয় তরুণকে। জীবনের এ সন্ধিক্ষণে শারীরিক, মানসিক, সামাজিক ও রাজনৈতিক নানা জটিলতায় পড়তে হয় তরুণদের। এ সময় সচেতনভাবে সঠিক পথে নিজেকে পরিচালিত করতে না পারলে জীবন ব্যর্থতায় পর্যবসিত হতে পারে। প্রশ্নোক্ত চরণে এটিই প্রকাশিত হয়েছে।"
        },
        {
          "label": "গ",
          "question": "উদ্দীপকে শিক্ষার্থীদের মধ্যে 'আঠারো বছর বয়স' কবিতার কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকে শিক্ষার্থীদের মধ্যে 'আঠারো বছর বয়স' কবিতায় অন্যায়ের বিরুদ্ধে প্রতিবাদী মানসিকতার দিকটি ফুটে উঠেছে।' 'আঠারো বছর বয়স' কবিতায় কবি তারুণ্যের নানান বৈশিষ্ট্য তুলে ধরেছেন। এই বয়সি তরুণেরা অসীম সাহসী এবং আত্মত্যাগের মহান মন্ত্রে উজ্জীবিত। তাই তারা যেকোনো অন্যায়-অবিচারের বিরুদ্ধে প্রতিবাদী হয়ে ওঠে। শত আঘাত-সংঘাতের মধ্যেও তারা রক্তশপথ নিয়ে ঝাঁপিয়ে পড়ে সত্য ও সুন্দর প্রতিষ্ঠা করতে। এসব ইতিবাচক বৈশিষ্ট্য প্রত্যক্ষ করেই তারুণ্যের জয়গান গেয়েছেন কবি। উদ্দীপকে শিক্ষার্থীদের প্রতিবাদী রূপটি তুলে ধরা হয়েছে। শত বাধা ও সংঘাত উপেক্ষা করেও অন্যায়ের বিরুদ্ধে তাঁরা সোচ্চার। এক্ষেত্রে তাদের মনে কোনো ভয় বা সংশয় নেই। সম্মুখে এগোবার দীপ্ত সাহস নিয়ে তারা অগ্রসরমান। নিজেদের লক্ষ্যে পৌছানোর আগ পর্যন্ত তারা। অন্যায়ের বিরুদ্ধে আপোসহীন। যা 'আঠারো বছর বয়স' কবিতার আঠারো বছর বয়সের অন্যতম বৈশিষ্ট্য। তাই বলা যায়, শিক্ষার্থীদের প্রতিবাদী মানসিকতা আলোচ্য কবিতার সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে 'আঠারো বছর বয়স' কবিতার আংশিক দিক প্রকাশ পেয়েছে- বিশ্লেষণ করো।",
          "explanation": "'আঠারো বছর বয়স' কবিতায় কবি তারুণ্যের সকল ইতিবাচক ও সম্ভাবনাময় দিক তুলে ধরায় উদ্দীপকটি আলোচ্য কবিতার আংশিক প্রতিফলন। 'আঠারো বছর বয়স' কবিতায় কবি আঠারো বছর বয়সটি নানা ইতিবাচক বৈশিষ্ট্য চিহ্নিত করেছেন। এ বয়সেই মানুষ অন্যের ওপর নির্ভরতা পরিহার করে, মাথা উঁচু করে স্বাধীনভাবে চলার ঝুঁকি নিয়ে থাকে। নানা দুঃসাহসী স্বপ্ন, কল্পনা ও উদ্যোগ এ বয়সের তরুণদের মনকে ঘিরে রাখে। দেশ, জাতি ও মানবতার জন্য যুগে যুগে এ বয়সের তরুণেরাই এগিয়ে এসেছে সবচেয়ে বেশি। উদ্দীপকে শিক্ষার্থীদের সাহসিকতা ও প্রতিবাদী মানসিকতার দিকটি তুলে ধরা হয়েছে। আত্মবিশ্বাসে বলিয়ান এসব তরুণ অন্যায়ের বিরুদ্ধে সোচ্চার। শত বাধা-বিপত্তি অতিক্রম করেও অন্যায়ের বিরুদ্ধে তারা রাস্তায় নামে। নিজেদের ওপর সব অন্যায়ের জবাব দিতে তারা প্রতিজ্ঞাবদ্ধ। উদ্দীপকের তারুণ্যের প্রতিবাদী মানসিকতা ফুটে উঠেছে। অন্যদিকে,, আলোচ্য কবিতায়, আঠারো বছর বয়সের বৈশিষ্ট্য হিসেবে কল্যাণচিন্তা, সেবাব্রত, উদ্দীপনা, সাহসিকতা ও বলার দুর্বার গতিকে চিহ্নিত করা হয়েছে। জড় ও প্রথাগত নিশ্চল জীবন পেছনে ফেলে নতুন সমাজ গড়ার স্বপ্ন এ বয়সের তরুণরাই দেখতে পায়। আত্মত্যাগের মহান মন্ত্রে উজ্জীবিত হওয়া বা আঘাত সংঘাতের মধ্যে রক্তাক্তপথ দিয়ে এগিয়ে যাওয়ার বৈশিষ্ট্য এই তরুণদের মাঝেই দেখা যায়। তাছাড়া এই বয়সে তরুণদের নেতিবাচক মতাদর্শে জড়িয়ে সামাজিক বিপর্যয়ের কারণ হওয়ায় বিষয়টিও কবি এড়িয়ে যায়নি। তাই বলা যায়, বিষয়ভাবনায় সীমাবদ্ধতার কারণে উদ্দীপকে আলোচ্য কবিতার আংশিক দিক প্রকাশ পেয়েছে।"
        }
      ]
    },
    {
      "number": "7",
      "uddipok": "মসজিদে কাল শিরনি আছিল, অঢেল গোস্ত রুটি বাঁচিয়া গিয়াছে, মোল্লা সাহেব হেসে তাই কুটি কুটি, এমন সময় এল মুসাফির গায়ে আজারির চিন বলে, বাবা, আমি ভুখা ফাঁকা আছি আজ নিয়ে সাত দিন তেরিয়া হইয়া হাকিল মোল্লা, \"ভালা হলো দেখি লেঠা, ভুখা আছ মর গো-ভাগাড়ে গিয়ে। নমাজ পড়িস বেটা\"?",
      "tag": "BNMPC 24",
      "sub_questions": [
        {
          "label": "ক",
          "question": "'মালঞ্চ' শব্দের অর্থ কী?",
          "explanation": "'মালঞ্চ' শব্দের অর্থ বাগান।"
        },
        {
          "label": "খ",
          "question": "\"কত ঠাঁই হতে কত কী যে আনি' সাজাই নিরন্তর\"- কথাটি দ্বারা কবি কী বুঝিয়েছেন?",
          "explanation": "যে কবিকে নিষ্ঠুর বাণী শুনিয়েছে কবি তার মুখখানি সাজিয়ে দিতে চেয়েছেন। কবি বিশ্বাস করেন কারো ক্ষতি করা নয়, উপকার করাই মানুষের প্রকৃত ধর্ম। তাই কেউ নিষ্ঠুর বাণী শোনালে কবি তার মুখ সাজিয়ে দিতে চেয়েছেন। দেখিয়ে দিয়েছেন প্রতিহিংসা-প্রতিশোধ নয়, ভালবাসাই জীবনের আদর্শ।"
        },
        {
          "label": "গ",
          "question": "উদ্দীপকে মোল্লার আচরণে 'প্রতিদান' কবিতার কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকে মোল্লার আচরণে 'প্রতিদান' কবিতার অনিষ্টকারীর দিকটি ফুটে উঠেছে। 'প্রতিদান' কবিতায় কবি এমন এক শ্রেণিকে তুলে ধরেছেন যাদের কাজ মানুষের অনিষ্ট করা। অন্যের ঘর ভেঙেই তাদের শান্তি। অন্যকে কাঁদতে দেখলেই তারা স্বস্তি পায়। তাদের মনে অন্যকে নিয়ে কোনো ভালো চিন্তা কাজ করে না। তারা কেবল নিজের ভালোটাই বুঝতে পারে। অন্যের অপকার করে নিজের স্বার্থ উদ্ধার করাই তাদের কাছে জীবনের প্রকৃত নাম। কবি এই ধরনের মানুষকেও ভালোবেসে ক্ষমা করে দায়িত্বশীল আচরণের পরিচয় দেওয়ার পক্ষে অবস্থান নিয়েছেন এই কবিতায়। উদ্দীপকের মোল্লা সাহেব একজন ধর্মসাধক। অথচ সাত দিনের ক্ষুধার্ত ভিখারীকে সে খাবার না দিয়ে বিদায় দেয়। যদিও তার কাছে অঢেল গোস্ত রুটি ছিল। মূলত মোল্লা সাহেব একজন স্বার্থসন্ধানী মানুষ যে নিজের জন্যই ধর্মকে ব্যবহার করে। প্রকৃতপক্ষে, ধর্মের নামে সে অধর্মের কাজ করে। তাই বলা যায়, মোল্লার আচরণে 'প্রতিদান' কবিতার অনিষ্টকারীদের দিকটি প্রকাশ পেয়েছে।"
        },
        {
          "label": "ঘ",
          "question": "\"উদ্দীপকে 'প্রতিদান' কবিতার মূলভাবের প্রতিফলন ঘটেনি\"- বিশ্লেষণ করো।",
          "explanation": "'উদ্দীপকে 'প্রতিদান' কবিতার মূলভাবের প্রতিফলন ঘটেনি'- মন্তব্যটি যথার্থ। 'প্রতিদান' কবিতায় কবি সহনশীলতা, উদারতা ও ক্ষমাশীলতার দৃষ্টান্ত উপস্থাপন করেছেন। কবি সমাজে বিদ্যমান হানাহানি-হিংসা-বিদ্বেষের বিপরীতে প্রীতিময় পরিবেশের আকাঙ্ক্ষা করেছেন। কেননা, ভালোবাসাপূর্ণ মানুষই নির্মাণ করতে পারে সুন্দর ও নিরাপদ পৃথিবী। কবি অনিষ্টকারীর উপকার করার মাধ্যমে মহানুভবতার শক্তিতে পৃথিবীকে নির্মল ও সুন্দর করে তুলতে চেয়েছেন। কেননা, অপরের উপকারেই মানবজীবনের সুখ ও সার্থকতা নিহিত। উদ্দীপকে আমরা একজন অনিষ্টকারীর স্বরূপ দেখতে পাই। যে একজন ধর্মরক্ষক হয়েও অধর্মের কাজ করে। মসজিদে শিরনির অঢেল গোস্ত রুটি থাকলেও সাত দিনের অভুক্ত ভিখারীকে মোল্লা সাহেব খাবার না দিয়ে ফিরিয়ে দেয়। এর মধ্য দিয়ে মূলত সমাজের ধর্মের মুখোশধারী স্বার্থসন্ধানী মানুষদের স্বরূপ উন্মোচিত হয়েছে। উদ্দীপকে স্বার্থসন্ধানী সংকীর্ণ মনের মানুষের স্বরূপ তুলে ধরা হয়েছে। অন্যদিকে, 'প্রতিদান' কবিতায় কবি হিংসা-বিদ্বেষ ভুলে একটি সুন্দর পৃথিবীর প্রত্যাশা করেছেন। কবি ক্ষুদ্র স্বার্থকে বিসর্জন দিয়ে পরার্থপরতার মধ্যেই যে প্রকৃত সুখ ও জীবনের সার্থকতা নিহিত সে বিষয়ে আলোকপাত করেছেন। ভালোবাসা ও সহমর্মিতায় যে সুখ পাওয়া যায় তা প্রতিহিংসায় পাওয়া যায় না। তাই প্রতিশোধ-প্রতিহিংসার বিপরীতে কবির কণ্ঠে ব্যক্ত হয়েছে প্রীতিময় পরিবেশ সৃষ্টির আকাঙ্ক্ষা যা উদ্দীপকে অনুপস্থিত। ফলে প্রশ্নোক্ত মন্তব্যটি যথার্থ।"
        }
      ]
    },
    {
      "number": "8",
      "uddipok": "রহস্যময় লোক হোসেন মিয়া। বাড়ি তাহার নোয়াখালী অঞ্চলে। কয়েক বছর আগে হইতে কেতুপুরে বাস করিতেছে। প্রথমে যখন সে কেতুপুরে আসিয়াছিল পরনে ছিল ছেঁড়া লুঙ্গি, মাথায় এক ঝাঁক চুল, ঘসা দিলেই গায় খড়ি উঠত। জেলে পাড়া নিবাসি মুসলমান মাঝি জহরের বাড়িতে সে আশ্রয় লইয়াছিল। জহরের নৌকায় বৈঠা বাইতো.... আজ সে জমি জায়গা কিনিয়া ঘরবাড়ি তুলিয়া পরম সুখেই দিন কাটাইতেছে। গতবছর নিকা করিয়া ঘরে আনিয়াছে দুই নম্বর বৌকে। এই সুখের অবস্থায় যে সে কী উপায়ে করিয়াছে গ্রামের লোক তা অনুমান করিয়া উঠিতে পারে না।",
      "tag": "BNMPC 24",
      "sub_questions": [
        {
          "label": "ক",
          "question": "খালেক ব্যাপারীর দ্বিতীয় স্ত্রীর নাম কী?",
          "explanation": "খালেক ব্যাপারীর দ্বিতীয় স্ত্রীর নাম তানু বিবি।"
        },
        {
          "label": "খ",
          "question": "\"গ্রামের লোকেরা যেন রহিমারই অন্য সংস্করণ\"- কথাটি দ্বারা কী বোঝানো হয়েছে?",
          "explanation": "মহব্বতনগরের লোকেরা মজিদের প্রথম স্ত্রী রহিমার, মতোই দৈহিক শক্তিতে বলীয়ান, কিন্তু সহজ-সরল এবং মানসিকভাবে দুর্বল ও ভীতু প্রকৃতির, যা প্রশ্নোক্ত বাক্যটির মাধ্যমে বোঝানো হয়েছে। মহব্বতনগরের মানুষগুলো কাজ করে আনন্দ পায়। তাদের অন্তরজুড়ে শুধু জমি আর ধান। সারা বছর খোদার কথা ভুলেই থাকে তারা। কেবল বর্ষণহীন খরার দিনে যখন জমিতে ফাটল ধরে তখন তারা খোদাকে স্মরণ করে। বিশাল শরীর নিয়ে তারা সব সময় কাজে মগ্ন থাকে। মোটাতাজা শরীর হলেও লোকগুলো রহিমার মতো অন্তরে নারীসুলভ ভয় লালন করে। রহিমার মতোই তারা মজিদকে ভয় পায় ও শ্রদ্ধা করে। এজন্যই প্রশ্নোক্ত কথাটি বলা হয়েছে।"
        },
        {
          "label": "গ",
          "question": "উদ্দীপকের হোসেন মিয়া 'লালসালু' উপন্যাসের কোন চরিত্রের সাদৃশ্য রয়েছে? ব্যাখ্যা করো।",
          "explanation": "উদ্দীপকের হোসেন মিয়ার সাথে মজিদ চরিত্রের সাদৃশ্য রয়েছে। 'লালসালু' উপন্যাসের কেন্দ্রীয় চরিত্র মজিদ, শস্যহীন অঞ্চল থেকে তার মহব্বতনগর গ্রামে আগমন। একটি অজ্ঞাত কবরকে মোদাচ্ছের পিরের মাজার হিসেবে প্রতিষ্ঠিত করে সে নিজের প্রভাব-প্রতিপত্তি বিস্তার করে। গ্রামের মানুষের অজ্ঞতা, ধর্মীয়-গোঁড়ামি ও সরলতাকে অবলম্বন করে মজিদ তাদের ওপর নিজের আধিপত্য বিস্তার করে। অথচ যখন মজিদ প্রথম মহব্বতনগর গ্রামে প্রবেশ করে তখন তার কিছুই ছিল না। ঝরা পাতার মতো এই গ্রামে প্রবেশ করে, ধীরে ধীরে সে এখন শিকড়গাড়া বৃক্ষ। হোসেন মিয়া জীবিকার তাগিদে কেতুপুর গ্রামে আসে। যখন সে কেতুপুর আসে তখন সে ছিল সহায়-সম্বলহীন নিঃস্ব মানুষ। আশ্রিত ছিল জহর মাঝির বাড়িতে। জহর মাঝির নৌকায় বৈঠা বাইতো হোসেন মিয়া। কিন্তু এখন সময়ের বিবর্তনে 'সে প্রচুর অর্থ-সম্পত্তির মালিক। তাই বলা যায়, সহায়-সম্বলহীন আগন্তুক থেকে প্রভাবশালী ব্যক্তিতে পরিণত হওয়ায় হোসেন মিয়া ও মজিদ সাদৃশ্যপূর্ণ।"
        },
        {
          "label": "ঘ",
          "question": "সাদৃশ্য থাকলেও হোসেন মিয়ার তুলনায় সাদৃশ্যপূর্ণ চরিত্রটি আরও ব্যঞ্জনাময় 'লালসালু' উপন্যাসের আলোকে মন্তব্যটি বিচার করো।",
          "explanation": "সাদৃশ্য থাকলেও হোসেন মিয়ার তুলনায় মজিদ চরিত্রটি আরও বেশি ব্যঞ্জনাময়। 'লালসালু' উপন্যাসের কেন্দ্রীয় চরিত্র মজিদ। অস্তিত্বের সংকটে বিপন্ন অবস্থার মহব্বতনগর গ্রামে আগত এই. মজিদ গ্রামের সহজ-সরল মানুষের ধর্মবিশ্বাসসহ সামগ্রিক জীবনবোধ সবই নিয়ন্ত্রণ করেছে। নাম না জানা একটি কবরকে মোদাচ্ছের পিরের মাজার হিসেবে স্বীকৃতি দিয়ে সে শুরু করে ধর্ম ব্যাবসা। নানা কূটকৌশলে সে তার প্রভাব ও ক্ষমতাকে অক্ষুণ্ণ রাখে। প্রগতিশীল সকল চিন্তাকেই সে করে তোলে বিপন্ন। হোসেন মিয়া ভাগ্যান্বেষণে কেতুপুর গ্রামে প্রবেশ করে। প্রথমে যখন সে কেতুপুর আসে তখন তার কিছুই ছিল না। এক রকম ছিন্নছাড়া জীবন ছিল তার। জহর মাঝির নৌকা বাইতো আর তার বাড়িতেই আশ্রিত থাকতো। পরবর্তীতে সে ধীরে ধীরে অর্থবিত্তের মালিক হয়, বাড়িঘর করে এবং বিয়ে করে সংসার শুরু করে। উদ্দীপকের হোসেন মিয়া একজন ভাগ্যান্বেষী মানুষ থেকে কেতুপুর গ্রামের প্রভাবশালী ব্যক্তিতে পরিণত হয় সেই বিষয়টি তুলে ধরা হয়েছে। অন্যদিকে, মজিদের ক্ষেত্রে ভাগ্যান্বেষী থেকে প্রভাশালী ব্যক্তিত্বে পরিণত হওয়ায় শেষ কথা নয়। মজিদ উপন্যাসে কুসংস্কার, শঠতা, প্রতারণা এবং অন্ধবিশ্বাসের প্রতীকী চরিত্র। সে গ্রামের সহজ-সরল মানুষদের ধর্মীয় অনুভূতিকে কাজে লাগিয়ে আত্মপ্রতিষ্ঠার মেতে ওঠে। গ্রামে তার অভিনব প্রবেশ মানুষের মনে ভয় ও শ্রদ্ধার সঞ্চার করে। পরিত্যক্ত কবরকে মাজার হিসেবে প্রতিষ্ঠিত করে অর্থ-সম্পদের মালিক হয়। তার ধীরে ধীরে, পুরো মহব্বতনগর গ্রামকে নিজের নিয়ন্ত্রণে নিয়ে আসে। তাছাড়া নিজের অবস্থান ও আধিপত্য অক্ষুণ্ণ রাখতে সে সর্বদা তৎপর। যা হোসেন মিয়া চরিত্রে অনুপস্থিত। তাই সাদৃশ্য থাকলেও হোসেন মিয়ার তুলনায় মজিদ অনেক বেশি ব্যঞ্চনাময় চরিত্র।"
        }
      ]
    },
    {
      "number": "9",
      "uddipok": "সোনালী ট্রেডার্স এর মালিক রহমান সাহেব ম্যানেজার পদে নিয়োগ দেন হাসানকে। হাসান দায়িত্বভার গ্রহণ করে অফিসের সব কাজ ঠিকভাবে সম্পন্ন করলেও মনে মনে খুশি হতে পারতেন না। তার মনে সর্বদাই কীভাবে এই সোনালী ট্রেডার্স এর মালিক হওয়া যায় তার দুশ্চিন্তা কাজ করতো। এজন্য সে পাশের দোকানের সাথে গোপন আঁতাত করে ষড়যন্ত্রে লিপ্ত হয়। একদিন রহমান সাহেব অফিসে আসার পথে হাসান ভাড়া করা ঘাতক দ্বারা রহমান সাহেবকে হত্যা করান এবং হাসান সোনালী ট্রেডার্স এর মালিক বলে নিজেকে দাবি করেন।",
      "tag": "BNMPC 24",
      "sub_questions": [
        {
          "label": "ক",
          "question": "'ওর কাছে সব কিছুই যেন বড় রকমের জুয়া খেলা'- এখানে কার কথা বলা হয়েছে?",
          "explanation": "'ওই কাছে সব কিছুই যেন বড়ো রকমের জুয়া খেলা'- এখানে ক্লাইভের কথা বলা হয়েছে।"
        },
        {
          "label": "খ",
          "question": "নবাব সিরাজউদ্দৌলা ফোর্ট উইলিয়াম দুর্গ আক্রমণ করেছিলেন কেন?",
          "explanation": "নবাব সিরাজউদ্দৌলা ইংরেজদের স্বার্থসন্ধানী কার্যকলাপ এবং তাঁর প্রতি অনুগত্য প্রদর্শন না করায় ফোর্ট উইলিয়াম দুর্গ আক্রমণ করেন। ইংরেজরা গোপনে তাদের সামরিক শক্তি বাড়াতে থাকে। কলকাতার আশেপাশে গ্রামের পর গ্রাম নিজেদের দখলে নিয়ে নেয়। দুর্গ সংস্কার করে। তাছাড়া নবাবের নিষেধ অগ্রাহ্য করে কৃষ্ণবল্লভকে আশ্রয় দেয় এবং বাংলার মসনদে বসার পর নবাবকে নজরানা পর্যন্ত দেয় না। মূলত শাসন ক্ষমতা করায়ত্ত করে অবাধ লুটতরাজ বন্ধের জন্য নবাব ফোর্ট উইলিয়াম দুর্গ আক্রমণ করে।"
        },
        {
          "label": "গ",
          "question": "উদ্দীপকের হাসান 'সিরাজউদ্দৌলা' নাটকের কোন চরিত্রের প্রতিনিধিত্ব করে? ব্যাখ্যা করো।",
          "explanation": "উদ্দীপকের হাসান 'সিরাজউদ্দৌলা' নাটকের মিরজাফর চরিত্রের প্রতিনিধিত্ব করে। 'সিরাজউদ্দৌলা' নাটকে মিরজাফর একটি বিশ্বাসঘাতক চরিত্র। সে নবাবের সরলতার সুযোগ নিয়ে আত্মস্বার্থ চরিতার্থ করতে মগ্ন হয়ে পড়ে। নবাব মিরজাফরের চরিত্র বুঝতে পেরেও বারবার তাকে ক্ষমা করে দেন। নবাবের এই মহানুভবতার সুযোগে মিরজাফর দেশের স্বার্থ জলাঞ্জলি দিয়ে গোপনে ইংরেজদের সাথে হাত মেলায়। তার এরূপ কর্মকাণ্ডের কারণেই পলাশির যুদ্ধে নবাবের তথা বাংলার পতন ঘটে। উদ্দীপকের হাসান স্বার্থসন্ধানী ও বিশ্বাসঘাতক। সে সোনালী ট্রেডার্স এর ম্যানেজার পদে যুক্ত হয়ে ষড়যন্ত্রে লিপ্ত হয়, কীভাবে কোম্পানির মালিক হওয়া যায় সেই জন্য। এজন্য সে অফিসের পাশের দোকানের সাথে গোপনে পরিকল্পনা করে রহমান সাহেবকে হত্যা করার। পরবর্তীতে তার পরিকল্পনা সফল হয়। হাসান ঘাতক দ্বারা রহমান সাহেবকে মেরে ফেলেন এবং নিজেকে কোম্পানির মালিক বলে দাবি করেন। যা মিরজাফবের ক্ষেত্রেও সত্য। সে ইংরেজদের সাথে ষড়যন্ত্রে লিপ্ত হয়ে নবাবকে হত্যা করে নিজেই বাংলার নবাব হন। তাই হাসান মিরজাফর চরিত্রের প্রতিনিধিত্ব করে।"
        },
        {
          "label": "ঘ",
          "question": "সিরাজউদ্দৌলার পতনে উদ্দীপকের হাসানের মতো একাধিক হাসানের যোগসূত্র ছিল সিরাজউদ্দৌলা নাটকের আলোকে- মন্তব্যটির যথার্থতা মূল্যায়ন করো।",
          "explanation": "সিরাজউদ্দৌলার পতনে হাসানের মতো একাধিক বিশ্বাসঘাতকের যোগসূত্র ছিল- মন্তব্যটি যথার্থ। 'সিরাজউদ্দৌলা' নাটকে পলাশির প্রান্তরে নবাবের বিপুল সমরসামর্থ্য থাকা সত্ত্বেও নবাবকে পরাজয় বরণ করতে হয়েছে। কেননা, নবাবের প্রধান সেনাপতি মিরজাফর ও তার অনুসারী রায়দুর্লভ, রাজবল্লভ, জগৎশেঠ, উমিচাঁদ, মিরন, নবাবের খালা ঘসেটি বেগম ও তার অনুসারীরা নবাবের সঙ্গে বিশ্বাসঘাতকতা করেছে। তারা ইংরেজদের ষড়যন্ত্রের ফাঁদে পড়ে নবাবের বিপক্ষে অবস্থান নিয়েছিল যুদ্ধের ময়দানে ঠাঁয় দাঁড়িয়ে ছিল। ফলে ইংরেজরা সহজেই নবাবের বিরাট বাহিনীকে পরাজিত করতে পেরেছিল। উদ্দীপকের হাসান সোনালী ট্রেডার্সের মালিক হওয়ার জন্য ষড়যন্ত্রে লিপ্ত হয়। সে ঘাতক ভাড়া করে কোম্পানির মালিক রহমান সাহেবকে খুন করে। তারপর কোম্পানির স্বঘোষিত মালিক হয়। মূলত হাসানের মতো একাধিক বিশ্বাসঘাতকের কবলে পড়ে নবাব সিরাজউদ্দৌলাকে পরাজিত হতে হয়। প্রবল সমরসামর্থ্য থাকা সত্ত্বেও দরবারের অমাত্যবর্গের কারণে নবাবকে পলাশির যুদ্ধে ইংরেজদের কাছে পরাজিত হতে হয়। তাই বলা যায় সিরাজউদ্দৌলার পতনে হাসানের মতো একাধিক হাসানের যোগসূত্র ছিল। সুতরাং প্রশ্নোক্ত মন্তব্যটি যথার্থ।"
        }
      ]
    },
    {
      "number": "10",
      "uddipok": "মাত্র সতেরো জন সৈন্য নিয়ে বখতিয়ার খলজি সুদূর তুরস্ক থেকে এসে বাংলার সিংহাসন দখল করে নিয়েছিল। সামান্য কয়জন ছদ্মবেশী বণিক যুদ্ধে জয়লাভ করেছিল তাদের অসামান্য সাহস, শৃঙ্খলা ও চাতুর্য নিয়ে। পক্ষান্তরে লক্ষণসেনের রাজপ্রাসাদ ছিল নানা বিশৃঙ্খলায় পরিপূর্ণ ও অরক্ষিত। তার বিশাল বাহিনী যুদ্ধ না করে পালিয়ে গেল। লক্ষণ সেনও রাজ্য ত্যাগ করতে বাধ্য হলেন। মূলত সেদিন যুদ্ধ হয়নি, হয়েছে যুদ্ধের তিক্ত অভিজ্ঞতা।",
      "tag": "BNMPC 24",
      "sub_questions": [
        {
          "label": "ক",
          "question": "সিরাজের কোন সেনাপতি পলাশির যুদ্ধে প্রথম মৃত্যুবরণ করেন?",
          "explanation": "সিরাজের সেনাপতি নৌবে সিং হাজারি পলাশির যুদ্ধে প্রথম মৃত্যুবরণ করেন।"
        },
        {
          "label": "খ",
          "question": "“আমরা এমন কিছু করলাম যা ইতিহাস হবে।\"- উক্তিটি ব্যাখ্যা করো।",
          "explanation": "সিরাজউদ্দৌলা' নাটকে ইংরেজ সেনাপতি রবার্ট ক্লাইভ এ উক্তিটি করেছেন। নবাব সিরাজউদ্দৌলাকে সিংহাসনচ্যুত করে বাংলার সিংহাসন করায়ত্ত করতে চায় বিশ্বাসঘাতকের দল। তাই নিজ নিজ সংকীর্ণ স্বার্থকে বাস্তবে রূপদান করার জন্য তারা ইংরেজদের সাথে একটি ঘৃণ্য চুক্তি করে। এ ঘটনার মাধ্যমেই পাক-ভারত উপমহাদেশে ইংরেজদের দীর্ঘ শাসনের বীজ রোপিত হয়। চুক্তিপত্রে একেক করে জগৎশেঠ, মিরজাফর, রাজবল্লভ সবাই স্বাক্ষর দেয়। এই চুক্তির মাধ্যমে বাংলার পরাধীনতার পথ সুগম হয়। এ সনদই শত্রুদের বিজয় নিশ্চিত করে ১৭৫৭ সালে ২৩শে জুন ঐতিহাসিক পলাশির প্রান্তরে। যা পাক-ভারতকে সুদীর্ঘ পরাধীনতার জালে আবদ্ধ করে। উক্তিটি এ ইঙ্গিত বহন করে।"
        },
        {
          "label": "গ",
          "question": "উদ্দীপকে বখতিয়ার খলজির রাজ্যজয় 'সিরাজউদ্দৌলা' নাটকের কোন ঘটনার সাথে সম্পর্কিত- ব্যাখ্যা করো।",
          "explanation": "'সিরাজউদ্দৌলা' নাটকে বর্ণিত নবাব সিরাজউদ্দৌলার দরবারের বিশৃঙ্খল পরিস্থিতি এবং তার পরিপ্রেক্ষিতে নবাবের করুণ পরিণতির সঙ্গে উদ্দীপকটি তুলনীয়। 'সিরাজউদ্দৌলা' নাটকে নবাব সিরাজউদ্দৌলার দরবারে বিশৃঙ্খল পরিস্থিতি লক্ষ করা যায়। সেখানে নবাবের অমাত্যবর্গ নবাবের নির্দেশ অমান্য করে ইংরেজদের পক্ষে কাজ করে। অসহায় নবাব তা বুঝতে পেরেও তাদের বিরুদ্ধে কোনো ব্যবস্থা গ্রহণ করতে পারেননি। ফলে পলাশির যুদ্ধে নবাবের বিপুল সমরসামর্থ্য থাকার পরও নবাবকে করুণ পরিণতি বরণ করতে হয়। উদ্দীপকে লক্ষ্মণ সেনের বিশাল সৈন্যবাহিনী ছিল। কিন্তু বখতিয়ার খলজির মাত্র সতেরো জন সৈন্যের কাছে তারা পরাজয় বরণ করেছে। বখতিয়ার খলজির যুদ্ধকৌশল ও সাহসের কাছে তারা দাঁড়াতেই পারেনি। ফলে লক্ষ্মণ সেনকে পরাজয় বরণ করতে হয়েছে। পরাজিত লক্ষ্মণ সেন বাধ্য হয়ে রাজ্য ত্যাগ করে চলে যান। আর 'এই ক্ষেত্রে উদ্দীপক ও 'সিরাজউদ্দৌলা' নাটক সমতুল্য।"
        },
        {
          "label": "ঘ",
          "question": "মূলত সেদিন যুদ্ধ হয়নি, হয়েছে যুদ্ধের তিক্ত অভিজ্ঞতা- এই উক্তি 'সিরাজউদ্দৌলা' নাটকের ক্ষেত্রেও সমভাবে প্রযোজ্য- কথাটির তাৎপর্য মূল্যায়ন করো।",
          "explanation": "পলাশির যুদ্ধে নবাবের বিশাল সৈন্যবহর থাকার পরও ইংরেজ চাতুর্যের কাছে নবাবের পরাজয় ঘটায় প্রশ্নোক্ত মন্তব্যটি যথার্থ বলে প্রতীয়মান হয়। 'সিরাজউদ্দৌলা' নাটকে পলাশির প্রান্তরে নবাবের বিপুল সমরসামর্থ্য থাকা সত্ত্বেও নবাবকে পরাজয় বরণ করতে হয়েছে। কেননা নবাবের প্রধান সেনাপতি মিরজাফর ও তার অনুসারীরা নবাবের সঙ্গে বিশ্বাসঘাতকতা করেছে। তারা ইংরেজদের ষড়যন্ত্রের ফাঁদে পড়ে নবাবের বিপক্ষে অবস্থান নিয়েছিল যুদ্ধের ময়দানে ঠাঁয় দাঁড়িয়ে ছিল। ফলে ইংরেজরা সহজেই নবাবের বিরাট বাহিনীকে পরাজিত করতে পেরেছিল। উদ্দীপকে লক্ষ্মণ সেনের বিরাট সৈন্যবাহিনী ছিল। তাদের সামনে বখতিয়ার খলজির সামান্য সতেরো জন সৈন্য টিকে থাকার কথা নয়। কিন্তু বখতিয়ার খলজি চাতুর্য, সাহস ও শৃঙ্খলা দিয়ে সেই বাহিনীকে পরাস্ত করেছে। লক্ষ্মণ সেনের বাহিনী যুদ্ধ না করে পালিয়ে গিয়েছে। প্রকৃতার্থে সেদিন বখতিয়ার খলজিকে যুদ্ধ করতে হয়নি, বরং যুদ্ধের অভিনয় করে সহজেই রাজ্য লাভ করেছে সে। উদ্দীপকে যেমন লক্ষ্মণ সেনের বিরাট সৈন্যবাহিনী যুদ্ধ না করে সহজেই রাজ্য ছেড়ে দিয়েছে, তেমনি 'সিরাজউদ্দৌলা' নাটকেও সেনাপতি মিরজাফর ও তার অনুসারীরা যুদ্ধ না করে শত্রুকে সহজেই জিতিয়ে দিয়েছে। ফলে \"মূলত সেদিন যুদ্ধ হয়নি, হয়েছে যুদ্ধের অভিজ্ঞতা।\" -এই উক্তিটি 'সিরাজউদ্দৌলা' নাটকের ক্ষেত্রেও সমভাবে প্রযোজ্য।"
        }
      ]
    },
    {
      "number": "11",
      "uddipok": "সোনালী ট্রেডার্সের মালিক রহমান সাহেব ম্যানেজার পদে নিয়োগ দেন হাসানকে। হাসান দায়িত্বভার গ্রহণ করে অফিসের সব কাজ ঠিকভাবে সম্পন্ন করলেও মনে মনে খুশি হতে পারত না। তার মনে সর্বদাই কীভাবে এই সোনালী ট্রেডার্স এর মালিক হওয়া যায় তার দুশ্চিন্তা কাজ করত। এজন্য সে পাশের দোকানের সাথে গোপন আঁতাত করে ষড়যন্ত্রে লিপ্ত হয়। একদিন রহমান সাহেব অফিসে আসার পথে হাসান ভাড়া করা ঘাতক দ্বারা রহমান সাহেবকে হত্যা করায় এবং সোনালী ট্রেডার্স এর মালিক বলে নিজেকে দাবি করে।",
      "tag": "BNMPC 24",
      "sub_questions": [
        {
          "label": "ক",
          "question": "'ওর কাছে সব কিছুই যেন বড় রকমের জুয়া খেলা'- এখানে কার কথা বলা হয়েছে?",
          "explanation": "ওই কাছে সব কিছুই যেন বড়ো রকমের জুয়া খেলা'- এখানে ক্লাইভের কথা বলা হয়েছে।"
        },
        {
          "label": "খ",
          "question": "নবাব সিরাজউদ্দৌলা ফোর্ট উইলিয়াম দুর্গ আক্রমণ করেছিলেন কেন?",
          "explanation": "নবাব সিরাজউদ্দৌলা ইংরেজদের স্বার্থসন্ধানী কার্যকলাপ এবং তাঁর প্রতি অনুগত্য প্রদর্শন না করায় ফোর্ট উইলিয়াম দুর্গ আক্রমণ করেন। ইংরেজরা গোপনে তাদের সামরিক শক্তি বাড়াতে থাকে। কলকাতার আশেপাশে গ্রামের পর গ্রাম নিজেদের দখলে নিয়ে নেয়। দুর্গ সংস্কার করে। তাছাড়া নবাবের নিষেধ অগ্রাহ্য করে কৃষ্ণবল্লভকে আশ্রয় দেয় এবং বাংলার মসনদে বসার পর নবাবকে নজরানা পর্যন্ত দেয় না। মূলত শাসন ক্ষমতা করায়ত্ত করে অবাধ লুটতরাজ বন্ধের জন্য নবাব ফোর্ট উইলিয়াম দুর্গ আক্রমণ করে।"
        },
        {
          "label": "গ",
          "question": "উদ্দীপকের হাসান 'সিরাজউদ্দৌলা' নাটকের কোন চরিত্রের প্রতিনিধিত্ব করে? ব্যাখ্যা করো।",
          "explanation": "উদ্দীপকের হাসান 'সিরাজউদ্দৌলা' নাটকের মিরজাফর চরিত্রের প্রতিনিধিত্ব করে। 'সিরাজউদ্দৌলা' নাটকে মিরজাফর একটি বিশ্বাসঘাতক চরিত্র। সে নবাবের সরলতার সুযোগ নিয়ে আত্মস্বার্থ চরিতার্থ করতে মগ্ন হয়ে পড়ে। নবাব মিরজাফরের চরিত্র বুঝতে পেরেও বারবার তাকে ক্ষমা করে দেন। নবাবের এই মহানুভবতার সুযোগে মিরজাফর দেশের স্বার্থ জলাঞ্জলি দিয়ে গোপনে ইংরেজদের সাথে হাত মেলায়। তার এরূপ কর্মকাণ্ডের কারণেই পলাশির যুদ্ধে নবাবের তথা বাংলার পতন ঘটে। উদ্দীপকের হাসান স্বার্থসন্ধানী ও বিশ্বাসঘাতক। সে সোনালী ট্রেন্ডার্স এর ম্যানেজার পদে যুক্ত হয়ে ষড়যন্ত্রে লিপ্ত হয়, কীভাবে কোম্পানির মালিক হওয়া যায় সেই জন্য। এজন্য সে অফিসের পাশের দোকানের সাথে গোপনে পরিকল্পনা করে রহমান সাহেবকে হত্যা করার। পরবর্তীতে তার পরিকল্পনা সফল হয়। হাসান ঘাতক দ্বারা রহমান সাহেবকে মেরে ফেলেন এবং নিজেকে কোম্পানির মালিক বলে দাবি করেন। যা মিরজাফরের ক্ষেত্রেও সত্য। সে ইংরেজদের সাথে ষড়যন্ত্রে লিপ্ত হয়ে নবাবকে হত্যা করে নিজেই বাংলার নবাব হন। তাই হাসান মিরজাফর চরিত্রের প্রতিনিধিত্ব করে।"
        },
        {
          "label": "ঘ",
          "question": "'সিরাজউদ্দৌলার পতনে উদ্দীপকের হাসানের মতো একাধিক হাসানের যোগসূত্র ছিল'- 'সিরাজউদ্দৌলা' নাটকের আলোকে মন্তব্যটির যথার্থতা মূল্যায়ন করো।",
          "explanation": "সিরাজউদ্দৌলার পতনে হাসানের মতো একাধিক বিশ্বাসঘাতকের যোগসূত্র ছিল- মন্তব্যটি যথার্থ। 'সিরাজউদ্দৌলা' নাটকে পলাশির প্রান্তরে নবাবের বিপুল সমরসামর্থ্য থাকা সত্ত্বেও নবাবকে পরাজয় বরণ করতে হয়েছে। কেননা, নবাবের প্রধান সেনাপতি মিরজাফর ও তার অনুসারী রায়দুর্লভ, রাজবল্লভ, জগৎশেঠ, উমিচাঁদ, মিরন, নবাবের খালা ঘসেটি বেগম ও তার অনুসারীরা নবাবের সঙ্গে বিশ্বাসঘাতকতা করেছে। তারা ইংরেজদের ষড়যন্ত্রের ফাঁদে পড়ে নবাবের বিপক্ষে অবস্থান নিয়েছিল যুদ্ধের ময়দানে ঠাঁয় দাঁড়িয়ে ছিল। ফলে ইংরেজরা সহজেই নবাবের বিরাট বাহিনীকে পরাজিত করতে পেরেছিল। উদ্দীপকের হাসান সোনালী ট্রেডার্সের মালিক হওয়ার জন্য ষড়যন্ত্রে লিপ্ত হয়। সে ঘাতক ভাড়া করে কোম্পানির মালিক রহমান সাহেবকে খুন করে। তারপর কোম্পানির স্বঘোষিত মালিক হয়। মূলত হাসানের মতো একাধিক বিশ্বাসঘাতকের কবলে পড়ে নবাব সিরাজউদ্দৌলাকে পরাজিত হতে হয়। প্রবল সমরসামর্থ্য থাকা সত্ত্বেও দরবারের অমাত্যবর্গের কারণে নবাবকে পলাশির যুদ্ধে ইংরেজদের কাছে পরাজিত হতে হয়। তাই বলা যায় সিরাজউদ্দৌলার পতনে হাসানের মতো একাধিক হাসানের যোগসূত্র ছিল। সুতরাং প্রশ্নোক্ত মন্তব্যটি যথার্থ।"
        }
      ]
    }
  ]
}