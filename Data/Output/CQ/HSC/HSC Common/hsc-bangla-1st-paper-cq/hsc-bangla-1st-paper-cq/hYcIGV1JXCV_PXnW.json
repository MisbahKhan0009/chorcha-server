{
  "title": "ময়মনসিংহ ক্যাডেট কলেজ ২০২৫",
  "subtitle": "(11)",
  "questions": [
    {
      "number": "1",
      "uddipok": "মেয়ের বয়স অবৈধ রকমের বাড়িয়া গেছে বটে, কিন্তু পণের টাকার আপেক্ষিক গুরুত্ব এখনো তাহার চেয়ে কিঞ্চিৎ উপরে আছে, সেই জন্যই তাড়া। আমি ছিলাম বর। সুতরাং, বিবাহ সম্বন্ধে আমার মত যাচাই করা অনাবশ্যক ছিল। আমার কাজ আমি করিয়াছি, এফ.এ পাশ করিয়া বৃত্তি পাইয়াছি। তাই প্রজাপতির দুই পক্ষ, কন্যাপক্ষ ও বরপক্ষ, ঘনঘন বিচলিত হইয়া উঠিল।",
      "tag": "MCC 25",
      "sub_questions": [
        {
          "label": "ক",
          "question": "'আমি মাথা হেঁট করিয়া চুপ করিয়া রহিলাম।'- এখানে কে চুপ করে আছে?",
          "explanation": "'আমি মাথা হেঁট করিয়া চুপ করিয়া রহিলাম।'- এখানে অনুপম চুপ করে আছে।"
        },
        {
          "label": "খ",
          "question": "'এই তো আমি জায়গা পাইয়াছি।'- কেন এ কথা বলা হয়েছে?",
          "explanation": "প্রশ্নোক্ত উক্তিটিতে অনুপমের কল্যাণীর কাছাকাছি থাকতে পারার আনন্দানুভূতি প্রকাশ পেয়েছে। কানপুরে পৌঁছে কল্যাণীর পরিচয় জানতে পেরে অনুপমের হৃদয় আবারও কল্যাণীর চিন্তায় আচ্ছন্ন হয়। সে কল্যাণীকে বিয়ে করতে চাইলেও কল্যাণী রাজি হয় না। কল্যাণীর কাছাকাছি থাকার জন্য সে কানপুরেই বসবাস করতে শুরু করে। সুযোগ পেলেই সে কল্যাণীর কাজে সাহায্য করে। কল্যাণীর আশপাশে থাকার সুযোগটুকুকেই সে পরম পাওয়া মনে করে আর ভাবে- জীবনসঙ্গী হিসেবে পাইনি কিন্তু কাছে থাকার সুযোগটুকুই-বা কম কীসে?"
        },
        {
          "label": "গ",
          "question": "উদ্দীপকের বরের সঙ্গে 'অপরিচিতা' গল্পের কোন চরিত্রের মিল আছে? আলোচনা করো।",
          "explanation": "নিষ্ক্রিয় ভূমিকা পালন করার দিক থেকে উদ্দীপকের বরের সঙ্গে 'অপরিচিতা' গল্পের কথক অনুপম চরিত্রের মিল আছে। আলোচ্য গল্পের অনুপম উচ্চশিক্ষায় শিক্ষিত হলেও পরনির্ভর ও দায়িত্বজ্ঞানহীন ছিল। পারিবারিকভাবে তার বিবাহের নানা যাচাই-বাছাইয়ে তাকে কোনো মতামত দিতে দেখা যায় না। পারিবারিকভাবে শিক্ষিত, স্বাধীনচেতা ও দায়িত্বজ্ঞানসম্পন্ন কল্যাণীর সাথে তার বিয়ের কাজ সম্পন্ন হওয়ার পথে - থাকলেও মামার নিচু মনের পরিচয় পেয়ে শম্ভুনাথ সেন বিয়ে ভেঙে দেন। পরিবারে তার ভূমিকা পুতুলমাত্র হওয়ায় নিজের বিবাহও সে রক্ষা করতে ব্যর্থ হয়। উদ্দীপকে নিষ্ক্রিয়, পরনির্ভর ও দায়িত্বহীন উচ্চশিক্ষিত বরের পরিচয় পাওয়া যায়। বিবাহ সম্পর্কে তার কোনো মতামত পরিবার হতে যাচাই করা হয় না। এবং সেও এ বিষয়টি স্বাভাবিকভাবে গ্রহণ করেছে, যা তার দায়িত্বজ্ঞানহীন ও পরনির্ভর ব্যক্তিত্বের বহিঃপ্রকাশ। তাই বলা যায়, উদ্দীপকের বরের সাথে আলোচ্য গল্পের অনুপমের মিল রয়েছে।"
        },
        {
          "label": "ঘ",
          "question": "'পণ বা যৌতুক সব সমাজে সংকটের কারণ।'- 'অপরিচিতা' গল্প এবং উদ্দীপকের আলোকে লেখো।",
          "explanation": "যৌতুকপ্রথার প্রভাবে সমাজে বিবাহ প্রক্রিয়া বাধাগ্রস্ত হয় যা উদ্দীপকে এবং 'অপরিচিতা' গল্পে প্রত্যক্ষ করা যায় বলে প্রশ্নোক্ত মন্তব্যটিকে যথার্থ বলা যায়। আলোচ্য গল্পে অনুপমের সাথে শম্ভুনাথ বাবুর কন্যা কল্যাণীর বিবাহ প্রায় সম্পন্ন হতে চলে। তবে এক্ষেত্রে বাধা হয়ে দাঁড়ায় অনুপমের মামার লোভ ও নিচু মানসিকতা। পাত্রী বাছাইয়ের পর্ব থেকেই তিনি সহজেই যৌতুক নিতে পারবেন এবং 'যৌতুক নিয়েও বেয়াইয়ের সামনে নিজের প্রতিপত্তি বজায় রাখতে পারবেন এমন সম্বন্ধ খুঁজছিলেন। বিবাহের দিন এই যৌতুকের স্বর্ণের মান যাচাই করতে গিয়ে তার নিচু মানসিকতার প্রকাশ ঘটে। যার ফলস্বরূপ অনুপমের পরিবারকে অপমানিত হতে হয় এবং বিয়েটাও ভেঙে যায়। যা সামাজিক দৃষ্টিকোণ থেকে নেতিবাচক। উদ্দীপকেও পণ বা যৌতুকের প্রসঙ্গ প্রত্যক্ষ করা যায়। পাত্রীর বয়স বৃদ্ধির সাথে সাথে পণের পরিমাণ বেড়ে যায়, ফলে পাত্রপক্ষের মাঝে লোভ তৈরি হয়। যা প্রকৃত বিবাহের ধর্ম থেকে বিচ্যুতি ঘটায়। উদ্দীপকে এ বিষয়টি লক্ষ করা যায় বরের পরিবারের মাঝে। সেখানে দেখা যায়, যে সংসার করবে তার মতামতের কোনো গুরুত্বই নেই। আর এটি হয়েছে কেবল বিবাহের সাথে পণের বিষয়টি সম্পৃক্ত বলে। আলোচ্য গল্পেও যৌতুকের এরূপ প্রভাব লক্ষ করা যায়। উদ্দীপক এবং আলোচ্য গল্পে যৌতুকপ্রথার সম্পৃক্ততা লক্ষ করা যায়। আর এর প্রভাবে সৃষ্ট নেতিবাচক দিকগুলোও প্রত্যক্ষ করা যায়। তাই বলা যায়, পণ বা যৌতুক সব সমাজে সংকট তৈরি করে।"
        }
      ]
    },
    {
      "number": "2",
      "uddipok": "উজ্জয়নীর রাজা বিক্রমাদিত্যের রাজসভার প্রখ্যাত জ্যোতির্বিদ বরাহপুত্র মিহিরের স্ত্রী খনা। একদিন পিতা বরাহ এবং পুত্র মিহির আকাশের তারা গণনা করতে গিয়ে সমস্যায় পড়লে খনা এ সমস্যার সমাধান দেন। রাজা বিক্রমাদিত্য তাঁর গুণে মুগ্ধ হন। গণনা করে খনার দেওয়া পূর্বাভাসে রাজ্যের কৃষকরা উপকৃত হতেন বলে রাজা বিক্রমাদিত্য খনাকে 'দশমরত্ন' হিসেবে আখ্যা দেন। কিন্তু খনার এই খ্যাতি ও সম্মান অল্প সময়ের মধ্যেই তার জীবনে বিড়ম্বনা নিয়ে আসে। রাজসভার প্রতিপত্তি হারানোর ভয়ে ও নারীর জ্ঞানের কাছে নিচু হওয়ার লজ্জায় প্রতিহিংসাপরায়ণ হয়ে বরাহের আদেশে মিহির খনার জিহ্বা কেটে দেন। এর কিছুকাল পরে খনার মৃত্যু হয়।",
      "tag": "MCC 25",
      "sub_questions": [
        {
          "label": "ক",
          "question": "খুড়া কোন বংশের?",
          "explanation": "খুড়া মিত্তির বংশের।"
        },
        {
          "label": "খ",
          "question": "'ইহা আর একটি শক্তি'- বলতে কী বোঝানো হয়েছে?",
          "explanation": "'ইহা আর একটি শক্তি'- কথাটি দ্বারা স্বামী-স্ত্রীর মধ্যকার প্রকৃত ভালোবাসার প্রসজাকে ইঙ্গিত করা হয়েছে। স্বামী-স্ত্রী বহুবছর একত্রে বসবাস করলেও সত্যিকারের ভালোবাসার সন্ধান খুব কম যুগলই পায়। আলোচ্য গল্পে প্রসঙ্গক্রমে গল্পকথক তাঁর এক আত্মীয়ার উদাহরণ টেনেছেন। সেই নারী স্বামীর সাথে পঁচিশ বছর ঘর করেছে। অথচ স্বামীর মৃতদেহ আগলে পাঁচ মিনিটও একাকী থাকার সাহস তার নেই। এর কারণ প্রকৃত ভালোবাসার সম্পর্কের অনুপস্থিতি। স্বামীর মৃতদেহের কাছে থাকার জন্য প্রয়োজন ছিল 'আর একটি শক্তি' অর্থাৎ খাঁটি ভালোবাসা।' প্রশ্নোক্ত উক্তিটির মধ্য দিয়ে এ বিষয়টিই ইঙ্গিতময় হয়ে উঠেছে।"
        },
        {
          "label": "গ",
          "question": "বিলাসী চরিত্রের কোন জিনিসটি খনার সঙ্গে সাদৃশ্যপূর্ণ তা বর্ণনা করো।",
          "explanation": "বিলাসী চরিত্রের করুণ পরিণতির দিকটি উদ্দীপকের খনার সঙ্গে সাদৃশ্যপূর্ণ। 'বিলাসী' গল্পের কেন্দ্রীয় চরিত্র বিলাসী। উচ্চবর্ণের মৃত্যুঞ্জয় তাকে ভালোবেসে বিয়ে করে। কিন্তু রক্ষণশীল সমাজ তাদের এই সম্পর্ককে মেনে নেয়নি। ফলে সমাজের রক্তচক্ষুকে উপেক্ষা করে মৃত্যুঞ্জয় নিজের জাত. বিসর্জন দিয়ে সাপুড়ে হয়ে ওঠে। একদিন গোখরো সাপ ধরতে গিয়ে সাপের কামড়ে তার মৃত্যু হয়। স্বামীর মৃত্যুর শোক সইতে না পেরে বিলাসীও বিষপানে আত্মহত্যা করে। উদ্দীপকে উল্লিখিত খনা জ্যোতির্বিদ্যায় বিশেষ পারদর্শী ছিলেন। তাঁর দেওয়া পূর্বাভাসে কৃষকরা উপকৃত হলে রাজদরবারে তার মর্যাদা বেড়ে যায়। তার এই সুনাম অর্জনের বিষয়টি শ্বশুর বরাহ ভালোভাবে নেননি। পিতার আদেশমতো পুত্র মিহির নিজ স্ত্রী খনার জিভ কেটে নিলে কিছুকাল পর খনার মৃত্যু হয়। একইভাবে, 'বিলাসী' গল্পের বিলাসীও রক্ষণশীল সমাজের প্রতিহিংসার শিকার। এ কারণেই তার স্বামী মৃত্যুঞ্জয়কে সর্বস্ব হারিয়ে সাপুড়ে হতে হয় এবং পরিণতিতে সর্প দংশনে মৃত্যু হয় তার। আর বিলাসীও স্বামীর মৃত্যুশোক সইতে না পেরে আত্মহত্যা করে। অর্থাৎ প্রেক্ষাপট ভিন্ন হলেও আলোচ্য গল্পের বিলাসী এবং উদ্দীপকের খনা উভয়েই করুণ পরিণতির শিকার। এদিক থেকে খনার সঙ্গে বিলাসীর সাদৃশ্য লক্ষ করা যায়।"
        },
        {
          "label": "ঘ",
          "question": "'মৃত্যুঞ্জয় ও মিহির পরস্পর বিপরীত চরিত্রের মানুষ।'- মন্তব্যটি যাচাই করো।",
          "explanation": "মৃত্যুঞ্জয় স্ত্রীকে গভীরভাবে ভালোবাসলেও উদ্দীপকের মিহির স্ত্রীর মৃত্যুর কারণ হয়ে দাঁড়িয়েছে। 'বিলাসী' গল্পটি বিলাসী ও মৃত্যুঞ্জয়ের প্রণয় এবং তাদের করুণ পরিণতিকে কেন্দ্র করে আবর্তিত হয়েছে। মৃত্যুপথযাত্রী মৃত্যুঞ্জয়কে নিম্নবর্ণের বিলাসী সেবা-শুশ্রুষা করে সুস্থ করে তুললে ভালোবেসে তাকে বিয়ে করে সে। বিলাসীর হাতে মৃত্যুঞ্জয় ভাত খাওয়ার অজুহাতে গ্রামবাসীর প্রতিহিংসার শিকার হয় তারা। অবশেষে মৃত্যুঞ্জয় জাত বিসর্জন দিয়ে বিলাসীর সাথে ঘর বাঁধে এবং পুরোদস্তুর সাপুড়ে হয়ে ওঠে। উদ্দীপকের মিহিরের স্ত্রী খনা ছিলেন অত্যন্ত গুণী। জ্যোতির্বিদ শ্বশুর ও স্বামী আকাশের তারা গণনা করতে গিয়ে সমস্যায় পড়লে খনা সমাধান বাতলে দেন। খনার দেওয়া পূর্বাভাসে কৃষকরা উপকৃত হলে রাজদরবারে তার সম্মান বেড়ে যায়। কিন্তু খনার শ্বশুর একজন নারীর কাছে প্রতিপত্তি হারানোর বিষয়টি মেনে নিতে পারেননি। পরিশেষে তাঁর নির্দেশে পুত্র মিহির খনার জিহ্বা কেটে দেন। স্ত্রীর প্রতি মিহিরের এমন ঘৃণ্য আচরণের বিপরীতে আলোচ্য গল্পের মৃত্যুঞ্জয় স্ত্রী বিলাসীর প্রতি অনুরক্ত ও দায়িত্বশীল ছিল। 'বিলাসী' গল্পে মৃত্যুঞ্জয় অকৃত্রিমভাবে বিলাসীকে ভালোবেসেছে। নিজে উচ্চবর্ণের হলেও সাপুড়ের মেয়ে বিলাসীকে বিয়ে করতে দ্বিধা করেনি সে। তাদের ভালোবাসা রক্ষণশীল ও অনুদার গ্রামীণ সমাজ মেনে নিতে না পারায় সে জাত বিসর্জন দিয়েছে অবলীলায়। বিলাসীর সাথে বেদেপল্লিতে গিয়ে ঘর বেঁধে সাপুড়ে হয়েছে। পক্ষান্তরে, উদ্দীপকের মিহির স্ত্রীর খ্যাতিতে খুশি না 'হয়ে বরং প্রতিহিংসাপরায়ণ পিতার কথায় তার জিহ্বা কেটে নেওয়ার মতো গর্হিত কাজ করেন। স্ত্রীর প্রতি ভালোবাসা থাকলে তিনি এমনটি অন্যায় করতে পারতেন না। সেদিক বিবেচনায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "3",
      "uddipok": "আব্দুল মালেক সারাটি জীবন শিক্ষকতা করেছেন, গড়েছেন আলোকিত মানুষ। অবসর গ্রহণের পর তিনি গড়ে তুলেছেন 'তরুণ সংঘ' নামের সেরা সংগঠন। বিভিন্ন সমাজকল্যাণমূলক কাজের পাশাপাশি পথ শিশুদের শিক্ষাদান, দুর্নীতি-বিরোধী অভিযান, নৈতিকতা ও তরুণদের মূল্যবোধ বিষয়ক সেমিনারের আয়োজন করেন তিনি। কেউ কেউ তাঁর কাজের প্রশংসা করলেও নিন্দা ও কটূক্তি করেন অনেকেই। তিনি তরুণদের উদ্দেশে বলেন- 'মনরে আজ কহ যে ভালোমন্দ যাহাই আসুক- সত্যরে লও সহজে।'",
      "tag": "MCC 25",
      "sub_questions": [
        {
          "label": "ক",
          "question": "কাজী নজরুল ইসলামের মতে কোনটি আমাদের নিষ্ক্রিয় করে দেয়?",
          "explanation": "কবি কাজী নজরুল ইসলামের মতে, পরাবলম্বন আমাদের নিষ্ক্রিয় করে দেয়।"
        },
        {
          "label": "খ",
          "question": "কবি নিজেকে 'অভিশাপ রথের সারথি' বলে অভিহিত করেছেন কেন?",
          "explanation": "সমস্ত অন্যায়-অবিচারের বিরুদ্ধে অভিশাপ হয়ে আবির্ভূত হয়েছেন বলেই কবি নিজেকে 'অভিশাপ-রথের সারথি' বলে অভিহিত করেছেন। কবি পুরাতন-জীর্ণ সমাজ ঢেলে সাজাতে চান। কিন্তু সমাজের নিয়ম পালটাতে গেলে বাধার সম্মুখীন হতে হয়, সমাজরক্ষকদের আক্রমণের শিকার হতে হয়। কবি এসব অন্যায়ের বিরুদ্ধে সোচ্চার। তিনি তাদের অন্যায়কে অভিশাপ হয়ে ধ্বংস করতে চান। তাই তিনি নিজেকে 'অভিশাপ-রথের সারথি' বলে অভিহিত করেছেন।"
        },
        {
          "label": "গ",
          "question": "উদ্দীপকে আব্দুল মালেকের সত্যের মাধ্যমে 'আমার পথ' প্রবন্ধের যে বাণী উচ্চারিত হয়েছে তা ব্যাখ্যা করো।",
          "explanation": "নিম্নের অনুরূপ: উদ্দীপকে আবদুল মালেকের মাধ্যমে 'আমার পথ' প্রবন্ধের লেখকের স্বনির্ধারিত জীবনসংকল্পের দিকটি উচ্চারিত হয়েছে। 'আমার পথ' প্রবন্ধে প্রাবন্ধিক এমন এক 'আমি'র উদ্ভাসন প্রত্যাশা করেছেন, যার পথ নিরেট সত্যপথ; সত্য প্রকাশে যিনি নির্ভীক। সত্যের পথে অটল থাকলেই প্রকৃত 'আমি' সভা চেনা যায়। আর এতে পরনির্ভরতার গ্লানি থেকে মুক্তি পাওয়া যায়। উদ্দীপকে শিক্ষক আবদুল মালেক জীবনে অনেক আলোকিত মানুষ গড়েছেন, সেবামূলক কাজও তিনি অনেক করেছেন। এছাড়া বিভিন্ন সেমিনারের মাধ্যমে তিনি মানুষকে সচেতন করে তুলতেও সচেষ্ট। নিন্দা বা প্রশংসার আবর্ত থেকে বেরিয়ে ভালোমন্দের ঊর্ধ্বে তিনি সত্য অবলম্বন করেছেন এবং তরুণদেরও তা অনুসরণের উদ্দীপ্ত আহ্বান জানিয়েছেন। 'আমার পথ' প্রবন্ধে কাজী নজরুল ইসলামও প্রতিটি মানুষকে পূর্ণ এক 'আমি'র সীমায় ব্যাপ্ত করতে চেয়েছেন, যেখানে সত্যের উপলব্ধি কবির প্রাণপ্রাচুর্যের উৎসবিন্দু। সমালোচনার ঊর্ধ্বে সত্যের আলোয় কবির নিজেকে চিনে - নেওয়ার এ জীবন-সংকল্পই আবদুল মালেকের আহ্বানে উঠে এসেছে।"
        },
        {
          "label": "ঘ",
          "question": "'উদ্দীপকের কবিতাংশের বক্তব্য চেতনায় ধারণ করে আলোকিত সমাজ গড়ে তোলা সম্ভব।' প্রবন্ধের আলোকে মন্তব্যটির যথার্থতা নিরূপণ করো।",
          "explanation": "নিম্নের অনুরূপ: 'আমার পথ' প্রবন্ধে লেখক সত্যপথের কর্ণধার হিসেবে নিজেকে প্রতিষ্ঠিত করতে চেয়েছেন- এদিক থেকে প্রশ্নোক্ত কথাটি প্রাসঙ্গিক। 'আমার পথ' প্রবন্ধে কবি কাজী নজরুল ইসলাম মানুষকে পূর্ণ এক 'আমি'র সীমায় ব্যাপ্ত করতে চেয়েছেন, যেখানে সত্যের উপলব্ধিই কবির প্রাণপ্রাচুর্যের উৎসবিন্দু। তিনি স্পষ্ট করে বলেন তার পথ দেখাবে সত্য। কারণ সুস্পষ্টভাবে নিজের বিশ্বাস আর সত্যকে প্রকাশ করতে না জানলে তৈরি হয় পরনির্ভরতা। তাই আলোকিত সমাজ গড়ে তুলতে সত্যের গুরুত্ব অপরিহার্য। উদ্দীপকের সত্যান্বেষী শিক্ষক আবদুল মালেক কবিতাংশে সত্যকে অবলম্বন করতে তরুণদের প্রতি আহ্বান জানিয়েছেন। এক্ষেত্রে তিনি ভালোমন্দ সমুদয় সমালোচনাকে উপেক্ষা করে মনকে সত্যে অধিষ্ঠিত করতে বলেছেন। কেননা, সত্যেই সকল কল্যাণ নিহিত।। 'আমার পথ' প্রবন্ধে প্রাবন্ধিক সকলকে আপন সত্তায় বিশ্বাসী হতে বলেছেন, যার পথ হবে নিরেট সত্যপথ। সমালোচনা ও লোকভয়কে তুচ্ছ করে আপন সত্য দ্বারা মনুষ্যত্ববোধের জাগরণ ঘটাতে পারলেই সব বিরোধ ও অসাম্যের ইতি ঘটবে। আলোচ্য উদ্দীপকের কবিতাংশেও একই কথা অনুরণিত হয়েছে। সেখানেও প্রাণপ্রাচুর্যের উৎসবিন্দু সত্যের উপলব্ধির কথাই বলা। হয়েছে, যার মাধ্যমে পৃথিবীতে কল্যাণ সাধিত হতে পারে। তাই বলা যায় প্রশ্নোক্ত উক্তিটি যথার্থ।"
        }
      ]
    },
    {
      "number": "4",
      "uddipok": "আমাদের জাতীয় জীবনে মুক্তিযুদ্ধ এক মাইলফলক। জেলে, তাঁতি, কামার, কুমার সবাই সর্বশক্তি নিয়ে মুক্তিযুদ্ধে ঝাঁপিয়ে পড়েছিল। বাড়ির আদুরে ছেলেটি, পাড়াগাঁয়ে যাকে সবাই ভীতু হিসেবে চিনে; সেই ভীতু প্রকৃতির ছেলেটির মধ্যেও সঞ্চারিত হয় উষ্ণতা, সাহস ও দেশপ্রেম। কিছুদিনের জন্য বইখাতাকে বিশ্রাম দিয়ে হাতে তুলে নিয়েছিল অস্ত্র। আপামর জনসাধারণের অংশগ্রহণে আমরা অর্জন করি স্বাধীন সার্বভৌম বাংলাদেশ।",
      "tag": "MCC 25",
      "sub_questions": [
        {
          "label": "ক",
          "question": "'রেইনকোট' গল্পে মিলিটারি ক্যাম্প কোথায় স্থাপন করা হয়?",
          "explanation": "'রেইনকোট' গল্পে জিমন্যাশিয়ামে মিলিটারি ক্যাম্পটি স্থাপন করা হয়।"
        },
        {
          "label": "খ",
          "question": "দেশে একটা কলেজেও শহিদ মিনার অক্ষত নেই কেন?",
          "explanation": "পাকিস্তানিদের হামলা ও ধ্বংসযজ্ঞের কারণে দেশে একটা কলেজেও শহিদ মিনার অক্ষত নেই। মুক্তিযুদ্ধের শেষ পর্যায়ে বাংলাদেশের চিত্র ছিল অত্যন্ত ভয়াবহ ও লোমহর্ষক। পাকিস্তানি হানাদার বাহিনী বাঙালি, জাতিকে চিরতরে ধ্বংস করার জন্য ব্যাপক হত্যাযজ্ঞ চালায়। বাঙালি জাতিকে মেধাশূন্য করা এবং এই জাতির ঐতিহ্য ধ্বংস করার জন্য পরিকল্পিতভাবে হামলা করে পাকিস্তানি হানাদাররা। একপর্যায়ে তারা শহিদ মিনারে হামলা চালায়। তাই বলা হয়েছে, নরপশু পাকিস্তানি বাহিনীর ধ্বংসযজ্ঞের কারণে দেশে একটা কলেজেও শহিদ মিনার অক্ষত নেই।"
        },
        {
          "label": "গ",
          "question": "উদ্দীপকে বর্ণিত ভীতু প্রকৃতির ছেলেটির সঙ্গে 'রেইনকোট' গল্পের নুরুল হুদার সাদৃশ্যের দিকটি ব্যাখ্যা করো।",
          "explanation": "উদ্দীপকে বর্ণিত ভীতু প্রকৃতির ছেলেটির সঙ্গে 'রেইনকোট' গল্পের নুরুল হুদা চরিত্রের সাদৃশ্য হলো সাহসিকতা ও দেশপ্রেম। 'রেইনকোট' গল্পের কথক নুরুল হুদা তিনি ছিলেন একজন ভীতু প্রকৃতির মানুষ। তবে মুক্তিযুদ্ধের সময় মুক্তিযোদ্ধা মিন্টুর রেইনকোট পরার পর তাঁর মধ্যে সাহস ও দেশপ্রেম সঞ্চারিত হয়। মুক্তিযোদ্ধাদের সাহায্যকারী সন্দেহে তাঁকে আটক করলেও তিনি বিচলিত হননি। মুক্তিযোদ্ধাদের সন্ধান জানতে পাকিস্তানি বাহিনী কর্তৃক নির্মম নির্যাতনের শিকার হলেও তিনি তা সহ্য করেন। তিনি মুক্তিযোদ্ধাদের সাথে সম্পৃক্ততার কথা স্বীকার করেন এবং গর্ববোধ করেন। উদ্দীপকে বাংলাদেশের মুক্তিযুদ্ধের তৎকালীনের পরিস্থিতি উপস্থাপিত হয়েছে। আপামর জনতার অংশগ্রহণে, স্লোগানে ও তীব্র প্রতিবাদে রাজপথ মুখরিত হতে থাকে। এদের দলে যোগ দেয় বাড়ির সবচেয়ে আদুরে ও ভীতু ছেলেটি। ঝাঁপিয়ে পড়ে পাকিস্তানি সেনাবাহিনীর বিরুদ্ধে। ভীতু প্রকৃতির এই ছেলের মাঝে দেখা যায় সাহস, দেশপ্রেম, উষ্ণতা ও ত্যাগী মানসিকতা। 'রেইনকোট' গল্পটিতেও ভীতু প্রকৃতির নূরুল হুদার মাঝেও দেশপ্রেম, সাহসিকতা, ও উষ্ণতা পরিলক্ষিত হয় তাঁর মুক্তিযোদ্ধা শ্যালক মিন্টুর রেইনকোট পরার পর। সুতরাং, উদ্দীপকের ভীতু প্রকৃতির আদুরে ছেলেটির সাথে 'রেইনকোট' গল্পের নুরুল হুদার সাদৃশ্য হলো সাহসিকতা ও দেশপ্রেম"
        },
        {
          "label": "ঘ",
          "question": "উদ্দীপক ও 'রেইনকোট' গল্পের আলোকে যুদ্ধকালীন বাংলাদেশের মানুষের মনস্তাত্ত্বিক দিক বিশ্লেষণ করো।",
          "explanation": "উদ্দীপক ও 'রেইনকোট' গল্পে বিধৃত হয়েছে মুক্তিযুদ্ধকালীন বাংলাদেশের নানা নিপীড়নের চিত্র সেই সাথে মুক্তিবাহিনীর প্রাণান্তকর তীব্র প্রতিবাদ। 'রেইনকোট' গল্পে পাকিস্তানি হানাদার বাহিনীর বর্বর নিপীড়ন ও সাধারণ মানুষের আতঙ্কগ্রস্ত মানসিকতার দৃশ্য ফুটে উঠেছে। ১৯৭১ সালের ২৫শে মার্চ কালরাতে পাকিস্তানি হানাদার বাহিনী এ দেশের ঘুমন্ত মানুষের উপর ঝাঁপিয়ে পড়ে। এরপর এ দেশের মানুষ সংঘবদ্ধ হয়ে প্রবল প্রতিরোধ গড়ে তোলে। এ দেশের সাহসী সন্তানরা বুকের তাজা রক্ত ঢেলে দিয়ে ছিনিয়ে আনে স্বাধীনতা। উদ্দীপকে বাংলাদেশের অন্যতম প্রাপ্তি মুক্তিযুদ্ধের বিষয়াবলি উপস্থাপিত হয়েছে। পাকিস্তানি বাহিনীর নির্মম আচরণে এ অঞ্চলের মানুষের মধ্যে চরম উৎকণ্ঠা ও অসহায়ত্ব দেখা দেয়। একপর্যায়ে সর্বসাধারণ আপামর জনতা ঐক্যবদ্ধ হতে থাকে অপশক্তি পাকিস্তানি বাহিনীর বিরুদ্ধে। বাড়ির ভীতু প্রকৃতির আদুরে ছেলেটি বসে থাকেনি, অস্ত্র হাতে নিয়ে সম্মুখ সমরে অকুতোভয়ে নেমে পড়েছে। জেলে, কামার, তাঁতিসহ সকলের একাত্মতায় অবশেষে বাংলাদেশের মানুষ অর্জন করে প্রিয় স্বাধীনতা। 'রেইনকোট' গল্পেও তৎকালীন পাকিস্তানি বাহিনীর ভয়াবহ নির্যাতনের চিত্র বিধৃত হয়েছে। 'রেইনকোট' গল্পে মুক্তিযুদ্ধের সময়ে ঢাকা শহরসহ সারা বাংলাদেশের আতঙ্কগ্রস্ত চিত্র বর্ণিত হয়েছে। অপশক্তি পাকিস্তানি বাহিনীর বিরুদ্ধে এ দেশের সাহসী বীর দামাল সন্তানদের তীব্র প্রতিরোধের দিকটিও গল্পে বিদ্যমান। উদ্দীপকেও মুক্তিযুদ্ধকালীন পাকিস্তানি বাহিনীর নির্মম আচরণের সাথে সাথে এ দেশের বীর বাঙালির তীব্র প্রতিবাদ ও বিজয় ভাস্বর হয়ে উঠেছে। সুতরাং, উদ্দীপক ও 'রেইনকোট' গল্পে বাংলাদেশের মানুষের মনস্তাত্ত্বিক নানা চিত্র স্পষ্ট হয়ে উঠেছে।"
        }
      ]
    },
    {
      "number": "5",
      "uddipok": "মাদার তেরেসা অকৃত্রিম মাতৃস্নেহের আধার ছিলেন। আলবেনিয়ান বংশোদ্ভূত হয়েও তিনি তাঁর কাজের জন্য সারা পৃথিবীতে স্মরণীয় হয়ে আছেন। ১৯৫০ সালে তিনি কলকাতায় মিশনারিজ অব চ্যারিটি নামে একটি সেবামূলক প্রতিষ্ঠান গড়ে তোলেন। পরবর্তীকালে এই চ্যারিটি হোম সমগ্র পৃথিবীর দরিদ্র, অসুস্থ ও মৃত্যুপথযাত্রী মানুষের জন্য কাজ করে। এই কাজের জন্য ১৯৭১ সালে তাঁকে নোবেল শান্তি পুরস্কার প্রদান করা হয়। সেই পুরস্কারের সমস্ত অর্থ তিনি সেবার কাজে ব্যয় করেন। ১৯৯৭ সালে তিনি মৃত্যুবরণ করেন। কিন্তু পৃথিবীর মানুষ আজও তাঁকে শ্রদ্ধাভরে স্মরণ করে।",
      "tag": "MCC 25",
      "sub_questions": [
        {
          "label": "ক",
          "question": "বাংলা কত তারিখে রবীন্দ্রনাথ ঠাকুর জন্মগ্রহণ করেন?",
          "explanation": "২৫শে বৈশাখ ১২৬৮ বঙ্গাব্দে রবীন্দ্রনাথ ঠাকুর জন্মগ্রহণ করেন।"
        },
        {
          "label": "খ",
          "question": "'বাঁকা জল' বলতে কী বোঝানো হয়েছে?",
          "explanation": "'বাঁকা জল' বলতে ভরা বর্ষায় নদীর জলের ভয়ংকর রূপ ধারণের বিষয়টিকে বোঝানো হয়েছে। কবিতায় এক নিঃসঙ্গ কৃষক সোনার ধান কেটে নদী-তীরবর্তী খেতে অপেক্ষমাণ। আকাশে ঘন মেঘের গর্জন, বর্ষার ভরা নদীর ক্ষুরধারা স্রোতের সঙ্গে এর জলও বাঁকা হয়ে খেলা করছে। ছোটো খেতটুকুকে ধীরে ধীরে গ্রাস করে চলেছে তা। এভাবে 'বাঁকা জল' শব্দবন্ধের ভিতর দিয়ে কবিতাটিতে বৈরী প্রকৃতির রুদ্ররূপের প্রতি ইঙ্গিত করা হয়েছে। এছাড়া 'বাঁকা জল' কবিতাটিতে অনন্ত কালস্রোতের প্রতীক।"
        },
        {
          "label": "গ",
          "question": "'সোনার তরী' কবিতার কোন বিষয়টি মাদার তেরেসার জীবনের সঙ্গে সংগতিপূর্ণ? ব্যাখ্যা করো।",
          "explanation": "নিম্নের অনুরূপ: 'সোনার তরী' কবিতায় উল্লিখিত ব্যক্তিমানুষের মৃত্যুর বিপরীতে কর্মের অমরতার প্রসঙ্গটি উদ্দীপকের মাদার তেরেসার সঙ্গে সংগতিপূর্ণ। 'সোনার তরী' কবিতায় কবি এক গভীর জীবনদর্শনকে উন্মোচন করেছেন। তিনি দেখিয়েছেন, মহাকাল কেবল মানুষের সৃষ্টিশীল মহৎ কর্মকেই গ্রহণ করে; ব্যক্তিমানুষকে নয়। আর তাই কালপরিক্রমায় সৃষ্টিকর্ম টিকে গেলেও মানুষকে অনিবার্যভাবে মৃত্যুর স্বাদ গ্রহণ করতে হয়। আলোচ্য কবিতায় কৃষক চরিত্রটির আধারে কবি এ সত্যটিকেই উন্মোচন করেছেন। উদ্দীপকের মাদার তেরেসা অকৃত্রিম মানবসেবী ছিলেন। ১৯৫০ সালে তিনি কলকাতায় 'মিশনারিজ অব চ্যারিটি' নামে একটি সেবা প্রতিষ্ঠান প্রতিষ্ঠা করেন। প্রতিষ্ঠানটি পরবর্তীকালে সমগ্র পৃথিবীর দরিদ্র, অসুস্থ, অনাথ ও মৃত্যুপথযাত্রী মানুষের জন্য কাজ করে সুনাম অর্জন করে। এমন সেবাধর্মী কর্মযজ্ঞের জন্য তিনি নোবেল শান্তি পুরস্কার লাভ করেন। এর চেয়েও বড়ো যে পুরস্কার তিনি লাভ করেন তা হচ্ছে মানুষের ভালোবাসা ও অমরত্ব। মানুষ আজও তাঁকে শ্রদ্ধাভরে স্মরণ করে। আলোচ্য 'সোনার তরী' কবিতায়ও মানুষের সুকৃতিময় কর্মের অমরতার কথা বলা হয়েছে। সেখানে দেখানো হয়েছে, ব্যক্তিমানুষের মৃত্যু অনিবার্য হলেও তার সৃষ্টিকর্মের মৃত্যু নেই। উদ্দীপকের মাদার তেরেসার জীবন ও কর্ম এ বিষয়েরই ইঙ্গিতবাহী। সে বিবেচনায় আলোচ্য কবিতার ব্যক্তিমানুষের মৃত্যুর বিপরীতে কর্মের অমরতার দিকটি উদ্দীপকের মাদার তেরেসার সঙ্গে সাদৃশ্যপূর্ণ।"
        },
        {
          "label": "ঘ",
          "question": "\"মাদার তেরেসার জীবন পরিণতিই 'সোনার তরী' কবিতার মূল উপজীব্য।\"- মন্তব্যটি বিশ্লেষণ করো।",
          "explanation": "নিম্নের অনুরূপ: মাদার তেরেসার জীবন পরিণতি তথা মৃত্যু এবং তাঁর সুকৃতিময় কর্মের টিকে থাকার দিকটি 'সোনার তরী' কবিতার ভাবসত্যকেই প্রমাণ করে। 'সোনার তরী' কবিতায় কবি মানুষের জীবনের অনিবার্য পরিণতির দিকটির প্রতি আলোকপাত করেছেন। পাশাপাশি কবিতাটিতে তিনি মহৎ কর্মের গুরুত্বের দিকটিও তুলে ধরেছেন। কবি মনে করেন, মানুষ তার বয়সের মধ্যে বাঁচে না, বাঁচে অনন্য কর্মে। মানুষ শত বছর বেঁচে থাকলেও কেউ তাকে মনে রাখে না। পক্ষান্তরে, সুকৃতিময় কর্মের মাধ্যমে সে মানুষের হৃদয়ে স্থায়ী আসন লাভ করতে পারে। উদ্দীপকের মাদার তেরেসা বেঁচে আছেন তাঁর কর্মের মধ্য দিয়ে। সমগ্র জীবন তিনি মানবসেবায় ব্যয় করে গেছেন। তাঁর প্রতিষ্ঠিত 'মিশনারিজ অব চ্যারিটি' আর্ত-মানবতার সেবায় এক অনন্য দৃষ্টান্ত স্থাপন করেছে। সমগ্র পৃথিবীর দরিদ্র, অনাথ ও-মৃত্যুপথযাত্রী মানুষের সেবায় কাজ করেছে এই প্রতিষ্ঠান। মানুষকে ভালোবেসে তিনি যেমন মানবসেবাকে ব্রত হিসেবে গ্রহণ করেন, তেমনি মানুষও তাঁকে রেখেছে হৃদয়ের মণিকোঠায়। আলোচ্য কবিতাতেও একইভাবে মহৎ কর্মের অমরতার দিকটি ফুটে উঠেছে। 'সোনার তরী' একটি রূপকধর্মী কবিতা। এ কবিতায় ধান কেটে অপেক্ষমাণ এক কৃষকের বাস্তবতার অন্তরালে কবিতার ভাবসত্যকে উন্মোচন করেছেন। কবি মনে করেন, মৃত্যু মানুষের অনিবার্য পরিণতি। একে কেউ রোধ করতে পারে না। তবে ব্যক্তিমানুষের মৃত্যু হলেও মৃত্যু তার কর্মকে স্পর্শ করতে পারে না। বস্তুত, যেকোনো মানুষ কীর্তিমান কিংবা বরণীয় হয়ে ওঠে তাঁর কর্মের উৎকর্ষে। উদ্দীপকের মাদার তেরেসা তার উৎকৃষ্ট উদাহরণ। দৈহিক মৃত্যু হলেও তিনি তাঁর সেবামূলক কাজের মধ্য দিয়ে মানুষের মনে স্থান পেয়েছেন। তাঁর জীবন ও. কর্ম আজও মানুষ অনুসরণ করে। অর্থাৎ মাদার তেরেসার জীবন পরিণতি তথা মৃত্যু এবং সুকৃতিময় কর্মের মাধ্যমে মানুষের মনে বেঁচে থাকার এই দিকটি আলোচ্য কবিতার মূলভাবের সমান্তরাল। সে বিবেচনায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "6",
      "uddipok": "আমি যুগে যুগে আসি, আসিয়াছি পুনঃ মহাবিপ্লব হেতু এই দ্রষ্টার শনি মহাকাল ধূমকেতু! সাত সাতশ নরকজ্বালা জ্বলে মম ললাটে। মম ধূম কুণ্ডলী করেছে শিবের ত্রিনয়ন ঘন ঘোলাটে। আমি দ্রষ্টার বুকে সৃষ্টি পাপের অনুতাপ তাপ হাহাকার- আর মর্ত্যে সাহারা গোবী ছাপ আমি অশিব তিক্ত অভিশাপ।",
      "tag": "MCC 25",
      "sub_questions": [
        {
          "label": "ক",
          "question": "কবি কী মানেন না?",
          "explanation": "কবি কোনো আইন মানেন না।।"
        },
        {
          "label": "খ",
          "question": "'যবে উৎপীড়িতের ক্রন্দন-রোল আকাশে বাতাসে ধ্বনিবে না'-এ কথা বলার কারণ কী?",
          "explanation": "নির্যাতিত ও নিপীড়িত মানুষের দুঃখকষ্ট ও আর্তচিৎকার বন্ধ না হওয়া পর্যন্ত বিপ্লব-প্রতিবাদ অব্যাহত রাখা বোঝাতে কবি প্রশ্নোক্ত কথাটি বলেছেন। অসাম্য ও বঞ্চনার বিরুদ্ধে কবির বিদ্রোহ নিরন্তর। যেখানেই তিনি অত্যাচার ও অনাচার দেখেছেন, সেখানেই বিদ্রোহ ঘোষণা করেছেন। নিপীড়কের বিরুদ্ধে এবং আর্তমানবতার পক্ষে প্রতিবাদে ফুঁসে উঠেছেন তিনি। তাঁর হুংকারে কেঁপে উঠেছে অত্যাচারীর ক্ষমতার মসনদ। অপশক্তির বিরুদ্ধে লড়াই করতে করতে ক্লান্ত হয়ে গেলেও উৎপীড়িত মানুষের অধিকার প্রতিষ্ঠা না হওয়া পর্যন্ত বিপ্লব-প্রতিবাদ অব্যাহত রাখার প্রত্যয় ব্যক্ত করেছেন তিনি। এ বিষয়টিকে স্পষ্ট করতেই তিনি প্রশ্নোক্ত চরণটির অবতারণা করেছেন।"
        },
        {
          "label": "গ",
          "question": "উদ্দীপকের সাথে 'বিদ্রোহী' কবিতার সাদৃশ্যপূর্ণ দিকটি ব্যাখ্যা করো।",
          "explanation": "নিম্নের অনুরূপ: উদ্দীপকের সাথে 'বিদ্রোহী' কবিতার সাদৃশ্যপূর্ণ দিকটি হচ্ছে বিদ্রোহ চেতনা। 'বিদ্রোহী' কবিতায় নানা ব্যঞ্জনায় কবির বিদ্রোহের স্বরূপ ফুটে উঠেছে। যেখানেই অন্যায়-অত্যাচার দেখেছেন, সেখানেই তিনি বিদ্রোহের অগ্নিমন্ত্রে ফুঁসে উঠেছেন। বিশেষ করে পরাধীন মাতৃভূমিতে বিজাতীয় শাসকদের আগ্রাসন ও শোষণ-নির্যাতন তাঁকে পীড়িত করেছে। সংগত কারণেই এই অপশক্তির বিরুদ্ধে দ্রোহ ঘোষণা করেছেন তিনি। বস্তুত, মানুষ হয়ে মানুষের উপর প্রভুত্ব ফলানো সামন্ত প্রভুদের ধ্বংসের মধ্যেই তিনি মুক্তির নতুন আলো দেখতে পেয়েছেন। উদ্দীপকের কবিতাংশে বিপ্লবী মানসের বারংবার ফিরে আসার কথা বলা হয়েছে। কালের খেয়ালে ব্যক্তিমানুষের মৃত্যু হলেও বিপ্লবী চেতনার মৃত্যু নেই। সময় পরিক্রমায় তা একজন থেকে অন্যজনে সঞ্চারিত হয়। ফলে বিপ্লবীর বজ্রকঠোর আহ্বানে পরিবেশ ঘোলাটে হয়ে আসে। শিব বা মহাদেবের ত্রিনয়নও তখন অন্ধকারে ঢেকে যায়। প্রভুত্ব ফলানো নরপিশাচদের জীবন অভিশপ্ত হয়ে ওঠে বিপ্লবীদের প্রত্যাঘাতে। তথাকথিত সামন্ত প্রভুদের কাছে তারা যেন মূর্তিমান অভিশাপে পরিণত হয়। বিপ্লব-বিদ্রোহের এই বিধ্বংসী রূপটি আলোচ্য কবিতায়ও একইভাবে ফুটে উঠেছে। সেখানে বীর ধর্মের অনুসারী কবি সামন্ত প্রভুদের তৈরি সকল নিয়ম ও শৃঙ্খল' ভেঙে ফেলতে প্রয়াসী হয়েছেন। অর্থাৎ উদ্দীপক ও 'বিদ্রোহী' কবিতা উভয় ক্ষেত্রেই বিদ্রোহী চেতনার বহিঃপ্রকাশ লক্ষ করা যায়। এটিই উদ্দীপকের সঙ্গে আলোচ্য কবিতার সাদৃশ্যপূর্ণ দিক।"
        },
        {
          "label": "ঘ",
          "question": "\"উদ্দীপকটি 'বিদ্রোহী' কবিতার সমগ্র ভাবকে ধারণ করে না।\"-মন্তব্যটির যথার্থতা বিশ্লেষণ করো।",
          "explanation": "উদ্দীপকের কবিতাংশে কেবল বিদ্রোহী চেতনার দিকটি ফুটে উঠেছে কিন্তু নিপীড়িত জনতার প্রতি অকৃত্রিম ভালোবাসা ও পরাধীন দেশের স্বাধীকার চিন্তা প্রত্যাশিত না হওয়ায় তা 'বিদ্রোহী' কবিতার সমগ্র ভাবকে ধারণ করতে পারেনি। 'বিদ্রোহী' কবিতাটি কবির বিদ্রোহী চেতনার এক অনন্য প্রকাশ। বিদ্রোহের স্বরূপ উদ্‌ঘাটনে কবিতাটি অনন্য মাইলফলকও বটে। তবে এ কবিতায় শুধু দ্রোহ চেতনাই নয়, সেখানে বিদ্রোহী হিসেবে কবির আত্মপরিচয়, প্রেম ও দ্রোহের স্বরূপসহ বিচিত্র বিষয় উপস্থাপিত হয়েছে। এছাড়াও কবিতাটিতে আর্তমানবতার মুক্তির লক্ষ্যে কবি প্রত্যয় ব্যক্ত করেছেন। উদ্দীপকের কবিতাংশে বিদ্রোহী চেতনার বহিঃপ্রকাশ ঘটেছে। অন্যায় ও অসাম্য ঘোচাতে সেখানে বিপ্লবী সত্তার পুনরুত্থানের প্রসঙ্গ উঠে এসেছে। এই বিদ্রোহী সভা অকুতোভয়। শত প্রতিবন্ধকতাও তার পথ রুদ্ধ করতে পারে না। অন্যায়ের প্রতিভূদের জন্য সাক্ষাৎ অভিশাপ হিসেবে আবির্ভূত হয় সে। 'বিদ্রোহী' কবিতায় কবি দ্রোহ করেছেন সমাজে বিরাজমান অপশাসন ও অচলায়তনের বিরুদ্ধে। তাঁর বিশ্বাস, এই অচলায়তন ভেঙেই একদিন দেখা মিলবে মুক্তির পথ। একইভাবে, উদ্দীপকের কবিতাংশেও কবি মহাবিপ্লবের কথা বলেছেন। অর্থাৎ উভয় স্থানে বিপ্লবের কথা প্রকাশিত হলেও কবিতাটির ব্যাপ্তি উদ্দীপকের কবিতাংশের তুলনায় ব্যাপক। তাছাড়া এ কবিতায় মানবতাবোধে উদ্ভাসিত কবির সদম্ভ উপস্থিতি লক্ষ করা যায়। মুহূর্তের জন্যও তিনি অপশক্তির কাছে মাথা নিচু করতে রাজি নন। সর্বোপরি কবির বিপ্লব-প্রতিবাদের পিছনে রয়েছে মানুষের প্রতি তাঁর অপরিসীম ভালোবাসা। আলোচ্য কবিতার এসব বিষয় উদ্দীপকের * কবিতাংশে উঠে আসেনি। সে বিবেচনায়, প্রশ্নোত্ত মন্তব্যটি যথার্থ।"
        }
      ]
    },
    {
      "number": "7",
      "uddipok": "আমরা চলিব পশ্চাতে ফেলিয়া পচা অতীত, গিরি-গুহা ছাড়ি খোলা প্রান্তরে গাহিব গীত, সৃজিব জগৎ বিচিত্রতর, বীর্যবান, তালা জীবন্ত সে নব সৃষ্টি শ্রম-মহান, চলমান বেগে প্রাণ উচ্ছল। রে নব যুগের দ্রষ্টাদল, জোর-কদমে চল্ রে চল্।",
      "tag": "MCC 25",
      "sub_questions": [
        {
          "label": "ক",
          "question": "'ছাড়পত্র' কোন শ্রেণির রচনা?",
          "explanation": "'ছাড়পত্র' একটি কাব্যগ্রন্থ।"
        },
        {
          "label": "খ",
          "question": "আঠারো বছর বয়স যে দুর্বার কেন?",
          "explanation": "আঠারো বছর বয়সি তারুণ্যদীপ্ত তরুণদের মাঝে অফুরন্ত প্রাণশক্তি বিদ্যমান থাকায় সমস্ত বাধাকে উপেক্ষা করে দুর্বার গতিতে সম্মুখ পানে ছুটে চলে। 'আঠারো বছর বয়স' কবিতায় তারুণ্যের অদম্য উদ্দীপনা প্রতিফলিত হয়েছে। এ বয়সের অন্যতম ধর্ম হলো সমস্ত প্রতিবন্ধকতাকে উপেক্ষা করে স্বপ্ন জয়ের লক্ষ্যে দুর্নিবার গতিতে সামনের দিকে ছুটে চলা। এ সময় মানুষ নির্ভরশীলতা পরিহারপূর্বক স্বাধীনভাবে চলার ঝুঁকি নেয়। নানা দুঃসাহসী স্বপ্ন ও উদ্যোগ তরুণ-প্রাণকে আচ্ছন্ন করে রাখে। দুঃসাহসে সম্মুখের বাধাবিপত্তিকে পেরিয়ে যাওয়ার এবং অন্যায়-অসাম্যের বিরুদ্ধে রুখে দাঁড়াতে এ বয়সি তারুণ্য সদা তৎপর। তারুণ্য শক্তির দুর্বার গতিতে নস্যাৎ হয়ে যাবে সমস্ত অন্যায়, অপসংস্কৃতি ও অমঙ্গল। তাই এই বয়স দুর্বার গতিতে ছুটে চলে।"
        },
        {
          "label": "গ",
          "question": "উদ্দীপক এবং 'আঠারো বছর বয়স' কবিতার সাদৃশ্য দেখাও।",
          "explanation": "উদ্দীপক ও 'আঠারো বছর বয়স' কবিতার সাদৃশ্য হলো অভিনবত্বের প্রত্যাশায় পুরাতন প্রথাকে উপেক্ষা করা। 'আঠারো বছর বয়স' কবিতায় কবি তারুণ্যের জয়গান গেয়েছেন। তারুণ্যের চেতনা, গতি, করণীয় ও অভিনব প্রত্যাশা এ কবিতায় স্পষ্টভাবে উপস্থাপিত হয়েছে। তরুণসমাজই আগামী বাংলাদেশের নেতৃত্ব, কর্ণধার ও উদগাতা। তাই সমস্ত অনিয়ম, অতীত ব্যর্থতা ও গ্লানিময় সব স্মৃতিকে উপেক্ষা করে দুর্বার প্রাণশক্তিতে এগিয়ে যেতে হবে সামনে। উদ্দীপকের কবিতাংশ হতে তরুণসমাজের ইতিবাচক বৈশিষ্ট্য অত্যন্ত সার্থকতার সাথে আলোচিত হয়েছে। পুরাতন অনিয়ম, ব্যর্থতা, জীর্ণতা ও কলঙ্কজনক অধ্যায়কে উপেক্ষা করে অফুরন্ত প্রাণশক্তি পুঁজি করে এগিয়ে যেতে হবে সামনে। ছিনিয়ে আনতে হবে ভোরের স্বচ্ছ আলোর জ্যোতি, জেগে উঠতে হবে এবং জাগাতে হবে সমাজকে। নবযুগের ধারক-বাহক তরুণ সম্প্রদায় লড়াই করবে সমস্ত অন্যায়, অনিয়ম, পুরাতন প্রথা ও অধীনতার বিরুদ্ধে। 'আঠারো বছর বয়স' কবিতাতেও কবি তরুণসমাজের ইতিবাচক দৃষ্টিভঙ্গি অত্যন্ত স্পষ্টভাবে তুলে ধরেছেন। দেশ, জাতি ও রাষ্ট্র গঠনে তরুণসমাজের ভূমিকা অনস্বীকার্য। তাই উদ্দীপকে কবিতার সাদৃশ্য হলো অভিনবত্বের প্রত্যাশায় পুরাতনকে উপেক্ষা করা।"
        },
        {
          "label": "ঘ",
          "question": "'চলমান বেগে প্রাণ উচ্ছল।'- মন্তব্যটি 'আঠারো বছর বয়স' ও উদ্দীপকের আলোকে মূল্যায়ন করো।",
          "explanation": "প্রশ্নোক্ত মন্তব্যটি 'আঠারো বছর বয়স' কবিতা ও উদ্দীপকের আলোকে যৌক্তিক, কেননা উভয় স্থানেই তারুণাশক্তির অফুরন্ত প্রাণচঞ্চলতা উপস্থিত। 'আঠারো বছর বয়স' কবিতায় তরুণসমাজের অন্যতম বৈশিষ্ট্য প্রাণ উচ্ছলতায় সামনের পানে এগিয়ে যাওয়ার দিকটি ভাম্বর হয়ে উঠেছে। এ বয়সের তারুণ্য উজ্জীবিত শক্তিকে কোনো প্রাচীন প্রথা, অনিয়ম ও কুসংস্কার, কখনোই প্রতিবন্ধকতার জাল বিস্তার করতে পারে না। প্রাণশক্তির অসীমত্নে তরুণসমাজ দুর্বার গতিতে বাধাকে ধুলিসাৎ করে এগিয়ে যায় সামনের পথপানে। উদ্দীপকের কবিতাংশে তারুণ্যশক্তির সৌন্দর্য, প্রাণস্ফুরণ ও দুরন্ত ছুটে চলার দিকটি বিবৃত হয়েছে। 'গতিতে জীবন স্থিতিতে মৃত্যু' এ মহান চেতনাকে বুকে ধারণ করে তরুণসমাজ অপার সম্ভাবনায় ভবিষ্যতের দিকে এগিয়ে যায়। মিথ্যা, অনিয়ম, কুপ্রথা ও জীর্ণতাকে উপেক্ষা করে অফুরন্ত প্রাণশক্তির অধিকারী তরুণ সম্প্রদায় আগামীর আলোকিত সমাজ ও দেশ গড়ার দীপ্ত শপথ গ্রহণ করে তারা। 'আঠারো বছর বয়স' কবিতাতে কবি নিজের জীবনের প্রয়োগিক তারুণ্য চেতনার দীপ্ত বাসনা উপস্থাপনার প্রয়াস পান। পুরাতন প্রথা, উচ্ছৃঙ্খল সমাজ ও অধীনতামূলক জীবনবাস্তবতাকে উপেক্ষা করে স্বপ্নীল সাম্যের দেশ ও সমাজ গড়ে তোলার প্রত্যয় বুকে ধারণ করে নিরন্তর কাজ করতে থাকে এ বয়সি তারুণ্য উজ্জীবিত সম্প্রদায়। উদ্দীপকের কবিতাংশে উদ্যমী নবচেতনায় উজ্জীবিত তারুণ্যশক্তির দুর্বার গতিতে অফুরন্ত প্রাণশক্তি নিয়ে পুনরুজ্জীবিত হওয়ার দীপ্ত আহ্বান জানিয়েছেন। সামনের পানে অফুরন্ত প্রাণশক্তিতে এগিয়ে যেতে কখনোই স্তমিত হয়ে যায় না। উদ্দীপক ও কবিতা উভয় স্থানেই চলমান বেগে প্রাণ উচ্ছলতার দিকটি তারুণ্যশক্তিতে একাকার।"
        }
      ]
    },
    {
      "number": "8",
      "uddipok": "ফটিকছড়ি, চট্টগ্রামের একটি উপজেলা। ওখানে একটি মাজার আছে, গরম তার মৃত পির। ফলে পাশের রাস্তায় যাতায়াতকারীদের গাড়ি থেকে নেমে যেতে হয়। নইলে পির গোস্সা করেন। যিনি নিজেই অপ্রাণ কবরবাসী তিনি কী করে গরম হন, গোসসা করেন আমরা জানি না। এটা নেহায়েত ধর্মব্যাবসা। ইসলামের সুমহান বিশ্বাসবিরোধী।",
      "tag": "MCC 25",
      "sub_questions": [
        {
          "label": "ক",
          "question": "'হাসিও না মিঞা।'- কার উক্তি?",
          "explanation": "'হাসিও না মিঞা'- উক্তিটি মজিদের।"
        },
        {
          "label": "খ",
          "question": "মানুষের রসনা বড় ভয়ানক বস্তু।'- কেন?",
          "explanation": "মানুষের রসনা বা জিহ্বার কারণেই এমন কিছু গর্হিত কথা বলে ফেলে যার কারণে বড়ো ধরনের গুনাগার হতে হয়। 'লালসালু' উপন্যাসের কেন্দ্রীয় চরিত্র মজিদ তার শিষ্যদের উপদেশ দিতে গিয়ে রসনার প্রসঙ্গ এনেছে। রসনায় উচ্চারিত একটি কথা যেমন সমাজে শৃঙ্খলাহীনতা এনে দেয় অনুরূপভাবে সেটি বিষ বাম্পের ন্যায় ছড়িয়ে পড়ে। গর্হিত কথা উচ্চারণের জন্য মানুষকে কঠিন আজাবের সম্মুখীন হতে হবে। সুতরাং, রসনা উচ্চারিত কথার কারণে মানুষ বড়ো গুনাহর হয়ে যায়, তাই রসনাকে বড়ো ভয়ানক বলা হয়েছে।"
        },
        {
          "label": "গ",
          "question": "অনুচ্ছেদের বক্তব্য 'লালসালু' উপন্যাসের কোন দিকটি স্মরণ করিয়ে দেয়? আলোচনা করো।",
          "explanation": "অনুচ্ছেদের বক্তব্য 'লালসালু' উপন্যাসের ধর্মান্ধতার দিকটি স্মরণ করিয়ে দেয়। 'লালসালু' উপন্যাসের কেন্দ্রীয় চরিত্র মজিদ মাজার ব্যাবসায় শিকড় প্রোথিত করে নোয়াখালীর মহব্বতনগরে। মহব্বতনগরের ধর্মান্ধ ও নিরক্ষর শ্রেণির সাধারণ মানুষ প্রচণ্ড ভক্তি ও শ্রদ্ধা প্রদর্শন করে যেমন মজিদের প্রতি তেমনি মাজারের প্রতি। এমনকি মাজারে অনুপ্রবেশ ও উপাসনায় নানা বিধি মেনে চলতে হয় ভক্তবৃন্দের। এর ব্যত্যয় হলে' পারলৌকিক জীবনে শাস্তি পেতে হবে এ বিশ্বাস তাদের মনে গ্রথিত রয়েছে। উদ্দীপকে চট্টগ্রামের ফটিকছড়ি উপজেলাধীন একটি মৃত পিরের মাজারের প্রতি অন্ধবিশ্বাসের দিকটি উন্মোচিত হয়েছে। সাধারণ শ্রেণির মানুষ যাতায়াতের সময় গাড়ি থেকে নেমে শ্রদ্ধা প্রদর্শনার্থে হেঁটে রাস্তা অতিক্রম করে। তা না হলে মৃত পির অত্যন্ত রাগান্বিত হয়ে গোসসা করেন, এই বিশ্বাস শিষ্যদের মধ্যে বিরাজমান। এটি মাত্রাতিরিক্ত ধর্মান্ধতা। 'লালসালু' উপন্যাসের মজিদ মহব্বতনগরের মানুষের ধর্মান্ধত্য, মূর্খতা ও অসচেতনতাকে কাজে লাগিয়ে জাঁকজমকপূর্ণ একটি মাজার বিনির্মাণ করে। সুতরাং অনুচ্ছেদের বক্তব্য 'লালসালু' উপন্যাসের যে দিকটি স্মরণ করিয়ে দেয় সেটি হলো মাত্রাতিরিক্ত ধর্মান্ধতা।"
        },
        {
          "label": "ঘ",
          "question": "'ধর্মব্যাবসা সর্বকালেই ধর্মকে ক্ষতিগ্রস্ত করে।'- অনুচ্ছেদ এবং উপন্যাস মিলিয়ে লেখো।",
          "explanation": "'ধর্মব্যাবসা সর্বকালেই ধর্মকে ক্ষতিগ্রস্ত করে'- কেননা এটি প্রকৃত ধর্মকে জীবনে প্রয়োগের জন্য নয় বরং ব্যক্তিস্বার্থ হাসিল করতে ব্যবহৃত হয়, যেটি 'লালসালু' উপন্যাস ও উদ্দীপকে প্রত্যক্ষ করা যায়। 'লালসালু' উপন্যাসে মজিদ ও আওয়ালপুরের পির সাহেবের মধ্যে ধর্মব্যাবসার দৃষ্টান্ত পাওয়া যায়। বেঁচে থাকার অভিপ্রায়ে জীবনসংগ্রামে লিপ্ত হয়ে মজিদ মহব্বতনগরে ধর্মব্যাবসার জন্য মাজার তৈরি করে মোদাচ্ছের পিরের কবরকে কেন্দ্র করে। মজিদ নিজেও বোঝে তার এ মিথ্যানির্ভর ধর্মব্যাবসা যেকোনো সময় সমূল্যে উৎপাটিত হতে পারে। তাছাড়া এই মাজার ব্যাবসা কেবল প্রতারক মজিদ ছাড়া অন্য কারো জীবনে ভালো কিছু আনতে পারেনি বরং ক্ষতি করেছে। 'লালসালু' উপন্যাসে মজিদের ধর্মব্যাবসার আধিপত্য ও প্রভাব মাত্রাতিরিক্ত বৃদ্ধি পাওয়ায় অতি অল্প সময়ে প্রতিপত্তিশালী ও প্রভাবশালী হয়ে যায়। তার প্রভাবে সমাজে বিকৃত ধর্মাচার এবং প্রতারণা শুরু হয়। উদ্দীপকে চট্টগ্রামের ফটিকছড়ি উপজেলাধীন মৃত পিরের মাজার ব্যাবসার দৃষ্টান্ত উপস্থাপিত হয়েছে। সাধারণ পথচারীরা যখন এক স্থান হতে অন্যস্থানে গাড়িতে করে যাতায়াত করে তখন মৃত পিরের শ্রদ্ধা প্রদর্শনার্থে গাড়ি হতে নেমে পায়ে হেঁটে স্থানান্তরিত হয়। এ অন্ধবিশ্বাস দীর্ঘদিন ধরে চলে আসছে। মানুষের মধ্যে ধর্মান্ধতার সুযোগে ধর্মব্যবসায়ীরা কুসংস্কারাচ্ছন্নতার সাথে মানুষকে আরও ভ্রান্ত ও ধর্মহীনতার পথে নিয়ে যান। যার চিত্র আলোচ্য উপন্যাসের মহব্বতনগরেও লক্ষ করা যায়। এ ধরনের পোশাকি ধর্মব্যবসায়ীরা ব্যক্তি স্বার্থসিদ্ধির জন্য প্রকৃত ধর্মের ব্যাপক ক্ষতিসাধন করে থাকে। উদ্দীপকের ফটিকছড়ির ধর্মব্যবসায়ীদের কার্যক্রমে এলাকার লোকজন প্রকৃত ধর্ম সম্পর্কে জানতে পারে না বরং ভ্রান্তিতে পড়ে যায়। 'লালসালু' উপন্যাসেও মজিদ স্বীয় স্বার্থ হাসিল করতে মানুষকে প্রকৃত ধর্ম থেকে দূরে সরিয়ে ফেলে। এতে করে ধর্মের ব্যাপক ক্ষতিসাধন হয়। এভাবে মানুষের মধ্যে অজ্ঞতা, অসচেতনতা ও কুসংস্কারাচ্ছন্নতা বৃদ্ধি পেতে থাকে। তাই উদ্দীপক ও 'লালসালু' উপন্যাস অনুসারে মন্তব্যটি যথার্থ ।"
        }
      ]
    },
    {
      "number": "9",
      "uddipok": "ওয়াসিকা গ্রামের এক দুরন্ত মেয়ে। বন্ধুদের সাথে ছুটোছুটি করা, অবাধে সাঁতার কাটা তার আনন্দের কাজ। তার বাবা অভাবের তাড়নায় ওয়াসিকাকে পাশের গ্রামের এক বুড়ো লোকের সঙ্গে বিয়ে দিলেন। লোকটি গ্রামের মাতব্বর। তাকে সবাই একাব্বর মুন্সি বলে ডাকে। মুন্সির কথা গ্রামের সবাই মানলেও চঞ্চল ও স্বাধীনচেতা ওয়াসিকা তার কথা মানে না।",
      "tag": "MCC 25",
      "sub_questions": [
        {
          "label": "ক",
          "question": "ধলা মিঞা কেমন ধরনের মানুষ ছিল?",
          "explanation": "ধলা মিঞা বোকা ধরনের মানুষ ছিল।"
        },
        {
          "label": "খ",
          "question": "'সজোরে নড়তে থাকা পাখাটার পানে তাকিয়ে সে মূর্তিবৎ বসে থাকে'- বলতে কী বোঝানো হয়েছে?",
          "explanation": "প্রশ্নোক্ত উক্তিটিতে আওয়ালপুরের নতুন পিরের প্রভাব দেখে ক্ষুব্ধ মজিদের অসহায়ত্বের দিকটি বোঝানো হয়েছে। মহব্বতনগর গ্রামে এসে মজিদ নিজের প্রভাব-প্রতিপত্তি বিস্তার করে। কিছুদিন পর পাশের গ্রাম আওয়ালপুরে এক নতুন পিরের আবির্ভাব হয়। মজিদও পির সম্পর্কে জানতে সেখানে গিয়ে হাজির হয়। জনতার মাঝে পিরের অলৌকিকতায় বিশ্বাস ও প্রভাব লক্ষ করে সে ক্রুদ্ধ ও ঈর্ষান্বিত হয়ে পড়ে। নতুন পিরের কারণে নিজের প্রভাব ক্ষুণ্ণ হওয়ার আশঙ্কায় ভীত, উদ্বিগ্ন মজিদ তাই পিরকে বাতাস করতে থাকা পাখাটার দিকে চেয়ে বসে থাকে। প্রশ্নোক্ত উক্তিটির দ্বারা আওয়ালপুরের পিরের কাছে মজিদের প্রভাব ক্ষুণ্ণ হওয়ার আশঙ্কার কথাই বোঝানো হয়েছে।"
        },
        {
          "label": "গ",
          "question": "\"ওয়াসিকা 'লালসালু' উপন্যাসের জমিলার সঙ্গে সাদৃশ্যপূর্ণ।\"-ব্যাখ্যা করো।",
          "explanation": "নিম্নের অনুরূপ: উদ্দীপকের রাহী চরিত্রটি 'লালসালু' উপন্যাসের জমিলা চরিত্রের সাথে সাদৃশ্যপূর্ণ। 'লালসালু' উপন্যাসের জমিলা একজন কিশোরী মেয়ে। বাবার বয়সি মজিদের সাথে তার বিয়ে হয়। গ্রামের সবাই মজিদকে ও মাজারকে সমীহ করে চললেও জমিলা এসবের কোনো তাগিদ বোধ করে না। মজিদ তাকে মাজারের কথা বলে ভীত করতে চায়, তার উপর নির্যাতন চালায়। জমিলা তখন বিদ্রোহ করে, সে মাজারে একা থেকেও ভীত হয় না। - উদ্দীপকের রাহী একজন দুরন্ত মেয়ে। বাবার অভাবের কারণে রাহীর বিয়ে হয় পাশের গ্রামের প্রভাবশালী মুন্সির সাথে। মুন্সির কথা সবাই মেনে চললেও রাহী তোয়াক্কা করে না। এতে করে তার স্বাধীনচেতা মনোভাব প্রকাশ পায়। স্বাধীনচেতা মনোভাব ও বৈবাহিক জীবনে একই পরিণতি বরণ করার দিক থেকে উদ্দীপকের রাহী চরিত্রের সাথে 'লালসালু' উপন্যাসের জমিলা চরিত্রের সাদৃশ্য রয়েছে।"
        },
        {
          "label": "ঘ",
          "question": "\"উদ্দীপকের একাব্বর মুন্সি 'লালসালু' উপন্যাসের মজিদ চরিত্রের সামগ্রিক দিক ধারণ করেনি।\"- মূল্যায়ন করো।",
          "explanation": "নিম্নের অনুরূপ: ”উদ্দীপকের বুড়ো লোকটি 'লালসালু' উপন্যাসের মজিদ চরিত্রের সামগ্রিক দিক ধারণ করেনি।\"- মন্তব্যটি যথার্থ। 'লালসালু' উপন্যাসের মজিদের একজন খাদেম। মাজারের প্রতি মানুষের অন্ধভক্তি থেকে মানুষ তাকে সমীহ করে ও মাজারে দান করার সকল সম্পদ মজিদই কুক্ষিগত করে। ধীরে ধীরে মজিদের প্রভাব-প্রতিপত্তি বাড়ে। মজিদকে মানুষ অন্ধভাবে বিশ্বাস করে তাদের মুক্তির কান্ডারি ভাবে, তাদের জীবনের সকল ঘটনাতেই মজিদ প্রভাব বিস্তার করতে থাকে। উদ্দীপকের মুন্সি গ্রামের মাতব্বর। গ্রামের সকলেই তার কথা মেনে চলে। পাশের গ্রামের এক বালিকাকে সে বিয়ে করে। তার বিরুদ্ধে কেউ কথা বলে না। আলোচ্য উপন্যাসে মজিদের এমন প্রভাব থাকলেও তার চরিত্রের আরও দিক উদ্দীপকে ফুটে ওঠেনি। 'লালসালু' উপন্যাসের মজিদের ক্ষমতা আসে মাজার থেকে, মাজারের এক অদৃশ্য শক্তি আছে বলে মানুষ বিশ্বাস করে। মজিদ তার প্রাপ্ত ক্ষমতা ও প্রভাবের শিকড় বিস্তার করে সমাজের সর্বত্র। মানুষের সামাজিক ও পারিবারিক উভয় ক্ষেত্রেই মজিদের একচেটিয়া প্রভাব পরিলক্ষিত হয়। উদ্দীপকের মুন্সি গ্রামের মাতব্বর হওয়ায় সকলেই তার কথা শোনে।। কিন্তু প্রভাবের ভিত্তি আলাদা হওয়ায় উদ্দীপকের বুড়ো লোকটি মজিদ চরিত্রের সামগ্রিক দিক ধারণ করতে পারেনি।"
        }
      ]
    },
    {
      "number": "10",
      "uddipok": "ব্যাংক ম্যানেজার কামরুল হাসান অত্যন্ত সরলমনা ও উদার প্রকৃতির মানুষ। ব্যাংকের প্রতিটি কর্মচারীকে তিনি অগাধ বিশ্বাস করেন। তার মামার অনুরোধে জালাল উদ্দীন নামের এক ব্যক্তিকে তিনি ক্যাশিয়ার পদে নিয়োগ দেন এবং সিন্দুকের চাবি হস্তান্তর করেন। একদিন রাতের অন্ধকারে নৈশপ্রহরীর সহায়তায় জালাল উদ্দীন ব্যাংকের সমুদয় অর্থসম্পদ আত্মসাৎ করে আত্মগোপন করে।",
      "tag": "MCC 25",
      "sub_questions": [
        {
          "label": "ক",
          "question": "'সিরাজউদ্দৌলা' নাটকের প্রথম সংলাপ কার?",
          "explanation": "'সিরাজউদ্দৌলা' নাটকের প্রথম সংলাপ ক্লেটন-এর।"
        },
        {
          "label": "খ",
          "question": "রবার্ট ক্লাইভ নারীর ছদ্মবেশে মিরনের বাড়িতে এসেছিল কেন?",
          "explanation": "গুপ্তচরের চোখ ফাঁকি দিয়ে নবাবের বিরুদ্ধে ষড়যন্ত্রে যোগ দিতে রবার্ট ক্লাইভ নারীর ছদ্মবেশে মিরনের বাড়িতে এসেছিল। নবাব সিরাজউদ্দৌলাকে সিংহাসনচ্যুত করতে রবার্ট ক্লাইভ এবং নবাবের অমাত্যবর্গ মিরনের বাড়িতে গোপন বৈঠক ডাকে। বৈঠকে মিরজাফর, ওয়াটস, রায়দুর্লভসহ নবাবের বিরুদ্ধাচারণকারীরা একত্রিত হয়। নবাবের গুপ্তচরেরা যেন এই গোপন বৈঠকের খবর না পায় এবং তাদের ধরতে না পারে সেজন্য রবার্ট ক্লাইভ নারীর ছদ্মবেশ ধারণ করে মিরনের বাড়িতে উপস্থিত হয়।"
        },
        {
          "label": "গ",
          "question": "উদ্দীপকের যে বিষয়গুলো 'সিরাজউদ্দৌলা' নাটকের সাথে সামঞ্জস্যপূর্ণ তার তুলনামূলক আলোচনা করো।",
          "explanation": "উদ্দীপকের ব্যাংক ম্যানেজারের সরল বিশ্বাস এবং জালাল উদ্দীনের প্রতারণার বিষয়টি 'সিরাজউদ্দৌলা' নাটকের সাথে সামঞ্জস্যপূর্ণ। 'সিরাজউদ্দৌলা' নাটকের নবাব ছিলেন উদার ও সরলমনা। নবাবের এ ধরনের মানসিকতার সুযোগ নিয়েছিল মিরজাফর ও তার দোসরেরা। তারা গোপনে ইংরেজদের সাথে একত্রিত হয়ে সিরাজউদ্দৌলাকে ক্ষমতাচ্যুত করার ষড়যন্ত্র করে। পরবর্তীতে বিশ্বাসঘাতক অমাত্যদের দ্বারা প্রতারিত হয়ে নির্মম পরিণতির শিকার হন নবাব। উদ্দীপকের ব্যাংক ম্যানেজার কামরুল হাসান উদার প্রকৃতির, মানুষ। তাই জালাল উদ্দীন নামের লোকটির প্রতি সহজেই বিশ্বাস করেছিলেন তিনি। কিন্তু জালাল উদ্দিন ব্যাংক ম্যানেজারের এই বিশ্বাসের মর্যাদা রাখেনি। সে গোপনে নৈশপ্রহরীর সহায়তায় ব্যাংকের সমুদয় অর্থসম্পদ আত্মসাৎ করে আত্মগোপন করে। ব্যাংক ম্যানেজারের উদারতার বিপরীতে জালাল উদ্দীনের এ প্রতারণার বিষয়টি 'সিরাজউদ্দৌলা' নাটকে বর্ণিত নবাবের সাথে অমাত্যবর্গ এবং পরিজনদের বিশ্বাসঘাতকতাকেই মনে করিয়ে দেয়।"
        },
        {
          "label": "ঘ",
          "question": "নবাব সিরাজউদ্দৌলার অদূরদর্শিতাসমূহ উদ্দীপকের ব্যাংক ম্যানেজারের আলোকে বিশ্লেষণ করো।",
          "explanation": "উদ্দীপকের ব্যাংক ম্যানেজারের মতোই 'সিরাজউদ্দৌলা' নাটকের নবাবও অদূরদর্শিতার কারণে প্রতারিত হয়েছিলেন। আলোচ্য নাটকে নবাব সিরাজউদ্দৌলাকে বেশকিছু অদূরদর্শী সিদ্ধান্ত নিতে দেখা যায়। তিনি সহজেই তাঁর অমাত্যবর্গকে বিশ্বাস করেছিলেন। মিরজাফর ও তার দোসরদের কর্মকাণ্ড সম্পর্কে অবগত হয়েও তাদের বিরুদ্ধে কঠোর কোনো পদক্ষেপ নেননি তিনি বরং মিরজাফরের উপরই পলাশির যুদ্ধের দায়িত্বভার অর্পণ করেছেন। এই অদূরদর্শী সিদ্ধান্তের ফলে চরম মূল্য দিতে হয়েছে তাঁকে। মিরজাফর ও তার সহযোগীদের বিশ্বাসঘাতকতায় বাংলার স্বাধীনতার সূর্য দীর্ঘদিনের জন্য অস্তমিত হয়েছিল। উদ্দীপকে ব্যাংক ম্যানেজারের মধ্যে দূরদর্শিতার অভাব লক্ষণীয়। তিনি মামার অনুরোধে ভালোমন্দ না ভেবেই জালাল উদ্দীনকে' ক্যাশিয়ার পদে চাকরি দিয়েছেন। আবার সরল বিশ্বাসের কারণে তার কাছে সিন্দুকের চাবিও হস্তান্তর করেছেন। আর এই সুযোগ নিয়ে অসৎ চরিত্রের জালাল উদ্দীন ব্যাংকের অর্থ আত্মসাৎ করে পালিয়ে যায়। এ ঘটনায় ব্যাংক ম্যানেজারের অদূরদর্শিতা অনেকাংশেই ভূমিকা রেখেছে। 'সিরাজউদ্দৌলা' নাটকে নবাবের পরিণতির জন্য তাঁর অদূরদর্শী সিদ্ধান্ত পরোক্ষ ভূমিকা পালন করেছে। তিনি যদি মিরজাফর ও তার অনুগতদের উপর নির্ভর না করতেন তাহলে তাঁকে বাংলার পরাধীনতাকে মেনে নেওয়ার মতো করুণ পরিণতি বরণ করতে হতো না। উদ্দীপকের ব্যাংক ম্যানেজারের ক্ষেত্রেও একই কথা প্রযোজ্য। তিনিও ভুল সিদ্ধান্তের কারণেই ক্ষতির সম্মুখীন হয়েছেন। সময়োচিত সিদ্ধান্তই তাদের দুইজনকে দুঃখজনক পরিণতি থেকে রক্ষা করতে পারত। তাই নিশ্চিতভাবেই বলা যায়, অদূরদর্শী সিদ্ধান্তই উদ্দীপকের ব্যাংক ম্যানেজার এবং আলোচ্য নাটকের নবাব সিরাজউদ্দৌলার নির্মম পরিণতির কারণ।"
        }
      ]
    },
    {
      "number": "11",
      "uddipok": "গীতা শিশুপুত্র গোবিন্দকে নিয়ে দেবল সাহার বাড়িতে ঝিয়ের কাজ নেয়। স্বামী মারা যাওয়ার পর একমাত্র শিশুপুত্রকে নিয়ে দেবল সাহার বাড়িতে আশ্রয় নেয় সে। গীতা ও গোবিন্দকে দেবল দম্পতি ঝি- চাকরের মতো ভাবে না। তারা গোবিন্দকে স্কুলে ভর্তি করে দিয়েছে। ঘরের সর্বত্রই গীতার প্রাধান্য। কিন্তু তবু গীতা তৃপ্ত নয়। সে চায় দেবল সাহার সম্পত্তি আত্মসাৎ করতে। এজন্য কৌশলের আশ্রয় নিতে থাকে গীতা।",
      "tag": "MCC 25",
      "sub_questions": [
        {
          "label": "ক",
          "question": "ফরাসি অধিকৃত এলাকা কোনটি?",
          "explanation": "ফরাসি অধিকৃত এলাকার নাম চন্দনগর।"
        },
        {
          "label": "খ",
          "question": "'কুঠিয়াল ইংরেজদের ডাকাতি' বলতে কী বোঝানো হয়েছে?",
          "explanation": "'কুঠিয়াল ইংরেজদের ডাকাতি' বলতে ব্যাবসাবাণিজ্যে মাত্রাতিরিক্ত মুনাফা লাভে নানা ধরনের অনিয়ম পরিচালনা করে প্রজাপীড়ন করাকে বোঝায়। 'সিরাজউদ্দৌলা' নাটকে ইংরেজ বাহিনীর ব্যাবসাবাণিজ্যে নানা দৌরাত্ম্য ও আধিপত্য দেখা গেছে। দিল্লির বাদশাহের কাছ থেকে অনুমতি নিয়ে ইংরেজরা বাংলা অঞ্চলে বাণিজ্য কুঠি স্থাপন করেন। নবাবের শাসনামলে ইংরেজরা কাশিম বাজার কুঠিকে নিজেদের আয়তে রেখে লোক ঠকানোর ব্যাবসা পরিচালনা করে। স্থানীয় ব্যবসায়ীদের কাছ থেকে অল্প টাকায় পণ্য ক্রয় করে চড়া দামে বাংলার মানুষের কাছেই খুচরা বিক্রি করে। প্রয়োজনে স্বার্থ হাসিলের জন্য নিরীহ প্রজাদের উপর অত্যাচার করতেও দ্বিধা করত না। এসব কারণেই কুঠিয়াল ইংরেজদের ডাকাত বলা হয়েছে।"
        },
        {
          "label": "গ",
          "question": "উদ্দীপকের গীতার লোভের দিকটি 'সিরাজউদ্দৌলার' নাটকের কোন দিকটির কথা স্মরণ করিয়ে দেয়?",
          "explanation": "উদ্দীপকের গীতার লোভের দিকটি 'সিরাজউদ্দৌলা' নাটকের ঘসেটি বেগমের লোভী মানসিকতার দিকটির কথা স্মরণ করিয়ে দেয়। 'সিরাজউদ্দৌলা' নাটকে বর্ণিত সিরাজউদ্দৌলা ঘসেটি বেগমকে মায়ের মতো সম্মান করতেন। ঘসেটি বেগম রাজ্যের সব সুযোগ-সুবিধা ভোগ করলেও সিরাজউদ্দৌলার ক্ষমতা গ্রহণের বিষয়টি কখনো ভালো চোখে দেখেননি। তাই তিনি সিরাজউদ্দৌলাকে সিংহাসনচ্যুত করার জন্য কৌশলের আশ্রয় নিতে থাকেন। পালিত পুত্র শওকতজাকে ক্ষমতায় বসিয়ে প্রকারান্তরে রাজ্য পরিচালনা করার ইচ্ছা ছিল তার। উদ্দীপকের গীতাও লোভী মানসিকতার অধিকারিণী। স্বামীর মৃত্যুর পর অসহায় হয়ে পড়লে দেবল দম্পতি তাকে বাড়িতে ঝিয়ের কাজ দেয়। তারা তাকে ও তার সন্তানকে নিজের পরিবারেরই একজন মনে করে এবং তার সন্তানকে স্কুলে ভর্তি করে দেয়। কিন্তু গীতার দৃষ্টি পড়ে দেবলের সম্পত্তির দিকে। কৌশলে গীতা এই সম্পত্তি হাতিয়ে নিতে। চায়। তাই বলা যায়, গীতার এই লোভের দিকটি 'সিরাজউদ্দৌলা' নাটকের ঘসেটি বেগমের লোভী মানসিকতার কথা স্মরণ করিয়ে দেয়।"
        },
        {
          "label": "ঘ",
          "question": "'গীতার মাঝে ঘসেটি বেগমের দেখা মেলে।' মন্তব্যটির যথার্থতা বিশ্লেষণ করো।",
          "explanation": "নিজের অবস্থান 'নিয়ে সন্তুষ্ট না থাকায় গীতার মাঝে ঘসেটি বেগমের দেখা মেলে। 'সিরাজউদ্দৌলা' নাটকে ঘসেটি বেগম নিজের অবস্থান নিয়ে সন্তুষ্ট ছিলেন না। তিনি মনে করেন সিরাজের নবাব হওয়াটাই তার সবচেয়ে বড়ো ক্ষতি। এ কারণে প্রতিনিয়ত তিনি ষড়যন্ত্র করতে থাকেন সিরাজকে সিংহাসনচ্যুত করতে। কিন্তু সিরাজ তাঁর খালা ঘসেটি বেগমকে সম্মানের চোখেই দেখতেন। মায়ের মতো সম্মান করতেন। মূলত নিজ অবস্থানে অসন্তুষ্ট থাকাই ঘসেটি বেগমের এরূপ আচরণের কারণ। উদ্দীপকের গীতা অকৃতজ্ঞতার পরিচয় দিয়েছে। যে দেবল দম্পতি তাকে আশ্রয় দিয়েছে, তার সন্তানকে স্কুলে ভর্তি করে উদারতার পরিচয় দিয়েছে, সেই পরিবারের সম্পত্তি সে পুরোটাই আত্মসাৎ করতে চায়। লোভী মানসিকতা মানুষকে তার নিজ অবস্থানের কথা ভুলিয়ে দেয়। আবার মানুষ যখন নিজ অবস্থানের কথা ভুলে যায় তখন তার দ্বারা কোনো ভালো কিছু আশা করা যায় না। উদ্দীপকের গীতা তার নিজ অবস্থান ভুলে গিয়ে উপকারী মানুষের ক্ষতি সাধন করতে উদ্যত হবে। উদ্দীপক ও 'সিরাজউদ্দৌলা' নাটকের আলোচনার মাধ্যমে বলা যায়, ঘসেটি বেগম আপনজনকে নিয়ে যে মানসিকতার পরিচয় দিয়েছেন তেমনি মানসিকতার পরিচয় দিয়েছেন উদ্দীপকের গীতা। উভয়ই নিজের অবস্থান নিয়ে অসন্তুষ্ট ছিলেন। আর এ কারণেই তারা হীন পন্থা অবলম্বন করেন। সুতরাং 'গীতার মাঝে ঘসেটি বেগমের দেখা মেলে।'-মন্তব্যটি যথার্থ।"
        }
      ]
    }
  ]
}