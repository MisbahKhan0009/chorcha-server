{
  "title": "সিলেট ক্যাডেট ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "কারও লড়াই বাঁচার জন্য। কারও আবার বাঁচাটাই লড়াই করবার জন্য। এভাবেই জীবনের একটা বড়ো অংশ কাটিয়ে দিয়েছেন মেদিনীপুর শহরের দিপালী দে এবং ফুলেশ্বরী মণ্ডল। পরিবারের অন্নসংস্থানের জন্য এই দুই নারী বেছে নিয়েছেন এমন পথ। সচরাচর মহিলাদের যে পথে হাঁটতে দেখা গায় না। সাইকেলে চড়ে বাড়ি বাড়ি গিয়ে খবরের কাগজ বিক্রি করেন তারা। ভোর থেকে দুপুর। এক পাড়া থেকে অন্য পাড়া। টানা ৩০ বছর।",
      "tag": "SCC 23",
      "sub_questions": [
        {
          "label": "ক",
          "question": "",
          "explanation": "আহ্লাদির নিজেকে ছ্যাঁচড়া, নোংরা, নর্দমার মতো লাগে।"
        },
        {
          "label": "খ",
          "question": "",
          "explanation": "সব বিরোধ ও পার্থক্য দূর হয়ে জীবিকার অভিন্ন উদ্দেশ্যে এক হওয়ায় মাসি ও পিসি সম্পর্কে আলোচ্য কথাটি বলা হয়েছে। মাসি ও পিসি অবস্থা ও বয়সে সমান ছিল। পিসির বাড়িতে মাসি বসবাস করায় প্রায়ই মাসিকে খোঁচা দিয়ে কথা বলত, যা শুনতে মাসির খুবই অসহ্য হতো। যখন দুজনের ঝগড়া বাধত তখন তাদের রুদ্রমূর্তি দেখলে তাজ্জব হওয়া ছাড়া উপায় ছিল না। এমন অবস্থা হতো যে, একজন আরেকজনকে কামড়ে দেয়, বটি দিয়ে যেন কেটে ফেলে। এমন বৈরী সম্পর্ক দূর হয়ে যায় যখন পরস্পর ব্যবসা শুরু করে। তারা একজন আরেকজনের প্রাণ হয়ে ওঠে।"
        },
        {
          "label": "গ",
          "question": "",
          "explanation": "উদ্দীপকের দিপালী ও ফুলেশ্বরী এবং 'মাসি-পিসি গল্পের টিকে থাকার নিদারুণ বাস্তবতার দিক থেকে সাযুজ্যপূর্ণ। 'মাসি-পিসি' গল্পের মাসি-পিসিকে আহ্লাদির বাবা বাড়িতে আশ্রয় দিলেও ভরণপোষণের দায়িত্ব তাদের নিজেদেরই নিতে হয়। কারণ আহ্লাদির বাবার নিজের সংসার চালানোই দায় ছিল। তাই নিজেদের জীবিকার জন্য তারা ধান ভেনে, কাঁথা সেলাই করে, ডালের বড়ি বেচে, হোগলা গেঁথে, শাকপাতা ফলমূল ডাটা কুড়িয়ে দিনাতিপাত করত। শাকপাতা খুদ কুঁড়ো ভোজন আর বছরে দুজোড়া থানের খরচ তারা এভাবেই জোগাড় করত। কিন্তু দুর্ভিক্ষের সময় বাঁচবার জন্য তাদের লড়তে হয়েছে সাংঘাতিকভাবে। তখন থেকেই জীবনের তাগিদে তারা শহরের বাজারে তরিতরকারি ফলমূল বেচতে শুরু করে। গেরস্তের বাড়তি শাকসবজি ফলমূল নিয়ে মাসি-পিসি সালতি বেয়ে শহরের বাজারে গিয়ে বেচে আসে। এভাবেই তাদের জীবনযুদ্ধ চলে। উদ্দীপকের দিপালী ও ফুলেশ্বরী পরিবারের অন্নসংস্থানের জন্য লড়াই করে বেঁচে থাকে। সচরাচর নারীরা যে পথে হাঁটে না তারা সে পথে হাঁটতে বাধ্য হয়। জীবন চালাতে তারা সাইকেল চালিয়ে বাড়ি বাড়ি গিয়ে খবরের কাগজ বিক্রি করে। ভোর থেকে দুপুর অবধি এক পাড়া থেকে অন্য পাড়া- এভাবে টানা ত্রিশ বছর তারা জীবনের সংগ্রাম চালিয়ে যায়। তাই বলা যায়, উদ্দীপকের দিপালী ও ফুলেশ্বরীর জীবনে টিকে থাকার লড়াইয়ের দিকটি মাসি-পিসির জীবন সংগ্রামের সাথে সাযুজ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের দিপালী ও ফুলেশ্বরীর যে আত্মপ্রত্যয় ও জীবন সংগ্রাম 'মাসি-পিসি' গল্পের জীবন বাস্তবতাও তেমন হওয়ায় প্রশ্নোক্ত মন্তব্যটি উভয়ক্ষেত্রে যথোপযুক্ত। 'মাসি-পিসি' গল্পের মাসি-পিসি ভাগ্য বিড়ম্বিত দুই বিধবা। কিন্তু তারা জীবনের নিদারুণ বাস্তবতার কাছে হার মানেনি। সংসার জীবনে বণ্যিত হলেও আহ্লাদির বাপের বাড়িতে এসে তারা নতুন করে বেঁচে থাকার যুদ্ধে নামে। আহ্লাদির বাবা তাদের আশ্রয় দিলেও নিজেদের ভরণপোষণের ভার তারা নিজেরাই বহন করে। কখনো ধান ভানতো, কাঁথা সেলাই, ডালের বড়ি বেচা, হোগলা গেঁথে বিক্রি করে তাদের জীবন চলত। এমনকি আহ্লাদির দায়িত্ব গ্রহণেও তারা পিছপা হয়নি। শহরের বাজারে শাকসবজি, ফলমূল বেচে তারা তাদের সংসার চালাতো। উদ্দীপকের দিপালীদের ও ফুলেশ্বরী মন্ডল বেঁচে থাকার জন্য জীবনযুদ্ধ চালিয়ে যায়। সচরাচর নারীরা যা করে না তারা তা করতে বাধ্য হয়। সাইকেল চালিয়ে ভোর থেকে দুপুর পর্যন্ত টানা ত্রিশ বছর বাড়ি বাড়ি খবরের কাগজ বিক্রি করে। তাদেরকে লড়াই করেই বেঁচে থাকতে হয়। 'মাসি-পিসি' গল্পের মাসি-পিসি ও আহ্লাদির অবস্থা ও পরিস্থিতি উদ্দীপকের দিপালী ও ফুলেশ্বরী চেয়ে কিছুটা ভিন্ন হলেও তাদেরকেও বাঁচার জন্য সংগ্রাম করতে হয়। বিয়ের পর থেকেই আহ্লাদির স্বামী তাকে নিষ্ঠুরভাবে নির্যাতন করতে থাকে। মাসির কথায় উঠে আসে ঝাঁটাপেটা, লাথি, কলকে পোড়া ছ্যাঁকা, খুঁটির সাথে দড়ি দিয়ে বেঁধে নির্যাতনের অমানবিক চিত্র। সেই নির্যাতন যখন সহ্যের সীমা ছাড়িয়ে যায় তখন আহ্লাদি মাসি ও পিসির কাছে আশ্রয় নেয়। তারা তাকে অনেক কষ্টের মাঝেও পরম মমতায় আগলে রাখে। তার কোনোরূপ ক্ষতি তারা হতে দেয় না। জীবন-সংগ্রাম করে চললেও আহ্লাদি তাদের কাছে কোনো অবহেলা, অযত্ন বা ঝামেলা হিসেবে বিবেচিত হয়নি। বরং পুরুষতান্ত্রিক সমাজের নেতিবাচক প্রভাবে কিছু গুন্ডা-বদমাশ যখন আত্মদির ওপর খারাপ নজর দেয় তখন এই মাসি-পিসি কঠোর মূর্তি ধারণ করে তা মোকাবিলা করে। মাসি-পিসিকে তাদের জীবন চালাতে শহরে গিয়ে শাকসবজি বিক্রি করতে হয়। তার ওপর আহ্লাদির ভরণপোষণের দায়িত্বও নিজেরা নেয়। নারী হয়েও তাদের এমন দায়িত্ব পালন ও সংগ্রামী ভূমিকা অতুলনীয়। উদ্দীপকেও এমন দৃষ্টান্ত ফুটে ওঠে। উভয় স্থানে বাঁচার জন্য লড়াই ও লড়াই করে বেঁচে থাকা- কথাটির প্রতিফলন দেখা যায়।"
        }
      ]
    },
    {
      "number": "2",
      "uddipok": "হত্যাকে উৎসব ভেবে যারা পার্কে, মাঠে, ক্যাম্পাসে, বাজারে বিষাক্ত গ্যাসের মতো মৃত্যুর বীভৎস গন্ধ দিয়েছে ছড়িয়ে, আমি তো তাদের জন্য অমন সহজ মৃত্যু করি না কামনা। (তথ্যসূত্র: অভিশাপ দিচ্ছি- শামসুর রাহমান)",
      "tag": "SCC 23",
      "sub_questions": [
        {
          "label": "ক",
          "question": "",
          "explanation": "মিলিটারি পান্ডা প্রিনসিপ্যালের কামরায় প্রিনসিপ্যালের সিংহাসন মার্কা চেয়ারে বসেছিল।"
        },
        {
          "label": "খ",
          "question": "",
          "explanation": "রেইনকোট পরার পর থেকে সাহসী অনুভূতি জাগ্রত হওয়ায় নুরুল হুদার পা শিরশির করতে থাকে। কলেজ শিক্ষক নুরুল হুদা এমনিতেই একজন ভিতু প্রকৃতির মানুষ। পাকিস্তানি সেনাদের তিনি খুব ভয় পেতেন। কিন্তু শ্যালক মুক্তিযোদ্ধার রেইনকোট পরার পর তিনি এক ভিন্ন অনুভূতি অনুভব করেন। এটি তার ভয় দূর করে মনে বিরাট পরিবর্তন ঘটায়। তিনি লক্ষ করেন যে, ক্রমেই তিনি সাহসী হয়ে উঠেছেন। এমন সাহসী অনুভূতির প্রভাবে রেইনকোট পরার পর তার পা শিরশির করতে থাকে।"
        },
        {
          "label": "গ",
          "question": "",
          "explanation": "উদ্দীপকে 'রেইনকোট' গল্পের পাকিস্তানি মিলিটারিদের নারকীয় ধ্বংসলীলার দিকটি চিত্রিত হয়েছে। 'রেইনকোট' গল্পে আখতারুজ্জামান ইলিয়াস কেন্দ্রীয় চরিত্র নুরুল হুদার দৃষ্টিকোণ থেকে পাকিস্তানি হানাদার বাহিনীর অত্যাচার ও ধ্বংসযজ্ঞের ও নির্মম চিত্র তুলে ধরেছেন। পাকিস্তানি বাহিনী ক্রাক-ডাউনের রাতে অর্থাৎ ২৫শে মার্চের কালরাতে আধুনিক অস্ত্রে-শস্ত্রে সজ্জিত হয়ে ঘুমন্ত বাঙালির ওপর ঝাঁপিয়ে পড়ে। ট্যাঙ্কের গোলা ও মেশিনগান-স্টেনগানের গুলিতে নারী-শিশু-বৃদ্ধসহ বেসামরিক মানুষকে হত্যা করে। পাকিস্তানি মিলিটারি ও তাদের এদেশীয় দোসররা শহিদ মিনার গুঁড়িয়ে দেয়, চালায় সাম্প্রদায়িক নির্যাতন। উদ্দীপকের কবিতাংশে পাকিস্তানি হানাদার বাহিনীর নির্মম হত্যাযজ্ঞ ও ধ্বংসলীলার বর্ণনা দেখা যায়। তৎকালীন পাকিস্তানি হানাদার বাহিনী পূর্বপাকিস্তান, তথা বাংলা নিয়ে যে পোড়ামাটির নীতি অবলম্বন করেছিল- তার চিত্র উদ্দীপক ও গল্পে বর্ণিত হয়েছে। গল্পে যেখানে একটি চরিত্রের ভাষ্যে পাকিস্তানি বাহিনীর নির্মমতার কথা তুলে ধরা হয়েছে, সেখানে তেমনি উদ্দীপকের কবিতাংশে পাকিস্তানি বাহিনীর বীভৎস হত্যা উৎসবের কথা তুলে ধরা হয়েছে। গল্পে পাকিস্তানি হানাদার বাহিনী কর্তৃক নির্বিচারে নিরপরাধ মানুষ হত্যা, ঘর-বাড়ি, দোকানপাটে অগ্নিসংযোগের কথা এসেছে। উদ্দীপকেও পার্কে, মাঠে, ক্যাম্পাসে বাজারে বিষাক্ত গ্যাসের মতো মৃত্যুর বীভৎস গন্ধ ছড়িয়ে দেওয়ার কথা এসেছে। তাই বর্ণনার ভিন্নতা থাকলেও উদ্দীপক ও গল্প- উভয়স্থানে পাকিস্তানি বাহিনীর অত্যাচার ও বর্বরতার কথা তুলে ধরা হয়েছে।"
        },
        {
          "label": "ঘ",
          "question": "",
          "explanation": "গল্প ও উদ্দীপকের তুলনামূলক বিশ্লেষণে এ কথা স্পষ্টভাবে প্রতীয়মান হয় যে উদ্দীপকে হানাদার বাহিনীর যে নির্মমতা ফুটে উঠেছে, সেটাই 'রেইনকোট' গল্পের মূল উপজীব্য। ১৯৭১ সালের মুক্তিযুদ্ধের সময় পাকিস্তানি বাহিনী নিষ্ঠুর ধ্বংসলীলা ও হত্যাযজ্ঞের কাহিনি নিয়ে ‘রেইনকোট’ গল্প রচিত। গল্পে নুরুল হুদার জবানিতে পাকিস্তানি বাহিনীর নির্মম নিপীড়ন ও হত্যাযজ্ঞের বর্ণনা উঠে এসেছে। পাকিস্তানি বাহিনী কর্তৃক ২৫শে মার্চের ক্রাক-ডাউন, সাম্প্রদারি নির্যাতন, শহিদ মিনার ধ্বংসকরণ, সন্দেহভাজনদের নির্যাতনের ছবি নূরুল হুদা ও অন্যান্য চরিত্রের কথোপকথনের মাধ্যমে ফুটে উঠেছে। উদ্দীপকের কবি এক বিশেষ শ্রেণির জন্য ভয়াবহ ও নির্মম মৃত্যু কামনা করেছেন। কবি তাদের সহজ মৃত্যু কামনা করেন না। উল্লেখ না থাকলেও আমাদের বুঝে নিতে অসুবিধা হয় না এই শ্রেণি হলো পাকিস্তানি হানাদর বাহিনী। ১৯৭১ সালে পাকিস্তানি মিলিটারি এদেশের মানুষের স্বাধিকারে - দাবি অস্ত্রের মুখে দমন করে। চালায় নিষ্ঠুর হত্যাযজ্ঞ ও ধ্বংসলীলা। তারা মৃত্যুর উৎসবে মেতে ওঠে। বাংলার পার্ক, মাঠ, ক্যাম্পাস, বাজার বিষয়ে গ্যাসের মতো মৃত্যুর বীভৎস গন্ধ দিয়ে ভরিয়ে দেয়। গল্প ও উদ্দীপকের উভয় স্থানে পাকিস্তানি বাহিনীর নির্মম হত্যাযজ্ঞ ও অত্যাচারের কথা তুলে ধরা হয়েছে। উদ্দীপকে পাকিস্তানি বাহিনীকে নরঘাতক রূপে চিহ্নিত করা হয়েছে এরা সারা বাংলাজুড়ে মৃত্যুর বীভৎস গন্ধ ছড়িয়ে দিয়েছে। তারা এদেশের মানুষকে হত্যার মাধ্যমে বিকৃত উল্লাসে মেতেছিল উদ্দীপকের এই মূল ভাবনাই গল্পে প্রধান চরিত্র নুরুল হুদার জবানি থেকে বর্ণিত হয়েছে। নুরুল হুদা ও অন্যান্য চরিত্রের বর্ণনার মধ্য দিয়ে আমর পাকিস্তানি বাহিনীর হত্যালীলা, নারী নির্যাতন, সাম্প্রদায়িক অত্যাচার, শহিদ মিনার ধ্বংসকরণের বীভৎস কর্মকাণ্ডের পরিচয় পাই। পাকিস্তানি বাহিনীর বর্বর নিপীড়ন ও হত্যাযজ্ঞের শিকার ঢাকা শহরের বাসিন্দাদের আতঙ্কগ্রস্ত জীবনের চিত্র এ গল্পে শিল্পিতভাবে ফুটে উঠেছে। তাই \"উদ্দীপকে হানাদর বাহিনীর যে নির্মমতা ফুটে উঠেছে, সেটিই 'রেইনকোট' গল্পের মূল উপজীব্য\"- মন্তব্যটি যথার্থ।"
        }
      ]
    },
    {
      "number": "3",
      "uddipok": "তোমাতে রয়েছে সকল কেতাব সকল কালের জ্ঞান সকল শাস্ত্র খুঁজে পাবে সখা খুলে দেখ নিজ প্রাণ। তোমাতে রয়েছে সকল ধর্ম, সকল যুগাবতার তোমার হৃদয় বিশ্ব- দেউল সকল দেবতার। কেন খুঁজে ফের দেবতা ঠাকুর মৃত পুঁথি কঙ্কালে? হাসিছেন তিনি অমৃত হিয়ার নিভৃত অন্তরালে।",
      "tag": "SCC 23",
      "sub_questions": [
        {
          "label": "ক",
          "question": "",
          "explanation": "'আমার পথ' প্রবন্ধে মানুষ ধর্মই সবচেয়ে বড়ো ধর্ম বলা হয়েছে।"
        },
        {
          "label": "খ",
          "question": "",
          "explanation": "মিথ্যা বা ভণ্ডামির সংস্পর্শে প্রকৃত সত্যের উপলব্ধি নষ্ট হয়ে যাওয়ার বিষয়টি বোঝাতে প্রশ্নোক্ত কথাটি বলা হয়েছে। 'আমার পথ' প্রবন্ধে লেখক আমিত্বকে জাগিয়ে তুলতে চেয়েছেন। এজন্য প্রকৃত সত্যের উপলব্ধি থাকা জরুরি। এই উপলব্ধিকে টিকিয়ে রাখতে গিয়ে যদি কখনো ভুল হয়ে যায়, তখন নিঃসংকোচে তা স্বীকার করে নিতে হবে। কোনোরূপ মিথ্যা বা ভন্ডামির আশ্রয় নেওয়া যাবে না। মিথ্যার আশ্রয় নিলে নিজের মধ্যকার প্রকৃত সত্যের বিনাশ ঘটবে। আর এটি, বোঝাতেই প্রশ্নোক্ত কথাটির অবতারণা করা হয়েছে।"
        },
        {
          "label": "গ",
          "question": "",
          "explanation": "'আমার পথ' প্রবন্ধে উল্লিখিত নিজেকে চেনার মাধ্যমে আত্মবিশ্বাসী হওয়া ও আপন সত্যকে উপলব্ধি করার দিকটিই প্রতিফলিত হয়েছে। 'আমার পথ' প্রবন্ধে লেখক আত্মবিশ্বাসের সঙ্গে আপন সত্তাকে উদ্ভাসিত করতে চেয়েছেন সত্যের আলোতে। তিনি মনে করেন, নিজের বিশ্বাস আর সত্যকে প্রকাশ করতে না পারলে তৈরি হয় পরনির্ভরতা। এই পরনির্ভরতাই দাসত্বের কারণ। উদ্দীপকে নিজেকে জানার মাধ্যমে আত্মবিশ্বাসী হওয়ার তাগিদ দেওয়া হয়েছে। মানুষের মন সকল শাস্ত্র 'ও জ্ঞানের মূল কেন্দ্র। এতেই সকল ধর্ম, ধর্মাবতার ও উপাসনালয় প্রথিত থাকে। তাই নিজ প্রাণ উন্মুক্ত করতে পারলে এসব অমৃত খুঁজে পাওয়া যাবে। অযথা বই বা পুঁথির কঙ্কালে দেবতা ঠাকুর খুঁজে লাভ নেই। একইভাবে আলোচ্য প্রবন্ধেও লেখক 'আমি' শব্দটির মধ্য দিয়ে আত্মশক্তিকে উপস্থাপন করেছেন। এই আমিত্বের ভাবনা বিন্দুতে সিন্ধুর উচ্ছ্বাস জাগায়। নজরুল প্রতিটি মানুষকে পূর্ণ এক 'আমি'র সীমায় ব্যাপ্ত করতে চেয়েছেন। এই আমি-ই মানুষকে আত্মবিশ্বাসী করে তোলে। অর্থাৎ, আলোচ্য রচনায় ও উদ্দীপকে আত্মবিশ্বাস তথা অন্তরের শক্তিকে উজ্জ্বল করে তোলার কথা বর্ণিত হয়েছে। এ দিক থেকেই উদ্দীপকের সঙ্গে আলোচ্য প্রবন্ধের সাদৃশ্য প্রতীয়মান হয়।"
        },
        {
          "label": "ঘ",
          "question": "",
          "explanation": "আপন সত্যের শক্তিতে বলীয়ান হওয়ার দিকটি হৃদয়ে ধারণ করে মানুষ নিজে যেমন আলোকিত হতে পারে তেমনি গড়তে পারে আলোকিত পৃথিবী। উদ্দীপক ও 'আমার পথ' প্রবন্ধের আলোকে মন্তব্যটি যথার্থ বলে প্রতীয়মান হয়। 'আমার পথ' প্রবন্ধের লেখক সত্যের জয়গান, করেছেন। সত্যের ওপর অটল ও অবিচল থাকার প্রেরণাই এ প্রবন্ধের মূল চেতনা। যারা সে চেতনা ধারণ করতে পারে লেখক তাদের সফলতা অনিবার্য বলে উল্লেখ করেছেন। তিনি মনে করেন, নিজের ভেতরের সত্যকে উপলব্ধি করতে পারাই আত্মবিশ্বাস। যা পরনির্ভরতা দূর করে মানুষকে স্বাবলম্বী করে তোলে। উদ্দীপকে সত্যের শক্তিতে বলীয়ান হওয়ার আহ্বান ধ্বনিত হয়েছে। উদ্দীপকে আপন সত্যকে চিনে সত্যের ওপর আস্থাশীল থাকার কথা বলেছেন। যারা নিজের প্রাণ খুলে দিয়ে সবকিছু বুঝার চেষ্টা করে তারাই আলোকিত হয়। আত্মকে না চিনে পুঁথির মাঝে ধর্ম, দেবতা খুঁজে ফিরলে ব্যর্থ হতে হবে। কেননা, ধর্ম, দেবতা ও দেবালয়ের স্থান মানুষের অন্তরে। 'আমার পথ' প্রবন্ধে সত্য পথের সন্ধানের কথা ব্যক্ত করা হয়েছে। সত্য পথের সন্ধানী লোক কখনো মিথ্যাকে ভয় পায় না, বরং আত্মার শক্তিতে বলীয়ান হয়ে এগিয়ে যায়। মিথ্যাকে আশ্রয় না করে সত্যপন্থি হতে পারলে নিজের আত্মবিশ্বাসও বাড়ে। তখন জীবনের চলার পথ মসৃণ হয়। সকল প্রকার ভয় ও পিছুটান দূর হয়ে হাতছানি দেয় সোনালি স্বপ্ন। আপন সত্যকে চিনে তা হৃদয়ে ধারণ করতে পারলেই মানুষ নিজে যেমন আলোকিত হয় তেমনি আলোকিত হতে পারে পৃথিবী। তাই সত্যের সাধনা দ্বারাই দাসত্ব থেকে মুক্ত হওয়ার কথা লেখক বলেছেন। উদ্দীপকেও নিজ মনকে সত্যের শক্তিতে বলীয়ান হয়ে ওঠার কথা বলা হয়েছে।"
        }
      ]
    },
    {
      "number": "4",
      "uddipok": "\"মাগো ভাবনা কেন? আমরা তোমার শান্তিপ্রিয় শান্ত ছেলে তবু শত্রু এলে অস্ত্র হাতে লড়তে জানি তোমার ভয় নেই মা আমরা প্রতিবাদ করতে জানি।\" এভাবেই এই দেশকে ভালোবেসে এদেশের প্রতিবাদী মানুষ ব্যক্তিগত সুখ সাচ্ছন্দ্য বিসর্জন দিয়েছেন যুগে যুগে।",
      "tag": "DB 17,SCC 23",
      "sub_questions": [
        {
          "label": "ক",
          "question": "",
          "explanation": "ভিক্টোরিয়া পার্কের বর্তমান নাম বাহাদুর শাহ্ পার্ক।"
        },
        {
          "label": "খ",
          "question": "",
          "explanation": "জেলের ভেতর অনশনরত বঙ্গবন্ধুকে জোর করে খাওয়ানোর প্রসঙ্গে এ কথা বলা হয়েছে। ১৯৫২ সালে ভাষা আন্দোলনের সময় বঙ্গবন্ধু কারাগারে অনশন ধর্মঘট করছিলেন। কিন্তু অনশন চারদিন চলার পর জেল কর্তৃপক্ষ জোর করে নাকের ভেতর নল দিয়ে দুধের মতো তরল খাদ্য বঙ্গবন্ধুকে খাওয়াতে শুরু করে। জেল কর্তৃপক্ষের মনোভাব হলো জেলের মধ্যে বঙ্গবন্ধুকে কোনোভাবেই মরতে দেবে না।"
        },
        {
          "label": "গ",
          "question": "",
          "explanation": "'বায়ান্নর দিনগুলো' রচনার পাকিস্তানি শাসকগোষ্ঠীর অপশাসনের বিরুদ্ধে বঙ্গবন্ধু শেখ মুজিবুর রহমান এবং এ দেশের আপামর জনসাধারণের প্রতিবাদী মনোভাব ও আত্মত্যাগের যে স্বরূপ বিধৃত হয়েছে, উদ্দীপকের শেষ বাক্যে তারই প্রতিফলন ঘটেছে। আলোচ্য রচনায় বঙ্গবন্ধু শেখ মুজিবুর রহমান রাজবন্দি থাকাকালীন পাকিস্তানি শাসকগোষ্ঠীর অপশাসনের বিরুদ্ধে প্রতিবাদস্বরূপ যে অনশন করেছিলেন, তার বিবরণ তুলে ধরা হয়েছে। সাধারণ মানুষের অধিকার আদায়ের জন্য তিনি ব্যক্তিগত সুখ-স্বাচ্ছন্দ্য ত্যাগ করেছেন। এমনকি রাজবন্দিদের মুক্তির দাবিতে নিজের জীবন বিপন্ন করে তিনি আমরণ। অনশনও করেছেন। উদ্দীপকের কবিতাংশে দেশকে মা সম্বোধন করে তাকে অভয় প্রদান করা হয়েছে। কেননা, প্রত্যেক বাঙালির কাছে তার জন্মভূমি মায়ের সমতুল্য। তাই জন্মভূমির সম্মান রক্ষা করার জন্য যুগে যুগে এ দেশের মানুষ সম্মিলিত প্রচেষ্টায় পরাভূত করেছে অশুভ শক্তিকে। প্রিয় জন্মভূমিকে রক্ষা করতে বাঙালি জাতি জীবন বাজি রেখে যুদ্ধে ঝাঁপিয়ে পড়তেও কুণ্ঠাবোধ করেনি। বাংলা মায়ের শান্তিপ্রিয় ছেলেরা প্রয়োজনে বুকের রক্ত দিয়ে হলেও মাতৃভূমির সম্মান রক্ষা করতে বদ্ধ পরিকর। 'বায়ান্নর দিনগুলো' রচনায়ও পাকিস্তানি শাসকগোষ্ঠীর অন্যায়-অবিচারের বিরুদ্ধে ভাষা আন্দোলনসহ বাঙালির নানা আন্দোলন-সংগ্রামের বিবরণ তুলে ধরা হয়েছে। এখানে দেখা যায়, বঙ্গবন্ধু দেশবাসীর স্বার্থরক্ষায় আন্দোলন করার দায়ে কারাবন্দি হন। দেশ ও দেশের মানুষের অধিকার আদায়ের জন্য তিনি ব্যক্তিগত সুখ-স্বাচ্ছন্দ্য ত্যাগ করেন। এভাবে উদ্দীপকের শেষ বাক্যটি তথা মাতৃভূমির জন্য এদেশের মানুষের আত্মত্যাগের দিকটি 'বায়ান্নর দিনগুলো' রচনার বর্ণনায় বঙ্গবন্ধু শেখ মুজিবুর রহমান, মহিউদ্দিন আহমদ এবং এ দেশের গণমানুষের প্রতিবাদী মনোভাবের মধ্য দিয়ে প্রতিফলিত হয়েছে।"
        },
        {
          "label": "ঘ",
          "question": "",
          "explanation": "'বায়ান্নর দিনগুলো' রচনায় অধিকার আদায়ে বাঙালির যে আত্মত্যাগের চেতনা প্রতিফলিত হয়েছে, উদ্দীপকের কবিতাংশটিও একই চেতনা ধারণ করে। 'বায়ান্নর দিনগুলো' রচনা থেকে জানা যায়, বাঙালির ভাষার দাবিকে যৌক্তিক বিবেচনা করে বঙ্গবন্ধু শেখ মুজিবুর রহমান ভাষা আন্দোলনকে সমর্থন করেন। কারাবন্দি থাকা অবস্থাতেও তিনি বাঙালির মাতৃভাষা আন্দোলনের খোঁজ রাখেন। এছাড়া, তিনি অনশনব্রত গ্রহণ করে শাসকগোষ্ঠীর অন্যায় আচরণের প্রতিবাদ করেন। উদ্দীপকের কবিতাংশে অশুভ শক্তির বিরুদ্ধে বাঙালির প্রতিবাদী চেতনার অভিব্যক্তি প্রকাশ পেয়েছে। সুদীর্ঘকাল ধরে দেশের জন্য, দেশের মানুষের অধিকার আদায়ের জন্য রক্তদানের ইতিহাস বাঙালি জাতির প্রেরণার বাতিঘর হিসেবে কাজ করছে। ভিনদেশি হানাদারদের বিরুদ্ধে প্রতিরোধ-সংগ্রামের ঐতিহ্য মিশে আছে বাংলার মানুষের রক্তে। এ দেশের মানুষ জাতীয়তাবাদী চেতনায় উজ্জীবিত হয়ে বারবার পরাভূত করেছে অশুভ শক্তিকে। যে দেশে এমন বীর সন্তান আছে সে দেশ কখনো শত্রুর কাছে পরাভূত হতে পারে না বলে মনে করেন উদ্দীপকের কবি। 'বায়ান্নর দিনগুলো' রচনায়ও অন্যায়ের বিরুদ্ধে এমন প্রতিবাদী চেতনার জাগরণ লক্ষ করা যায়। 'বায়ান্নর দিনগুলো' রচনায় দেখা যায়, বঙ্গবন্ধু শেখ মুজিবুর রহমান জেলে থাকা অবস্থায় পাকিস্তানি শাসকগোষ্ঠীর অপশাসন এবং বিনা বিচারে রাজবন্দিদের কারাগারে আটকে রাখার প্রতিবাদে অনশন ধর্মঘট পালন করেন। তিনি সেসময় চলমান রাষ্ট্রভাষা আন্দোলনকেও অকুণ্ঠ সমর্থন জানান। এমনকি তাঁর জীবন সংকটাপন্ন হলেও তিনি অনশন অব্যাহত রাখেন। একইভাবে, আলোচ্য উদ্দীপকেও শত্রুর অন্যায় মনোভাবের বিরুদ্ধে প্রতিবাদ ধ্বনিত হয়েছে। বস্তুত, 'বায়ান্নর দিনগুলো' রচনা ও উদ্দীপক উভয়ক্ষেত্রেই অধিকার আদায়ে বাঙালির আত্মত্যাগের চেতনার বহিঃপ্রকাশ ঘটেছে।"
        }
      ]
    },
    {
      "number": "5",
      "uddipok": "এই পৃথিবী যেমন আছে তেমনই ঠিক হবে, সুন্দর এ পৃথিবী ছেড়ে একদিন চলে যেতে হবে। তোমার টাকাকড়ি সুন্দর বাড়ি সবই পড়ে রবে, তুমি আর থাকবে না এই জরাকীর্ণ ভবে। (তথ্যসূত্র: বাউল গান-বিজয় সরকার)",
      "tag": "SCC 23",
      "sub_questions": [
        {
          "label": "ক",
          "question": "",
          "explanation": "'সোনার তরী' কবিতায় মাঝি মহাকালের প্রতীক।"
        },
        {
          "label": "খ",
          "question": "",
          "explanation": "প্রশ্নোক্ত চরণটির মধ্য দিয়ে মহাকালের কাছে ব্যক্তিমানুষের চিরন্তন অসহায়ত্বের দিকটি উন্মোচিত হয়েছে। আলোচ্য কবিতায় কবি এক নিঃসঙ্গ কৃষকের রূপকে জীবনের এক গভীর সত্যকে তুলে ধরেছেন। মহাকাল কৃষকের কর্মফলের প্রতীক সোনার ধানকে গ্রহণ করলেও তাঁকে গ্রহণ করে না। ফলে অপূর্ণতার বেদনা নিয়ে তাঁকে অপেক্ষা করতে হয় মহাকালের শূন্যতায় বিলীন হওয়ার জন্য। প্রশ্নোক্ত চরণটিতে শূন্য নদীর তীরে কৃষকের পড়ে থাকার চিত্র উপস্থাপনের মধ্য দিয়ে কবি এ বিষয়টিকেই উপস্থাপন করেছেন।"
        },
        {
          "label": "গ",
          "question": "",
          "explanation": "উদ্দীপকে'সোনার তরী' কবিতার মৃত্যুচেতনার ভাবটি ফুটে উঠেছে। 'সোনার তরী' কবিতায় কবি ব্যক্তিমানুষের চূড়ান্ত পরিণতি হিসেবে মৃত্যুকে চিহ্নিত করেছেন। তিনি মনে করেন, মহাকালের স্রোতে মানুষ হারিয়ে যায়। বেঁচে থাকে কেবল তাঁর সৃষ্টিকর্ম। আর তাই মহাকালের খেয়ায় মানুষের কর্মফল জায়গা পেলেও ব্যক্তিমানুষের স্থান সেখানে হয় না। ফলে একসময় তাঁকে অনিবার্যভাবেই মৃত্যুকে আলিঙ্গন করতে হয়। উদ্দীপকে মানুষের অনিবার্য মৃত্যুর ভাবটি প্রকাশ পেয়েছে। এই নশ্বর পৃথিবীতে মানুষ চিরস্থায়ী নয়। সুন্দর এ পৃথিবীর কোন মৃত্যু নেই। কিন্তু মরণশীল মানুষকে সুন্দর এ জগৎ ছেড়ে মৃত্যুকে আলিঙ্গন করতে হয়। 'সোনার তরী' কবিতাতেও কবি মৃত্যুকে দেখেছেন ব্যক্তিমানুষের অনিবার্য পরিণতি হিসেবে। তিনি মনে করেন, সময়ের স্রোতধারায় মানুষের সৃষ্টিশীল ও সুকৃতিময় কর্ম টিকে গেলেও শিল্পস্রষ্টাকে মৃত্যুর কাছে আত্মসমর্পণ করতেই হয়। অর্থাৎ, উদ্দীপক ও আলোচ্য কবিতা উভয়ক্ষেত্রেই মৃত্যুর বিষয়টি গুরুত্বের সঙ্গে উঠে এসেছে। সে বিবেচনায় উদ্দীপকে 'সোনার তরী' কবিতায় প্রকাশিত মৃত্যুচেতনার ভাবটিই প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের শেষ চরণ দুটির ব্যক্তিমানুষের কৃতকর্মের স্থায়িত্বের বক্তব্যই যেন 'সোনার তরী' কবিতার কবির জীবনদর্শনের প্রতিচ্ছবি। 'সোনার তরী' কবিতায় কবি একজন কৃষকের রূপকল্পে ব্যক্তিমানুষের কর্মপরিণতির দিকটি ফুটিয়ে তুলেছেন। সেখানে দ্বীপের মতো একটি ধানখেতে রাশি রাশি সোনার ধান নিয়ে অপেক্ষমাণ একজন নিঃসঙ্গ ও বিপন্ন কৃষক। এমন সময় তরী বেয়ে এক মাঝি চলে যেতে থাকলে কৃষক তাকে ডেকে তরী কূলে ভেড়াতে বলেন এবং তাঁর উৎপাদিত সোনার ধান নৌকায় তুলে নেওয়ার জন্য অনুরোধ জানান। মাঝি কৃষকের ফসল তরীতে তুলে নিলেও ব্যক্তি কৃষককে সে গ্রহণ করে না। উদ্দীপকে শেষ দুই চরণে মানুষের অর্জিত সম্পদের স্থায়িত্বের বিষয়টি আলোকপাত করা হয়েছে। এ ধরায় ব্যক্তি মানুষের আসা-যাওয়ার খেলা চলতে থাকে। কেউই এখানে চিরদিন বেঁচে থাকে না। মৃত্যু সবাইকে আলিঙ্গন করে। কিন্তু ব্যক্তির অর্জিত টাকা-পয়সা, বাড়ি-গাড়ি, সহায়-সম্পত্তি সবই এ ভবে পড়ে থাকে। শুধু শরীরী মানুষটি হারিয়ে যায় কালের গর্ভে। 'সোনার তরী' একটি রূপকধর্মী কবিতা। এখানে একটি গ্রামীণ চিত্রপটে বিপন্ন এক কৃষকের বাস্তবতাকে উপজীব্য করে কবিতার ভাবসত্যকে উন্মোচন করেছেন। আর তা হলো কালের প্রবাহে মানুষের মহৎ কর্মই কেবল টিকে থাকে; ব্যক্তিমানুষ নয়। তাকে অনিবার্যভাবে মহাকালের কালস্রোতে হারিয়ে যেতে হয়। উদ্দীপকের শেষ দুই চরণেও অর্জিত সম্পদ রেখে মানুষের অনিবার্য মৃত্যুর বিষয়টি উঠে এসেছে। পৃথিবী অনেক কষ্ট করে মানুষ টাকা কড়ি, বাড়ি-গাড়ি গড়ে তোলে। কিন্তু এসব স্থায়ী হলেও এখানে মানুষ স্থায়ী হয় না। এ অর্জিত ধন-সম্পদ রেখে তাকে মৃত্যুবরণ করতে হয়। অর্থাৎ, ব্যক্তিমানুষের মৃত্যু হলেও তার কৃতকর্ম পৃথিবীতে স্থায়ী হয়ে থাকে। 'সোনার তরী' কবিতার কবির জীবনদর্শনও উদ্দীপকের ওই শেষ দুই ধরণের প্রতিধ্বনি। সে বিবেচনায় প্রশ্নোক্ত মন্তব্যটি যথাযথ।"
        }
      ]
    },
    {
      "number": "6",
      "uddipok": "বাংলাদেশের মুক্তিযুদ্ধের সময় 'কবিতা' বড়ো ভূমিকা পালন করেছিল। 'কবিতা' বাঙালিকে দিয়েছে প্রতিবাদ ও প্রতিরোধের ভাষা। বিশেষ করে প্রতিবাদী ও সংগ্রামী চেতনা সঞ্চারের মধ্য দিয়ে 'কবিতা' বাঙালিবের যুদ্ধে উৎসাহ জুগিয়েছিল।",
      "tag": "SCC 23",
      "sub_questions": [
        {
          "label": "ক",
          "question": "",
          "explanation": "তাঁর পিঠে রক্ত-জবার মতো ক্ষত ছিল কারণ তিনি ক্রীতদাস ছিলেন।"
        },
        {
          "label": "খ",
          "question": "",
          "explanation": "'আমি কিংবদন্তির কথা বলছি' কবিতায় মুক্তির স্বাদ নিয়ে, জীবনের সত্যকে উপলব্ধি করাতেই কবি উচ্চারিত সত্যের মতো স্বপ্নের কথাটি বলেছেন। ঐতিহ্যসচেতন কবি মানুষের সর্বাঙ্গীণ মুক্তি প্রত্যাশা করেছেন। স্বপ্নময় জীবনে যে সত্যের দিকটি বিদ্যমান, তা কবি তাঁর সত্য বচনে উপস্থাপন করে থাকেন। মানুষ তার স্বপ্নের মতো বড়ো তখনই হবে, যখন সে কবিতায় উচ্চারিত সত্যের বলয়ে জীবনকে গড়ে তুলবে। এ কারণেই কবি তাঁর কবিতায় উচ্চারিত সত্যের মতো স্বপ্নের কথা বলেছেন।"
        },
        {
          "label": "গ",
          "question": "",
          "explanation": "'আমি কিংবদন্তির কথা বলছি' কবিতায় প্রতিটি মুক্ত শব্দ ও সংগীতকে 'কবিতা' বলা হয়েছে, যা চেতনাগত, দিক থেকে সাথে সাদৃশ্যপূর্ণ। 'আমি কিংবদন্তির কথা বলছি' কবিতায় 'কবিতা' শব্দটি মক্তির প্রতীক হিসেবে উপস্থাপিত হয়েছে। 'কবিতা' আর মুক্তির আবেগকে এখানে একত্রে শিল্পরূপ দেওয়া হয়েছে। কবিতা ও সত্যের অভেদকল্পনার মধ্য দিয়ে মায়ের কথা, বোনের কথা, ভাইয়ের কথা, পরিবারের কথা বলা হয়েছে। যুদ্ধের কারণে যে পরিবার থেকে দূরে সরে যেতে হয়। এবং কবির বর্ণিত কবিতাই ব্যক্তিকে পরিবার থেকে আলাদা হয়ে যুদ্ধ করার সাহস যোগায়। উদ্দীপকে স্বাধীনতাযুদ্ধে করিতার অবদানের কথা পাওয়া যায়। যুদ্ধের সময় এদেশের দেশপ্রেমিক কবি-সাহিত্যিকরা তাঁদের কলমের ভাষায় যুদ্ধ করেছিলেন। কবিতা, গান ইত্যাদির মাধ্যমে কোটি কোটি মানুষ যুদ্ধ করার অনুপ্রেরণা পেয়েছিল। 'আমি কিংবদন্তির কথা বলছি' কবিতায়ও যুদ্ধ ও অভ্যুত্থানের অনুপ্রেরণা হিসেবে কবিতার কথা পাওয়া যায়। কবির মতে, রক্তজবার মতো প্রতিরোধের উচ্চারণ মানেই কবিতা, যা চেতনাগত দিক থেকে উদ্দীপকের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "'কবিতা বাঙালিকে দিয়েছে প্রতিবাদ ও প্রতিরোধের ভাষা'- উক্তিটি যথার্থ। 'আমি কিংবদন্তির কথা বলছি' কবিতায় কবি বাঙালির জাতীয়তাবোধ জাগ্রত করতে বারবার 'কবিতা' শব্দটি ব্যবহার করেছেন। শত প্রতিকূরতার মধ্যে অস্তিত্ব টিকিয়ে রাখতে 'কবিতা' এখানে শক্তিশালী ভূমিকা পালন করেছে। 'কবিতা' শব্দটিই এখানে বাঙালির সাহসের উৎস, মূল চালিকাশক্তি হিসেবে বর্ণিত হয়েছে। উদ্দীপকে বাংলাদেশের মুক্তিযুদ্ধে কবিতার সংশ্লিষ্টতার কথা রয়েছে। মুক্তিযুদ্ধ চলাকালে মুক্তিযোদ্ধাদের উৎসাহ দেওয়ান্টিতার দেশের কবিরা লিখেছেন অনবদ্য সব কবিতা, যার মাধ্যমে দেওয়ার জন্য দেশে ও শক্তি খুঁজে পেয়েছে। 'আমি কিংবদন্তির কথা বলছি' কবিতাকে সমস্ত প্রতিবাদ আর প্রতিরোধের অমিয় বাণীরূপে উপস্থাপন করা হয়েছে। আমি কিংবদন্তির কথা বলছি' কবিতার কবির মতে, কবিতার প্রতি যার ভালোবাসা আছে, সেই-ই পারে সশস্ত্র সংগ্রামের মধ্য দিয়ে সুন্দর অভ্যুত্থান খ্যাতে। 'আমি কিংবদন্তির কথা বলছি' কবিতায় কবির এই মতামত অত্যন্ত সুস্পষ্ট। কারণ সশস্ত্র অভ্যুত্থানের সময় প্রত্যেক সাহসী মানুষ কবিতা-গানে অনুপ্রাণিত হন। তাই বলা যায়, প্রশ্নোক্ত উক্তিটি উদ্দীপক ও 'আমি কিংবদন্তির কথা বলছি' কবিতার আলোকে সুন্দর ও সার্থক হয়েছে।"
        }
      ]
    },
    {
      "number": "7",
      "uddipok": "আপনারে লয়ে বিব্রত রহিতে আসেনি কেহ অবনী 'পরে সকলের তরে সকলে আমরা প্রত্যেকে মোরা পরের তরে।",
      "tag": "RB 24,DIN.B 24,SCC 23",
      "sub_questions": [
        {
          "label": "ক",
          "question": "",
          "explanation": "'প্রতিদান' কবিতার চরণ সংখ্যা আঠারোটি।"
        },
        {
          "label": "খ",
          "question": "",
          "explanation": "যে কবিকে নিষ্ঠুর কথা শোনান কবি নিরন্তর তার মুখ সাজান। 'প্রতিদান' কবিতায় কবি উদারতা ও সহনশীলতার বাণী উচ্চারণ করেছেন। কবির প্রতি যারা কঠোর বাণী প্রয়োগ করে তাদের প্রতি তিনি তেমনটি করবেন না। তিনি তাদের প্রতি সুন্দর ব্যবহার ও কোমল আচরণ করবেন। তিনি নিষ্ঠুরতার উত্তরে নিষ্ঠুরতা প্রদর্শন পছন্দ করেন না। তাই যারা কবির প্রতি কঠোর বাণী উচ্চারণ করে কবি তাদের মুখকে নিরন্তর সাজাতে চান।"
        },
        {
          "label": "গ",
          "question": "",
          "explanation": "উদ্দীপকে 'প্রতিদান' কবিতার পরার্থে আত্মনিবেদনের দিকটি প্রকাশিত হয়েছে। 'প্রতিদান কবিতায় কবি নিজের ক্ষুদ্র স্বার্থ পরিহার করে অপরের কল্যাণে আত্মনিবেদন করেছেন। তিনি অনিষ্টকারীকে কেবল ক্ষমা করেই ক্ষান্ত হননি জয় বরং তার উপকার করতে চেয়েছেন। কবি মনে করেন, প্রতিশোধ- প্রতিহিংসার বিপরীতে ভালোবাসাই পারে পৃথিবীকে সুন্দর ও নিরাপদ করতে। আর তাই তিনি তাঁর শত্রুর প্রতি ভালোবাসার হাত বাড়িয়ে দিয়েছেন। উদ্দীপকের কবিতাংশে কবি দেখতে চেয়েছেন মানবজীবনের সার্থকতা সবসময় নিজেকে বিলিয়ে দিয়ে অন্যের উপকার করার মাঝে নিহিত। আমাদের অন্যের জন্য কোনো স্বার্থ ছাড়াই নিজেদের উৎসর্গ করতে হবে। তাঁর মতে, এ জগতে কেউ শুধু নিজের স্বার্থ রক্ষার জন্য আসেনি বরং পরের কল্যাণে আত্মনিবেদন করার জন্যই এসেছে। উদ্দীপকের এই আত্মনিবেদনের স্বরূপ আমরা 'প্রতিদান' কবিতার কবির মাঝেও দেখি। কবি মনে করেন, পরের কল্যাণে নিজেকে নিবেদিত করতে পারলেই সমাজ হয়ে উঠবে সুন্দর। আর এখানেই উদ্দীপকের সঙ্গে আলোচ্য কবিতার সাদৃশ্য।"
        },
        {
          "label": "ঘ",
          "question": "",
          "explanation": "পরার্থে আত্মনিবেদন করার আহ্বানের দিক থেকে উদ্দীপকের কবির চেতনা ও 'প্রতিদান' কবিতার কবির চেতনা সমান্তরাল। 'প্রতিদান' কবিতায় ক্ষমাশীলতা, উদারতা ও সহনশীলতার দৃষ্টান্ত ফুটে উঠেছে। কবি সমাজে বিদ্যমান হানাহানি-হিংসা-বিদ্বেষের বিপরীতে প্রীতিময় পরিবেশের আকাঙ্ক্ষা প্রকাশ করেছেন। কবি মনে করেন, পরার্থপরতার মধ্য দিয়ে মানুষের কল্যাণে আত্মনিয়োগ করলেই তাঁর প্রত্যাশা পূরণ হবে। তাঁর কাছে সৌহার্দপূর্ণ সম্পর্কই পরম সত্য। উদ্দীপকের কবিতাংশের কবিও অন্যের কল্যাণের মাঝে মানবজীবনের সার্থকতা খুঁজে পান। তিনি মনে করেন, মানুষ শুধু নিজেকে নিয়ে ব্যস্ত থাকতে এ জগতে আসেনি। পরার্থে আত্মনিবেদন করতে পারার মাঝে জীবনের প্রকৃত সুখ নিহিত। এজন্যই জগতে মানবের আবির্ভাব। এর বিপরীতে তাদের কোনো চাওয়া-পাওয়া থাকে না। কবি মনে করেন, অন্যের উপকারে কিছু করতে পারলেই মানবজীবন সার্থক ও সফল হবে। আলোচ্য কবিতার কবিও এমন চেতনাই ধারণ করেন। 'প্রতিদান' কবিতায় কবি যেমন অপরের কল্যাণের কথা বলেছেন, তেমনি উদ্দীপকের কবিতাংশেও অপরের কল্যাণ করার কথা বলা হয়েছে। পরার্থে আত্মনিবেদনের মধ্যেই যে মানবজীবনের সার্থকতা নিহিত তিনি তা দেখাতে চেয়েছেন। আর এই বিষয়টিই আলোচ্য কবিতার প্রধান বিষয়। উদ্দীপকের আদর্শ ধারণ করার মধ্য দিয়ে 'প্রতিদান' কবিতার কবির প্রত্যাশা পূরণ হতে পারে। আলোচ্য কবিতার কবির এই অপরের কল্যাণ করার চেতনা উদ্দীপকের কবির চেতনারই প্রতিধ্বনি। তাই উদ্দীপকের কবি ও 'প্রতিদান' কবিতার কবির চেতনা সমান্তরাল বলা সংগত।"
        }
      ]
    },
    {
      "number": "8",
      "uddipok": "ধর্ম মানুষের আজন্ম লালিত সংস্কৃতি। জীবনে নানা বিপদ, প্রতিবন্ধকতা ও টানাপোড়েন থাকেই। আবার সুখ ও প্রাচুর্যও থাকে পালাক্রমে। অর্থাৎ, সুখ ও দুঃখের প্রভাব মানবজীবনে ক্ষণস্থায়ী। কিন্তু ধর্মের প্রভাবে মানুষ আজীবন প্রভাবিত।",
      "tag": "SCC 23",
      "sub_questions": [
        {
          "label": "ক",
          "question": "",
          "explanation": "ট্রেনের ইঞ্জিনটা মানুষের মতো পানি খায়।"
        },
        {
          "label": "খ",
          "question": "",
          "explanation": "প্রশ্নোক্ত উক্তিটিতে মহব্বতনগরের দুই প্রভাবশালী ব্যক্তি মজিদ ও খালেক ব্যাপারীর স্বার্থের কারণে একত্রিত হওয়ার বিষয়টি তুলে ধরা হয়েছে। 'লালসালু' উপন্যাসের মহব্বতনগর গ্রামের দুই প্রভাবশালী ব্যক্তি মজিদ আর খালেক ব্যাপারী। খালেক ব্যাপারী বিস্তর জমি জমার অধিকারী এবং গ্রামের মাতব্বর। অন্যদিকে, মজিদ হলো মোদাচ্ছের পিরের মাজারের খাদেম। খালেক ব্যাপারী সম্পত্তি ও ক্ষমতার জোরে জনগণের ওপর প্রভাব বিস্তার করে। আর মজিদ মানুষের ধর্মবিশ্বাসকে পুঁজি করে নিজের প্রভাব বৃদ্ধি করে। উভয়ের উদ্দেশ্য একই, তা হলো সমাজের মানুষকে প্রতারণা ও শোষণ করে নিজেদের স্বার্থ হাসিল করা। প্রশ্নোক্ত উক্তিটিতে এ বিষয়টিই উল্লেখ করা হয়েছে।"
        },
        {
          "label": "গ",
          "question": "",
          "explanation": "মানবজীবনে সুখ ও দুঃখের যে প্রভাব উদ্দীপকে প্রকাশ সাথে লালসালু' উপন্যাসের চরিত্রগুলোর সাদৃশ্য রয়েছে। 'লালসালু’ উপন্যাসে মজিদ ভাগ্যবিড়ম্বিত হয়ে ভাগ্যান্বেষণে মহব্বতনগর আসে। এখানে এসে ধর্মীয় প্রভাব বিস্তারের মাধ্যমে সে সুখের জীবন লাভ করেছে। তবে তার জন্য অনেকের জীবনে দুঃখও নেমে এসেছে। তাছাড়াও উপন্যাসে অন্যান্য চরিত্রগুলোর মাঝে সুখ ও দুঃখের প্রভাব লক্ষ করা যায়। উদ্দীপকে মানবজীবনে সুখ ও দুঃখের প্রভাবের বিষয়টির অবতারণা করা হয়েছে। মানুষের জীবনে উত্থান-পতন খুব স্বাভাবিক বিষয়। সুখ ও দুঃখ এখানে পালাক্রমে আবর্তন করে। কেউ সুখের জন্য দুঃখ ডেকে আনে আবার কারো জীবন দুঃখের সাগরে ভাসতে থাকে। 'লালসালু' উপন্যাসে এই সুখ ও দুঃখের প্রভাব ব্যাপকভাবে ফুটে উঠেছে। দুঃখের অবস্থা পরিবর্তনে মজিদ মহব্বতনগরে এসে সুখের সন্ধান পায়। মাজারের বদৌলতে ধন-সম্পদ ও ক্ষমতার অভাব থাকে না। তবে সে আমেনা বিবি, আক্কাস, তার দ্বিতীয় স্ত্রী জমিলাসহ অন্যদের দুঃখের কারণ হয়ে দাঁড়ায়। আমেনা বিবির সন্তান না হওয়ায় সে সুখের জন্য সন্তান কামনা করে। আক্কাস স্কুল প্রতিষ্ঠা করতে এসে মজিদের কারণে গ্রামছাড়া হয়। মজিদের অবাধ্য হওয়ায় জমিলার ওপর চলে চরম নির্যাতন। এভাবে সুখ ও দুঃখ উপন্যাসে পালাক্রমে চলে। উদ্দীপকে মানবজীবনে সুখ ও দুঃখের এমন প্রভাবের কথাই বলা হয়েছে।"
        },
        {
          "label": "ঘ",
          "question": "",
          "explanation": "ধর্ম মানুষের আজন্ম লালিত সংস্কৃতি।'- উদ্দীপকের এই উদ্ভিট 'লালসালু' উপন্যাসের বিষয়বস্তুতে যথার্থভাবে ফুটে উঠেছে। 'লালসালু' উপন্যাসের বিষয়বস্তুতে ধর্মের প্রবল প্রভাব ফুটে উঠেছে। মজিদ তার ধর্মব্যাবসার শিকড় গাড়তে সক্ষম হয়েছে সমাজের রন্দ্রে রন্দ্রে ঢুকে থাকা অন্ধ ধর্মবিশ্বাসের কারণে। অজ্ঞতা ও কুসংস্কারার মানুষেরা ধর্মব্যাবসার পথ সুগম করতে রসদ জোগায়। বাঙালির কাছে ধর্মীয় সংস্কৃতি অত্যন্ত তাৎপর্যপূর্ণ হওয়ায় যুগ যুগ ধরেই এই সংস্কৃতি। সমাজের চালিকাশক্তি হিসেবে ভূমিকা পালন করে আসছে। উদ্দীপকে ধর্মের শাশ্বত প্রভাবের বিষয়টি সম্পর্কে আলোকপাত করা হয়েছে। মানব জীবনে সুখ ও দুঃখ পালাক্রমে চলতে থাকে। জীবন সমান্তরাল নয়। এতে কখনো বিপদ প্রতিবন্ধকতা ও টানাপোড়ন চলে। আবার সুখ ও প্রাচুর্য জীবনকে ভরিয়ে দেয়। তবে ধর্মের প্রভাব আজীবন সমাজে চলতে থাকে। 'লালসালু' উপন্যাসেও আমরা উদ্দীপকের ধর্মের চিরায়ত প্রভাব মানব জীবনে দেখতে পাই। মজিদ এ বিষয়টি ভালোভাবে উপলব্ধি করেই বেঁচে থাকার অবলম্বন হিসেবে ধর্মকে বেছে নিয়েছে। সে অখ্যাত একটি কবরকে মোদাচ্ছের পিরের কবর বলে প্রচার করে। গ্রামবাসী তা অকপটে বিশ্বাস করে নেয়। তাদের মাঝে ধর্মীয় বিশ্বাস এতটাই প্রবল ছিল যে, উক্ত কবরটির সভ্যতা যাচাই করার প্রয়োজনীয়তাটুকু অনুভব করেনি। আবার আমেনা বিবির নিঃসন্তান হওয়ার পেছনে পেটে বেড়ি পড়ার বিষয়টিও সে নির্দ্বিধার বিশ্বাস করে। ধর্মবিশ্বাস কতটা গভীর হলে মজিদের এমন মিথ্যা ও অবৈজ্ঞানিক কথা বিশ্বাসে মানুষ দ্বিধান্বিত হয় না। সমাজের ধর্মাশ্রয়ী মানুষেরা মনে করে, পির হলেন ধর্মের ধারক। তিনি যা বলেন তা মানতে হয়, নয়তো খোদার অসন্তুষ্টি পেতে হয়। তাই তারা পিরের অসত্য কথাও মেনে নেয়। এই ধর্মীয় সংস্কৃতি বহুকাল আগে থেকেই মানুষ লালন করে আসছে। তাই মানুষ পির, মাজার, দরগা এগুলোকে সবকিছুর উর্ধ্বে স্থান দেয়। উদ্দীপকে ধর্মীয় সংস্কৃতির এমন আজন্ম প্রভাবকে তুলে ধরা হয়েছে।"
        }
      ]
    },
    {
      "number": "9",
      "uddipok": "নও কারবালা বুকেতে অশ্রু ঝরেছে ক্রন্দসীর অসহায় জাতি ছিঁড়িবারে চায় জুলুমের জিঞ্জির।",
      "tag": "SCC 23",
      "sub_questions": [
        {
          "label": "ক",
          "question": "",
          "explanation": "আওয়ালপুর এবং মহব্বতনগরের মাঝপথে যে মস্ত বড়ো তেঁতুল গাছ রয়েছে সেটি দস্তুর মতো' দেবংশি।"
        },
        {
          "label": "খ",
          "question": "",
          "explanation": "প্রশ্নোক্ত কথাটির মাধ্যমে মজিদের জীবনের অতীত পরিস্থিতির সঙ্গে বর্তমান পরিস্থিতির পার্থক্য বোঝানো হয়েছে। 'লালসালু' উপন্যাসের মজিদ মসজিদে যাওয়ার পথে তার অতীত জীবনের কথা মনে পড়ে যায়। দশ বা বারো বছর আগে এক নিঃস্তব্ধ শ্রাবণের দুপুরে সে মহব্বতনগর গ্রামে প্রবেশ করেছিল। তখন সে ছিল ভাগ্যান্বেষী ও দুস্থ একজন মানুষ। কিন্তু আজ সে জোত-জমি, সম্মান-প্রতিপত্তির মালিক। বছরগুলো ভালোই কেটেছে তার; হয়তো ভবিষ্যতেও এমনই কাটবে। তাই নিজের বর্তমান অবস্থা সম্পর্কে বোঝাতেই মজিদ প্রশ্নোক্ত কথাটি ভেবেছে।"
        },
        {
          "label": "গ",
          "question": "",
          "explanation": "উদ্দীপকের প্রথম পঙ্ক্তিতে যে আবেগহীন বিদ্রোহীর ভাব পরিলক্ষিত হয়, সেই বিষয়টি জমিলার চরিত্রের মধ্যেও সক্রিয় ছিল। 'লালসালু' উপন্যাসের জমিলা মজিদের দ্বিতীয় স্ত্রী। জমিলার চরিত্রে কৈশোরের চঞ্চলতাই প্রধান। কিন্তু মজিদের আরোপিত ধর্মীয় অনুশাসন ও বিধি-নিষেধের বেড়াজাল তার স্বভাবসুলভ চপলতা প্রকাশের পথে বাধা হয়ে দাঁড়ায়। মজিদ নানাভাবে জমিলাকে আয়ত্তে আনার চেষ্টা করে। উদ্দীপকের প্রথম পঙ্ক্তিতে আবেগ বর্জিত অনুভূতির প্রকাশ লক্ষণীয়। কারবালার প্রান্তরের কাহিনিতে, অশ্রুতে বুক ভাসানোর ইঙ্গিত রয়েছে এখানে। উপন্যাসে মজিদের শাস্ত্রীয়, ধর্মীয় আদেশ নির্দেশের প্রাবল্যে জমিলার নিঃশব্দ বিদ্রোহ যেন উদ্দীপকের প্রথম পঙ্ক্তির কান্নাশূন্য রুক্ষতার সমধর্মী।"
        },
        {
          "label": "ঘ",
          "question": "",
          "explanation": "'লালসালু' উপন্যাসের পরিণতিতে জমিলার নীরব প্রতিবাদের মধ্যে উদ্দীপকের বিদ্রোহী ভাবের ভূমিকা রয়েছে। 'লালসালু' উপন্যাসে নিঃসন্তান মজিদের সন্তান কামনাসূত্রে তার দ্বিতীয় স্ত্রীরূপে আগমন ঘটে জমিলার। কিন্তু সে মাজার সম্পর্কে রহিমার মতো ভীতিবিহ্বল নয়। তারুণ্যের স্বভাবধর্ম অনুযায়ী তার মধ্যে জীবনের চঞ্চলতা ও উজ্জ্বলতা অব্যাহত। মজিদ তাকে ধর্মভীতি দিয়েও আয়ত্ত করতে ব্যর্থ হয়। জমিলার মেহেদি রঞ্জিত পায়ের আঘাতে শঠতা, মিথ্যাচার ও সীমাহীন ফাঁকির মধ্য দিয়ে মজিদ রূপে যে বিষবৃক্ষ শিকড়ায়িত হয়েছে তার বিনাশকে ঔপন্যাসিক প্রতীকায়িত করেছেন এই তরুণী চরিত্রের মধ্য দিয়ে। উদ্দীপকের পঙ্ক্তিতে আপামর জনসাধারণের অন্যায়-অত্যাচারের বিরুদ্ধে জাগ্রত হওযার বাসনা ফুটে উঠেছে। কান্না নয় জাগ্রত বিপ্লবী মনোভঙ্গিই মুক্তির পথ নির্দেশ করতে পারে। 'লালসালু' উপন্যাসের জমিলার মোদাচ্ছের পিরের মাজারে তার মেহেদি রঞ্জিত পদাঘাতের ভেতর দিয়ে মজিদের সর্বাত্মক ও সামগ্রিক পরাজয় দেখানো হয়েছে। অসমভাবে বিকশিত সমাজব্যবস্থায় শঠতা মিথ্যাচারের মধ্য দিয়ে মজিদ রূপ যে বিক্ষবৃক্ষ শিকড়ায়িত হয়ে বিস্তার লাভ করে তাকে উৎপাটিত করতে হলে বনস্পতির নিচে লতাগুল্ম অর্থাৎ সাধারণ বিপন্ন অস্তিত্বের নির্যাতিত মানুষদের জেগে উঠতে হবে। যে কাজটি জমিলার মধ্য দিয়ে ফুটে উঠেছে। তেমনি এই রূপ জাগরণের ইঙ্গিত উদ্দীপকেও সুস্পষ্ট। জাগরণের বিপ্লবী আয়োজনই জুলুমের জিঞ্জির ছিন্ন করতে পারবে। তাই বলা যায়, 'লালসালু' উপন্যাসের পরিণতিতে উদ্দীপকের বিদ্রোহী ভাবের ভূমিকা রয়েছে।"
        }
      ]
    },
    {
      "number": "10",
      "uddipok": "সুসময়ে অনেকেই বন্ধু বটে হয় অসময়ে হায় হায় কেউ কারো নয়।",
      "tag": "SCC 23",
      "sub_questions": [
        {
          "label": "ক",
          "question": "",
          "explanation": "ঐতিহাসিক পলাশি ভাগীরথী নদীর তীরে অবস্থিত।"
        },
        {
          "label": "খ",
          "question": "",
          "explanation": "'আমার সারা অস্তিত্ব জুড়ে কেবল যেন দেয়ালের ভিড়'- উক্তিটিতে নবাব সিরাজউদ্দৌলার বেদনাভারাক্রান্ত ও ঘনায়মান অসহায় অবস্থার প্রকাশ পেয়েছে। শাসনকার্য পরিচালনার শুরু থেকেই নবাব সিরাজউদ্দৌলা চিন্তা ও কাজের মাঝে বাধা পেয়েছেন। ঘরে-বাইরে ষড়যন্ত্র নবাবের শাসনকার্য পরিচালনায় প্রধান অন্তরায় হয়ে দাঁড়ায়। তাই ঘরে, বাইরে, দরবারে, সবখানে তাঁর মনে হয়েছে শুধু প্রতিবন্ধকতার দেয়াল। আর এই দেয়ালগুলো তাঁর অস্তিত্বকে সংকটে ফেলেছে, যা আলোচ্য উক্তিতে প্রকাশ পেয়েছে।"
        },
        {
          "label": "গ",
          "question": "",
          "explanation": "উদ্দীপকে পলাশির যুদ্ধে পরাজিত নবাবের অসহায়ত্বের মুহূর্তটিকে নির্দেশ করে। 'সিরাজউদ্দৌলা' নাটকে সেনাপতিদের বিশ্বাসঘাতকতায় নবাব সিরাজ পলাশিতে পরাজিত হন। রাজধানী মুর্শিদাবাদে গিয়ে তিনি পুনরায় যুদ্ধ করার সংকল্প করেন। কিন্তু স্বার্থান্বেষী লোকেরা যুদ্ধ করার জন্য সৈন্য দেওয়ার কথা বলে টাকা নিয়ে পালিয়ে যায়। সাধারণ মানুষও ভয়ে ঘর- বাড়ি ছেড়ে পালাতে থাকে। নবাব সিরাজ তখন অসহায়ত্ব অনুভব করেন। উদ্দীপকটিতে স্বার্থপর মানুষের বৈশিষ্ট বর্ণনা করা হয়েছে। লোভী ও স্বার্থবাজ মানুষ ঝোঁপ বুঝে কোপ মারে। পরিস্থিতি ভালো হলে তারা বন্ধুর বেশ ধরে। কিন্তু যখন বিপদ আসে তখন তাদেরকে আর পাওয়া যায় না। 'সিরাজউদ্দৌলা' নাটকে এমন সুবিধাবাদী চরিত্রের প্রকাশ ঘটেছে। নবাব সিরাজ পলাশিতে পরাজিত হয়ে মুর্শিদাবাদে চলে আসেন। তার ইচ্ছা ছিল এখানে সবাইকে ঐক্যবদ্ধ করে পুনরায় যুদ্ধ করবেন। কিন্তু স্বার্থবাজ লোকেরা তাকে দেওয়া কথা রাখেনি। তারা প্রচুর টাকা নিয়ে সবাই রাজধানী ছেড়ে পালিয়ে যায়। নবাবের কাছ থেকে সুবিধামতো অর্থ নিয়ে তারা প্রতারণা করে। তখন নবাব সিরাজ বিমর্ষ হয়ে পড়েন। উদ্দীপকের অসময়ে কাউকে না পাওয়ার বক্তব্য নবাবের এমন মুহূর্তকেই যেন নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের দুঃসময়ে কাউকে পাশে না পাওয়ার ভাবটি 'সিরাজউদ্দৌলা' নাটকের সিরাজের ক্ষেত্রে পুরোপুরি সত্য নয়। 'সিরাজউদ্দৌলা' নাটকে সিরাজের বিপদের সময় অধিকাংশ মানুষ তাকে ছেড়ে চলে যায়। একদিকে পলাশিতে সেনাপতি মিরজাফরের বিশ্বাসঘাতকতা, অন্যদিকে মুর্শিদাবাদে টাকা নিয়ে স্বার্থবাজদের পলায়ন তার জন্য খুবই দুঃখজনক ছিল। এমন দুঃসময়েও কিছু স্বার্থন্বেষী লোক তাঁর সাথে প্রতারণা করেছিল। তবে তাঁর পাশে কেউ ছিল না একথাও পুরোপুরি সত্য নয়। কারণ, নবাবের স্ত্রী লুৎফা বিপদে সর্বদা নবাবের পাশে ছিলেন ও সর্বাত্মক সহযোগিতা করেছেন। উদ্দীপকে বলা হয়েছে, বিপদের সময় প্রকৃত বন্ধুর পরিচয় ফুটে ওঠে। ভালো অবস্থায় বন্ধুর অভাব হয় না। কিন্তু অসময়ে সেসব সুযোগসন্ধানীদের খুঁজে পাওয়া যায় না। তখন তারা এমন ভাব করে যেন কেউ কাউকে চেনে না। এমন দ্বি-নীতির লোক খুবই ভয়ংকর। তারা অর্থলোভে সখ্য গড়ে স্বার্থসিদ্ধি হলে আবার ফিরে যায়। 'সিরাজউদ্দৌলা' নাটকে উদ্দীপকের ভাবটি পুরোপুরি প্রযোজ্য নয়। কারণ পলাশিতে তাকে যারা সহযোগিতা করেনি সেই বিশ্বাসঘাতক ছাড়াও কিছুলোক তাঁর জন্য জীবন দিয়েছে। তারা নবাবের দুঃসময়ে ছায়ার মতো পাশে থেকেছে। পলাশিতে যখন মিরজাফর সৈন্যদের যুদ্ধের অনুমতি না দিয়ে দাঁড় করিয়ে রাখে তখন মিরমর্দান, সাঁফ্রে, মোহনলালেরা নবাবের জন্য প্রাণপণ যুদ্ধ করে। আবার নবাবের স্ত্রী লুৎফাও তাঁকে ছেড়ে যায়নি। বরং তিনি নবাবকে সাহস দিয়ে পাশে ছিলেন। তাই. উদ্দীপকের ভাবটি 'সিরাজউদ্দৌলা' নাটকের ক্ষেত্রে পুরোপুরি সত্য নয়।"
        }
      ]
    },
    {
      "number": "11",
      "uddipok": "আলি কোজাই জীবনের সমস্ত সঞ্চয় একটি জলপাইয়ের কলসে করে বন্ধু নাজিমের কাছে তা গচ্ছিত রেখে মক্কায় হজে যান। নাজিমের স্ত্রী জলপাই খেতে চাইলে নাজিম কলসের ভেতরে মোহর দেখতে পায় এবং তা আত্মসাৎ করে টাটকা জলপাই কলসে ভরে রাখে। আলি কোজাই হজ থেকে এসে কলস ফেরত নেয়। কিন্তু তাতে কোনো মোহর খুঁজে পায় না। নাজিম মোহরের কথা অস্বীকার করে।",
      "tag": "BCC 23,SCC 23",
      "sub_questions": [
        {
          "label": "ক",
          "question": "",
          "explanation": "পলাশির যুদ্ধে নবাবের পক্ষের কামান ছিল তেপ্পান্নটি।"
        },
        {
          "label": "খ",
          "question": "",
          "explanation": "পলাশির যুদ্ধে মিরজাফরের নিষ্ক্রিয়তার কারণ ছিল ক্ষমতা লিপ্সা। ক্ষমতালিপ্সা মানুষকে বিবেকশূন্য করে ফেলে। স্বদেশের স্বাধীনতা বিকিয়ে দিয়ে হলেও তারা ক্ষমতার মসনদের বসতে চায়। এমনইি করেছিল মিরজাফর। বাংলার নবাব হওয়ার আশায় সে ইংরেজদের সাথে ষড়যন্ত্র করে পলাশির যুদ্ধে নীরব দর্শকের মতো দাঁড়িয়ে ছিল যুদ্ধ না করে। তার ষড়যন্ত্র ও যুদ্ধে নিষ্ক্রিয়তার জন্যই পলাশির যুদ্ধে সিরাজউদ্দৌলার পতন হয়। তাই পলাশির যুদ্ধে মিরজাফরের নিষ্ক্রিয়তার কারণ তার ক্ষমতালিপ্সা।"
        },
        {
          "label": "গ",
          "question": "",
          "explanation": "উদ্দীপকে প্রকাশিত বিশ্বাসঘাতকতার দিকটি 'সিরাজউদ্দৌলা' নাটকের ব্যক্তিস্বার্থের জন্য বিশ্বাসঘাতকতার দিকটির সাথে সাদৃশ্যপূর্ণ। 'সিরাজউদ্দৌলা' নাটকে ব্যক্তিস্বার্থের জন্য দেশ ও দেশের স্বার্থ বিসর্জন দেয় নবাবের কিছু কুচক্রী সেনাপতি ও অমাত্যবর্গ। প্রধান সেনাপতি মিরজাফর ইংরেজদের সাথে আঁতাত করে ক্ষমতার মোহে বাংলার বিপক্ষে কাজ করে। তার সাথে সেনাপতি রাজবল্লভ, রায়দুর্লভ, জগৎশেঠ, উমিচাঁদ, নবাবের খালা ঘসেটি বেগমও ষড়যন্ত্রে যুক্ত ছিল। এরা তাদের স্বদেশ ও স্বজাতির সঙ্গে বিশ্বাসঘাতকতা করেছে। উদ্দীপকেও বিশ্বাসঘাতকতার বিষয়টি প্রকাশ পেয়েছে। আলি কোজাইয়ের বন্ধু নাজিম তার কাছে গচ্ছিত রাখা সোনার মোহর আত্মসাৎ করে। বন্ধুকে বিশ্বাস করে কোজাই হজে যাওয়ার সময় নিজের সমস্ত সঞ্চয় একটি জলপাইয়ের কলসে ভরে রেখে যান। বন্ধু নাজিম সেগুলো আত্মসাৎ করে জলপাই দিয়ে কলস ভরে রাখে। হজ থেকে ফিরে কোজাই দেখেন কলসে মোহর নেই। নাজিমকে জিজ্ঞাসা করলে সে মোহরের কথা অস্বীকার করে। এমন বিশ্বাসঘাতকতা 'সিরাজউদ্দৌলা' নাটকের স্বার্থের মোহে দেশের সাথে বিশ্বাসভঙ্গের দিকটিকে প্রকাশ করে। নাটকটিতে নবাব সিরাজের নিয়োগকৃত সেনাপতি মিরজাফর ও অন্যান্যরা পলাশির যুদ্ধে সৈন্যদের যুদ্ধ না করিয়ে দাঁড় করিয়ে রাখে। এতে বাংলার স্বাধীনতা নস্যাৎ হয় ও নবাবকে নিমর্মভাবে হত্যা করা হয়।"
        },
        {
          "label": "ঘ",
          "question": "",
          "explanation": "'বিশ্বাসঘাতক মানুষ পশুসম'- উদ্দীপকের নাজিম ও 'সিরাজউদ্দৌলা' নাটকের বিশ্বাসঘাতকতার বিচারে মন্তব্যটি যথোপযুক্ত। 'সিরাজউদ্দৌলা' নাটকে মিরজাফর, রাজবল্লভ, রায়দুর্লভ, ঘসেটি বেগম, মোহাম্মদি বেগ প্রমুখ চরিত্র বিশ্বাসঘাতকতার সার্থক প্রতিচ্ছবি। এরা নীতিবোধ বিসর্জন দিয়ে স্বার্থের মোহে বাংলার স্বাধীনতাকে খর্ব করে। নবাব এদেরকে বিশ্বাস করেছেন, রাষ্ট্র ও নবাব থেকে এরা সুযোগ-সুবিধা গ্রহণ করে তারই বিরুদ্ধে অবস্থান নিয়েছে। এদের চক্রান্তে পলাশিতে বাংলার পতন হয় ও স্বাধীন নবাব সিরাজ নির্মমভাবে নিহত হন। উদ্দীপকের নাজিমকেও বন্ধুভেবে আলি কোজাই বিশ্বাস করেছেন। কিন্তু সেই বিশ্বাস সে ভঙ্গ করেছে। হজে যাওয়ার সময় কোজাইয়ের রেখে যাওয়া মোহর নাজিম আত্মসাৎ করে। কলসি থেকে মোহর সরিয়ে সেখানে জলপাই ঢুকিয়ে রাখে। হজ থেকে ফিরে কোজাই দেখেন কলসিতে মোহর নেই। নাজিম বন্ধুর সাথে বিশ্বাসঘাতকতা করে তার সম্পদ আত্মসাৎ করে। 'সিরাজউদ্দৌলা' নাটকে মিরজাফর ও তার সহযোগীরা ক্ষমতা ও অর্থের লোভে ইংরেজদের সাথে গোপন চুক্তি করে। তারা নবাব সিরাজকে ক্ষমতাচ্যুত করে নিজেদের স্বার্থসিদ্ধি করে। বিশ্বাস করে পলাশির যুদ্ধে মিরজাফরকে প্রধান সেনাপতির দায়িত্ব দিলেও সে অনুমতি না দেওয়ায় সৈন্যরা যুদ্ধ না করে দাঁড়িয়ে থাকে। ফলে পলাশিতে নবাবের পরাজয় হয় এবং তাকে গ্রেফতার করে নিয়ে যায়। অন্যদিকে, মোহাম্মদি বেগ নবাব সিরাজের বাবা-মায়ের কাছে সন্তানের মতো পালিত হয়ে অর্থের লোভে নবাবকেই হত্যা করে। নবাবের আপন খালা, ঘসেটি বেগমও ক্ষমতা ও প্রতিপত্তির লোভে ষড়যন্ত্র করে। এই চরিত্রগুলো তাই বিশ্বাসঘাতকতার প্রতীক। ওরা পশুর চেয়েও নিকৃষ্ট বা পশুসম। উদ্দীপকের নাজিমও বন্ধুর সাথে বিশ্বাসঘাতকতা করায় পশুর সাথে তুলনীয়।"
        }
      ]
    }
  ]
}