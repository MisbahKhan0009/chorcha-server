{
  "title": "মির্জাপুর ক্যাডেট ২০২৪",
  "subtitle": "বাংলা (11)",
  "questions": [
    {
      "number": "1",
      "uddipok": "মাতৃস্নেহের তুলনা নাই, কিন্তু অতি স্নেহ অনেক সময় অমঙ্গল আনায়ন করে। যে স্নেহের উত্তাপে সন্তানের পুরিপুষ্টি, তাহারই আধিক্যে যে অসহায় হইয়া পড়ে। মাতৃহৃদয় মমতার প্রাবল্যে, মানুষ আপনাকে হারাইয়া আপন শক্তির মর্যাদা বুঝিতে পারে না। দুর্বল অসহায় পক্ষীশাবকের মতো স্নেহাতিশয্যে আপনাকে সে একান্ত নির্ভরশীল মনে করে। ক্রমে জননীর পরম সম্পদ সন্তান অলস, ভীরু, দুর্বল ও পরনির্ভরশীল হইয়া মনুষ্যত্ব বিকাশের পথ হইতে দূরে সরিয়ে যায়।",
      "tag": "RB 22,MCC 24",
      "sub_questions": [
        {
          "label": "ক",
          "question": "",
          "explanation": "‘রসনচৌকি' শব্দের অর্থ শানাই, ঢোল ও কাঁসি এই তিন বাদ্যযন্ত্রের সৃষ্ট ঐকতানবাদন ।"
        },
        {
          "label": "খ",
          "question": "",
          "explanation": "বিয়েবাড়ির উঠানে বরযাত্রীদের জায়গা সংকুলান না হওয়ায় এবং সমস্ত আয়োজন নিতান্ত মধ্যম রকমের হওয়ায় মামা সেখানে ঢুকে খুশি হলেন না। শম্ভুনাথ সেনের এককালে প্রচুর ধন-সম্পদ থাকলেও বর্তমানে তেমন কিছুই নেই। তাই শম্ভুনাথ সেনের আয়োজনে তেমন বাড়াবাড়ি ছিল না। আর বিয়েবাড়ির উঠানে বরযাত্রীদের জায়গারও সংকুলান হচ্ছিল না। এসব কারণে মামা বিয়েবাড়িতে ঢুকে খুশি হলেন না।"
        },
        {
          "label": "গ",
          "question": "",
          "explanation": "আলোচ্য গল্পের অনুপম মাতৃস্নেহের আধিক্যের কারণে একদিকে পরনির্ভরশীল হয়েছে, অন্যদিকে মনুষ্যত্বের বিকাশও তার পরিপূর্ণ হয়নি। 'অপরিচিতা' গল্পের কথক ও নায়ক অনুপম। ধনী পরিবারের একমাত্র সন্তান হওয়ায় সে তার মায়ের অতি আদরে মানুষ হয়। বাবার মৃত্যুর পর অনুপমের মামা তাদের পরিবারের অভিভাবকের দায়িত্ব পালন করেন। ফলে সংসারের কোনো দায়িত্ব পালন না করে তার মধ্যে পরনির্ভরশীলতা তৈরি হয়। বিয়ের আসরে মামার হীন মানসিকতার কোনো প্রতিবাদ সে করতে পারে না। বিয়ে ভেঙে গেলেও অনুপম নীরব ভূমিকা পালন করে। উদ্দীপকে বলা হয়েছে, অতিরিক্ত মাতৃস্নেহ কীভাবে একজন মানুষকে অলস, ভীরু, দুর্বল ও পরনির্ভরশীল করে তোলে। মাতৃস্নেহের তুলনা নেই কিন্তু অতিস্নেহ অনেক সময় অমঙ্গলের কারণ হয়ে ওঠে। মাতৃমমতার প্রাবল্যে মানুষ নিজেকে হারিয়ে ফেলে এবং নিজের মর্যাদা বুঝতে ব্যর্থ হয়। যেমনটি আমরা দেখতে পাই আলোচ্য গল্পের অনুপম চরিত্রের মধ্যে। সে ছোটোবেলা থেকে মায়ের অতিস্নেহে মানুষ হওয়ায় তার মধ্যে পরনির্ভরশীলতা প্রবল আকার ধারণ করে। সে ন্যায়-অন্যায়ের মধ্যে বিভেদ করতে পারে না। নিজের বিয়ে ভেঙে গেলেও তার প্রতিবাদ করতে পারে না। সুতরাং - উদ্দীপকের মন্তব্যের সাদৃশ্যমূলক প্রভাব অনুপম চরিত্রে প্রতিফলিত হয়েছে।"
        },
        {
          "label": "ঘ",
          "question": "",
          "explanation": "‘উদ্দীপকে বর্ণিত মাতৃস্নেহের আধিক্যে অনুপম চরিত্রের বিকাশ ব্যাহত হয়েছে ঠিকই; কিন্তু গল্পের পরিণতিতে বৃত্তভাঙা এক ব্যক্তি হিসেবে তাকে পাওয়া যায়।’ 'অপরিচিতা' গল্পের আলোকে মন্তব্যটি যথার্থ। 'অপরিচিতা' গল্পের অন্যতম প্রধান চরিত্র অনুপম। গল্পের শুরুতে আমরা তাকে গুণহীন, ব্যক্তিত্বহীন ভূমিকায় দেখি, যে কি না শিক্ষিত হয়েও পরিবারতন্ত্রের গণ্ডিতে আবদ্ধ। কিন্তু ক্রমে তার মধ্যে চেতনার বিকাশ ঘটে। গল্পের শেষ দিকে আমরা তাকে ক্রমে ইতিবাচক হয়ে উঠতে দেখি। অতিরিক্ত মাতৃস্নেহ কীভাবে একজন মানুষকে অলস, ভীরু, দুর্বল ও পরনির্ভরশীল করে তোলে, উদ্দীপকের বর্ণনায় সেই দিকটি উঠে এসেছে। মাতৃস্নেহের তুলনা নেই কিন্তু অতিস্নেহ অনেক সময় অমঙ্গলের কারণ হতে পারে। মাতৃমমতার প্রাবল্যে মানুষ নিজের ব্যক্তিত্ব গঠন করতে পারে না এবং নিজেকে মর্যাদাহীন করে তোলে। তখন তারা মনুষ্যত্বের বিকাশের পথ থেকে দূরে সরে যায়। আলোচ্য গল্পের অনুপম চরিত্রের মধ্যেও আমরা সেই দিকটি লক্ষ করি। 'অপরিচিতা' গল্প এবং আলোচ্য উদ্দীপকের আলোচনায় আমরা দেখতে পাই, অতিরিক্ত মাতৃস্নেহের বিরূপতা। উভয়স্থানেই মাতৃস্নেহের আধিক্যের কারণে সৃষ্ট সংকটের কথা উঠে এসেছে। গল্পে আমরা দেখতে পাই, অনুপম মাতৃস্নেহের কারণে কীভাবে তার মনুষ্যত্ব হারিয়েছিল। উচ্চশিক্ষিত হয়েও ন্যায়-অন্যায় বোধ তার মধ্যে জেগে উঠতে দেখা যায় না। কিন্তু গল্পের শেষে তার মধ্যে এক ভিন্ন ব্যক্তিসত্তার জাগরণ লক্ষ করা যায়। ক্রমেই তাকে ইতিবাচক মানসিকতার মানুষ হিসেবে দেখা যায়। তাকে পরিবার ছেড়ে কল্যাণীর কাছে গিয়ে ক্ষমা প্রার্থনা করে তার কাজে সহযোগিতা করতে দেখা যায়, যা ছিল বৃত্ত ভাঙার মতোই। তাই প্রশ্নোক্ত মন্তব্যটি যথার্থ বলা যায়।"
        }
      ]
    },
    {
      "number": "2",
      "uddipok": "গড়ে ওঠে অরণ্যভেদী লোকালয় মানুষের শ্রমে,গড়ে ওঠে মধুকুঞ্জ বংশধারা মানুষের প্রেমে কামে, জ্বলে ওঠে দাবানল মানুষের ক্রোধে লোকালয় অরণ্য হয়।",
      "tag": "MCC 24,CCC 24",
      "sub_questions": [
        {
          "label": "ক",
          "question": "তুমি অধম তাই বলিয়া আমি উত্তম হইব না কেন?'- উক্তিটি কার?",
          "explanation": ""
        },
        {
          "label": "খ",
          "question": "স্রেফ সদিচ্ছার স্বারা মানব-কল্যাণ সাধিত হয় না কেন? ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকে 'মানব-কল্যাণ' প্রবন্ধের যে ভাব ব্যক্ত হয়েছে তা বর্ণনা করো।",
          "explanation": ""
        },
        {
          "label": "ঘ",
          "question": "\"উদ্দীপকটি 'মানব-কল্যাণ' প্রবন্ধের আংশিক রূপায়ণ।\" বিশ্লেষণ করো।",
          "explanation": ""
        }
      ]
    },
    {
      "number": "3",
      "uddipok": "রমিজ উদ্দিন সারাটি জীবন শিক্ষকতা করেছেন, গড়েছেন আলোকিত মানুষ। অবসর গ্রহণের পর তিনি গড়ে তুলেছেন তারুণ্য নামের সেবা সংগঠন। বিভিন্ন সমাজকল্যাণমূলক কাজের পাশাপাশি পথশিশুদের শিক্ষাদান, দুর্নীতি-বিরোধী অভিযান, নৈতিকতা ও মূল্যবোধবিষয়ক সেমিনারের আয়োজন করেন তিনি। অনেকে তাঁর কাজের প্রশংসা করেন আবার নিন্দা ও কটূক্তি করতেও ছাড়েন না কেউ কেউ। তিনি তরুণদের উদ্দেশ্যে বলেন- মনেরে আজ কহ যে ভালোমন্দ যাহাই আসুক সত্যরে লও সহজে।",
      "tag": "JB 24,MCC 24,BCC 23",
      "sub_questions": [
        {
          "label": "ক",
          "question": "",
          "explanation": "কবি কাজী নজরুল ইসলামের মতে, পরাবলম্বন আমাদের নিষ্ক্রিয় করে দেয়।"
        },
        {
          "label": "খ",
          "question": "",
          "explanation": "সকল অন্যায়-অবিচারের বিরুদ্ধে অভিশাপ হয়ে আবির্ভূত হয়েছেন বলেই কবি নিজেকে 'অভিশাপ-রথের সারথি' বলে অভিহিত করেছেন। কবি পুরাতন-জীর্ণ সমাজকে ঢেলে সাজাতে চান। কিন্তু সমাজের নিয়ম পালটাতে গেলে বাধার সম্মুখীন হতে হয়, সমাজরক্ষকদের আক্রমণের শিকার হতে হয়। কবি এ সকল অন্যায়ের বিরুদ্ধে সোচ্চার। তিনি তাদের অন্যায়কে অভিশাপ হয়ে ধ্বংস করতে চান। তাই তিনি নিজেকে 'অভিশাপ-রথের সারথি' বলে অভিহিত করেছেন।"
        },
        {
          "label": "গ",
          "question": "",
          "explanation": "উদ্দীপকে রমিজ উদ্দিনের মাধ্যমে 'আমার পথ' প্রবন্ধের লেখকের স্বনির্ধারিত জীবন-সংকল্পের দিকটি উচ্চারিত হয়েছে। 'আমার পথ' প্রবন্ধে প্রাবন্ধিক এমন এক 'আমি'র উদ্ভাসন প্রত্যাশা করেছেন, যার পথ নিরেট সত্য পথ; সত্য প্রকাশে যিনি নির্ভীক। সত্যের পথে অটল থাকলেই প্রকৃত 'আমি' সত্তাকে চেনা যায়। আর এতে পরনির্ভরতার গ্লানি থেকে মুক্তি পাওয়া যায়। উদ্দীপকে শিক্ষক রমিজ উদ্দিন জীবনে অনেক আলোকিত মানুষ গড়েছেন, সেবামূলক কাজও তিনি অনেক করেছেন। এ ছাড়া বিভিন্ন সেমিনারের মাধ্যমে তিনি মানুষকে সচেতন করে তুলতেও সচেষ্ট। নিন্দা বা প্রশংসার আবর্ত থেকে বেরিয়ে ভালো-মন্দের ঊর্ধ্বে তিনি সত্য অবলম্বন করেছেন এবং তরুণদেরও তা অনুসরণের উদ্দীপ্ত আহ্বান জানিয়েছেন। 'আমার পথ' প্রবন্ধে কাজী নজরুল ইসলামও প্রত্যেক মানুষকে পূর্ণ এক 'আমি'র সীমায় ব্যাপ্ত করতে চেয়েছেন, যেখানে সত্যের উপলব্ধি কবির প্রাণপ্রাচুর্যের উৎসবিন্দু। সমালোচনার ঊর্ধ্বে সত্যের আলোয় কবির নিজেকে চিনে নেওয়ার এ জীবন-সংকল্পই রমিজ উদ্দিনের আহ্বানে উঠে এসেছে।"
        },
        {
          "label": "ঘ",
          "question": "",
          "explanation": "'আমার পথ' প্রবন্ধে লেখক সত্য পথের কর্ণধার হিসেবে নিজেকে প্রতিষ্ঠিত করতে চেয়েছেন- এদিক থেকে প্রশ্নোক্ত কথাটি প্রাসঙ্গিক। 'আমার পথ' প্রবন্ধে কবি কাজী নজরুল ইসলাম মানুষকে পূর্ণ এক 'আমি'র সীমায় ব্যাপ্ত করতে চেয়েছেন, যেখানে সত্যের উপলব্ধিই কবির প্রাণপ্রাচুর্যের উৎসবিন্দু। তাই তিনি অনায়াসে বলতে পারেন, 'আমার কর্ণধার আমি। আমার পথ দেখাবে আমার সত্য।' রুদ্র তেজে মিথ্যার ভয়কে জয় করে সত্যের আলোয় নিজেকে চিনে নিতে সাহায্য করে নজরুলের এই আমি সত্তা। উদ্দীপকের সত্যান্বেষী শিক্ষক রমিজ উদ্দিন কবিতাংশে সত্যকে অবলম্বন করতে তরুণদের প্রতি আহ্বান জানিয়েছেন। এক্ষেত্রে তিনি ভালো-মন্দ সকল সমালোচনা উপেক্ষা করে মনকে সত্যে অধিষ্ঠিত করতে বলেছেন। কেননা সত্যেই সকল কল্যাণ নিহিত। 'আমার পথ' প্রবন্ধে প্রাবন্ধিক সকলকে আপন সত্তায় বিশ্বাসী হতে বলেছেন, যার পথ হবে নিরেট সত্য পথ। সমালোচনা ও লোকভয়কে তুচ্ছ করে আপন সত্য দ্বারা মনুষ্যত্ববোধের জাগরণ ঘটাতে পারলেই সকল বিরোধ ও অসাম্যের ইতি ঘটবে। আলোচ্য উদ্দীপকের কবিতাংশেও একই কথা অনুরণিত হয়েছে। সেখানেও কবির প্রাণপ্রাচুর্যের উৎসবিন্দু সত্যের উপলব্ধির কথাই বলা হয়েছে, যার মাধ্যমে পৃথিবীতে কল্যাণ সাধিত হতে পারে। এক্ষেত্রে প্রশ্নোক্ত উক্তিটি যথার্থ।"
        }
      ]
    },
    {
      "number": "4",
      "uddipok": "বিধবা মরিয়ম সারা দিন কঠোর পরিশ্রম করে। পনেরো বছরের একমাত্র সন্তন শাহানাকে নিয়ে তার ছোটো সংসার। মরিয়মের এখন একটাই সংগ্রাম মেয়েকে লেখাপড়া শিখিয়ে স্বাবলম্বী করানো। কিন্তু চতুর্দিকে বখাটেদের উৎপাত লেগেই আছে। তাইতো কাপড়ের আড়ালে ধারালো ছোটো ছুরিটা নিতে কখনো ভোলে না সে। এতে বখাটেরা আজকাল আর সামনে এগোচ্ছে না এবং অন্য নারীরাও এখন অনেক বেশি সচেতন। সংঘবদ্ধ মরিয়মরা এখন লাঞ্ছিত নারীদের এগিয়ে যাওয়ার সাহস।",
      "tag": "MCC 24",
      "sub_questions": [
        {
          "label": "ক",
          "question": "'বেঁধে নিয়ে যাবার হুকুম আছে।'- 'মাসি-পিসি' গল্পে উক্তিটি কার?",
          "explanation": ""
        },
        {
          "label": "খ",
          "question": "আহ্লাদি একটা অস্ফুট শব্দ করে, আর্তনাদের মতো।'- ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকের মরিয়ম কোন দিক দিয়ে 'মাসি-পিসি' গল্পের মাসি-পিসির সাথে সাদৃশ্যপূর্ণ? কেন?",
          "explanation": ""
        },
        {
          "label": "ঘ",
          "question": "সংঘবদ্ধ মরিয়মরা এখন লাঞ্ছিত নারীদের এগিয়ে যাওয়ার সাহস।'- ৩ উদ্দীপক ও 'মাসি-পিসি' গল্পের আলোকে কথাটি বিশ্লেষণ করো।",
          "explanation": ""
        }
      ]
    },
    {
      "number": "5",
      "uddipok": "পরিচয়ে আমি বাঙালি, আমার আছে ইতিহাস গর্বের- কখনোই ভয় করিনিকো আমি উদ্যত কোন খড়গের। শত্রুর সাথে লড়াই করেছি, স্বপ্নের সাথে বাস; অস্ত্রেও শান দিয়েছি যেমন শস্য করেছি চাষ; একই হাসি মুখে বাজিয়েছি বাঁশি গলায় পড়েছি ফাঁস আপোষ-করিনি কখনোই আমি- এই হলো ইতিহাস।",
      "tag": "JB 23,DB, DIN.B, JB, SB 18,MCC 24,DRMC 23",
      "sub_questions": [
        {
          "label": "ক",
          "question": "'কিংবদন্তি' শব্দের অর্থ কী?",
          "explanation": "'কিংবদন্তি' শব্দের অর্থ- জনশ্রুতি।"
        },
        {
          "label": "খ",
          "question": "তাঁর পিঠে রক্তজবার মত ক্ষত ছিল।\"- বুঝিয়ে লেখো।",
          "explanation": "বাঙালি জাতির ওপর অত্যাচারের ইতিহাস ব্যক্ত করতে গিয়ে কবি প্রশ্নোক্ত উক্তিটি করেছেন। 'আমি কিংবদন্তির কথা বলছি' কবিতায় কবি আমাদের পূর্বপুরুষদের সম্পর্কে বলেছেন। শত্রুরা আমাদের পূর্বপুরুষের ওপর যে অত্যাচার ও নির্যাতন করেছিল তা এখনো তাজা রয়েছে বোঝাতেই রক্তজবার প্রসজা ব্যবহৃত হয়েছে। পরাধীনতার কারণে পূর্বপুরুষদের ওপর বারবার অমানুষিক অত্যাচার নেমে এসেছে। বিদেশি শত্রুরা আমাদের সাথে ক্রীতদাসের মতো আচরণ করেছে। পূর্বপুরুষদের পরাধীনতা ও তাদের সেই অত্যাচারের মাত্রা বোঝাতেই আলোচ্য চরণটির অবতারণা করা হয়েছে।"
        },
        {
          "label": "গ",
          "question": "উদ্দীপকের ইতিহাস প্রসঙ্গ এবং 'আমি কিংবদন্তির কথা বলছি' কবিতায় ঐতিহ্যচেতনার সাদৃশ্য নির্দেশ করো।",
          "explanation": "উদ্দীপকে বর্ণিত বাঙালির হাজার বছরের ইতিহাস বর্ণনার সঙ্গে 'আমি কিংবদন্তির কথা বলছি' কবিতায় বর্ণিত ঐতিহ্যের চেতনাগত সাদৃশ্য পরিলক্ষিত হয়। 'আমি কিংবদন্তির কথা বলছি' কবিতাটি রচনার প্রেক্ষাপটে আছে বাঙালির জীবন-সংস্কৃতির চিরায়ত রূপ। এখানে আলোচিত হয়েছে বাঙালি জাতির সংগ্রাম, বিজয় ও মানবিক উদ্ভাসনের নানা দিক। বাঙালির পূর্বপুরুষের সাহসিকতার গৌরবোজ্জ্বল ইতিহাসের কথা উপস্থাপিত হয়েছে কবিতাটিতে। এই ইতিহাস মাটির কাছাকাছি থাকা মানুষদের ইতিহাস, যারা বাংলার অনার্য কৃষিজীবী সম্প্রদায়। উদ্দীপকে দীর্ঘ পথ-পরিক্রমার মধ্য দিয়ে এগিয়ে চলা বাংলা ও বাঙালির গৌরবময় ইতিহাসের কথা ব্যক্ত হয়েছে। এখানে উঠে এসেছে অন্যায়ের কাছে বাঙালির হার না মানা মনোভাবের দিকটি। বাংলার মানুষ হৃদয়ে সোনালি স্বপ্নের বীজ বপনের পাশাপাশি শত্রুর সাথে লড়াই করেছে দ্বিধাহীন চিত্তে। বাঙালির প্রকৃত ইতিহাস হলো শত্রুর সাথে কখনোই আপস না করার ইতিহাস। 'আমি কিংবদন্তির কথা বলছি' কবিতাতেও এই ইতিহাসের কথাই বর্ণিত হয়েছে, যার প্রবহমানতায় যুগে যুগে বিজয়ী হয়েছে বাঙালি। তাই বাঙালি জাতির ইতিহাসের পটভূমিতে উদ্দীপকের কবিতাংশ আলোচ্য কবিতার সঙ্গে চেতনাগত সাদৃশ্য রক্ষা করেছে।"
        },
        {
          "label": "ঘ",
          "question": "\"উদ্দীপকে প্রতিফলিত সংগ্রামীচেতনা যেন 'আমি কিংবদন্তির কথা বলছি' কবিতার ভাবসত্যের সংহতরূপ।\"- এ অভিমত মূল্যায়ন করো।",
          "explanation": "উদ্দীপকে প্রতিফলিত সংগ্রামী চেতনা যেন 'আমি কিংবদন্তির কথা বলছি' কবিতার ভাবসত্যের সংহতরূপ মন্তব্যটি যথার্থ। 'আমি কিংবদন্তির কথা বলছি' কবিতায় পরাধীনতার গ্লানি থেকে উত্তরণের জন্য বাঙালির দীর্ঘ সংগ্রামের ইতিহাস উঠে এসেছে। এ কবিতায় উচ্চারিত হয়েছে শিকড়সন্ধানী মানুষের সর্বাঙ্গীণ মুক্তির ঘোষণা। কবি তাঁর লেখনীর মধ্য দিয়ে আমাদের পূর্বপুরুষদের সাহসী ও গৌরবোজ্জ্বল ইতিহাসের কথা উপস্থাপন করেছেন। উদ্দীপকে বাঙালির আবহমান কালের সমৃদ্ধি ও শৌর্য-বীর্যের কথা অঙ্কিত হয়েছে। ইতিহাস অনুসন্ধানে দেখা যায়, বাঙালি কৃষিকাজে সমৃদ্ধি অর্জনের পাশাপাশি প্রস্তুত থেকেছে শত্রুকে মোকাবিলার জন্য। তাই মহান মুক্তিযুদ্ধের সময় অস্তিত্বের প্রয়োজনে বাঙালি সহজেই হাতে তুলে নিতে পেরেছিল আগ্নেয়্যন্ত। সেই অস্ত্রের আঘাতে শত্রুরা আত্মসমর্পণে বাধ্য হয়েছিল এবং এভাবেই রচিত হয়েছিল বাঙালির নতুন ইতিহাস। 'আমি কিংবদন্তির কথা বলছি' কবিতায় বাঙালির বীরত্বের পরিচয় ফুটে উঠেছে। দীর্ঘ সংগ্রামের পথ পাড়ি দিয়ে আমরা ছিনিয়ে এনেছি আমাদের কাঙ্ক্ষিত স্বাধীনতা। পরাধীনতার শৃঙ্খলে আবদ্ধ আমাদের পূর্বপুরুষদের দীর্ঘদিন ধরে সহ্য করতে হয়েছে সীমাহীন দুর্ভোগ। কিন্তু মুক্তিসংগ্রামীদের অদম্য মানসিকতার ফলেই আমরা পেয়েছি মুক্তির আনন্দ। অপরদিকে, উদ্দীপকেও বাঙালির আপসহীন মানসিকতার পরিচয় ফুটে উঠেছে। বাঙালি যে অস্ত্র দিয়ে শস্য চাষ করেছে, সেই অস্ত্র দিয়েই দেশকে শত্রুমুক্ত করেছে। সুতরাং, উদ্দীপকে বাঙালির যে আপসহীন মনোভাবের দিকটি উঠে এসেছে আলোচ্য কবিতায়, তা আরও সংহতরূপে প্রকাশ পেয়েছে। তাই প্রশ্নোক্ত মন্তব্যটিকে যথার্থ বলা যায়।"
        }
      ]
    },
    {
      "number": "6",
      "uddipok": "'হয় ধান নয় প্রাণ' এ শব্দে সারা দেশ দিশাহারা, একবার মরে ভুলে গেছে আজ মৃত্যুর ভয় তারা। শাবাশ, বাংলাদেশ, এ পৃথিবী অবাক তাকিয়ে রয় জ্বলে পুড়ে-মরে ছারখার তবু মাথা নোয়াবার নয়।",
      "tag": "MCC 24",
      "sub_questions": [
        {
          "label": "ক",
          "question": "'ভীম' শব্দের অর্থ কী?",
          "explanation": ""
        },
        {
          "label": "খ",
          "question": "কবি নিজেকে 'অবমানিতের মরম বেদনা' বলেছেন কেন?",
          "explanation": ""
        },
        {
          "label": "গ",
          "question": "উদ্দীপকের সঙ্গে 'বিদ্রোধী' কবিতার সাদৃশ্যপূর্ণ দিকটি ব্যাখ্যা করো",
          "explanation": ""
        },
        {
          "label": "ঘ",
          "question": "উদ্দীপকে প্রতিফলিত চেতনা 'বিদ্রোহী' কবিতার ক্ষেত্রে প্রযোজ্য হতে পারে কি? বিশ্লেষণ করো।",
          "explanation": ""
        }
      ]
    },
    {
      "number": "7",
      "uddipok": "তোমরা এসেছ, ভেঙেছে অন্ধকার- তোমরা এসেছ ভয় করি নাকে আর পায়ের স্পর্শে মেঘ কেটে যাবে, উজ্জ্বল রোদ্দুর ছড়িয়ে পড়ার বহুদূর বহুদূর।",
      "tag": "MCC 24",
      "sub_questions": [
        {
          "label": "ক",
          "question": "আঠারো বছর বয়স কী জানে না?",
          "explanation": ""
        },
        {
          "label": "খ",
          "question": "এ দেশের বুকে আঠারো আসুক নেমে।'- ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকে 'আঠারো বছর বয়স' কবিতার কোন দিকটি প্রতিফলিত হয়েছে? বর্ণনা করো।",
          "explanation": ""
        },
        {
          "label": "ঘ",
          "question": "\"উদ্দীপকের চেয়ে 'আঠারো বছর বয়স' কবিতার ভাবার্থ আরও গভীর ও তাৎপর্যপূর্ণ।\"- মন্তব্যটির সার্থকতা নির্ণয় করো।",
          "explanation": ""
        }
      ]
    },
    {
      "number": "8",
      "uddipok": "বাড়িতে দুজন স্ত্রী থাকা সত্ত্বেও রহিম গত মাসে প্রথম স্ত্রীর অর্ধেক বয়সি আরেকটি মেয়েকে বিয়ে করে ঘরে এনেছে। এ অল্প বয়স্ক স্ত্রীকে রহিম কারো সামনে আসতে দেয় না। এর অন্যথা হলে স্ত্রীকে কড়া শাসন করে। একদিন পাশের বাড়ির ছেলের সাথে কথা বলার অপরাধে শীতের রাতে তাকে ঘরের বাইরে বেঁধে রাখে। এ ঘটনায় প্রথম স্ত্রী খুব কষ্ট পায়। সাহস করে কম বয়সি মেয়েটাকে ঘরে ডেকে নিয়ে আসে।",
      "tag": "MCC 24",
      "sub_questions": [
        {
          "label": "ক",
          "question": "আওয়ালপুরের পীর সাহেবের প্রধান মুরিদের নাম কি ?",
          "explanation": ""
        },
        {
          "label": "খ",
          "question": "'হঠাৎ পাগল হয়ে উঠেছে তারা। যে যা পারল ধরল, কেউ পা, কেউ হাত।'- ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকের রহিমের সাথে 'লালসালু' উপন্যাসের মজিদ চরিত্রের কোন দিক থেকে মিল রয়েছে? ব্যাখ্যা করো।",
          "explanation": ""
        },
        {
          "label": "ঘ",
          "question": "উদ্দীপকের প্রথম স্ত্রীর সাথে 'লালসালু' উপন্যাসের রহিমা চরিত্রের সাদৃশ্য ও বৈসাদৃশ্য বিশ্লেষণ করো।",
          "explanation": ""
        }
      ]
    },
    {
      "number": "9",
      "uddipok": "হোসেন মিয়া এক রহস্যময় চরিত্র। প্রথম জীবনে চাল-চুলোহীন অবস্থায় কেতুপুর গ্রামের জহর মাঝির বাড়িতে আশ্রয় নিলেও পরবর্তীকালে তিনি এই এলাকার বিশেষ একজন হয়ে ওঠেন। সকলকেই তিনি মিয়া বলে সম্বোধন করেন, কথা বলেন হাসিমুখে, এগিয়ে আসেন সবার বিপদে-আপদে। কিন্তু মনে তার অন্য চিন্তা। সবার অজান্তে অবৈধ ব্যবসায় করে তিনি গড়ে তুলেছেন বিশাল প্রতিপত্তি।",
      "tag": "SB 22,BB 17,MCC 24,RUMC 23",
      "sub_questions": [
        {
          "label": "ক",
          "question": "",
          "explanation": "'নিরাক পড়া' শব্দের অর্থ বাতাসহীন নিস্তব্ধ গুমোট আবহাওয়া।"
        },
        {
          "label": "খ",
          "question": "'শস্যের চেয়ে টুপি বেশি, ধর্মের আগাছা বেশি'-উক্তিটি দ্বারা কী বোঝানো হয়েছে?",
          "explanation": "\"শস্যের চেয়ে টুপি বেশি, ধর্মের আগাছা বেশি\"- উক্তিটি সৈয়দ ওয়ালীউল্লাহর লালসালু উপন্যাসে ধর্মীয় ভণ্ডামি, কুসংস্কার ও প্রতারণার প্রতিচ্ছবি তুলে ধরে। এতে বোঝানো হয়েছে যে সমাজে প্রকৃত ধর্মীয় জ্ঞান ও নৈতিকতার (শস্য) চেয়ে বাহ্যিক প্রদর্শন, যেমন টুপি পরিধান, বেশি গুরুত্ব পায়। পাশাপাশি, ধর্মের প্রকৃত আদর্শের পরিবর্তে কুসংস্কার ও ধর্মব্যবসার মতো অপ্রয়োজনীয় ও ক্ষতিকর বিষয় (আগাছা) সমাজে ছড়িয়ে পড়েছে। উক্তিটি মূলত ধর্মের নামে গজিয়ে ওঠা ভণ্ডামি ও প্রতারণার বিরুদ্ধে এক গভীর শ্লেষাত্মক মন্তব্য।"
        },
        {
          "label": "গ",
          "question": "",
          "explanation": "উদ্দীপকের হোসেন মিয়া 'লালসালু' উপন্যাসের মজিদ চরিত্রের প্রতিনিধিত্ব করে। 'লালসালু' উপন্যাসের মজিদ শস্যহীন জনবহুল এক অঞ্চল থেকে ভাগ্য পরিবর্তনের জন্য মহব্বতনগর গ্রামে আসে। এখানে এসে সে একটি অঞ্চলে কবরকে মোদাচ্ছের পিরের মাজার বলে প্রতিষ্ঠিত করে। এই মাজারকে কেন্দ্র করে সে মহব্বতনগরে নিজের প্রভাব-প্রতিপত্তি বিস্তার করে। গ্রামের সহজ-সরল ও কুসংস্কারাচ্ছন্ন মানুষের বিশ্বাসকে পুঁজি করে সে তার ধর্মব্যাবসা চালিয়ে যায়। উদ্দীপকের হোসেন মিয়ার এক কালে কিছুই ছিল না। কেতুপর গ্রামের জহর মাঝির বাড়িতে আশ্রিত থাকত সে। পরবর্তীকালে সে সেই এলাকার বিশেষ ব্যক্তিত্বে পরিণত হন। গ্রামের সকলেই তার অনুগ্রহ প্রার্থী। তিনি ও হাসিমুখে সকলের বিপদে সাহায্য করেন। কিন্তু সকলের অজান্তেই সে গড়ে তুলেছিল তার অবৈধ্য ব্যাবসার সাম্রাজ্য। মূলত আপাতদৃষ্টে ভালো মানুষের রূপ ধরে সকলের অগোচরে অনৈতিক ও অধর্ম অনুসরণ করার দিক থেকে হোসেন মিয়া ও মজিদ একে অন্যের প্রতিনিধিত্ব করে।"
        },
        {
          "label": "ঘ",
          "question": "",
          "explanation": "ব্যক্তিস্বার্থকে মুখ্য করে দেখায় হোসেন মিয়া এবং 'লালসালু' উপন্যাসের প্রধান চরিত্র একই পথের পথিক। আলোচ্য উপন্যাসের প্রধান চরিত্র মজিদ আত্মপ্রতিষ্ঠার জন্য ধর্মকে অসৎভাবে ব্যবহার করেছে। সে একটি পুরোনো কবরকে মাজার বানিয়ে সাধারণ মানুষের সম্পদ লুট করেছে। ধর্মকে ব্যবহার করে মানুষকে ঠকানো গর্হিত কাজ জেনেও সে তা করতে দ্বিধা করেনি। কেননা, সে ব্যক্তিস্বার্থ হাসিল করতে এবং সাধারণ মানুষকে ধোঁকা দিতে এর চেয়ে ভালো উপায় আর পায়নি। শুধু তা-ই নয় যাকে সে তার পথের কাঁটা মনে করেছে, ধর্মকে ব্যবহার করে তাকেই নির্মমভাবে প্রতিহত করেছে। উদ্দীপকের হোসেন মিয়া একজন স্বার্থসন্ধানী মানুষ। তার হাসি-মুখের আড়ালে রয়েছে সাম্রাজ্যবাদী চেতনা। সে সকলের অজান্তেই গড়ে তোলে অবৈধ ব্যাবসার বিশাল কারবার। উদ্দীপকের হোসেন মিয়া গ্রামের মানুষের বিপদে এগিয়ে এলেও তার পেছনে লুকিয়েছিল তার স্বার্থসন্ধানী চিন্তা-চেতনা। তেমনি 'লালসালু' উপন্যাসের মজিদও দারিদ্র্যপীড়িত জীবন এবং গারো পাহাড়ের কষ্টের অভিজ্ঞতা থেকে মুক্তি পেতে, জীবিকা অর্জনের তাগিদে সে মহব্বতনগরে মোদাচ্ছের পিরের মাজার খুলে বসে। গড়ে তোলে তার স্বার্থের সাম্রাজ্য। যদিও হোসেন মিয়া আর মজিদের প্রতিষ্ঠা লাভের ওপর ছিল দুই ধরনের। মজিদ মানুষের অন্ধবিশ্বাস আর কুসংস্কারাচ্ছন্নতার সুযোগ নিয়ে ধর্মব্যাবসা শুরু করে আর হোসেন মিয়া অন্যায়ভাবে অবৈধ্য ব্যাবসার মধ্য দিয়ে প্রতিপত্তি গড়ে তোলে। তবে তাদের উদ্দেশ্য এক ও অভিন্ন। তার তা হলো ব্যক্তিস্বার্থ রক্ষা করা। তাই তারা একই পথের পথিক।"
        }
      ]
    },
    {
      "number": "10",
      "uddipok": "কবি কাজী নজরুল ইসলাম যথার্থভাবে ভেবেছিলেন এবং বুঝেছিলেন সকল দুঃশাসক ও শোষকের জুলুম-নিপীড়ন থেকে উদ্ধার পাওয়ার শ্রেষ্ঠ অবলম্বন হলো যুদ্ধক্ষেত্র। এ শিক্ষা তিনি ইতিহাস থেকে লাভ করেছিলেন।তাই তিনি আমাদের এই উপমহাদেশের মুক্তির জন্য যুদ্ধকেই প্রধান মাধ্যম হিসেবে গণ্য করেছিলেন। তাঁর কবিতায় এ চেতনা লক্ষ করা যায়।",
      "tag": "MCC 24",
      "sub_questions": [
        {
          "label": "ক",
          "question": "সিরাজের শ্বশুরের নাম কী?",
          "explanation": ""
        },
        {
          "label": "খ",
          "question": "'আপনার দুঃসাহসের সীমা নেই। আমার প্রাসাদে কার অনুমতিতে আপনি প্রবেশ করেছেন?' ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকের কবি নজরুলের চেতনার সাথে নবাব সিরাজের চেতনার সাদৃশ্য নিরূপণ করো।",
          "explanation": ""
        },
        {
          "label": "ঘ",
          "question": "উদ্দীপকের চেতনা 'সিরাজউদ্দৌলা' নাটকে কতটুকু প্রতিফলিত হয়েছে? বিশ্লেষণ করো।",
          "explanation": ""
        }
      ]
    },
    {
      "number": "11",
      "uddipok": "হউক সে মহাজ্ঞানী মহা ধনবান অসীম ক্ষমতা তার অতুল সম্মান, ………………………….. কিন্তু যে সাধেনি কভু জন্মভূমি হিত স্বজাতির সেবা যেবা করেনি কিঞ্চিৎ জানাও সে নরাধমে জানাও সত্বর অতীব ঘৃণিত সেই পাষণ্ড বর্বর।",
      "tag": "MCC 24",
      "sub_questions": [
        {
          "label": "ক",
          "question": "মসনদে একটি মাত্র দিনের জন্য মাথা উঁচু করে বসার ইচ্ছা ছিল কার?",
          "explanation": ""
        },
        {
          "label": "খ",
          "question": "'তুমিও আমার বিচার করতে বসলে।'- ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপক ও 'সিরাজউদ্দৌলা' নাটকে দেশবৈরিতার যে ঘৃণিত রূপ প্রকাশিত হয়েছে তার সাদৃশ্য দেখাও।",
          "explanation": ""
        },
        {
          "label": "ঘ",
          "question": "\"\"সিরাজউদ্দৌলা' নাটকে মিরজাফর প্রধান সেনাপতি হওয়ার ফলে পলাশির যুদ্ধে সিরাজের পতন হয়েছে।\"- উদ্দীপকের আলোকে ব্যাখ্যা করো।",
          "explanation": ""
        }
      ]
    }
  ]
}