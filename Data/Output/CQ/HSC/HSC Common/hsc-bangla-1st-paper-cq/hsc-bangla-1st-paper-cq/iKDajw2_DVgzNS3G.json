{
  "title": "আদমজী ক্যান্টনমেন্ট কলেজ ২০২৫",
  "subtitle": "(11)",
  "questions": [
    {
      "number": "1",
      "uddipok": "আচারনিষ্ঠ ব্রাহ্মণ মহিম চক্রবতীর পুত্র সমর পোস্টমাস্টারের চাকরি নিয়ে আসে রাধানগর গ্রামে। কিছুদিন পর নিঃসঙ্গ সমর টায়ফয়েড জ্বরে আক্রান্ত হয়ে অচেতন হয়ে পড়ে। পাশের বাড়ির নিম্নবর্ণের মেয়ে, স্কুল শিক্ষিকা আলতা ডাঙার ডেকে তার চিকিৎসা করায় এবং সেবা-যত্নের জন্য গ্রামের এক দরিদ্র মাসিকে নিয়োগ করে। আলতার প্রত্যক্ষ তত্ত্বাবধানে সেবা ও উপযুক্ত চিকিৎসা পেয়ে সুস্থ হয়ে ওঠে সমর। আলতার মার্জিত রুচি, ব্যক্তিত্ব, মানবতাবোধে মুগ্ধ হয়ে জাতভেদ ভুলে বাবার অমতে তাকে বিয়ে করে সমর। প্রথাগত সংস্কারের বিপরীতে জয় হলো মনুষ্যত্বের।",
      "tag": "ACC 25",
      "sub_questions": [
        {
          "label": "ক",
          "question": "গল্পকথক ন্যাড়া সদব্রাহ্মণের ছেলেকে কী পেশা গ্রহণ করতে দেখেছে?",
          "explanation": "গল্পকথক ন্যাড়া সদব্রাহ্মণের ছেলেকে ডোম বা মৃতদেহ সৎকারের পেশা গ্রহণ করতে দেখেছে।"
        },
        {
          "label": "খ",
          "question": "অতিকায় হন্ত্রী লোপ পাইয়াছে কিন্তু তেলাপোকা টিকিয়া আছে।'-ব্যাখ্যা করো।",
          "explanation": "সংকীর্ণমনা ও কুসংস্কারাচ্ছন্ন সমাজের প্রতি তীব্র কটাক্ষ হিসেবে প্রশ্নোক্ত উক্তিটি করা হয়েছে। গৌরবের সঙ্গে টিকে থাকার মধ্যেই রয়েছে জীবনের সার্থকতা। যেন তেন প্রকারে টিকে থাকার মধ্যে জীবনের সার্থকতা নেই। তৎকালীন সমাজে মানুষ বেঁচে থাকার জন্য ধর্মীয় গোঁড়ামি, কুসংস্কার, অনাচার-অবিচারকে উপায় হিসেবে গ্রহণ করত। এ ধরনের অসুস্থ মানসিকতা নিয়ে বেঁচে থাকার কোনো গৌরব নেই। লেখকের মতে তেলাপোকা হয়ে টিকে থাকার চেয়ে অতিকায় হস্তী হয়ে মরে যাওয়াও গৌরবের।"
        },
        {
          "label": "গ",
          "question": "বিলাসী' গল্পের বিলাসী চরিত্রের সঙ্গে উদ্দীপকের আলতা চরিত্রের বৈসাদৃশ্য আলোচনা করো।",
          "explanation": "শিক্ষা, আধুনিকতা ও সেবার ধরন ও পরিণতি বিবেচনায় উদ্দীপকের আলতা 'বিলাসী' গল্পের বিলাসী থেকে ভিন্ন। বিলাসী' গল্পে বিলাসী নিম্নবর্ণের হয়েও কায়স্থ পরিবারের মৃত্যুঞ্জয়কে মুমূর্ষু অবস্থা থেকে পরম যত্ন ও সেবার মধ্য দিয়ে বাঁচিয়ে তোলে। মৃত্যুঞ্জয় বিলাসীর সেবায় মুগ্ধ হয়ে তাকে বিয়ে করে। কিন্তু রক্ষণশীল সমাজের বিরোধিতায় তারা দুইজনই সমাজচ্যুত হয়। উদ্দীপকের আলতা ব্রাহ্মণ সন্তান সমরকে শারীরিক দুরবস্থায় চিকিৎসা ও সেবার মধ্য দিয়ে সুস্থ করে তোলে। ডাক্তার এনে চিকিৎসা করায়, লোক রেখে সেবা-যত্ন করে। আলতা নিম্নবর্ণের হলেও স্কুল শিক্ষিকা ও সচেতন নারী। সমর তার প্রতি মুগ্ধ হয়ে পরিবার ও সমাজের বিপরীতে তাকে বিয়ে করে। উদ্দীপকের আলতা আধুনিক চিকিৎসা ও লোক রেখে সমরের সেবা করলেও 'বিলাসী' গল্পের বিলাসী দিনরাত নিজে সেবা করে মৃত্যুজয়কে বাঁচিয়ে তোলে। মৃত্যুঞ্জয়ের মৃত্যু সহ্য করতে না পেরে বিলাসীর আত্মবিসর্জনের দিকটিও উদ্দীপকের আলতার মাঝে অনুপস্থিত। ফলে, সামাজিক প্রতিবন্ধকতা মোকাবিলা ও মানবিক সম্পর্কের বিজয়ে 'বিলাসী' গল্পের বিলাসী ও উদ্দীপকের আলতার মাঝে সাদৃশ্য থাকলেও আধুনিকতা, শিক্ষা ও কর্মকান্ডের নিরিখে তাদের মধ্যে বৈসাদৃশ্য পরিলক্ষিত হয়।"
        },
        {
          "label": "ঘ",
          "question": "‘প্রথাগত সংস্কারের বিপরীতে জয় হলো মনুষ্যত্বের'- এ উক্তির আলোকে উদ্দীপক ও গল্পে মূলত বর্ণশাসিত সমাজে মানবতা ও মানবপ্রেমের জয় ঘোষিত হয়েছে।\" মন্তব্যটি বিশ্লেষণ করো।",
          "explanation": "উদ্দীপক ও 'বিলাসী' গল্পে রক্ষণশীলতা ও জাতপ্রথার ঊর্ধ্বে স্থান পেয়েছে মানবিকতা। 'বিলাসী' গল্পে বিলাসী মুমূর্ষু মৃত্যুঞ্জয়কে দিনরাত সেবাযত্ন করে সুস্থ করে তোলে। মৃত্যুঞ্জয়ের শুশ্রুষা করতে গিয়ে তাদের মধ্যে অনুরাগের সৃষ্টি হয়, যা তাদের পরিণয়ের দিকে নিয়ে যায়। মৃত্যুঞ্জয় উচ্চবর্ণ ও বিলাসী নিম্নবর্ণের হওয়ায় এমন অসম সম্পর্কের প্রতিক্রিয়ায় সমাজ তাদের বিরুদ্ধে চলে যায় এবং তারা সমাজচ্যুত হয়। তবুও তারা একে-অপরকে আঁকড়ে ধরে পরম প্রেম ও গভীর অনুরাগে। উদ্দীপকের আলতা স্কুল শিক্ষিকা হলেও নিম্নবর্ণের নারী। সমর উচ্চবর্ণের হলেও কর্মক্ষেত্রে নিঃসঙ্গ অবস্থায় টাইফয়েডে অসুস্থ হয়ে পড়লে আলতা ডাক্তার ডেকে সমরের চিকিৎসা করায় এবং লোক রেখে সেবা করে। সমর আলতার ব্যক্তিত্বে মুগ্ধ হয়ে নিজের ব্রাহ্মণ পরিবার ও সমাজের বিরুদ্ধে গিয়ে আলতাকে বিয়ে করে। উদ্দীপকের বর্ণপ্রথা উপেক্ষা করার এ বিষয়টি 'বিলাসী' গল্পেও লক্ষ্য করা যায়।'বিলাসী' গল্পে মৃত্যুঞ্জয় ও বিলাসী বর্ণশাসিত সমাজের কুসংস্কার ভেঙে বেরিয়ে আসে। বিলাসীর মানবতাবোধ মৃত্যুঞ্জয়কে নিজের ব্রাহ্মণত্য ত্যাগে শক্তি জোগায়। উঁচু-নিচু জাতিভেদ উপেক্ষা করে তারা নিজেদের জীবন সাজায় মানবিক সম্পর্কের মানদণ্ডে। উদ্দীপকের সমরকেও দেখা যায় নিজের বর্ণগত সংকীর্ণতা তুচ্ছ করে নিম্নবর্গের আলতার সাথে মানবিক বন্ধনে আবন্ধ হতে। ফলে দেখা যায়, উদ্দীপক ও 'বিলাসী' গল্পে প্রথাগত সংস্কারের বিপরীতে বর্ণশাসিত সমাজে মনুষ্যত্বেরই বিজয় সূচিত হয়েছে।"
        }
      ]
    },
    {
      "number": "2",
      "uddipok": "পুরো পৃথিবীতে মানুষের সবচেয়ে বিশ্বস্ত ব্যক্তি ও ভালো বন্ধু সে নিজে। এ কারণে নিজেকে চিনতে হবে। এজন্য সততা ও সত্যনিষ্ঠাকে পথপ্রদর্শন করতে হবে। নিজের প্রতি আস্থা ও সম্মান যদি থাকে, তাহলে বিশ্বজয় করাও সম্ভব। আত্মশক্তি হলো এমন এক শক্তি যা মানসিক স্থিরতা ও কাজের প্রেরণা। এ শক্তির কারণে বড়ো বড়ো সমস্যাও খুব সহজে অতিক্রম করা সম্ভব। আত্মশক্তি বৃদ্ধির অন্যতম উপায় হলো নিজের উপর ভরসা ও আস্থা রাখতে শেখা। অন্যায়ের সঙ্গে আপস না করে অন্যের উপর নির্ভরশীলতা পরিহার করে নিজের লক্ষ্যের প্রতি অবিচল থাকতে শেখায় এ শক্তি।",
      "tag": "ACC 25",
      "sub_questions": [
        {
          "label": "ক",
          "question": "'কুর্নিশ' শব্দটির অর্থ কী?",
          "explanation": "'কুর্নিশ' শব্দের অর্থ অভিবাদন জানানো।"
        },
        {
          "label": "খ",
          "question": "কবি নিজেকে 'অভিশাপ-রথের সারথি' বলে অভিহিত করেছেন কেন?",
          "explanation": "সমস্ত অন্যায়-অবিচারের বিরুদ্ধে অভিশাপ হয়ে আবির্ভূত হয়েছেন বলেই কবি নিজেকে 'অভিশাপ-রথের সারথি' বলে অভিহিত করেছেন। কবি পুরাতন-জীর্ণ সমাজ ঢেলে সাজাতে চান। কিন্তু সমাজের নিয়ম পালটাতে গেলে বাধার সম্মুখীন হতে হয়, সমাজরক্ষকদের আক্রমণের শিকার হতে হয়। কবি এসব অন্যায়ের বিরুদ্ধে সোচ্চার। তিনি তাদের অন্যায়কে অভিশাপ হয়ে ধ্বংস করতে চান। তাই তিনি নিজেকে 'অভিশাপ-রথের সারথি' বলে অভিহিত করেছেন।"
        },
        {
          "label": "গ",
          "question": "উদ্দীপকে 'আমার পথ' প্রবন্ধের যে বাণী প্রকাশিত হয়েছে তা ব্যাখ্যা করো।",
          "explanation": "উদ্দীপকে 'আমার পথ' প্রবন্ধের আত্মশক্তির মাধ্যমে আত্মবিশ্বাসী হওয়ার বাণী প্রকাশিত হয়েছে। 'আমার পথ' প্রবন্ধে ব্যক্তিসত্তার জয়গান গাওয়া হয়েছে। মানুষ নিজেকে চিনতে না পারলে, নিজের শক্তিকে চিহ্নিত করতে না পারলে পরনির্ভরশীল হয়ে পড়ে। পরনির্ভরশীল মানুষ কখনো মঙ্গল কিছু বয়ে আনতে পারে না। মানুষকে মহৎ কিছু করতে হলে আত্মশক্তিতে বলীয়ান হতে হবে। আর সেটি সম্ভব নিজের উপর নিজের বিশ্বাসের মাধ্যমে। আত্মবিশ্বাস ও আত্মনির্ভরতা থাকলেই কেবল অসাধ্য সাধন সম্ভব। উদ্দীপকে আত্মশক্তিকে নির্দেশ করা হয়েছে ব্যক্তিসত্তার প্রধান পথপ্রদর্শক হিসেবে। নিজেকে চিনে নিজের প্রতি ভরসা ও আস্থা রাখার মাধ্যমেই আত্মবিশ্বাসী হয়ে ওঠা যায়। 'আমার পথ' প্রবন্ধেও লেখক 'আমি' সত্তার জাগরণের কথা বলেছেন। নিজেকে চেনার মাধ্যমেই ব্যক্তি আত্মনির্ভরশীল হতে পারে। তাই বলা যায়, 'আমার পথ' প্রবন্ধে আত্মনির্ভরশীলতা ও আত্মশক্তিতে প্রতিষ্ঠা লাভের যে বাণী প্রকাশ পেয়েছে, উদ্দীপকে তারই প্রতিফলন ঘটেছে।"
        },
        {
          "label": "ঘ",
          "question": "\"উদ্দীপকটি 'আমার পথ' প্রবন্ধের আংশিক রূপায়ণ মাত্রা\"-উক্তিটির সত্যাসত্য বিচার করো।",
          "explanation": "বিষয়বস্তুর ব্যাপকতায় উদ্দীপকটিকে 'আমার পথ' প্রবন্ধের আংশিক রূপায়ণ বলা যায়। 'আমার পথ' প্রবন্ধে মানুষের আত্মশক্তি তথা আত্মনির্ভরতাকে গুরুত্ব দেওয়া হয়েছে। মানুষের নিজের শক্তিকে চিনে নিজের উপর নির্ভরশীল হয়ে নিজের সত্যকে নিজেই নির্ধারণ করার পাশাপাশি প্রবন্ধে মানুষে মানুষে মিলনের অন্তরায়কেও চিহ্নিত করা হয়েছে। মানুষের পরাধীনতার কারণ যে পরনির্ভরশীলতা, তাকেও নির্দেশ করা হয়েছে। মনুষ্যত্ববোধের জাগরণে ধর্মীয় বিরোধ লোপের পথও নির্দেশ করা হয়েছে প্রবন্ধে। মিথ্যা বিনয়ের আশ্রয়ে আত্মপ্রবঞ্চনা বা ভণ্ডামির স্বরূপ চিহ্নিত করা হয়েছে। উদ্দীপকে ব্যক্তিসত্তাকে প্রতিষ্ঠা করা হয়েছে প্রধানরূপে। নিজেকে চিনতে পারলেই আত্মশক্তিতে বলীয়ান হওয়া যায়। নিজের সততা ও সত্যনিষ্ঠাকে পথপ্রদর্শক করা ব্যক্তি কখনোই অন্যায়ের সঙ্গে আপস করে না। পরনির্ভরশীল না হয়ে আত্মশক্তিতে বলীয়ান হতে পারলেই বিশ্বজয় করাও সম্ভব বলেই উদ্দীপকে উল্লেখ করা হয়েছে, যা 'আমার পথ' প্রবন্ধেরও মূল কথা। 'আমার পথ' প্রবন্ধে প্রসঙ্গের যে ব্যাপকতা, উদ্দীপকে তা অনুপস্থিত। আত্মনির্ভরতা ও আত্মশক্তিতে চালিত হওয়া আলোচ্য প্রবন্ধের মূল প্রতিপাদ্য হলেও ব্যক্তি থেকে রাষ্ট্র পর্যায়ে নানাবিধ সমস্যার অবতারণা ও তা থেকে প্রতিকারও চিহ্নিত হয়েছে। পরাধীনতার নেপথ্যে পরনির্ভরশীলতা চিহ্নিত করা থেকে শুরু করে ধর্মীয় বিরোধের কারণ ও এর থেকে পরিত্রাণের উপায়ও উল্লেখ করেছেন। 'আমার পথ' প্রবন্ধে এভাবে বিচিত্র সংকট-সমস্যা ও সমাধানের অবতারণা থাকলেও উদ্দীপকে শুধু আত্মনির্ভরশীলতাকেই উল্লেখ করা হয়েছে। সেক্ষেত্রে উদ্দীপকটিকে আলোচ্য প্রবন্ধের আংশিক রূপায়ণ হিসেবেই বিবেচনা করা যায়।"
        }
      ]
    },
    {
      "number": "3",
      "uddipok": "আমার এ ঘর ভাঙিয়াছে যেবা আমি বাঁধি তার ঘর, আপন করিতে কাঁদিয়া বেড়াই যে মোরে করেছে পর।'",
      "tag": "ACC 25",
      "sub_questions": [
        {
          "label": "ক",
          "question": "কোন সেবা সংস্থার বৃদ্ধি প্রমাণ করে মানবকল্যাণ কথাটা স্রেফ মানব-অপমানে পরিণত হয়েছে?",
          "explanation": "রেডক্রস সেবা সংস্থার বৃদ্ধি প্রমাণ করে মানবকল্যাণ কথাটা স্রেফ মানব-অপমানে পরিণত হয়েছে।"
        },
        {
          "label": "খ",
          "question": "কখন মানবকল্যাণ হয়ে উঠবে মানব-মর্যাদার সহায়ক? বুঝিয়ে লেখো।",
          "explanation": "কল্যাণময় পৃথিবী রচনা সম্ভব হলে মানব-কল্যাণ মানব-মর্যাদার সহায়ক হয়ে উঠবে। 'মানব-কল্যাণ' প্রবন্ধে লেখক কল্যাণময় পৃথিবী রচনার প্রত্যাশা ব্যক্ত করেছেন। কল্যাণময় পৃথিবী বলতে তিনি এমন পৃথিবীকে বুঝিয়েছেন যেখানে মানব-মর্যাদা কখনো ক্ষুণ্ণ হয় না বরং সকল অবমাননাকর অবস্থা থেকে মর্যাদাপূর্ণ অবস্থায় সেখানে মানুষের উত্তরণ ঘটে। তিনি মনে করেন, মুক্তবুদ্ধির সহায়তায় পরিকল্পনামাফিক পথে চললে তা সম্ভব; কারণ একমাত্র সুষ্ঠু পরিকল্পনাকারীকে সৃজনশীল মানবিক কর্মে নিয়োগ করা যায়। তাই বলা যায়, কল্যাণময় পৃথিবী রচনা সম্ভব হলেই মানব-কল্যাণ মানব-মর্যাদার সহায়ক হয়ে উঠবে।"
        },
        {
          "label": "গ",
          "question": "উদ্দীপকটি 'মানব-কল্যাণ' প্রবন্ধের সঙ্গে কীভাবে সাদৃশ্যপূর্ণ? ব্যাখ্যা করো।",
          "explanation": "নিম্নের অনুরূপ: আত্মস্বার্থ বিসর্জন দিয়ে পারস্পরিক সংযোগ ও সহযোগিতার মাধ্যমে কল্যাণময় পৃথিবী রচনার কথা বলায় উদ্দীপকটি 'মানব-কল্যাণ' প্রবন্ধের সাদৃশ্যপূর্ণ। 'মানব-কল্যাণ' প্রবন্ধে প্রাবন্ধিক মানবকল্যাণ ধারণাটির তাৎপর্য বিচারে সচেষ্ট হয়েছে। তাঁর ধারণা করুণাবশত দানখয়রাত করা সংকীর্ণ মনোভাবের পরিচায়ক। এর বিপরীতে তিনি মনে করেন, মানুষের সার্বিক মঙ্গলের প্রয়াসই হলো মানবকল্যাণ। তাঁর বিশ্বাস, পারস্পরিক সাহায্য-সহযোগিতা ও নিঃস্বার্থ মনোভাবই পারে মানুষের প্রকৃত কল্যাণ সাধন করতে। উদ্দীপকে বলা হয়েছে, অপরের কল্যাণেই প্রকৃত সুখ নিহিত। তাই কবি যে তাঁর ঘর ভেঙেছেন তার ঘর বেঁধে দিতে চেয়েছেন। যে কবিকে পর করেছেন, কবি তাকেই আপন করতে কেঁদে ফিরেছেন। মূলত অন্যের মঙ্গল চিন্তা করার মাঝে নিজের প্রশান্তি কবি খুঁজে নিয়েছেন। একইভাবে 'মানব-কল্যাণ' প্রবন্ধেও পরার্থে আত্মস্বার্থ বিসর্জনের মাধ্যমে পারস্পরিক স্বার্থ রক্ষার কথা বলা হয়েছে। তাই বলা যায়, আত্মস্বার্থ বিসর্জন দিয়ে পারস্পরিক সংযোগ ও সহযোগিতার মাধ্যমে কল্যাণময় পৃথিবী রচনার কথা উদ্দীপক ও 'মানব-কল্যাণ' প্রবন্ধে সাদৃশ্য নির্মাণ করেছে।"
        },
        {
          "label": "ঘ",
          "question": "\"উদ্দীপকের মূলমন্ত্র 'মানব-কল্যাণ' প্রবন্ধে আলোচিত প্রকৃত মানবকল্যাণকেই নির্দেশ করে।\" মন্তব্যটির যথার্থতা ব্যাখ্যা করো।",
          "explanation": "উদ্দীপকে ব্যক্তিগত হিংসা-বিদ্বেষ ত্যাগ করে সর্বজনীন মানবকল্যাণের কথা উচ্চারিত হয়েছে, যা 'মানব-কল্যাণ' প্রবন্ধের লেখকের প্রত্যাশাকে পূরণ করেছে। 'মানব-কল্যাণ' প্রবন্ধের মূলভাবে সামগ্রিকভাবে ফুটে উঠেছে মানবকল্যাণের উদ্দেশ্য, ধরন, প্রভাব ইত্যাদি। লোকদেখানো মানবকল্যাণ যে মানুষের আত্মমর্যাদা হানি ঘটায়, সে বিষয়টিও আলোকপাত করা হয়েছে। তাছাড়া মুক্তবুদ্ধির চর্চার মাধ্যমে কীভাবে কল্যাণময় পৃথিবী গড়ে তোলা সম্ভব, সেটিও তুলে ধরা হয়েছে। সামগ্রিকভাবে মানবকল্যাণ করতে হলে ব্যক্তির সাথে রাষ্ট্র ও অন্যান্য প্রতিষ্ঠানকে ভূমিকা রাখতে হয়। উদ্দীপকের মূলভাবে হিংসা-বিদ্বেষ ও ব্যক্তিগত রেষারেষি ভুলে কেবল অপরের কল্যাণের মধ্যেই নিজের সুখ খুঁজে পাওয়ার চেষ্টা করা হয়েছে। নিজের সুখ বিসর্জন দিয়ে হলেও অন্যের হিত চিন্তা করা প্রয়োজন বলে কবি মনে করেন, যা 'মানব-কল্যাণ' প্রবন্ধে বর্ণিত মানুষের সার্বিক কল্যাণকে প্রতিফলিত করে। 'মানব-কল্যাণ' প্রবন্ধে লেখক মানবকল্যাণকে বলেছেন জাগতিক মানবধর্ম, যার সাথে মানব-মর্যাদার সম্পর্ক অবিচ্ছেদ্য। মানব-মর্যাদা তখনই সার্বিকভাবে প্রতিষ্ঠিত হবে, যখন সমাজের মানুষ মনুষ্যত্ববোধকে সর্বাধিক গুরুত্ব দেবে এবং মানবিক সমাজ প্রতিষ্ঠায় অগ্রবর্তী হবে। উদ্দীপকে কবি ব্যক্তিস্বার্থ বিসর্জন দিয়ে অপরের মজালে কাজ করার আহ্বান জানিয়েছেন। মানুষের সার্বিক কল্যাণের মধ্য দিয়েই পৃথিবীর সার্বিক মঙ্গল সম্ভব বলে কবি মনে করেন। তাই বলা যায়, উদ্দীপকের মূলভাব প্রবন্ধে আলোচিত প্রকৃত মানবকল্যাণকেই নির্দেশ করে।"
        }
      ]
    },
    {
      "number": "4",
      "uddipok": "শওকত ওসমানের 'জাহান্নাম হইতে বিদায়' উপন্যাসে লেখক দেখিয়েছেন কীভাবে ১৯৭১ সালে পাকিস্তানি হানাদার বাহিনী এ দেশকে জাহান্নামে পরিণত করেছে। স্কুলশিক্ষক গাজী রহমান নিজের প্রাণ রক্ষার্থে গ্রাম ছেড়ে বস্তুর বাড়িতে গিয়ে ওঠেন। সেখানে অবস্থানকালে তার সাথে প্রগতিশীল বামপন্থি রাজনৈতিক সংগঠক কিরণ রায়ের আলাপ হওয়ার পর যুদ্ধে অংশগ্রহণ করতে না পারা নিয়ে তার মনে জন্ম নেয় অপরাধবোধ। তাই তিনি মুক্তিযুদ্ধে ভূমিকা রাখার লক্ষ্যে সীমান্ত পার হয়ে ওপারে যাওয়ার সিদ্ধান্ত নেন।",
      "tag": "ACC 25",
      "sub_questions": [
        {
          "label": "ক",
          "question": "'রেইনকোট' গল্পে প্রিনসিপ্যালের পিওনের নাম কী?",
          "explanation": "রেইনকোট' গল্পে উল্লিখিত প্রিনসিপ্যালের পিওনের নাম ইসহাক মিয়া।"
        },
        {
          "label": "খ",
          "question": "'রাশিয়ায় ছিল জেনারেল উইনটার, আমাদের জেনারেল মনসুন'-ব্যাখ্যা করো।",
          "explanation": "'রেইনকোট' গল্পে মুক্তিযুদ্ধের সময় মুক্তিযোদ্ধাদের জন্য বর্ষা ঋতুর সহায়ক ভূমিকার বিষয়টি বোঝাতে প্রশ্নোক্ত কথাটি বলা হয়েছে। ইতিহাস থেকে জানা যায়, দ্বিতীয় বিশ্বযুদ্ধের সময় তীব্র শীতের কবলে পড়ে জার্মান বাহিনী রাশিয়ায় পর্যুদস্ত হয়েছিল। গল্পকার শীত ঋতুকে তাই জেনারেল উইনটার বলেছেন। বাংলাদেশের মুক্তিযুদ্ধের সময় বর্ষা ঋতুর কারণে পাকিস্তানি বাহিনী একইভাবে পর্যুদস্ত হয়েছিল। বাংলার প্রবল ঝড়বৃষ্টির সাথে হানাদার বাহিনীর পরিচয় ছিল না। ফলে তাদের মুক্তিযোদ্ধাদের পাশাপাশি বর্ষা ঋতুর সাথেও লড়তে হয়েছিল। 'রেইনকোট' গল্পে বর্ষা ঋতুকে তাই রাশিয়ার জেনারেল উইনটারের সাথে তুলনা করে জেনারেল মনসুন বলা হয়েছে।"
        },
        {
          "label": "গ",
          "question": "উদ্দীপকের গাজী রহমানের সাথে 'রেইনকোট' গল্পের নুরুল হুদা চরিত্রের সাদৃশ্য আলোচনা করো।",
          "explanation": "উদ্দীপকের গাজী রহমানের সাথে 'রেইনকোট' গল্পের নুরুল হুদার রেইনকোটের প্রভাবে নির্ভীক, সাহসী হয়ে ওঠার দিকটি সাদৃশ্যপূর্ণ। 'রেইনকোট' গল্পে শিক্ষক নুরুল হুদা একজন ভীতু নির্বিকার প্রকৃতির মানুষ ছিলেন। মুক্তিযুদ্ধের সময় ঢাকা শহরে পাকিস্তানি মিলিটারির হত্যাযজ্ঞ ও নারকীয়তা দেখেও তিনি ভয়ে চুপ ছিলেন। কিন্তু মুক্তিযোদ্ধা শ্যালক মন্টুর রেইনকোট গায়ে দেওয়ার পর তাঁর ভিতরে অসীম সাহস সঞ্চার হয় এবং তিনি অত্যাচার নির্যাতন সহ্য করেও মুক্তিসেনাদের পক্ষে অনড় থাকেন। উদ্দীপকের প্রবীণ স্কুল শিক্ষক গাজী রহমানও মুক্তিযুদ্ধের সময় পাকিস্তানি হানাদার বাহিনীর নৃশংসতা দেখে ভয়ে ভীত হন এবং আত্মগোপন করেন। এই পালিয়ে থাকার কারণে তিনি অনুশোচনা বোধ করেন। কিছু মুক্তিযোদ্ধার সঙ্গে পরিচয় ঘটার পর তিনি অনুপ্রাণিত হন এবং অসীম সাহস নিয়ে নির্ভিকচিতে পা রাখেন বাস্তবের কঠিন কর্তব্যভূমিতে। গাজী রহমানের এমন বৈশিষ্ট্য 'রেইনকোট' গল্পের শিক্ষক নুরুল হুদার চরিত্রকেই নির্দেশ করেছে।"
        },
        {
          "label": "ঘ",
          "question": "'পাকিস্তানি হানাদার বাহিনী এ দেশকে জাহান্নামে পরিণত করেছে'-উদ্দীপকের এ উক্তির আলোকে 'রেইনকোট গল্পে বর্ণিত মুক্তিযুদ্ধের প্রেক্ষাপটি আলোচনা করো।",
          "explanation": "উদ্দীপকে হানাদার বাহিনীর যে নির্মমতা ফুটে উঠেছে, তা 'রেইনকোট' গল্পেরও মূল উপজীব্য। ১৯৭১ সালের মুক্তিযুদ্ধের সময় পাকিস্তানি বাহিনীর নিষ্ঠুর ধ্বংসলীলা ও হত্যাযজ্ঞের কাহিনি নিয়ে 'রেইনকোট' গল্প রচিত। গল্পে নুরুল হুদার জাবানিতে পাকিস্তানি বাহিনীর নির্মম নিপীড়ন ও হত্যাযজ্ঞের বর্ণনা উঠে এসেছে। পাকিস্তানি বাহিনী কর্তৃক ২৫ মার্চের ক্রাক-ডাউন, সাম্প্রদায়িক নির্যাতন, শহিদ মিনার ধ্বংসকরণ, সন্দেহভাজনদের নির্যাতনের ছবি নুরুল হুদা ও অন্যান্য চরিত্রের কথোপকথনের মাধ্যমে ফুটে উঠেছে। উদ্দীপকে মুক্তিযুদ্ধের সময় পাকিস্তানি সেনারা এ দেশকে বিভীষিকাময় নরক কুণ্ডে পরিণত করেছিল। ১৯৭১ সালে মুক্তিযুদ্ধ শুরু হলে দেশে এক অস্বাভাবিক পরিস্থিতির সৃষ্টি হয়। পাকিস্তানি সেনারা দেশের বিভিন্ন স্থানে গণহত্যা, অগ্নিসংযোগ, নারী নির্যাতন চালিয়ে ত্রাসের রাজত্ব কায়েম করে। ফলে এ দেশ জাহান্নামে পরিণত হয়। 'রেইনকোট' গল্পে পাকিস্তানি বাহিনীর নির্মম হত্যাযজ্ঞ ও অত্যাচারের কথা তুলে ধরা হয়েছে। পাকিস্তানি বাহিনীর হত্যালীলা, নারী নির্যাতন, সাম্প্রদায়িক অত্যাচার, শহিদ মিনার ধ্বংসকরণের বীভৎস কর্মকান্ডের পরিচয় পাই। পাকিস্তানি বাহিনীর বর্বর নিপীড়ন ও হত্যাযজ্ঞের শিকার ঢাকা শহরের বাসিন্দাদের আতঙ্কগ্রস্ত জীবনের চিত্র এ গল্পে শিল্পিতভাবে বিবৃত হয়েছে। উদ্দীপকেও পাকিস্তানি বাহিনীর নির্মম হত্যাযজ্ঞ ও অত্যাচারের কথা বলা হয়েছে। তারা এ দেশের মানুষকে হত্যার মাধ্যমে বিকৃত উল্লাসে মেতেছিল। তাই বলা যায়, হানাদার বাহিনীর যে নির্মমতার কথা উদ্দীপকে ও 'রেইনকোট' গল্পে ফুটে উঠেছে সে অনুসারে প্রশ্নোক্ত মন্তব্যটি যথার্থ।"
        }
      ]
    },
    {
      "number": "5",
      "uddipok": "মরিতে চাহি না আমি সুন্দর ভুবনে, মানবের মাঝে আমি বাঁচিবারে চাই। এই সূর্য করে এই পুষ্পিত কাননে জীবন্ত হৃদয়-মাঝে যদি স্থান পাই।",
      "tag": "ACC 25",
      "sub_questions": [
        {
          "label": "ক",
          "question": "ঢেউগুলো নিরুপায় কোথায় থাকে?",
          "explanation": "ঢেউগুলো নিরুপায় দুই ধারে ভাঙে।"
        },
        {
          "label": "খ",
          "question": "'শূন্য নদীর তীরে রহিনু পড়ি'- পঙক্তিটি ব্যাখ্যা করো।",
          "explanation": "প্রশ্নোক্ত চরণটির মধ্য দিয়ে মহাকালের কাছে ব্যক্তিমানুষের চিরন্তন অসহায়ত্বের দিকটি উন্মোচিত হয়েছে। আলোচ্য কবিতায় কবি এক নিঃসঙ্গ কৃষকের রূপকে জীবনের এক গভীর সত্যকে তুলে ধরেছেন। মহাকাল কৃষকের কর্মফলের প্রতীক সোনার ধানকে গ্রহণ করলেও তাঁকে গ্রহণ করে না। ফলে অপূর্ণতার-বেদনা নিয়ে - তাঁকে অপেক্ষা করতে হয় মহাকালের শূন্যতায় বিলীন হওয়ার জন্য। প্রশ্নোক্ত চরণটিতে শূন্য নদীর তীরে কৃষকের পড়ে থাকার চিত্র উপস্থাপনের মধ্য দিয়ে কবি এ বিষয়টিকেই উপস্থাপন করেছেন।"
        },
        {
          "label": "গ",
          "question": "উদ্দীপকটি 'সোনার তরী' কবিতার সাথে কীভাবে আলোচনা করো।",
          "explanation": "মানুষের কর্ম কিংবা সৃষ্টি দিয়ে জগতে স্থায়িত্ব লাভের আকাঙ্ক্ষা ও ব্যক্তি মানবের নশ্বরতার আঙ্গিকে উদ্দীপকটি 'সোনার তরী' কবিতার সাথে সাদৃশ্যপূর্ণ। 'সোনার তরী' কবিতায় সোনার ফসলরূপে নিজের সৃষ্টিকে বোঝাতে চেয়েছেন কবি। চিরায়ত শিল্পলোককে বোঝাতে চেয়েছেন সোনার তরী হিসেবে। কবির সৃষ্টি সোনার তরীতে আশ্রয় পেলেও কবি সেখানে আশ্রয় পান না। কবির শারীরিক অস্তিত্ব বিনষ্ট হয়ে যায় নশ্বরতার গ্রাসে। কিন্তু তাঁর সৃষ্টিকর্মকে ঠাঁই দিয়ে মহাকাল তাঁকে অমর করে রাখে। উদ্দীপকের কবিতায় কবির অমরত্ব লাভের আকাঙ্ক্ষা প্রকাশ পায়। উদ্দীপকের কবি মানবের মাঝে বেঁচে থাকতে চান। তিনি মানুষের হৃদয়ে বেঁচে থাকার আকাঙ্ক্ষা প্রকাশ করেন। শারীরিক অস্তিত্ব নয়, কর্ম বা সৃষ্টির মধ্য দিয়েই তিনি পৃথিবীতে অমর হতে চান। 'সোনার তরী' কবিতায় কবির সৃষ্টিকর্মের অমরতা ও ব্যক্তিসত্তার নশ্বরতার যে প্রকাশ ঘটেছে, উদ্দীপকেও তার মূলভাব ফুটে ওঠে। তাই বলা যায়, সৃষ্টির মাধ্যমে স্থায়িত্ব কামনায় উদ্দীপকটি 'সোনার তরী' কবিতার সাথে সাদৃশ্যপূর্ণ।"
        },
        {
          "label": "ঘ",
          "question": "'এখন আমারে লহো করুণা করে'- কবিতায় প্রকাশিত কৃষকের এই চাওয়া উদ্দীপকের আলোকে ব্যাখ্যা করো।",
          "explanation": "'সোনার তরী' কবিতার কৃষকের চাওয়া উদ্দীপকের কবির অমরত্ব লাভের আকাঙ্ক্ষার সাথে মিশে গিয়ে একই ব্যঞ্জনা প্রকাশ করেছে। 'সোনার তরী' কবিতায় রূপক আকারে প্রকাশ পেয়েছে সোনার ধানের কথা। কষ্টার্জিত এই ফসলকে নিয়ে চলে যায় সোনার তরী। কৃষক তখন নিজের জন্যও তরীতে জায়গা কামনা করেন। কিন্তু নিজেরই ফসলে ভরে যাওয়া তরীতে তার আর স্থান হয় না। মূলত সোনার তরীরূপী চিরায়ত শিল্পলোক মানুষের সৃষ্টিকে অমর করে তোলে। মানুষের ব্যক্তিসত্তার কোনো মূল্য নেই কালস্রোতে। ফলে কৃষকের আকৃতি সত্ত্বেও মহাকালের প্রতীক মাঝি তাকে রেখে যায় তটিনীর পাড়ে। উদ্দীপকের কবিতার কবিও সময়ের কাছে বেঁচে থাকার প্রার্থনা জানান। সময় তাঁকে শারীরিক অস্তিত্বে বাঁচিয়ে না রাখলেও তাঁর সৃষ্টির মধ্য দিয়ে বাঁচিয়ে রাখতে পারে। সুন্দর পৃথিবীতে মানুষের হৃদয়ের মাঝে তাঁর বেঁচে থাকার আকাঙ্ক্ষা সৃষ্টিকে অবলম্বন করেই। মানুষের নশ্বরতা কবিকে কাবু করে। তিনি যেকোনোভাবেই পৃথিবীতে রয়ে যেতে চান। তাঁর এই বেঁচে থাকার আকুতি 'সোনার তরী' কবিতার কৃষকের আকাঙ্ক্ষারই প্রতিফলন। উদ্দীপকের কবির যে বেঁচে থাকার আকাঙ্ক্ষা, সেখানে কবিকে আশ্রয় নিতে হয় কর্ম বা সৃষ্টির। শারীরিক অস্তিত্ব সময় বা মহাকালের কাছে থেকে যায় উপেক্ষিত। ফলে দেখা যায়, 'সোনার তরী' কবিতার কৃষক ও উদ্দীপকের কবি উভয়ের বেঁচে থাকার আকাঙ্ক্ষা তাঁদের সৃষ্টিকর্মের মধ্যে পূর্ণতা লাভ করলেও ব্যক্তিসত্তা হারিয়ে যায় মহাকালের অতলে।"
        }
      ]
    },
    {
      "number": "6",
      "uddipok": "বীথি-সাথি জমজ দুই বোন। ছুটিতে সপরিবার কক্সবাজার বেড়াতে যায় তারা। সমুদ্রের ঢেউয়ে ভেসে যায় সাথি। তার মৃত্যুর দুই বছর হয়ে গেলেও বীথির স্মৃতিতে সে উজ্জ্বল। আজ তাদের জন্মদিন। জন্মদিনের উৎসবে একগুচ্ছ দোলনচাঁপা নিয়ে এসেছে সহপাঠী শীলা। প্রিয় ফুল পেয়ে বীথি খুব খুশি। দিনটি আনন্দে কাটলেও রাতে ফুলদানিতে রাখা ফুলগুলোর দিকে তাকিয়ে তার মনে পড়ল সাথিরও খুব প্রিয় ছিল দোলনচাঁপা। বীথির মনটা বিষাদে-শূন্যতায় ভরে গেল।",
      "tag": "ACC 25",
      "sub_questions": [
        {
          "label": "ক",
          "question": "তাহারেই পড়ে মনে' কবিতাটি কোন পত্রিকায় প্রথম প্রকাশিত হয়েছিল?",
          "explanation": "'তাহারেই পড়ে মনে' কবিতাটি 'মাসিক মোহাম্মদী' পত্রিকায় প্রথম প্রকাশিত হয়েছিল।"
        },
        {
          "label": "খ",
          "question": "'কুহেলি উত্তরী তলে মাঘের সন্ন্যাসী।'- বলতে কবি কী বুঝিয়েছেন?",
          "explanation": "আলোচ্য পঙক্তিটিতে কবি শীতকে কুয়াশার চাদর পরিহিত মাঘের সন্ন্যাসীরূপে কল্পনা করেছেন। শীত প্রকৃতিকে দেয় রিক্ততার রূপ। আলোচ্য কবিতাটিতে শীতের এ নিঃস্ব ও রিক্ত রূপকে বসন্তের বিপরীতে স্থাপন করা হয়েছে। প্রকৃতি বসন্তের আগমনে ফুলের সাজে সাজলেও বিরহকাতর কবির মনজুড়ে রয়েছে শীতের রিক্ততার ছবি। শীত যেন সর্বরিক্ত সন্ন্যাসীর মতোই কুয়াশার চাদর গায়ে পত্রপুষ্পহীন দিগন্তের পথে চলে গেছে। প্রশ্নোক্ত পঙ্ক্তিটিতে সর্বগ্রাসী শীতের এ নিষ্প্রাণ রূপটিই তুলে ধরা হয়েছে।"
        },
        {
          "label": "গ",
          "question": "উদ্দীপকের বীথি 'তাহারেই পড়ে মনে' কবিতার কোন চরিত্রের প্রতিনিধিত্ব করছে? ব্যাখ্যা করো।",
          "explanation": "উদ্দীপকের বীথি 'তাহারেই পড়ে মনে' কবিতার কবির প্রতিনিধিত্ব করছে। 'তাহারেই পড়ে মনে' কবিতায় বেদনার্ত কবির শোকাচ্ছন্ন অনুভূতির প্রকাশ ঘটেছে। স্বামীর আকস্মিক মৃত্যুতে কবির জীবনে যে শূন্যতা নেমে আসে তার দুঃসহ বেদনা প্রকাশিত হয়েছে। স্বামীর আকস্মিক মৃত্যুতে কবির জীবন এলোমেলো হয়ে যায়। প্রতিবার বসন্ত এলে যিনি নানাভাবে বরণ করে নিতেন আজ সেই ব্যাপারে তিনি উদাসীন। কখন বসন্ত এসেছে সেই খবরই কবি জানেন না। কারণ তিনি স্মৃতিকাতরতায় বিভোর। উদ্দীপকে বীথির যমজ বোন সাথি কক্সবাজার বেড়াতে গিয়ে সমুদ্রের ঢেউয়ে ভেসে যায়। তার মৃত্যুর দুই বছর পর বীথির জন্মদিনে তার সহপাঠী দোলনচাঁপা উপহার দিলে সেই ফুল দেখে তার সাথির কথা মনে পড়ে যায়। সাথিরও প্রিয় ফুল ছিল দোলনচাঁপা। বীথির স্মৃতিতে সাথি তখনো জীবন্ত। 'তাহারেই পড়ে মনে' কবিতায় কবি যেভাবে তাঁর প্রিয় মানুষকে হারানোর বেদনা ও তার স্মৃতিকে ছাপিয়ে যেতে পারেন না, উদ্দীপকের বীথিকেও সেভাবে তার প্রিয় যমজ বোনকে হারানোর শোক ও স্মৃতি আচ্ছন্ন করে রাখে সবসময়। প্রিয়জন হারানোর শোক ও স্মৃতির মধ্য দিয়েই উদ্দীপকের বীথি 'তাহারেই পড়ে মনে' কবিতার কবির প্রতিনিধি হয়ে ওঠে।"
        },
        {
          "label": "ঘ",
          "question": "'প্রিয়জনের বিয়োগব্যথার কাছে গভীরতম আন্দনও ম্লান হয়ে যায়।'- উক্তিটির সত্যাসত্য বিচার করো।",
          "explanation": "'তাহারেই পড়ে মনে' ও উদ্দীপকের আলোকে উক্তিটি সত্য বলে প্রতীয়মান হয়। 'তাহারেই পড়ে মনে' কবিতায় শীতের শেষে প্রকৃতিতে বসন্তের আগমন ঘটলেও বসন্তের আগমন ও সৌন্দর্য কিছুই তাঁর মনে কোনো সাড়া জাগাতে পারছে না। কবির স্বামীর আকস্মিক মৃত্যুতে তাঁর অন্তরে বয়ে চলেছে বিষণ্ণতা। এই বিষণ্ণতার কারণে প্রকৃতির এই সৌন্দর্যও কবির কাছে ম্লান হয়ে গেছে। উদ্দীপকের বীথি-সাথি যমজ বোন। কক্সবাজারে ঘুরতে গিয়ে সাথি সমুদ্রের ঢেউয়ে ভেসে যায়। দুই বছর পর বীথির জন্মদিনে উৎসবমুখর সময়ের ফাঁকেও তার মনে পড়ে সাথির কথা। তাদের উভয়ের পছন্দের দোলনচাঁপা ফুল দেখে বীথির সাথিকেই মনে পড়ে। প্রিয় বোনের স্মৃতি তাকে আনন্দের দিনেও বেদনার্ত করে রাখে। 'তাহারেই পড়ে মনে' কবিতার কবির অনুভূতিই লক্ষ করা যায় বীথির অনুভূতিতে। 'তাহারেই পড়ে মনে' কবিতায় কবি ফাগুনের সুরভিত সময়েও বিষাদগ্রস্ত হয়ে থাকেন। প্রকৃতির রূপ, সুধা, আনন্দ আয়োজন ছাপিয়ে তাঁকে আর্ত করে প্রিয় মানুষের স্মৃতি ও তাঁকে হারানোর বেদনা। উদ্দীপকের বীথির মধ্যেও প্রিয় বোনের বিয়োগ-যন্ত্রণাই প্রবল। যেকোনো আনন্দের মুহূর্তেও তাকে আচ্ছন্ন করে রাখে বোনের স্মৃতি। ফলে দেখা যায়, প্রিয়জনের বিয়োগব্যথার কাছে গভীরতম আনন্দও ম্লান হয়ে যায়।"
        }
      ]
    },
    {
      "number": "7",
      "uddipok": "অমর একুশ বাঙালি জাতির ইতিহাসে কেবল একটি তারিখ নয়; একুশ হলো একটি চেতনার নাম। একুশকে কেন্দ্র করে ঐতিহাসিক ভাষা আন্দোলনের 'রক্তাক্ত পথ ধরে বাঙালি জাতিসত্তায় যে চেতনার জন্ম হয়েছিল, তা ছিল এক অবিনাশী চেতনা। এই চেতনার পথ ধরে ছেষট্টির ছয় দফা, উনসত্তরের গণ অভ্যুত্থান ও সত্তরের নির্বাচন এবং ১৯৭১-এ আমরা পেয়েছি স্বাধীন-সার্বভৌম বাংলাদেশ। এই একুশ হয়েছে আজ আন্তর্জাতিক মাতৃভাষা দিবস। বাংলা ভাষার মর্যাদা রক্ষার রক্তাক্ত স্মৃতিচিহ্নিত এই দিনটি তাই বাঙালির সব সংগ্রামের অনুপ্রেরণা ও বিজয়ের দিন।",
      "tag": "ACC 25",
      "sub_questions": [
        {
          "label": "ক",
          "question": "শামসুর রাহমানের প্রথম কবিতা কোন পত্রিকায় প্রকাশিত হয়?",
          "explanation": "শামসুর রাহমানের প্রথম কবিতা 'সাপ্তাহিক সোনার বাংলা' পত্রিকায় প্রকাশিত হয়।"
        },
        {
          "label": "খ",
          "question": "'সারা দেশ ঘাতকের অশুভ আস্তানা।'- বলতে কী বোঝানো হয়েছে?",
          "explanation": "হানাদার বাহিনীর অশুভ পদচারণে বিপর্যস্ত দেশকে বোঝাতেই কবি সমগ্র দেশকে ঘাতকের অশুভ আস্তানার সঙ্গে তুলনা করেছেন। পাকিস্তানি শাসকগোষ্ঠী বাঙালির উপর ব্যাপক নির্যাতন চালায়। তারা তৎকালীন পূর্ব পাকিস্তানের মানুষের উপর নির্বিচার হত্যাযজ্ঞ চালায়। চারদিকে তাদের পরিচালিত হত্যা, সন্ত্রাস ও লুণ্ঠন জনজীবনে আতঙ্ক তৈরি করে। এ বিষয়টি বোঝাতেই কবি সারা দেশকে ঘাতকের অশুভআস্তানার সঙ্গে তুলনা করেছেন।"
        },
        {
          "label": "গ",
          "question": "\"উদ্দীপকের অবিনাশী চেতনা ও 'ফেব্রুয়ারি ১৯৬৯' কবিতার সংগ্রামী চেতনা পরস্পর সমান্তরাল।\"- আলোচনা করো।",
          "explanation": "উদ্দীপকের বাঙালির প্রতিবাদী অবিনাশী চেতনা 'ফেব্রুয়ারি ১৯৬৯' কবিতার সংগ্রামী চেতনা পরস্পর সমান্তরাল। 'ফেব্রুয়ারি ১৯৬৯' কবিতাটিতে সংগ্রামী চেতনা প্রকাশিত হয়েছে। এই কবিতায় ১৯৬৯ সালের গণ অভ্যুত্থানের প্রেক্ষাপট ফুটে উঠেছে। ভাষা আন্দোলনের ক্রমধারায় জাতিগত শোষণ ও নিপীড়নের বিরুদ্ধে এ দেশের সাধারণ মানুষ ক্ষুব্ধ হয়ে উঠলে ১৯৬৯ সালে তা ব্যাপক গণ আন্দোলনে রূপ নেয়। বাঙালি তাদের অস্তিত্ব রক্ষার প্রশ্নে পাকিস্তানিদের সঙ্গে কখনো আপস করেনি। তারা সংগ্রাম করে রক্তের বিনিময়ে অধিকার অর্জন করে নিয়েছে। উদ্দীপকে অমর একুশের অবিনাশী সংগ্রামী চেতনা তুলে ধরা হয়েছে। ঐতিহাসিক ভাষা আন্দোলনের মাধ্যমে বাঙালি জাতিসত্তার এক অবিনাশী চেতনার জন্ম হয়েছিল। এই চেতনার ধারাবাহিকতায় ছেষট্টির ছয় দফা, ঊিনসত্তরের গণ অভ্যুত্থান, সত্তরের নির্বাচন এবং ১৯৭১ সালের মুক্তিযুদ্ধের মধ্য দিয়ে বাঙালি জাতির চূড়ান্ত অধিকার প্রতিষ্ঠিত হয়। 'ফেব্রুয়ারি ১৯৬৯' কবিতায়ও কবি বাঙালির আন্দোলন সংগ্রামের মধ্য দিয়েই বাঙালি সংগ্রামী চেতনার বস্তুনিষ্ঠ ছবি এঁকেছেন। বাঙালি তার অধিকার প্রতিষ্ঠার জন্য যে আন্দোলন শুরু করে তার প্রথম ধাপ ছিল ১৯৫২-এর ভাষা আন্দোলন। তাই উদ্দীপক ও 'ফেব্রুয়ারি ১৯৬৯' কবিতাটি প্রতিবাদের অবিনাশী চেতনায় অভিন্ন ধারায় উৎসারিত।"
        },
        {
          "label": "ঘ",
          "question": "'বাংলা ভাষার মর্যাদা রক্ষার রক্তাক্ত স্মৃতিচিহ্নিত একুশের পথ ধরে বাঙালি স্বাধীনতা অর্জন করেছে।'- উদ্দীপক ও 'ফেব্রুয়ারি ১৯৬৯' কবিতার আলোকে তোমার মতামত দাও।",
          "explanation": "'একুশের পথ ধরেই বাঙালি স্বাধীনতা অর্জন করেছে'- উদ্দীপক ও 'ফেব্রুয়ারি ১৯৬৯' কবিতার অভিন্ন চেতনার আলোকে মন্তব্যটি যথার্থ বলা যায়। 'ফেব্রুয়ারি ১৯৬৯' কবিতায় কবি ১৯৬৯ সালের গণ আন্দোলনের কথা বলেছেন। জাতিগত শোষণ ও বঞ্চনার বিরুদ্ধে এ দেশের মানুষ দুর্বার প্রতিরোধ গড়ে তোলে ১৯৬৯-এ। এই ঘটনার সাথে তিনি স্মরণ করেছেন ১৯৫২ সালের ভাষা আন্দোলনের কথা। যে আন্দোলনে জনগণ রাজপথে নেমে এসেছিল। একুশের রক্তাক্ত চেতনার অনুপ্রেরণাতেই বাংলার মানুষ স্বাধীনতা সংগ্রামের পথে অগ্রসর হয়েছে। উদ্দীপকে ১৯৫২ সালের ভাষা আন্দোলন, ১৯৬৬ সালের ছয় দফা, ১৯৬৯ সালের গণ অভ্যুত্থান, ১৯৭০-এর নির্বাচন এবং ১৯৭১ সালের মহান মুক্তিযুদ্ধের ইতিহাস উঠে এসেছে। একুশের সংগ্রামী চেতনা ছিল বাঙালির অবিনাশী চেতনা। এই চেতনাই বারবার বাঙালিকে অন্যায় এবং শোষণের বিরুদ্ধে রুখে দাঁড়াতে প্রেরণা দিয়েছে। সেই চেতনায় বলীয়ান হয়ে লক্ষ লক্ষ শহিদের রক্তের বিনিময়ে আমাদের এই দেশ স্বাধীন হয়েছে। 'ফেব্রুয়ারি ১৯৬৯' কবিতায় কবি ১৯৬৯ সালের গণজাগরণের পটভূমি তুলে ধরেছেন। মূলত ১৯৫২ সালের ভাষা আন্দোলন থেকে অনুপ্রেরণা নিয়েই বাঙালি জাতি জাতীয়তাবাদী চেতনায় উজ্জীবিত হয়ে বিভিন্ন আন্দোলনের মধ্য দিয়ে ১৯৬৯ সালের গণ আন্দোলনের পর্যায়ে পৌছায়। এই গণ আন্দোলনের ধারাবাহিকতাই বাঙালিকে মুক্তিযুদ্ধের ময়দানে দাঁড় করিয়ে দেয়। উদ্দীপকেও বাঙালি জাতির অধিকার আদায়ের ইতিহাস ও ঐতিহ্যের তাৎপর্য ফুটে উঠেছে। মূলত বায়ান্নর ভাষা আন্দোলন, বাষট্টির শিক্ষা আন্দোলন, উনসত্তরের গণ আন্দোলন এবং একাত্তর সালের স্বাধীনতা সংগ্রামের মধ্য দিয়েই বাঙালি জাতির চূড়ান্ত অধিকার প্রতিষ্ঠিত হয়। তাই একুশের পথ ধরেই বাঙালি স্বাধীনতা অর্জন করেছে এ কথা নির্দ্বিধায় বলা যায়।"
        }
      ]
    },
    {
      "number": "8",
      "uddipok": "ফুলবাড়ি গ্রামের মানুষ বেশ সহজসরল ও ধর্মপ্রাণ। শিক্ষাদীক্ষায় পিছিয়ে থাকলেও কৃষিনির্ভর এ অঞ্চলের জনগোষ্ঠী কায়িক শ্রম দ্বারা নিজেদের ভাগ্য পরিবর্তনে সচেষ্ট। মুক্ত জীবনের আনন্দ নিয়ে তারা দিনযাপন করে। হঠাৎ করেই এ গ্রামে অচেনা এক ব্যক্তির আগমন ঘটে। আগন্তুক ব্যক্তিটি নিজেকে দরবেশ হিসেবে পরিচয় দেয় এবং নিজের অলৌকিক শক্তির নানা গর বলে খুব সহজেই গ্রামের মানুষের উপর আধিপত্য বিস্তার করতে সমর্থ হয়। ব্যক্তিস্বার্থ চরিতার্থ করবার জন্য তার মিথ্যা গল্পকেও সাধারণ মানুষ বিশ্বাস করতে শুরু করে এবং কালক্রমে তাকে সবাই পিরের আসনে আসীন করে। একপর্যায়ে ভণ্ড পির সবাইকে ধর্মের ভয় দেখিয়ে মুক্ত জীবনের আনন্দের পরিবর্তে তাদের জীবনকে শৃঙ্খলিত করে তোলে।",
      "tag": "ACC 25",
      "sub_questions": [
        {
          "label": "ক",
          "question": "মহব্বতনগরের মাতব্বর কে?",
          "explanation": "মহব্বতনগরের মাতব্বর রেহান আলী।"
        },
        {
          "label": "খ",
          "question": "'শস্যের চেয়ে টুপি বেশি, ধর্মের আগাছা বেশি।'- ব্যাখ্যা করো।",
          "explanation": "আলোচ্য উক্তিটি দ্বারা প্রচণ্ড অভাবের মধ্যে থেকেও সাধারণ মানুষের তা থেকে উত্তরণের চেষ্টার চেয়ে তথাকথিত ধর্মচর্চার প্রতি অধিক আগ্রহের দিকটি বোঝানো হয়েছে। 'লালসালু' উপন্যাসে অভাবপীড়িত এক জনবহুল অঞ্চলের কথা বলা হয়েছে। কিন্তু সেখানকার মানুষ অনাহার থেকে বাঁচতে ফসল উৎপাদনে যত্নশীল না হয়ে ধর্মচর্চায় বেশি ব্যস্ত থাকে। অর্থাৎ ফসল উৎপাদন করে অভাব দূর করার জন্য যতটুকু যত্নশীল হওয়া প্রয়োজন তা তারা করে না। পক্ষান্তরে তারা যে ধর্ম নিয়ে বাড়াবাড়ি করে সেটাও বাহ্যিক, এটা তাদের অন্তরের বিষয় হয়ে উঠতে পারেনি। আর এ কারণেই তাদের মন ধর্মীয় নানা কুসংস্কারে আচ্ছন্ন। এমনকি কেউ কেউ ধর্মকে ব্যক্তিস্বার্থে ব্যবহার করতেও পিছপা হয় না। আর তাই লেখক আলোচ্য উক্তিটি করেছেন।"
        },
        {
          "label": "গ",
          "question": "উদ্দীপকের ভণ্ড পিরের সঙ্গে 'লালসালু' উপন্যাসের মজিদের যোগসূত্র দেখাও।",
          "explanation": "উদ্দীপকের ভন্ড পিরের সঙ্গে 'লালসালু' উপন্যাসের মজিদের যোগসূত্র জীবনাদর্শে। আলোচ্য উপন্যাসের প্রধান চরিত্র মজিদ আত্মপ্রতিষ্ঠার জন্য ধর্মকে অসৎভাবে ব্যবহার করেছে। সে একটি পুরোনো কবরকে মাজার বানিয়ে সাধারণ মানুষের সম্পদ লুট করেছে। ধর্মকে ব্যবহার করে মানুষকে ঠকানো গর্হিত কাজ জেনেও সে তা করতে দ্বিধা করেনি। কেননা, সে ব্যক্তিস্বার্থ হাসিল করতে এবং সাধারণ মানুষকে ধোকা দিতে এর চেয়ে ভালো উপায় আর পায়নি। শুধু তাই নয় যাকে সে তার পথের কাঁটা মনে করেছে, তাকেই ধর্মকে ব্যবহার করে নির্মমভাবে প্রতিহত করেছে। উদ্দীপকের ভন্ড পির একজন ধর্মব্যবসায়ী ফুলবাড়ি গ্রামের সাধারণ, সহজসরল মানুষদের সরলতা ও অন্ধবিশ্বাসের সুযোগ নিয়ে সে গ্রামে ধর্মব্যাবসা শুরু করে। অলৌকিক শক্তির নাম করে গ্রামে নিজের আধিপত্য বিস্তার করে। 'লালসালু' উপন্যাসে মজিদও এই পিরের মতো গ্রামের সহজসরল ও কুসংস্কারাচ্ছন্ন মানুষের বিশ্বাসকে পুঁজি করে তার রাজত্ব কায়েম করে। তাই জীবনাদর্শের দিক থেকে পির সাহেব ও মজিদের মধ্যে যোগসূত্র রয়েছে।"
        },
        {
          "label": "ঘ",
          "question": "\"উদ্দীপকের ফুলবাড়ি গ্রামের মানুষের জীবনাচরণ 'লালসালু' উপন্যাসের মহব্বতনগর গ্রামের মানুষের জীবনাচরণেরই। প্রতিচ্ছবি।\"- মন্তব্যটি বিশ্লেষণ করো।",
          "explanation": "জীবনবাস্তবতার নিরীখে উদ্দীপকের ফুলবাড়ি গ্রামের মানুষের জীবনাচরণ 'লালসালু' উপন্যাসের মহব্বতনগর গ্রামের মানুষের জীবনাচরণেরই প্রতিচ্ছবি। 'লালসালু' উপন্যাসের মহব্বতনগর গ্রামের রন্দ্রে রন্দ্রে অজ্ঞতা, কুসংস্কার ও অন্ধবিশ্বাস ছড়িয়ে আছে। কোনো রকম বিচার-বিশ্লেষণ করার প্রয়োজন ছাড়াই তারা মজিদের মতো স্বার্থান্বেষী ধর্মব্যবসায়ীর কথা বিশ্বাস করে। তাকে অর্থকড়ি, জায়গাজমি দিয়ে সমাজের প্রভাবশালী ব্যক্তি হতে সাহায্য করে। তাদের মাঝে নেই শিক্ষার আলো। তাই প্রকৃত সত্য বুঝতে না পেরেই তারা অজ্ঞাত কবরকে মাজার বলে বিশ্বাস করে এবং মজিদকে ধর্মীয় গুরু হিসেবে ভক্তি-শ্রদ্ধা করা অব্যাহত রাখে। উদ্দীপকের ফুলবাড়ি গ্রামের মানুষজন ছিল অত্যন্ত সহজসরল ও ধর্মপ্রাণ। তাদের মধ্যে আধুনিক শিক্ষার বিকাশ ঘটেনি। ফলে সহজেই ধর্মব্যবসায়ীরা তাদের কুসংস্কারাচ্ছন্ন জীবন ও অন্ধবিশ্বাসের সুযোগ নিয়ে তাদের জীবনে আধিপত্য বিস্তার করে। আর তারাও কোনো রকম চিন্তাভাবনা ছাড়াই পিরের বশ্যতা স্বীকার করে। মূলত মহব্বতনগর ও ফুলবাড়ি গ্রাম দুইটি কুসংস্কার ও অন্ধবিশ্বাসে আচ্ছন্ন। এখানকার মানুষ ভাগ্য ও অলৌকিকত্বে গভীরভাবে বিশ্বাস করে। আর এই গ্রামীণ জনগোষ্ঠীর জীবন দীর্ঘকাল ধরে অতিবাহিত হচ্ছে ধর্মীয় বিশ্বাসকে আশ্রয় করে। তাদের মধ্যে আধুনিক শিক্ষা ও চিন্তাভাবনার কোনো প্রসার ঘটেনি। ফলে সহজেই ধর্মব্যবসায়ীরা তাদের নিয়ন্ত্রণ নিয়ে নিতে পারে। তাই বলা যায়, জীবনবাস্তবতার নিরিখে ফুলবাড়ি গ্রাম ও মহব্বতনগর গ্রামের জীবনাচরণ একে অন্যের প্রতিচ্ছবি।"
        }
      ]
    },
    {
      "number": "9",
      "uddipok": "ব্রিটিশ শাসনামলে মুসলিম সাহিত্যিকেরা মিলে গড়ে তোলেন 'মুসলিম সাহিত্য-সমাজ'। তাঁরা বুদ্ধি-চিন্তা-মননে ছিলেন অগ্রসর। সকল গোঁড়ামি চূর্ণ করে তাঁরা গ্রহণ করেছিলেন যুক্তিবাদী পথ। কিন্তু দুর্ভাগ্য যে, সমাজের রক্ষণশীলদের ব্যাপক সমালোচনার সম্মুখীন হতে হয়েছিল তাঁদের। কেউ কেউ এমনও অভিযোগ তুলেছিলেন যে, ওই সব অগ্রগামী লেখকরা 'ইসলাম বিদ্বেষী'।",
      "tag": "ACC 25",
      "sub_questions": [
        {
          "label": "ক",
          "question": "আক্কাসের বাবার নাম কী?",
          "explanation": "আক্কাসের বাবার নাম মোদাব্বের মিঞা।"
        },
        {
          "label": "খ",
          "question": "মজিদ স্কুল নির্মাণে বাধা দিয়েছিলেন কেন?",
          "explanation": "মজিদ তার নিজের বিপদের কথা ভেবে স্কুল নির্মাণে বাধা দেয়। আক্কাস মিয়া গ্রামের মানুষকে শিক্ষিত করে তোলার জন্য স্কুল নির্মাণের কথা বললে মজিদের তা পছন্দ হয় না। কারণ লোকজন শিক্ষিত হলে তারা ভালোমন্দ বুঝবে, কুসংস্কার মানবে না, মজিদের ভণ্ডামি বুঝতে পারবে। ফলে অন্ধকারে থাকা ধর্মভীরু মানুষের সাথে তার ধর্মব্যাবসা করা বন্ধ হয়ে যাবে। এ কারণেই মজিদ স্কুল নির্মাণে বাধা দেয়।"
        },
        {
          "label": "গ",
          "question": "'মুসলিম সাহিত্য-সমাজ' ও আক্কাসের দৃষ্টিভঙ্গিগত সাদৃশ্য নিরূপণ করো।",
          "explanation": "আধুনিক যুক্তিবাদী, প্রগতিশীল দৃষ্টিভঙ্গির কারণে মুসলিম সাহিত্য-সমাজ ও আক্কাস সাদৃশ্যপূর্ণ।. 'লালসালু' উপন্যাসের আক্কাস মোদাব্বের মিঞার ছেলে। সে করিমগঞ্জ স্কুলে পড়াশোনা করে কিছুদিন পাট বা তামাকের আড়তে চাকরি করে পয়সা জমিয়েছিল। যেহেতু মহব্বতনগর গ্রামে শুধু মক্তবের পড়া চলে তাই সে গ্রামবাসীকে আধুনিক শিক্ষায় শিক্ষিত করতে এখানে একটি স্কুল প্রতিষ্ঠা করতে চায়। কিন্তু মজিদ ভাবে, এতে গ্রামবাসীর উপর তার যে প্রভাব তা ক্ষুণ্ণ হতে পারে। তাই সে সালিশ বসিয়ে পরিকল্পিত ভাবে আক্কাসের উদ্যোগকে থামিয়ে দেয়। মুসলিম সাহিত্য-সমাজ ব্রিটিশ আমলে গড়ে ওঠা একটি প্রতিষ্ঠান, যা তৎকালীন পশ্চাৎপদ মুসলিম সমাজের আধুনিক চিন্তাভাবনার উন্মেষের লক্ষ্যে গঠিত হয়। যেহেতু সেসময় মুসলমানরা শিক্ষাদীক্ষায় অনেক পিছিয়ে ছিল হিন্দুদের চেয়ে তাই এই প্রতিষ্ঠানটি গড়ে তোলা হয় মুসলমান সমাজকে মুক্তবুদ্ধি-বৃত্তিচর্চায় অগ্রসর করতে। উপন্যাসের আক্কাসও একই উদ্দেশ্য নিয়ে গ্রামে স্কুল প্রতিষ্ঠা করতে চেয়েছিল। তাই আক্কাস ও 'মুসলিম সাহিত্য-সমাজ'-এর লক্ষ্য ও উদ্দেশ্য এক ও অভিন্ন।"
        },
        {
          "label": "ঘ",
          "question": "\"উদ্দীপকের অগ্রগামী লেখকেরা ও 'লালসালু' উপন্যাসের আক্কাস একই ধরনের আক্রমণের শিকার।\" আলোচনা করো।",
          "explanation": "সমাজের রক্ষণশীল মানুষদের সংকীর্ণ চিন্তার কারণে উদ্দীপকের অগ্রগামী লেখকরা ও আক্কাস একই ধরনের আক্রমণের শিকার। 'লালসালু' উপন্যাসের আক্কাস গ্রামের মানুষকে শিক্ষিত করে তুলতে একটি স্কুল প্রতিষ্ঠা করতে চায়। সে চায় গ্রামবাসীরা আধুনিক শিক্ষায় শিক্ষিত ও সচেতন হয়ে উঠুক। কিন্তু গ্রামের স্বার্থান্ধ ও ভন্ড মজিদ তার মাজার ব্যাবসার ক্ষতি হবে ভেবে আক্কাসের এই মহৎ উদ্যোগের - বিরোধিতা করে। সে খালেক ব্যাপারীর সহায়তায় গ্রামে স্কুলের পরিবর্তে মসজিদ প্রতিষ্ঠা করতে চায়। ধর্মান্ধ মানুষেরা মজিদের এই মতামতকেই গুরুত্ব দেয়। ফলে আক্কাস গ্রাম থেকে চলে যেতে বাধ্য হয়। উদ্দীপকের অগ্রগামী লেখকেরা ব্রিটিশ আমলে পশ্চাৎপদ মুসলিম সমাজকে আধুনিক চিন্তাধারায় প্রভাবিত করার জন্য প্রতিষ্ঠা করে 'মুসলিম সাহিত্য-সমাজ।' মুসলিম সমাজ থেকে সব গোঁড়ামি দূর করতে তারা একযোগে কাজ শুরু করে। কিন্তু তৎকালীন রক্ষণশীল সমাজ তাদের কর্মকাণ্ডকে ইসলাম বিরোধী বলে অভিযোগ তোলে। 'মুসলিম সাহিত্য-সমাজ'-এর অগ্রগামী লেখকেরা মুসলমান সমাজের অগ্রগতিতে কাজ করতে চেয়েছিল। মুসলিম সমাজে আধুনিকতার প্রবর্তন করতে চেয়েছিল। কিন্তু তৎকালীন রক্ষণশীল মুসলিমরা ধর্মের অজুহাতে তাদের কর্মকান্ড ব্যাহত করে। ঠিক তেমনি 'লালসালু' উপন্যাসের আক্কাসের শিক্ষাবিস্তারের প্রগতিশীল চিন্তাকেও নস্যাৎ করে মজিদ ও গ্রামের কুসংস্কারাচ্ছন্ন মানুষ। তাই বলা যায়, উদ্দীপকের অগ্রগামী লেখকেরা ও আক্কাস একই ধরনের আক্রমণের শিকার।"
        }
      ]
    },
    {
      "number": "10",
      "uddipok": "'মেঘনাদবধ কাব্যে'র দেশপ্রেমিক রাক্ষসরাজ রাবণ নিজ দেশে শত্রুবেষ্টিত ও অবরুদ্ধ। রামচন্দ্র ও তার বানর সৈন্যবাহিনী লঙ্কা নগরীকে চারদিক থেকে ঘিরে রেখেছে। রাবণের অনুজ বিভীষণ শত্রুসেনাদের সাথে যোগ দিয়ে রাবণের বিপক্ষে দাঁড়িয়েছে। চারদিকে অবিশ্বাস, প্রতারণা ও বিপর্যয়ের হাতছানি। যুদ্ধক্ষেত্রে থেকে বীর পুত্রদের মৃত্যুর খবর আসে তার কানে। বিষণ্ণ ও দ্রোহক্ষুদ্ধ রাবণ শত্রুদের মোকাবিলা করার জন্য যুদ্ধসাল নিয়ে রণক্ষেত্রে অগ্রসর হয়। দেশের জন্য এ সংগ্রাম প্রকৃত বীরত্বের মহিমায় উজ্জ্বল।",
      "tag": "ACC 25",
      "sub_questions": [
        {
          "label": "ক",
          "question": "স্থানীয় লোকদের তৈরি যাবতীয় লবণ ইংরেজরা কত টাকা মন সরে পাইকারি হিসেবে কিনে নেয়?",
          "explanation": "স্থানীয় লোকদের তৈরি যাবতীয় লবণ ইংরেজরা তিন চার আনা মন দরে পাইকারি হিসেবে কিনে নেয়।"
        },
        {
          "label": "খ",
          "question": "'তার নবাব হওয়াটাই তো আমার মস্ত ক্ষতি।",
          "explanation": "সিরাজউদ্দৌলা 'নবাব হওয়ায় ঘসেটি বেগম ঈর্ষান্বিত হয়ে আলোচ্য উক্তিটি করেন। নবাব আলিবর্দি খাঁ তাঁর মৃত্যুর আগে দৌহিত্র সিরাজউদ্দৌলাকে সিংহাসনের উত্তরাধিকার দিয়ে যান। কিন্তু ঘসেটি বেগম এ সিদ্ধান্ত মেনে নিতে পারেননি। তাই তিনি নবাব সিরাজউদ্দৌলার বিরুদ্ধে নানা ষড়যন্ত্রে লিপ্ত হন। একদিন রাজমাতা আমিনার সামনে ঘসেটি বেগম সিরাজের অমঙ্গল কামনা করলে আমিনা বলেন, 'সিরাজ তোমার কোনো ক্ষতি করেনি, বড়ো আপা।' এর উত্তরে ঘসেটি বেগম ক্ষতির ধরন ব্যাখ্যা করে বলেন, 'তার নবাব হওয়াটাই তো আমার মস্ত ক্ষতি।'"
        },
        {
          "label": "গ",
          "question": "উদ্দীপকের রাবণ চরিত্রটি 'সিরাজউদ্দৌলা' নাটকের কোন চরিত্রের সঙ্গে সাদৃশ্যপূর্ণ? বিশ্লেষণ করো।",
          "explanation": "নিম্নের অনুরূপ: বিপর্যস্ত অবস্থার দিক থেকে উদ্দীপকের রাবণ চরিত্রটি 'সিরাজউদ্দৌলা' নাটকের নবাব সিরাজউদ্দৌলার সাথে সাদৃশ্যপূর্ণ। আলোচ্য নাটকে নবাব সিরাজউদ্দৌলা সিংহাসনে আসীন হয়েই নানা প্রতিবন্ধকতার মুখোমুখি হন। তিনি কতিপয় অমাত্যদের বিশ্বাসঘাতকতা এবং প্রাসাদ ষড়যন্ত্রের শিকার হয়ে বিপর্যয়ের মধ্যে পতিত হন। তারপরও তিনি শত্রুর কাছে মাথা নত করেননি। বিশ্বস্ত কয়েকজন সেনাপতি ও স্বল্পসংখ্যক সৈন্য নিয়েই তিনি ইংরেজদের বিরুদ্ধে প্রতিরোধ গড়ে তোলার চেষ্টা করেন। নিশ্চিত মৃত্যু জেনেও নবাব সিরাজউদ্দৌলা কোনো সন্ধির পথ বেছে নেননি বরং মৃত্যুকেই আলিজান করে নিয়েছেন অবলীলায়। উদ্দীপকে রাক্ষসরাজ রাবণকে নিদারুণ সংকটের মুখোমুখি হতে দেখা যায়। একদিকে শত্রুবেষ্টিত অবস্থা, অন্যদিকে আত্মীয়ের বিশ্বাসঘাতকতা তাঁকে বিপর্যন্ত করে তুলেছে। সর্বোপরি, যুদ্ধক্ষেত্রে পুত্রদের মৃত্যুসংবাদ রাবণকে করুণ পরিস্থিতির সম্মুখীন করেছে। এ অবস্থাতেও সে শত্রুকে রুখে দিতে বদ্ধপরিকর। তাই মৃত্যুভয় উপেক্ষা করে নিজেই রণসাজে সজ্জিত হয়ে যুদ্ধের ময়দানে অগ্রসর হয় রাবণ। আর রাবণ চরিত্রের এই সংকটাপন্ন দিকটি 'সিরাজউদ্দৌলা' নাটকের নবাব সিরাজউদ্দৌলার ক্ষেত্রেও দৃশ্যমান। এভাবেই চরিত্র দুইটি পরস্পর সাদৃশ্যপূর্ণ।"
        },
        {
          "label": "ঘ",
          "question": "'দেশের জন্য এ সংগ্রাম প্রকৃত বীরত্বের মহিমায় উজ্জ্বল।'- এ মন্তব্যের আলোকে উদ্দীপকের রাবণ নাটকের ও সিরাজউদ্দৌলার দেশপ্রেমের স্বরূপ মূল্যায়ন করো।",
          "explanation": "নিম্নের অনুরূপ: উদ্দীপকে প্রতিফলিত দেশপ্রেম 'সিরাজউদ্দৌলা' নাটকে নবাবের স্বাধীনতা রক্ষার তাগিদের মধ্য দিয়ে প্রতিফলিত হয়েছে। 'সিরাজউদ্দৌলা' নাটকে নবাব সিরাজউদ্দৌলা ছিলেন দেশপ্রেমে বলীয়ান। তিনি দেশের স্বাধীনতা-সার্বভৌমত্ব রক্ষায় আমৃত্যু লড়াই করেছেন। অমাত্যবর্গের বিশ্বাসঘাতকতা ও প্রাসাদ ষড়যন্ত্র এবং ইংরেজ বেনিয়াদের আগ্রাসন তাঁকে টলাতে পারেনি। তাই পলাশির যুদ্ধে পরাজিত হয়েও তিনি দেশপ্রেমিক জনতাকে আহ্বান জানিয়েছেন ইংরেজদের বিরুদ্ধে রুখে দাঁড়ানোর জন্য। উদ্দীপকে রাক্ষসরাজ রাবণ দেশপ্রেমের এক অনুপম দৃষ্টান্ত উপস্থাপন করেছেন। তিনি চারদিকের বিশ্বাসঘাতকতা ও প্রতারণার কারণে বিপর্যয়কর অবস্থায় পতিত হলেও ভেঙে পড়েননি। যুদ্ধের ময়দান থেকে বীর পুত্রদের মৃত্যুসংবাদ শুনেও নিজের প্রতিজ্ঞায় অটল থেকেছেন তিনি। দেশকে রক্ষার সংগ্রামে রাবণ নিজেই রণসাজে সজ্জিত হয়ে ছুটে গিয়েছেন রণাঙ্গনে। দেশের জন্য রাবণের এই ত্যাগ ও সংগ্রাম তাঁকে বীরত্বের মহিমায় উজ্জ্বল করে তুলেছে। 'সিরাজউদ্দৌলা' নাটকের নবাব সিরাজউদ্দৌলা তাঁর কর্মকাণ্ডে দেশপ্রেমের যে স্বরূপ তুলে ধরেছেন তা উদ্দীপকের রাক্ষসরাজ রাবণের দেশপ্রেমের সমতুল্য। নবাব সিরাজউদ্দৌলা যেমন দেশের স্বাধীনতা ও সার্বভৌমত্ব রক্ষায় বদ্ধপরিকর ছিলেন তেমনি রাবণও দেশের স্বাধীনতা রক্ষায় ছিলেন প্রতিশ্রুতিশীল। তাঁরা উভয়ই দেশমাতৃকার জন্য মৃত্যুভয় উপেক্ষা করে ছুটে গিয়েছেন রণাফানে। তাই বলা যায়, 'সিরাজউদ্দৌলা' নাটকের নবাব সিরাজউদ্দৌলার দেশাত্মবোধের মধ্য দিয়ে উদ্দীপকে প্রকাশিত দেশপ্রেমের দিকটি প্রতিফলিত হয়েছে।"
        }
      ]
    },
    {
      "number": "11",
      "uddipok": "বাল্মীকির 'রামায়ণ'কে মাইকেল মধুসূদন দত্ত নতুন আঙ্গিকে উপস্থাপন করেন তাঁর 'মেঘনাদবধ' মহাকাব্যে। যেখানে রাবণ ও তার পুত্র মেঘনাদ মহাপরাক্রমশালী বীর হওয়া সত্ত্বেও ঘরের শত্রু বিভীষণের কারণে পরাজিত হয় রামের বাহিনীর কাছে।",
      "tag": "ACC 25",
      "sub_questions": [
        {
          "label": "ক",
          "question": "'সিরাজউদ্দৌলা' নাটকে কয়টি অংক রয়েছে?",
          "explanation": "'সিরাজউদ্দৌলা' নাটকে ৪টি অভক রয়েছে।"
        },
        {
          "label": "খ",
          "question": "'ব্রিটিশ সিংহ ভয়ে লেজ গুটিয়ে নিলেন, এ বড় লজ্জার কথা।'-ব্যাখ্যা করো।",
          "explanation": "ফোর্ট উইলিয়াম দুর্গে নবাব সিরাজউদ্দৌলার আক্রমণের মুখে ইংরেজরা পালিয়ে যাওয়ায় প্রশ্নোক্ত উক্তিটি করা হয়েছে। ১৭০৬ সালে প্রতিষ্ঠিত, ফোর্ট উইলিয়াম দুর্গে ইংরেজরা 'নবাবের বিনা অনুমতিতে সামরিক শক্তি বৃদ্ধি করে। তাই নবাব ওই দুর্গ আক্রমণ করেন। ইংরেজ সৈন্যরা নবাবের সৈন্যদের আক্রমণের মুখে দিশাহারা হয়ে পড়লে ক্যাপ্টেন মিনচিন, কাউন্সিলর ফকল্যান্ড ও ম্যানিংহাম নৌকাযোগে দুর্গ থেকে পালিয়ে আত্মরক্ষা করে। শেষ পর্যায়ে ক্যাপ্টেন ক্লেটনও গভর্নর ড্রেকের সাথে পরামর্শের নাম করে আত্মরক্ষার্থে সব প্রতিজ্ঞা ভুলে দুর্গ থেকে পালিয়ে যায়। তাই ব্যঙ্গার্থে প্রশ্নোক্ত কথাটি বলা হয়েছে।"
        },
        {
          "label": "গ",
          "question": "উদ্দীপকে 'সিরাজউদ্দৌলা' নাটকের কোন বিষয়টি প্রকাশ পেয়েছে? ব্যাখ্যা করো।",
          "explanation": "নিম্নের অনুরূপ: উদ্দীপকে 'সিরাজউদ্দৌলা' নাটকে বর্ণিত বিশ্বাসঘাতকতার প্রেক্ষিতে দেশপ্রেমিক শক্তির পরাজয়ের দিকটি ফুটে উঠেছে। 'সিরাজউদ্দৌলা' নাটকে নবাব সিরাজউদ্দৌলা করুণ পরিণতি বরণ - করেছিলেন। প্রবল সমরসামর্থ্য থাকা সত্ত্বেও দরবারের বিশ্বাসঘাতক অমাত্যবর্গের কারণে নবাব সিরাজউদ্দৌলা পলাশির যুদ্ধে ইংরেজদের কাছে পরাজিত হয়েছিলেন। তাঁর প্রধান সেনাপতি মিরজাফর তার সহযোগীদের নিয়ে ইংরেজদের পক্ষে কাজ করেছিল। ফলে নবাব পলাশির যুদ্ধে . ইংরেজদের বিরুদ্ধে দাঁড়াতে পারেননি। উদ্দীপকে গৃহশত্রুর কারণে দেশপ্রেমিক শক্তির পরাজয়ের দিকটি তুলে ধরা হয়েছে। সেখানে মাইকেল মধুসূদন দত্ত দেখিয়েছেন মেঘনাদ প্রবল দেশপ্রেম নিয়ে কীভাবে গৃহশত্রুর চক্রান্তের শিকার হয়েছিল। বিশ্বাসঘাতকতার বলি হয়ে মেঘনাদের পরাজয় ঘটে এবং রাম-রাবণের বিজয় সূচিত হয়। আর উদ্দীপকের এ দিকটি 'সিরাজউদ্দৌলা' নাটকের মিরজাফরের বিশ্বাসঘাতকতা ও নবাবের পরাজয়ের দিকটির প্রতিফলনই নির্দেশ করে।"
        },
        {
          "label": "ঘ",
          "question": "'উদ্দীপকের রাবণ ও 'সিরাজউদ্দৌলা' নাটকের সিরাজের পতনের কারণ একই সূত্রে গাঁথা।\"- মন্তব্যটি বিশ্লেষণ করো।",
          "explanation": "উদ্দীপকের রাবণ ও 'সিরাজউদ্দৌলা' নাটকের সিরাজউদ্দৌলার পতনের কারণ কাছের মানুষদের বিশ্বাসঘাতকতা। 'সিরাজউদ্দৌলা' নাটকে নবাব সিরাজউদ্দৌলার অপরিসীম দেশপ্রেম এবং তাঁর বিপরীতে বিশ্বাসঘাতক শ্রেণির প্রাসাদ ষড়যন্ত্রের কাহিনি বর্ণিত হয়েছে। নবাব সিরাজউদ্দৌলা ক্ষমতার মসনদে বসার পরই তাঁর বিরুদ্ধে নানা ষড়যন্ত্র শুরু হয়। দেশীয় চক্রান্তের পাশাপাশি ইংরেজ বণিকদের প্রবল বাধার মুখে পড়তে হয় তাঁকে। এই যড়যন্ত্র ও বিশ্বাসঘাতকতার কারণে তাঁর পতন হয়। উদ্দীপকের রাবণের সীমাহীন দেশপ্রেম এবং অসাধারণ বীরত্ব থাকা সত্ত্বেও পরাজিত হয়েছিল। গৃহশত্রু বিভীষণের বিশ্বাসঘাতকতা তার পরাজয়ের কারণ। 'সিরাজউদ্দৌলা' নাটকে নবাব যেমন দৃঢ়চিত্ত ছিলেন নিজের সংকল্পে, তেমনি উদ্দীপকের রাবণও নিজের সংকল্পে দৃঢ়চিত্ত। তাঁরা দুজনেই সীমাহীন দেশপ্রেমের অধিকারী এবং সাহসী বীর। কিন্তু বিশ্বাসঘাতকদের চাতুর্যের কাছে তাঁদের পরাজিত হতে হয়। তাই বলা যায়, প্রশ্নোক্ত মন্তব্যটি যথার্থ।"
        }
      ]
    }
  ]
}