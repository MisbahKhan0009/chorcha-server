{
  "title": "হলিক্রস কলেজ ২০২৫",
  "subtitle": "(11)",
  "questions": [
    {
      "number": "1",
      "uddipok": "দৈনিক সংবাদপত্রের শিরোনাম 'যৌতুকের কারণে মানিকগঞ্জে স্বামীর হাতে স্ত্রী খুন' 'যৌতুক একটি সামাজিক ব্যাধি' 'নারী ও শিশুর প্রতি সহিংসতা রোধে এগিয়ে আসুন' 'নারী উদ্যোক্তাদের প্রতি সরকারের আরও সহযোগিতার আশ্বাস' 'আন্তর্জাতিক নারী দিবসে ৪ নারী উদ্যোক্তার সফলতার গল্প'",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "মাসি-পিসির গলার আওয়াজ ঝরঝরে ও মোটা।"
        },
        {
          "label": "খ",
          "question": "'বজ্জাত হোক, খুনে হোক, জামাই তো।'- বক্তব্যটি ব্যাখ্যা করো।",
          "explanation": "'মাসি-পিসি' গল্পের আহ্লাদির মাসি জামাই জগুর প্রসঙ্গে প্রশ্নোক্ত কথাটি বলে। গল্পের আলোচ্য অংশে প্রকাশ পেয়েছে জামাইয়ের প্রতি বাঙালি শাশুড়ি শ্রেণির স্নেহপরায়ণ মনোভাব। জগু বদ স্বভাবের লোক, তাই সে স্ত্রী আহ্লাদিকে নির্যাতন করে। আহ্লাদির অভিভাবক কেবল 'মাসি-পিসি'। তাই তারা আহ্লাদিকে নিজেদের কাছে রেখে দেয়। জগুর বাড়িতে আহ্লাদিকে না পাঠালেও জগু যখন তাদের বাড়িতে আসে, তখন 'মাসি-পিসি' ছাগল বেচে জামাইকে ভালোমন্দ খাওয়ায় এবং ভবিষ্যতেও বাড়িতে আসলে এমন খাতির-যত্নে রাখবে তারা। কারণ তাদের দৃষ্টিতে জামাতা আদর ও সম্মানের পাত্র।"
        },
        {
          "label": "গ",
          "question": "",
          "explanation": "উদ্দীপকে বর্ণিত নারীর প্রতি সহিংসতা ও নারী উদ্যোক্তাদের স্বাবলম্বিতার শিরোনামগুলো 'মাসি-পিসি' গল্পে আহ্লাদির সহিংসতার শিকার হওয়া ও মাসি-পিসির স্বনির্ভর জীবনযাত্রায় প্রকাশিত হয়েছে। 'মাসি-পিসি' গল্পে আহ্লাদি স্বামীর অত্যাচারের শিকার এক নারী। স্বামীর নির্যাতন তার জীবনকে বিপর্যয়ের মধ্যে ফেলে দিয়েছে। পাশাপাশি ভাগ্যবিড়ম্বনার শিকার আরও দুই নারী মাসি-পিসি, যারা জীবনের সংকটকালে অর্থ উপার্জনের চেষ্টায় স্বনির্ভর হয়ে উঠেছে। উদ্দীপকে বর্ণিত সংবাদ শিরোনামগুলো নারীকেন্দ্রিক। নারীর প্রতি সহিংসতার সংবাদ উঠে এসেছে এসব শিরোনামে। পাশাপাশি নারী উদ্যোক্তাদের সংবাদ নারীদের স্বাবলম্বী হয়ে ওঠার ইঙ্গিত প্রকাশ করছে। উদ্দীপকে বর্ণিত নারী সহিংসতা ও নারী উদ্যোক্তাদের সংবাদের প্রতিচ্ছবিই প্রকাশ পেয়েছে 'মাসি-পিসি' গল্পে। আহ্লাদির নির্যাতিত হওয়া এবং মাসি-পিসির স্বনির্ভর হয়ে ওঠার মধ্য দিয়ে।"
        },
        {
          "label": "ঘ",
          "question": "\"\"মাসি-পিসি' গল্পটি নারীশক্তি উদ্বোধনের অনুপ্রেরণা।\" উদ্দীপক ও গল্প অনুসারে তোমার শিখনফল লেখো।",
          "explanation": "'মাসি-পিসি' গল্পে মাসি-পিসির সংগ্রাম ও দৃঢ় চেতনা প্রকাশে গল্পটিকে নারীশক্তি উদ্বোধনের অনুপ্রেরণা হিসেবে বিবেচনা করা যায়। 'মাসি-পিসি' গল্পে আহ্লাদির মাসি ও পিসি ব্যক্তিজীবনের নির্মমতা ও নিষ্ঠুর সমাজের বিরুদ্ধে ক্রমাগত সংগ্রাম করে বেঁচে আছে। দুর্ভিক্ষের থাবা থেকে বাঁচতে তারা বেছে নিয়েছে অর্থোপার্জনের পথ। অত্যাচারী স্বামীর পরিবারে আহ্লাদিকে না পাঠানোর দৃঢ়তা ও তাকে রক্ষা করতে প্রাণপণ লড়াইয়ে তাদের দৃঢ় মনোবল ও আত্মবিশ্বাসী চেতনার প্রকাশ ঘটেছে। উদ্দীপকের শিরোনামগুলোর মধ্যে নারী উদ্যোক্তাদের সফলতার সংবাদ নারীদের স্বাবলম্বী হয়ে ওঠার দৃষ্টান্ত উপস্থাপন করে। বর্ণিত শিরোনামগুলোর আলোকে বলা যায়, নারীরা আর পিছিয়ে নেই, তারাও স্বনির্ভর ও স্বাধীন হয়ে উঠছে। 'মাসি-পিসি' গল্পে সংগ্রামরত মাসি-পিসি জীবনকে গ্রহণ করেছে স্পর্ধা হিসেবে। তারা কঠোর পরিশ্রমে জীবিকানির্বাহের পাশাপাশি আহ্লাদিকে আগলে রেখেছে সমাজের রক্তচক্ষু থেকে। মাসি-পিসির চরিত্রের দৃঢ়তায় উদ্দীপকে বর্ণিত সংবাদ শিরোনামের নারী উদ্যোক্তাদের ছায়া লক্ষ করা যায়। তাই আলোচ্য গল্প ও উদ্দীপক বিশ্লেষণে 'মাসি-পিসি' গল্পটিকে নারীশক্তি উদ্বোধনের অনুপ্রেরণা বলা যায়।"
        }
      ]
    },
    {
      "number": "2",
      "uddipok": "'আত্মদীপো ভব, আত্মশরণ্যে ভব, অনন্যে শরণ্যে ভব' নিজেকে প্রদীপ করে তোলো। সেই আলোয় নিজের পথ খুঁজে নাও। হে আনন্দ। নিজেই নিজের প্রদীপ হও। নিজে নিজের শরণ লও। বাহিরের কাহারো শরণ লইও না। সত্যের শরণ গ্রহণ করো। [গৌতম বুদ্ধ]",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "যারা আত্মকে চিনতে পারে, তারা অসাধ্য সাধন করতে পারবেন বলে নজরুল মনে করেন।"
        },
        {
          "label": "খ",
          "question": "",
          "explanation": "নজরুলের মতে যে নিজ ধর্মের সত্যকে চিনেছে, সে কখনো অন্য ধর্মকে ঘৃণা করতে পারে না। নিজ ধর্মের প্রতি যার বিশ্বাস আছে, যে ধর্মের প্রকৃত সত্য উপলব্ধি করতে পেরেছে, তার মধ্যে অন্য ধর্মের প্রতিও শ্রদ্ধাবোধ তৈরি হয়। মানুষের প্রাণের মিল থাকে যেখানে, যেখানে আদত সত্যের মিল থাকে, সেখানে ধর্মের পার্থক্য মানুষকে সংকীর্ণ করে না বরং ভিন্নতা সত্ত্বেও সেখানে মিলনের পথ তৈরি হয়। ধর্মের প্রকৃত সত্যের সন্ধান পেলে অন্য ধর্মের প্রতি মানুষ সহানুভূতিশীল হয়ে ওঠে, শ্রদ্ধা করে এবং ধর্মের আগে মানুষকেই প্রাধান্য দিতে শেখে।"
        },
        {
          "label": "গ",
          "question": "",
          "explanation": "নিজের আলোয় আলোকিত হওয়া কিংবা আত্মশক্তিতে চালিত হওয়ার আহ্বানে উদ্দীপকের সাথে 'আমার পথ' প্রবন্ধের সাদৃশ্য রয়েছে। 'আমার পথ' প্রবন্ধে কাজী নজরুল ইসলাম মানুষকে তার নিজের সত্যের অনুসন্ধানের আহ্বান জানিয়েছেন। নিজের সত্য, নিজের শক্তিকে উপলব্ধি করার মধ্য দিয়েই মানুষ আত্মনির্ভরশীল হয়ে ওঠে। আত্মনির্ভরতাই মানুষকে প্রকৃত মানুষ করে তোলে। উদ্দীপকে গৌতম বুদ্ধের বাণীতে নিজেকে নিজের আলোকবর্তিকা হওয়ার কথা প্রকাশ পেয়েছে। অন্যের আশ্রয় ত্যাগ করে সত্যের আশ্রয়ে নিজেই নিজের অবলম্বন হওয়ার আহ্বান তাঁর বাণীতে। 'আমার পথ' প্রবন্ধে প্রাবন্ধিক যে আত্মকে চেনাও নিজের সত্যের অনুগামী হওয়ার আহ্বান জানিয়েছেন, তারই সংক্ষিপ্ত প্রকাশ দেখা যায় উদ্দীপকে। সুতরাং, আত্মনির্ভরশীলতার এই যে আহ্বান, এটির সাথেই উদ্দীপকের 'আমার পথ' প্রবন্ধের সাদৃশ্য লক্ষ করা যায়।"
        },
        {
          "label": "ঘ",
          "question": "",
          "explanation": "বর্তমান ব্যক্তিস্বাতন্ত্র্যবাদী সমাজ ও রাষ্ট্রব্যবস্থার প্রেক্ষাপটে গৌতম বুদ্ধের বাণী এবং কাজী নজরুল ইসলামের একক শক্তিতে অগ্রসর হওয়ার চেতনা তরুণ প্রজন্মকে ব্যাপকভাবে অনুপ্রাণিত করে। 'আমার পথ' প্রবন্ধে ব্যক্তির ব্যক্তিসত্তাকেই মুখ্য করে দেখা হয়েছে। ব্যক্তি নিজের ভিতরের সত্যকে যদি চিনতে পারে, পরনির্ভরশীলতা অতিক্রম করে আত্মনির্ভর হয়ে উঠতে পারে, তাহলে তার দ্বারা সবকিছুই অর্জন করাও সম্ভব। যে আত্মশক্তিতে স্বনির্ভর হয়ে উঠতে পারে, তার আর কাউকে অনুসরণ করার প্রয়োজন হয় না। তাকে কেউ দমিয়ে রাখতে পারে না। উদ্দীপকের বাণীতে দেখা যায়, গৌতম বুদ্ধ নিজেকে নিজের বাতিঘর করে তুলতে বলেছেন। অন্যের শরণাপন্ন না হয়ে নিজেকে নিজের অবলম্বন করে তোলার আহ্বান জানিয়েছেন। সত্যের অনুসন্ধান ও তাকে আশ্রয় হিসেবে গ্রহণ করার বার্তা প্রকাশ পেয়েছে তাঁর বাণীতে। 'আমার পথ' প্রবন্ধে যে ব্যক্তিস্বাতন্ত্র্যবাদের প্রতি জোর দেওয়া হয়েছে, বর্তমান সমাজ ও রাষ্ট্রব্যবস্থা সেই দিকেই ধাবিত হচ্ছে। বর্তমান সমাজ কিংবা রাষ্ট্র ব্যক্তিকেই সর্বোচ্চ গুরুত্ব দিয়ে তার কার্যক্রম পরিচালনা করছে। ফলে দেখা যায়, উদ্দীপকে গৌতম বুদ্ধের বাণীতে যে আত্মনির্ভরতা এবং কাজী নজরুল ইসলামের একক, শক্তিতে অগ্রসর হওয়ার যে চেতনা প্রকাশ পেয়েছে, তা বর্তমান সমাজ ও রাষ্ট্রব্যবস্থারই অনুকরণীয় বৈশিষ্ট্য। এজন্যই এ বিষয়গুলো তরুণ প্রজন্মকে দারুণভাবে অনুপ্রাণিত করে।"
        }
      ]
    },
    {
      "number": "3",
      "uddipok": "'পরের হিতের জন্য ভাব যদি নিরবধি। নিজ সুখ ভুলে গিয়ে ভাবিলে পরের কথা, মুছালে পরের অশ্রু-মুছালে পরের ব্যথা। আপনাকে বিলাইয়া দীন-দুঃখীদের মাঝে, বিদূরিলে পর দুঃখ সকালে বিকালে সাঁঝে।'",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "স্রেফ সদিচ্ছা দ্বারা মানবকল্যাণ সাধিত হয় না।"
        },
        {
          "label": "খ",
          "question": "",
          "explanation": "দয়া বা করুণার বশবর্তী হয়ে দানখয়রাত করলে তাতে মনুষ্যত্বের অবমাননা হয় বলে লেখক তাকে মানবকল্যাণ বলে মনে করেন না। মানবকল্যাণের গুরুত্বপূর্ণ দিক হলো মানুষকে মর্যাদাবান করে তোলা। মানুষকে মানুষ হিসেবে এবং মানবিক বৃত্তি বিকাশের সুযোগ তৈরির মধ্য দিয়েই প্রকৃত মানবকল্যাণ সাধিত হয়। নিছক করুণার বশবর্তী হয়ে দানখয়রাতে মানব-মর্যাদার অবমাননা হয়। মানুষকে আত্মমর্যাদাসম্পন্ন করে তুলতে না পারলে লেখক সে কল্যাণকে কল্যাণ নয়, অনুগ্রহ হিসেবে চিহ্নিত করেছেন।"
        },
        {
          "label": "গ",
          "question": "",
          "explanation": "উদ্দীপকের কবিতাংশটি 'মানব-কল্যাণ' প্রবন্ধে বর্ণিত মানুষের সার্বিক মঙ্গলের প্রয়াস নিয়ে কল্যাণময় পৃথিবী রচনার দিকটির সঙ্গে সাদৃশ্যপূর্ণ। 'মানব-কল্যাণ' প্রবন্ধে প্রাবন্ধিক মানবকল্যাণ ধারণাটির তাৎপর্য বিচারে সচেষ্ট হয়েছেন। তাঁর ধারণা- করুণাবশত দানখয়রাত করা সংকীর্ণ মনোভাবের পরিচায়ক। তিনি মনে করেন, মানুষের সার্বিক মঙ্গলের প্রয়াসই হলো মানবকল্যাণ। তাঁর বিশ্বাস, পারস্পরিক সাহায্য-সহযোগিতা ও নিঃস্বার্থ মনোভাবই পারে মানুষের প্রকৃত কল্যাণ সাধন করতে। উদ্দীপকে পৃথিবীতে মানুষের আগমনের প্রকৃত উদ্দেশ্য তুলে ধরা হয়েছে। সেখানে বলা হয়েছে, মানুষ পৃথিবীতে কেবল নিজেকে নিয়ে ব্যস্ত থাকতেই আসেনি বরং অপরের কল্যাণে নিজেকে নিয়োজিত করে পারস্পরিক সহযোগিতাপূর্ণ একটি কল্যাণময় রাষ্ট্র প্রতিষ্ঠার জন্য এসেছে। তাহলেই মানুষের দুঃখ দূর হবে এবং প্রকৃত কল্যাণ সাধিত হবে। তাই বলা যায়, উদ্দীপকটি 'মানব-কল্যাণ' প্রবন্ধে বর্ণিত কল্যাণময় পৃথিবী রচনার ক্ষেত্রে পারস্পরিক সাহায্য ও সহযোগিতার দিকের সঙ্গে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের মূলভাব 'মানব-কল্যাণ' প্রবন্ধের আত্মমর্যাদা, মুক্তবুদ্ধির চর্চা, মানব-কল্যাণে ব্যক্তি ও প্রতিষ্ঠানের কর্তব্য প্রভৃতি মূলভাবকে সামগ্রিকভাবে ফুটিয়ে তোলেনি। 'মানব-কল্যাণ' প্রবন্ধের মূলভাবে সামগ্রিকভাবে ফুটে উঠেছে মানব-কল্যাণের উদ্দেশ্য, ধরন, প্রভাব ইত্যাদি। লোক দেখানো মানব-কল্যাণ যে মানুষের আত্মমর্যাদা নষ্ট করে, সে বিষয়টিতেও আলোকপাত করা হয়েছে। তাছাড়া মুক্তিবুদ্ধির চর্চার মাধ্যমে কীভাবে কল্যাণময় পৃথিবী গড়ে তোলা সম্ভব, সেটিও তুলে ধরা হয়েছে। সামগ্রিকভাবে মানব-কল্যাণ করতে হলে ব্যক্তির সাথে রাষ্ট্র ও অন্যান্য প্রতিষ্ঠানকে ভূমিকা রাখতে হয়। উদ্দীপকের মূলভাবে কেবল অপরের কল্যাণ করার কথা বলা হয়েছে। নিজের সুখ বিসর্জন দিয়ে হলেও অন্যের হিত চিন্তা করা প্রয়োজন। দীনদুঃখীর মাঝে নিজেকে বিলিয়ে দিতে হবে। সকাল-সন্ধ্যায় অন্যের দুঃখ দূর করার প্রচেষ্টায় থাকতে হবে। কেবল কল্যাণ কাজে নিজেকে নিয়োজিত রাখার বিষয়টিই উদ্দীপকে তুলে ধরা হয়েছে। 'মানব-কল্যাণ' প্রবন্ধের মূলভাব আরও ব্যাপক। 'মানব-কল্যাণ' প্রবন্ধে শুধু অপরের কল্যাণ করাকেই মূল প্রতিপাদ্য করা হয়নি বরং অন্যের মঙ্গল যেন যথাযথভাবে হয় সে বিষয়ে দৃষ্টি আকর্ষণ করা হয়েছে। আমাদের সমাজে সামান্য কিছু দিয়েই নিজেকে দানশীল হিসেবে উপস্থাপন করা হয়। তুচ্ছ জিনিস দান করে জাহির করা হয় মানবতার দরদি হিসেবে। এসবের মূল উদ্দেশ্য মানব-কল্যাণ নয়। এতে মানুষকে হেয়প্রতিপন্ন করা হয়। মানব-মর্যাদা নষ্ট করে কখনো কারো কল্যাণ করা যায় না। সামান্য কিছু দেওয়ার নাম মানব-কল্যাণ নয়। মানুষের সার্বিক মঙ্গল করার প্রয়াসই প্রকৃত অর্থে মানব-কল্যাণ। একাজ রাষ্ট্রকেও করতে হবে। একাকী কারো পক্ষে মানুষের সার্বিক কল্যাণ করা অসম্ভব। মুক্তিবুদ্ধির সাহায্যে সুপরিকল্পিত পথেই কল্যাণময় পৃথিবী গড়ে তোলা সম্ভব। মানুষকে তুচ্ছতাচ্ছিল্য কিংবা কোনো রকম অপমান-অবমাননার পথ ধরে মানব-কল্যাণ সাধিত হতে পারে না। প্রবন্ধের এই সামগ্রিক মূলভাব উদ্দীপকের মূলভাবে ফুটে ওঠেনি। কেবলমাত্র অন্যের কল্যাণের জন্য নিজেকে নিয়োজিত রাখার মূলভাবই উদ্দীপকে প্রতীয়মান হয়।"
        }
      ]
    },
    {
      "number": "4",
      "uddipok": "মুক্তিযুদ্ধ চলাকালে একটি ছাত্রাবাস থেকে মিলিটারিরা আজাদকে তুলে নিয়ে যায়। পাশবিক নির্যাতন চালিয়ে তারা তার পিতার সন্ধান চায়। ক্ষতবিক্ষত হয়েও আজাদ নিশ্চুপ থাকে। মনে পড়ে বাবার শেষ উপদেশ, 'জীবনের চেয়ে দেশ অনেক বড়ো।' নিজেকে একজন দেশপ্রেমী মুক্তিযোদ্ধার সন্তান মনে করে গর্বে তার বুক ফুলে ওঠে।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "'রেইনকোট' গল্পে ইসহাক এপ্রিলের শুরু থেকে বাংলা বলা ছেড়েছে।"
        },
        {
          "label": "খ",
          "question": "",
          "explanation": "১৯৭১ সালের ২৫শে মার্চ দিবাগত রাতে পাকিস্তানি বাহিনী ঢাকায় যে ভয়াবহ ধ্বংসযজ্ঞ ও হত্যাকাণ্ড পরিচালনা করেছিল, ক্রাক-ডাউনের রাত বলতে তাকেই বোঝানো হয়েছে। ১৯৭১ সালে অপ্রত্যাশিতভাবে পাকিস্তানি সেনারা নিরীহ বাঙালির উপর ঝাঁপিয়ে পড়ে। তারা ২৫শে মার্চের দিবাগত রাতে ঢাকায় ভয়াবহ ধ্বংসযজ্ঞ চালায়। এই ভয়াবহ হত্যাকাণ্ডের রাতটিকেই 'ক্রাক-ডাউনের রাত' বলা হয়েছে।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকের সাজ্জাদ 'রেইনকোট' গল্পের নুরুল হুদা চরিত্রের সঙ্গে তুলনীয়। 'রেইনকোট' গল্পের কথক নুরুল হুদা ভীতু প্রকৃতির মানুষ। মুক্তিযোদ্ধা শ্যালকের রেইনকোট গায়ে দিয়ে সাধারণ ভীতু প্রকৃতির কলেজ শিক্ষকের মাঝে সঞ্চারিত হয় উষ্ণতা, সাহস ও দেশপ্রেম। দেশপ্রেমে উদ্বুদ্ধ হয়ে তাই পাকিস্তানিদের শত নির্যাতনের পরও মুক্তিযোদ্ধা শ্যালক সম্পর্কে কোনো তথ্য প্রকাশ করেননি নুরুল হুদা। উদ্দীপকের সাজ্জাদ একজন বীর মুক্তিযোদ্ধার সন্তান। মুক্তিযুদ্ধ চলাকালে মিলিটারিরা তাকে গ্রেপ্তার করে এবং পিতার সন্ধান চেয়ে তার উপর অমানবিক নির্যাতন চালায়। জীবনের চেয়ে দেশ বড়ো- পিতার এই উপদেশ স্মরণ করে শত নির্যাতনেও সে কোনো তথ্য প্রকাশ করেনি বরং নিজেকে একজন মুক্তিযোদ্ধার সন্তান ভেবে গর্বে তার বুক ফুলে ওঠে। আলোচ্য গল্পের নুরুল হুদা চরিত্রেও অনুরূপ দেশপ্রেম ও আত্মীয় মুক্তিযোদ্ধার নাম গোপন রাখার প্রবণতা লক্ষ করা যায়। তাই বলা যায়, 'রেইনকোট' গল্পের নুরুল হুদা চরিত্রের সঙ্গে উদ্দীপকের সাজ্জাদের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "নিম্নের অনুরূপঃ 'রেইনকোট' গল্পের মূলকথা হলো দেশপ্রেমের চেতনাকে হৃদয়ে লালন করা, যার সঙ্গে উদ্দীপকের সাজ্জাদের চেতনার সম্পূর্ণ মিল রয়েছে। 'রেইনকোট' গল্পে মুক্তিযোদ্ধার রেইনকোট পরিধান করে ভীতু প্রকৃতির এক মানুষের সাহসী হয়ে ওঠার ব্যঞ্জনাময় প্রকাশ ঘটেছে। রেইনকোটের প্রভাবে নুরুল হুদার মাঝে দেশপ্রেমের সঞ্চার ঘটেছে। মুক্তিযোদ্ধাদের সঙ্গে তাঁর আঁতাঁতের অভিযোগে তিনি আনন্দিত হন এবং মুক্তিযোদ্ধাদের সাথে একাত্মতা অনুভব করেন। আর তাই প্রচণ্ড নির্যাতনেও তিনি শ্যালক মুক্তিযোদ্ধার কোনো তথ্য শত্রুদের কাছে প্রকাশ করেননি। উদ্দীপকের সাজ্জাদ দেশপ্রেমের আদর্শে উদ্বুদ্ধ। একজন দেশপ্রেমী মুক্তিযোদ্ধার চেতনাকে সে অন্তরে লালন করে। তাই শত্রুদের নির্যাতনে ক্ষতবিক্ষত হলেও মুক্তিযোদ্ধা পিতার কোনো তথ্য সে শত্রুদের দেয়নি। আপন জীবনের চেয়ে দেশের মূল্য বেশি- এই বিষয়টি সে উপলব্ধি করতে পেরেছিল। তাই মুক্তিযোদ্ধাদের রক্ষায় সে নিজের জীবন বিসর্জন দিতে প্রস্তুত হয়েছিল। 'রেইনকোট' গল্পের নুরুল হুদা এবং উদ্দীপকের সাজ্জাদ উভয়ই দেশপ্রেমের চেতনাকে হৃদয়ে লালন করেছে। মুক্তিযুদ্ধের সময় এ দেশের মানুষ পাকিস্তানি হানাদার বাহিনীর নির্মম নিপীড়ন ও নির্যাতন সহ্য করেছে।"
        }
      ]
    },
    {
      "number": "5",
      "uddipok": "পুষ্প ফোটে কোন কুঞ্জবনে, কোন নিভৃতে ওরে, কোন গহনে। মাতিল আকুল দখিনা বায়ু সৌরত চঞ্চল সঞ্চরণে। বন্ধুহারা মম অন্ধকারে আছি বসে অবসন্ন ঘরে উৎসব রাজ কোথায় বিরাজে কে লয়ে যাবে সে ভুবনে।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "কবি সুফিয়া কামাল ১৯১১ সালে জন্মগ্রহণ করেন।"
        },
        {
          "label": "খ",
          "question": "",
          "explanation": "বিদায়ি শীতের রিক্ততার স্মৃতি কবিকে আচ্ছন্ন করে রেখেছে বলে তিনি বসন্তের আগমনে উদাসীন। প্রকৃতি বসন্তের আগমনে ফুলের সাজে সাজলেও কবির মনজুড়ে আছে শীতের রিক্ততার ছবি। শীত যেন সর্বরিক্ত সন্ন্যাসীর মতো কুয়াশায় চাদর গায়ে পত্রপুষ্পহীন দিগন্তের পথে চলে গেছে। শীতের রিস্ততা কবিমনে গভীর বেদনার মতো গেঁথে আছে। বস্তুত শীতের রিস্ততার প্রতীকে এ কবিতায় প্রকাশিত হয়েছে কবির ব্যক্তিগত জীবনের বিষাদময় ঘটনা। বসন্তের প্রতি কবি তাই উদাসীন।"
        },
        {
          "label": "গ",
          "question": "",
          "explanation": "উদ্দীপকের প্রথম তিন চরণে 'তাহারেই পড়ে মনে' কবিতার বসন্তের আগমনে প্রকৃতির বুকে যে পরিবর্তন সূচিত হয় সেই দিকটির প্রতিফলন ঘটেছে। 'তাহারেই পড়ে মনে' কবিতায় বসন্তের আগমনে প্রকৃতি যে নতুনরূপে সাজে তার বর্ণনা রয়েছে। বসন্তের আগমনে চারদিকে ফুল ও ফলের সমারোহ থাকে। বাতাবি লেবুর ফুল ও আমের মুকুল ফোটে এই বসন্তেই বসন্ত-প্রকৃতির এই অপরূপ সৌন্দর্যে মুগ্ধ হয়ে কবিমনে আনন্দের শিহরন জাগাবে সেটিই প্রত্যাশিত ছিল। কিন্তু শোকাচ্ছন্ন কবির অন্তরকে বসন্ত স্পর্শই করতে পারেনি। উদ্দীপকের প্রথম তিন চরণে বলা হয়েছে যে প্রকৃতিতে বসন্তের ছোঁয়া লেগেছে। পুষ্প ফুটেছে কুঞ্জবনে। দখিনা বাতাসে পুষ্পের সৌরভচারদিক মুখরিত করেছে। 'তাহারেই পড়ে মনে' কবিতায়ও বসন্তের আগমনি ধ্বনিত হয়েছে। বাতাবি লেবুর ফুল ফুটেছে, ফুটেছে আমের মুকুল। দখিনা বাতাসে তার গন্ধ চতুর্দিকে ছড়িয়ে পড়েছে। বসন্তের এই আগমনি বার্তা উদ্দীপকেও ফুটে উঠেছে।"
        },
        {
          "label": "ঘ",
          "question": "",
          "explanation": "ব্যক্তিগত জীবনের সঙ্গে প্রকৃতির অনুষঙ্গ উপস্থাপিত হওয়ায় বলা যায় উদ্দীপকটি 'তাহারেই পড়ে মনে' কবিতার প্রচ্ছন্নরূপ। 'তাহারেই পড়ে মনে' কবিতায় চারদিকে ফুলের সমারোহ, দক্ষিণা বাতাস, আমের মুকুলসহ প্রকৃতির বিভিন্ন অনুষঙ্গ নিয়ে বসন্তের আগমন ঘটে কিন্তু কবি ঋতুরাজ বসন্তের আগমনে উদ্বেলিত, উচ্ছ্বসিত হতে পারেন না। কেননা, কবি তার স্বামীর শোক এখনো কাটিয়ে উঠতে পারেননি। তার হৃদয়জুড়ে রয়েছে স্বামীর স্মৃতি। উদ্দীপকে প্রকৃতির ভিন্ন অনুষঙ্গের মাধ্যমে কবি তাঁর বন্ধু হারানোর যন্ত্রণা বর্ণনা করেছেন। এখানে গাছে গাছে ফুল, দখিনা বায়ুর সমারোহ কবির মনকে আলোড়িত করে না। কেননা, কবি বন্ধু হারানোর বেদনায় ব্যথিত। বন্ধুর স্মৃতি তিনি কিছুতেই ভুলতে পারছেন না। তাই প্রকৃতিতে রঙের মেলা চললেও কবিমন বিষাদাচ্ছন্ন। 'তাহারেই পড়ে মনে' কবিতা এবং উদ্দীপকের কবিতাংশ প্রকৃতি নির্ভরতায় একই বিন্দুতে অবস্থিত।"
        }
      ]
    },
    {
      "number": "6",
      "uddipok": "মোরা ঝঞ্ঝার মতো উদ্দাম মোরা ঝরনার মতো চঞ্চল, মোরা বিধাতার মতো নির্ভয় মোরা প্রকৃতির মতো সচ্ছল। মোরা আকাশের মতো বাধাহীন মোরা মরু সঞ্চার বেদুইন, বন্ধনহীন জন্ম স্বাধীন চিত্তমুক্ত শতদল। মোরা সিন্ধু জোয়ার কলকল মোরা পাগলা জোয়ার ঝরঝর।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "সুকান্ত ভট্টাচার্য ১৯৪৭ সালে মৃত্যুবরণ করেন।"
        },
        {
          "label": "খ",
          "question": "",
          "explanation": "যৌবনে উত্তরণকালীন পর্বে মানুষ অন্যের উপর নির্ভরশীলতা পরিহার করে স্বাধীনভাবে চলার ঝুঁকি নিতে শেখে- উক্তিটি এ অর্থই বহন করছে। আঠারো বছর বয়স মানুষের জীবনের একটি বিশেষ পর্যায়। এ সময় অনেক মনোদৈহিক পরিবর্তন সাধিত হয়। নিজের পায়ে দাঁড়িয়ে স্বাধীন-স্বনির্ভরতা অর্জন করতে চায় সে। আত্মনির্ভরশীলতার তাড়নায় তাই আঠারো বছর বয়সে মানুষ মাথা তোলার ঝুঁকি নেয়।"
        },
        {
          "label": "গ",
          "question": "",
          "explanation": "উদ্দীপকের সঙ্গে 'আঠারো বছর বয়স' কবিতার সাদৃশ্য রয়েছে তারুণ্যের উন্মাদনার ক্ষেত্রে। 'আঠারো বছর বয়স' কবিতায় বলা হয়েছে, যৌবনে পদার্পণের বয়সটি প্রবল আবেগ, উত্তেজনা ও উচ্ছ্বাসে পরিপূর্ণ। এ বয়সের তরুণরা সব বাধা-ভয় ভেঙে, সাহস ও হিম্মত নিয়ে সামনে এগিয়ে যেতে পারে। তারা তাদের সাহসী পদক্ষেপের মাধ্যমে সব অপশক্তি ও বিপদ মোকাবিলা করে নতুন দিনের আলো ফোটাতে পারে। উদ্দীপকে তারুণ্যের আত্মপ্রত্যয়ী ও উচ্ছল বৈশিষ্ট্যগুলোর কথা বলা হয়েছে। তরুণরা হয় উদ্দাম, চঞ্চল, নির্ভয় ও উচ্ছল। সব বাধা এরা জয় করে কঠোর পরিশ্রমের দ্বারা। তাই উদ্দীপক্ষের কবি তরুণদের মরু-সঞ্চারী বেদুইনের সাথে তুলনা করেছেন। তরুণরাই পারে দুঃসাহসী পদক্ষেপ নিয়ে ভয় জয় করতে। 'আঠারো বছর বয়স' কবিতায়ও তারুণ্যের নির্ভীক ও উচ্ছল বৈশিষ্ট্যের কথা বলা হয়েছে। তাই বলা যায়, উদ্দীপকের সঙ্গে 'আঠারো বছর বয়স' কবিতার সাদৃশ্য রয়েছে।"
        },
        {
          "label": "ঘ",
          "question": "",
          "explanation": "'আঠারো বছর বয়স' কবিতায় যৌবনের নেতিবাচক ব্যর্থতার দীর্ঘশ্বাসের আশঙ্কা থাকলেও উদ্দীপকে সে আশঙ্কার কথা অনুপস্থিত। 'আঠারো বছর বয়স' কবিতায় যৌবনের ভালোমন্দ, ইতিবাচক-নেতিবাচক নানা সম্ভাবনা ও আশঙ্কার কথা বলা হয়েছে। এ বয়সে কানে আসে নানা ধরনের মন্ত্রণা। ভালোমন্দ নতুন নতুন তত্ত্ব ও ভাবধারার সঙ্গে পরিচিত হয়ে তাদের মন্দের দিকে ঝুঁকে যাওয়ার প্রবণতা থাকে এ বয়সে। সচেতন হয়ে সুনির্দিষ্ট লক্ষ্যে জীবন পরিচালনা করতে না পারলে বয়সটা কালো নেতিবাচক অধ্যায় হয়ে উঠতে পারে। উদ্দীপকে তারুণ্যের ইতিবাচক দিক প্রকাশ করা হয়েছে। তরুণরা ঝঞ্ঝার মতো উদ্দাম, ঝরনার মতো চঞ্চল, বিধাতার মতো নির্ভয় এবং প্রকৃতির মতো উচ্ছল। এরা জীবনের সব বাধা অতিক্রম করে প্রচন্ড সাহসের সাথে। এরা পরিশ্রমী ও কর্মনিষ্ঠ। তাই এদের বেদুইনের সাথে তুলনা করা হয়েছে। উদ্দীপকের কবি তারুণ্যের এ ইতিবাচক দিকগুলো প্রকাশ করেছেন। 'আঠারো বছর বয়স' কবিতায় তারুণ্যের ইতিবাচক দিকের পাশাপাশি নেতিবাচক দিকও প্রকাশ করা হয়েছে। কিন্তু উদ্দীপকে কেবল তারুণ্যের ইতিবাচক দিকই প্রকাশ করা হয়েছে। তাই আলোচ্য কবিতা ও উদ্দীপক পর্যালোচনা করলে বোঝা যায়, কবিতায় তরুণ বয়সের কিছু নেতিবাচক আশঙ্কার কথা বলা থাকলেও উদ্দীপকে তা অনুপস্থিত।"
        }
      ]
    },
    {
      "number": "7",
      "uddipok": "তার চোখ বাঁধা হলো বুটের প্রথম লাথি রক্তাক্ত করল তার মুখ, খ্যাঁতলানো ঠোঁটজোড়া লাল রক্তে একাকার হলো জিভ নাড়তেই দুটো ভাঙা দাঁত ঝরে পড়ল কংক্রিটে সে এখন মৃত তার শরীর ঘিরে থোকা থোকা কৃষ্ণচূড়ার মতো ছড়িয়ে রয়েছে তাজা রক্ত।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "আবু জাফর ওবায়দুল্লাহর রচনায় বিশেষভাবে প্রাধান্য পেয়েছে ভাষা আন্দোলন ও মুক্তিযুদ্ধ।"
        },
        {
          "label": "খ",
          "question": "'আমি বিচলিত স্নেহের কথা বলছি' বলতে কবি কী বুঝিয়েছেন?",
          "explanation": "'আমি বিচলিত স্নেহের কথা বলছি' বলতে কবি এখানে আপনজনের উৎকণ্ঠা কী বুঝিয়েছেন?"
        },
        {
          "label": "গ",
          "question": "",
          "explanation": "উদ্দীপকে 'আমি কিংবদন্তির কথা বলছি' কবিতায় বর্ণিত কবির পূর্বপুরুষদের উপর অত্যাচারের দিকটি উঠে এসেছে। 'আমি কিংবদন্তির কথা বলছি' কবিতায় কবি তাঁর পূর্বপুরুষদের উপর পাশবিক নির্যাতন এবং তাঁদের সাহসী ও গৌরবোজ্জ্বল ইতিহাসের কথা ব্যক্ত করেছেন। কবির মতে প্রাকৃতিক সম্পদে পরিপূর্ণ বাংলার প্রতি যুগে যুগে বিভিন্ন ঔপনিবেশিক শক্তি, আকৃষ্ট হয়েছে। তারা নিজেদের স্বার্থ হাসিলের জন্য এ দেশের মানুষের উপর নির্মম অত্যাচার চালিয়েছিল। এরই চিত্রকল্প ফুটে উঠেছে আলোচ্য কবিতায়। উদ্দীপকের কবিতাংশে বাঙালির উপর বিদেশি শক্তির নির্মম অত্যাচারের প্রসঙ্গ উপস্থাপিত হয়েছে। যুগে যুগে বিদেশি অপশক্তি এ দেশের শান্তিপ্রিয় মানুষের উপর অমানবিক নির্যাতন চালিয়েছে। তারা বুটের আঘাতে রক্তাক্ত করেছে সাধারণ মানুষকে। তাদের ঘৃণ্য আঘাতে দাঁত ভেঙে পড়েছে কংক্রিটের উপর। অত্যাচারের যাতনা সহ্য করতে না পেরে অবশেষে মৃত্যুর কোলে ঢলে পড়েছে সেসব মানুষ। 'আমি কিংবদন্তির কথা বলছি' কবিতায়ও কবি তাঁর পূর্বপুরুষদের উপর হওয়া অমানুষিক নির্যাতনের বর্ণনা দিয়েছেন। অর্থাৎ আলোচ্য কবিতা এবং উদ্দীপকে অপশক্তির দ্বারা এ দেশের মানুষের অত্যাচারিত হওয়ার দিকটি উঠে এসেছে।"
        },
        {
          "label": "ঘ",
          "question": "",
          "explanation": "উদ্দীপক ও 'আমি কিংবদন্তির কথা বলছি' কবিতায় আমাদের সুদীর্ঘ সময়ের পরাধীন জীবন এবং রক্তাক্ত ইতিহাসকে তুলে ধরা হয়েছে। 'আমি কিংবদন্তির কথা বলছি' কবিতায় কবি তাঁর পূর্বপুরুষদের উপর শাসকগোষ্ঠীর অত্যাচার বোঝাতে পিঠে রক্তজবার মতো ক্ষতের কথা উল্লেখ করেছেন। পূর্বপুরুষদের ক্রীতদাস হয়ে থাকার নেপথ্যে তিনি পরাধীনতাকে দায়ী করেছেন। কেননা, শাসকগোষ্ঠী তাদের সাথে ক্রীতদাসের মতোই আচরণ করত। উদ্দীপকের কবিতাংশে বাংলার মানুষের উপর বিদেশি শাসকগোষ্ঠীর অত্যাচার-নির্যাতনের চিত্র উপস্থাপন করা হয়েছে। উদ্দীপকের ব্যক্তি অত্যাচারীর আঘাতে রক্তাক্ত হয়েছে। অত্যাচারীর বুটের আঘাতে তার দাঁত ভেঙে পড়েছে কংক্রিটের উপর। অবশেষে নিথর দেহ মাটিতে লুটিয়ে পড়েছে। 'আমি কিংবদন্তির কথা বলছি' কবিতাতেও এমন নির্যাতনের কথা উঠে এসেছে কবির পূর্বপুরুষদের প্রসঙ্গ উপস্থাপনের মধ্য দিয়ে। 'আমি কিংবদন্তির কথা বলছি' কবিতায় দেখা যায়, বিদেশি শাসকগোষ্ঠী এ দেশের মানুষের উপর নির্মম অত্যাচার-নির্যাতন চালিয়েছে। কবির পূর্বপুরুষদের পিঠে রক্তজবার মতো ক্ষত দেখেই অত্যাচারের তীব্রতা অনুধাবন করা যায়। পরাধীন হওয়ার কারণে তারা এ অন্যায়ের প্রতিবাদও করতে পারেনি। নীরবে মেনে নিয়েছে। উদ্দীপকের ব্যক্তিও অন্যায়-অত্যাচারের শিকার হয়ে মৃত্যুর কোলে ঢলে পড়েছে। এর মধ্য দিয়ে আলোচ্য কবিতায় বিধৃত বাঙালির উপর অশুভ শক্তির অমানবিক নির্যাতনের প্রসঙ্গই উপস্থাপিত হয়েছে। তাই উদ্দীপক ও আলোচ্য কবিতার আলোকে আমরা বলতে পারি, বাংলার ইতিহাস রক্তাক্ত ইতিহাস।"
        }
      ]
    },
    {
      "number": "8",
      "uddipok": "স্বার্থ ও লোভের বশবর্তী হয়ে এক শ্রেণির মানুষ কুসংস্কার ও অন্ধবিশ্বাসকে টিকিয়ে রাখতে নানা ভন্ডামি, মিথ্যাচার ও প্রতারণার আশ্রয় নেয়। জ্ঞান-বিজ্ঞানের এই যুগেও বিশ্বের বিভিন্ন দেশে, বিভিন্ন ধর্মে, বিভিন্ন সম্প্রদায়ের মধ্যে আজও এই শোষণ প্রক্রিয়া অব্যাহত রয়েছে। ধর্মভীরু সহজসরল মানুষদের বিশ্বাসকে বিভ্রান্ত করে এরা নিজেদের স্বার্থ সিদ্ধির নিত্যনতুন পন্থা বেছে নিচ্ছে। সাধারণ মানুষের অসুস্থতা, দারিদ্র্য, পারিবারিক সমস্যা এমনকি ব্যক্তিগত সমস্যাতেও এই শ্রেণির মানুষেরা তৎপর। তারা কেউ রমেশ, কেউ র‍্যামন কেউ-বা রাব্বি নামে পরিচিত।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "বতোর দিনে মজিদ ভুলে যায় গ্রামের অভিনয়ে তার কী পালা।"
        },
        {
          "label": "খ",
          "question": "",
          "explanation": "'কিন্তু কেতাবে যে বিদ্যে লেখা তা কোনো এক বিগত যুগে চড়ায় পড়ে আটকে গেছে'- বক্তব্য দ্বারা কেতাবি বিদ্যার প্রাচীনত্ব ও বর্তমানে তার অসারতার দিকটি প্রকাশ পেয়েছে। শস্যহীন দুর্ভিক্ষপীড়িত জনপদে কর্মমুখী এবং আধুনিক শিক্ষার বদলে সাধারণ মুসলমান সমাজে মাদরাসা শিক্ষার প্রতি ঝোঁক ছিল প্রবল। কিন্তু সেসব শিক্ষার সারবস্তু সময়ের সাথে কালোত্তীর্ণ হতে পারেনি বিদ্বজ্জনের অভাবে। কেতাবি সেসব ধর্মীয় জ্ঞানকে আধুনিকতার সঙ্গে মিলিয়ে সময়োপযোগী করে তোলার মতো কেট ঢিল না। কলে সেসব বিদ্যা বিগত যুগের বৃত্তেই আটকে গেছে, সময়ের সাথে প্রাসঙ্গিক হতে পারেনি।"
        },
        {
          "label": "গ",
          "question": "",
          "explanation": "ধর্মকে কেন্দ্র করে নিজেদের স্বার্থ সিদ্ধির জন্য কুসংস্কারাচ্ছন্ন মানুষের সাথে প্রতারণা করে চলতে থাকা ধর্মব্যাবসার প্রেক্ষিতে উদ্দীপকের বক্তব্যের সাথে 'লালসালু' উপন্যাসের ভাবগত সামঞ্জস্য রয়েছে। 'লালসালু' উপন্যাসে মজিদের মহব্বতনগর গ্রামে আগমন ও তার পরবর্তী কর্মকাণ্ডের মধ্য দিয়ে এ দেশে ধর্মব্যাবসার স্বরূপ উন্মোচিত হয়েছে। মহব্বতনগর গ্রামের সাধারণ মানুষের সরল ধর্মবিশ্বাসকে কেন্দ্র করে মজিদ তার ধর্মব্যাবসার পসরা সাজার। প্রতারণা ও কূটকৌশলে সে মহব্বতনগর গ্রামে তার প্রভাব বৃদ্ধি করে। উদ্দীপকে এক শ্রেণির সুবিধাবাদী ভন্ড ও প্রতারক মানুষের কথা বলা হয়েছে, যারা স্বার্থ ও লোভের বশবর্তী হয়ে সমাজে কুসংস্কার ও অন্ধবিশ্বাস টিকিয়ে রাখে। ধর্মভীরু মানুষদের সহলে বিভ্রান্ত করে তারা নিজেদের স্বার্থ হাসিল করে। উদ্দীপকের বক্তব্যের এই শ্রেণির মানুষেরই প্রতিনিধি 'লালসালু' উপন্যাসের মজিদ। মহব্বতনগর গ্রামে মজিদের কর্মকাণ্ডের প্রেক্ষিতে উদ্দীপকের বক্তব্যের সাথে 'লালসালু' উপন্যাসের ভাবগত সামঞ্জস্য লক্ষ করা যায়।"
        },
        {
          "label": "ঘ",
          "question": "",
          "explanation": "মজিদের প্রতারণামূলক কর্মকাণ্ডের 'স্বরূপ উন্মোচনের প্রেক্ষিতে উদ্দীপক ও 'লালসালু' উপন্যাস অবলম্বনে বলা যায়, স্বার্থান্ধ মানুষের প্রতারণার মুখোশ উন্মোচনই 'লালসালু' উপন্যাসের মূল উদ্দেশ্য। 'লালসালু' উপন্যাসে দেখা যায়, ক্ষুধাতাড়িত মজিদ মহব্বতনগর গ্রামে এসে মিথ্যার চাদর বিছিয়ে এক অলৌকিক সাম্রাজ্য গড়ে তোলে। মহব্বতনগরের মানুষের অন্ধ ধর্মবিশ্বাস, কুসংস্কার ও অজ্ঞতাকে পুঁজি করে এবং গ্রামের মাতব্বরকে বশ করে সে ধর্মব্যাবসা শুরু করে। তার ভন্ডামির পথে সমস্ত প্রতিবন্ধকতা কূটকৌশলে অতিক্রম করে। ধীরে ধীরে সে হয়ে ওঠে মহব্বতনগরের প্রধান ব্যক্তি। উদ্দীপকে ধর্মবিশ্বাস ও কুসংস্কারকে কেন্দ্র করে পৃথিবীজুড়ে চলতে থাকা ভন্ডামির ধারণা দেওয়া হয়েছে। বিভিন্ন দেশে, বিভিন্ন ধর্মে কপটতা ও প্রতারণার আশ্রয়ে এক শ্রেণির অসাধু মানুষ সরল ধর্মভীরু মানুষের সাথে প্রতারণা করে আসছে। সাধারণ মানুষের বিভিন্ন সংকটকালে এরা সহজেই বিভ্রান্ত করে নিজেদের সুবিধা লুফে নিচ্ছে। 'লালসালু' উপন্যাসে মজিদের চরিত্রের নিপুণ উপস্থাপন ও মহব্বতনগর গ্রামে তার ঠক কর্মকাণ্ডের স্বরূপ চিত্রায়ণের মধ্য দিয়ে প্রচলিত ধর্মব্যাবসার আড়ালে তার ফাঁকিবাজি বা প্রতারণার দিকটি তুলে ধরা হয়েছে। উদ্দীপকেও উক্ত শ্রেণির প্রতারকদের সম্বন্ধে আলোচনা করা হয়েছে। ফলে উদ্দীপক ও 'লালসালু' উপন্যাস অবলম্বনে বলা যায়, স্বার্থান্ধ মানুষের প্রতারণার মুখোশ উন্মোচনই 'লালসালু' উপন্যাসের মূল উদ্দেশ্য।"
        }
      ]
    },
    {
      "number": "9",
      "uddipok": "রোজিনা আর শামিমের সংসারে নিত্য অশান্তি লেগেই আছে। ছেলেমেয়েদের সামনেও তাদের ঝগড়া থামে না। দারিদ্র্যের কারণে তারা শুধু যে ঝগড়া করে তা নয়, রোজিনা হাসিখুশি মিশুকে মহিলা এটাই শামিমের রাগের কারণ। গ্রামের সবার সাথেই সে হাসিঠাট্টা করে দুঃখকষ্ট ভুলে থাকতে চায় তা শামিমের পছন্দ না। শামিমের বড়ো বোন ভাইয়ের সংসারে অশান্তি দেখে পিরের মাজার থেকে পানিপড়া আর তাবিজ আনতে বলে কিন্তু শামিম ঘরের গোপন কথা গোপনই রাখতে চায়। তাছাড়া এইসব তাবিজ-কবজে তার খুব একটা বিশ্বাস নেই।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "ঢেঙা বুড়ো মামলা-মোকদ্দমায় নিঃস্ব হয়েছে।"
        },
        {
          "label": "খ",
          "question": "",
          "explanation": "সমবেত মানুষের সম্মুখে মজিদ তাকে কূটকৌশলে ধরাশায়ী করলে অপমানে বুড়ো নিস্তেজ হয়ে পড়ে ও ঝড়ের সন্ধ্যায় নিরুদ্দেশ হয়ে যায়। নিজের মেয়ে হাসুনির মাকে প্রহারের অভিযোগে মজিদ বুড়োকে নিয়ে সালিশ বসায়। খালেক ব্যাপারীসহ গ্রামের অন্যান্য মানুষের সম্মুখে মজিদ বুড়োকে অপদস্ত করে। তার ঘরের বিষয় নিয়ে বাইরে সালিশ বসানো এবং তার পারিবারিক বিষয় নিয়ে লাঞ্ছিত করায় তার মধ্যে জাগ্রত হওয়া হতাশা, ক্লান্তি, গ্লানিতে সে কুঁকড়ে যায়। নিজের পৌরুষ ও ব্যক্তিত্বের অপমান তাকে কাবু করে ফেললে সে ঝড়ের সন্ধ্যায় নিরুদ্দেশ হয়ে যায়।"
        },
        {
          "label": "গ",
          "question": "",
          "explanation": "উদ্দীপকের ঘটনা 'লালসালু' উপন্যাসের তাহেরের পিতার পারিবারিক সংকটের অংশটিকে তুলে ধরেছে। 'লালসালু' উপন্যাসে তাহের-হাসুনির মার বৃদ্ধ পিতামাতার পারিবারিক কলহের চিত্র ফুটে উঠেছে। তাদের পিতামাতার মধ্যে বার্ধক্যের কারণে যে অসহিষ্ণুতা জেগে উঠেছে, তার রেশ ধরে পুরোনো সন্দেহ মাথাচাড়া দেয়। এসব নিয়ে সৃষ্ট জটিল পরিস্থিতিতে মজিদের হস্তক্ষেপ তাহেরের পিতা মেনে নিতে পারে না। ঘরের বিষয় বাইরে যাওয়ার বিপক্ষে তার অবস্থান। উদ্দীপকে শামিম-রোজিনার পারিবারিক অশান্তির দৃশ্য প্রকাশ পেয়েছে। তাদের মধ্যকার দ্বন্দ্ব-কলহ বৃদ্ধি পাওয়ার পিছনে স্ত্রীর প্রতি শামিমের সন্দেহবাতিক মন কাজ করে। তাদের অশান্তি দূর করতে শামিমের বোন পিরের তাবিজ আনার প্রস্তাব দিলে শামিম ঘরের গোপন বিষয় বাইরে প্রকাশের বিরুদ্ধে অবস্থান নেয়। উদ্দীপকের শামিম-রোজিনার পারিবারিক সংকটের ঘটনা 'লালসালু' উপন্যাসের তাহেরের পিতার পারিবারিক সংকটের অংশটিকে তুলে ধরেছে। শামিমের চরিত্রে প্রকাশ পেয়েছে তাহেরের পিতার ছাপ।"
        },
        {
          "label": "ঘ",
          "question": "",
          "explanation": "\"অন্ধবিশ্বাস আর কুসংস্কার কাটিয়ে সুস্থ জীবনাকাঙ্ক্ষাই 'লালসালু' উপন্যাসের মূল উপজীব্য\"- উদ্দীপক ও উপন্যাস অবলম্বনে বক্তব্যটি যথার্থ। 'লালসালু' উপন্যাসে মজিদের সৃষ্ট ধর্মব্যাবসার স্বরূপ উন্মোচনের মধ্য দিয়ে সমাজে জেঁকে বসা পিরপ্রথাকে প্রশ্নবিদ্ধ করা হয়েছে। মহব্বতনগর গ্রামের মানুষের অন্ধবিশ্বাস ও কুসংস্কারের সুযোগে মজিদ প্রতারণার জাল বিছায়। ঔপন্যাসিক কুসংস্কারাচ্ছন্ন মহব্বতনগর গ্রাম আর মজিদের স্বরূপ প্রকাশের মধ্য দিয়ে সমাজের ব্যাধিসমূহ চিহ্নিত করেন। উদ্দীপকে শামিম-রোজিনার পারিবারিক সংকট তীব্রতায় রূপ নিলে শামিমের বড়ো বোন পিরের মাজার থেকে তাবিজ এনে ভাইয়ের পরিবারে শান্তি ফেরানোর উদ্যোগ নেয়। কিন্তু শামিম পরিবারের বিষয় বাইরে প্রকাশে অসম্মত হয়। একইসাথে তার মধ্যে তাবিজ-কবজে অবিশ্বাস প্রকাশ পায়। 'লালসালু' উপন্যাসে মহব্বতনগর গ্রামের মানুষের কুসংস্কারাচ্ছন্ন জীবনযাত্রা ও মজিদের প্রতারণামূলক ধর্মব্যাবসার স্বরূপ উন্মোচনের মধ্য দিয়ে ঔপন্যাসিক পুরো দেশের একটি সাধারণ চিত্র উপস্থাপন করেছেন। আলোচ্য উপন্যাসের পাঠ থেকে অন্ধবিশ্বাস আর কুসংস্কারমুক্ত সমাজ গঠনের দিকে ঔপন্যাসিকের দৃষ্টিপাত লক্ষ করা যায়। উদ্দীপকে শামিমের মাজার-তাবিজকে অস্বীকার করার মধ্য দিয়ে ঔপন্যাসিকের আকাঙ্ক্ষারই বাস্তবায়ন ঘটেছে। ফলে 'লালসালু' উপন্যাস বিশ্লেষণ ও উদ্দীপকের আলোকে প্রশ্নোক্ত বক্তব্যটিকে যথার্থ বলা যায়।"
        }
      ]
    },
    {
      "number": "10",
      "uddipok": "ক) তবে এসো ভেঙে ফেলি এ দেয়াল চূর্ণ করি সব ব্যবধান এসো রাম-রহিমেরা এক সাথে আমাদের সেই শত্রুর উপর প্রচণ্ড শক্তিতে প্রত্যাঘাত করি। খ) ইতিহাস পথ নিল কুটিল পদ্মার বাঁকে বাঁকে বারুদের জোয়ার, লাগে, পীতাঙ্গ গোয়ার বান ডাকে এশিয়ার সূর্য ওঠে দোর্দণ্ড প্রতাপে। আর্তনাদ করে নিতে অগনিত প্রজাপুঞ্জ; বিশ্বাসঘাতক প্রভু নিয়েছে বিদায়। যে ক্লিব পালাবে তার মুক্তি নেই আর।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "'সিরাজউদ্দৌলা' নাটকটিতে চারটি অঙ্ক ও বারোটি দৃশ্য আছে।"
        },
        {
          "label": "খ",
          "question": "",
          "explanation": "নবাব সৈন্য কর্তৃক ফোর্ট উইলিয়াম দুর্গ থেকে বিতাড়িত হয়ে ভাগীরথী' নদীতে জাহাজে আশ্রয় নেওয়া বিপর্যস্ত ইংরেজদের দুরবস্থা ফুটে উঠেছে প্রশ্নোক্ত মন্তব্যে। 'সিরাজউদ্দৌলা' নাটকে নবাব সিরাজউদ্দৌলা ফোর্ট উইলিয়াম দুর্গ আক্রমণ করলে কতিপয় ইংরেজ পালিয়ে যায়। তারা কলকাতায় ভাগীরথী নদীতে ফোর্ট উইলিয়াম জাহাজে আশ্রয় নেয়। নবাব তাদের সাথে দেশবাসীকে সব ধরনের ব‍্যাবসায়িক সম্পর্ক স্থাপনে নিষেধাজ্ঞা দেন। এমতাবস্থায় ভাগীরথী নদীতে আশ্রয়রত ইংরেজরা অন্নবস্ত্রের সংকটে পড়ে। কোনোমতে দুবেলার খাবার জোটে আর এক পোশাকে দিন কাটাতে হয়। তখন গভর্নর রজার ড্রেকের দাম্ভিকতায় ক্ষুব্ধ হয়ে জনৈক ইংরেজ নারী প্রশ্নোক্ত মন্তব্যটি করে, যা তাদের ওই সময়ের দুরবস্থাকে ফুটিয়ে তোলে।"
        },
        {
          "label": "গ",
          "question": "",
          "explanation": "উদ্দীপকের প্রথম অংশের সঙ্গে 'সিরাজউদ্দৌলা' নাটকের নবাবের পক্ষাবলম্বনকারী দেশপ্রেমিক সেনাপতি মিরমর্দান, মোহনলাল ও সাঁফ্রের সাদৃশ্য রয়েছে। 'সিরাজউদ্দৌলা' নাটকে মিরমর্দান, মোহনলাল, বদ্রেআলি, সাঁফ্রে ও. নৌবে সিংয়ের মতো দেশপ্রেমিক সেনাপতিরা নিজেদের জীবন বিপন্ন করে দেশের সার্বভৌমত্ব রক্ষায় যুদ্ধ করে যান। তাঁদের দৃঢ়তা ছিল অটল। জীবন বিসর্জনের পূর্ব পর্যন্ত তাঁরা শত্রুপক্ষের বিরুদ্ধে যুদ্ধ চালিয়ে যান। উদ্দীপকের প্রথম অংশে শত্রুর বিরুদ্ধে লড়াইয়ের জন্য সমস্ত ব্যবধান চূর্ণ করে এক হওয়ার আহ্বান' প্রকাশ পায়। রাম-রহিম এক হয়ে, অর্থাৎ হিন্দু-মুসলিম সবার সম্মিলিত জোটে শত্রুকে প্রচণ্ড শক্তিতে প্রত্যাঘাত করার প্রত্যয় ঘোষিত হয়েছে। উদ্দীপকের প্রথম অংশের এমন প্রত্যয়ের সঙ্গে 'সিরাজউদ্দৌলা' নাটকের মিরমর্দান-মোহনলালদের সাহসিকতা ও বীরত্বের সাথে স্বদেশের জন্য লড়াই করার সাদৃশ্য পাওয়া যায়। তাই বলা যায়, শত্রুকে প্রত্যাঘাত করার তাদের যে দৃঢ়তা 'সিরাজউদ্দৌলা' নাটকে দেখা যায়, উদ্দীপকের প্রথম অংশে তারই প্রতিচ্ছবি ফুটে উঠেছে।"
        },
        {
          "label": "ঘ",
          "question": "",
          "explanation": "\"উদ্দীপক দুইটি 'সিরাজউদ্দৌলা' নাটকের ভাবকে পুরোপুরি ধারণ করেছে।\"- এই মন্তব্যের সাথে আমি একমত। 'সিরাজউদ্দৌলা' নাটকে দেশি-বিদেশি ষড়যন্ত্র ও দেশীয় সহচরদের বিশ্বাসঘাতকতায় পলাশির যুদ্ধে নবাব সিরাজউদ্দৌলার পরাজয়ের মধ্য দিয়ে বাংলার স্বাধীনতা হরণের চিত্র ফুটে উঠেছে। নবাবের বিশ্বস্ত সেনাপতিরা শেষ মুহূর্ত পর্যন্ত লড়াই করে যান। কারণ যারা পালায় তারা ভীরু কাপুরুষ। উদ্দীপকের প্রথমাংশে সবার এক হয়ে শত্রুর বিরুদ্ধে লড়াইয়ের আহ্বান প্রকাশ পায়। উদ্দীপকের দ্বিতীয়াংশে এশিয়ায় ইতিহাসের নতুন সূর্য ওঠার সাথে ইঙ্গিত করা হয়েছে। বিশ্বাসঘাতক ইংরেজদের বিদায় দেওয়ার কথা বলা হয়েছে। যারা ষড়যন্ত্র ও শঠতার আশ্রয়ে এ দেশকে দখল করেছিল। 'সিরাজউদ্দৌলা' নাটকে নবাব সিরাজউদ্দৌলাকে ষড়যন্ত্র করে পরাজিত করে ইংরেজরা। নবাবের পরাজয়ের পরেই তাদের এ দেশের প্রভুত্ব অর্জনের যাত্রা শুরু হয়। নবাবের বিশ্বস্ত সেনাপতিরা প্রাণপণ যুদ্ধ করেও এ বিপর্যয় ঠেকাতে পারেননি। উদ্দীপকের দ্বিতীয়ংশে এশিয়ার সূর্য ওঠার মধ্য দিয়ে পলাশিতে স্বাধীনতার সূর্য ডোবার ও বিশ্বাসঘাতক প্রভু হিসেবে 'সিরাজউদ্দৌলা' নাটকের ইংরেজদের প্রতি ইঙ্গিত করা হয়েছে। আর প্রথমাংশে প্রকাশ পেয়েছে নবাবের স্বাধীনতা রক্ষার আপ্রাণ চেষ্টার প্রতিচ্ছবি। ফলে দেখা যায়, উদ্দীপক দুইটি 'সিরাজউদ্দৌলা' নাটকের ভাবকে পুরোপুরি ধারণ করেছে।"
        }
      ]
    },
    {
      "number": "11",
      "uddipok": "১৮৩১ সালে স্বাধীনতাকামী দেশপ্রেমিক তিতুমীরের সঙ্গে ল্যাফটেনেন্ট কর্নেল স্টুয়াডের যুদ্ধ হয় নারিকেল ডাঙায়। যুদ্ধে ব্যবহৃত কামানের আঘাতে তিতুমীরের বাঁশের কেল্লা, ভেঙে পড়ে।\" সাহসিকতা ও প্রচণ্ড বিক্রমের সঙ্গে লড়াই করেও তিতুমীর তাঁর বাহিনীসহ ইংরেজদের কাছে পরাজিত হন এবং তাঁকে ফাঁসিতে ঝুলিয়ে হত্যা করা হয়। আপাতদৃষ্টিতে এ লড়াই ব্যর্থ মনে হলেও ভারতবর্ষের স্বাধীনতা সংগ্রামে এটি সুদূরপ্রসারী প্রভাব বিস্তার করে। তিতুমীরের এই' আত্মত্যাগ অনুপ্রেরণা জুগিয়েছে কালে কালে। তিতুমীরের মতো বীরেরা মৃত্যুঞ্জয়, মাতৃভূমির অতন্দ্র প্রহরী।",
      "tag": "HC 25",
      "sub_questions": [
        {
          "label": "ক",
          "question": "",
          "explanation": "ফোর্ট উইলিয়াম দুর্গ কলকাতায়।"
        },
        {
          "label": "খ",
          "question": "'আমরা এমন কিছু করলাম যা ইতিহাস হবে।'-ব্যাখ্যা করো।",
          "explanation": "\"আমরা এমন কিছু করলাম যা ইতিহাস হবে\"- উক্তিটি ক্লাইভের। এই উক্তিটি \"সিরাজউদ্দৌলা\" নাটকের দ্বিতীয় অঙ্কের তৃতীয় দৃশ্যে মিরজাফর, রাজবল্লভদের সঙ্গে চুক্তি সই করার পর ক্লাইভের দ্বারা উচ্চারিত হয়েছে। এই উক্তির মাধ্যমে ক্লাইভ বোঝাতে চেয়েছেন যে, সিরাজউদ্দৌলার বিরুদ্ধে এই ষড়যন্ত্রমূলক পদক্ষেপগুলি ইতিহাসে একটি গুরুত্বপূর্ণ ঘটনা হিসেবে চিহ্নিত হবে।"
        },
        {
          "label": "গ",
          "question": "",
          "explanation": "দেশের জন্য শেষ রক্তবিন্দু পর্যন্ত লড়াই চালিয়ে যাওয়ার বীরত্বে উদ্দীপকের তিতুমীরের সাথে 'সিরাজউদ্দৌলা' নাটকের বীরদের মধ্যে সাদৃশ্য পরিলক্ষিত হয়। 'সিরাজউদ্দৌলা' নাটকে চারপাশে ষড়যন্ত্র আর বিশ্বাসঘাতকতার চক্রান্ত চলতে থাকলেও মিরমর্দান, মোহনলালের মতো কিছু দেশপ্রেমিক সেনাপতি পলাশির যুদ্ধে বীরত্বের পরিচয় দেন। দেশের জন্য তাঁরা জীবনের শেষ মুহূর্ত পর্যন্ত লড়াই করে আত্মবিসর্জন দেন। উদ্দীপকে তিতুমীর নারিকেল ডাঙার যুদ্ধে ইংরেজদের পরাজিত হওয়ার পূর্ব পর্যন্ত প্রবল বিক্রমে যুদ্ধ চালিয়ে যান। ইংরেজদের কাছে মাথানত করার চেয়ে লড়াই করে শহিদ হওয়াকে সম্মানজনক মনে করেছেন তিনি। তিতুমীরের দৃঢ়তা ও দেশপ্রেমের চেতনায় আত্মত্যাগের প্রতিরূপ প্রকাশ পায় 'সিরাজউদ্দৌলা' নাটকের মিরমর্দান, মোহনলালসহ সকল দেশপ্রেমিকের কর্মকাণ্ডে সৈন্যরাই দেশের স্বাধীনতা ও সার্বভৌমত্বের জন্য শেষ পর্যন্ত লড়ে যায়। তাই উদ্দীপক ও আলোচ্য নাটক বিশ্লেষণ করে বলা যায়, 'সিরাজউদ্দৌলা' নাটকের প্রতিটি বীরই ছিল তিতুমীরের মতো নির্ভীক ও দেশপ্রেমিক।"
        },
        {
          "label": "ঘ",
          "question": "",
          "explanation": "উদ্দীপকের তিতুমীর ও 'সিরাজউদ্দৌলা' নাটকের সিরাজউদ্দৌলাসহ অন্যান্য বীরদের চেতনার আলোকে মন্তব্যটিকে যৌক্তিক বলে বিচার করা যায়। 'সিরাজউদ্দৌলা' নাটকে চতুর্মুখী ষড়যন্ত্র ও বিশ্বাসঘাতকতার ফলে নবাব সিরাজউদ্দৌলা পরাজিত হলেও তাঁর দেশপ্রেমের চেতনা ছিল প্রবল। 'পাশাপাশি মিরমর্দান, মোহনলাল, নৌবে সিং ও বদ্রিআলিসহ অন্যান্য দেশপ্রেমিক বীরদের মধ্যেও দেশপ্রেম ও স্বাধীনতার চেতনা জাগ্রত ছিল। মৃত্যুর পূর্ব মুহূর্ত পর্যন্ত তাঁরা স্বাধীনতা ও দেশপ্রেমের চেতনায় উজ্জীবিত ছিলেন। উদ্দীপকে তিতুমীরের মধ্যে দেশপ্রেম ও স্বাধীনতার প্রবল প্রত্যয় প্রকাশ পেয়েছে। ইংরেজদের আধুনিক অস্ত্রের বিরুদ্ধে বাঁশের কেল্লা নির্মাণ করে তিনি যুদ্ধে অবতীর্ণ হন। যদিও শেষ পর্যন্ত পরাজিত হন, তবুও তাঁর দৃঢ়তা ও মনোবল ছিল গগনচুম্বী। এমন দৃঢ়তার উৎস ছিল স্বাধীনচেতা মনোভাব ও দেশপ্রেম। 'সিরাজউদ্দৌলা' নাটকে সিরাজউদ্দৌলা পলাশির যুদ্ধে ইংরেজদের কাছে হেরে যান। এক অন্যায় যুদ্ধ ও ষড়যন্ত্রের মধ্যে দাঁড়িয়েও তাঁর দেশপ্রেম ও স্বাধীনতার চেতনা সমুন্নত ছিল। উদ্দীপকের তিতুমীর নারিকেল ডাঙার যুদ্ধে ইংরেজদের কাছে পরাজিত হলেও তাঁর দেশপ্রেম ও স্বাধীনচেতা মনোভাব তাঁকে অমর করে 'রেখেছে। অতঃপর উদ্দীপক ও 'সিরাজউদ্দৌলা' নাটক বিচার-বিশ্লেষণে এই সত্যই প্রতীয়মান হয় যে, আপাত ব্যর্থতা থাকলেও বীরের প্রত্যয়ই যুগে যুগে স্বাধীনতার স্পৃহা জোগায়।"
        }
      ]
    }
  ]
}