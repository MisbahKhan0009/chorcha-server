{
  "title": "সিলেট বোর্ড ২০১৭",
  "subtitle": "বাংলা (11)",
  "questions": [
    {
      "number": "1",
      "uddipok": "শেষ পর্যন্ত এক কৃষজীবী পরিবারেই বিয়ে হয় ছবি রাণীর। স্বামী ধনপতির একটি উন্নত জাতের গাভি আছে; গাভির একটি ছোট্ট বাছুর আছে। সেই বাছুরকে মাতৃদুগ্ধ থেকে বঞ্চিত করে দুই বেলা গাভির সবটুকু দুধ দোহন করে নেয় ধনপতি। বাছুরকে জোরপূর্বক আটকে রেখে স্বামীকে সহায়তা করে ছবি রাণী। গাভি যেন সামান্য দুধও বাছুরের জন্য রাখতে না পারে, সেদিকে কড়া নজর তাদের। ক'দিন আগে ছবি রাণীর কোল জুড়ে আসে নবজাত ফুটফুটে এক শিশু সন্তান। এই শিশু যখন ক্ষুধায় কান্না করে, ছবি রাণী তখন পরিবারের সব কাজ ফেলে পরম মমতায় সন্তানকে মাতৃদুগ্ধদানে তৃপ্ত করে। একদিন তার শিশু সন্তানকে মাতৃদুগ্ধদানে পরিতৃপ্ত করতে গিয়ে সে অনুভব করে, মাতৃদুগ্ধ-বঞ্চিত রেখে কী নির্মম আচরণ করে যাচ্ছে তারা গাভির অসহায় বাছুরের ওপর। তারপর থেকে সে স্বামীকে এই কাজে আর সহায়তা করে না।",
      "tag": "SB 17",
      "sub_questions": [
        {
          "label": "ক",
          "question": "বিড়াল প্রবন্ধে দুধ দুহিয়াছে কে?",
          "explanation": "'বিড়াল' প্রবন্ধে দুধ দুইয়েছে প্রসন্ন গোয়ালিনী।"
        },
        {
          "label": "খ",
          "question": "\"তাহাদের রূপের ছটা দেখিয়া, অনেক মার্জার কবি হইয়া পড়ে\"- কার, কেন?",
          "explanation": "বিত্তবানদের আশীর্বাদপুষ্ট মার্জারীর রূপের ছটা দেখে অনেক মার্জারের মধ্যেই বিশেষ ভাবনার উদ্রেক হয়। সমাজে বিত্তহীন শ্রেণি প্রতিনিয়ত বঞ্চিত হলেও ধনিক শ্রেণি তাদের দিকে দৃষ্টি দেয় না। কদাচিৎ এই শ্রেণির কারো দিকে যদি ধনীদের অনুকম্পার দৃষ্টি পড়ে তবে সে শ্রেণিষার্থ ভুলে আপসের মাধ্যমে নাদুসনুদুস হয়ে ওঠে। তখন তার সৌন্দর্য দেখে সগোত্রের অনেকেই ভাবনায় পড়ে যায়, যা কবিরই অনুরূপ।"
        },
        {
          "label": "গ",
          "question": "উদ্দীপকের ছবি রাণী কোন দিক দিয়ে কমলাকান্তের সঙ্গে তুলনীয়?",
          "explanation": "একটি বিশেষ উপলব্ধিগত দিক থেকে উদ্দীপকের ছবিরানি 'বিড়াল' রচনার কমলাকান্তের প্রতিরূপ। 'বিড়াল' রচনায় কমলাকান্ত শোষিত শ্রেণির প্রতিনিধি বিড়ালের সাথে নিপীড়কের ভূমিকায় অবতীর্ণ হতে গেলেও সমাজের প্রতিনিধি হিসেবে নিজের অবস্থান তাকে ভাবিত করে। বিড়ালের সাথে কথোপকথনে কমলাকান্ত অনুধাবন করে শোষিত শ্রেণিকে তার নিজের অধিকার থেকে বঞ্চিত করা অনুচিত। তাই শোষিত শ্রেণির প্রতিনিধি বিড়ালের প্রতি কমলাকান্ডের সহমর্মী ভাব প্রকাশ পায়। উদ্দীপকের ছবি রানিও তার শেষ উপলব্ধির মাধ্যমে কমলাকান্তের প্রতিনিধি হয়ে উঠেছে। ছবি রানি প্রথমে অসহায় ক্ষুধার্তকে নিজের অধিকার থেকে বঞ্চিত রাখলেও শেষ পর্যন্ত তার ভাবনার জগৎ পরিবর্তন হয়। নিজের সন্তানকে মাতৃদুগ্ধ দান করতে গিয়ে ছবি রানির মনে পড়ে মাতৃগুদ্ধ বঞ্চিত বাছুরের কথা। অবশেষে তার মানবিক বোধের জাগরণ ঘটে। বাছুরকে তার ন্যায্য পাওনা মায়ের দুধ থেকে বঞ্চিত রাখতে তার মনে সায় দেয় না। এ ক্ষেত্রে ছবি রানি বরং 'বিড়াল' রচনার কমলাকান্তের চেয়ে এক ধাপ এগিয়ে সিদ্ধান্ত নেয়। সে বাছুরকে তার অধিকার থেকে বঞ্চিত রাখতে তার স্বামীকে আর সাহায্য করে না। এভাবে ছবি রানি 'বিড়াল' রচনার কমলাকান্তের প্রতিভূ হয়ে ওঠে।"
        },
        {
          "label": "ঘ",
          "question": "উদ্দীপকে বিবৃত 'নির্মম আচরণ' অধিকার হরণেরই নামান্তর- উদ্দীপক ও 'বিড়াল' রচনার আলোকে বিশ্লেষণ করো।",
          "explanation": "ক্ষেত্রবিশেষে কারো প্রতি নির্দয় আচরণ তার অধিকার অস্বীকারকেই স্পষ্ট করে তোলে।'- বিড়াল রচনায় এমন বক্তব্যই স্পষ্ট হয়ে উঠেছে। বঙ্কিমচন্দ্রের 'বিড়াল' রচনায় আমরা দেখতে পাই, নিরীহ প্রাণী বিড়াল খেতে না পেয়ে, ক্ষুধার যন্ত্রণায় কমলাকান্তের দুধ চুরি করে খায়। কমলাকান্ত অনাহারী বিড়ালের ক্ষুধার যন্ত্রণার কথা না ভেবে লাঠি হাতে তার দিকে ধাবিত হন। এটাই ধনীদের শ্রেণিচরিত্র। বিত্তহীন মানুষের ক্ষুধা-তৃষ্ণায় তাদের কোনো মাথাব্যথা নেই। বস্তুত তাদের শোষণ-বঞ্চনার কারণেই বিড়ালের প্রতীকরূপী নির্যাতিত মানুষের শ্রেণি অবস্থান শোষিত শ্রেণির পর্যায়ে নেমে আসে। উদ্দীপকের ছবি রানির কাজ নির্মম ও অমানবিক। সে একটি ছোট্ট বাছুরকে খিদে মেটানোর একমাত্র উপাদান মায়ের দুধ থেকে বঞ্চিত করে। নিজ স্বার্থসিদ্ধির জন্য সে বাছুরের স্বাভাবিক অধিকার হরণ করে। এ আচরণ নিঃসন্দেহে নির্মম। ছবি রানির কোলজুড়ে সন্তান আসার পর তার এই অমানবিকতা সম্পর্কে বোধোদয় হয়। তখন থেকে নিজের শিশুর কথা ভেবে সে আর বাছুরের প্রতি নিমর্মতা দেখাতে পারে না। পৃথিবীতে প্রতিটি মানুষই কিছু মৌলিক অধিকার নিয়ে জন্মায়। তাদের সেই অধিকারে হস্তক্ষেপ করা চরম নির্মমতার বহিঃপ্রকাশ। উদ্দীপকে সেই নির্মমতার প্রকাশ ঘটেছে ধনপতি ও তার স্ত্রী ছবি রানির আচরণে। তারা গাভির বাছুরকে মায়ের দুধ খেতে না দিয়ে মূলত বাছুরের অধিকারকেই হরণ করেছে। আবার 'বিড়াল' রচনায় বিড়ালের মতো শোষিত শ্রেণিকে ধনিক শ্রেণি তাদের ন্যায্য পাওনা থেকে বঞ্চিত রাখে। তাই বলা যায়, উদ্দীপকে বিবৃত 'নির্মম আচরণ' অধিকার হরণেরই নামান্তর\"- উক্তিটি যথার্থ।"
        }
      ]
    },
    {
      "number": "2",
      "uddipok": "নিঝুম আর অহনা পরস্পরকে গভীরভাবে ভালোভাসে। তারা বিবাহ বন্ধনে আবদ্ধ হতে চায়। কিন্তু নিঝুমের পরিবার সেটা মেনে নেয় না। কারণ, নিঝুম শিক্ষিত এবং ধনী পরিবারের একমাত্র সন্তান। অপরদিকে, অহনার পরিবার অত্যন্ত দরিদ্র। নিঝুম পরিবারের সম্মতিতে অন্যত্র বিয়ে করে এবং একসময় অহনাকে ভুলে যায়। অহনার দিন কাটে কষ্টের সমুদ্রে। কারণ, সত্যিকারের ভালোবাসা কখনো মরে না।",
      "tag": "SB 17",
      "sub_questions": [
        {
          "label": "ক",
          "question": "বিবাহ ভাঙার পর হতে কল্যাণী কোন ব্রত গ্রহণ করেছে?",
          "explanation": "বিবাহ ভাঙার পর থেকে কল্যাণী মেয়েদের শিক্ষা ব্রত গ্রহণ করেছে ।"
        },
        {
          "label": "খ",
          "question": "'আমার ভাগ্যে প্রজাপতির সঙ্গে পঞ্চশরের কোন বিরোধ নাই'- বাক্যটির তাৎপর্য কী?",
          "explanation": "প্রশ্নোস্ত বাক্যটিতে অনুপমের ভাগ্যের সুপ্রসন্নতার কথা বলা হয়েছে। অনুপমের বিবাহের জন্যে কন্যাকে আশীর্বাদ করতে তার পিসতুতো ভাই বিনুকে পাঠানো হলো। সে ফিরে এসে কন্যার প্রশংসা করে। বিনু খুবই রুচিশীল মানুষ, সে অল্প কথায় অনেক অর্থ প্রকাশ করে। সে যখন বলে খাঁটি সোনা, তখন অনুপমের বুঝতে বাকি থাকে না যে তার জন্যে যে পাত্রী পছন্দ করা হয়েছে সে অনন্যা গুণসম্পন্না নারী। তার ভাগ্যে বিবাহের দেবতা প্রজাপতি ও প্রেমের দেবতা মদনের শুভদৃষ্টি পড়েছে। উভয় দেবতার মধ্যে কোনো রকম আশীবাদের বিরোধ নেই।"
        },
        {
          "label": "গ",
          "question": "উদ্দীপকের নিঝুমের সঙ্গে 'অপরিচিতা' গল্পের অনুপমের কী বৈসাদৃশ্য রয়েছে লেখো।",
          "explanation": "'অপরিচিতা' গল্পের অনুপমের মাঝে স্বার্থহীন ভালোবাসার প্রভাব পরিলক্ষিত হয়, যা তাকে উদ্দীপকের নিঝুমের সঙ্গে বৈসাদৃশ্যপূর্ণ করেছে'অপরিচিতা' গল্পের অনুপম পরিবারতন্ত্রের কারণে না দেখা মানসপ্রতিমা কল্যাণীকে বিয়ে করে ঘরে তুলতে পারে না। কল্যাণীকে সে হৃদয়ে স্থান দিয়েছে। প্রথম জীবনে পৌরুষের ঘাটতি তার চরিত্রে থাকলেও পরবর্তীতে মা ও মাতুলের বাধা উপেক্ষা করে কল্যাণীর পাশে থেকে তার জীবনের ভুল ও পাপের প্রায়শ্চিত্ত করতে সচেষ্ট হয়েছে। উদ্দীপকের নিঝুম পরিবারের বাধায় তার ভালোবাসার মানুষকে বিয়ে করেনি। তার ভালোবাসার মানুষকে ভুলে যায়। নিঝুমের অহনার প্রতি ভালোবাসার গভীরতার ক্ষেত্রে ঘাটতি লক্ষ করা যায়। প্রেম মানুষের হৃদয়বৃত্তির এক মহত্তম উপাদান। প্রেমশূন্য মানুষ হৃদয়হীন। অথবা স্বার্থের দিক বিবেচনা করে যেসব মানুষ ভালোবাসার মানুষকে উপেক্ষা করে তারা অমানবিক। 'অপরিচিতা' গল্পের অনুপম হৃদয়বান প্রেমিক পুরুষ আর উদ্দীপকের নিঝুম তার থেকে ভিন্ন চরিত্রের মানুষ"
        },
        {
          "label": "ঘ",
          "question": "উদ্দীপকটি 'অপরিচিতা' গল্পের অনুপম-কল্যাণীর জীবনের বিপরীত প্রতিচ্ছবি- মূল্যায়ন করো।",
          "explanation": "উদ্দীপকটিতে 'অপরিচিতা' গল্পের অনুপম কল্যাণীর জীবনের মাঝে গভীর ভালোবাসা না থাকলেও কল্যাণীর প্রতি অনুপমের শ্রদ্ধাবোধ লক্ষ করা যায়। সমাজে বসবাসরত নর-নারীর ভেতরে ভালোবাসার সম্পর্ক গড়ে উঠতে পারে। ওই সম্পর্ককে সামাজিকভাবে বা ব্যক্তিগতভাবে স্বীকৃতি দেওয়া মানুষের মানবিক দায়িত্ব, তা উপেক্ষা করা উচিত নয়। উদ্দীপকে ভালোবাসার সম্পর্কের অবমাননা করা হয়েছে আর 'অপরিচিতা' গল্পে কল্যাণীর প্রতি অনুপমের প্রগাঢ় ভালোবাসার অকপট স্বীকৃতি বর্ণিত হয়েছে। উদ্দীপকে নিঝুম ও অহনা পরস্পরকে ভালোবাসলেও আর্থিক ও সামাজিক কারণে নিঝুমের পরিবার বধূ হিসাবে অহনাকে ঘরে তোলেনি। নিঝুম পরিবারের মতে অন্যত্র বিয়ে করে অহনার ভালোবাসাকে অবহেলা করেছে। আর অহনার ভালোবাসা নিঝুমের প্রতি নিখাদ হওয়ায় সে কষ্টের সমুদ্রে ভাসতে থাকে। আর 'অপরিচিতা' গল্পে অনুপম-কল্যাণীর জীবনচিত্র ভিন্ন মাত্রিকতা লাভে ধন্য হতে দেখা যায়।"
        }
      ]
    },
    {
      "number": "3",
      "uddipok": "বকুল যখন স্বামীহারা হয় তখন তার মেয়ে পারুলের বয়স দুই বছর। একদিকে অর্থকষ্ট, অপরদিকে বদলোকের কুদৃষ্টি। লোকের বাড়িতে ঝিয়ের কাজ করে, খেয়ে না খেয়ে মেয়েটাকে বড় করে বকুল। একসময় মেয়ের বিয়েও দেয়। কিন্তু বছর না ঘুরতেই অত্যাচারী স্বামীর সাথে সম্পর্ক ছেধ করে মায়ের কাছে ফিরে আসে পারুল। সম্মানের সাথে বেঁচে থাকার জন্য মেয়ে পারুল হয় বকুলের অবলম্বন। মায়ের জীবন-সংগ্রাম দেখে বড় হওয়া পারুল মায়ের চেয়ে সাহসী এবং আত্মমর্যাদাশীল। বাড়ির পাশে শাক-সবজি চাষ করে, ঘরে হাঁস-মুরগি পালন করে, ধান ভেনে, কাঁথা সেলাই করে স্বাবলম্বী হওয়ার চেষ্টা করে মা ও মেয়ে। যে কোনো অশুভ শক্তির বিরুদ্ধে জীবন বলি রাখার দৃঢ় প্রত্যয় বকুল ও পারুলের চাল চলনে",
      "tag": "SB 17",
      "sub_questions": [
        {
          "label": "ক",
          "question": "মানিক বন্দ্যোপাধ্যায়ের পিতৃপ্রদত্ত নাম কী?",
          "explanation": "মানিক বন্দ্যোপাধ্যায়ের পিতৃপ্রদত্ত নাম হলো প্রবোধকুমার বন্দ্যোপাধ্যায়।"
        },
        {
          "label": "খ",
          "question": "‘’নিজেকে তার ছ্যাঁচড়া, নোংরা, নর্দমার মতো লাগে\"- কার, কেন?",
          "explanation": "নিজেকে ছ্যাঁচড়া, নোংরা, নর্দমার মতো লাগে 'মাসি-পিসি' গল্পের আহ্লাদির। অত্যাচারী স্বামী জগুর ঘর থেকে আহ্লাদি তার মাসি-পিসির কাছে চলে আসে। কিন্তু এলাকার কিছু খারাপ লোক তার দিকে কুদৃষ্টিতে তাকায়। মাসি-পিসির সাথে বাজারে গেলে তারা তরিতরকারি কেনার মতো তাকেও করায়ত্ত করার জন্য মাসি-পিসির সাথে আলাপ জমায়। এ সকল কথা চিন্তা করে নিজেকে আহ্লাদির ছ্যাঁচড়া, নোংরা, নর্দমার মতো লাগে"
        },
        {
          "label": "গ",
          "question": "উদ্দীপকের পারুলের সাথে 'মাসি-পিসি' গল্পের আহ্লাদির চারিত্রিক বৈশিষ্ট্যের বৈপরীত্য দেখাও",
          "explanation": "মাসি-পিসি' গল্পে আহ্লাদিকে নির্যাতিত, অসহায় ও পরনির্ভরশীল নারী হিসেবে উপস্থাপন করা হয়েছে। আলোচ্য গল্পের আহ্লাদি স্বামীর অত্যাচার সহ্য করতে না পেরে তার মাসি-পিসির কাছে চলে আসে। নিঃস্ব ও বিধবা মাসি-পিসি নিজেদের অস্তিত্ব রক্ষার পাশাপাশি আহ্লাদিকেও সমাজের বিরূপ পরিবেশ থেকে রক্ষা করতে সর্বদা সচেষ্ট থাকে। কিন্তু গল্পে আহ্লাদিকে আত্মরক্ষার কোনো চেষ্টা করতে দেখা যায় না। সে সবসময় ভয়ে কোণঠাসা হয়ে থাকে। জগুর মামলার হুমকিতে সে ভয় পায়। বদলোকের খারাপ দৃষ্টির কারণে নিজেকে তার নোংরা, নর্দমার মতো মনে হয়। নিজেকে রক্ষা করার জন্য সে মাসি-পিসির ওপর নির্ভরশীল হয়ে থাকে। উদ্দীপকের স্বামীহারা বকুল প্রতিকূল পরিবেশের বিরুদ্ধে লড়াই করে মেয়ে পারুলকে বড় করে তোলে। একসময় মেয়ের বিয়েও দেয় সে। কিন্তু অত্যাচারী স্বামীর সাথে সম্পর্ক ছেদ করে মায়ের কাছে চলে আসে পারুল। সম্মানের সাথে বেঁচে থাকার জন্য পারুল বাড়ির পাশে সবজি চাষ, হাঁস-মুরগী পালন, কাঁথা সেলাই ইত্যাদি কাজে নিজেকে নিয়োজিত করে। আত্মমর্যাদাসম্পন্ন নারী হিসেবে সে সমাজের বিরূপ পরিবেশের বিরুদ্ধে লড়াই করার প্রত্যয় ব্যক্ত করে। কিন্তু গল্পের আহ্লাদির মধ্যে এই সাহস ও উদ্দীপনার অভাব পরিলক্ষিত হয়। এখানেই আহ্লাদি ও পারুলের মধ্যে বৈপরীত্য স্পষ্ট হয়ে ওঠে।"
        },
        {
          "label": "ঘ",
          "question": "\"উদ্দীপকটি অধিকাংশ ক্ষেত্রে 'মাসি-পিসি' গল্পের বক্তব্য ধারণ করে- তোমার মতামত দাও।",
          "explanation": "উদ্দীপক ও 'মাসি-পিসি' গল্প উভয়ক্ষেত্রেই প্রতিকূলতার বিরুদ্ধে নারীর দৃঢ় ও সাহসী অবস্থান ব্যক্ত হয়েছে বলে প্রশ্নোক্ত মন্তব্যটিকে যথাযথ বলে বিবেচনা করা যায়। আলোচ্য গল্পের মাসি-পিসি দুজনই নিঃস্ব ও বিধবা। জীবনসংগ্রামে টিকে থাকার জন্য তারা ধান ভানে, কাঁথা সেলাই করে, শাক-পাতা কুড়িয়ে শহরের বাজারে বিক্রি করে। আহ্লাদি স্বামীর ঘর ছেড়ে চলে আসলে তাকে তারা পরম মমতায় আগলে রাখে। জগুর অত্যাচার ও সমাজের বদলোকের কুদৃষ্টি থেকে তাকে রক্ষা করতে সবসময় সতর্ক থাকে। উদ্দীপকের স্বামীহারা বকুল লোকের বাড়িতে ঝিয়ের কাজ করে, খেয়ে না খেয়ে তার মেয়ে পারুলকে বড় করে। কিন্তু বিয়ের পর স্বামীর অত্যাচারের কারণে মায়ের কাছে ফিরে আসে পারুল। সাহসী ও আত্মমর্যাদাশীল পারুল সম্মানের সাথে বেঁচে থাকার জন্য শাক-সবজির চাষ করে, ধান ভানে, কাঁথা সেলাই করে। সে সবরকম অশুভ শক্তির বিরুদ্ধে টিকে থাকার জন্য সংগ্রাম করে। মাসি-পিসি' গল্পের মাসি-পিসি এবং আলোচ্য উদ্দীপকের বকুল ও তার ' মেয়ে পারুল সমাজের বিরূপ পরিবেশে টিকে থাকার জন্য সংগ্রাম করে। গল্পের মাসি-পিসি নিজেদের অস্তিত্ব রক্ষার পাশাপাশি আহ্লাদির সুরক্ষার জন্য সর্বদা সচেষ্ট থাকে। উদ্দীপকের বকুলও স্বামীর মৃত্যুর পর মেয়ে পারুলের সুরক্ষার জন্য কঠোর পরিশ্রম করে। বিয়ের পর স্বামী অত্যাচার করলে পারুল তার মায়ের কাছে ফিরে এসে এবং মায়ের সাথে কাজ করে সাবলম্বী হওয়ার উদ্যোগ নেয়। তাই বলা যায়, জীবনসংগ্রামে টিকে থাকার লড়াইয়ের দিক বিবেচনায় \"উদ্দীপকটি অধিকাংশ ক্ষেত্রে 'মাসি- পিসি' গল্পের বক্তব্যকে ধারণ করে\"-মন্তব্যটি যথার্থ।"
        }
      ]
    },
    {
      "number": "4",
      "uddipok": "বিশ্বকবি রবীন্দ্রনাথ ঠাকুরের 'বর্ষাযাপন' কবিতায় বাংলা ছোটগল্পের গঠন-প্রকৃতি সম্বন্ধে পাওয়া যায়- \"ছোটোপ্রাণ ছোটোব্যথা ছোটো ছোটো দুঃখ কথা নিতান্তই সহজ সরল, সহস্র বিস্মৃতি রাশি প্রত্যহ যেতেছে ভাসি তারি দু'চারিটি অশ্রুজল। নাহি বর্ণনার ছটা ঘটনার ঘনঘটা নাহি তত্ত্ব নাহি উপদেশ অন্তরে অতৃপ্তি রবে সাঙ্গ করি মনে হবে শেষ হয়ে হইল না শেষ।\" ছোটোগল্পের এমন চমৎকার সংজ্ঞা আর কেউ দেননি।",
      "tag": "SB 17",
      "sub_questions": [
        {
          "label": "ক",
          "question": "মন্ত্রিসভার সব সদস্যের মাদাম লোইসেলের সংজ্ঞা কোন নৃত্য করতে ইচ্ছে হচ্ছিল?",
          "explanation": "মন্ত্রিসভার সব সদস্যের মাদাম লোইসেলের সঙ্গে 'ওয়ালটজ' নৃত্য করতে ইচ্ছে হচ্ছিল।"
        },
        {
          "label": "খ",
          "question": "মাদাম লোইসেল দরিদ্র জীবনের ভয়াবহতা কীভাবে বুঝতে পারে?",
          "explanation": "বল নাচের অনুষ্ঠানে বান্ধবীর কাছ থেকে ধার করা হার হারিয়ে ফেলার পর তা শোধ করতে গিয়ে মাদাম লোইসেল দরিদ্র জীবনের ভয়াবহতা বুঝতে পারে। মাদাম লোইসেল তার বান্ধবীর হার হারানোর ফলে ভীষণ বিচলিত হয়। ওই হার তাকে ক্রয় করে দিতে লোইসেলকে মোটা অঙ্কের ঋণ গ্রহণ করতে হয়। বিশাল ঋণের অর্থ শোধ করার জন্য দাসীকে বিদায় করে নিজে কাজ করা, বাসা পরিবর্তন, নিচু ছাদের কামরা ভাড়া করে ঘরের কঠিন সব কাজ নিজে করা, বাজারের ঝুড়ি টানা ইত্যাদি কঠিন পরিশ্রমের কাজ করায় তার স্বাস্থ্য ভেঙে পড়ে। ফলে তাকে বয়স্কা মনে হতে থাকে। এমন পরিশ্রম করেই মাদাম লোইসেল দরিদ্র জীবনের ভয়াবহতা বুঝতে পারে।"
        },
        {
          "label": "গ",
          "question": "উদ্দীপকের 'নাহি তত্ত্ব নাহি উপদেশ' 'নেকলেস' গল্পে কীভাবে প্রতিফলিত হয়েছে?",
          "explanation": "'নেকলেস' গল্পের কোথাও কোনো তত্ত্বকথা বা উপদেশবাণী না থাকার মাধ্যমে নাহি তত্ত্ব, নাহি উপদেশ কথাটির প্রতিফলন ঘটেছে। ছোটগল্পের বিষয়বস্তু গড়ে ওঠে জীবনের ছোট ছোট সামান্য দুঃখ কথা, সহজ-সরল মানুষের নিত্যদিনের দিনযাপনের গ্লানিকে উপজীব্য করে। তার শুরু ও শেষ নাটকীয়তায় ভরপুর। তত্ত্বকথা ও উপদেশ ছাড়া কাহিনি শেষ হয় অতৃপ্তির মনোবেদনা নিয়ে। ছোট গল্পের এই দিকগুলোই 'নেকলেস' গল্পে সুন্দরভাবে প্রকাশিত হয়েছে। 'নেকলেস' গল্পটি ফরাসি ভাষায় রচিত একটি ছোটগল্প। এর কাহিনীতে বর্ণিত হয়েছে দরিদ্র মাতিলদা ও তার উচ্চাকাঙ্ক্ষার গল্প। বলা হয়েছে তার বল নাচের অনুষ্ঠানে যাবার জন্য বান্ধবীর কাছ থেকে হার ধার এনে তা হারিয়ে হতাশ হওয়ার কথা। ঋণ করে হার ফেরত দিয়ে অমানুষিক পরিশ্রম করে পরবর্তীকালে জানতে পারল হারটা নকল ছিল। এখানে কোনো উপদেশ বা তত্ত্বকথা ছিল না, উদ্দীপকের মর্মবাণীটিরই প্রতিফলন লক্ষ করা যায় গল্পে।"
        },
        {
          "label": "ঘ",
          "question": "\"উদ্দীপকের বর্ণিত ছোটগল্পের বৈশিষ্ট্য 'নেকলেস' গল্পে কোথাও বিঘ্নিত হয়নি'- মন্তব্যটি সম্পর্কে তোমার অভিমত যুক্তিসহকারে তুলে ধরো।",
          "explanation": "নেকলেস' গল্পে মাতিলদা ও তার স্বামীর সহজ-সরল জীবন ও সে জীবনে বিলাসিতার কারণে নেমে আসা দারিদ্র্যের ভয়াবহতার কথা বর্ণিত হয়েছে। বিশ্বকবি রবীন্দ্রনাথ ঠাকুরের 'বর্ষাযাপন' কবিতায় বাংলা ছোটগল্পের গঠন- প্রকৃতির অনুষঙ্গ বিধৃত হয়েছে। তাতে বলা হয়েছে, ছোটগয়ে ঠাঁই পাবে মানবজীবনের ছোট ছোট দুঃখ কথা, প্রত্যহ ঘটে যাওয়া অজস্র ঘটনার মধ্য থেকে একটি সাদামাটা ঘটনা। সেখানে থাকবে না বর্ণনার বাহুল্য; তত্ত্বকথা বা উপদেশ বাণী দ্বারাও তা ভারাক্রান্ত হবে না। কিন্তু কাহিনির সমাপ্তিতে মনে অতৃপ্তির বেদনা গুমরে উঠবে। ছোটগল্পের এই বৈশিষ্ট্য 'নেকলেস' গল্পে অক্ষুণ্ণ রয়েছে লেখকের শৈল্পিক বর্ণনার দক্ষতায়। 'নেকলেস' গল্পটি বর্ণিত হয়েছে মাতিলদা ও তার স্বামী লোইসেলের সহজ- সরল জীবনকে কেন্দ্র করে। স্ত্রীর মনবেদনা দূর করতে লোইসেল অনেক কষ্ট করে একখানা নিমন্ত্রণপত্র জোগাড় করে আনে 'বল' নৃত্যানুষ্ঠান উপভোগ করার জন্য। কিন্তু মাতিলদার ভালো পোশাক বা গয়না না থাকায় সে বান্ধবী মাদাম ফোরস্টিয়ার কাছে গয়না ধার করতে যায়। ফোরস্টিয়ার অকপটে বান্ধবীকে গয়না ধার দেয়। মাতিলদা হীরার গয়না পরে 'বল' নৃত্যে অংশ নেয়। কিন্তু সমস্যা তৈরি হয় গয়না হারিয়ে। ওই পয়নাটি খাঁটি ভেবে ছত্রিশ হাজার ফ্রাঁতে হীরার হার কিনে মাতিলদা বান্ধবীর কাছে দায়মুক্ত হয়। তারা স্বামী-স্ত্রী কঠোর পরিশ্রম করে জীবনে সুসময় ফিরিয়ে আনে। সামান্য হীরার হার তাদের জীবনে অসামান্য বেদনা সঞ্চার করে। গল্পের এই সরল কাহিনিতে নেই কোনো তত্ত্বকথা বা উপদেশ, তবুও গল্পটি পাঠকের মনে অসাধারণ ব্যঞ্জনার সঞ্চার করে। তাই এ গল্পে উদ্দীপকের ছোটগল্পের সব বৈশিষ্ট্য প্রতিফলিত হয়েছে বলা যায়। উপর্যুক্ত আলোচনা থেকে বলা যায়, 'নেকলেস' গল্প আশ্চর্য সুন্দর সার্থক ছোটগল্পের বৈশিষ্ট্য ধারণ করে রচিত। অপ্রত্যাশিত কিন্তু অত্যন্ত আকর্ষণীয় সমাপ্তির জন্য গল্পটি বিপুল জননন্দিত। সামান্য হীরার নকল হার পাঠকমনে অপার কৌতূহল সৃষ্টি করেছে। তাই বলা যায়, \"উদ্দীপকের বর্ণিত ছোটগল্পের বৈশিষ্ট্য 'নেকলেস' গল্পে কোথাও বিঘ্নিত হয়নি\"- মন্তব্যটি যথার্থ।"
        }
      ]
    },
    {
      "number": "5",
      "uddipok": "বাবার ব্যবসায় দুর্দিন দেখা দিলে বড় ছেলে বাবার ব্যবসায়িক প্রতিপক্ষেরে সাথে হাত মেলায় ভবিষ্যতের আশায়। ছোট ছেলে বাবার ব্যবসায়িক দুর্দিন কাটানোর চেষ্টার অংশহিসেবে বড় ভাইকে বাবার পাশে থাকার অনুরোধ করে, কিন্তু বড় ছেলের অভিযোগ- বাবার একগুঁয়ে মনোভাব আর ভুল সিদ্ধান্তের কারণে পারিবারিক ব্যবসা ডুবতে বসেছে। তাঁর ব্যর্থতার দায়ভার আমি নেব কেন? বড় ভাইয়ের সমর্থন না পেয়ে সুদিন ফিরিয়ে আনতে একা সংগ্রাম চালিয়ে যায় ছোট ছেলে।",
      "tag": "SB 17",
      "sub_questions": [
        {
          "label": "ক",
          "question": "বাসবত্রাস কে?",
          "explanation": "বাসবত্রাস হলো 'মেঘনাদ'।"
        },
        {
          "label": "খ",
          "question": "\"লঙ্কার কলঙ্ক আজি ভঞ্জিব আহবে\"- দ্বারা কী বোঝানো হয়েছে?",
          "explanation": "নিকুম্ভিলা যজ্ঞাগারে শত্রুসেনা লক্ষ্মণের অনাকাঙ্ক্ষিত অনুপ্রবেশ লঙ্কার ইতিহাসে যে কলঙ্ক লেপন করেছে, যুদ্ধজয়ের মধ্য দিয়ে মেঘনাদ তা মোচন করতে চায়।। বিভীষণের সহায়তায় লক্ষ্মণ নিকুম্ভিলা যজ্ঞাগারে প্রবেশ করে নিরস্ত মেঘনাদকে যুদ্ধে আহ্বান করে। এমন পরিস্থিতিতে স্বদেশের পরাজয়ের আশককায় দেশপ্রেমী মেঘনাদ বিচলিত হয়ে বিভীষণের কাছে যুদ্ধসাজ পরিধানের সুযোগ প্রার্থনা করে। পাশাপাশি শত্রু লক্ষ্মণকে যুদ্ধে পরাজিত ও হত্যা করে লঙ্কার কলক মোচন করতে চায় সে। প্রশ্নোক্ত উক্তিটির দ্বারা দৃঢ়প্রতিজ্ঞ মেঘনাদের এ অভিপ্রায়ের কথাই বোঝানো হয়েছে"
        },
        {
          "label": "গ",
          "question": "উদ্দীপকের ছোট ছেলে 'বিভীষণের প্রতি মেঘনাদ' কবিতার কোন চরিত্রের অনুরূপ? কীভাবে?",
          "explanation": "উদ্দীপকের ছোট ছেলে 'বিভীষণের প্রতি মেঘনাদ' কবিতার মেঘনাদ চরিত্রের অনুরূপ। 'বিভীষণের প্রতি মেঘনাদ' কবিতাটি রচিত হয়েছে কাকা বিভীষণের সঙ্গে ভ্রাতুস্পুত্র মেঘনাদের সম্পর্কের টানাপড়েন ও আদর্শের দ্বন্দ্ব নিয়ে। সেখানে ধর্ম ও নৈতিকতার প্রশ্নে বিভীষণ শত্রুপক্ষ অবলম্বন করলেও মেঘনাদ প্রাধান্য দিয়েছে স্বদেশ ও স্বজাতিকে। উদ্দীপকে পারিবারিক সম্পর্কের প্রতি শ্রদ্ধাশীলতার এক অনন্য উদাহরণ দেওয়া হয়েছে। সেখানে বড় ছেলে ব্যক্তিস্বার্থকে প্রাধান্য দিলেও ছোট ছেলে যেকোনো পরিস্থিতিতেই পরিবারের পাশে থেকেছে। শুধু তাই নয়, ডুবতে বসা পারিবারিক ব্যবসার সুদিন ফিরিয়ে আনতে সে যথাসাধ্য চেষ্টা করে যাচ্ছে। আত্মস্বার্থে অন্ধ না হয়ে পারিবারিক মঙ্গলের কথা ভেবে দায়িত্বশীলতার পরিচয় দিয়েছে সে। একইভাবে, 'বিভীষণের প্রতি মেঘনাদ' কবিতার মেঘনাদও ধর্মের বদলে দেশপ্রেম ও স্বাজাত্যবোধকে প্রাধান্য দিয়েছে। সংকটাপন্ন স্বজন, স্বজাতি ও স্বদেশকে নিয়ে তার এই অবস্থান উদ্দীপকের ছোট ছেলের ভূমিকাকেই স্মরণ করিয়ে দেয়। সে বিবেচনায় উদ্দীপকের ছোট ছেলেকে আলোচ্য কবিতার মেঘনাদ চরিত্রের অনুরূপ বলা যায়।"
        },
        {
          "label": "ঘ",
          "question": "\"উদ্দীপকের বড় ছেলে এবং বিভীষণের প্রতি মেঘনাদ' কবিতার বিভীষণের আচরণ ভিন্ন উদ্দেশ্যপ্রসূত”- মন্তব্যটি বিবেচনা করো।",
          "explanation": "উদ্দীপকের বড় ছেলে এবং 'বিভীষণের প্রতি মেঘনাদ' কবিতায় বিভীষণের আচরণ ভিন্ন উদ্দেশ্যপ্রসূত\" মন্তব্যটি যথার্থ। 'বিভীষণের প্রতি মেঘনাদ' কবিতায় বিশ্বাসঘাতক পিতৃব্য বিভীষণের প্রতি অসহায় মেঘনাদের ক্ষোভ প্রকাশিত হয়েছে। সেখানে বীর যোদ্ধা মেঘনাদ দেশাত্মবোধে উজ্জীবিত হয়ে স্বদেশ ও স্বজাতির পক্ষে অবস্থান নেন। কিন্তু ধর্ম ও ন্যায়ের অজুহাত দিয়ে তারই কাকা বিভীষণ শত্রু রামের পক্ষ অবলম্বন করেন। উদ্দীপকে পারিবারিক ব্যবসাকে কেন্দ্র করে স্বজনের বিশ্বাসঘাতকতার এক নজির উপস্থাপিত হয়েছে। সেখানে পরিবারের বড় ছেলে নিজ স্বার্থসিদ্ধির জন্য তাদের ব্যবসায়িক প্রতিপক্ষের সঙ্গে হাত মেলায়। পরিণতিতে তাদের পারিবারিক ব্যবসা ডুবতে বসে। পরিবারের একজন হয়েও সে এরকম জঘন্য কাজের অংশীদার হয় শুধু নিজের স্বার্থের কথা ভেবে। 'বিভীষণের প্রতি মেঘনাদ' কবিতায় এমন কাহিনি বর্ণিত হলেও এর কারণ সম্পূর্ণ আলাদা। 'বিভীষণের প্রতি মেঘনাদ' কবিতার মেঘনাদ দেশাত্মবোধে উজ্জীবিত এক বীর যোদ্ধা। রাম-রাবণের যুদ্ধে তাই সে স্বদেশ ও স্বজাতির পক্ষ অবলম্বন করে। অন্যদিকে, বিভীষণ ভ্রাতা রাবণের পাপকর্মের বিরুদ্ধে ন্যায়নিষ্ঠ রামের আনুগত্য স্বীকার করে। তবুও দেশবৈরিতার কারণে প্রশ্নবাণে জর্জরিত হতে হয় তাকে। কেননা, ন্যায়ধর্মের পথ অনুসরণ করা কর্তব্য হলেও স্বদেশ ও স্বজাতির বিরুদ্ধাচরণ একেবারেই অনুচিত। আলোচ্য কবিতার বিভীষণের সঙ্গে উদ্দীপকের বড় ছেলের এই দিকটিতে মিল রয়েছে। তবে বিভীষণ ন্যায় ও ধর্মবোধকে প্রাধান্য দিলেও বড় ছেলে প্রাধান্য দিয়েছে ব্যক্তিস্বার্থকে। তাছাড়া উদ্দীপকের ছেলেটি বিশ্বাসঘাতকতা করেছে জাগতিক সুখের কথা চিন্তা করে। কিন্তু বিভীষণের বিশ্বাসঘাতকতার কারণ ধর্ম ও নৈতিকতা। অর্থাৎ তারা বিশ্বাস ভঙ্গ করলেও এর কারণ ও উদ্দেশ্য সম্পূর্ণ ভিন্ন। সে বিবেচনায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "6",
      "uddipok": "জেলা শহরের সরকারি হাসপাতালে দক্ষ চিকিৎসক ডাক্তার হুমায়ুন। ধনী-গরিব নির্বিশেষে রোগীদের তিনি পরম যত্নে সেবা দিয়ে যাচ্ছেন। একদিন যমুনা নামে এক অসহায় বৃদ্ধা টাকার অভাবে হাসপাতারের টিকেট না কেটে ডাক্তারের চেম্বারে ঢুকে পড়লে ডাক্তারের সহকারী দুর্ব্যবহার করে তাকে হাসপাতাল থেকে বের করে দিতে চায়। ডাক্তার হুমায়ুন যমুনাকে ডেকে তার কথা শোনন এবং বিনামূল্যে চিকিৎসার ব্যবস্থা করেন। পরে সহকারীকে ডেকে বলেছেন, \"অসহায় মানুষের সেবা করা মানবতার কাজ। সকল মানুষ আমার কাছে সমান।\"",
      "tag": "SB 17",
      "sub_questions": [
        {
          "label": "ক",
          "question": "কাজী নজরুল ইসলাম কত সালে জন্মগ্রহণ করেন?",
          "explanation": "কাজী নজরুল ইসলাম ১৮৯৯ সালে জন্মগ্রহণ করেন।"
        },
        {
          "label": "খ",
          "question": "'মানবের মহা-বেদনার ডাক' বলতে কী বোঝায়?",
          "explanation": "শাক্যমুনি মানুষের দুঃখ-কষ্ট-বেদনা উপলব্ধি করে তা লাঘবের জন্য যে তাড়না অনুভব করেছিলেন, তাকেই 'মানবের মহা-বেদনার ডাক' বলা হয়েছে। একমাত্র হৃদয়বান মানুষেরাই জগতের অসহায় মানুষের কষ্ট হৃদয় দিয়ে অনুধাবন করতে পারেন। শাক্যমুনি তথা গৌতমবুদ্ধ একজন রাজপুত্র ছিলেন। তবু সাধারণ মানুষের দুঃখ-কষ্ট-বেদনা তাঁকে আহত করে। আর তা নিরসনকল্পে সিংহাসনের মোহ ত্যাগ করে সাধনায় ব্রতী হন তিনি। এভাবে আর্ত-মানবতার কষ্ট লাঘবের যে তাড়া তিনি হৃদয় দিয়ে অনুভব করেছেন, তাকেই 'মানবের মহা-বেদনার ডাক' বলে অভিহিত করা হয়েছে।"
        },
        {
          "label": "গ",
          "question": "উদ্দীপকের ডাক্তারের সহকারীর 'দুর্ব্যবহার'-এর সঙ্গে 'সাম্যবাদী' কবিতার 'দোকানে কেন এ দরকষাকষি' চরণের ভাবগত সাদৃশ্য দেখাও।",
          "explanation": "সাম্যবাদী' কবিতায় কবি মানবিকতাকে উপেক্ষা করে প্রচলিত ধর্মকে প্রাধান্য দেওয়ার সমালোচনা করেছেন। পৃথিবীর সকল মানুষ সমান মর্যাদা পাওয়ার অধিকার রাখে। কিন্তু বিবেকহীন মানুষেরা সুযোগ পেলেই ব্যক্তিস্বার্থ চরিতার্থ করতে সমাজের অসহায় মানুষের অধিকার খর্ব করতে তৎপর হয়। 'সাম্যবাদী' কবিতায় ধর্ম ও শাস্ত্রচর্চার নামে মানুষের হদয়ধর্মকে উপেক্ষা করার সমালোচনা করা হয়েছে। উদ্দীপকের ডাক্তারের সহকারী কূপমণ্ডুক মানসিকতার অধিকারী বলেই অসহায় বৃদ্ধা যমুনার প্রতি দুর্ব্যবহার করে। 'সাম্যবাদী' কবিতার বর্ণনায়ও দেখা যায়, পৃথিবীতে স্বার্থান্ধ কিছু মানুষ ব্যক্তিস্বার্থ চরিতার্থ করতে সমাজের প্রান্তিক শ্রেণিকে অবহেলা করছে। আর তাঁদের সৃষ্ট ভেদ-বৈষম্যের জাঁতাকলে নিম্নশ্রেণির মানুষ প্রতিনিয়ত পিষ্ট হচ্ছে। এভাবে দোকানে দরকষাকষির মতোই মানুষে মানুষে বিভেদের পাহাড় গড়ে, স্রষ্টার খোঁজে ধর্মগ্রন্থ ও তীর্থস্থান চষে বেড়াচ্ছে তারা। বস্তুত, মানবিক হতে পারে না বলেই তারা ধর্মের প্রকৃত সত্যকে জানতে পারে না। তাই তারা পথের পাশের বেদনাহত মানুষের অধিকার হরণ করে মনুষ্যত্বকে অপমান করছে, যেমনটি আলোচ্য উদ্দীপকের ডাক্তারের সহকারীর দুর্ব্যবহারে পরিলক্ষিত হয়। এদিক থেকে উদ্দীপকের ডাক্তারের সহকারীর 'দুর্ব্যবহার'-এর সঙ্গে 'সাম্যবাদী' কবিতার 'দোকানে কেন এ দরকষাকষি' চরণের সাদৃশ্য প্রতীয়মান হয়।"
        },
        {
          "label": "ঘ",
          "question": "\"উদ্দীপকের চিকিৎসক এবং 'সাম্যবাদী' কবিতার কবি উভয়েই মানবতাবাদের মূর্থ প্রতীক\"- উক্তিটি বিশ্লেষণ করো।",
          "explanation": "‘সাম্যবাদী' কবিতায় কবি সকল মানুষের মাঝে সাম্য প্রত্যাশার মধ্য দিয়ে মূলত মানবতার জয়গান গেয়েছেন। মানুষ সৃষ্টির সেরা জীব। মানুষকে অবজ্ঞা করা মানবতাকে অপমান করারই শামিল। তবুও অনেকে ব্যক্তিস্বার্থকে প্রাধান্য দিয়ে সমাজে বৈষম্যের পাহাড় গড়ে তুলেছে। তাই সমাজে বিদ্যমান এই বিভেদ ও অনাচার নিরসনের মাধ্যমে অসাম্প্রদায়িক ও মানবিক সমাজ প্রতিষ্ঠাই শান্তিকামী সকল মানুষের প্রত্যাশা। উদ্দীপকে ডাক্তারের ঔদার্যের পাশাপাশি তাঁর সহকারী কর্তৃক সমাজের একজন অসহায় রোগীকে লাঞ্ছনার কথাও বর্ণিত হয়েছে। সেখানে সহৃদয় ডাক্তার ছিন্নমূল যমুনাকে পরম মমতায় কাছে টেনে নিয়ে চিকিৎসাসেবা দিয়েছেন। তিনি বিশ্বাস করেন, অসহায় মানুষের সেবা করা মানবতার কাজ। সহায়-সম্বলহীন যমুনার প্রতি তাঁর এই হৃদ্যতাপূর্ণ আচরণ 'সাম্যবাদী' কবিতায় প্রকাশিত কবির মানবতাবাদী দৃষ্টিভঙ্গিকে ধারণ করে। 'সাম্যবাদী' কবিতায় কবি সাম্যের গান গেয়েছেন বলিষ্ঠ কণ্ঠে। তিনি মানুষের মাঝে বিদ্যমান সকল সামাজিক বৈষম্য ও অনাচার নিরসনের জন্য, বিভেদমুক্ত ও অসাম্প্রদায়িক এক সমাজ গড়ার পক্ষে অবস্থান নিয়েছেন। তাঁর দৃষ্টিতে পৃথিবীর সকল মানুষই সমান মর্যাদাবান। এছাড়া, ধর্ম-বর্ণ বা গোষ্ঠীর ঊর্ধ্বে মানবতাকে স্থান দিয়েছেন তিনি। আর তাই তিনি সকল মানুষকে সমতার দৃষ্টিতে দেখেন। 'সাম্যবাদী' কবিতার কবির মতো প্রগাঢ় মানবতাবোধ দ্বারা চালিত হয়েছেন বলেই মানবসেবাকে সর্বাধিক গুরুত্ব দিয়েছেন তিনি। সে বিবেচনায় প্রশ্নোক্ত মন্তব্যটি যথাযথ।"
        }
      ]
    },
    {
      "number": "7",
      "uddipok": "খ্যাতিমান সমাজবিজ্ঞানী ড. সামাদ তরুণ শিক্ষার্থীদের উদ্দেশ্যে বলেন, 'ছাপ্পান্ন হাজার বর্গমাইলের এ বাংলাদেশের ইতিহাস শোষণ আর বঞ্চনার। কৃষিই ছিল আমাদের পূর্বপুরুষদের প্রধান অবলম্বন আর ছিল মৃৎশিল্প, তাঁত শিল্প, মৎসজীবীতা। আমাদের পূর্বপুরুষদের বা তাদের পেশার প্রতি অশ্রদ্ধা দেখিয়ে জাতি হিসেবে আমরা উন্নতি করতে পারব না। বিদেশি শোষণের নির্মম অত্যাচার সহ্য করে আমাদের পূর্বপ্রজন্ম আমাদের জন্য বর্তমানের যে ভিত তৈরি করেছিলেন, তাই-ই আমাদের শিল্প সাহিত্যের মৌলিক প্রেরণা।'",
      "tag": "SB 17",
      "sub_questions": [
        {
          "label": "ক",
          "question": "জিহ্বায় উচ্চারিত প্রতিটি সত্য শব্দ কী?",
          "explanation": "জিহ্বায় উচ্চারিত প্রতিটি সত্য শব্দ কবিতা।"
        },
        {
          "label": "খ",
          "question": "\"তার পিঠে রক্তজবার মতো ক্ষত ছিল\"- ব্যাখ্যা করো।",
          "explanation": "বাঙালি জাতির ওপর অত্যাচারের ইতিহাস ব্যস্ত করতে গিয়ে কবি প্রশ্নোক্ত উক্তিটি করেছেন। 'আমি কিংবদন্তির কথা বলছি' কবিতায় কবি আমাদের পূর্বপুরুষদের সম্পর্কে বলেছেন। পরাধীনতার কারণে পূর্বপুরুষদের ওপর বারবার অমানুষিক অত্যাচার নেমে এসেছে। পিঠে রক্তজবার মতো ক্ষত বলতে পূর্বপুরুষদের পরাধীনতাকেই নির্দেশ করা হয়েছে। বিদেশি শত্রুরা আমাদের সাথে ক্রীতদাসের মতো আচরণ করত। আর তাই, পূর্বপুরুষদের ওপর তাদের অত্যাচারের মাত্রা বোঝাতেই আলোচ্য চরণটির অবতারণা করা হয়েছে।"
        },
        {
          "label": "গ",
          "question": "উদ্দীপকের বিদেশি শোষকের অত্যাচার 'আমি কিংবদন্তির কথা বলছি' কবিতার কোন প্রসঙ্গকে মনে করিয়ে দেয়? কেন?",
          "explanation": "উদ্দীপকের বিদেশি শোষকদের অত্যাচার 'আমি কিংবদন্তির কথা বলছি' কবিতায় আমাদের পূর্বপুরুষদের ওপর শাসকগোষ্ঠীর নির্যাতনের কথ্য মনে করিয়ে দেয়। আলোচ্য কবিতায় কবি তাঁর পূর্বপুরুষদের ওপর শাসকগোষ্ঠীর অত্যাচারের মাত্রা বোঝাতে পিঠে রক্তজবার মতো ক্ষতের কথা কলেছেন। পূর্বপুরুষদের ক্রীতদাস হয়ে থাকার পেছনে পরাধীনতাকেই দায়ী করেছেন তিনি। কেননা, শাসকশ্রেণি তাঁদের সঙ্গে ক্রীতদাসের মতো আচরণ করত। উদ্দীপকের বিদেশি শোষকদের অত্যাচারের বর্ণনাতেও এ দিকটির আভাস পাওয়া যায়। উদ্দীপকের খ্যাতিমান সমাজবিজ্ঞানী ড. সামাদ তাঁর আলোচনায় বিদেশি শোষকের অত্যাচারের কথা বলেছেন। তাঁর কথায় 'আমি কিংবদন্তির কথা বলছি' কবিতায় বর্ণিত পূর্বপুরুষদের ওপর জমিদারশ্রেণির অত্যাচার ও তাঁদের পিঠের গভীর ক্ষতের কথাকে মনে করিয়ে দেয়। সে সময় জমিদাররা আমাদের পূর্বপুরুষদের শ্রমের ন্যায্যমূল্য থেকে বঞ্চিত করত। তারা নানাভাবে আমাদের পূর্বপুরুষদের শোষণ করত। উৎপাদিত ফসল কিংবা শ্রমের ন্যায্য মূল্য তো দিতই না, বরং খাজনা আদায়ের নামে চাবুকপেটা করে তাঁদের শরীরে নির্মম ক্ষতের সৃষ্টি করত। আলোচ্য কবিতার এ দিকগুলোই উদ্দীপকের সমাজবিজ্ঞানীর কথায় উঠে এসেছে।"
        },
        {
          "label": "ঘ",
          "question": "\"উদ্দীপকের ড. সামাদ এবং 'আমি কিংবদন্তির কথা বলছি' কবিতার কবি চৈতন্যগত দিক থেকে অভিন্ন\"- মন্তব্যটির যথার্থতা নিরূপণ করো।",
          "explanation": "উদ্দীপকের ড. সামাদ এবং 'আমি কিংবদন্তির কথা বলছি' কবিতার কবি চৈতন্যগত দিক থেকে অভিন্ন\" মন্তব্যটির সাথে আমি দ্বিমত পোষণ করি। 'আমি কিংবদন্তির কথা বলছি' কবিতায় কবি তাঁর পূর্বপুরুষদের বন্দিজীবন কাটানোর কথা বলেছেন। তাঁদের পিঠে রক্তজবার মতো গভীর ক্ষতের কথা উল্লেখ করেছেন। এর পাশাপাশি তিনি শেকড়সন্ধানী মানুষের সার্বিক মুক্তির দৃপ্ত ঘোষণা দিয়েছেন। কবি আমাদের পূর্বপুরুষদের সাহসী, সংগ্রামী ও গৌরবোজ্জ্বল ইতিহাসের কথাও বলেছেন। তাঁর মতে, আমাদের ঐতিহ্য হলো কৃষিজীবী, শ্রমিকসহ সাধারণ মানুষের লড়াই করে টিকে থাকার ইতিহাস। তাঁদের ওপর বর্বর নির্যাতনের ইতিহাসকেও বহন করে চলেছি আমরা। উদ্দীপকের সমাজবিজ্ঞানী ড. সামাদ আমাদের পূর্বপুরুষদের পেশার কথা উল্লেখ করেছেন, তাঁদের ওপর বিদেশি শোষকদের অত্যাচারের কথা বলেছেন। তিনি তাঁদের তাঁদের ত্যাগ-তিতিক্ষার কথাও বলেছেন। কিন্তু পূর্বপুরুষদের রুখে দাঁড়ানোর কথা বলেননি। তাঁদের লড়াই-সংগ্রামের কথা, দুর্গম বাধা ডিঙানোর কথা বলেননি। 'আমি কিংবদন্তির কথা বলছি' কবিতায় কবি যেমন তাঁর পূর্বপুরুষদের গৌরবময় জীবনের ঐতিহ্যকে ফুটিয়ে তুলেছেন, তেমনি ঐক্যবদ্ধ সংগ্রাম ও ভালোবাসার কথাও বলেছেন। উদ্দীপকে ড. সামাদ পূর্বপুরুষদের ওপর শত্রুর নির্যাতনের কথা উল্লেখ করে তাঁদের ত্যাগের স্বীকৃতি দিয়েছেন। তিনি তাঁর শত্রু বা শোষকের পরিচয় 'বিদেশি' বলে উল্লেখ করলেও কবি তা নির্দিষ্ট করেননি। তাই \"উদ্দীপকের ড. সামাদ এবং 'আমি কিংবদন্তির কথা বলছি' কবিতার কবি চৈতন্যগত দিক থেকে অভিন্ন মন্তব্যটির সাথে আমি দ্বিমত পোষণ করে বলছি, উক্তিটি পুরোপুরি সত্য নয়।"
        }
      ]
    },
    {
      "number": "8",
      "uddipok": "রাহেলার মা ছাড়া সংসারে আর কেউ নেই। সামান্য পড়ালেখা শিখেছে সে। আর্থিক অবস্থার কারণে তার মা বাধ্য হয়েই এক বয়স্ক লোকের সাথে রাহেলার বিয়ে দেয়। স্বামীর বাড়ি গিয়ে দেখে, সেখানে তার স্বামীর আরো একটি বউ রয়েছে। রাহেলার ভাগ্যই খারাপ। বড় বউ রাহেলাকে মোটেই সহ্য করতে পারে না। সারাদিন খাটায়, ঠিকমতো খেতে-পরতে দেয় না। রাহেলার বিরুদ্ধে স্বামীর কান ভারীর করে। রাহেলা একদিন আবিষ্কার করল তার স্বামী বসির মিয়া চোরাকারবারের সাথে যুক্ত। ঘরে অবৈধ জিনিসপত্র রাখে। আর মধ্যরাতে তার দলের অন্যদের সাথে এসব জিনিসপত্র পাচার করে। রাহেলা এসব দেখে ভয় পেয়ে যায়। সে প্রতিবাদ করে, বিনিময়ে লাথি ঝাঁটা খায়। একদিন পুলিশ আসে ঘরে। রাহেলা পুলিশের কাছে সমস্ত গোপন তথ্য ফাঁস করে দেয়। বসির মিয়ার মুখোশ খুলে যায়।",
      "tag": "SB 17",
      "sub_questions": [
        {
          "label": "ক",
          "question": "'হুড়কা'- শব্দের অর্থ কী?",
          "explanation": "'হুড়কা' শব্দের অর্থ- খিল।"
        },
        {
          "label": "খ",
          "question": "'আজ সেখানে নির্ভেজাল নিষ্ঠুর হিংস্রতা'- এর অর্থ বুঝিয়ে দাও।",
          "explanation": "প্রশ্নোক্ত উক্তিটি দ্বারা রহিমার মনে স্বামী মজিদকে রাগান্বিত দেখে যে ভাবের উদয় হয়, সেটিকেই ইজ্যিত করা হয়েছে। রহিমা তার স্বামী মজিদকে অনেকবার রেগে যেতে দেখেছে। তার মনে হয়, মজিদ যখন রাণ করে তখন তার রাগান্বিত মুখে কেমন যেন একটা সমবেদনার ও ধর্ম সংস্কারের ইচ্ছার কোমল আভা ছড়িয়ে থাকে। কিন্তু মজিদের দ্বিতীয় স্ত্রী জমিলার ঔদ্ধত্য যখন সীমাহীন হয়ে ওঠে তখন রহিমা যেন তার স্বামীর অন্য রূপ দেখতে পায়। তখন তার কাছে মনে হয়, মজিদের মুখে হিংস্রতার নিষ্ঠুর ছায়া পড়েছে। প্রশ্নোক্ত উক্তিটি দ্বারা একথাই বোঝানো হয়েছে।"
        },
        {
          "label": "গ",
          "question": "উদ্দীপকের বসির মিয়ার বড় বউয়ের সাথে 'লালসালু' উপন্যাসের রহিমা চরিত্রের তুলনা করো।",
          "explanation": "উদ্দীপকের বসির মিঞার বড় বউ 'লালসালু' উপন্যাসের রহিমার বিপরীত চরিত্র। উদীয়মান তরুণদের সুসংগঠিত করে কদম আলির প্রতারণার বিষয়টি প্রশাসনের নজরে আনে। প্রশাসন তদন্ত সাপেক্ষে 'টাকা আত্মসাৎ ও প্রতারণার দায়ে' কদম আলিকে জেল হাজতে প্রেরণ করে। 'লালসালু' উপন্যাসের মজিদের প্রথম স্ত্রী রহিমা। উপন্যাস জুড়ে স্বামীর কাছে অসহায় হয়ে থাকলেও তার চরিত্রের একটি স্বতন্ত্র মাধুর্য আছে। জমিলা যখন তার সতিন হিসেবে সংসারে আসে তখন তার মধ্যে জমিলাকে নিয়ে ঈর্ষা তৈরি হওয়ার কথা ছিল; কিন্তু উপন্যাসে সেটা দেখা যায় না। কারণ জমিলা তার কাছে সতিন হিসেবে বিবেচিত হয় না বরং তার মাতৃহৃদয়ের কাছে সন্তানতুল্য বলে বিবেচিত হয়। উদ্দীপকে বসির মিয়ার ছোট বউ রাহেলা। তার প্রতি বসিরের বড় বউয়ের আচরণ সহানুভূতিপূর্ণ ছিল না। উপরন্তু বড় বউ রাহেলাকে সারাদিন খাটাতো, ঠিকমতো খেতে-পরতে দিতো না। পাঠ্য উপন্যাসের রহিমা জমিলার প্রতি সন্তানতুল্য আচরণ করত, যদিও তারা সতিন ছিল। কিন্তু উদ্দীপকে সামাজিক গার্হস্থ্য জীবনের বাস্তব ছাপ দেখতে পাই আমরা। সেখানে দেখা যায়, রাহেলার প্রতি তার সতিনের নিষ্ঠুর আচরণ যা রহিমার সঙ্গে তাকে বৈসাদৃশ্যপূর্ণ করে তুলেছে"
        },
        {
          "label": "ঘ",
          "question": "\"উদ্দীপকের রাহেলা এবং 'লালসালু' উপন্যাসের জমিলার জীবনচিত্র এক সুতায় গাঁথা”- মন্তব্যটি যথার্থতা বিচার করো।",
          "explanation": "লালসালু' উপন্যাসে জমিলা পরিস্থিতির শিকার এক অসহায় ও নির্যাতিতা নারী। 'লালসালু' উপন্যাসের কেন্দ্রীয় চরিত্র মজিদের দ্বিতীয় স্ত্রী জমিলা। নিঃসন্তান মজিদের সন্তান কামনাসূত্রে জমিলার আগমন ঘটে। প্রথম দর্শনে স্বামীকে তার ভাবী শ্বশুর বলে প্রতীয়মান হয়েছিল। অভাবের তাড়নায় এই অসংগতিপূর্ণ সম্পর্ককে মেনে নিয়ে শ্বশুরবাড়িতে আসতে হয় জমিলাকে। উদ্দীপকের রাহেলা দারিদ্র্যের শিকার এক অসহায় নারী। অভাবের কারণে তাকে সতিনের সংসারে আসতে হয়। আর তার অবশ্যম্ভাবী পরিণাম হিসেবে তার কপালে জোটে সতিনের অত্যাচার ও নিপীড়ন। 'লালসালু' উপন্যাসের জমিলা অবশ্য এক্ষেত্রে কিছুটা সহানুভূতি পেয়েছে। কারণ নিঃসন্তান সতিনের কাছে জমিলা মাতৃতুল্য আচরণ পেয়েছে। উভয়েই পরিস্থিতির কারণে অসমবয়সী বরের সঙ্গে বিয়েকে মেনে নিতে বাধ্য হয়। তাছাড়া স্বামীর বাড়ি এসেও তাদেরকে নানামুখী নির্যাতন ও বিড়ম্বনার শিকার হতে হয়। উপন্যাসের জমিলার স্বামী প্রতিষ্ঠাকামী মজিদ স্বার্থপরতা, প্রতিপত্তি ও শোষণের প্রতিভূ। একই ধরনের লালসার উপস্থিতি। বসিরের চরিত্রে লক্ষণীয়। কিন্তু উদ্দীপকের রাহেলা ও আলোচ্য উপন্যাসের জমিলা কেউই স্বামীদের এই অন্যায় অপকর্মকে সমর্থন করে না বরং দৃঢ়তার সঙ্গে প্রতিবাদ করে। সেদিক বিবেচনায় যথার্থই উদ্দীপকের রাহেলা এবং 'লালসালু' উপন্যাসের জমিলার জীবনচিত্র এক সুতায় গাঁথা।"
        }
      ]
    },
    {
      "number": "9",
      "uddipok": "কদম আলি একসময় 'মাল্টিপারপাস জনকল্যাণ ফাউন্ডেশন' নামে একটি প্রতিষ্ঠান গড়ে তোলে। চটকদার বিজ্ঞাপন আর লোভাতুর প্রচারণায় অল্প সময়ে সে সকলের দৃষ্টি আকর্ষণ করে। অধিক মুনাফা লাভেল আশায় এলাকার অশিক্ষিত-অল্পশিক্ষিত খেটে খাওয়া মানুষ তার প্রতিষ্ঠানে অর্থলগ্নি করতে থাকে বছরের পর বছর যায়; কিন্তু জমাকারীরা লাভের মুখ দেখে না। নিকট অতীতে কদম আলির আর্থিক অবস্থা ভালো না থাকলেও এখন সে প্রচুর ধন-সম্পদের মালিক। এলাকার এক শিক্ষিত তরুণ সাগর এক যুগ পর গ্রামে এসে দেখে কদম আলি সহজ- সরল মানুষকে কীভাবে প্রতারিত করে যাচ্ছে। সে দেরি না করে এলাকার উদীয়মান তরুণদের সুসংগঠিত করে কদম আলির প্রচারণা বিষয়টি প্রশাসনের নজরে আনে। প্রশাসন তদন্ত সাপেক্ষে টাকা আত্মসাৎ ও প্রতারণার দায়ে' কদম আলিকে জেল হাজতে প্রেরণ করে।",
      "tag": "SB 17",
      "sub_questions": [
        {
          "label": "ক",
          "question": "মতিগঞ্জের সড়কটা দিয়ে দলে-দলে লোক কোনদিকে চলছে?",
          "explanation": "মতিগঞ্জের সড়কটা দিয়ে দলে দলে লোক উত্তর দিকে চলছে।"
        },
        {
          "label": "খ",
          "question": "\"রহিমার অলক্ষ্যে ছাপিয়ে ওঠো অশ্রুর সঙ্গে কতক্ষণ লড়াই করে জমিলা তারপর কেঁদে ফেলে\"- তার এই কান্নার কারন কী?",
          "explanation": "পিতার বয়সি মজিদের সঙ্গে বিয়ে হওয়ায় নিজের ভাগ্য বিড়ম্বনার কথা ভেবেই জমিলা কেঁদে ফেলে। রহিমা ও জমিলা পাটি বুনছিল। গল্প করতে করতে একপর্যায়ে জমিলা রহিমাকে বলে, সে বিয়ের দিন মজিদকে দেখে তার শ্বশুর ও রহিমাকে শাশুড়ি ভেবেছিল। নিয়তিকে মেনে নিয়ে সংসার করলেও আসলে সুখী ছিল না জমিলা। তাই হাসতে হাসতে গল্প করলেও শেষ পর্যন্ত রহিমার অলক্ষ্যে কেঁদে ফেলে জমিলা"
        },
        {
          "label": "গ",
          "question": "উদ্দীপকের সাগরের সঙ্গে 'লালসালু' উপন্যাসের আক্কাসের সাদৃশ্য দেখাও।",
          "explanation": "একজন প্রগতিশীল ও সচেতন মানুষ হিসেবে উদ্দীপকের সাগরের সঙ্কো 'লালসালু' উপন্যাসের আক্কাসের সাদৃশ্য প্রতীয়মান হয়। 'লালসালু' উপন্যাসের আক্কাস সচেতন একজন মানুষ। তাই শিক্ষার আলো দিয়ে গ্রামের মানুষকে মজিদের প্রতি অন্ধবিশাস থেকে বাঁচাতে চায় সে। আক্কাস মজিদের মাজারকেন্দ্রিক পশ্চাৎপদ জীবনধারা থেকে সরিয়ে আনতে চায় মহব্বতনগর গ্রামের মানুষদের। কিন্তু মজিদ কূটকৌশলে আক্কাসের স্কুল প্রতিষ্ঠার স্বপ্ন ভেঙে চুরমার হয়। এমনকি তাকে গ্রাম ছাড়তে হয়। উদ্দীপকের সাগর আক্কাসের মতোই সচেতন ও সাহসী চরিত্র। শিক্ষিত তরুণ বলেই সে কদম আলীর প্রতারণার বিষয়টি বুঝতে পারে। আর তাই গ্রামের মানুষকে সে বাঁচাতে চায় উপন্যাসের আক্কাসের মতোই। এজন্য এলাকার তরুণদের সুসংগঠিত করে কদম আলিকে হঠাতে চেষ্টা করে সে। যেমন করে আক্কাস মস্তব শিক্ষার পাশাপাশি মহব্বতনগর গ্রামের মানুষদের মাঝে আধুনিক শিক্ষার প্রসার ঘটাতে চেয়েছিল। কিন্তু মজিদের চক্রান্তের কারণে উদ্দীপকের সাগরের মতো সফল হতে পারেনি আক্কাস। কিন্তু চরিত্র, চেতনা ও উদ্যোগে আক্কাস ও সাগর সাদৃশ্যপূর্ণ চরিত্র।"
        },
        {
          "label": "ঘ",
          "question": "\"উদ্দীপকের কদম আলি ও 'লালসালু' উপন্যাসের মজিদ একই মুদ্রার এপিঠ- ওপিঠ।”- বিশ্লেষণ করো।",
          "explanation": "প্রতারণা ও স্বার্থান্বেষী মনোভাবের সূত্রে উদ্দীপকের কদম আলি ও 'লালসালু' উপন্যাসের মজিদ একই মুদ্রার এপিঠ-ওপিঠ। 'লালসালু' উপন্যাসের মজিদ এক শঠ, প্রতারক ও ধর্মান্ধ চরিত্র। মহব্বতনগর গ্রামে আগন্তুক হিসেবে প্রবেশ করে কৌশলে সে প্রভাব বিস্তার করে। এই প্রতিষ্ঠার পেছনে তার পুঁজি ছিল গ্রামীণ মানুষের ধর্মবোধ ও অন্ধবিশ্বাস। মানুষকে ঠকিয়ে ধর্মকে ব্যবহার করে স্বার্থোদ্ধার করে সে। আলোচ্য উদ্দীপকের কদম আলিও তেমনি একজন স্বার্থান্বেষী চরিত্র। উদ্দীপকের কদম আলি একজন স্বার্থান্বেষী ও সুযোগসন্ধানী চরিত্র। নিজের আখের গোছাতে সে এলাকার অশিক্ষিত মানুষদের ব্যবহার করে। অধিক মুনাফার লোভ দেখিয়ে তাদের অর্থ-সম্পদ আত্মসাৎ করে সে। আলোচ্য উপন্যাসের মজিদও তেমনি এক ধর্মান্ধ ও স্বার্থপর চরিত্র। কদম আলির কাছে যেমন এলাকাবাসী প্রতারিত হয়, একইভাবে মজিদের কাছে প্রতারিত হয় উপন্যাসের মহব্বতনগরের মানুষও। উদ্দীপক ও আলোচ্য উপন্যাস বিশ্লেষণে দেখা যায়, উদ্দীপকের কদম আলি ও উপন্যাসের মজিদ উভয়েই স্বার্থপর ও কূটচরিত্রের অধিকারী। কর্মকান্ডের উপায় ভিন্ন হলেও তাদের উদ্দেশ্য একই ছিল। মানুষকে প্রতারণা করে নিজেদের আখের গোছাতেই ব্যস্ত ছিল তারা। গ্রামের মানুষকে ঠকিয়ে কদম আলি ও মজিদ উভয়েই নিজেদেরকে অর্থনৈতিকভাবে প্রতিষ্ঠিত করেছে। সে বিবেচনায় উদ্দীপকের কদম আলি ও 'লালসালু' উপন্যাসের মজিদ একই মুদ্রার এপিঠ-ওপিঠ।"
        }
      ]
    },
    {
      "number": "10",
      "uddipok": "শোনা যায়, তিস্তাপাড়ে এখন আর ফসলি জমি নেই। এক শ্রেণির অসাধু ব্যবসায়ী জমিতে মেশিন বসিয়ে উত্তোলন করে নিচ্ছে ভূগর্ভস্থ পাথর। এই অঞ্চলে ফসলের তুলনায় পাথরের মূল্য বেশি। দিনে দিনে মেশিনের সংখ্যা বৃদ্ধি পাওয়ায় পরিবেশের উপর নেতিবাচক প্রভাব পড়ছে। এলাকার সচেতন জনগোষ্ঠী দেশের স্বার্থে এতে বাধা দিলে তারা সাময়িকভাবে পাথর উত্তোলন-বদ্ধ রাখে। কিন্তু সংশ্লিষ্ট মন্ত্রণালয়ের তিনটি মেশিন বসানোর অনুমতি নিয়ে বাস্তবে তিনশত মেশিন বসিয়ে আবার পাথর উত্তোলন করে যাচ্ছে ব্যবসায়ীরা। এতে যেমন ব্যাহত হচ্ছে খাদ্য উৎপাদন, তেমনি নষ্ট হচ্ছে পরিবেশের ভারসাম্য। ব্যবসায়ীদের তাতে কিছু যায়-আসে না, অধিক মুনাফা অর্জনই যেন তাদের লক্ষ্য। এভাবে চলতে থাকলে একদিন হয়তো শোনা যাবে, মাটির নিচে তলিয়ে গেছে তিস্তাপাড়ের বিশাল জনপদ।",
      "tag": "DB 24,SB 17",
      "sub_questions": [
        {
          "label": "ক",
          "question": "মোহনলালের তথ্য মতে, নবাব সিরাজউদ্দৌলার সৈন্য সংখ্যা কত?",
          "explanation": "মোহনলালের তথ্য মতে, নবাব সিরাজউদ্দৌলার সৈন্য সংখ্যা ৫০ হাজারের বেশি।"
        },
        {
          "label": "খ",
          "question": "ঘসেটি বেগম নবাব সিরাজউদ্দৌলাকে অভিসম্পাত করলেন কেন?",
          "explanation": "ঘসেটি বেগম নবাব সিরাজউদ্দৌলার পতন প্রত্যাশা করতেন বলে তাঁকে অভিসম্পাত করলেন। ঘসেটি বেগম রাষ্ট্রদ্রোহিতা করছিলেন। কিন্তু সম্পর্কে খালা হওয়ায় নবাব সিরাজউদ্দৌলা ঘসেটি বেগমের প্রতি যথেষ্ট কঠোর হতে পারছিলেন না। তাই নবাব দেশকে রক্ষা করার জন্য ঘসেটি বেগমকে তাঁর প্রাসাদে রাখতে চাইলেন। এটা এক অর্থে ঘসেটি বেগমের কাছে বন্দিত্ব। সিরাজউদ্দৌলাকে উৎখাত করে ক্ষমতা প্রাপ্তির বদলে নিজেই বন্দি হচ্ছেন দেখে তিনি অভিশাপ দিয়েছিলেন সিরাজউদ্দৌলার প্রাসাদ যেন বাজ পড়ে খানখান হয়ে যায়।"
        },
        {
          "label": "গ",
          "question": "উদ্দীপকের সচেতন জনগোষ্ঠী 'সিরাজউদ্দৌলা' নাটকের কোন চরিত্রের প্রতিনিধিত্ব করে? কীভাবে?",
          "explanation": "উদ্দীপকের সচেতন জনগোষ্ঠী 'সিরাজউদ্দৌলা' নাটকের নবাব সিরাজউদ্দৌলার প্রতিনিধিত্ব করে। 'সিরাজউদ্দৌলা' নাটকের সিরাজউদ্দৌলা বাংলার নবাব আলিবর্দি খাঁর মৃত্যুর পর তাঁর ইচ্ছা অনুযায়ী বাংলার নবাব হিসেবে অধিষ্ঠিত হন। বাণিজ্যের আকর্ষণেই ইউরোপীয়রা বাংলাদেশে এসেছিল। ক্রমশ তারা এদেশের রাজনীতিতে তাদের আধিপত্য বিস্তারের চেষ্টা করে। তারা বাংলাকে শাসন ও শোষণের প্রচেষ্টা চালায়। কিন্তু দেশপ্রেমিক নবাব ইংরেজদের এই কর্মকাণ্ড প্রতিহত করার চেষ্টা করেন। উদ্দীপকে অসাধু ব্যবসায়ীরা অবৈধভাবে পাথর উত্তোলন করতে গিয়ে ফসলি জমি নষ্ট করে। এক শ্রেণির সচেতন জনগোষ্ঠী এই অপকর্ম রোধে প্রচেষ্টা চালিয়ে ব্যর্থ হয়। কারণ সংশ্লিষ্ট মন্ত্রণালয় অনুমতি দিয়েছিল। নবাব সিরাজউদ্দৌলা অল্প বয়সে সিংহাসনে বসলেও তিনি ছিলেন সচেতন, সাহসী ও দেশপ্রেমিক। তিনি ইংরেজদের ষড়যন্ত্র টের পেয়ে নানাভাবে চেষ্টা করেছেন তাদের হটাতে। তাই বলা যায়, উদ্দীপকের সচেতন জনগোষ্ঠী মূলত 'সিজারউদ্দৌলা' নাটকের নবাব সিরাজউদ্দৌলার কথাই স্মরণ করায়।"
        },
        {
          "label": "ঘ",
          "question": "\"প্রেক্ষাপট ভিন্ন হলেও উদ্দীপকের অসাধু ব্যবসায়ী আর 'সিরাজউদ্দৌলা' নাটকের ইংরেজ বেনিয়াদের চরিত্র অভিন্ন\"- এই বিষয়ে তোমার অভিমত আলোচনা করো।",
          "explanation": "প্রেক্ষাপট ভিন্ন হলেও উদ্দীপকের অসাধু ব্যবসায়ী আর 'সিরাজউদ্দৌলা' নাটকের ইংরেজ বেনিয়াদের চরিত্র অভিন্ন বলেই মনে করছি। 'সিরাজউদ্দৌলা' নাটকের ইংরেজ বেনিয়ারা এদেশে এসেছিল বাণিজ্যের উদ্দেশ্যে। বাংলা অঞ্চলের পণ্যদ্রব্যের ব্যাপক চাহিদা ছিল সমগ্র ইউরোপে বিশেষ করে ইংল্যান্ডে। ইংরেজরা পরবর্তীতে এদেশের রাজনীতিতে নিজেদের আধিপত্য বিস্তার করতে চায়। অর্থনৈতিক লাভই তাদের মূল উদ্দেশ্য ছিল। উদ্দীপকের অসাধু ব্যবসায়ীরা মেশিন বসিয়ে ভূগর্ভস্থ পাথর তোলায় তিস্তাপাড়ের মানুষ তাদের ফসলি জমি হারাচ্ছিল। ব্যাহত হচ্ছিল খাদ্য উৎপাদন। একইসঙ্গে পরিবেশের ভারসাম্য নষ্ট হচ্ছিল। কিন্তু এতে ব্যবসায়ীদের কিছু আসে-যায় না। কারণ অধিক মুনাফা অর্জনই তাদের লক্ষ্য। উদ্দীপক ও আলোচ্য নাটকের প্রেক্ষাপট আলাদা। কিন্তু উদ্দীপকের অসাধু ব্যবসায়ীরা অর্থনৈতিক লাভের প্রতি মনোযোগী ছিল। আবার 'সিরাজউদ্দৌলা' নাটকের ইংরেজ বেনিয়ারাও ব্যক্তিস্বার্থে বেশি মনোযোগী ছিল। বাংলাকে শোষণ করে অর্থনৈতিকভাবে লাভবান হওয়াই ইংরেজ বেনিয়াদের উদ্দেশ্য ছিল। তাই একথা সন্দেহাতীতভাবে প্রমাণিত যে, প্রেক্ষাপট ভিন্ন হলেও উদ্দীপকের অসাধু ব্যবসায়ী আর 'সিরাজউদ্দৌলা' নাটকের ইংরেজ বেনিয়াদের চরিত্র অভিন্ন।"
        }
      ]
    },
    {
      "number": "11",
      "uddipok": "অমর ও সমর অন্তরঙ্গ বন্ধু। একদা তারা এক বনের ভিতর দিয়ে যাচ্ছিল। তারা প্রতিজ্ঞা করেছে পথে কোনো বিপদে কেউ কাউকে ছেড়ে যাবে না। বনের মাঝামাঝি আসতেই তারা এক হিংস্র ভালুকের আক্রমণের শিকার হলো। অমর বন্ধুর কথা না ভেবে নিজের প্রাণ বাঁচাতে একটি বৃক্ষের উপর উঠে গেল; কিন্তু সমর গাছে উঠতে পারে না। উপায় না দেখে সে মৃত মানুষের মতো মাটিতে শুয়ে পড়ল। হিংস্র ভালুকটি দৌড়ে এসে সমরের দেহটিকে অনেকক্ষণ নিরীক্ষণ করে অবশেষে মৃতদেহ ভেবে চলে গেল। বিপদমুক্ত ভেবে অমর এবার বৃক্ষ থেকে নামল আর বন্ধু সমরের কাছে জানতে চাইল, ভালুক তার কাকে কানে কী বলে গেছে? সমর গম্ভীর স্বরে উত্তর দিল- 'ধূর্ত ও প্রতিজ্ঞা ভঙ্গকারীরা চিরকালই শত্রু হয়, বন্ধু হয় না, এই কথাই বলেছে।'",
      "tag": "SB 17",
      "sub_questions": [
        {
          "label": "ক",
          "question": "নবাব সিরাজউদ্দৌলার পূর্ণ নাম কী?",
          "explanation": "নবাব সিরাজউদ্দৌলার পূর্ণ নাম- নবাব মনসুর উল-মুল্ক সিরাজউদ্দৌলা শাহ কুলী খান মির্জা মুহম্মদ হয়বৎ জঙ্গ বাহাদুর।"
        },
        {
          "label": "খ",
          "question": "\"ওর কাছে সব কিছুই যেন বড় রকেরম জুয়ো খেলা'- কার কাছে, কেন?",
          "explanation": "রবার্ট ক্লাইভ স্বার্থের প্রয়োজনে যেকোনো ঝুঁকি নিতে পারত বলে নবাব সিরাজউদ্দৌলা প্রশ্নোক্ত মন্তব্যটি করেছিলেন। নবাব সিরাজউদ্দৌলার ভাষ্যমতে, ক্লাইভ ছিল সাংঘাতিক লোক। মতলব হাসিল করার জন্য যেকোনো পরিস্থিতিতে সে ঝাঁপিয়ে পড়তে পারত। খেলায় জিততে হলে জুয়াড়ি যেমন সর্বস্থ বাজি ধরতে পারে এবং যেকোনো উপায়ে জিতেই ছাড়ে, ক্লাইভও তেমনি এক ভয়ংকর ব্যক্তি ছিল। নবাবের এ দৃষ্টিভঙ্গি ভুল প্রমাণিত হয়নি। ক্লাইভ এত বেশি অর্থলোভী ছিল যে একটি দেশের ভাগ্য নিয়ে ছিনিমিনি খেলতেও দ্বিধান্বিত হয়নি সে। তার লোভ ও আগ্রাসী মনোভাবের কারণেই নবাবের নেতৃত্বাধীন বাংলা করুণ পরিণতির দিকে ধাবিত হয়।"
        },
        {
          "label": "গ",
          "question": "উদ্দীপকের সমর চরিত্র কোন বিবেচনায় সিরাজউদ্দৌলা চরিত্রের সাথে সাদৃশ্যপূর্ণ?",
          "explanation": "উদ্দীপকের সমর নিজে বিশ্বাসভাজন হয়েও বিশ্বাসঘাতকতার শিকার হওয়ার সূত্রে সিরাজউদ্দৌলার সঙ্গে সাদৃশ্যপূর্ণ। 'সিরাজউদ্দৌলা' নাটকের নবাব সিরাজউদ্দৌলা ছিলেন প্রকৃত দেশপ্রেমিক। সকল ষড়যন্ত্রের জাল ছিন্ন করে দেশকে স্বাধীন করতে তিনি প্রাণান্ত চেষ্টা করে গেছেন। কিন্তু মিরজাফর, রাজবল্লভ, রায়দুর্লভ ধর্মগ্রন্থ ছুঁয়ে দেশ ও নবাবকে রক্ষার প্রতিজ্ঞা করলেও সে প্রতিশ্রুতি ভঙ্গ করে। নবাব তাদের ওপর বিশ্বাস স্থাপন করলেও তারা সে বিশ্বাসের মর্যাদা রাখেনি। ফলে নবাব প্রতারিত হয়েছেন।উদ্দীপকের সমর তার বন্ধু অমরের কাছে বিশ্বাসঘাতকতার শিকার হয়েছে। তারা একে অপরের দুঃসময়ে পাশে থাকার প্রতিজ্ঞা করলেও অমর তার প্রতিজ্ঞা ভঙ্গ করেছে। বনের মধ্যে বিপদে পড়লে সমরকে একা ফেলে অমর নিজের স্বার্থ দেখেছে। বিশ্বাসঘাতকতার শিকার হয়েছে সমর। আলোচ্য নাটকে সিরাজউদ্দৌলার অমাত্যরাও দুর্দিনে তাঁর সঙ্গে বিশ্বাসঘাতকতা করে। তাই উদ্দীপকের সমর তার সহযাত্রী বন্ধুকে বিশ্বাস করে প্রতারিত হওয়ার দিক থেকে সিরাজউদ্দৌলার সঙ্গে সাদৃশ্যপূর্ণ।"
        },
        {
          "label": "ঘ",
          "question": "ধূর্ত ও প্রতিজ্ঞা ভঙ্গকারীরা চিরকালই শত্রু হয়, বন্ধু হয় না,' 'সিরাজউদ্দৌলা' নাটকে ও উদ্দীপকের এই বক্তব্যের সত্যতা খুঁজে পাওয়া যায়- বিচার করো।",
          "explanation": "'ধূর্ত ও প্রতিজ্ঞা ভঙ্গকারীরা চিরকালই শত্রু হয়; বন্ধু হয় না'- বক্তব্যটি 'সিরাজউদ্দৌলা' নাটকের ক্ষেত্রেও সত্য। 'সিরাজউদ্দৌলা' নাটকের মিরজাফর, রাজবল্লভ, রায়দুর্লভ, জগৎশেঠ, মিরনসহ আরো অনেকেই ছিল ধূর্ত এবং প্রতিজ্ঞা ভঙ্গকারী। তারা ক্ষমতা ও অর্থের লোভে নবাবের বিরুদ্ধে অবস্থান নেয়। এককথায় বলতে গেলে, অর্থ ও ক্ষমতার লোভে ইংরেজদের কাছে বাংলাকে নামমাত্র মূল্যে বিক্রি করে দেয় তারা। উদ্দীপকের অমর ও সমর অন্তরজা বন্ধু। তারা প্রতিজ্ঞা করেছিল বিপদে কেউ কাউকে ছেড়ে যাবে না। কিন্তু বিপদাপন্ন অবস্থায় প্রতিজ্ঞা রক্ষায় ব্যর্থ হয়েছে অমর। সে বনের মধ্যে ভালুকের আক্রমণের মুখে সমরকে বিপদে ফেলে পালিয়ে যায়। কিন্তু সমর বন্ধুসুলভ আচরণে পিছ-পা হয়নি। উদ্দীপকের অমর ও সমর প্রকারান্তরে 'সিরাজউদ্দৌলা' নাটকের কথাই স্মরণ করিয়ে দেয়। সিরাজউদ্দৌলা তাঁর অমাত্যদের সঙ্গে নিয়ে কোরআন শরীফ ছুঁয়ে দেশকে রক্ষার প্রতিজ্ঞা করেন। অমাত্যরা বলেছিল, তাদের জীবন নবাবের কল্যাণে উৎসর্গীকৃত। কিন্তু বাস্তবতা ছিল ভিন্ন। কেননা, তারা ছিল ধূর্ত। তাই নবাবের সামনে প্রতিজ্ঞা করলেও মূলত তারা লোভের বশবর্তী হয়ে বিশ্বাসঘাতকতার পথ বেছে নেয়। তাই বাঙালি হয়েও তারা পলাশির যুদ্ধে বাংলার শত্রুপক্ষ অবলম্বন করে। অতএব 'সিরাজউদ্দৌলা' নাটকেও উদ্দীপকের বক্তব্যের সত্যতা খুঁজে পাওয়া যায়।"
        }
      ]
    }
  ]
}