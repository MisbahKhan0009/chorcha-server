{
  "title": "হলিক্রস কলেজ ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "নিজের সুখ-দুঃখ, নিজের উন্নতি নিয়ে আমাদের চিত্ত সর্বদা ডুবে আছে। যাদের মধ্যে বাস করি; যারা সর্বদা আমাদের আশপাশে ঘোরে, যারা আমাদের প্রতিবেশী, যারা জীবন সংগ্রামে অনেক আঘাত সয়েছে, তাদের প্রতি কি কোনো কর্তব্য নেই? এ জগতে নিজের কথা নিয়ে সবাই ব্যস্ত, পরের কথা ভাবার মতো তোমার প্রাণ হওয়া চাই। পরের জন্য সর্বস্ব তুমি দান করো, এ আমি বলছিনে, আমি চাই তোমার প্রাণ নিজের মধ্যেই যেন ডুবে না থাকে। এমন করে আত্মাকে বিনষ্ট করে ফেললে তোমার মনুষ্যত্বের প্রতি খুবই অবিচার করা হবে।",
      "tag": "HC 23",
      "sub_questions": [
        {
          "label": "ক",
          "question": "চলতি কথায় 'মানব কল্যাণ' কথাটা কী অর্থে ব্যবহৃত হয়?",
          "explanation": "চলতি কথায় 'মানব-কল্যাণ' কথাটা সস্তা ও মামুলি অর্থে ব্যবহৃত হয় ।"
        },
        {
          "label": "খ",
          "question": "মনুষ্যত্বের অবমাননা বলতে লেখক কী বুঝিয়েছেন?",
          "explanation": "'মানব-কল্যাণ' অর্থে দয়া বা করুণার বশবর্তী হয়ে দান-খয়রাতকে লেখক মনুষ্যত্বের অবমাননা বলেছেন। মানুষের রয়েছে অপার সম্ভাবনা। দুর্দশায় আক্রান্ত মানুষকে আমরা দান- খয়রাত করে ভেবে নেই তার কল্যাণ হচ্ছে। এতে করে মানুষের ভেতরে সে সম্ভাবনা রয়েছে তা সে বিকশিত করার সুযোগ পায় না। বস্তুত সত্যিকারের মানব-কল্যাণ রয়েছে মানুষের সম্ভাবনাকে বিকশিত করার সুযোগ দেওয়ার মধ্যে, তাই লেখক দয়া বা করুণার বশবর্তী হয়ে মানুষকে দান-খয়রাত করাকে মনুষ্যত্বের অবমাননা বলেছেন ।"
        },
        {
          "label": "গ",
          "question": "উদ্দীপকের সাথে মানব-কল্যাণ' প্রবন্ধের সাদৃশ্যপূর্ণ দিক তুলে ধরো ।",
          "explanation": "আত্মকেন্দ্রিক না হয়ে পরার্থপর হওয়ার গুরুত্ব বর্ণনার দিক থেকে উদ্দীপকের সাথে 'মানব কল্যাণ' এর সাদৃশ্য রয়েছে। 'মানব-কল্যাণ' প্রবন্ধে সমাজের সুবিধাবঞ্চিত মানুষের কল্যাণ করার কথা বলা হয়েছে, কিন্তু এই কল্যাণ দয়া-দাক্ষিণ্য দিয়ে অর্জন করা সম্ভব নয়। লেখক মানুষের ভেতরে যে শক্তি আছে তার বিকাশ ঘটাতে বলেছেন, আর এ দায়িত্ব নিতে বলেছেন পরিবার, রাষ্ট্র ও অন্যান্য সম্পৃক্ত সংগঠনকে । সংগঠন যেহেতু মানুষের দ্বারা চলে তাই এ কল্যাণের ভার প্রকারান্তরে মানুষেরই ওপরে। এছাড়াও ধর্ম ও ধর্ম প্রবর্তকদের মানুষের কল্যাণ করার আহ্বানের প্রসঙ্গও এখানে এনেছেন লেখক। উদ্দীপকে নিজের কথা শুধু না ভেবে আমাদের চারপাশে যারা আছে তাদের প্রতি কর্তব্য করার কথা বলা হয়েছে। আমরা নিজের কথা যেমন ভাবি, তেমনি অপরের দুঃখেও আমাদের সমব্যথী হতে হবে। আমাদের অন্তরে যদি অন্যের জন্য ভাবার জায়গা না থাকে তবে তা কেবল মনুষ্যত্বের প্রতি অবিচার। 'মানব-কল্যাণ' প্রবন্ধেও ব্যক্তিগত ও সামষ্টিভাবে অন্যের কথা ভাবার ও অন্যের কল্যাণের কথাই বলা হয়েছে।"
        },
        {
          "label": "ঘ",
          "question": "উদ্দীপকে বর্ণিত বিষয় 'মানব কল্যাণ' প্রবন্ধটির সমগ্র ভাবের ধারক নয় – মন্তব্যটির যথার্থতা নিরূপণ করো ।",
          "explanation": "'মানব কল্যাণ প্রবন্ধে মানুষের কল্যাণের স্বরূপ ও তা কীভাবে অর্জিত হতে পারে তা নিয়ে আলোচনা করা হয়েছে, উদ্দীপকে মানব- কল্যাণের একটি দিক উঠে এসেছে, তাই উদ্দীপকটি 'মানব-কল্যাণ' প্রবন্ধের সামগ্রিক ভাবকে ধারণ করতে পারেনি। 'মানব-কল্যাণ' প্রবন্ধে মানব কল্যাণের আসল যে রূপ হওয়া উচিত তার কথা বলা হয়েছে। মানুষকে স্বাবলম্বী না করে কেবল দান-খয়রাত করে গেলে মানুষের মঙ্গল হয় না। এতে করে মানুষ পরনির্ভরশীল থেকে যায় এবং এভাবে মনুষ্যত্বের অবমাননা করা হয়। প্রাবন্ধিক মানুষের অনন্ত সম্ভাবনাকে বিকশিত করে তাকে পরনির্ভরতা থেকে মুক্তি দেওয়ার জন্য পরিবার, রাষ্ট্র ও সংঘকে দায়িত্ব নিতে বলেছেন। উদ্দীপকে মানুষের পরার্থপর দৃষ্টিভঙ্গির প্রতি গুরুত্ব আরোপ করা হয়েছে। আমরা কেবল নিজেকে নিয়েই ব্যস্ত থাকি, কিন্তু আমাদের চারপাশের মানুষের প্রতিও আমাদের দায়িত্ব আছে। অন্যের কথা ভাবার অবকাশ আমাদের থাকা চাই। শুধু নিজের কথা ভাবলে আমাদের আত্মার শক্তি বিনষ্ট হয় । 'মানব-কল্যাণ' প্রবন্ধে মানুষের কল্যাণের সামগ্রিক দিক নিয়ে আলোচনা করা হয়েছে। মানব-কল্যাণ শুধু দান ও দাক্ষিণ্যর মধ্যেই সীমাবদ্ধ হলে তা মানুষের জন্য অবমাননাকর। ব্যক্তির দ্বারা একা মানব কল্যাণ সম্ভব নয়, এজন্য সুচিন্তিভাবে পদক্ষেপ নিতে হয়। উদ্দীপকে মানুষের প্রতি দয়াশীল আচরণ করার দিকেই বেশি গুরুত্ব দেওয়া হয়েছে, কীভাবে সামগ্রিক মানব কল্যাণ হবে তার সম্পর্কে কিছু বলা হয়নি। তাই, “উদ্দীপকে বর্ণিত বিষয় 'মানব-কল্যাণ' প্রবন্ধটির সমগ্রভাবের ধারক নয়”— মন্তব্যটি যথার্থ।"
        }
      ]
    },
    {
      "number": "2",
      "uddipok": "ধু-ধু জ্ব'লে ওঠ ধূমায়িত অগ্নি, জাগো মাতা, কন্যা, বধূ, জায়া, ভগ্নী! পতিতোদ্ধারিণী স্বর্গ-স্খলিতা জাহ্নবী সম বেগে জাগো পদ-দলিতা, মেঘে আনো বালা বজ্রের জ্বালা চির-বিজয়িনী জাগো জয়ন্তিকা!",
      "tag": "HC 23",
      "sub_questions": [
        {
          "label": "ক",
          "question": "মাসি-পিসিকে কে পাগল করে তুলেছে?",
          "explanation": "মাসি-পিসিকে পাগল করে তুলেছে গোকুল ।"
        },
        {
          "label": "খ",
          "question": "জগুর বৌ নেওয়ার আগ্রহ কেন?",
          "explanation": "আহ্লাদির বাপের জমিজমার লোভে জগু বউ নিয়ে যাওয়ার জন্য এত আগ্রহ দেখায় । কলেরায় আহ্লাদির বাবা-মা ও ভাই মারা যায়। এতে বাপের ঘর-বাড়ি ও জমিজমার মালিক হয় আহ্লাদি। আহ্লাদিকে নিলে জগু তার জমিজমার মালিক হতে পারবে। আর এ লোভেই সে আহ্লাদিকে ফিরিয়ে নিয়ে যাবার ব্যাপারে খুব আগ্রহী।"
        },
        {
          "label": "গ",
          "question": "উদ্দীপকের সাথে 'মাসি-পিসি' গল্পের কোন বিষয়টি সাদৃশ্যপূর্ণ তা উল্লেখ করো ।",
          "explanation": "উদ্দীপকের সাথে 'মাসি-পিসি' গল্পের নারী জাগরণের বিষয়টি সাদৃশ্যপূর্ণ । 'মাসি-পিসি' গল্পে মাসি ও পিসি তাদের স্বজন আহ্লাদিকে দেখে রাখেন । স্বামীর ঘরে নির্যাতিত হওয়ায় আহ্লাদি সেখানে থেকে চলে আসে, মাসি- পিসিও তাকে আর সেখানে ফেরত পাঠাতে চান না। কিন্তু আহ্লাদির স্বামী জগু মামলার ভয় দেখায়, পাশাপাশি আহ্লাদির দিকে কুনজর দেয় গ্রামের প্রভাবশালী গোকুল। মাসি-পিসি রুদ্রমূর্তি ধারণ করে, সাহস আর মনোবল ধরে রেখে সব মোকাবিলা করেন। উদ্দীপকে মা, কন্যা; বধূ, বোন, স্ত্রী নির্বিশেষে সকল নারীকে জেগে ওঠার আহ্বান জানানো হয়েছে। স্বর্গ থেকে নেমে এসে দেবীরা যেভাবে পতিত মানুষকে উদ্ধার করে, ধূমায়িত আগুন ধূধূ করে যেভাবে তীব্র তাপ নিয়ে জ্বলে ওঠে, সব বাধার দেয়াল ভেঙে নারীদের জেগে ওঠার আহ্বান জানিয়েছেন উদ্দীপকের কবি। নারীরা আসলে বিজয়িনী, শুধু তাদের আত্মজাগরণ দরকার। 'মাসি-পিসি' গল্পের মাসি-পিসিও অন্যায়ের বিরুদ্ধে সোচ্চার, তারা তীব্র সাহস দেখিয়ে গোকুলের হাত থেকে আহ্লাদিকে বাঁচায়, মাসি-পিসি জাগ্রত নারীসত্তা। উদ্দীপকে সাথে 'মাসি-পিসি' গল্পের নারী জাগরণ বিষয়টি সাদৃশ্যপূর্ণ।"
        },
        {
          "label": "ঘ",
          "question": "উদ্দীপক এবং 'মাসি-পিসি' গল্পে নারীশক্তির যে রূপ প্রকাশিত হয়েছে তা বিশ্লেষণ করো।",
          "explanation": "উদ্দীপকে নারীকে বিজয়িনীরূপে দেখা হয়েছে, 'মাসি-পিসি' গল্পেও নারীদের সাহসী রূপ চিত্র অঙ্কিত হয়েছে। 'মাসি-পিসি' গল্পে মাসি ও পিসি দুইজন বিধবা যারা আহ্লাদির বাবার কাছে আশ্রয় নিয়েছিলেন। আহ্লাদির পরিবারের সবাই মারা গেলে ও আহ্লাদি নির্যাতিত হয়ে নিজের বাড়িতে ফিরে আসলে মাসি-পিসিই তাকে দেখে রাখেন। অত্যাচারী স্বামীর ঘরে নিরাপত্তার জন্য আহ্লাদিকে তারা ফেরত পাঠাতে চান না। আর গ্রামের গুণ্ডা-বদমাশদের বিরুদ্ধেও নিজেদের যুদ্ধ চালিয়ে যান। আহ্লাদিকে নিরাপত্তা দেবার জন্য তারা সব বাধা বিপত্তি মোকাবিলা করেন। উদ্দীপকে নারীদের বলা হয়েছে ধূমায়িত অগ্নি । ধূমায়িত আগুন যেভাবে জ্বলে ওঠে কবি নারীদের মাঝে সেই শক্তি দেখেছেন। মেয়েরা যেমন মা, কন্যা, বোন বধু হয় তেমনি তারা সব বাধা চূর্ণ করে গঙ্গার বেগে এগিয়ে যেতে পারে। চির বিজয়িনী নারী মেঘে আনতে পারে বজ্রের জ্বালা । 'মাসি-পিসি' গল্পে মাসি-পিসির সচেতনতা ও জাগ্রত সত্তাই তাদের আহ্লাদিকে রক্ষার প্রেরণা দেয়। সামাজিক সকল প্রতিবন্ধকতা মোকাবিলা করে তারা তাদের সিদ্ধান্তে অটল থাকেন। তাদেরকে কোনো ভয় দেখিয়ে কারো লাভ হয় না । উদ্দীপকের কবি নারীদের সেই শক্তিকেই জাগ্রত করতে বলেছেন। উদ্দীপক ও 'মাসি-পিসি' গল্পে বাধা-বিপত্তি মোকাবিলা করে নারীদের এগিয়ে যাবার যে শক্তি তারই প্রকাশ ঘটেছে।"
        }
      ]
    },
    {
      "number": "3",
      "uddipok": "১৫৯১ সালে গ্যালিলিও-এর আমলে ব্রুনো ছিলেন প্রতিশ্রুতিশীল মেধাবী গুরু-দার্শনিক। ভেনিসের অভিজাত এক ব্যক্তি জিওভানি মচেনিগো শিক্ষা লাভের আশায় ব্রুনোকে আমন্ত্রণ করেন । মচেনিগোকে পড়াতে গিয়ে প্রসঙ্গক্রমে যে কথাগুলো বলেছিলেন— তা মচেনিগোর অনুভূতিতে আঘাত হানে। তাই একসময় ভেনেটিয়ান ইনকুইজেশনের কাছে ব্রুনোর বিরুদ্ধে নালিশ করেন। ব্রুনো গ্রেফতার হন, ভেনেটিয়ানদের বিচার অমীমাংসিত থাকায় তাঁকে রোমে প্রেরণ করা হয়। ছয় বছর কারাভোগের পরে ১৬০০ সালে তাঁর মৃত্যুদণ্ড হয়; কঠিন আগুনে পুড়িয়ে মারা হবে তাঁকে। ১৬০০ সালের ফেব্রুয়ারির ৮ তারিখে তাকে শেষবারের মতো- সুযোগ দেওয়া হয় আত্মপক্ষ সমর্থনের- দোষ স্বীকারের। বিপন্ন, বিপর্যন্ত, অপদস্থ ব্রুনো তখন সেই অবিস্মরণীয় কথাটি বলেছিলেন— \"Perhaps your fear in Passing this sentence upon me is grater than mine in accepting it.\" বদ্ধভূমিতে নেওয়ার সময় দুপাশের মানুষের প্রতি তার সত্য বলার স্পৃহা দেখে দুই ঠোঁটে স্পাইক দিয়ে মুখ বন্ধ দেওয়া হয়। শাসকরা ভেবেছিল, তাঁকে হত্যা করলেই তাঁর আদর্শ শেষ হয়ে যাবে। আসলে হয়েছে উলটো।",
      "tag": "HC 23",
      "sub_questions": [
        {
          "label": "ক",
          "question": "ভিক্টোরিয়া পার্কের বর্তমান নাম কী?",
          "explanation": "ভিক্টোরিয়া পার্কের বর্তমান নাম বাহাদুর শাহ্ পার্ক ।"
        },
        {
          "label": "খ",
          "question": "তবে আমার লাশ মুক্তি পেয়ে যাবে'— এ কথা বলার কারণ কী?",
          "explanation": "বঙ্গবন্ধু শেখ মুজিবুর রহমানসহ রাজবন্দিদের জেল থেকে মুক্তি না দেওয়ায় আক্ষেপ করে তিনি প্রশ্নোক্ত উক্তিটি করেছিলেন। বাংলাদেশের স্বাধীনতা আন্দোলনের নায়ক বঙ্গবন্ধু শেখ মুজিবুর রহমান। ১৯৭১ সালের পূর্বে জীবনের অধিকাংশ সময়েই রাজনৈতিক কারণে তাঁকে জেলে থাকতে হয়। বঙ্গবন্ধু শেখ মুজিবুর রহমানকে বিনাবিচারে আটক রাখার প্রতিবাদে অনশন শুরু করেন। অনশনের এক পর্যায়ে শরীর বেশি খারাপ হলে ডেপুটি জেলার এসে যখন তাঁকে জিজ্ঞেস করেন মুক্তি দিলে খাবেন কিনা; তখন শেখ মুজিবুর রহমান বলেন, মুক্তি দিলে খাব, না দিলে খাব না। তবে আমার লাশ মুক্তি পেয়ে যাবে ।"
        },
        {
          "label": "গ",
          "question": "উদ্দীপকের ব্রুনোর অনমনীয়তার সঙ্গে শেখ মুজিবুর রহমানের সংগ্রামীচেতনা কতটুকু সংগতিপূর্ণ?",
          "explanation": "মৃত্যুর মুখোমুখি দাঁড়িয়েও ব্রুনো তাঁর আদর্শ থেকে বিচ্যুত হননি, তেমনি শেখ মুজিবুর রহমানও মৃত্যুকে ভয় না করে, শোষকের রক্তচক্ষু উপেক্ষা করে দেশের স্বাধীনতার জন্য আন্দোলন করে গেছেন। বঙ্গবন্ধু শেখ মুজিবুর রহমান বাংলাদেশের স্বাধীনতা আন্দোলনের নেতৃত্ব দিতে গিয়ে জীবনের অনেক সময় জেলে কাটিয়েছেন। বিনাবিচারে জেলে বছরের পর বছর বন্দি থাকার প্রতিবাদে তিনি অনশন ধর্মঘট শুরু করেন। মৃত্যুকে ভয় না পেয়ে তিনি আলিঙ্গন করতেন, তাঁর মতে, অন্যায় ও অত্যাচারের বিরুদ্ধে প্রতিবাদ করে মৃত্যুবরণ করাও শান্তির। উদ্দীপকে বলা হয়েছে বিখ্যাত গণিতবিদ ও দার্শনিক ব্রুনোর কথা। তিনি তাঁর দর্শন প্রচার করায় তাঁর নামে ভেনেটিয়ান ইনকুইজেশন এর কাছে নালিশ করা হয়। তাকে রোমের জেলখানায় ছয় বছর বন্দি রাখা হয় এবং শেষে পুড়িয়ে মারা হয়। মৃত্যুর আগে তিনি নিজের দোষ স্বীকার করতে চায় কি না জানতে চাইলে ব্রুনো বলেন, তাঁর বিচার সম্পর্কে হত্যাকারীদেরই ভয় বেশি। বঙ্গবন্ধু শেখ মুজিবুর রহমানও একজন আপসহীন নেতা ছিলেন, উদ্দীপকের ব্রুনোর মতোই মৃত্যুর মুখোমুখি দাঁড়িয়েও তিনি নিজের বিশ্বাসে অটল থেকেছেন, এখানে ব্রুনোর অনমনীয়তার সাথে তাই শেখ মুজিবুর রহমানের সংগ্রামী চেতনার সংগতি লক্ষ করা যায় ।"
        },
        {
          "label": "ঘ",
          "question": "আদর্শগত বিবেচনায় ব্রুনো ও শেখ মুজিবুর রহমানের ভিন্নতা থাকলেও স্বাধীনচেতা, দৃঢ়তা মনোবলে উভয়ের মধ্যে দারুণ মিল। উদ্দীপক ও 'বায়ান্নর দিনগুলো' রচনার অবলম্বনে বিচার করো ।",
          "explanation": "আদর্শ, রাজনৈতিক ও সমাজবাস্তবতা ভিন্ন থাকলেও মনোবল, স্বাধীনচেতা ও দৃঢ়তার ক্ষেত্রে শেখ মুজিবুর রহমান ও ব্রুনোর মিল পরিলক্ষিত হয় । বঙ্গবন্ধু শেখ মুজিবুর রহমান বাংলাদেশের অবিসংবাদী নেতা। দেশের স্বার্থে পাকিস্তানি শোসকদের বিরুদ্ধে কথা বলার জন্য তিনি অনেকবার গ্রেফতার হন। বিনাবিচারে বছরের পর বছর আটক রাখার প্রতিবাদে তিনি আরেক সহযোদ্ধাকে নিয়ে ফরিদপুর কারাগারে অনশন শুরু করেন। মৃত্যুর মুখে চলে গেলেও তাঁরা অনশন ভাঙেননি, বরং মৃত্যু যেকোনো দিন হতে পারে ভেবে প্রস্তুতি নিয়েছেন। কারাগার থেকে মুক্তির আদেশ আসলেই কেবল অনশন ভঙ্গ করেছেন । উদ্দীপকের ব্রুনো নিজের বিশ্বাসে অটল ছিলেন। তাঁর সত্য দর্শনকে প্রচার করে তিনি শাসকদের রোষানলে পড়েন। নিশ্চিত মৃত্যু জেনেও নিজের সত্য প্রকাশ করে গেছেন। ৬ বছর রোমের কারাগারে নির্যাতন সহ্য করার পর তাঁকে পুড়িয়ে মারা হয়। মৃত্যুর মুখোমুখি দাঁড়িয়েও নিজের সত্যে অবিচল থেকেছেন । বঙ্গবন্ধু শেখ মুজিবুর রহমানের মনোবল ছিল পাহাড়ের মতো অটল। শিশু সন্তানদের বাড়িতে রেখে দেশের জন্য দিনের পর দিন কারাগারে থেকে যেকোনো মানুষের মনোবল যেখানে হারিয়ে যাওয়ার কথা, সেখানে তিনি মৃত্যুকে নিজে থেকে আলিঙ্গন করতে চেয়েছেন। তাঁর দৃঢ়তার কাছে বারবার শাসকগোষ্ঠী মাথা নত করেছে। উদ্দীপকের ব্রুনোও শাসকদের চাপে পড়ে নিজের আদর্শ থেকে বিচ্যুত হননি। সুতরাং আদর্শগতভাবে তাঁদের ভিন্নতা থাকলেও স্বাধীনচেতা মনোভাবে, দৃঢ়তা ও মনোবলে তাঁরা একই রকম।"
        }
      ]
    },
    {
      "number": "4",
      "uddipok": "",
      "tag": "HC 23",
      "sub_questions": [
        {
          "label": "ক",
          "question": "'সেই চোখ ভরা ভয়, কেবল ভয়'— কার?",
          "explanation": ""
        },
        {
          "label": "খ",
          "question": "প্রিনসিপ্যাল দিনরাত দোয়া দরুদ পড়েন কেন? ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকের চিত্রের সঙ্গে 'রেইনকোট' গল্পের কী সাদৃশ্য আছে? ব্যাখ্যা করো ।",
          "explanation": ""
        },
        {
          "label": "ঘ",
          "question": "“উদ্দীপকটি 'রেইনকোট' গল্পের খণ্ডচিত্র \" — মন্তব্যটি বিশ্লেষণ করো।",
          "explanation": ""
        }
      ]
    },
    {
      "number": "5",
      "uddipok": "মোরা ঝঞ্ঝার মতো উদ্দাম মোরা ঝরনার মতো চঞ্চল মোরা বিধাতার মতো নির্ভয় মোরা প্রকৃতির মতো সচ্ছল মোরা আকাশের মতো বাধাহীন মোরা মরু সঞ্চার বেদুঈন।",
      "tag": "MB 24,DRMC 23,HC 23",
      "sub_questions": [
        {
          "label": "ক",
          "question": "'আঠারো বছর বয়স' থরোথরো কাঁপে কীসে?",
          "explanation": "ক) আঠারো বছর বয়স বেদনায় কাপে থরোথরো।"
        },
        {
          "label": "খ",
          "question": "\"এ বয়স তবু নতুন কিছু তো করে\"-ব্যাখ্যা কর।",
          "explanation": "খ) এ বয়স সকল বাধা পেরিয়ে নতুন ও প্রগতির পথে চলে সমাজের পরিবর্তন সাধন করতে পারে। তারুণ্য এর এই বয়সে অনেক ঘাত প্রতিঘাত আসে। অনেক পরিবর্তন আসে যা সহ্য করা হয়ে উঠে কষ্টকর তবে এই বয়সেই কেবল পারে সমাজের পরিবর্তন ঘটাতে তাই কবি তারুণ্য জাতীয় জীবন এর চালিকাশক্তি হয়ে দাড়াতে পারে বলে মনে করেন।"
        },
        {
          "label": "গ",
          "question": "উদ্দীপকের সঙ্গে 'আঠারো বছর বয়স' কবিতার যে দিকটি ফুটে ওঠেছে তা ব্যাখ্যা কর।",
          "explanation": "গ)উদ্দীপকের সঙ্গে আঠারো বছর বয়স কবিতার তারুণ্য বা আঠারো বছর বয়স এর ইতিবাচক দিকগুলো ফুটে উঠেছে। আঠারো বছর বয়স কবিতায় কবি বয়ঃসন্ধিকালের বৈশিষ্ট্য গুলো তুলে ধরেছেন। এ বয়স এর অদম্য সাহসে সকল বাধা বিপদ কে পেরিয়ে যাওয়ার এবং অন্যায় এর বিরুদ্ধে মাথা উচু করে দাড়াতে প্রস্তুত। উদ্দীপকে কবি বলেছেন তরুণেরা ঝরণার মতো চঞ্চল, বিধাতা র মতো নির্ভর, প্রকৃতি র মতো সচ্ছল, আকাশের মতো বাধাহীন আর মরুর মতো সঞ্চার বেদুইন। আঠারো বছর বয়স কবিতায় কবি তারুণ্যের এই দিকগুলো তুলে ধরেছেন। কবি বলেছেন এই বয়স জানে আত্মদানের পুণ্য। এই বয়স এ কোনো কিছু ভয় পায় না, অন্যায় এর বিরুদ্ধে বিদ্রোহ ঘোষণা করে। এই বয়সের আছে দুর্যোগ আর দুর্বিপাক মোকাবিলা করার অদম্য শক্তি ও মনোবল। জড় নিশ্চল প্রথাবদ্ধ জীবন কে পেছনে ফেলে নতুন জীবন রচনার স্বপ্ন কল্যাণ ও সেবাব্রত, উদ্দীপনা, সাহসিকতা, বলার দুর্বার গতি এইসব ই এই বয়সের বৈশিষ্ট্য। তাই বলা যায় উদ্দীপকের সঙ্গে আঠারো বছর বয়স কবিতার তারুণ্য বা আঠারো বছর বয়স এর ইতিবাচক দিকগুলো ফুটে উঠেছে।"
        },
        {
          "label": "ঘ",
          "question": "“উদ্দীপকটিতে 'আঠারো বছর বয়স' কবিতার আতঙ্ক ও আশঙ্কার কথা ব্যক্ত হয়নি\" মূল্যায়ন কর।",
          "explanation": "ঘ) উদ্দীপকটি তে আঠারো বছর বয়স কবিতার আতঙ্ক ও আশঙ্কার কথা ব্যক্ত হয়নি। উক্তি টি যথার্থ। আঠারো বছর বয়স কবিতায় কবি বয়ঃসন্ধিকালের বৈশিষ্ট্য গুলো তুলে ধরেছেন। এ বয়স এর অদম্য সাহসে সকল বাধা বিপদ কে পেরিয়ে যাওয়ার এবং অন্যায় এর বিরুদ্ধে মাথা উচু করে দাড়াতে প্রস্তুত। এই বয়সে অনেক আঘাত আসে অনেক ব্যর্থতার দীর্ঘনিঃশ্বাস এ বয়সে কালো অধ্যায় হয়ে উঠতে পারে বলে কবি মনে করেন। উদ্দীপকে উদ্দীপকে কবি বলেছেন তরুণেরা ঝরণার মতো চঞ্চল, বিধাতা র মতো নির্ভর, প্রকৃতি র মতো সচ্ছল, আকাশের মতো বাধাহীন আর মরুর মতো সঞ্চার বেদুইন। এখানে কেবল ই তারুণ্যের ইতিবাচক দিকগুলো তুলে ধরা হয়েছে। কিন্তু আঠারো বছর বয়স কবিতায় তারুণ্যের ইতিবাচক দিকগুলোর পাশাপাশি এই বয়সের আশঙ্কাগুলো ও তুলে ধরেছেন কবি। কবি বলেছেন এই বয়স এ অনুভূতির তীব্র তা বেশি থাকার কারণ এ মনোজগতে তার প্রতিক্রিয়া ও হয় গভীর। ভালো মন্দ ইতিবাচক নেতিবাচক নানা তত্ত্ব মতবাদ ভাবধারা সঙ্গে এই বয়স এ পরিচয় হয় বলে আর অভিজ্ঞতা কম থাকার কারণ এ তারা ভুল পথে যেতে পারে যা তার জীবনের জন্য ক্ষতিকর হতে পারে। এই সময় পদস্খলন হতে পারে যা জীবনে বিপর্যয় নিয়ে আসতে পারে। তাই এই বয়সে বিশেষ সচেতন ও সচেষ্ট থাকতে হয়। এই দিক গুলো উদ্দীপকে উল্লেখ নেই যা কবিতা য় রয়েছে৷ তাই বলা যায় উদ্দীপকটি তে আঠারো বছর বয়স কবিতার আতঙ্ক ও আশঙ্কার কথা ব্যক্ত হয়নি। উক্তি টি যথার্থ।"
        }
      ]
    },
    {
      "number": "6",
      "uddipok": "পরপীড়া পরিহার, পূর্ণ পরিতোষ । সদানন্দে পরিপূর্ণ স্বভাবের দোষা নাহি চায় আপনার পরিবার সুখ। রাজ্যের কুশল কার্যে সদা হাস্যমুখ কেবল পরের হিতে প্রেম লাভ যার মানুষ তারেই বলি, মানুষ কে আর?",
      "tag": "HC 23",
      "sub_questions": [
        {
          "label": "ক",
          "question": "'প্রতিদান' কবিতাটি কোন কাব্যগ্রন্থের অন্তর্গত?",
          "explanation": "‘প্রতিদান' কবিতাটি 'বালুচর' কাব্যগ্রন্থের অন্তর্গত ।"
        },
        {
          "label": "খ",
          "question": "“কাঁটা পেয়ে তার ফুল করি দান সারাটি জনমভর\"- উক্তিটি দ্বারা কী বোঝানো হয়েছে?",
          "explanation": "কবি অনিষ্টকারীর উপকার করতে চান বলে কাঁটার বিনিময়ে ফুল দান করেন । কবি বিশ্বাস করেন, অনিষ্টকারীকে কেবল ক্ষমা করেই নয়, বরং প্রতিদান হিসেবে তার উপকার করার মাধ্যমে পৃথিবীকে সুন্দর করা সম্ভব। কেউ ক্ষতি করেছে বলে প্রতিশোধের বশবর্তী হয়ে তারও ক্ষতি করতে হবে কবি তা মানতে নারাজ । তাই কবিকে কেউ কাঁটা দিলে কবি তাকে প্রতিদানে ফুল উপহার দেন। অর্থাৎ, কেউ তাঁর অনিষ্ট করলে বিনিময়ে তার মঙ্গল সাধন করেন।"
        },
        {
          "label": "গ",
          "question": "উদ্দীপকটি 'প্রতিদান' কবিতার কোন দিকটির সঙ্গে সাদৃশ্যপূর্ণ? ব্যাখ্যা করো।",
          "explanation": "উদ্দীপকটি ‘প্রতিদান' কবিতার পরার্থপর দৃষ্টিভঙ্গির সাথে সাদৃশ্যপূর্ণ। ‘প্রতিদান' কবিতায় নিজের ব্যক্তিস্বার্থের কথা চিন্তা না করে মানুষের কল্যাণে নিবেদিত হওয়ার কথা বলা হয়েছে। সমাজে বিদ্যমান হিংসার পরিবর্তে হিংসার প্রদর্শন কেবল ধ্বংসই ডেকে আনে। তাই কবি তাঁর প্রতি যারা নির্দয় তাদের ভালোবেসে জয় করতে চান। যে তাঁকে পর করে দেয় তিনি তাকে আপন করতে চান । উদ্দীপকে অপর মানুষকে পীড়ন করতে নিষেধ করা হয়েছে। পরপীড়া পরিহার করা মানুষেরাই সদানন্দ জীবন লাভ করে। ব্যক্তিস্বার্থের কথা চিন্তা না করে সামষ্টিক স্বার্থের চিন্তা করে তারা। উদ্দীপক অনুসারে, পরের কল্যাণে কাজ করে যারা আনন্দ পায়, তারাই প্রকৃত মানুষ । পরার্থপরতার মনোভাবে অন্যের কল্যাণ করার গুরুত্ব প্রকাশের দিক থেকে উদ্দীপকের কবিতাংশ ও ‘প্রতিদান' কবিতা সাদৃশ্যপূর্ণ ।"
        },
        {
          "label": "ঘ",
          "question": "“উদ্দীপকের কবির আকাঙ্ক্ষার মানুষই 'প্রতিদান' কবিতার কবি” – মন্তব্যটি বিশ্লেষণ করো।",
          "explanation": "উদ্দীপকের কবির আকাঙ্ক্ষা হলো পরার্থপরতার ধর্মে দীক্ষিত মানুষের কথা বলা, ‘প্রতিদান' কবিতার কবি অন্যের স্বার্থকে বড়ো করে দেখে সেই আকাঙ্ক্ষার মানুষে পরিণত হয়েছেন । ‘প্রতিদান' কবিতার কবি একজন অহিংস মানুষ । কেউ তার কোনো ক্ষতি করলে তিনি উল্টো ক্ষতি না করে তার উপকার করতে চান । এতে করে সমাজে হিংসার শেকল ভেঙে ভালোবাসার বীজ বপন করা হয়। সংসারের সকল হিংসার শিকার হয়েও কবি হিংসাত্মক না হয়ে একজন প্রেমময় মানুষ হিসেবে ‘প্রতিদান' কবিতায় প্রতিভাত হয়েছেন । উদ্দীপকে অন্যের অনিষ্ট না করে আনন্দ লাভের কথা বলা হয়েছে। অন্যকে যে পীড়া দেয় না তার জীবন হয় সদানন্দের। নিজের সুখের চেয়েও অন্যের সুখ তার কাছে বড়ো হয়ে ওঠে । অন্যের কল্যাণ করে যে আনন্দ পায় তাকেই প্রকৃত মানুষ বলা হয়েছে উদ্দীপকে । অন্যকে আঘাত করার যথেষ্ঠ কারণ থাকা সত্ত্বেও ‘প্রতিদান' কবিতার কবি আঘাত দেওয়া থেকে বিরত থাকেন । প্রতিশোধ-প্রতিহিংসার পরিবর্তে কবির কণ্ঠে এখানে ধ্বনিত হয়েছে ভালোবাসার কবিতা। কারণ মানুষের মাঝে ভালোবাসার বিস্তার ঘটলেই পৃথিবীর হানাহানি ও অশান্তি কমবে। উদ্দীপকে এমন একজন মানুষের কথা বলা হয়েছে যে অন্যকে পীড়ন করে না। অন্যের কল্যাণেই যার জীবনের আনন্দ নিহিত, ‘প্রতিদান' কবিতার কবি তেমনই একজন মানুষ। সবদিক বিবেচনায় এটা বলা যায় যে, উদ্দীপকের কবির আকাঙ্ক্ষার মানুষই ‘প্রতিদান’‘কবিতার কবি-এ মন্তব্যটি যুক্তিযুক্ত।"
        }
      ]
    },
    {
      "number": "7",
      "uddipok": "ধ্বংস দেখে ভয় কেন তোর? - প্রলয় নূতন সৃজন-বেদন। আসছে নবীন জীবন হারা অসুন্দরে করতে ছেদন। তাই সে এমন কেশে বেশে প্রলয় বয়েও আসছে হেসে- মধুর হেসে! ভেঙে আবার গড়তে জানে সে চির-সুন্দর!",
      "tag": "DB 23,HC 23",
      "sub_questions": [
        {
          "label": "ক",
          "question": "'আঠারো বছর বয়স' কবিতার শেষ লাইন কোনটি?",
          "explanation": "'এ দেশের বুকে আঠারো আসুক নেমে' 'আঠারো বছর বয়স' কবিতার শেষ লাইন ।"
        },
        {
          "label": "খ",
          "question": "\"স্পর্ধায় নেয় মাথা তোলবার ঝুকি \" কেন ?",
          "explanation": "যৌবনে উত্তরণকালীন পর্বে মানুষ অন্যের ওপর নির্ভরশীলতা পরিহার করে স্বাধীনভাবে চলার ঝুঁকি নিতে শেখে— উক্তিটি এ অর্থই বহন করছে। আঠারো বছর বয়স মানুষের জীবনের উত্তরণকালীন পর্যায়। এ সময় অনেক মনোদৈহিক পরিবর্তন সাধিত হয়। নিজের পায়ে দাঁড়িয়ে স্বনির্ভরতা অর্জন করতে চায় সে। তাই আঠারো বছর বয়সে মানুষ মাথা তোলার ঝুঁকি নেয়।"
        },
        {
          "label": "গ",
          "question": "উদ্দীপকের সঙ্গে 'আঠারো বছর বয়স' কবিতার সাদৃশ্য দেখাও।",
          "explanation": "তারুণ্যের শক্তি, সাহস ও অদম্য মানসিকতার প্রকাশে উদ্দীপকের সাথে 'আঠারো বছর বয়স' কবিতার সাদৃশ্য রয়েছে। 'আঠারো বছর বয়স' কবিতায় তারুণ্যের দুঃসাহসী ও অদম্য মানসিকতার কথা বলা হয়েছে। এই বয়সি তারুণেরা সকল বাধা বিপত্তি তুচ্ছ করে সামনের দিকে এগিয়ে যায়। মাথা নত না করা ভয়হীন এক তারুণ্যের দীপ্তিতে তারা উজ্জ্বল থাকে। দুঃখে ক্ষত-বিক্ষত হয়ে, বেদনায় থরোথরো কেঁপেও তাঁরা নতুন কিছু করার মন্দ্রে নিজেদের দীক্ষিত করে। উদ্দীপকে বলা হয়েছে ধ্বংস থেকেই নতুন কিছু সৃষ্টি হয়। যারা নবীন তারা পুরোনো জড় অসুন্দরকে মুছে দিয়ে নতুন কিছু সৃষ্টি করবে। নবীনরা স্মিতহাস্যে প্রলয় বয়ে আনে নতুন সৃজনের জন্য । সবকিছু ভেঙে আবার নতুন করে সব শুরু করে তারা। তারুণ্যের দুর্বার শক্তির প্রকাশম সাহস ও অদম্য মানসিকতার প্রকাশে উদ্দীপকের সাথে 'আঠারো বছর বয়স' কবিতার সাদৃশ্য রয়েছে।"
        },
        {
          "label": "ঘ",
          "question": "উদ্দীপকের সঙ্গে 'আঠারো বছর বয়স' কবিতার মূলভাবের প্রতিফলন ঘটেছে।” ব্যাখ্যা করো।",
          "explanation": "উদ্দীপকে ও 'আঠারো বছর বয়স' কবিতায়, উভয় স্থানেই তারুণ্যের জয়গান গাওয়া হয়েছে, তাই বলা যায় উদ্দীপকে আলোচ্য কবিতার মূলভাবের প্রতিফলন ঘটেছে । ‘আঠারো বছর বয়স’ কবিতায় তারুণ্যের নানাবিধ গুণের কথা উল্লেখ করা হয়েছে। তরুণ বয়সে মানুষের থাকে দুর্জয় সাহস, এই সাহসেই তারা মাথা তুলে দাড়ায়। তরুণেরা ভয়হীন ভাবে সকল বাধাকে যেমন পরাজিত করে তেমনি মানুষের কল্যাণে ও এগিয়ে আসে। অসহ্য যন্ত্রণা সহ্য করেও, ক্লান্ত শান্ত হয়েও তারা টিকে থাকে। বিপদের মুখে অগ্রণী ভূমিকা পালন করে, কাপুরুষতা বর্জন করে তারা নতুন কিছু করার সাহস দেখায়। উদ্দীপকে তারুণ্যের নতুন সৃষ্টি তৈরির ক্ষমতা সম্পর্কে বলা হয়েছে। যখন সবকিছু ধ্বংস হয়ে যেতে থাকে তখনই নতুন কিছুর জন্ম হয়। জীবন হারা অসুন্দর দূরীভূত করে নবীনেরা নতুন কিছু সৃষ্টি করতে চায় । তারা প্রলয় নিয়ে আসে । প্রলয় শেষে গড়ে দেয় তুন পৃথিবী । ‘আঠারো বছর বয়স' কবিতায় কবি তরুণদের ঝুঁকি নেওয়ার দিকটির প্রতি আলোকপাত করেছেন। ঝুঁকি না নিলে নতুন কিছু সৃষ্টি হয় না। তরুণেরা ঝুঁকি নিয়ে বাধা মোকাবিলা করে নতুনের আগমন ঘটায় । নিজের জীবনেও এই প্রলয় তারা অনুভব করে। দুখে জর্জরিত হয়ে লক্ষ দীর্ঘশ্বাসের পরেও তাদের জীবনে নতুন কিছু ঘটনা ঘটার সুযোগ থাকে, তারা পৃথিবীতেও সেই কাঙ্ক্ষিত পরিবর্তন নিয়ে আসে। উদ্দীপক ও পাঠ্য কবিতা উভয় স্থানেই প্রতিধ্বনিত হয়েছে তারুণ্যের জয়গান। উদ্দীপকটি 'আঠারো বছর পয়সা কবিতার মূলভাবেরই প্রতিফলিত রূপ ।"
        }
      ]
    },
    {
      "number": "8",
      "uddipok": "এই দশকের ইউক্রেন রাশিয়ার যুদ্ধে একদিকে ভলাদিমির জোলেনস্কি অন্য দিকে ভ্লাদিমির পুতিন অনড়। জেলেনস্কি পুরো ইউরোপ ও আমেরিকার সামরিক সহায়তা পেলেও ইউক্রেনের কতিপয় লোকের কারণে জেলেনস্কি পরাজয় বরণের কাছাকাছি।",
      "tag": "HC 23",
      "sub_questions": [
        {
          "label": "ক",
          "question": "'সিরাজউদ্দৌলা' কোন ধরনের নাটক?",
          "explanation": "'সিরাজউদ্দৌলা' ঐতিহাসিক নাটক।"
        },
        {
          "label": "খ",
          "question": "'কেউ নেই, কেউ আমার সঙ্গে দাঁড়াল না লুৎফা' – কথাটির তাৎপর্য বিশ্লেষণ করো।",
          "explanation": "বিপদকালে বিপন্ন নবাবের কাছে কেউ না দাঁড়ালে হঠাৎ প্রকাশ্য দরবারে লুৎফার আগমনে হতাশ, বিহ্বল ও নিঃসঙ্গ নবাব এ আকুতি করেছেন। রাজধানী রক্ষার জন্য সংগ্রামে ঝাঁপিয়ে পড়ার উদাত্ত আহ্বান উপেক্ষা করে দরবারে সমাগত নাগরিকবৃন্দ নবাবকে ফেলে রেখে একে একে চলে গেছে। হাতে মুখ ঢেকে হতাশাবিহ্বল নিঃসঙ্গ নবাব দরবারে নিজ আসনে বসে আছেন। এ সময়েই প্রথা লঙ্ঘন করে প্রকাশ্য দরবারে উপস্থিত হয়েছেন নবাবের সহধর্মিণী লুৎফুন্নেসা। বিপদে বিপন্ন নবাবের পাশে যখন কেউ দাঁড়াল না তখন সেখানে আকস্মিকভাবে লুৎফার আগমন নিঃসফা নবাবকে করেছে সচকিত।"
        },
        {
          "label": "গ",
          "question": "উদ্দীপকের “ইউক্রেনের কতিপয় লোকের সঙ্গে তোমার পঠিত নাটক 'সিরাজউদ্দৌলার' কতিপয় চরিত্রের তুলনা-প্রতিতুলনা করো।",
          "explanation": "উদ্দীপকের ইউক্রেনের কতিপয় লোকের সাথে সিরাজউদ্দৌলা নাটকের উঁমিচাদ, রায়দুর্লভ, জগৎশেঠ, মিরজাফর প্রমুখ চরিত্রের তুলনা করা যায় এবং মোহনলাল ও মিরমর্দানের সাথে প্রতিতুলনা করা যায়। 'সিরাজউদ্দৌলা' নাটকে সিরাজের বিরুদ্ধে ষড়যন্ত্র হতে দেখা যায়। ঘসেটি বেগম, মিরজাফর, রায়দুর্লভ, উমিচাঁদ ইংরেজদের সাথে হাত মিলিয়ে সিরাজের সাথে বিশ্বাসঘাতকতা করেন। মিরমদান যুদ্ধ করতে করতে শহিদ হন, আবার মোহনলালও সিরাজের প্রতি বিশ্বস্ত থেকে যুদ্ধ চালিয়ে যান। মিরজাফর ও রায়দুর্লভের সৈন্যরা ঠায় দাঁড়িয়ে থেকে নবাবের বাহিনীকে পরাজয়ের দিকে ঠেলে দেয়। উদ্দীপকে, ইউক্রেনে রাশিয়া আক্রমণ করে। জাতীয় নেতা ভ্লাদিমির জেলেনস্কি মরিয়া হয়ে ইউক্রেনকে বাঁচাতে চাইলেও ইউক্রেনের কতিপয় লোক তার সাথে বিশ্বাসঘাতকতা করে। বিপর্যস্ত ইউক্রেন গুরুত্বপূর্ণ পদে আসীন সেইসব লোকের বিশ্বাসঘাতকতায় আরো বিপর্যস্ত হয়ে পড়ে। সেই বিশ্বাসঘাতকদের সাথে মিল রয়েছে 'সিরাজউদ্দৌলা' নাটকের মিরজাফর, রায়দুর্লভ প্রমুখ চরিত্রের। আর তার উল্টো ঘটনা ঘটেছে মিরমদান ও মোহনলালের বেলায়, তারা বিশ্বস্ত থেকে দেশপ্রেমের পরিচয় দিয়েছেন।"
        },
        {
          "label": "ঘ",
          "question": "'মহাযুদ্ধের নায়কেরা বিশ্বাসঘাতকদের কারণেই যুগে যুগে পর্যুদস্ত হয়।'— উদ্দীপক 'সিরাজউদ্দৌলা' নাটক অবলম্বনে বিচার করো ।",
          "explanation": "উদ্দীপকের ভ্লাদিমির জেলেনস্কি ও 'সিরাজউদ্দৌলা' নাটকের সিরাজ উভয়েই বিশ্বাসঘাতকতার শিকার, বিশ্বাসঘাতকতার কারণেই মহানায়কেরা বিজয়ের দ্বারপ্রান্তে এসে পরাজিত হয়। 'সিরাজউদ্দৌলা' নাটকে নবাব সিরাজউদ্দৌলার পলাশির যুদ্ধে ইংরেজদের কাছে পরাজয় বরণের কারণগুলো চিত্রিত হয়েছে। সেখানে আমরা দেখতে পাই গুটিকয়েক ইংরেজের সাথে আঁতাত করে সিরাজের বিশ্বস্তজনেরা । সিরাজ তাদেরকে বিশ্বাস করতে চাইলেও যুদ্ধের ময়দানে দুই সেনাপতির সৈন্য ঠায় দাঁড়িয়ে থাকে, এভাবে পতন ঘটে সিরাজের । যুদ্ধ শেষে তাকে আটক করে হত্যা করা হয়, সিরাজকে হত্যা করে মোহাম্মদি বেগ যাকে সিরাজের পিতা অনাথ অবস্থায় পেয়ে লালন- পালন করে মানুষ করেছিলেন। এই দশকের সবচেয়ে আলোচিত ঘটনা রাশিয়া ও ইউক্রেনের যুদ্ধ। এই যুদ্ধে অটল ও দৃঢ় মানসিকতা নিয়ে ইউক্রেনকে নেতৃত্ব দিচ্ছেন ভ্লাদিমির জেলেনস্কি। ইউরোপ ও আমেরিকা ইউক্রেনকে সাহায্য করলেও ইউক্রেনের অভ্যন্তরেই কিছু লোক জেলেনস্কির সাথে বিশ্বাসঘাতকতা করেছে। যার ফলে ইউক্রেনের যুদ্ধ আরও দীর্ঘায়িত হয়েছে এবং বিপর্যস্ত হয়ে পড়েছে। 'সিরাজউদ্দৌলা' নাটকে বিশ্বাসঘাতকতার শিকার হয়ে পলাশির যুদ্ধে পরাজয় বরণ করেন সিরাজ। যারা তার সাথে বিশ্বাসঘাতকতা করে সবাই ছিল তার বিশ্বস্ত লোক, কিন্তু বিশ্বাসের আড়ালে তারা ষড়যন্ত্র করে গেছে। ইংরেজদের সাথে যুদ্ধে নির্লিপ্ত থেকেছে, অবশেষে প্রাণ দিতে হয়েছে সিরাজকে। উদ্দীপকের ভ্লাদিমির জেলেনস্কিও বিশ্বাসঘাতকতার শিকার হয়ে দেশের চূড়ান্ত বিজয় আনতে পারছেন না। তাই 'মহাযুদ্ধের নায়কেরা | বিশ্বাসঘাতকের কারণেই যুগে যুগে পর্যদুস্ত হয়।'— মন্তব্যটি যুক্তিযুক্ত।"
        }
      ]
    },
    {
      "number": "9",
      "uddipok": "শুধু বিঘে দুই ছিল মোর ভুঁই আর সবই গেছে ঋণে বাবু কহিলেন, বুঝেছ উপেন? এ জমি লইবো কিনে । কহিলাম আমি, তুমি ভূ-স্বামী, ভূমির অন্ত নাই। চেয়ে দেখা মোর আছে বড়ো-জোর মরিবার মতো ঠাঁই। শুনি রাজা কহে, বাপু, জান তো হে, করেছি বাগানখানা পেলে দুই বিঘে প্রস্থ ও দিঘে সমান হইবে টানা ।",
      "tag": "HC 23",
      "sub_questions": [
        {
          "label": "ক",
          "question": "পলাশি কোন নদীর তীরে অবস্থিত?",
          "explanation": "পলাশি ভাগীরথী নদীর তীরে অবস্থিত।"
        },
        {
          "label": "খ",
          "question": "'ব্রিটিশ সিংহ ভয়ে লেজ গুটিয়ে নিল'— বলতে কী বোঝানো হয়েছে?",
          "explanation": "ফোর্ট উইলিয়াম দুর্গে নবাব সিরাজউদ্দৌলার আক্রমণের মুখে ইংরেজরা পালিয়ে যাওয়ায় প্রশ্নোক্ত মন্তব্যটি করা হয়েছে । ১৭০৬ সালে প্রতিষ্ঠিত ফোর্ট উইলিয়াম দুর্গে ইংরেজরা নবাবের বিনা অনুমতিতে সামরিক শক্তি বৃদ্ধি করে। তাই নবাব ওই দুর্গ আক্রমণ করেন। ইংরেজ সৈন্যরা নবাবের সৈন্যদের আক্রমণের মুখে দিশেহারা হয়ে পড়লে ক্যাপ্টেন মিনচিন, কাউন্সিলর ফকল্যান্ড ও ম্যানিংহাম নৌকাযোগে দুর্গ থেকে পালিয়ে আত্মরক্ষা করেন। শেষ পর্যায়ে ক্যাপ্টেন ক্লেটনও গভর্নর ড্রেকের সাথে পরামর্শের নাম করে আত্মরক্ষার্থে সব প্রতিজ্ঞা ভুলে দুর্গ থেকে পালিয়ে যান । তাই ব্যঙ্গার্থে প্রশ্নোক্ত কথাটি বলা হয়েছে।"
        },
        {
          "label": "গ",
          "question": "'সিরাজউদ্দৌলা' নাটকের ইংরেজদের কোন বৈশিষ্ট্য উদ্দীপকের উপেন চরিত্রে প্রতিফলিত হয়েছে? মূল্যায়ন করো।",
          "explanation": "'সিরাজউদ্দৌলা' নাটকে বর্ণিত ইংরেজদের কোনো বৈশিষ্ট্য উদ্দীপকের উপেন চরিত্রের মধ্যে প্রতিফলিত হয়নি। 'সিরাজউদ্দৌলা' নাটকে ইংরেজদের আগ্রাসী সাম্রাজ্যবাদী বৈশিষ্ট্য প্রকাশ পেয়েছে। এই নাটকে দেখা যায় ইংরেজদের বাংলায় বাণিজ্য করতে দিলে তারা তাদের মনোযোগ শুধু বাণিজ্যে সীমাবদ্ধ রাখতে চায় না। তারা এদেশের রাজনৈতিক ক্ষেত্রেও হস্তক্ষেপ করে, যুদ্ধ করে, এদেশে তাদের স্বার্থপন্থী লোককে ক্ষমতায় বসাতে চায় । উদ্দীপকের উপেন একজন প্রান্তিক কৃষক। তার মাত্র দুই বিঘা জমিই আছে, যার উপর তার ঘরের ভিটে। কিন্তু তার এলাকার জমিদারের নজর পড়ে উপেনের সেই দুই বিঘা জমির উপর। সবল জমিদার দরিদ্র অসহায় উপেনের শেষ সম্বলটুকুও দখল করার ইচ্ছে প্রকাশ করে। ‘সিরাজউদ্দৌলা' নাটকে বর্ণিত হয়েছে ইংরেজদের শোষক রূপ, আর উদ্দীপকে শোষিত উপেনের দুঃখ দেখানো হয়েছে, তাই বৈশিষ্ট্য বিচারে ‘সিরাজউদ্দৌলা' নাটকের ইংরেজদের কোনো বৈশিষ্ট্য উদ্দীপকের উপেন চরিত্রের মধ্যে প্রতিফলিত হয়নি।"
        },
        {
          "label": "ঘ",
          "question": "উদ্দীপকের বাবুর সাথে 'সিরাজউদ্দৌলা' নাটকের ইংরেজদের মানসিকতা একই সূত্রে গাথা।”— কথাটির মূল্যায়ন করো ।",
          "explanation": "'সিরাজউদ্দৌলা' নাটকে ইংরেজদের লোভী, আগ্রাসী মানসিকতার প্রকাশ পেয়েছে, উদ্দীপকের বাবুও আগ্রাসী, সে দরিদ্র উপেনের জমি আত্মসাৎ করতে চায়, এদিক থেকে তাদের উভয়ের মানসিকতাই এক সূত্রে গাঁথা । ‘সিরাজউদ্দৌলা' নাটকে ইংরেজদের বাংলায় বাণিজ্য করতে এসে নবাবের সাথে যুদ্ধে লিপ্ত হতে দেখা যায়। তারা তাদের ইচ্ছেমতো এদেশের মানুষকে শোষণ করতে পারে না বলে ক্ষমতায় পরিবর্তন আনতে চায় । নীলচাষী সময়মতো নীল সরবরাহ করতে না পারায় তাদের বাড়ি পুড়িয়ে দেয় ইংরেজরা। এদেশের সম্পদ লুট করে তারা নিজেদের পকেট ভারী করে। উদ্দীপকের বাবু একজন জমিদার, তাকে উপেন সম্মান জানিয়ে বাবু বলে । সেই জমিদারবাবু উপেনের শেষ সম্বল ভিটেমাটিটুকুও কেড়ে নিতে চায় । উপেন তাকে বোঝায় যে তার তো ভূমির অন্ত নেই, কিন্তু উপেনের এই জায়গাটুকুই আছে কেবল। কিন্তু, ভূস্বামী বলে যে, এই জমি পেলে তার বাগান প্রস্থে ও দৈর্ঘ্যে সমান হবে । ‘সিরাজউদ্দৌলা' নাটকে ইংরেজরা ধনী একটি দেশ থেকে এদেশে বাণিজ্য করতে আসে, কিন্তু তারা যেখানেই বাণিজ্য করতে যায় সেখানেই শাসন ব্যবস্থায় পরিবর্তন আনতে চায়। নিজেদের স্বার্থ সবার আগে দেখে তারা। এদেশের দরিদ্র মানুষকে নির্যাতন করে, বাংলায় নির্বিঘ্নে বাণিজ্য করার জন্য তারা বাংলার শাসকের বিরুদ্ধে যুদ্ধ করে। ইংরেজরা তাদের প্রাপ্তিতে কখনোই সন্তুষ্ট থাকতে পারেনি, তারা যেমন একের পর এক রাজ্যে দখলদারিত্ব চালিয়ে গেছে, উদ্দীপকের বাবুও তেমন দখলদারিত্ব চালিয়ে উপেনের জমি দখল করতে চায়। তাই, 'উদ্দীপকের বাবুর সাথে ‘সিরাজউদ্দৌলা' নাটকের ইংরেজদের মানসিকতা একই সূত্রে গাঁথা’— এই কথাটির সত্যতা রয়েছে।"
        }
      ]
    },
    {
      "number": "10",
      "uddipok": "পাশের গ্রামের জাগ্রত কালিমন্দিরের নতুন সাধুর আবির্ভাব রূপনগরের শিবভক্তদের বিরক্তির কারণ হয়ে দাঁড়িয়েছে। তাদের অন্দরমহলের নারীরা নানান মানতে নিজ গ্রামের শিবমন্দির ছেড়ে কালিমন্দিরে যাওয়া শুরু করেছে। পুরোহিত প্রণবানন্দ তাই গ্রামবাসীর ওপর প্রচণ্ড ক্ষিপ্ত। গ্রামের কিছু উগ্র শিবভক্ত যুবকদের নিয়ে সে কালিভক্ত সাধুকে কীভাবে জব্দ করা যায় সেই ফন্দি আঁটতে থাকে।",
      "tag": "HC 23",
      "sub_questions": [
        {
          "label": "ক",
          "question": "আওয়ালপুরের পির কোথা থেকে উর্দু জবান এস্তেমাল করেছিলেন?",
          "explanation": "আওয়ালপুরের পির উত্তর ভারতের কোনো এক স্থান থেকে উর্দু জবান এস্তেমাল করেছিলেন।"
        },
        {
          "label": "খ",
          "question": "\"মজিদ হঠাৎ অন্তরে কেমন বিস্ময়কর ভাব বোধ করে।\"— কারণ ব্যাখ্যা করো।",
          "explanation": "মজিদের অনুসারীরা আওয়ালপুরের পিরের মুরিদদের কাছে মার খেয়ে হাসপাতালে ভর্তি হলে, তাদেরকে হাসপাতালে দেখতে গিয়ে ফিরে আসার সময় মজিদ কেমন যেন বিস্ময়বোধ করে। আওয়ালপুরের পিরের প্রভাবকে মজিদ তার নিজের জন্য হুমকি মনে করে। সেই পিরকে একদিন সবার সামনে ভুল প্রমাণ করার উদ্দেশ্যে তার কিছু মুরিদ সেখানে যায়। যেখানে আওয়ালপুরের পিরের মুরিদদের কাছে মজিদের মুরিদরা মার খেয়ে হাসপাতালে ভর্তি হয়। মজিদ তাদের দেখতে গিয়ে আওয়ালপুরের পিরের মতো শক্তিশালী প্রতিপক্ষের কাছে তার লোকের পরাস্ত হওয়ার বিষয় চিন্তা করে ফেরার সময় ভবিষ্যৎ অনিশ্চয়তায় মজিদ কেমন বিস্ময়কর ভাব বোধ করে ।"
        },
        {
          "label": "গ",
          "question": "উদ্দীপকের চরিত্রগুলো যেন 'লালসালু' উপন্যাসের ভিন্ন সংস্করণ” – বক্তব্যের সাদৃশ্যগত সত্যতা তুলে ধরো ।",
          "explanation": "'লালসালু' উপন্যাসে আওয়ালপুরের পিরের কারণে মহব্বতনগরের পির মজিদের মনে অনিরাপত্তা সৃষ্টি হয় এদিক থেকে 'লালসালু' উপন্যাসের চরিত্রগুলোর সাথে উদ্দীপকের চরিত্রগুলোর সাদৃশ্য রয়েছে। 'লালসালু' উপন্যাসের নজিদ আওয়ালপুরের পিরের কারণে তার প্রভাব- প্রতিপত্তি ক্ষুণ্ণ হবে বলে ভয় পায়। তাই মহব্বতনগরের মানুষেরা আওয়ালপুরের পিরের কাছে গেলে সে গ্রামবাসীদের ওপর ক্ষিপ্ত হয় আওয়ালপুরে গিয়ে মজিদ সেখানকার পিরের বিরুদ্ধাচারণ করে আসে। শুধু তাই নয়, তার সাঙ্গপাঙ্গারাও একদিন আওয়ালপুরে যায় যুদ্ধের মানসিকতা নিয়ে, পরে সেখান থেকে মার খেয়ে ফিরে আসে। উদ্দীপকে দেখা যায় রূপনগর গ্রামের লোকেরা শিবমন্দির ছেড়ে পাশের গ্রামের কালীমন্দিরে যাতায়াত শুরু করেছে। এর ফলে শিবমন্দিরের পুরোহিত প্রণবানন্দ গ্রামবাসিদের ওপর ক্ষেপে যায়। তার গুরুত্ব কমে যাচ্ছে দেখে সে অনিরাপত্তাবোধ করে, যা গ্রামবাসীর প্রতি তার রাগের কারণ। এজন্য প্রণবানন্দ গ্রামের কিছু শিবভক্তকে নিয়ে যে কালীমন্দিরের পুরোহিতকে শায়েস্তা করার জন্য ফন্দি আঁটে, যেমনটি আওয়ালপুরের পিরকে কেন্দ্র করে মজিদ ও তার অনুসারীদের মধ্যে লক্ষ করা যায়। অর্থাৎ উদ্দীপকের প্রণবানন্দ ও 'লালসালু'র মজিদ একই চেতনার মানুষ, তাদের ভক্তরাও তাই। এভাবে উদ্দীপকের চরিত্রগুলো 'লালসালু' উপন্যাসের বিভিন্ন চরিত্রেরই প্রতিনিধিত্ব করে।"
        },
        {
          "label": "ঘ",
          "question": "আত্মস্বার্থ রক্ষায় ধর্মকে পুঁজি করে মানবজীবন ও সমাজকে অস্থিতিশীল করাই ধর্মব্যবসায়ীদের মূল লক্ষ্য'— উদ্দীপক ও 'লালসালু' উপন্যাস অবলম্বনে তোমার মতামত লেখো ।",
          "explanation": "ধর্মব্যবসায়ীরা নিজেদের স্বার্থ রক্ষা করতেই যুগে যুগে ধর্মকে ব্যবহার করে মানবজীবন ও সমাজকে অস্থিতিশীল করে। 'লালসালু' উপন্যাসের মজিদ মহব্বতনগর গ্রামে এসে মোদাচ্ছের পিরের কবরকে কেন্দ্র করে মাজার গড়ে তোলে। সে নিজেকে ধার্মিক মানুষ হিসেবে জাহির করে। ধীরে ধীরে সে মানুষের ব্যক্তিজীবনে হস্তক্ষেপ করে, কাদের ও তাহেরের বাবা তার জন্য নিরুদ্দেশ হয়, সে খালেক ব্যাপারীর সাথে আমেনার সংসার ভেঙে যায়, গ্রামে স্কুল প্রতিষ্ঠিত হয় না। এসবই মজিদ করে নিজের স্বার্থরক্ষায়। ধর্মকে ব্যবহার করে সে মানুষের জীবন ও সমাজকে অস্থিতিশীল করে দেয়, যাতে তার নিজের স্বার্থে আঘাত না লাগে । উদ্দীপকে রূপনগর গ্রামের শিবমন্দিরের পুরোহিত ও পাশের গ্রামের সাধুর কথা বর্ণিত হয়েছে। পাশের গ্রামের সাধুর কাছে গ্রামের মেয়েরা মানত করতে গেলে তাদের কুসংস্কার ভেঙে দেওয়ার কোনো প্রয়াস লক্ষ করা যায় না। শিবমন্দিরের পুরোহিত কুসংস্কারাচ্ছন্ন মানুষদের নিজের বলয়ে রেখে প্রভাব-প্রতিপত্তি বজায় রাখতে চায়। এজন্য পাশের গ্রামের পুরোহিতকে তারা শায়েস্তা করতে চায়। 'লালসালু' উপন্যাসের মজিদ নিজের স্বার্থ রক্ষায় অন্যের ক্ষতি করতে পিছপা হয় না। সে অন্যের পারিবারিক জীবনে অবলীলায় বিপর্যয় ডেকে আনে। বস্তুত, নিজের স্বার্থ অক্ষুণ্ণ রাখতেই সে এমন নিকৃষ্ট প্রচেষ্টা চালায়। উদ্দীপকের পুরোহিত প্রণবানন্দ আত্মস্বার্থ রক্ষার্থেই গ্রামবাসীর ওপর ক্ষিপ্ত হয় এবং কালীভক্ত সাধুকে জব্দ করার ফন্দি আঁটে। এই ধর্মব্যবসায়ীরা আত্মস্বার্থ রক্ষার্থেই ধর্মকে পুঁজি করে মানুষের ব্যক্তিগত ও সমাজজীবনে অস্থিতিশীলতা তৈরি করে।"
        }
      ]
    },
    {
      "number": "11",
      "uddipok": "আশিটা বছর কেটে গেল, আমি ডাকিনি তোমায় কভু, আমার ক্ষুধার অন্ন তা বলে বন্ধ করনি প্রভু। তব মসজিদ মন্দিরে প্রভু নাই মানুষের দাবি। মোল্লা পুরুত লাগায়েছে তার সকল দুয়ারে চাবি!' কোথা চেঙ্গিস, গজনি-মামুদ, কোথায় কালাপাহাড়? ভেঙে ফেল ঐ ভজনালয়ের যত তালা-দেওয়া দ্বার। খোদার ঘরে কে কপাট লাগায়, কে দেয় সেখানে তালা? সব দ্বার এর খোলা রবে, চালা হাতুড়ি শাবল চালা! হায় রে ভজনালয়, তোমার মিনারে চড়িয়া ভণ্ড গাহে স্বার্থের জয়!",
      "tag": "HC 23",
      "sub_questions": [
        {
          "label": "ক",
          "question": "খোদার আলো ছড়াবার জন্য মজিদ কোথায় বসবাস করছিল?",
          "explanation": "খোদার আলো ছড়াবার জন্য মজিদ বিদেশ-বিভুঁইয়ে বসবাস করছিল।"
        },
        {
          "label": "খ",
          "question": "মজিদ কেন একা ঢেঙা বুড়ার বিচার করতে ভরসা পায় না?",
          "explanation": "ঢেঙা বুড়ো মজিদকে বিশ্বাস করে না, মজিদের প্রতি তার আনুগত্য নেই বলেই একা ঢেঙা বুড়োর বিচার করতে সাহস পায় না মজিদ। পরিবারের ঝগড়ার সময়ে যে কথা হয় হাসুনির মা মজিদকে তা বলে দিলে সে তার বাবার হাতে মার খায়। ঢেঙা বুড়ো কর্তৃক তার মেয়েকে গ্রহার করার বিষয়টিকে মজিদ নিজের অস্তিত্বের প্রতি হুমকি হিসেবে দেখে। সে মেয়েকে প্রহার করার অপরাধে ঢেঙা বুড়োর বিচার করতে চায়। কিন্তু ঢেঙা বুড়ো তার প্রতি অনুগত নয় বলে নির্বিবাদে তার বিচার মনে নিবে না। এতে তার প্রভাব ক্ষুণ্ণ হবে ভেবে একা টেঙা বুড়োর বিচার করতে সাহস পায় না মজিদ।"
        },
        {
          "label": "গ",
          "question": "উদ্দীপকের বিষয়বস্তুর সাথে 'লালসালু' উপন্যাসের বিষয়ের সামঞ্জস্য তুলে ধরো।",
          "explanation": "ধর্মীয় প্রতিনিধিদের দ্বারা ধর্মকে নিজ স্বার্থসিদ্ধির মাধ্যম হিসেবে ব্যবহারের দিক থেকে উদ্দীপকের বিষয়বস্তুর সাথে 'লালসালু' উপন্যাসের বিষয়ের সামঞ্জস্য রয়েছে। 'লালসালু' উপন্যাসের মানুষ খোদাভীরু। কিন্তু খোদার সাথে একাত্ম হতে কোনো পিরের সাহয্যের প্রয়োজন হয় না, এই জ্ঞান তাদের নেই। মজিদ এসে মোদাচ্ছের পিরের নামে মাজার প্রতিষ্ঠা করলে তারা ভেবে নেয় যে মোদাচ্ছের পিরেই নামে তাদের মুক্তির পথ। তাদের ধর্মজ্ঞান হয়ে গেছে মজিদ নির্ভর, ধর্মের শক্তিকে ব্যবহার করে ব্যক্তি মজিদ শক্তিশালী হয়ে ওঠে। ধর্মের পর্দার আড়ালে থেকে মজিদ তার ভণ্ডামি বজায় রাখে, নিজ স্বার্থ রক্ষা করে চলে । উদ্দীপকে দেখানো হয়েছে যে, স্রষ্টার করুণা সর্বদাই মানুষের উপর বর্ষিত হয়। কিন্তু সাধারণ মানুষ সহজেই সেই করুণা পাবে বলে বিশ্বাস করতে পারে না। এজন্যই তারা ছাতার মতো গজিয়ে থাকা মোল্লা-পুরোহিতের আনুকূল্য ছাড়া স্রষ্টার করুণা পাবে বলে বিশ্বাস করে না। তাদের সেই বিশ্বাসকে কেন্দ্র করে ধর্মকে ব্যবহার করে ভণ্ডরা তাদের স্বার্থ উদ্ধার করে চলে। ধর্মকে ব্যবহার করে স্বার্থান্বেষী মানুষের ক্ষমতাশালী হওয়ার দিক থেকে উদ্দীপকের বিষয়বস্তু ও ‘লালসালু' উপন্যাসের বিষয়ের সামঞ্জস্য রয়েছে।"
        },
        {
          "label": "ঘ",
          "question": "উদ্দীপকের আলোকে যুগ যুগ ধরে কুসংস্কার ও অন্ধবিশ্বাসের সাথে সুস্থ জীবনাকাঙ্ক্ষার দ্বন্দ্বের স্বরূপ 'লালসালু' উপন্যাস অবলম্বনে বিশ্লেষণ করো।",
          "explanation": "কুসংস্কার ও অন্ধবিশ্বাসের সাথে মানুষের সুস্থ জীবনাকাঙ্ক্ষা বরাবরই দ্বান্দ্বিক, যা উদ্দীপক ও 'লালসালু' উপন্যাস উভয় জায়গাতেই স্পষ্ট। 'লালসালু' উপন্যাসে অন্ধবিশ্বাসের স্বরূপ হলো মোদাচ্ছের পিরের মাজার এর প্রতি মানুষের ভক্তি। কুসংস্কারের কারণেই মানুষ বিশ্বাস করে যে পিরের পানি পড়া খেয়ে নিঃসন্তান নারী সন্তান পেতে পারে। আর অন্ধবিশ্বাসের কারণে তারা মজিদের কথা নির্বিবাদে মেনে নেয়। পিরকে অন্ধভাবে বিশ্বাস করে এক যুগের বেশি সময় ধরে ঘর করা স্ত্রীকেও তালাক দেয় খালেক ব্যাপারী। পিরের প্রতি বিশ্বাস থেকে তারা এলাকায় স্কুল তৈরির ব্যাপারে আগ্রহ দেখায় না । উদ্দীপকে দেখানো হয়েছে যে স্রষ্টাকে ডাকে না তার প্রতিও স্রষ্টার করুণা বর্ষিত হয়, কারণ স্রষ্টা মহান। কিন্তু মোল্লা ও পুরোহিতের আধিপত্যে মানুষ যেন তার সহজাত প্রবণতায় প্রার্থনা করার সুযোগ হারিয়ে ফেলছে । এই স্বার্থান্বেষী ধর্ম ব্যবসায়ীদের কারণে সমাজে বিভেদ তৈরি হচ্ছে। ধর্মের নামে বিভেদ তৈরি করে ভণ্ড ধার্মিকেরা নিজের স্বার্থ উদ্ধার করে চলেছে। 'লালসালু' উপন্যাসে আমরা দেখতে পাই যে, মানুষের অন্ধবিশ্বাসের কারণেই মজিদের মতো লোকেরা সমাজে প্রতিষ্ঠা অর্জন করে। অন্ধবিশ্বাস থেকে কুসংস্কারের জন্ম হয়। এ কারণে ডাক্তারের কাছে না গিয়ে নিঃসন্তান আমেনা চায় পিরের কাছ থেকে পানি পড়া আনতে । অন্ধবিশ্বাসের কারণেই তার তালাক হয় ও স্বাভাবিক জীবনের ছন্দপতন ঘটে। উদ্দীপকেও দেখতে পাই মসজিদ-মন্দিরে সাধারণ মানুষের অধিকার নেই, সেখানে ভণ্ড স্বার্থান্বেষীদের জয়জয়কার। উদ্দীপক ও 'লালসালু' উপন্যাস উভয় জায়গাতেই দেখা যায় অন্ধবিশ্বাস ও কুসংস্কার মানুষের সুস্থ জীবনাকাঙ্ক্ষাকে বিনষ্ট করেছে আর তাই এই দুইয়ের সম্পর্ক দ্বান্দ্বিক।"
        }
      ]
    }
  ]
}