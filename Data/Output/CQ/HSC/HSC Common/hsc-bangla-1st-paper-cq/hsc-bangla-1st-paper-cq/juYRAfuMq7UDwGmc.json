{
  "title": "চট্টগ্রাম বোর্ড ২০১৭",
  "subtitle": "বাংলা (11)",
  "questions": [
    {
      "number": "1",
      "uddipok": "কন্যার বাপ সবুর করিতে পারিতেন কিন্তু বরের বাপ সবুর করিতে চাহিলেন না। তিনি দেখিলেন, মেয়েটির বিবাহের বয়স পার হইয়া গিয়াছে, কিন্তু আর কিছুদিন গেলে সেটাকে ভদ্র বা অভদ্র কোনো রকমে চাপা দিবার সময়টাও পার হইয়া যাইবে। মেয়ের বয়স অবৈধ রকমে বাড়িয়া গেছে বটে, কিন্তু পণ্যের টাকার আপেক্ষিক গুরুত্ব এখনো তাহার চেয়ে কিঞ্চিত উপরে আছে, সেই জন্যই তাড়া।",
      "tag": "RB, CB, CTG.B, BB 18,CTG.B 17,ACC 24,RCC 23",
      "sub_questions": [
        {
          "label": "ক",
          "question": "",
          "explanation": "’ভিখারিনী' গল্প রচনার মাধ্যমে ছোটোগল্প লেখক হিসেবে রবীন্দ্রনাথ ঠাকুরের আয়প্রকাশ ঘটে।"
        },
        {
          "label": "খ",
          "question": "",
          "explanation": "বিয়ে উপলক্ষ্যে বরের সাথে যারা গমন করে তাদের বলা হয় 'বরযাত্রী' বা 'বরযাত্রা'। 'দক্ষ' হলো বিয়ের দেবতা প্রজাপতির নাম। আর দক্ষ কর্তৃক অনুষ্ঠিত যজ্ঞের নাম হলো 'দক্ষযজ্ঞ', যেখানে শিব সতীর মৃত্যুসংবাদ পেয়ে প্রলয়ংকরী নৃত্য নেচে সমস্ত আয়োজন লন্ডভণ্ড করে দেন। এখানে 'দক্ষযজ্ঞ' শব্দটি দ্বারা প্রলয়কাণ্ড বা মহাহট্টগোল বোঝানো হয়েছে। অনুপমের বিয়ে ভাঙার পর বরযাত্রীর দল সাজানো-গোছানো বিয়ের আসরের সমস্ত জিনিসপত্র ভেঙেচুরে বের হয়ে যাওয়ার চিত্রকল্প প্রকাশ পেয়েছে আলোচ্য উত্তিতে।"
        },
        {
          "label": "গ",
          "question": "",
          "explanation": "যৌতুকলোভী মনোভাব ধারণের দিক থেকে উদ্দীপকের বরের বাবার অপরিচিতা' গল্পের অনুপমের মামার প্রতিনিধিত্ব করছে। ' 'অপরিচিতা' গল্পে অনুপমের মামা যৌতুকলোভী চরিত্র। তিনি অনুপমের বিয়ের জন্য একটি জুতসই ঘর খুঁজছিলেন; যেখানে না চাইলেও অনেক টাকা যৌতুক পাওয়া যাবে। অনেক খোঁজাখুঁজির পর শম্ভুনাথ সেনের কন্যা কল্যাণীর সঙ্কো মামা অনুপমের বিয়ে ঠিক করেন। বিয়ের দিন মেয়ের বাড়ি থেকে দেওয়া যৌতুকের গহনা নিয়ে অনুপমের মামা হীন মানসিকতার পরিচয় দেন। গহনাগুলো আসল না নকল তা পরীক্ষা করার জন্য তিনি বিয়েবাড়িতে সেকরাকে সঙ্গে নিয়ে আসেন। উদ্দীপকের বরের বাবার মাঝেও যৌতুকলোভী মানসিকতার পরিচয় পাওয়া যায়। সে কারণেই বিয়ের জন্য মেয়ের বয়স বেশি হলেও যৌতুকের পরিমাণ তার চেয়ে বেশি বলে তিনি এ বিয়ে দ্রুত সম্পন্ন করতে তাগাদা দেন। উদ্দীপকের বরের বাবার যৌতুকলোভী মানসিকতার এ দিকটি 'অপরিচিতা' গল্পের অনুপমের মামার সঙ্গে সাদৃশ্যপূর্ণ। অনুপমের গহনা পরীক্ষা করার জন্য সেকরাকে সঙ্গে নিয়ে বিয়েবাড়িতে আসেন, এছাড়া অনুপমের মামা মেয়ের বাবাকে যৌতুকের গহনার জন্য অপমানও করেছেন। সুতরাং বলতে পারি, যৌতুককে কেন্দ্রে করে উভয় ঘটনা আবর্তিত হওয়ায় উদ্দীপকের বরের বাবা 'অপরিচিতা' গল্পের অনুপমের মামার প্রতিনিধিত্ব করেছে।"
        },
        {
          "label": "ঘ",
          "question": "",
          "explanation": "উদ্দীপকের ঘটনাচিত্রে 'অপরিচিতা' গল্পের যৌতুকপ্রথা বর্ণিত হয়েছে। আলোচ্য গল্পে অনুপমের মামা চরিত্রের মাধ্যমে যৌতুকের মতো ঘৃণ্য প্রথার দিকটি প্রতিফলিত হয়েছে। অনুপমের মামা কন্যার বাবার দেওয়া গহনা যাচাই করার জন্য বিয়েবাড়িতে সেকরাকে সঙ্গে নিয়ে আসেন। এতে কন্যার বাবা শম্ভুনাথ সেন অপমান বোধ করেন এবং কল্যাণীর সঙ্গে অনুপমের বিয়ে দিতে অস্বীকৃতি জানান। কল্যাণীও বাবার এ মতকে সমর্থন করে। উদ্দীপকে যৌতুকপ্রথার স্বরূপ উপস্থাপিত হয়েছে, যেখানে বিয়ে প্রসঙ্গে মেয়ের বাবার চেয়ে বরের বাবার তাড়া বেশি দেখা যায়। কেননা, মেয়ের বয়স বেশি হওয়ায় যৌতুকের টাকার পরিমাণও বেশি। 'অপরিচিতা' গল্প ও উদ্দীপকে যৌতুকপ্রথার মতো সামাজিক ব্যাধির বিষয়টি প্রতিফলিত হয়েছে। উদ্দীপকের বরের বাবা যৌতুকের লোভে যেমন বেশি বয়সি মেয়ের সঙ্গে ছেলের বিয়ে দিতে রাজি হয়েছেন তেমনি গল্পের বরের মামা অর্থের লোভে ভাগ্নেকে বেশি বয়সি মেয়ের সঙ্গে বিয়ে দিতে চেয়েছেন। দুই ক্ষেত্রেই পাত্রীর চাইতে পাত্রীর অর্থনৈতিক অবস্থা বেশি গুরুত্ব পেয়েছে। তাই বলা যায়, উদ্দীপকে কন্যার বিয়ের সময় যৌতুক প্রদানের যে সামাজিক প্রথা বর্ণিত হয়েছে 'অপরিচিতা' গল্পের মূলসুর ও সেই একই সামাজিক প্রথাই আমরা দেখতে পাই।"
        }
      ]
    },
    {
      "number": "2",
      "uddipok": "সেই বাংলাদেশে ছিল সহস্রের একটি কাহিনি কোরানে-পুরাণে, শিল্পে, পালা-পার্বণে ঢাকে-ঢোলে, আউল-বাউল নাচে; পুণ্যাহের সানাই রঞ্জিত রোদ্দুরে আকাশতলে দেখ কারা হাটে যায়, মাঝি পাল তোলে, তাঁতি বোনে, খড় ছাওয়া ঘরের আগুনে মাঠে ঘাটে-শ্রমসঙ্গী নানা জাতি ধর্মের বসতি চিরদিন বাংলাদেশ-",
      "tag": "CTG.B 17",
      "sub_questions": [
        {
          "label": "ক",
          "question": "বিভূতিভূষণ বন্দ্যোপাধ্যায়ের কালজয়ী যুগল উপন্যাসের নাম কী?",
          "explanation": "বিভূতিভূষণ বন্দ্যোপাধ্যায়ের কালজয়ী যুগল উপন্যাসের নাম- 'পথের পাঁচালী' ও 'অপরাজিতা'।"
        },
        {
          "label": "খ",
          "question": "'স্নেহের দান এমন করা ঠিক হয়নি'- কথাটি দ্বারা কী বোঝানো হয়েছে?",
          "explanation": "'আহ্বান' গল্পের কথকের প্রতি বৃদ্ধার স্নেহ-ভালোবাসাপূর্ণ এক সম্পর্কের পরিচয় পাওয়া যায়। অসহায় বুড়ি কথককে স্নেহ করে প্রতিদিনই তার জন্য কিছু না কিছু নিয়ে আসে। একদিন সে তার পাতানো মেয়ের কাছ থেকে কিছুটা দুধ কথকের জন্য চেয়ে আনে। এতে কথক কিছুটা বিরক্তি প্রকাশ করে দুধের দাম দিয়ে দেন। পরবর্তীতে কথকের কাছে বিষয়টি ঠিক বলে মনে হয়নি, যা প্রশ্নোক্ত উক্তির মধ্য দিয়ে প্রকাশ পেয়েছে।"
        },
        {
          "label": "গ",
          "question": "উদ্দীপকের মূলভাব কোন বিচারে 'আহ্বান' গল্পের মূলভাবকে ধারণ করে- তোমার দৃষ্টিকোণ থেকে বিচার করো।",
          "explanation": "উদার মানবিক সম্পর্কের দিক বিচারে উদ্দীপকের মূলভাব 'আহ্বান' গল্পের মূলভাবকে ধারণ করে। গল্পে অসহায় বুড়ি ও গল্পকথকের মাঝে ধর্ম, বর্ণ ও আর্থিক অবস্থানের চেয়ে মানবিক সম্পর্ক বড়ো হয়ে উঠেছে। গল্পকথক ছুটিতে মাঝে মাঝে গ্রামে বেড়াতে আসেন। গ্রামে এসে এক অসহায় বুড়ির সঙ্গে তাঁর পরিচয় হয়। বুড়ি তাঁর খোঁজখবর নেয় এবং নানা সময় বিভিন্ন খাবার সঙ্গে নিয়ে আসে। বুড়ির এমন স্নেহমাখা ব্যবহার গল্পকথকের হৃদয়েও ভালোবাসার সৃষ্টি করে। উদ্দীপকে বাঙালির পারস্পরিক সম্পর্ক ও সম্প্রীতির বিষয় প্রতিফলিত হয়েছে। বাঙালির মাঝে জাতি-বর্ণের কোনো ভেদাভেদ নেই। কোরানে- পুরাণে, পালা-পার্বণে তারা মিলেমিশে বসবাস করে। বিপদে-আপদে তারা একে-অন্যকে সহযোগিতা করে। তাদের মাঝে উদার মনোভাবের ফলেই পারস্পরিক এ সহযোগিতার বন্ধন দৃঢ় হয়েছে। 'আহ্বান' গল্পেও বুড়ির সঙ্গে গল্পকথকের উদার মানবিক সম্পর্কের পরিচয় পাওয়া যায়। অতএব বলতে পারি, উদ্দীপক ও 'আহ্বান' গল্পে জাতি, ধর্ম, বর্ণ ও আর্থিক অবস্থানের চেয়ে মানবিক সম্পর্ক প্রধান হিসেবে প্রতীয়মান হয়েছে।"
        },
        {
          "label": "ঘ",
          "question": "\"উদ্দীপকের অসাম্প্রদায়িক মনোভাব 'আহ্বান' গল্পের গল্প কথকের মনোজগতে ধরা পড়েছে\"- উক্তিটির যথার্থতা প্রতিপন্ন করো।",
          "explanation": "'আহ্বান' গল্পে উদার ও সংস্কারমুক্ত মনোভাবের মধ্য দিয়ে গল্পকথকের অসাম্প্রদায়িক চেতনা প্রতিফলিত হয়েছে। গল্পে দুটি ভিন্ন ধর্ম, বর্ণ ও আর্থিক অবস্থানে বেড়ে ওঠা চরিত্রের মধ্যে মানবিক সম্পর্কের উত্তরণ দেখানো হয়েছে। গল্পের অসহায় বুড়ি ভিন্ন ধর্মের হলেও গল্পকথককে স্নেহের বন্ধনে আবদ্ধ করেছে। গল্পকথক গ্রামে এলেই বুড়ি তাঁর খোঁজখবর নেয় এবং তাঁর জন্য খাবার নিয়ে আসে। গল্পকথকও অসুস্থ বুড়িকে দেখতে তার বাড়িতে যান। অর্থাৎ সকল জাতবিভেদকে ভুলে বুড়ির আন্তরিকতা গল্পকথকের মাঝে মায়ার বন্ধন সৃষ্টি করে। উদ্দীপকে বাঙালির অসাম্প্রদায়িক মনোভাব প্রতিফলিত হয়েছে। আউল- বাউলের এ দেশে সবাই মিলেমিশে বাস করে। ধর্ম-বর্ণের ভেদাভেদ এ দেশের মানুষের মাঝে কোনো দূরত্ব তৈরি করতে পারেনি। হিংসা-বিদ্বেষ ভুলে পারস্পরিক মেলবন্ধনের মাধ্যমেই এ দেশের মানুষের জীবনপ্রণালি গড়ে ওঠে। 'আহ্বান' গল্পের কথক ও বুড়ির মাঝে গড়ে ওঠা সম্পর্কে এরই ইঙ্গিত মেলে। 'আহ্বান' গল্পে দেখানো হয়েছে- মানুষের স্নেহ-মমতা-প্রীতির বন্ধন ধনসম্পদে নয়, হৃদয়ের আন্তরিকতার স্পর্শে গড়ে ওঠে। এজন্য ধর্ম-বর্ণের ভেদাভেদ ভুলে গল্পকথক ও বুড়ির মাঝে আত্মিক সম্পর্ক স্থাপিত হয়, যা গল্পকথকের অসাম্প্রদায়িক মনোভাবকেই নির্দেশ করে। উদ্দীপকেও বাঙালির মাঝে পারস্পরিক সৌহার্দ ও সম্প্রীতির ফলে যে অসাম্প্রদায়িক মনোভাব প্রকাশ পেয়েছে, তা প্রতিফলিত হয়েছে। অতএব বলা যায়, \"উদ্দীপকের অসাম্প্রদায়িক মনোভাব 'আহ্বান' গল্পের গল্পকথকের মনোজগতে ধরা পড়েছে\"- উক্তিটি যথার্থ।"
        }
      ]
    },
    {
      "number": "3",
      "uddipok": "কৃষ্ণাঙ্গ নেতা নেলসন মেন্ডেলা জীবনের অধিকাংশ সময়ই কারাবন্দি ছিলেন। জেলখানায় বসেই তিনি বর্ণ-বৈষম্যের বিরুদ্ধে আন্দোলন এবং অনশনকরেছেন। বন্দি অবস্থাতেও তিনি বিভিন্ন গ্রন্থ প্রকাশের মাধ্যমে অধিকার আদায়ের জোর সংগ্রাম চালিয়ে গিয়েছেন।",
      "tag": "CB 24,CTG.B 17",
      "sub_questions": [
        {
          "label": "ক",
          "question": "রেণু কে?",
          "explanation": "রেণু হলেন বঙ্গবন্ধু শেখ মুজিবুর রহমানের সহধর্মিণী শেখ ফজিলাতুন্নেসা মুজিব।"
        },
        {
          "label": "খ",
          "question": "'যদি এ পথে মৃত্যু এসে থাকে তবে তাই হবে'- ব্যাখ্যা করো।",
          "explanation": "প্রশ্নের উক্তির মাধ্যমে বক্তাবন্ধু শেখ মুজিবুর রহমানের আপসহীন ও দৃঢ়চেতা ব্যক্তিত্বের পরিচয় পাওয়া যায়। বঙ্গবন্ধু শেখ মুজিবুর রহমান ছিলেন একজন আদর্শ দেশপ্রেমিক। 'বায়ান্নর দিনগুলো' রচনায় বর্ণিত হয়েছে, ১৯৫২ সালে পাকিস্তান সরকার বিনাবিচারে এদেশের অনেক নেতাকর্মীকে জেলে আটক করে রাখে। পাকিস্তান সরকারের এমন নীতির প্রতিবাদে বঙ্গবন্ধু শেখ মুজিবুর রহমান ও মহিউদ্দিন আহমদ অনশন ধর্মঘট পালনের সিদ্ধান্ত গ্রহণ করেন। সরকার যতদিন না এদেশের নেতাকর্মীদের মুক্তি দেবে ততদিন তাঁদের এই অনশন ধর্মঘট অব্যাহত রাখতে তাঁরা দৃঢ় প্রতিজ্ঞ হন। আর এজন্য প্রয়োজনে তাঁরা জীবন দিতেও প্রস্তুত। এ বিষয়টি বোঝাতে বঙ্গবন্ধু শেখ মুজিবুর রহমান উদ্ধৃত উক্তিটি করেন।"
        },
        {
          "label": "গ",
          "question": "উদ্দীপকে 'বায়ান্নর দিনগুলো' প্রবন্ধের প্রতিফলিত দিকগুলো আলোচনা করো।",
          "explanation": "উদ্দীপকে 'বায়ান্নর দিনগুলো' রচনায় বর্ণিত বাঙালির অধিকার আদায়ে বক্তাবন্ধু শেখ মুজিবুর রহমানের আন্দোলন ও অনশন ধর্মঘট পালনের দিকগুলো প্রতিফলিত হয়েছে। 'বায়ান্নর দিনগুলো' রচনায় বঙ্গবন্ধু শেখ মুজিবুর রহমানের জেল জীবন ও জেল থেকে মুক্তিলাভের স্মৃতি বিবৃত হয়েছে। তিনি তৎকালীন পাকিস্তান সরকারের অপশাসন ও বিনাবিচারে বছরের পর বছর এদেশের নেতাকর্মীদের জেলে আটক রাখার প্রতিবাদে ১৯৫২ সালে অনশন ধর্মঘট করেন। এ রচনায় তাঁর অনশন ধর্মঘটের মধ্য দিয়ে এদেশের মানুষের অধিকার রক্ষার বিষয়টি প্রতিফলিত হয়েছে। উদ্দীপকে কৃষ্ণাজা নেতা নেলসন মেন্ডেলার সংগ্রামী জীবন সম্পর্কে আলোকপাত করা হয়েছে। তিনি জীবনের অধিকাংশ সময় কারাবন্দি ছিলেন এবং কারাগারে বসেই বিভিন্ন আন্দোলন ও অনশন ধর্মঘট করেছেন। তিনি কৃষ্ণাঙ্গ মানুষের অধিকার আদায়ের জন্য অকুতোভয় ও সংগ্রামী মনোভাবের পরিচয় দিয়েছেন। এক্ষেত্রে উদ্দীপকের নেলসন মেন্ডেলা ও 'বায়ান্নর দিনগুলো' রচনার লেখক শেখ মুজিবুর রহমান উভয়েই শাসকগোষ্ঠীর অপশাসনের বিরুদ্ধে প্রতিবাদ ও অনশন করেছেন। অতএব, তারা দুজনেই একই মানসিকতার মানুষ।"
        },
        {
          "label": "ঘ",
          "question": "\"নেলসন মেন্ডেলার আন্দোলন ছিল বর্ণবাদের বিরুদ্ধে আর 'বায়ান্নর দিনগুলো' রচনায় শেখ মুজিবুর রহমানের আন্দোলন ছিল জাতি-সত্তার পক্ষে\"- উক্তিটির",
          "explanation": "নেলসন ম্যান্ডেলা বর্ণবাদের বিরুদ্ধে আন্দোলন করলেও বক্তাবন্ধু শেখ মুজিবুর রহমান বাঙালি জাতিসত্তার পক্ষে আন্দোলন করায় উদ্ধৃত উক্তিটি যথার্থ। 'বায়ান্নর দিনগুলো' রচনার লেখক শেখ মুজিবুর রহমান একজন আদর্শ দেশপ্রেমিক। দেশ ও মানুষের মুক্তির জন্য তিনি পাকিস্তানি শাসকগোষ্ঠীর বিরুদ্ধে সংগ্রাম করে জেলে গেছেন এবং নানাভাবে অত্যাচারিত হয়েছেন। তিনি রাষ্ট্রভাষা হিসেবে বাংলা প্রতিষ্ঠার বিষয়ে সহমত পোষণ করেছেন। এছাড়া, বাঙালির অধিকার আদায়ের জন্য তিনি নিজের প্রাণ বিপন্ন করেও প্রতিবাদ অব্যাহত রেখেছেন। উদ্দীপকে নেলসন মেন্ডেলার কারাজীবন এবং তাঁর দৃঢ় প্রত্যয় প্রতিফলিত হয়েছে। তিনি বর্ণবাদ, বৈষম্য আর শোষণের বিরুদ্ধে সারাজীবন সোচ্চার ছিলেন। দেশের কৃষ্ণাজা মানুষের কল্যাণের জন্য তিনি আমরণ সংগ্রাম ও আন্দোলন করেছেন। আন্দোলন নস্যাৎ করার জন্য তাঁর ওপর নেমে আসে নির্যাতন। তবুও তিনি দমে যাননি; কারাগারে বসেই তিনি বিভিন্ন গ্রন্থ রচনার মাধ্যমে অধিকার আদায়ের জন্য জোর সংগ্রাম চালিয়ে গেছেন। বঙ্গবন্ধু শেখ মুজিবুর রহমান নিজ দেশের মানুষের অধিকার আদায়ের জন্য তৎকালীন পাকিস্তান সরকারের বিরুদ্ধে আন্দোলন ও সংগ্রাম করেছেন। বিনাবিচারে রাজবন্দিদের কারাগারে আটক রাখার প্রতিবাদে তিনি অনশন ধর্মঘটও পালন করেন। দেশ ও দেশের মানুষের পক্ষে অর্থাৎ নিজ জাতিসত্তার পক্ষে তিনি সংগ্রাম করেছেন। কিন্তু উদ্দীপকের কৃষ্ণা নেতা নেলসন মেন্ডেলা বর্ণবৈষম্য ও শোষণের বিরুদ্ধে আজীবন সংগ্রাম করেছেন। তিনি আফ্রিকার কালো মানুষদের অধিকার আদায়ের জন্য বদ্ধপরিকর ছিলেন। অতএব, \"নেলসন মেন্ডেলার আন্দোলন ছিল বর্ণবাদের বিরুদ্ধে আর 'বায়ান্নর দিনগুলো' রচনায় শেখ মুজিবুর রহমানের আন্দোলন ছিল জাতিসত্তার পক্ষে।\" উক্তিটি যথার্থ।"
        }
      ]
    },
    {
      "number": "4",
      "uddipok": "কল্পনার রাজকুমার তার ছোট ভাইকে নিয়ে একদিন পঙ্খীরাজ ঘোড়ায় চড়ে উড়ে উড়ে মঙ্গল গ্রহে গিয়ে নামে। সেখানে অদ্ভুত আকৃতির অসংখ্য প্রাণী দেখে তারা বিমোহিত হয়। একটি বাগানে প্রবেশ করতেই নীল রঙের তিন পা বিশিষ্ট একদল প্রাণী তাদের আক্রমণ করে। আত্মরক্ষার তাগিদে রাজকুমার তার ছোট ভাইকে রেখেই পঙ্খীরাজ ঘোড়ায় উঠে বসে। নিমেষেই রাজকুমার একাকী মঙ্গল গ্রহ হতে আপন রাজ্যে ফিরে আসে।",
      "tag": "CTG.B 17",
      "sub_questions": [
        {
          "label": "ক",
          "question": "সৌরজগতের তৃতীয় গ্রহের নাম কী?",
          "explanation": "সৌরজগতের তৃতীয় গ্রহের নাম— পৃথিবী।"
        },
        {
          "label": "খ",
          "question": "‘’মানুষ নিজেরাই নিজেদের ধ্বংস করে\"- কীভাবে?",
          "explanation": "আত্মবিনাশী কর্মকাণ্ডের মাধ্যমে মানুষ নিজেরাই নিজেদের ধ্বংস করে। কিউরেটরদের মতে, মানুষ মাত্র দুই মিলিয়ন বছর আগে পৃথিবীতে জন্ম নিয়েছে। কিন্তু এর মাঝেই তারা যে শুধু তাদের নিজেরদেরকে বিপন্ন করেছে তাই নয়, পুরো গ্রহটিকে ধ্বংস করে ফেলার ব্যবস্থা করেছে। তারা গাছপালা ধ্বংস করছে, জলাশয় ভরাট করছে, বায়ুমণ্ডলের ওজোন স্তর নষ্ট করছে। পৃথিবীর পরিবেশ বিপন্ন হয় এমন বোমা ফাটিয়ে মানুষ আত্মবিনাশী কাজে নিয়োজিত হচ্ছে। এভাবে মানুষ নিজেরাই নিজেদের ধ্বংস করছে।"
        },
        {
          "label": "গ",
          "question": "উদ্দীপকের রাজকুমারের মঙ্গল গ্রহ হতে একাকী ফিরে আসার কারণটি 'মহাজাগতিক কিউরেটর' গল্পের আলোকে বিশ্লেষণ করো।",
          "explanation": "মহাজাগতিক কিউরেটর' গল্পে মানুষের আত্মকেন্দ্রিক প্রবণতা বর্ণিত হয়েছে, যা উদ্দীপকের রতনের মাঝেও লক্ষ করা যায়। আলোচ্য গল্পে লেখক বিভিন্ন প্রাণীর সাথে তুলনা করে মানবচরিত্রের আত্মকেন্দ্রিকতা ও স্বার্থপরতার দিকটি উন্মোচন করেছেন। গল্পে দেখা যায়, মানুষ তার নিজের সুখের জন্য অন্যকে ধ্বংস করতেও দ্বিধা করে না। স্বার্থান্ধতা ও ধ্বংসাত্মক মনোভাবের কারণে সাধারণ প্রাণী পিঁপড়ার কাছে মানুষের মর্যাদা ম্লান হয়ে যায়। কেননা, পিঁপড়ার মাঝে শৃঙ্খলা ও একতাবদ্ধতার যে বৈশিষ্ট্য দেখা যায়, তা মানুষের মাঝে দেখা যায় না। উদ্দীপকের রতনের মধ্যে আত্মকেন্দ্রিকতা ও স্বার্থপরতার দিকটি প্রতিফলিত হয়েছে। রতন তার ছোট ভাইকে নিয়ে মঙ্গলগ্রহে যায়। সেখানে একটি বাগানে প্রবেশ করতেই নীল রঙের তিন পা-বিশিষ্ট একদল অদ্ভুত প্রাণী তাদের আক্রমণ করে। আত্মরক্ষার তাগিদে রতন তার ছোট ভাইকে অসহায় অবস্থায় ফেলে রেখে আপন স্থানে ফিরে আসে। নিজের জীবন বিপন্ন হওয়ার ভয়ে রতন ছোট ভাইয়ের কথা বিবেচনা করে না। এতে তার স্বার্থপর মানসিকতার পরিচয় পাওয়া যায়। বস্তুত, 'মহাজাগতিক কিউরেটর' গল্পের মানুষ ও উদ্দীপকের রতন উভয়ের মাঝেই আত্মকেন্দ্রিক ও স্বার্থপর মনোভাবের প্রতিফলন লক্ষ করা যায়।"
        },
        {
          "label": "ঘ",
          "question": "'মহাজাগতিক কিউরেটর' গল্পের পিঁপড়া আর উদ্দীপকের মঙ্গল গ্রহের অদ্ভুত প্রাণীগুলো যেন একই মুদ্রার এপিঠ-ওপিঠ- মতামত দাও।",
          "explanation": "'মহাজাগতিক কিউরেটর' গল্পে পিঁপড়াকে সুশৃঙ্খল, একতাবদ্ধ ও সুবিবেচক প্রাণী হিসেবে উল্লেখ করা হয়েছে। এর ভিত্তিতে প্রশ্নোক্ত মন্তব্যটিকে যৌক্তিক বিবেচনা করা যায়। আলোচ্য গল্পে বলা হয়েছে, পিঁপড়া ক্ষুদ্র হলেও অত্যন্ত পরিশ্রমী ও সুবিবেচনাবোধসম্পন্ন প্রাণী। এরা একে অপরের প্রতি সহযোগিতাপূর্ণ আচরণ করে। আর এটি করতে গিয়ে এরা অকাতরে প্রাণ দিতেও কুণ্ঠাবোধ করে না। নিজ নিজ দায়িত্ব পালনে এরা সদা তৎপর। প্রত্যেকের মধ্যেই কাজ বণ্টন করে দেওয়া হয় এবং এরা সুশৃঙ্খলভাবে সেই কাজ সম্পন্ন করে যায়। উদ্দীপকের রতন ও তার ছোট ভাই মঙ্গলগ্রহে যাওয়ার পর অদ্ভুত আকৃতির অসংখ্য প্রাণী দেখতে পায়। তারা একটি বাগানে প্রবেশ করলে তিন পা- বিশিষ্ট একদল অদ্ভুত প্রাণী তাদের আক্রমণ করে। এক্ষেত্রে তিন পা-বিশিষ্ট প্রাণীদের মধ্যে ঐক্যবদ্ধ মানসিকতা লক্ষ করা যায়। বিপদের আশঙ্কায় এসব প্রাণী ভিনগ্রহবাসী রতন ও তার ছোট ভাইকে সম্মিলিতভাবে আক্রমণ করে। 'মহাজাগতিক কিউরেটর' গল্পে পিঁপড়াদের সুশৃঙ্খল ও সহমর্মিতাপূর্ণ জীবনের কথা বর্ণনা করা হয়েছে। পিপড়ারা যেকোনো বিপদ সম্মিলিতভাবে প্রতিরোধের চেষ্টা করে। আলোচ্য উদ্দীপকের তিন পা-বিশিষ্ট অদ্ভুত প্রাণীদের মাঝেও বিপদ মোকাবিলায় সমবেত প্রচেষ্টার দিকটি লক্ষ করা যায়। নিজেদের ক্ষতির আশঙ্কায় এরা রতন ও তার ছোট ভাইকে দলবদ্ধভাবে আক্রমণ করেছে। তাই বলা যায়, 'মহাজাগতিক কিউরেটর' গল্পের পিঁপড়া আর উদ্দীপকের মঙ্গল গ্রহের অদ্ভুত প্রাণীগুলো যেন একই মুদ্রার এপিঠ-ওপিঠ- মন্তব্যটি যথার্থ।"
        }
      ]
    },
    {
      "number": "5",
      "uddipok": "বৈশাখী উৎসব আমাদের প্রাণের উৎসব। সব পেশা, শ্রেণি ও ধর্মের মানুষ এ উৎসব পালন করে। ঐদিন আপামর বাঙালি তাদের ধর্ম, বর্ণ, গোত্র ও ভেদাভেদ ভুলে একই মাঠে নেচে গেয়ে নতুন বছরকে ধারণ করে। বৈশাখী মেলা, পান্তা-ইলিশ, একতারা, নাগরদোলা, পুতুল নাচ ইত্যাদি সাংস্কৃতিক কর্মকাণ্ডের মধ্য দিয়ে পুরো জাতি তাদের হাজার বছরের সংস্কৃতি ও ঐতিহ্যকে স্মরণ করে। এ দিনে বাঙালি জাতি সাম্প্রদায়িক চেতনা ভুলে একাকার হয়ে যায়।",
      "tag": "CTG.B 17",
      "sub_questions": [
        {
          "label": "ক",
          "question": "চার্বাক কে?",
          "explanation": "চার্বাক হলেন- একজন বস্তুবাদী দার্শনিক ও মুনি।"
        },
        {
          "label": "খ",
          "question": "\"তোমাতে রয়েছে সকল কিতাব, সকল কালের জ্ঞান'- চরণটিতে কবি কী বোঝত চেয়েছেন?",
          "explanation": "প্রশ্নোক্ত চরণটির মধ্য দিয়ে কবি মানুষের সর্বোত্তম গুণ হিসেবে জ্ঞান ও প্রজ্ঞার বিষয়টিকে উপস্থাপন করেছেন। মানবহৃদয় অসীম জ্ঞানের ভাণ্ডার। কবি মনে করেন, পৃথিবীতে যত ধর্ম, মত, আচার, অনুষ্ঠান রয়েছে, সবকিছুরই উৎস মানবহৃদয়। ধর্মগ্রন্থ ও কেতাবের সারকথা তাই মানুষের অন্তরেই উপলব্ধ হয়। প্রশ্নোক্ত চরণটি দ্বারা এ কথাই বোঝানো হয়েছে।"
        },
        {
          "label": "গ",
          "question": "উদ্দীপকের বৈশাখী উৎসবের সাথে 'সাম্যবাদী' কবিতার সাদৃশ্য বা বৈসাদৃশ্য নির্ণয় করো।",
          "explanation": "বৈশাখী উৎসবের মধ্য দিয়ে প্রকাশিত অসাম্প্রদায়িক চেতনার সঙ্গে 'সাম্যবাদী' কবিতার সাদৃশ্য প্রতীয়মান হয়। 'সাম্যবাদী' কবিতায় সাম্যবাদ ও মানবিকতার মূলসুর প্রতিফলিত হয়েছে। এ কবিতায় কবি উদারনৈতিক ও অসাম্প্রদায়িক ধর্মবোধের পরিচয় দিয়েছেন। সেখানে মানুষের হৃদয়কেই তিনি মহার্ঘ্যরূপে চিত্রিত করেছেন। তাঁর মতে, মানুষের হৃদয়েই সকল ধর্ম, যুগাবতার ও তীর্থের অবস্থান। তাঁর এই মত প্রচলিত ধর্মচিন্তার অনুগামী নয়। ধর্মগ্রন্থ পাঠ থেকেই কেবল ঈশ্বরকে জানা যায়, এমন মত এখানে গুরুত্ব পায়নি; বরং অন্তর দিয়েই যে প্রকৃত ধর্মকে উপলব্ধি করা যায়, কবি এখানে সে কথাই বর্ণনা করেছেন। উদ্দীপকে বাঙালির প্রাণের উৎসব পহেলা বৈশাখ তথা বৈশাখী অনুষ্ঠানের কথা বর্ণিত হয়েছে। এ দিনে বাঙালিরা জাতি-ধর্ম-শ্রেণি-পেশা নির্বিশেষে হিংসা-বিদ্বেষ ভুলে একসঙ্গে আনন্দ-উৎসবে মেতে ওঠে। বৈশাখী উৎসবে সবার মাঝে থাকে প্রাণোচ্ছলতা, সবাই নিজেকে একই চেতনায় উজ্জীবিত করে তোলে। এভাবে সকলে একাত্ম হয়ে আনন্দ আয়োজনের মাধ্যমে বৈশাখের প্রথম দিনকে বরণ করে নেয়। উদ্দীপকে বর্ণিত এসব ঘটনার মাধ্যমে বাঙালি জাতির অসাম্প্রদায়িক মনোভাব ও ঐক্যচেতনা প্রকাশিত হয়েছে, যা 'সাম্যবাদী' কবিতার অন্যতম দিক। এ দিক থেকে 'সাম্যবাদী' কবিতার সঙ্গে উদ্দীপকটির সাদৃশ্য রয়েছে।"
        },
        {
          "label": "ঘ",
          "question": "এ দিনে বাঙালি জাতি সাম্প্রদায়িক চেতনা ভুলে একাকার হয়ে যায়'- উক্তিটির আলোকে 'সাম্যবাদী' কবিতার মূলভাব আলোচনা করো।",
          "explanation": "'সাম্যবাদী' কবিতায় একটি বৈষম্যহীন অসাম্প্রদায়িক মানবসমাজ গঠনের প্রত্যাশা ব্যক্ত হয়েছে। 'সাম্যবাদী' কবিতার কবির কাছে হৃদয়ের চেয়ে বড় কোনো মন্দির-কাবা নেই। তিনি মনে করেন, জীবনে শান্তি পেতে হলে প্রয়োজন মানুষে মানুষে ভালোবাসা। কেননা, বৈষম্য আর সাম্প্রদায়িকতার কাছে আত্মসমর্পণ করলে মানুষে মানুষে দেখা দেয় বিদ্বেষ ও ঘৃণা। এই বিদ্বেষ ও ঘৃণা মানুষের জীবনকে বিষিয়ে তোলে। এজন্য কবি চেয়েছেন, ধর্ম-বর্ণ গোষ্ঠীর দোহাই দিয়ে মানুষ যেন মানুষকে দূরে ঠেলে না দেয়।উদ্দীপকে বৈশাখী মেলা উদযাপনের মধ্য দিয়ে বাঙালি জাতির অসাম্প্রদায়িক চেতনার দিকটি প্রতিফলিত হয়েছে। এই দিন সকল শ্রেণি, পেশা ও ধর্মের মানুষ সমবেতভাবে বৈশাখী উৎসব পালন করে। ভেদাভেদ ভুলে গিয়ে ঐক্যবদ্ধ হয়ে বাঙালিরা নতুন বছরকে বরণ করে নেয়। শুধু তাই নয়, হাজার বছরের সাংস্কৃতিক ঐতিহ্যকে স্মরণ করে এ দিন তারা দেশাত্মবোধের চেতনায় একাকার হয়ে যায়। এভাবে বৈশাখী উৎসব উদ্যাপনকে কেন্দ্র করে আপামর বাঙালির মাঝে সৌহার্দ্য ও সম্প্রীতির ভাব জেগে ওঠে। 'সাম্যবাদী' কবিতায় শ্রেণি-ধর্ম-বর্ণ নির্বিশেষে মানুষের জয়গান গাওয়া হয়েছে। এ কবিতায় কবি ধর্মগ্রন্থের চেয়ে মানুষের অন্তর্ধর্মকে বেশি গুরুত্ব দিয়েছেন। তাঁর দৃষ্টিতে ধর্মের চেয়ে মানুষের মর্যাদা অধিক গুরুত্ব পেয়েছে। এর মাধ্যমে কবির অসাম্প্রদায়িক মনোভাবের পরিচয় ফুটে উঠেছে। একইভাবে অসাম্প্রদায়িক চেতনা ও ঐক্যবোধ উদ্দীপকটিরও মূল বিষয়। সেখানে বর্ণিত বৈশাখী উৎসবে আপামর বাঙালির অংশগ্রহণের মধ্য দিয়ে এ বিষয়টির পরিচয়ই আমরা পাই। সেদিক বিবেচনায় প্রশ্নোক্ত উক্তিটি যথাযথ অর্থবহ।"
        }
      ]
    },
    {
      "number": "6",
      "uddipok": "ঋতুরাজ বসন্তে প্রকৃতি এক নতুন সাজে সজ্জিত হয়। শীতের শুষ্কতা কাটিয়ে প্রকৃতি তখন নব যৌবন লাভ করে। গাছে গাছে নতুন পাতা গজায়, ফুলে ফুলে ভরে যায় অবারিত মাঠ-ঘাট ও বাগান। আমের মুকুল মৌ মৌ গন্ধে তখন চারদিক মুখরিত হয়ে ওঠে। এই ঋতুতে বিরহীদের মন প্রিয়জনের সান্নিধ্য খোঁজে। তাদের কথা বেশি বেশি মনে পড়ে। কারণ, প্রকৃতির সঙ্গে মানব মনের একটা ঘনিষ্ঠ সম্পর্ক রয়েছে। প্রকৃতির সৌন্দর্যের প্রভাব তখন মানব মনে পড়ে। কবি-সাহিত্যিকগণ তখন নতুন নতুন সাহিত্য চর্চায় আত্মনিয়োগ করার অনুপ্রেরণা লাভ করেন।",
      "tag": "CTG.B 17",
      "sub_questions": [
        {
          "label": "ক",
          "question": "মাঘের সন্ন্যাসী কোথায় চলে গিয়েছে?",
          "explanation": "মাঘের সন্ন্যাসী পুষ্পশূন্য দিগন্তের পথে চলে গেছে।"
        },
        {
          "label": "খ",
          "question": "বসন্তের আগমন সত্ত্বেও কবির নীরব ভূমিকা পালনের কারণ কী?",
          "explanation": "প্রিয়জন হারানোর বিষাদময় স্মৃতি ভুলতে না পারার কারণে কবি নীরব ভূমিকা পালন করেছেন। প্রকৃতিতে বসন্তের আগমন ঘটলেও কবির মনোজগৎ জুড়ে বিরাজ করছে শীতের রিস্ততা ও বিষণ্ণতার ছবি। প্রিয়জনের করুণ বিদায়ের ফলে কবিমনে যে বেদনার ছায়াপাত রেখে গেছে তা তিনি কিছুতেই ভুলতে পারেন না। কবির এই নীরবতার কারণটি যেন প্রকৃতির চিরাচরিত পরিস্থিতির মাঝেই খুঁজে পাওয়া যায়। মূলত প্রিয়জন হারানোর বেদনায় মুহ্যমান কবি স্বাভাবিকভাবেই নিরাসক্ত, নিরাবেগ ও নীরব হয়ে পড়েন।"
        },
        {
          "label": "গ",
          "question": "বসন্তের সঙ্গে মানব মনের একটা ঘনিষ্ঠ সম্পর্ক রয়েছে'- উদ্দীপকের উক্তিটি 'তাহারেই পড়ে মনে' কবিতার আলোকে বিশ্লেষণ করো।",
          "explanation": "'তাহারেই পড়ে মনে' কবিতায় কবিমনের বিষণ্ণতা প্রকৃতি সংলগ্নতায় উপস্থাপিত হয়েছে। প্রকৃতির সঙ্গে মানব মনের ঘনিষ্ঠ সম্পর্কের দিক দিয়ে উদ্দীপকের বিষয়ের সাথে আলোচ্য কবিতার কবিমনের সাদৃশ্য বিদ্যমান। 'তাহারেই পড়ে মনে' কবিতায় ঋতুরাজ বসন্তের প্রাকৃতিক সৌন্দর্য কবিমনের প্রত্যাশিত আনন্দের উৎস। আর প্রকৃতির সৌন্দর্য যে মানব মনের অফুরন্ত আনন্দের উৎস- এ সত্যের প্রকাশ ঘটেছে উদ্দীপকে। উদ্দীপকের মতো 'তাহারেই পড়ে মনে' কবিতাটিতেও মানবমনে প্রকৃতির প্রভাব পরিলক্ষিত হয়েছে। বসন্ত-প্রকৃতির অপরূপ সৌন্দর্য যে কবিমনে আনন্দ শিহরণ জাগাবে এবং তিনি তাকে ভাবে-ছন্দে-সূরে ফুটিয়ে তুলবেন, সেটাই প্রত্যাশিত। কিন্তু বসন্তের আবির্ভাবের আগেই কবির প্রিয়তম স্বামী কুহেলিকার অন্তরালে চলে যাওয়ায় ঋতুরাজ বসন্তের ঐশ্বর্য কবিকে আপ্লুত করতে পারেনি। ব্যক্তিজীবনের দুঃসহ বিষণ্ণতার কারণে বসন্ত-প্রকৃতির সৌন্দর্যে কবি উন্মাতাল হতে পারেন না; বরং রিক্ত শীতের করুণ বিদায়ের বেদনায় ভারাক্রান্ত হয়ে পড়েন। অতএব বলা যায়, 'প্রকৃতির সঙ্গে মানব মনের একটা ঘনিষ্ঠ সম্পর্ক রয়েছে' উদ্দীপকের উক্তিটি 'তাহারেই পড়ে মনে' কবিতার আলোকে যথার্থ।"
        },
        {
          "label": "ঘ",
          "question": "'তাহারেই পড়ে মনে' কবিতায় বর্ণিত বসন্তের রূপচিত্র এবং উদ্দীপকের ঋতুরাজের রূপচিত্র একই অর্থে সমার্থক- উক্তিটির যথার্থতা মূল্যায়ন করো।",
          "explanation": "'তাহারেই পড়ে মনে' কবিতায় ঋতুরাজ বসন্তের সৌন্দর্য প্রতিফলিত হয়েছে। 'তাহারেই পড়ে মনে' কবিতায় ঋতুরাজ বসন্তের কথা বলা হয়েছে। ফাগুন মাস বসন্তের আগমনী বার্তা নিয়ে আসে। বসন্তে প্রকৃতি যেন নতুন সাজে নিজেকে সজ্জিত করে। চারদিকে গাছে গাছে নতুন পাতা গজায়, ফুল ফোটে নতুনত্বের বার্তা নিয়ে। বাতাবি লেবু, ফুল ও আমের মুকুলের সুগন্ধে চারপাশ ভরে ওঠে। ঋতুরাজ বসন্ত পত্র-পুষ্প-মঞ্জরিতে যখন সজ্জিত হয় সমগ্র প্রকৃতিতে তখন বয়ে যায় আনন্দের হিল্লোল। বসন্তের মৃদু-মন্দ দখিনা বাতাসে মানুষের মন চঞ্চল হয়ে ওঠে। একইভাবে উদ্দীপকেও বসন্তের প্রাকৃতিক সৌন্দর্য ফুটে উঠেছে। উদ্দীপকে উল্লিখিত বসন্ত-প্রকৃতির নয়নাভিরাম সৌন্দর্য স্বাভাবিকভাবেই মানবমনে আনন্দের জোয়ার বয়ে আনে। বসন্তের সৌন্দর্য প্রকাশে উদ্দীপকে বলা হয়েছে- 'গাছে গাছে নতুন পাতা গজায়, ফুলে ফুলে ভরে যায় অবারিত মাঠ-ঘাট ও বাগান। আমের মুকুলের মৌ মৌ গন্ধে তখন চারদিক মুখরিত হয়ে ওঠে।' 'তাহারেই পড়ে মনে' কবিতায় ঋতুরাজ বসন্তের সৌন্দর্য উপস্থাপিত হয়েছে। বসন্তের আগমনে বাতাবি লেবু ফুল ও আমের মুকুলের গন্ধে দখিনা বাতাস দিগ্বিদিক সুগন্ধে ভরে তোলে। প্রকৃতি সেজে ওঠে আপন সৌন্দর্যে। অতএব বলা যায়, 'তাহারেই পড়ে মনে' কবিতায় বর্ণিত বসন্তের রূপচিত্র এবং উদ্দীপকের ঋতুরাজের রূপচিত্র একই অর্থে সমার্থক'- উক্তিটি যথার্থ"
        }
      ]
    },
    {
      "number": "7",
      "uddipok": "বহুদিন ধরে বহুক্রোশ দূরে বহু ব্যয় করি বহু দেশ ঘুরে দেখিতে গিয়াছি পর্বতমালা দেখিতে গিয়াছি সিন্ধু। দেখা হয় নাই চক্ষু মেলিয়া ঘর হতে শুধু দুই পা ফেলিয়া একটি ধানের শীষের উপর একটি শিশির বিন্দু।",
      "tag": "CTG.B 17",
      "sub_questions": [
        {
          "label": "ক",
          "question": "ঐকতান' কবিতাটি কোন ছন্দে রচিত?",
          "explanation": "'ঐকতান' কবিতাটি সমিল প্রবহমান অক্ষরবৃত্ত ছন্দে রচিত।"
        },
        {
          "label": "খ",
          "question": "কবির অগোচরে কী রয়ে গেছে? বুঝিয়ে লেখো।",
          "explanation": "সৃষ্টিজগতের অনেক কিছুই কবির অজানা রয়েছে। কবির অগোচরে অগণিত নগর রাজধানী, মানুষের বহু কীর্তি, বহু নদী-গিরি- সিন্ধু-মরু, বহু অজানা জীব ও অপরিচিত তরু রয়ে গেছে। কারণ এই পৃথিবী যেমন বিশাল, তেমনি বৈচিত্র্যময়। একজন মানুষের অতি ক্ষুদ্র জীবনে সবকিছু দেখা সম্ভব নয়। এজন্যই জগতের বিচিত্র সৌন্দর্য কবির অগোচরে রয়ে গেছে।"
        },
        {
          "label": "গ",
          "question": "উদ্দীপক এবং 'ঐকতান' কবিতার মধ্যে বৈসাদৃশ্যগুলো আলোচনা করো",
          "explanation": "বক্তব্য ও বর্ণনার ভিন্নতার কারণে 'ঐকতান' কবিতার সঙ্গে উদ্দীপকের কিছু বৈসাদৃশ্য তৈরি হয়েছে। 'ঐকতান' কবিতায় কবি অকপটে নিজের সীমাবদ্ধতা ও অপূর্ণতার কথা ব্যক্ত করেছেন। জীব ও জড়-বৈচিত্র্যের বিশাল সম্ভার নিয়ে এ বিশ্বজগৎ গঠিত হলেও কবির মন পড়ে থাকে তারই এক ক্ষুদ্র কোণ। কবি বুঝতে পেরেছেন, এই পৃথিবীর অনেক কিছুই তাঁর অজানা ও অদেখা রয়ে গেছে। অসংখ্য নদী-গিরি-সিন্ধু-মরু ও মানুষের নানা কীর্তি সম্পর্কে তাঁর পক্ষে জানা সম্ভব হয়নি। তাই তাঁর মনে হয়- 'বিপুলা এ পৃথিবীর কতটুকু জানি'। উদ্দীপকের কবিতায় কবির অপূর্ণতার কথা ব্যক্ত হলেও তা হয়েছে ভিন্ন অর্থে। উদ্দীপকের কবি বহুদিন ধরে দূরের পর্বতমালা, সাগর ইত্যাদির সৌন্দর্য নিয়ে মেতে ছিলেন। অদেখা বিশ্বকে দেখার জন্য তাঁর আকুতি কম নয়। কিন্তু বাইরে ঘুরে বেড়ালেও তাঁর বাড়ির পাশে ধানের শিষের ওপর জমে থাকা শিশিরবিন্দুর সৌন্দর্য উপলব্ধির প্রয়োজন মনে করেননি তিনি।অর্থাৎ 'ঐকতান' কবিতায় যেখানে বিশাল বিশ্বকে না দেখার আক্ষেপ প্রকাশিত হয়েছে, সেখানে উদ্দীপকে দূরের অনেক কিছু দেখেও আপন প্রতিবেশের সূক্ষ্ম সৌন্দর্য উপলব্ধি না করার বেদনা ব্যস্ত হয়েছে। এখানেই 'ঐকতান' কবিতা ও উদ্দীপকের ভিন্নতা ফুটে উঠেছে।"
        },
        {
          "label": "ঘ",
          "question": "উদ্দীপকে এবং 'ঐকতান' কবিতার মূলভাবে আপাত বৈপরীত্য থাকলেও দুটোতেই দূর ও নিকটকে জানার আগ্রহ প্রাধান্য পেয়েছে- উক্তিটি বিশ্লেষণ করো।",
          "explanation": "উদ্দীপক ও 'ঐকতান' কবিতায় নিকটকে দূরে ও দূরকে নিকটে করার মনোভাব প্রকাশ পেয়েছে- মন্তব্যটি অনেকাংশে সত্য। 'ঐকতান' কবিতায় বিশাল বিশ্ব সম্পর্কে জানার এক অভিনব প্রচেষ্টা পরিলক্ষিত হয়। তাঁর এই আগ্রহে দূরত্ব কোনো প্রভাব ফেলতে পারেনি। আর তাই কবি বিশাল বিশ্বের আয়োজনকে নিজ চোখে না দেখতে পারলেও ভ্রমণবৃত্তান্ত ও চিত্রময় বর্ণনার বাণী থেকে সেই দূর অজানাকে জানতে চেয়েছেন। উদ্দীপকে দূরকে নিকটে প্রত্যাশা করা হয়েছে। কবি বহুদিন ধরে, বহু ক্রোশ দূরে, বহু ব্যয় করে নানা দেশের সমুদ্র-পর্বত দেখতে গিয়েছেন। কিন্তু সেটা করতে গিয়ে মনের অজান্তেই নিকটকে অবহেলা করে গেছেন। এক পর্যায়ে তাঁর উপলব্ধি জন্মে যে, বাড়ির পাশের ধানের শিষের ডগায় লেগে থাকা শিশিরবিন্দুর অপার সৌন্দর্য তিনি দেখতে পাননি। কবি তাই একে নতুন করে দেখতে চান। 'ঐকতান' কবিতায়ও কবি নিকট ও দূরকে সমান গুরুত্বের সাথে দেখার প্রত্যাশা ব্যক্ত করেছেন। 'ঐকতান' একটি আত্মসমালোচনামূলক কবিতা। এ কবিতায় কবি নিজের - সীমাবদ্ধতা ও অপূর্ণতার কথা ব্যক্ত করেছেন। সেখানে তিনি আভিজাত্যপূর্ণ জীবনের কারণে যেসব মানুষের কাছ থেকে দূরে ছিলেন তাদেরকেই আপন করে নিতে চেয়েছেন। তাঁর মতে, সেসব উপেক্ষিত জনমানুষেরও সাহিত্যের ঐকতানসভায় স্থান পাওয়ার কথা। শুধু তাই নয়, নিজের জানার সীমাবদ্ধতাকে পূরণ করতে দূরের অদেখা ও অজানা বিষয়কেও জানতে চেয়েছেন তিনি। এভাবে দূরকে নিকট করার আকাঙ্ক্ষা উদ্দীপক ও কবিতাটিতে যত সহজভাবে প্রকাশ করা হয়েছে, নিকটকে দূর করার বিষয় ততটা স্পষ্ট নয়। যদিও নিকট ও দূর উভয়ের প্রতিই কবিদ্বয়ের ভালোবাসা ব্যক্ত হয়েছে। সেদিক বিবেচনায় উদ্দীপকের মন্তব্যটি আংশিক সত্য।"
        }
      ]
    },
    {
      "number": "8",
      "uddipok": "মতিন ও খাইরুনের পাঁচ বছরের সংসার। বিয়ের পর হতেই অনেক চেষ্টার পরেও তাদের সন্তান হয় না। অনেক খোঁজাখুঁজির পর তারা অনেক দূরের এক গ্রামে হেকমত কবিরাজের সন্ধান পায়। সন্তান লাভের আশায় ব্যাকুল মতিন দ্রুত স্ত্রীকে সেখানে নিয়ে যায়। হেকমত কবিরাজ অনেকক্ষণ ধরে খাইরুনকে নিরীক্ষণ করার পর বলেন- 'পেটে বেরি পরে বইলাইতো স্ত্রী লোকের সন্তানাদি হয় না, কারো পড়ে সাত প্যাঁচ, কারো চৌদ্দ।'",
      "tag": "CTG.B 17",
      "sub_questions": [
        {
          "label": "ক",
          "question": "লালসালু' উপন্যাসের ইউনিয়ন বোর্ডের প্রেসিডেন্টের নাম কী?",
          "explanation": "'লালসালু' উপন্যাসের ইউনিয়ন বোর্ডের প্রেসিডেন্টের নাম- মতলুব খাঁ।"
        },
        {
          "label": "খ",
          "question": "'ধান দিয়া কী হইব, মানুষের জান যদি না থাকে'- এ উক্তি দ্বারা কী বোঝানো হয়েছে?",
          "explanation": "প্রশ্নোক্ত উক্তিটিতে 'লালসালু' উপন্যাসের রহিমার মাতৃহৃদয় বিচলিত হয়ে ওঠার দিকটি প্রতিফলিত হয়েছে। মজিদের প্রথম স্ত্রী রহিমা তাকে ভক্তি ও শ্রদ্ধা করে। কিন্তু মজিদ তার অল্পবয়সী দ্বিতীয় স্ত্রী জমিলার ওপর নিজের প্রভাব বিস্তারের জন্য নানা কৌশল অবলম্বন করে। এজন্য সে দুর্যোগপূর্ণ অন্ধকার রাতে জমিলাকে মাজারে বেঁধে রেখে আসে। মজিদ যখন জমিলাকে বঝড়বৃষ্টির রাতে একা মাজারে বেঁধে রেখে আসে তখন রহিমা জমিলার কথা ভেবে বিচলিত হয়ে ওঠে। জমিলার জন্য রহিমার মানসিক পরিবর্তন লক্ষ করে মজিদ তার মনোযোগ অন্যদিকে সরাতে চায়। তাই সে শিলাবৃষ্টির প্রসঙ্গ তুলে ধানের ক্ষতিহওয়ার কথা বলে। কিন্তু এ পরিস্থিতিতে স্বামীভক্ত রহিমা প্রতিবাদী ভাষায় মজিদকে প্রশ্নোক্ত উক্তিটি করে। রহিমার এই উক্তির স্বারা, তার মাতৃহৃদয়ে সন্তানের জন্য শঙ্কা প্রকাশ পেয়েছে ।"
        },
        {
          "label": "গ",
          "question": "উদ্দীপকের মতিন ও 'লালসালু' উপন্যাসের খালেক ব্যাপারীর মধ্যে বিদ্যমান সাদৃশ্য নির্ণয় কর।",
          "explanation": "লালসালু' উপন্যাসে খালেক ব্যাপারীর নিঃসন্তান স্ত্রী আমেনার প্রতি ভালোবাসা ও পীরের অলৌকিকতায় বিশ্বাসের দিকটি প্রতিফলিত হয়েছে। 'লালসালু' উপন্যাসে খালেক ব্যাপারীর স্বামীভক্ত ও ধর্মভীরু স্ত্রী আমেনা। পনেরো বছর সংসার করার পরও সে নিঃসন্তান। তাই খালেক ব্যাপারীর দ্বিতীয় স্ত্রী তানুবিবির সন্তান জন্ম দেওয়ার বিষয়টি তার মাঝে হতাশা তৈরি করে। সন্তান লাভের আশায় আমেনা বিবি খালেক ব্যাপারীকে আওয়ালপুরের পীরের নিকট থেকে পানিপড়া এনে দিতে বলে। তাই খালেক ব্যাপারী তার দ্বিতীয় স্ত্রীর ছোট ভাই ধলা মিয়াকে পানি পড়া আনতে আওয়ালপুরের পীরের কাছে পাঠাতে চায়। এ বিষয়টির মাধ্যমে স্ত্রী আমেনার প্রতি খালেক ব্যাপারীর ভালোবাসা ও পীরের প্রতি বিশ্বাস প্রকাশিত হয়েছে। উদ্দীপকের দম্পতি মতিন ও খাইরুনের বিয়ের পাঁচ বছর পরেও সন্তান হয় না। তাই তারা বিভিন্ন জায়গায় কবিরাজের সন্ধান করে। অনেক খোঁজাখুঁজির পর তারা হেকমত কবিরাজের সন্ধান পায়। সন্তান লাভের আশায় ব্যাকুল মতিন স্ত্রীকে নিয়ে কবিরাজের শরণাপন্ন হয়। এতে স্ত্রী খাইরুনের প্রতি মতিনের ভালোবাসা প্রকাশ পাওয়ার পাশাপাশি কবিরাজের প্রতি বিশ্বাসের দিকটি ফুটে উঠেছে। এরূপ মনোভাব 'লালসালু' উপন্যাসের খালেক ব্যাপরীর মাঝেও পরিলক্ষিত হয়। অতএব বলতে পারি, উভয়ের নিঃসন্তান স্ত্রীর প্রতি ভালোবাসা ও তাদের সন্তান লাভের আকাঙ্ক্ষা পূরণের জন্য পীরের শরণাপন্ন হওয়ার দিকটি উদ্দীপকের মতিন ও খালেক ব্যাপারীর মাঝে সাদৃশ্য তৈরি করেছে।"
        },
        {
          "label": "ঘ",
          "question": "উদ্দীপকের হেকমত কবিরাজ 'লালসালু' উপন্যাসের মজিদ চরিত্রের আংশিক প্রতিফলনমাত্র- 'লালসালু' উপন্যাসের আলোকে বক্তব্যটি মূল্যায়ন করো।",
          "explanation": "লালসালু' উপন্যাসে ভণ্ডপীর মজিদ চরিত্রের চাতুর্য ও কপটতার দিকটি প্রকাশ পেয়েছে। উপন্যাসের মজিদ মহব্বতনগর গ্রামে আগন্তুক হিসেবে প্রবেশ করলেও নিজের চতুরতায় সে মাতব্বর খালেক ব্যাপারীর আস্থাভাজন হয়ে ওঠে। মহব্বতনগর গ্রামের মানুষের বিচার-সালিশের সিদ্ধান্ত খালেক ব্যাপারীর মুখ থেকে আসলেও সেই সিদ্ধান্ত মূলত মজিদের কথাতেই নেওয়া হয়। মজিদ সেই আস্থাকে কাজে লাগিয়ে ক্রমশ খালেক ব্যাপারীর জীবনকে বিপন্ন করে তোলে। ব্যাপারীর নিঃসন্তান স্ত্রী আমেনার পেটে বেড়ি পড়ার কথা বলে। মজিদের ভন্ডামির কিছু বৈশিষ্ট্য উদ্দীপকের হেকমত কবিরাজের চরিত্রে প্রকাশ পেয়েছে। উদ্দীপকে নিঃসন্তান দম্পতি মতিন ও খায়রুনের কথা বলা হয়েছে। তারা সন্তান লাভের আশায় হেকমত কবিরাজের শরণাপন্ন হয়। কবিরাজ খায়রুনকে অনেকক্ষণ ধরে নিরীক্ষা করার পর পেটে বেড়ি পড়েছে বলে অভিমত দেয়। তার মতে, এই বেড়ি পড়ার কারণেই খায়রুন মা হতে পারছে না। উদ্দীপকের এই ঘটনার মাধ্যমে 'লালসালু' উপন্যাসের মজিদ চরিত্রের ভন্ডামির একটি দিক প্রকাশ পেয়েছে। 'লালসালু' উপন্যাসে মজিদের ধর্মব্যবসাকে কেন্দ্র করে নিজের অস্তিত্ব টিকিয়ে রাখার কথা বলা হয়েছে। সে মহব্বতনগর গ্রামে প্রবেশ করে পুরাতন একটি কবরকে মোদাচ্ছের পীরের মাজার বলে দাবি করে। কয়েকদিনের মধ্যেই সে গ্রামের মাতব্বর খালেক ব্যাপারীর বিশ্বস্ত হয়ে ওঠে। সমগ্র গ্রামবাসীর মধ্যে মজিদ নিজের প্রভাব বিস্তারের মাধ্যমে আধিপত্য কায়েম করতে চায়। এমনকি, দ্বিতীয় স্ত্রী জমিলার ওপর প্রভাব বিস্তার করতে মজিদ তাকে নানারকম শাস্তি দেয়। কিন্তু উপন্যাসের এ সমস্ত বিষয় উদ্দীপকের মাঝে দেখা যায় না। উদ্দীপকে নিঃসন্তান দম্পতির সন্তান লাভের আকাঙ্ক্ষা ও কবিরাজের শরণাপন্ন হবার কথা উল্লেখ করা হয়েছে। হেকমত কবিরাজ সন্তান না হওয়ার কারণ হিসেবে পেটে সাত প্যাঁচ, চোদ্দো প্যাঁচের বেড়ি পড়ার কথা বলেছেন, যা আলোচ্য উপন্যাসের মজিদেরও বক্তব্য। অতএব বলতে পারি, \"উদ্দীপকের হেকমত কবিরাজ 'লালসালু' উপন্যাসের মজিদ চরিত্রের আংশিক প্রতিফলনমাত্র\"- মন্তব্যটি যথার্থ।"
        }
      ]
    },
    {
      "number": "9",
      "uddipok": "তিন স্ত্রীর সাথে সংসার করেন আব্বাস আলী দফাদার। গত মাসে প্রথম স্ত্রীর অর্ধেক বয়সী আরেকটি মেয়েকে আবার বিয়ে করে ঘরে এনেছে। এ অল্প বয়স্কা বউকে আব্বাস আলী কোনো পরপুরুষের সামনে যেতে দেয় না। কখনও কথার অন্যথা হলে বউকে নানাভাবে শাসন করে। একদিন পাশের বাড়িতে টেলিভিশন দেখার অপরাধে ছোট বউকে সে শীতের রাতে ঘরের বাইরে বেঁধে রাখে। এ ঘটনায় বড় বউ খুব কষ্ট পায়। সারারাত সে ঘুমায় না। আবার কম বয়সী মেয়েটাকে যে ঘরে ডেকে নেবে সে সাহসও পায় না।",
      "tag": "RB, CB, CTG.B, BB 18,CTG.B 17",
      "sub_questions": [
        {
          "label": "ক",
          "question": "মজিদকে প্রথম দেখে জমিলার কী মনে হয়েছিল?",
          "explanation": "মজিদকে প্রথম দেখে জমিলার দুলার বাপ (বরের বাবা) বলে মনে হয়েছিল।"
        },
        {
          "label": "খ",
          "question": "মজিদের মুখে কে থু থু দিয়েছিল? কেন?",
          "explanation": "মজিদ তার দ্বিতীয় স্ত্রী জমিলাকে শাস্তি দিতে জোর করে মাজারের দিকে টেনে নিয়ে যাওয়ার সময় জমিলা নিজেকে ছাড়িয়ে নিতে মজিদের মুখে থুথু দিয়েছিল।মজিদের আদেশে নামাজ পড়তে গিয়ে জমিলা জায়নামাজেই ঘুমিয়ে পড়ে। বিষয়টি লক্ষ করে মজিদ জমিলার ওপর ক্রোধে উন্মত্ত হয়ে ওঠে। জমিলাকে শাস্তি দেওয়ার জন্য সে তার হাত ধরে টানতে টানতে মাজারের দিকে নিয়ে যেতে থাকে। কিন্তু জমিলা মাঝ উঠোনে এসে আর সামনে এগোতে চায় না। সে সমস্ত শক্তি প্রয়োগ করে মজিদের বজ্রমুষ্ঠি থেকে নিজের হাত ছাড়িয়ে নেওয়ার চেষ্টা করে। যখন অনেক চেষ্টা করেও হাত ছাড়াতে পারে না তখন সে হঠাৎ সোজা হয়ে মজিদের কাছে এসে তার মুখে থুথু নিক্ষেপ করে।"
        },
        {
          "label": "গ",
          "question": "উদ্দীপকে আব্বাস আলী দফাদার 'লালসালু' উপন্যাসের কোন চরিত্রের প্রতিনিধিত্ব করে? নিজস্ব মতামত দাও।",
          "explanation": "উদ্দীপকের আব্বাস আলী দফাদার 'লালসালু' উপন্যাসের কেন্দ্রীয় চরিত্র মজিদের প্রতিনিধিত্ব করে। 'লালসালু' উপন্যাসের কেন্দ্রীয় চরিত্র মজিদ। তার প্রথম স্ত্রী রহিমার আলোকে যথার্থ। সন্তান ধারণের অক্ষমতার কথা বলে কৌশলে সে দ্বিতীয় বিয়ে করার সিদ্ধান্ত নেয়। রহিমার নিঃসন্তান হওয়ার অজুহাতে মেয়ের বয়সি জমিলাকে বিয়ে করে মনের বাসনা পূরণ করে সে। কিশোরী জমিলা মজিদের কথামতো না চললে রাতের বেলা মাজারে একা বেঁধে রাখাসহ তাকে নানাভাবে শাস্তি প্রদান করে। আর এসকল আচরণের মাধ্যমে মজিদ চরিত্রের নিষ্ঠুর ও ঘৃণ্য দিকটির পরিচয় পাওয়া যায়। উদ্দীপকের আব্বাস আলী দফাদারের মাঝেও বিয়ে করার বাসনা চরিতার্থ করার মানসিকতা প্রতিফলিত হয়েছে। তিন স্ত্রী থাকা সত্ত্বেও তিনি প্রথম স্ত্রীর অর্ধেক বয়সি আরেকটি মেয়েকে বিয়ে করেন। এই অল্পবয়সি স্ত্রীকে আব্বাস আলী কোনো পরপুরুষের সামনে যেতে বা তাদের সাথে কথা বলতে দেন না। তার কথার অবাধ্য হলে নানাভাবে স্ত্রীকে শাস্তি দেন। মজিদও প্রথম স্ত্রী থাকা সত্ত্বেও অল্পবয়সি জমিলাকে বিয়ে করে ও তার কথা না মানলে নানাভাবে শাস্তি দেয়। তাই বলা যায়, বিয়ে করার বাসনাও নিষ্ঠুর মানসিকতার দিক থেকে উদ্দীপকের আব্বাস আলী দফাদার চরিত্রটি 'লালসালু' উপন্যাসের মজিদ চরিত্রের প্রতিনিধিত্ব করে।"
        },
        {
          "label": "ঘ",
          "question": "'রহিমার মাতৃহৃদয় ব্যাকুল হয়ে ওঠে কন্যা সদৃশ সন্তানটির জন্য'- উদ্দীপকে 'লালসালু' উপন্যাস অবলম্বনে মন্তব্যটির যথার্থতা মূল্যায়ন করো।",
          "explanation": "লালসালু' উপন্যাসে কিশোরী জমিলার প্রতি মজিদের প্রথম স্ত্রী রহিমার মাতৃহৃদয়ের আকুলতা প্রকাশ পেয়েছে। 'লালসালু' উপন্যাসের কেন্দ্রীয় চরিত্র মজিদের প্রথম স্ত্রীর নাম রহিমা। সে নরম স্বভাব ও ভীতু প্রকৃতির মেয়ে। মজিদের প্রতি তার সম্মান, শ্রদ্বা ও ভয় রয়েছে। রহিমা নিঃসন্তান হওয়ায় মজিদ সন্তান লাভের আকাঙ্ক্ষায় অল্পবয়সি জমিলাকে বিয়ে করে। সম্পর্কে সতীন হলেও জমিলার সহজ-সরল ও চপল স্বভাব রহিমার নারীহৃদয়ে মাতৃত্ববোধ জাগ্রত করে। রহিমা জমিলাকে সতীন না ভেবে খুব সহজেই সন্তান স্নেহে আপন করে নেয়। নিঃসন্তান রহিমা যেন জমিলার মাঝেই সন্তানের ছায়া দেখতে পায়। উদ্দীপকের আব্বাস আলী দফাদার তিন স্ত্রী বর্তমান থাকা সত্ত্বেও প্রথম স্ত্রীর অর্ধেক বয়সি একটি মেয়েকে বিয়ে করে আনেন। অল্পবয়সি স্ত্রীকে আব্বাস আলী কোনো পরপুরুষের সাথে কথা বলতে দেন না। বরং তার কথার অবাধ্য হলে তাকে নানাভাবে শাস্তি প্রদান করেন। একবার পাশের বাড়িতে টেলিভিশন দেখার অপরাধে আব্বাস আলী ছোট বউকে শীতের রাতে ঘরের বাইরে বেঁধে রাখেন। এ ঘটনায় বড় বউ মনে খুব কষ্ট পায়। কেননা সে ছোট বউকে সতীন হিসেবে না ভেবে সন্তানের 'লালসালু' উপন্যাসে রহিমা চরিত্রের মাঝে এক অকৃত্রিম মাতৃমূর্তি প্রতিফলিত হয়েছে। এজন্য সে জমিলাকে সতীনের দৃষ্টিকোণ থেকে না দেখে নিজের মেয়ে হিসেবে দেখেছে। মজিদ যতবার জমিলাকে শাস্তি দিয়েছে ঠিক ততবার রহিমার মাতৃহৃদয়ে কষ্ট অনুভূত হয়েছে। উপন্যাসের রহিমার এমন মানসিকতা উদ্দীপকের আব্বাস আলীর প্রথম স্ত্রীর মাঝেও লক্ষ করা যায়। সেও ছোট বউয়ের প্রতি আব্বাস আলীর অন্যায়-অত্যাচার ও শাস্তিতে ব্যথিত হয়ে ওঠে। এদিক থেকে 'লালসালু' উপন্যাসের রহিমা ও উদ্দীপকের আব্বাস আলীর প্রথম স্ত্রী একই মানসিকতার মানুষ। অতএব বলতে পারি, 'রহিমার মাতৃহৃদয় ব্যাকুল হয়ে ওঠে কন্যা সদৃশ সতীনটির জন্য'- 'লালসালু' উপন্যাসের এই মন্তব্যটি উদ্দীপকের আলোকে যথার্থ।"
        }
      ]
    },
    {
      "number": "10",
      "uddipok": "ওয়ার্ল্ড গার্ডেন নেটওয়ার্ক নামে একটি বেসরকারি কোম্পানি রাতারাতি সারা দেশ ব্যাপী প্রসার লাভ করে। স্বল্প বিনিয়োগে মোটা অংকের মুনাফা দেয়ার প্রতিশ্রুতি দিয়ে তারা দেশের সাধারণ মানুষের নিকট হতে টাকা তোলা শুরু করে। কয়েক মাসের মধ্যে কোম্পানিটির জনপ্রিয়তা ব্যাপক হারে বৃদ্ধি পায়। প্রচুর পরিমাণে টাকা হাতিয়ে নিয়ে কোম্পানিটি এক রাতের মধ্যে সারা দেশ হতে গায়েব হয়ে যায়। এই ভুয়া কোম্পানির নিকট দেশের সাধারণ মানুষগুলো তাদের সর্বস্ব খুইয়ে দারুণভাবে প্রতারিত হয়।",
      "tag": "CTG.B 17,ISCM 23",
      "sub_questions": [
        {
          "label": "ক",
          "question": "নবাব আলীবর্দি খাঁর প্রিয়পাত্র কে ছিলেন?",
          "explanation": "নবাব আলিবর্দি খাঁর প্রিয়পাত্র ছিলেন মিরজাফর।"
        },
        {
          "label": "খ",
          "question": "ইস্ট ইন্ডিয়া কোম্পানির প্রতিনধি কেন সিপাহসালারের সাথে দেখা করতে এসেছিলেন?",
          "explanation": "নবাব সিরাজউদ্দৌলার বিরুদ্ধে ষড়যন্ত্র করার জন্য ইস্ট ইন্ডিয়া কোম্পানির প্রতিনিধি ওয়াটস সিপাহসালারদের সাথে দেখা করতে এসেছিলেন। মিরন, রায়দুর্লভ, জগৎশেঠ, মিরজাফর প্রমুখ নবাবের সিপাহসালারবৃন্দ একত্র হয়েছিলেন সিরাজউদ্দৌলার বিরুদ্ধে ষড়যন্ত্র করার জন্য। ইস্ট ইন্ডিয়া কোম্পানির প্রতিনিধি ক্লাইভ ও ওয়াটস সেখানে গিয়েছিলেন। ক্লাইভ সেখানে গিয়েছিলেন দলিল করে সব ষড়যন্ত্র পাকাপোক্ত করার জন্য।"
        },
        {
          "label": "গ",
          "question": "উদ্দীপকে ওয়ার্ল্ড গার্ডেন নেটওয়ার্ক কোম্পানির সাথে 'সিরাজউদ্দৌলা' নাটকের ইস্ট ইন্ডিয়া কোম্পানির সাদৃশ্য ব্যাখ্যা করো।",
          "explanation": "বাণিজ্যের নাম করে শোষণ করার সূত্রে উদ্দীপকের ওয়ার্ল্ড গার্ডেন নেটওয়ার্ক কোম্পানির সাথে 'সিরাজউদ্দৌলা' নাটকের ইস্ট ইন্ডিয়া কোম্পানি সাদৃশ্যপূর্ণ। 'সিরাজউদ্দৌলা' নাটকের ইস্ট ইন্ডিয়া কোম্পানি বাণিজ্যের আকর্ষণে বাংলায় এসেছিল। বাণিজ্যকে সম্পূর্ণ নিয়ন্ত্রণ করতে শেষ পর্যন্ত তারা এদেশের রাজনীতিতে আধিপত্য বিস্তারের চেষ্টা চালায়। বেনিয়ার জাত ইংরেজরা উদ্দেশ্য হাসিলে সফলও হয়। প্রথমে তারা যে প্রতিশ্রুতি দিয়েছিল তাতে বাংলার মানুষের উপকারই হওয়ার কথা ছিল। কিন্তু পরবর্তীতে দেখা যায় নিজেদের স্বার্থ হাসিল করাই ছিল তাদের একমাত্র উদ্দেশ্য। উদ্দীপকের ওয়ার্ল্ড গার্ডেন নেটওয়ার্ক কোম্পানি স্বল্প বিনিয়োগে মোটা অংকের মুনাফা দেওয়ার প্রতিশ্রুতি দিয়েছিল। কিন্তু তারা প্রতিশ্রুতি ভঙ্গ করে। স্বার্থ হাসিল হলে কোম্পানিটি গায়েব হয়ে যায়। এমন প্রতারক ও শোষকের ভূমিকায় দেখা যায় ইস্ট ইন্ডিয়া কোম্পানিকে। ইস্ট ইন্ডিয়া কোম্পানি বাণিজ্যের জন্য এদেশে এসে বৃহত্তর বাংলাকে শোষণ করে ফুলে- ফেঁপে ওঠে এবং পরে এদেশ ছেড়ে চলে যায়। অর্থাৎ উদ্দেশ্য ও কার্যকলাপে ইস্ট ইন্ডিয়া কোম্পানি এবং ওয়ার্ল্ড গার্ডেন নেটওয়ার্ক কোম্পানি পরস্পর সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের কোম্পানির উদ্দেশ্যে এবং 'সিরাজউদ্দৌলা' নাটকে বর্ণিত ইস্ট ইন্ডিয়া কোম্পানির উদ্দেশ্য একই সূত্রে গাঁথা'- তোমার মতামত দাও।",
          "explanation": "উদ্দীপকের কোম্পানির উদ্দেশ্য এবং 'সিরাজউদ্দৌলা' নাটকে বর্ণিত ইস্ট ইন্ডিয়া কোম্পানির উদ্দেশ্য একই সূত্রে গাঁথা- কথাটি সঠিক ও সত্য। 'সিরাজউদ্দৌলা' নাটকের ইস্ট ইন্ডিয়া কোম্পানি ভারতবর্ষে এসেছিল বাণিজ্যের উদ্দেশ্যে। তারা সেভাবেই আলিনগরের সন্ধি করেছিল। কিন্তু দ্বার্থসিদ্ধির জন্য তারা সন্ধির শর্ত ভঙা করে। উদ্দীপকের ওয়ার্ল্ড গার্ডেন কোম্পানিও ইস্ট ইন্ডিয়া কোম্পানির মতোই ঘৃণ্য আচরণ করেছে। উদ্দীপকের ওয়ার্ল্ড গার্ডেন নেটওয়ার্ক কোম্পানি স্বল্প বিনিয়োগে মোটা অংকের মুনাফা সংগ্রহ করতে চেয়েছে। কিন্তু তাদের উদ্দেশ্য আসলে সৎ ছিল না। তাদের উদ্দেশ্য ছিল বাণিজ্যের নামে প্রতারণা করে নিজেদের স্বার্থসিদ্ধি করা। তাই বাণিজ্যে লাভ হলেই তারা রাতারাতি গায়েব হয়ে যায়। একই ধরনের কাজ করেছে ইস্ট ইন্ডিয়া কোম্পানি। ভালোমানুষির খোলসে প্রবেশ করলেও ইস্ট ইন্ডিয়া কোম্পানি ও উদ্দীপকের ওয়ার্ল্ড গার্ডেন কোম্পানির উদ্দেশ্য অভিন্ন। আর তা মোটেই সৎ নয়। দুটো কোম্পানিরই উদ্দেশ্য ছিল প্রতারণার মধ্য দিয়ে স্বার্থসিদ্ধি ও অর্থলাভ। কিন্তু উদ্দেশ্য হাসিলের জন্য তারা ভালোমানুষির খোলস পরেছিল। তাই প্রশ্নোক্ত কথাটি সন্দেহাতীতভাবেই প্রমাণিত হয়। অর্থাৎ উদ্দীপকের কোম্পানির উদ্দেশ্য ও 'সিরাজউদ্দৌলা' নাটকে বর্ণিত ইস্ট ইন্ডিয়া কোম্পানির উদ্দেশ্য একই সূত্রে গাঁথা।"
        }
      ]
    },
    {
      "number": "11",
      "uddipok": "হউক সে মহাজ্ঞানী মহাধনবান, অসীম ক্ষমতা তার অতুল সম্মান। ……………………………. হউক বীরেন্দ্র সে যেন রোস্তম শত শত দাস তার সেবুক চরণ করুক স্তাবকদল স্তব সংকীর্তন। কিন্তু যে সাধেনি কভু জন্মভূমি হিত, স্বজাতির সেবা যে করেনি কিঞ্চিৎ জানাও সে নরাধমে জানাও সত্বর অতীব ঘৃণিত সে পাষণ্ড বর্বর।",
      "tag": "CTG.B 17",
      "sub_questions": [
        {
          "label": "ক",
          "question": "রাইসুল জুহালার প্রকৃত নাম কী?",
          "explanation": "রাইসুল জুহালার প্রকৃত নাম নারাণ সিং।"
        },
        {
          "label": "খ",
          "question": "ঘরের লোক অবিশ্বাসী হলে বাইরের লোকের পক্ষে সবই সম্ভব” বলতে কী বোঝানো হয়েছে?",
          "explanation": "প্রশ্নোক্ত মন্তব্যটি দ্বারা নবাব সিরাজউদ্দৌলার অমাত্যবর্গের বিশ্বাসঘাতকতার দিকটি বোঝানো হয়েছে। ইংরেজদের সঙ্গে যুদ্ধে রাজ অমাত্যগণ নবাব সিরাজউদ্দৌলার কর্তৃত্ব রক্ষায় জীবন উৎসর্গ করবেন বলে পবিত্র গ্রন্থ নিয়ে শপথ করেছিলেন। কিন্তু নবাবকে পরাজিত করতে গোপনে অনেকেই ষড়যন্ত্র করেছিলেন ইংরেজদের সাথে, যা তাদের কর্মকান্ডে প্রকাশ পেয়েছে। অমাত্যবর্গের এই বিশ্বাসঘাতকতার দিকটি প্রশ্নোক্ত মন্তব্যে প্রকাশ পেয়েছে।"
        },
        {
          "label": "গ",
          "question": "\"উদ্দীপকের মূলভাব 'সিরাজউদ্দৌলা' নাটকের নবাবের জন্য প্রযোজ্য নয়\"- ব্যাখ্যা করো।",
          "explanation": "সিরাজউদ্দৌলা' নাটকে নবাব সিরাজউদ্দৌলা দেশাত্মবোধে বলীয়ান হওয়ার কারণে উদ্দীপকের মূলভাব তাঁর ক্ষেত্রে প্রযোজ্য নয়। আলোচ্য নাটকে নবাব সিরাজউদ্দৌলা ছিলেন দেশপ্রেমিক বীর। তিনি আমৃত্যু দেশের স্বাধীনতা রক্ষায় সচেষ্ট ছিলেন। দেশীয় বিশ্বাসঘাতকদের ষড়যন্ত্রের কবলে পড়ে পলাশির যুদ্ধে পরাজিত হয়েও তিনি তৎপর ছিলেন স্বাধীনতা পুনরুদ্ধারে। আর দেশপ্রেমের এই দৃষ্টান্তের কারণেই নবাব সিরাজউদ্দৌলা সকলের কাছে বরণীয় হয়ে আছেন। উদ্দীপকের মূলভাব এক চরম সত্যবোধকে উপস্থাপন করেছে। মহাজ্ঞানী ও মহাধনবান কোনো ব্যক্তির মাঝে যদি দেশপ্রেম না থাকে তাহলে তার মতো অধম আর কেউ হতে পারে না। উদ্দীপকের কবির মতে, জন্মভূমির হিত করার ইচ্ছা যার নেই, সে মহা ক্ষমতাশালী হলেও তার মতো নীচ আর কেউ হতে পারে না। আর উদ্দীপকে বর্ণিত এই নরাধমের বিপরীত রূপ পরিগ্রহ করেছে 'সিরাজউদ্দৌলা' নাটকের নবাব। ফলে উদ্দীপকের মূলভাব 'সিরাজউদ্দৌলা' নাটকের নবাবের ক্ষেত্রে প্রযোজ্য নয়।"
        },
        {
          "label": "ঘ",
          "question": "উদ্দীপকের শেষ চরণ 'সিরাজউদ্দৌলা' নাটকের প্রধান সেনাপতিকে নির্দেশ করে কি? তোমার উত্তরের সপক্ষে যুক্তি দেখাও।",
          "explanation": "উদ্দীপকের শেষ চরণ 'সিরাজউদ্দৌলা' নাটকের নবাবের প্রধান সেনাপতি মিরজাফরকে নির্দেশ করে। 'সিরাজউদ্দৌলা' নাটকের নবাব সিরাজউদ্দৌলার প্রধান সেনাপতি ছিলেন মিরজাফর। তিনি কূটকৌশল ও চাতুর্যের মাধ্যমে নবাবের অত্যন্ত প্রিয়পাত্র হয়েছিলেন। কিন্তু তার মেধা, বুদ্ধি ও কৌশলের মূলে ছিল ক্ষমতালিপ্সা। উদ্দীপকে মহাজ্ঞানী, মহাধনবান, মহাগুণী ব্যক্তিকেও বর্জন করার কথা বলা হয়েছে যদি সে দুর্জন হয়। কারণ, জ্ঞানী-গুণী হলেও কর্মে সে নীচ। উদ্দীপকে এরকম ব্যক্তিকে পাষণ্ড বর্বর বলা হয়েছে। তার প্রতি ঘৃণা প্রকাশ করা হয়েছে। আর এমন ঘৃণা করা যায় মিরজাফরকেই। বাংলার ইতিহাসে সেনাপতি মিরজাফর বিশ্বাসঘাতকতাও নিকৃষ্ট মানুষের প্রতীক। তার স্বার্থপরতা আর ষড়যন্ত্রই পলাশির যুদ্ধে নবাবের পরাজয়ের কারণ। নবাব সহানুভূতিশীল হয়ে বার বার তাকে ক্ষমা করেছেন। কিন্তু আসলে সে ঘৃণার পাত্র। স্বজাতির বিরোধিতা করায় সে অসভ্য বর্বরের সমান। আর সেরকম মানুষের প্রতি উদ্দীপকে ঘৃণাই প্রকাশ পেয়েছে। তাই নিঃসন্দেহে বলা যায়, উদ্দীপকের শেষ চরণ আলোচ্য নাটকের প্রধান সেনাপতিকে নির্দেশ করছে।"
        }
      ]
    }
  ]
}