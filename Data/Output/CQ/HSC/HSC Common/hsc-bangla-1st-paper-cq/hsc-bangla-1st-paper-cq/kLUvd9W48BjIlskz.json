{
  "title": "আইডিয়াল কলেজ, মতিঝিল ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "(ⅰ) 'আমি যেকোনো ধরনের বর্ণবাদী বৈষম্যকে সবচেয়ে তীব্রভাবে ঘৃণা করি। সারাজীবন আমি এর  বিরুদ্ধে লড়েছি। আমি এখনো লড়াই করি এবং জীবনের শেষ দিন পর্যন্ত বর্ণবাদের বিরুদ্ধে লড়ে যাব'- নেলসন ম্যান্ডেলা। (ii) 'আমরা এমন একটি সমাজের জন্য যুদ্ধ করছি যেখানে মানুষের বর্ণ নিয়ে কেউ চিন্তা করবে না।\"- নেলসন ম্যান্ডেলা।",
      "tag": "ISCM 23",
      "sub_questions": [
        {
          "label": "ক",
          "question": "",
          "explanation": "শরৎচন্দ্র চট্টোপাধ্যায় 'মন্দির' গল্পের জন্য কুন্তলীন পুরস্কার পেয়েছেন।"
        },
        {
          "label": "খ",
          "question": "",
          "explanation": "প্রশ্নোক্ত উক্তিটির মধ্য দিয়ে আর্থিকভাবে সংগতিপূর্ণ ব্যক্তিরা পল্লির প্রতি মনোযোগী হলে সেখানকার দুর্দশা লাঘব হতো বলে মত প্রকাশ করা হয়েছে। পল্লি অঞ্চলে ঋতুভেদে জল, কাদা এবং প্রখর সূর্যতাপ ও ধুলোর পথ পার হয়ে কোমলমতি শিক্ষার্থীরা দূর-দূরান্তের স্কুলে যেত। লেখক মনে করেন, আর্থিকভাবে সচ্ছল ব্যক্তিরা যদি ছেলেমেয়েদের পড়াশোনার জন্য শহরে পাড়ি না জমিয়ে পল্লি অঞ্চলের শিক্ষাব্যবস্থার উন্নতির চেষ্টা করতেন এবং শহরে বসবাসকারী শিক্ষিত উঁচুতলার মানুষেরা যদি পল্লির দিকে সামান্য সুনজর দিতেন, তবে পল্লির এ দুর্দশা আর থাকত না। প্রশ্নোক্ত উক্তিটির মধ্য দিয়ে লেখকের এমন মনোভাবই প্রকাশিত হয়েছে।"
        },
        {
          "label": "গ",
          "question": "",
          "explanation": "(i) নং উদ্দীপকে 'বিলাসী' গল্পের মৃত্যুঞ্জয় ও বিলাসী যে বর্ণবিভেদ থেকে মুক্ত হয়ে সম্পর্ক তৈরি করতে পেয়েছে, সে দিকটি প্রতিফলিত হয়েছে। 'বিলাসী' গল্পে হিন্দুসমাজে প্রচলিত বর্ণবিভেদের কদর্য রূপ তুলে ধরা হয়েছে। তবে পাশাপাশি নর-নারী শাশ্বত প্রেম-ভালোবাসা যে তুচ্ছ বর্ণবিভেদের তোয়াক্কা করে না, মৃত্যুঞ্জয়-বিলাসীর প্রণয় ও পরিণয়ে তা সুস্পষ্ট। বিলাসীর ভালোবাসায় ধন্য মৃত্যুঞ্জয় উঁচু জাতের হয়েও বিলাসীকে গ্রহণ করেছে; সমাজের ভ্রুকুটি, সর্বস্ব খোয়ানো কোনোকিছুই তাকে থামাতে পারেনি। জাত-কুল বিসর্জন দিয়ে কায়স্থের ছেলে মৃত্যুঞ্জয় সাপুড়ে দলে যোগ দিতেও দ্বিধা করেনি। (i) নং উদ্দীপকে নেলসন ম্যান্ডেলার একটি কালজয়ী উদ্ধৃতি দেওয়া হয়েছে। তিনি বলেছেন যে, যেকোনো ধরনের বর্ণবাদী বৈষম্য তিনি তীব্রভাবে ঘৃণা করেন। সারা জীবন তিনি এর বিরুদ্ধে লড়াই করে যাবেন। তাঁর এ লড়াই জীবনের শেষ দিন পর্যন্ত চলমান থাকবে। উদ্দীপকের এ ভাবনার বাস্তব প্রতিফলন ঘটেছে 'বিলাসী' গল্পের বিলাসী-মৃত্যুঞ্জয়ের প্রণয় ও পরিণয়ে। বিশেষত উঁচু জাতের ছেলে মৃত্যুঞ্জয় জাত বিসর্জন দিয়ে হলেও ভালোবাসা সমুন্নত রাখতে সচেষ্ট হয়েছে। তার কাছে জাত-কূলের চেয়ে বিলাসীর ভালোবাসা বেশি গুরুত্ব পেয়েছে।"
        },
        {
          "label": "ঘ",
          "question": "",
          "explanation": "বর্ণভেদমুক্ত সমাজ গড়ার প্রত্যয় বিবেচনায় বলা যায়, (ii) নং উদ্দীপকটি 'বিলাসী' গল্পের অন্তলীন প্রত্যাশাকে তুলে ধরতে পেরেছে।  'বিলাসী' গল্পে হিন্দুসমাজে যুগ যুগ ধরে চলে আসা বর্ণপ্রথার নেতিবাচক দিক চোখে আঙুল দিয়ে দেখিয়ে দেওয়া হয়েছে। মানুষের চেয়ে জাত- কুলকে বেশি গুরুত্ব দেওয়া সমাজের প্রতি লেখকের শ্লেষযুক্ত উক্তি 'তেলাপোকা টিকিয়া আছে', বর্ণপ্রথার কবর রচনারই শামিল। বর্ণভেদের কদর্যতায় বিলাসী ও মৃত্যুঞ্জয়ের করুণ পরিণতি নিশ্চিত করে তবে ক্ষান্ত হয়েছে। এতকিছু করেও বিলাসী-মৃত্যুঞ্জয়ের প্রণয় ও পরিণয় ঠেকাতে পারেনি বর্ণবাদী সমাজ। উদ্দীপক (ii)-এ নেলসন ম্যান্ডেলার একটি কালজয়ী বাণী উদ্ধৃত করা হয়েছে। তিনি বর্ণবাদবিরোধী আন্দোলন করেছেন যে কারণে, তার পরিচয় ফুটে উঠেছে উদ্ধৃতিতে। তিনি দ্ব্যর্থহীন কণ্ঠে উচ্চারণ করেছেন, \"আমরা এমন একটি সমাজের জন্য যুদ্ধ করছি যেখানে মানুষের বর্ণ নিয়ে কেউ চিন্তা করবে না।\" উদ্দীপকে নেলসন ম্যান্ডেলার কথার প্রতিফলন অত্যন্ত সূক্ষ্মভাবে 'বিলাসী' গল্পে ফুটিয়ে তোলা হয়েছে। মৃত্যুঞ্জয় ও বিলাসী জীবন দিয়ে হলেও আলোচ্য সত্য প্রতিষ্ঠা করতে প্রয়াসী হয়েছে। উদ্দীপক (ii)-এ নেলসন ম্যান্ডেলা যে কথা দৃপ্ত প্রত্যয়ে ঘোষণা করেছেন, বর্ণাশ্রিত ধর্মান্ধ সমাজে বসবাস করা লেখক 'বিলাসী' গল্পে অনেকটা কৌশলে মৃত্যুঞ্জয়-বিলাসী প্রণয়, পরিণয় ও করুণ পরিণতির মাধ্যমে বলতে চেয়েছেন। সমাজের বিরুদ্ধে বিদ্রোহ ঘোষণা না করেও লেখক বর্ণপ্রথাকে বুড়ো আঙুল দেখিয়েছেন তাঁর অঙ্কিত মৃত্যুঞ্জয় চরিত্রের মাধ্যমে। তাই বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "2",
      "uddipok": "চিন্তার স্বাধীনতা, বুদ্ধির স্বাধীনতা ও আত্মপ্রকাশের স্বাধীনতা যেখানে নেই, সেখানে মুক্তিনেই। মানুষের অন্ন, বস্ত্রের সমস্যা সমাধানের চেষ্টা করতে হবে এই মুক্তির দিকে লক্ষ রেখে। ক্ষুৎপিপাসায় কাতর মানুষটিকে তৃপ্ত রাখতে না পারলে আত্মার অমৃত উপলব্ধি করা যায় না বলেই ক্ষুৎপিপাসার তৃপ্তির প্রয়োজন। একটা বড়ো লক্ষ্যের দিকে দৃষ্টি রেখেই অন্ন, বস্ত্রের সমাধান করা ভালো, নইলে তা আমাদের বেশি দূর নিয়ে যাবে না।",
      "tag": "ISCM 23",
      "sub_questions": [
        {
          "label": "ক",
          "question": "",
          "explanation": "সংকীর্ণতা ও গোঁড়ামিমুক্ত উদার মানসিকতাই মুক্তবুদ্ধি।"
        },
        {
          "label": "খ",
          "question": "",
          "explanation": "সত্যিকার মানব-কল্যাণ মহৎ প্রতিভাদের মহৎ চিন্তা-ভাবনার ফসল। মহৎ মানুষদের দ্বারাই পৃথিবীতে যাবতীয় মহৎকার্য সম্পাদিত হয়। যুগে যুগে আমাদের দেশেও অনেক মহৎ প্রতিভাবান ব্যক্তির আবির্ভাব ঘটেছে। তাঁরা তাঁদের মহৎ চিন্তা-ভাবনার দ্বারা মানব-কল্যাণ সাধন করেছেন। আর সেই মানবিক চিন্তা ও আদর্শের উত্তরাধিকার আমাদের জন্য রেখে গেছেন। তাই বলা যায়, সত্যিকার মানব-কল্যাণ মহৎ মানুষদের মহৎ চিন্তা-ভাবনারই ফসল।"
        },
        {
          "label": "গ",
          "question": "",
          "explanation": "উদ্দীপকটি মানুষের সার্বিক কল্যাণের প্রয়াসের দিক থেকে 'মানব- কল্যাণ' প্রবন্ধের সাথে প্রাসঙ্গিক হয়ে উঠেছে।  'মানব-কল্যাণ' প্রবন্ধে লেখক মানব-কল্যাণ ধারণাটির তাৎপর্য বিচারে সচেষ্ট হয়েছেন। সাধারণভাবে অনেকে দুস্থ মানুষকে করুণাবশত দান- খয়রাত করাকে'মানব-কল্যাণ বলে মনে করেন। কিন্তু লেখকের মতে, মানব-কল্যাণ হলো মানুষের সার্বিক মঙ্গলের প্রয়াস। সম্ভাবনার স্ফুরণ- স্ফুটনের সুযোগ দেওয়া, ক্ষেত্র রচনা আর তাতে সাহায্য করাই শ্রেষ্ঠ মানব-কল্যাণ। উদ্দীপকে মানুষের সামগ্রিক উন্নয়নের কথা বলা হয়েছে। মুক্ত মানুষ হতে হলে দরকার চিন্তার স্বাধীনতা, বুদ্ধির স্বাধীনতা, আত্মপ্রকাশের স্বাধীনতা। তবে তারও আগে দরকার ক্ষুৎপিপাসার তৃপ্তি। অর্থাৎ সামগ্রিকতাকে ধারণ করতে হলে অন্নবস্ত্রের সমস্যাসহ অন্যান্য সমস্যা পেরিয়ে যেতে হবে। তবেই কাঙ্ক্ষিত মূল্যবোধ অর্জিত হবে। 'মানব- কল্যাণ' প্রবন্ধে ভিন্নভাবে মানব-কল্যাণের প্রকৃত অর্থ বর্ণিত হলেও কেন্দ্রীয় ভাবটি উদ্দীপকের সমান্তরাল। কেননা, এখানেও প্রকৃত মানব- কল্যাণ বলতে সার্বিক কল্যাণের কথা বলা হয়েছে।"
        },
        {
          "label": "ঘ",
          "question": "",
          "explanation": "সকল অবমাননাকর অবস্থা থেকে মর্যাদাপূর্ণ অবস্থায় উত্তরণের মাধ্যমে প্রকৃত মানব-কল্যাণ নিশ্চিত করা যাবে। মানব-কল্যাণ' প্রবন্ধে লেখক মানব-কল্যাণের ধারণাটির যথার্থতা ফুটিয়ে ' তুলতে সচেষ্ট হয়েছেন। তাঁর মতে, মানুষের মনুষ্যত্বকে বাদ দিয়ে স্রেফ তার জৈব অস্তিত্বের প্রতি সহানুভূতিশীল মানব-কল্যাণ কিছুমাত্র ফলপ্রসূ হতে পারে না। প্রতিটি মানুষ যেমন সমাজের ভালো-মন্দের সঙ্গে সংযুক্ত। তাই মানব-কল্যাণ হলো মানুষের সার্বিক মঙ্গলের প্রয়াস। উদ্দীপকে মানবমুক্তির লক্ষ্য অর্জনে মনুষ্যত্ব অর্জনের কথা বলা হয়েছে। চিন্তার স্বাধীনতা, বুদ্ধির স্বাধীনতা ও আত্মপ্রকাশের স্বাধীনতা ছাড়া যেমন মুক্তি সম্ভব নয়, তেমনি, অন্নবস্ত্রের সমস্যা সমাধান না হলে মুক্তির ধারণাটিই মানবমনে উদিত হবে না। তাই যথার্থ মনুষ্যত্ব অর্জন করতে হলে অন্নবস্ত্রসহ সর্বপ্রকার প্রতিবন্ধতাকে অতিক্রম করতে হবে। 'মানব-কল্যাণ' প্রবন্ধটি 'একটু ভিন্ন প্রসঙ্গের হলেও চেতনাগত দিক থেকে উদ্দীপকের সাথে সাদৃশ্যপূর্ণ। উদ্দীপক ও 'মানব-কল্যাণ' প্রবন্ধে উভয় স্থানেই মানুষের সার্বিক উন্নয়ন বা মঙ্গলের কথা ধ্বনিত হয়েছে। মানুষ সমাজ-বিচ্ছিন্ন জীব নয় তাই সামগ্রিকভাবে উন্নতি বা অগ্রগতির মানদণ্ড স্থাপন করতে না পারলে মানবজীবন ব্যর্থ হতে বাধ্য। মানব-কল্যাণ, মনুষ্যত্ব, মুক্তি- এসব শুধু জ্ঞানী-গুণীর কথা হিসেবে নমস্য মনে না করে সকলকে একীভূত করতে পারলেই ইঙ্গিত ফল লাভ সম্ভব হবে। সুতরাং সকল অবমাননাকর অবস্থা থেকে মুক্তি দিতে পারলেই মানুষ মর্যাদার আসনে অধিষ্ঠিত হতে পারে।"
        }
      ]
    },
    {
      "number": "3",
      "uddipok": "মীনার বাবা হঠাৎ মারা যাওয়ায় তার মা রানু তাকে নিয়ে অসহায় হয়ে পড়ে। সে তার স্বামীর রেখে যাওয়া সামান্য কৃষিজমিতে উৎপন্ন ফসল বিক্রি করে যা আয় করে তাতে মীনার লেখাপড়ার খরচ চালাতে পারে না। তাই অন্যের বাড়িতে ধান ভানা, মাড়াই দেওয়া, ও গৃহপরিচারিকার কাজ করে মীনার লেখাপড়া ও সংসারের খরচ চালিয়ে যাচ্ছিল। কিন্তু হঠাৎ বাধা হয়ে দাঁড়াল মীনার বয়স। ষোড়শী মীনাকে গ্রাম্য মোড়লের কুদৃষ্টি থেকে রক্ষার জন্য সে তাকে বিয়ে দিল। কিন্তু অর্থলোভী ও স্বার্থান্ধ পরিবারে মীনার ঠাঁই হলো না। সে মায়ের কাছে চলে এলো। শুরু হলো মা-মেয়ের নতুন করে বেঁচে থাকার লড়াই।",
      "tag": "BB 19,ISCM 23",
      "sub_questions": [
        {
          "label": "ক",
          "question": "",
          "explanation": "'পাতাশূন্য শুকনো গাছটায়' শকুনরা বসেছে।"
        },
        {
          "label": "খ",
          "question": "",
          "explanation": "ছেলের মুখ দেখে পাষাণ পিতারও মন নরম হয়- এমন প্রসঙ্গে আহ্লাদিকে উদ্দেশ্য করে পিসি আলোচ্য উক্তিটি করেছিল। সন্তানের প্রতি স্নেহ-মমতা মানুষের একটি মৌলিক মানবীয় গুণ। বদমেজাজী স্বামী তার স্ত্রীর প্রতি যতই নিষ্ঠুর হোক না কেন, সন্তানের প্রতি বাবা পরম দয়াশীল হয়ে থাকে। তাদের পাষাণ হৃদয় বরফের মতো গলে যায়। স্ত্রীর প্রতিও আর আগের মতো নিষ্ঠুর আচরণ করে না। এমন আশাবাদ ব্যক্ত করে পিসি গর্ভবতী আহ্লাদিকে বোঝায়। দেখিস তোর নিষ্ঠুর স্বামী জগু ছেলের মুখ দেখে নরম মেজাজের মানুষ হয়ে উঠবে। কারণ আহ্লাদির পিসেও ছিল জগুর মতো পাষাণ। কিন্তু খোকা কোলে আসতেই তিনিও নরম দয়াশীল মানুষ হয়ে যায়।"
        },
        {
          "label": "গ",
          "question": "",
          "explanation": "উদ্দীপকের পুরুষশাসিত বিরূপ সমাজব্যবস্থায় নারীর জীবনসংগ্রাম ও লড়াই করে টিকে থাকার সঙ্গে 'মাসি-পিসি' গল্পের সমাজচিত্র সংগতিপূর্ণ। 'মাসি-পিসি' গল্পে সামন্তবাদী সমাজব্যবস্থার নির্মমরূপ ফুটে উঠেছে। এ গল্পে পুরুষশাসিত সমাজে নারীদের ভাগ্যবিড়ম্বনার রূপ স্পষ্ট। মাসি-পিসি দুজনেই সামীর সংসারে নিগ্রহের শিকার। এছাড়া আহ্লাদির অত্যাচারী স্বামী, লালসা-উন্মত্ত জোতদার, দারোগা, চৌকিদার, গুণ্ডা-বদমাশদের উপস্থিতি আলোচ্য গল্পের বিরূপ সমাজচিত্র ফুটিয়ে তুলেছে। উদ্দীপকে পুরুষশাসিত সমাজে শোষণের নগ্নরূপ অঙ্কিত হয়েছে। অর্থনৈতিক সংকটের মধ্য দিয়ে দিন অতিবাহিত হয় মীনা ও তার মা রানুর। চরিত্রহীন মোড়লের হাত থেকে রক্ষা পেতে রানু তার মেয়েকে অল্প বয়সে বিয়ে দেন। কিন্তু অর্থলোভী ও স্বার্থান্ধ, পরিবারে মীনার ঠাঁই হয়নি। নির্যাতিত ও নিপীড়িত রানু ও মীনাকে অস্তিত্ব রক্ষার সংগ্রামে লড়াই করে টিকে থাকতে হয়। আলোচ্য গল্পেও পুরুষশাসিত সমাজব্যবস্থার ঘৃণ্য রূপ পরিলক্ষিত হয়। সুতরাং, প্রতিকূল সমাজচিত্রের দিক থেকে উদ্দীপকের সঙ্গে আলোচ্য গল্পের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "প্রতিকূল সমাজব্যবস্থায় নারীদের সংগ্রাম করে টিকে থাকার চিত্র উদ্দীপক ও 'মাসি-পিসি' গল্প উভয়ক্ষেত্রেই পরিলক্ষিত হয়। 'মাসি-পিসি' গল্পের প্রধান উপজীব্য মাসি ও পিসির কঠোর জীবন-সংগ্রাম। মাসি-পিসি সর্বদা অস্তিত্ব রক্ষার সংগ্রামে ব্যস্ত। সমাজ জীবনে সহায়- সম্বলহীন ও দুর্বল অবস্থানে থেকেও তারা অপেক্ষাকৃত প্রভাবশালীদের বিরুদ্ধে তীব্র প্রতিরোধ গড়ে তুলেছে। বিপদগ্রস্ত আহ্লাদিকে তারা আগলে রেখেছে। নারী হয়েও তারা নৌকা চালনা ও সবজির ব্যবসা করেছে। আহ্লাদি ও নিজেদেয় সম্ভ্রম রক্ষায় ধায়ালো অস্ত্র নিয়ে প্রতিবাদমুখর হয়েছে। আলোচ্য উদ্দীপকে একমাত্র সন্তান মীনাকে নিয়ে বিধবা রানুর কষ্টের সংসার। স্বামীর রেখে যাওয়া সামান্য কৃষিজমিতে উৎপন্ন ফসল তার আয়ের একমাত্র উৎস। এই সামান্য আয়ে সংসার চলে না। তাই রানুকে অন্যের বাড়িতে ধান ভানা, গৃহপরিচারিকার কাজ করতে হয়। গ্রাম্য মোড়লের হাত থেকে বাঁচতে অল্প বয়সে মেয়েকে বিয়ে দিতে বাধ্য হয় রানু। কিন্তু অল্পকাল পরেই অসৎ ও লোভী স্বামীর সঙ্গে বিচ্ছেদ ঘটে মীনার। স্বামীর গৃহ থেকে বিতাড়িত হয়ে মায়ের কাছে ফিরে আসে সে। মা-মেয়ের টিকে থাকার লড়াই নতুন করে শুরু হয়।"
        }
      ]
    },
    {
      "number": "4",
      "uddipok": "মিছিলটা তখন মেডিকেলের গেট পেরিয়ে কার্জন হলের কাছাকাছি এসে গেছে। তিনজন আমরা পাশাপাশি হাঁটছিলাম। রাহাত স্লোগান দিচ্ছিল। আর তপুর হাতে ছিল একটা মস্ত প্ল্যাকার্ড। তার ওপর লাল কালিতে লেখা- \"রাষ্ট্রভাষা বাংলা চাই।\"- মিছিলটা হাইকোর্টের মোড়ে পৌছুতেই অকস্মাৎ আমাদের সামনের লোকগুলো চিৎকার করে পালাতে লাগল চারপাশে। ব্যাপারটা কী বোঝার আগেই চেয়ে দেখি, প্ল্যাকার্ডসহ মাটিতে লুটিয়ে পড়েছে তপু। কপালের ঠিক মাঝখানটায় গোল একটা গর্ত। আর সে গর্ত দিয়ে নির্ঝরের  মতো রক্ত ঝরছে তার।",
      "tag": "ISCM 23",
      "sub_questions": [
        {
          "label": "ক",
          "question": "",
          "explanation": "এক রেণুর পুরো নাম শেখ ফজিলাতুন্নেসা মুজিব।"
        },
        {
          "label": "খ",
          "question": "",
          "explanation": "বাংলা ভাষা পূর্ব পাকিস্তানের রাষ্ট্রভাষা হতে যাচ্ছে- এমন দূরদর্শী ভাবনা থেকে শেখ মুজিবুর রহমান আলোচ্য মন্তব্যটি করেছেন। ১৯৫২ সালের ২১শে ফেব্রুয়ারি বাংলাকে রাষ্ট্রভাষা করার দাবিতে আন্দোলনরত মিছিলে ছাত্র-জনতার ওপর গুলির খবর গ্রামগঞ্জে পৌঁছালে সেখানেও প্রতিবাদ শুরু হয়। মানুষ বুঝতে পারে, শাসকগোষ্ঠী বাঙালিদের মুখের ভাষা কেড়ে নিতে চায়। অধিকার আদায়ে তাই তারা ঐক্যবদ্ধ হয়। বাঙালির এই জাগরণ দেখে দূরদর্শী বঙ্গবন্ধু এই ভেবে ভরসা পান যে, পাকিস্তানিরা বাঙালিদের আর দমাতে পারবে না। বাংলা ভাষাকে রাষ্ট্রভাষা না করে তাদের আর কোনো উপায় নেই।"
        },
        {
          "label": "গ",
          "question": "",
          "explanation": "'বায়ান্নর দিনগুলো' শীর্ষক আত্মজীবনীমূলক রচনার পটভূমি ১৯৫২ সালের ভাষা আন্দোলন, যা উদ্দীপকেরও পটভূমি। 'বায়ান্নর দিনগুলো' রচনায় ১৯৫২ সালে বঙ্গবন্ধু শেখ মুজিবুর রহমানের জেল জীবন এবং কারামুক্তির ঘটনা বর্ণনা করা হয়েছে। বিনাবিচারে রাজবন্দিদের আটক রাখার প্রতিবাদে বঙ্গবন্ধু অনশন ধর্মঘট শুরু করেন। তাঁর স্মৃতিচারণার মাধ্যমে আমরা জানতে পারি, অনশনকালে জেল কর্তৃপক্ষের ভূমিকা ও আচরণ, নেতাকর্মীদের সাথে সাক্ষাৎ এবং তাঁদের কাছে বার্তা পৌছানোর নানা কৌশল সম্পর্কে। তবে এসব কিছুর মাঝেও আছে আমাদের মহান ভাষা আন্দোলন তথা একুশে ফেব্রুয়ারি তারিখে ছাত্র-জনতার মিছিলে গুলির খবর। উদ্দীপকে সরাসরি ভাষা আন্দোলনের ঘটনা বিবৃত হয়েছে। তপু আর তার বন্ধুরা ছাত্র-জনতার ভিড়ে মিশে ভাষার দাবিতে মিছিল করে। পুলিশ মিছিলে গুলি চালালে জনতা ছত্রভঙ্গ হয়ে যায়। এমন অবস্থায় হঠাৎ আবিষ্কৃত হয় মাটিতে লুটিয়ে পড়া তপুর দেহ। তপুর মাথায়, গুলি লাগে। আর সেই গুলি লাগার স্থান থেকে অবিরল ধারায় বেরিয়ে আসে রক্ত। উদ্দীপকের ঘটনাবর্তে উঠে আসা ভাষা আন্দোলনে আত্মাহুতির দিকটি আলোচ্য রচনার মধ্যেও উচ্চারিত হয়েছে। তাই বলা যায়, উদ্দীপকের সাথে 'বায়ান্নর দিনগুলো' শীর্ষক আত্মজীবনীমূলক রচনার পটভূমিগত অভিন্নতা রয়েছে।"
        },
        {
          "label": "ঘ",
          "question": "",
          "explanation": "'বায়ান্নর দিনগুলো' রচনা এবং উদ্দীপকের আলোকে প্রশ্নোক্ত মন্তব্যটি যথার্থ। 'বায়ান্নর দিনগুলো' রচনার প্রেক্ষাপট ১৯৫২ সাল। এই সময় বঙ্গবন্ধু শেখ মুজিবুর রহমান কারাবন্দি থেকেও শাসকদের অন্যায়-অত্যাচারের প্রতিবাদে আমরণ অনশন করেন। দেশ ও জাতীর কল্যাণে তিনি ছিলেন নিবেদিতপ্রাণ। উদ্দীপকে তপু চরিত্রের মধ্য দিয়ে বায়ান্নর ভাষা আন্দোলনে শহিদদের আত্মদানের দিকটিই মূর্ত হয়ে উঠেছে। উদ্দীপকে ভাষা আন্দোলনের স্মৃতিচারণ করা হয়েছে। এখানে বাংলাকে রাষ্ট্রভাষার মর্যাদা দানের দাবিতে বাংলার দামাল ছেলেদের আত্মদানের কথা বর্ণিত হয়েছে। কথক, রাহাত ও তপু চরিত্রের মধ্য দিয়ে ভাষা আন্দোলনের চিত্র তুলে ধরা হয়েছে। তপুর মতো সাহসী যুবকদের আত্মদানের বিনিময়ে বাংলা রাষ্ট্রভাষার মর্যাদা পেয়েছে। উদ্দীপক ও 'বায়ান্নর দিনগুলো' রচনার প্রেক্ষাপট অভিন্ন হলেও ঘটনা প্রবাহের ভিন্নতা রয়েছে। উদ্দীপকে কাহিনির কেন্দ্রে আছে তপু নামক এক যুবক, যে ১৯৫২ সালে ভাষা আন্দোলনে নিজের প্রাণ উৎসর্গ করেছে। 'বায়ান্নর দিনগুলো' রচনাটির লেখক বঙ্গবন্ধু শেখ মুজিবুর রহমান। কাহিনির কেন্দ্রে আছেন বঙ্গবন্ধু নিজেই এবং এর পটভূমি ১৯৫২ সালে বঙ্গবন্ধুর কারাজীবন, তৎকালীন শাসকগোষ্ঠীর অপশাসন ও অবিচারের বিরুদ্ধে বঙ্গবন্ধুর প্রতিবাদ। বিনাবিচারে রাজবন্দিদের আটকে রাখার প্রতিবাদে তিনি অনশন ধর্মঘট পালন করেন। অনশন চলাকালে জেল কর্তৃপক্ষের আচরণ এবং তাদের কার্যাবলিও কাহিনির অন্তর্গত। অনশনের কারণে বক্তাবন্ধুর জীবন যখন মুমূর্ষু, তখন তাঁকে জেল থেকে মুক্তি দেওয়া হয়। দেশাত্মবোধে উজ্জীবিত হয়ে ত্যাগ স্বীকার করার এ দিকটি উদ্দীপকের কাহিনিচিত্রেও পরিলক্ষিত হয়। তবে রচনার পটভূমি, কথকের অবস্থান এবং মূল চরিত্রের পরিণতিতে ভিন্নতা লক্ষ করা যায়। সেদিক বিবেচনায় প্রশ্নে উল্লিখিত মন্তব্যটি যথার্থ।"
        }
      ]
    },
    {
      "number": "5",
      "uddipok": "যতোই চাও না কেন আমার কণ্ঠ তুমি থামাতে পারবে না, যতোই করবে রুদ্ধ ততোই দেখবে আমি ধ্বনি প্রতিধ্বনিময়। আমার কণ্ঠকে কেউ কোনোদিন থামাতে পারেনি যেমন পারেনি কেউ কোনোকালে ঠেকাতে অরুণোদয়, চাও বা না চাও নৈঃশব্দেও যদি কান পাতো শুনবে আমারই কন্ঠস্বর",
      "tag": "ISCM 23",
      "sub_questions": [
        {
          "label": "ক",
          "question": "",
          "explanation": "‘পাশরি' শব্দের অর্থ ভুলে যাই।"
        },
        {
          "label": "খ",
          "question": "'আমি সেই দিন হব শান্ত'- ব্যাখ্যা করো।",
          "explanation": "যেদিন সমাজে বিদ্যমান সকল প্রকার বৈষম্য দূরীভূত হবে, উৎপীড়ন বন্ধ হবে কবি সেদিন শান্ত হওয়ার কথা বলেছেন। কবি প্রত্যক্ষ করেছেন, ব্রিটিশ শাসিত ভারতবর্ষ চরম দুঃসময়ে উপনীত হয়েছে। চারদিকে অন্যায়-অত্যাচার, অনাচার একদিকে দারিদ্র্যের কশাঘাত, অন্যদিকে ধনী-দরিদ্র, জাতি-ধর্মের বৈষম্য সমাজব্যবস্থাকে ভঙ্গুর করে তুলেছে। পাশাপাশি ঔপনিবেশিক শক্তির শোষণ ও পরাধীনতার গ্লানি কবিকে ভাবিয়ে তোলে। সঙ্গত কারণে সমাজ সচেতন কবি এ অবস্থা থেকে উত্তরণ চেয়েছিলেন, যা আলোচ্য কবিতায় 'সুস্পষ্টভাবে ফুটে উঠেছে। তাই কবি সকল প্রকার অন্যায় এবং অসাম্যের বিরুদ্ধে বিদ্রোহ ঘোষণা করেছেন। তাঁর এই বিদ্রোহ আর্তমানবতার পক্ষে এবং পরাধীনতা ও বৈষম্যের বিরুদ্ধে আলোকবর্তিকা সদৃশ। যা কিছু নষ্ট,পুরাতন ও কুসংস্কারাচ্ছন্ন কবির বিদ্রোহ সে সবকিছুর বিরুদ্ধেই। প্রথাবদ্ধ জীবন ও শৃঙ্খলকে ভেঙে নতুন করে গড়তে চান তিনি। তাঁর দৃঢ় বিশ্বাস, তাঁর এই বিদ্রোহ একদিন পরাধীন জাতিকে পৌঁছে দিবে মুক্তির সীমায়। অর্থাৎ সমাজ থেকে সকল অনাচার, বৈষম্য দূর হলেই কবি শান্ত হবেন।"
        },
        {
          "label": "গ",
          "question": "'বিদ্রোহী' কবিতার সঙ্গে উদ্দীপকের সাদৃশ্য আলোচনা করো",
          "explanation": "নিরন্তর বিদ্রোহ প্রকাশের দিক থেকে 'বিদ্রোহ' কবিতার সাথে উদ্দীপকের সাদৃশ্য রয়েছে। 'বিদ্রোহী' কবিতায় কবি সকল ধরনের অন্যায়-অত্যাচার, অবিচার- 'অনাচার ও বৈষম্যের বিরুদ্ধে বিদ্রোহ ঘোষণা করেছেন। কবির সামনে যত বাধাবিপত্তিই আসুক না কেন তিনি সব চূর্ণ-বিচূর্ণ করে এগিয়ে যাওয়ার প্রত্যয় ঘোষণা করেছেন। শুধু তা-ই নয় পৃথিবীকে যুদ্ধমুক্ত করতে নিঃক্ষত্রিয় বিশ্ব গড়ে তোলায়ও সচেষ্ট তিনি । উদ্দীপকের কবিতাংশে বিদ্রোহী চেতনার স্ফুরণ ঘটেছে। কবির মতে, যতই চেষ্টা করা হোক না কেন কবির বিদ্রোহী কণ্ঠকে রোধ করা যাবে না। বরং রুদ্ধ করতে চাইলে আরও বেশি করে তা ধ্বনিত হতে থাকবে । সূর্যোদয়কে যেমন কোনোকালে ঠেকাতে সক্ষম হয়নি কেউ, তেমনি কবির বিদ্রোহী কণ্ঠ নৈঃশব্দের মাঝেও শোনা যাবে। 'বিদ্রোহী' কবিতার বিদ্রোহী চেতনাও যেন উদ্দীপকের সমান্তরাল। এ কবিতায় কবি সকল প্রকার অন্যায়-অত্যাচার, অনাচার-অবিচার বন্ধ না হওয়া পর্যন্ত যে নিরন্তর সংগ্রাম ঘোষণা করেছেন, উদ্দীপকেও তা একইভাবে ধ্বনিত হয়েছে।"
        },
        {
          "label": "ঘ",
          "question": "",
          "explanation": "নিরন্তর বিদ্রোহ ঘোষণা করার দিক বিবেচনায় বলা যায়, উদ্দীপক ও ‘বিদ্রোহী' কবিতার মূলভাব একসূত্রে গাঁথা । 'বিদ্রোহী' কবিতা সামগ্রিক বিদ্রোহের এক মহা এপিটাপ। যেখানেই অন্যায়, ঝঞ্ঝা ও কদমতা রয়েছে, সেখানেই কবির বিদ্রোহী কণ্ঠ উচ্চকিত। কবি ঘূর্ণির মতো পথের সামনে উপস্থিত সকল প্রতিবন্ধকতা চূর্ণ-বিচূর্ণ করে যেতে প্রয়াসী। নির্যাতিত-নিপীড়িত মানুষের কান্না বন্ধ না হওয়া পর্যন্ত কবির এ বিদ্রোহ নিরন্তর চলবে। উদ্দীপকের কবিতাংশে কবি নিরন্তর বিদ্রোহের বাণী তুলে ধরতে প্রয়াসী হয়েছেন। কবির মতে, তাঁর বিদ্রোহ এতটাই সুদূরপ্রয়াসী ও তীব্র যে কোনো শক্তিই তাকে স্তব্ধ করে দিতে পারবে না। সূর্যোদয় যেমন অবশ্যম্ভাবী, তেমনি কবির বিদ্রোহের বাণীও অবিরাম ধ্বনিত হতে থাকবে। 'বিদ্রোহী' কবিতার ছত্রে ছত্রেও প্রায় একই চেতনাবোধের বিচ্ছুরণ লক্ষ করা যায়। সেখানেও অন্যায়-অত্যাচারসহ সর্বপ্রকার অমানবিকতা বন্ধ না হওয়া পর্যন্ত কবি নিরন্তর সংগ্রাম ঘোষণা করেছেন। উদ্দীপক ও 'বিদ্রোহী' কবিতা উভয় স্থানেই দুর্মর বিদ্রোহের বাণী যুগপৎ ঘোষিত হয়েছে। কোনো প্রতিকূল পরিস্থিতিই তাঁদের এই বিদ্রোহী চেতনাকে থামিয়ে দিতে পারবে না। এক্ষেত্রে সূর্যোদয়ের অবশ্যম্ভাবী ঘটনার মতো একজনের বিদ্রোহ নিরন্তন চলমান; অপরদিকে অন্যজন ঝঞ্ঝা ও ঘূর্ণিঝড়ের মতো সামনে আসা সকল বাধাকে যেকোনো মূল্যে বিদায় করতে সদা প্রস্তুত । তাই বলা যায় যে, প্রশ্নে উল্লিখিত মন্তব্যটি যুক্তিসংগত ।"
        }
      ]
    },
    {
      "number": "6",
      "uddipok": "মাদক গ্রহণের অপরাধ মাথায় নিয়ে পুলিশ ভ্যানে উঠে বসল সাজিদ। মা-বাবা, পাড়া-প্রতিবেশী কেউ কল্পনা করতে পারেনি এমন দৃশ্য তাদের দেখতে হবে। শুধু ভালো ছাত্র হিসেবে নয়, তার মতো সাহসী, প্রতিবাদী, পরোপকারী সর্বগুণের অধিকারী একটি ছেলেও খুঁজে পাবে না কেউ। বয়স্করা বলতেন, \"আহা\" এমন সোনার টুকরা যদি সবার ঘরে জন্মাত।\" কান্নাজড়িত কণ্ঠে সাজিদের মা বলেন, \"কিছুদিন ধরে অচেনা একটা ছেলে ওর সাথে দেখা করতে আসত। ভাবতে পারিনি এত বড় সর্বনাশ হবে আমার ছেলের।",
      "tag": "ISCM 23",
      "sub_questions": [
        {
          "label": "ক",
          "question": "",
          "explanation": "'আকাল' সুকান্ত ভট্টাচার্য রচিত একটি কাব্যগ্রন্থ।"
        },
        {
          "label": "খ",
          "question": "",
          "explanation": "আঠারো বছর বয়সি তরুণদের দুর্জয় মনোভাব এবং অপার সম্ভাবনার দিক বিবেচনায় কবি প্রশ্নোক্ত পঙ্ক্তিটির অবতারণা করেছেন। মানুষের জীবনে আঠারো বছর বয়স খুবই তাৎপর্যপূর্ণ একটি সময়। কৈশোর থেকে যৌবনে পদার্পণের এ সময়টিতে তরুণদের অনেক ঘাত-প্রতিঘাত সহ্য করে এগিয়ে যেতে হয়। আর প্রবল প্রাণশক্তির অধিকারী তরুণেরা শত দুর্যোগ মোকাবিলা করে অদম্য মনোভাব নিয়ে সামনে এগিয়ে চলে। তারুণ্যের শক্তিতে দুর্জয়কে জয় করে দেশ ও জাতির জন্য অমিত সম্ভাবনার দ্বার খুলে দেয় তারা। তারুণ্যের এ অমিত শক্তি এবং ইতিবাচক বৈশিষ্ট্য লক্ষ করেই কবি প্রশ্নোক্ত উক্তিটি করেছেন।"
        },
        {
          "label": "গ",
          "question": "",
          "explanation": "'এ বয়সে কানে আসে কত মন্ত্রণা'- উক্তিটি নেতিবাচক কর্মকাণ্ডে যুক্ত হওয়ার দিক থেকে উদ্দীপকের সাজিদের ক্ষেত্রে প্রযোজ্য। 'আঠারো বছর বয়স' কবিতায় কবি নিজ অভিজ্ঞতার আলোকে বয়ঃসন্ধিকালের বৈশিষ্ট্য তুলে ধরেছেন। কৈশোর থেকে যৌবনে পদার্পণের এ বয়সটি প্রত্যেকের জীবনে নানা কারণে তাৎপর্যপূর্ণ হয়ে ওঠে। বস্তুত এ বয়সে নানা আবেগ, উচ্ছ্বাস ও উত্তেজনায় তরুণ প্রাণ ক্ষত-বিক্ষত হয়। অনেক সময় এ বয়সের তরুণরা না বুঝেই ঝুঁকি নেয়, যা প্রায়ই বিপদ ডেকে আনে। উদ্দীপকের সাজিদ এক অল্পবয়সি তরুণ। সদ্ব্যবহার এবং নানা গুণের কারণে সকলের প্রিয়পাত্র হয়ে উঠেছিল সে। প্রতিবেশীরা তার প্রশংসা করত। কিন্তু কুসঙ্গে পড়ে কিছুদিনের মধ্যেই সে মাদকের প্রতি আসক্ত হয়ে পড়ে। অবশেষে মাদক গ্রহণের কারণে পুলিশ তাকে গ্রেফতার করে। তার এই ঘটনা 'আঠারো বছর বয়স' কবিতায় বিধৃত তারুণ্যের নেতিবাচক বৈশিষ্ট্যের প্রতি ইঙ্গিত করে। আলোচ্য কবিতাটিতে কবি এ বয়সের তরুণদের নানা ইতিবাচক ও নেতিবাচক মতাদর্শ এবং কর্মকাণ্ডে যুক্ত হওয়ার কথা উল্লেখ করে সচেতন করেছেন। উদ্দীপকের সাজিদ মাদকাসক্ত হওয়ার মতো এমনই এক নেতিবাচক কর্মকাণ্ডে যুক্ত হয়। এভাবেই প্রশ্নোক্ত 'এ বয়সে কানে আসে কত মন্ত্রণা' কথাটি সাজিদের ক্ষেত্রে সত্য হয়ে ধরা দেয়।"
        },
        {
          "label": "ঘ",
          "question": "",
          "explanation": "'আহা! এমন সোনার টুকরা যদি সবার ঘরে জন্মাত'- 'আঠারো বছর বয়স' কবিতায় বিধৃত তারুণ্যের ইতিবাচক বৈশিষ্ট্যগুলোর আলোকে উক্তিটি যথাযথ। 'আঠারো বছর বয়স' কবিতায় কবি তারুণ্যের নানা বৈশিষ্ট্য তুলে ধরে এর জয়গান করেছেন। বস্তুত কৈশোর থেকে যৌবনে পা রাখার এ বয়সটি যেকোনো মানুষের জীবনেই অত্যন্ত গুরুত্বপূর্ণ ভূমিকা পালন করে। এ বয়সেই তরুণরা নানা ইতিবাচক ও নেতিবাচক মতাদর্শ এবং কর্মকান্ডের সঙ্গে যুক্ত হতে শুরু করে। সংগত কারণে জাতীয় জীবনেও এর সুদূরপ্রসারী ভূমিকা রয়েছে। উদ্দীপকে সাজিদ নামের এক তরুণের কথা বর্ণিত হয়েছে। মার্জিত ব্যবহার এবং চরিত্রগুণে সে সকলের মন জয় করে নেয়। পড়াশোনার পাশাপাশি পরোপকারী মনোভাবের কারণে প্রতিবেশীরাও তাকে খুব ভালোবাসত। সাজিদের এ সকল গুণাবলি 'আঠারো বছর বয়স' কবিতায় বিধৃত তারুণ্যের ইতিবাচক বৈশিষ্ট্যগুলোর প্রতিই ইঙ্গিত করে। 'আঠারো বছর বয়স' কবিতায় কবি তারুণ্যের জয়গান গেয়েছেন। তাঁর মতে, আঠারো বছর বয়স বহু ইতিবাচক বৈশিষ্ট্যে সমুজ্জ্বল। জড়, নিশ্চল ও প্রথাগত জীবনকে পেছনে ফেলে তরুণরা কল্যাণময় মহত্তম জীবনের স্বপ্ন দেখে। বিপদের মুখে তরুণরাই অগ্রণী ভূমিকা পালন করে। শুধু তা-ই নয়, দেশ ও জাতির প্রয়োজনে জীবন দিতেও তারা পিছপা হয় না। সেবাব্রত, পরোপকার, মানবকল্যাণের জন্য তারা উদ্যোগী হয়ে ওঠে। উদ্দীপকের সাজিদের আচরণেও এ দিকটি পরিলক্ষিত হয়। তারুণ্যের এ সকল বৈশিষ্ট্য লক্ষ করেই কবি এ দেশের বুকে তারুণ্যের প্রত্যাবর্তন কামনা করেছেন। একই কারণে উদ্দীপকের সাজিদকে নিয়ে বয়স্করা প্রশ্নোক্ত উক্তিটির অবতারণা করেছেন। সে বিবেচনায় প্রশ্নোক্ত উক্তিটি যথার্থ।"
        }
      ]
    },
    {
      "number": "7",
      "uddipok": "মোরা একটি ফুলকে বাঁচাব বলে যুদ্ধ করি  মোরা একটি মুখের হাসির জন্য অস্ত্র ধরি  মোরা নতুন একটি কবিতা লিখতে যুদ্ধ করি  মোরা নতুন একটি গানের জন্য যুদ্ধ করি  মোরা একখানা ভালো ছবির জন্য যুদ্ধ করি  মোরা সারা বিশ্বের শান্তি বাঁচাতে আজকে লড়ি।",
      "tag": "ISCM 23",
      "sub_questions": [
        {
          "label": "ক",
          "question": "",
          "explanation": "রাষ্ট্রভাষা আন্দোলন ও মুক্তিযুদ্ধ বিষয়ক সাহিত্যে বিশেষ অবদান রাখার জন্য আবু জাফর ওবাদয়দুল্লাহ একুশে পদক লাভ করেন।"
        },
        {
          "label": "খ",
          "question": "",
          "explanation": "'সশস্ত্র সুন্দরের অনিবার্য অভ্যুত্থান কবিতা' বলতে মুক্তির লক্ষ্যে সশস্ত্র অভ্যুত্থানকে সুন্দর হিসেবে উপস্থাপন করা হয়েছে। মুক্তির জন্য চাই যুদ্ধ। চাই সশস্ত্র অভ্যুত্থান। যুদ্ধ মানুষের জীবনে মৃত্যু আর হাহাকার নিয়ে আসে, আবার নিয়ে আসে স্বাধীনতার সৌন্দর্য, মুক্তির আনন্দ। জাতীয় জীবনে স্বাধীনতা সর্বাগ্রে প্রয়োজন। তাই কবির মতে, সশস্ত্র অভ্যুত্থান সুন্দর দৃশ্য, যা কবিতার মতোই প্রাণসঞ্চারী ও শৈল্পিক। আলোচ্য লাইন দ্বারা এটাই বোঝানো হয়েছে।"
        },
        {
          "label": "গ",
          "question": "",
          "explanation": "’আমি কিংবদন্তির কথা বলছি' কবিতায় প্রতিফলিত হয়েছে ঐতিহ্যসচেতন শিকড়সন্ধানী মানুষের সর্বাঙ্গীণ মুক্তির দৃপ্ত ঘোষণা। 'উনোনের আগুনে আলোকিত একটি উজ্জ্বল জানালা' কথাটার মধ্য দিয়ে উঠে আসা মুক্ত জীবনের প্রত্যাশার সঙ্গে উদ্দীপকের চেতনার ঐক্য পরিলক্ষিত হয়। কেননা, মুক্তির প্রত্যাশা মানুষের চিরন্তন। পরাধীনতার সকল গ্লানি মুছে ফেলে মানুষ মুক্ত জীবনের স্বাদ গ্রহণ করতে চায়, যা প্রশ্নোক্ত কবিতার চরণে উঠে এসেছে। উদ্দীপকের চরণগুলোতে মুক্তির প্রত্যাশায় যুদ্ধের আহ্বান করা হয়েছে। সেখানে নানা অনুষঙ্গের ব্যবহারে কবির এ প্রত্যাশার দিকটি মহিমান্বিত হয়ে উঠেছে। সবশেষে কবি শান্তি প্রতিষ্ঠার জন্য যুদ্ধের আহ্বান করেছেন, যা কবির ব্যাকুলতার প্রকাশ। 'আমি কিংবদন্তির কথা বলছি' কবিতায়ও এ বিষয়টি অত্যন্ত স্পষ্ট। সেখানে আগুনের উত্তাপে পরিশুদ্ধ হয়ে সকল গ্লানি মুছে ফেলতে চেয়েছেন কবি। উজ্জ্বল জানালার অনুষঙ্গ ব্যবহারে কবির মুক্ত জীবনের প্রত্যাশাই ব্যক্ত হয়েছে এখানে। এদিক থেকে উদ্দীপকের সঙ্গে প্রশ্নোক্ত চরণে উঠে আসা কবির প্রত্যাশা সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "উত্ত ঐক্যের অর্থাৎ মুক্তি কামনার প্রেক্ষাপট উপস্থাপনে কবি আৰু জাফর ওবায়দুল্লাহ 'আমি কিংবদন্তির কথা বলছি' কবিতায় অসাধারণ সাফল্য দেখিয়েছেন। একটি শিল্পসফল কবিতার নির্মাণের অন্যতম শর্ত তার প্রেক্ষাপট, আজিাক নির্মাণ এবং উপস্থাপন কৌশল। এসব দিক বিবেচনায় 'আমি কিংবদন্তির কথা বলছি' কবিতার প্রেক্ষাপট নির্মাণে কবি অনন্য দক্ষতার পরিচয় দিয়েছেন। এরূপ ঐক্যের বিষয়টিও কবি 'আমি কিংবদন্তির কথা বলছি' কবিতায় নানান উপমার মাধ্যমে ফুটিয়ে তুলেছেন।  উদ্দীপকে নানা দিক বিবেচনায় কবি যুদ্ধের আহ্বান জানিয়েছেন। সেখানে কবির সকল চাওয়ার সমন্বয়ে মুক্তি কামনার দিকটিই মুখ্য হয়ে উঠেছে। এখানে কবি ভাবের বিস্তার, অনুষঙ্গের ব্যবহার এবং ধারাবাহিক নান্দনিক উপস্থাপনার মাধ্যমে কবিতাংশটুকুতে তাঁর চাওয়াকে শিল্পরূপ দিয়েছেন। আমি কিংবদন্তির কথা বলছি' কবিতায় কবি মুক্ত জীবনের প্রত্যাশার প্রেক্ষাপট হিসেবে তুলে ধরেছেন বাঙালি সংস্কৃতির হাজার বছরের ইতিহাস ও ঐতিহ্যকে। সেখানে জাতির সংগ্রাম, বিজয় ও মানবিক উদ্ভাসনের অনিন্দ্য অনুষঙ্গগুলো মূর্ত হয়ে উঠেছে। কবি তাঁর একান্ত মুক্তির প্রত্যাশাকে পূর্বপুরুষের ইতিহাসের কথা উপস্থাপনের মধ্য দিয়ে এগিয়ে নিয়ে গেছেন, যা সংগত কারণেই হৃদয়স্পর্শী হয়ে উঠেছে। আলোচ্য উদ্দীপকে কবিতাংশের প্রেক্ষাপট উপস্থাপনায়ও কবি এমন দক্ষতার পরিচয় দিয়েছেন; এক্ষেত্রে প্রশ্নোক্ত উক্তিটি যথাযথ।"
        }
      ]
    },
    {
      "number": "8",
      "uddipok": "সুখে থাকিয়া এবং পেট ভরিয়া খাইয়া কিছু দিনের মধ্যে ভিখুর দেহে পূর্বের স্বাস্থ্য ফিরিয়া আসিল। তাহার ছাতি ফুলিয়া উঠিল, প্রত্যেকটি অঙ্গ সঞ্চালনে হাতের ও পিঠের মাংসপেশি নাচিয়া উঠতে লাগিল। অবরুদ্ধ শক্তির উত্তেজনায় ক্রমে ক্রমে তাহার মেজাজও উদ্ধৃত অসহিষ্ণু হইয়া পড়িল। অভ্যস্ত বুলি আওড়াইয়া কাতরভাবে সে এখনো ভিক্ষা চায়। কিন্তু ভিক্ষা না থাইলে তাহার ক্রোধের সীমা থাকে না। লোকজন না থাকিলে তাহার প্রতি উদাসীন পথিককে অশ্লীল গাল দিয়ে বসে। এক পয়সার জিনিস কিনিয়া ফাউ না পাইলে দোকানিকে মারিতে উঠে। নদীর ঘাটে মেয়েরা স্নান করিতে নামিলে ভিক্ষা চাহিবার ছলে জলের ধারে গিয়া দাঁড়ায়।",
      "tag": "ISCM 23",
      "sub_questions": [
        {
          "label": "ক",
          "question": "",
          "explanation": "সৈয়দ ওয়ালীউল্লাহ ১৯৭১ সালে মৃত্যুবরণ করেছেন।'"
        },
        {
          "label": "খ",
          "question": "",
          "explanation": "প্রশ্নোক্ত উক্তিটিতে 'লালসালু' উপন্যাসের রহিমার মাতৃহৃদয় বিচলিত হয়ে ওঠার দিকটি প্রতিফলিত হয়েছে। মজিদের প্রথম স্ত্রী রহিমা তাকে ভক্তি ও শ্রদ্ধা করে। কিন্তু মজিদ তার অল্পবয়সি দ্বিতীয় স্ত্রী জমিলার ওপর নিজের প্রভাব বিস্তারের জন্য নানা নানা কৌশল অবলম্বন করে। এজন্য সে দুর্যোগপূর্ণ অন্ধকার রাতে জমিলাকে মাজারে বেঁধে রেখে আসে। মজিদ যখন জমিলাকে ঝড়বৃষ্টির রাতে একা মাজারে বেঁধে রেখে আসে, তখন রহিমা জমিলার কথা ভেবে বিচলিত হয়ে ওঠে। জমিলার জন্য রহিমার মানসিক পরিবর্তন লক্ষ করে মজিদ তার মনোযোগ অন্যদিকে সরাতে চায়। তাই সে শিলাবৃষ্টির প্রসঙ্গ তুলে ধানের ক্ষতি হওয়ার কথা বলে। কিন্তু এ পরিস্থিতিতে স্বামীভক্ত রহিমা প্রতিবাদী ভাষায় মজিদকে প্রশ্নোক্ত উক্তিটি করে। রহিমার এই উক্তির দ্বারা তার মাতৃহৃদয়ে কমবয়সি জমিলার জন্য শঙ্কা ও সন্তানবাৎসল্যসুলভ মনোভাব প্রকাশ পেয়েছে।"
        },
        {
          "label": "গ",
          "question": "",
          "explanation": "মানুষের আদিম জৈবিক তাড়নার দিক থেকে উদ্দীপকের ভিখু ও 'লালসালু' উপন্যাসের মজিদ চরিত্র সাদৃশ্যপূর্ণ। 'লালসালু' উপন্যাসে মজিদের কর্মকাণ্ডে মানুষের আদিম জৈবিক তাড়নার বিষয়টি ফুটে উঠেছে। প্রথমত মৌলিক চাহিদা মেটাতে সামান্য ধর্মীয় জ্ঞান নিয়ে সে বেরিয়ে পড়ে। কোথাও সুবিধা করতে না পেরে অবশেষে কথিত পিরের খাদেম হিসেবে সে মহব্বতনগরে থিতু হয়। প্রতিষ্ঠা লাভের পর বিয়ে করে রহিমাকে। স্ত্রী থাকা সত্ত্বেও হাসুনির মার দিকেও তার লোলুপ নজর পড়ে। ব্যাপারির স্ত্রীর পা দেখেও তার মনে সাপ জেগে ওঠে। এরপর সে দ্বিতীয় স্ত্রী হিসেবে বয়সে অনেক ছোট জমিলাকে গ্রহণ করে। উদ্দীপকে ভিখু নামের একজন ভিক্ষুককে দেখা যায়। শারীরিক অবস্থা স্বাভাবিক অবস্থায় ফিরে এলেই সে আদিমতায় ফিরে যায়। মানুষের সাথে খারাপ ব্যবহার করে। ভিক্ষা না পেলে সে অসহিষ্ণু হয়ে পড়ে। বিশেষত নদীর ঘাটে মেয়েরা স্নান করতে গেলে ভিক্ষা চাওয়ার ছলে জলের ধারে দাঁড়ানো তার নারীলোলুপ জৈবিক তাড়নার বহিঃপ্রকাশ। উদ্দীপকের ভিখুর সাথে হুবহু না মিললেও প্রায় একই ধরনের কার্যক্রম 'লালসালু' উপন্যাসে মজিদকেও করতে দেখা যায়। দুজনেই যেন আদিম জৈবিক তাড়নাসম্বলিত অন্ধকার যুগের মানুষ।"
        },
        {
          "label": "ঘ",
          "question": "",
          "explanation": "টিকে থাকতে একজন স্থূল ভিক্ষাবৃত্তি গ্রহণ করলেও অপরজন গ্রহণ করে সূক্ষ্ম ধর্মব্যবসায়- এ বিবেচনায় আলোচ্য মন্তব্যটিকে যৌক্তিক বিবেচনা করা যায়।  'লালসালু' উপন্যাসে মজিদের অস্তিত্ববাদী লড়াই নিরন্তর। ক্ষুধার তাড়নায় বাড়ি থেকে বেরিয়ে নানা স্থানে ঘুরেও সে অবস্থায় ফেরাতে পারেনি। অবশেষে মহব্বতনগর গ্রামে এসে কথিত মোদাচ্ছের পিরের মাজারের খাদেম সেজে ধীরে ধীরে হয়ে ওঠে সমাজের হর্তাকর্তা। ধর্মব্যবসায়ের মাধ্যমে সহজ-সরল মানুষের অন্ধবিশ্বাসকে পুঁজি করে সে হয়ে ওঠে অপ্রতিদ্বন্দ্বী। উদ্দীপকে ভিখু চরিত্রের মাধ্যমে মানুষের আদিম প্রবৃত্তির পরিচয় তুলে ধরা হয়েছে। সে জীবনধারণের জন্য ভিক্ষাবৃত্তিকে গ্রহণ করে। ভিক্ষা আশানুরূপ না পেলে সে রেগে ওঠে। মানুষের সাথে খারাপ ব্যবহার করে। বিশেষত নদীর ঘাটে স্নান করতে আসা নারীদের দেখলে তার জৈবিক চাহিদা যেন তুলে ওঠে। 'লালসালু' উপন্যাসের মজিদও স্বাভাবিক কাজকর্ম করে জীবিকা উপার্জনের পথে হাঁটেনি। মানুষের ধর্মানুভূতিকে কাজে লাগিয়ে ধর্মব্যবসায় শুরু করেছে। খাদ্য-বস্ত্রের ব্যবস্থা হলে একাধিক বিয়ে করেও আদিম প্রবৃত্তি দমন করতে পারে না সে। উদ্দীপকের ভিখু এবং 'লালসালু' উপন্যাসের মজিদ চরিত্র বিশ্লেষণ করলে দেখা যায়, উভয়েই আদিম জৈবিক তাড়নায় আবন্ধ মানুষ। যেকোনো উপায়ে জীবিকা উপার্জন তাদের প্রধান লক্ষ্য। তবে ভিখু যেখানে ভিক্ষাবৃত্তি গ্রহণ করেছে, সেখানে মজিদ অনেক চাতুর্যের সাথে ধর্মব্যবসায়কে পেশা হিসেবে বেছে নিয়েছে। অনেক ঝুঁকি আছে জেনেও মজিদ এহেন কাজে প্রবৃত্ত হয়েছে। তাই বলা যায় যে, ভিখু ও মজিদের টিকে থাকার সংগ্রাম এক, কিন্তু পদ্ধতি ভিন্ন।"
        }
      ]
    },
    {
      "number": "9",
      "uddipok": "৯. দিনাজপুর মেডিকেল কলেজ থেকে ডাক্তারি বিদ্যা অর্জন করে জনাব মোশারফের ছেলে বাপ্পী বিনয়পুর গ্রামে একটি হাসপাতাল স্থাপনের উদ্যোগ নেয়। কিন্তু অশিক্ষিত গ্রামবাসী এর প্রতিবাদ জানায়। গ্রামবাসী মনে করে হাসপাতাল তৈরি হলে কাটা ছিঁড়া করতে গিয়ে ডাক্তাররা মানুষ মেরে ফেলবে। তাদের কাছে ডাক্তার মানেই কসাই। তার চেয়ে গ্রামের কবিরাজ ফকির-বৈদ্য, ঝাড়ফুঁকই তাদের জন্য মজঙ্গল। কসাই ডাক্তারখানার দরকার নেই।",
      "tag": "SB 19,ISCM 23",
      "sub_questions": [
        {
          "label": "ক",
          "question": "",
          "explanation": "'লালসালু' সামাজিক সমস্যামূলক উপন্যাস।"
        },
        {
          "label": "খ",
          "question": "",
          "explanation": "দুনিয়ায় বাস করতে গেলে সময়ে-অসময়ে মিথ্যা কথা না বললেই নয় বলে মজিদ মনে করে, দুনিয়াটা বড়ো বিচিত্র জায়গা। করিমগঞ্জ হাসপাতালে মহব্বতনগরের আহত লোকদের দেখতে যায় মজিদ। অসুস্থ লোকদের দেখাশোনা করে গ্রামে ফিরে এসে মজিদ গুরুতর আহত কালু মিয়ার বাপকে বলে, সেখানে তার ছেলের সেবা-যত্ন ও ওষুধ-পথ্যের কোনো অভাব নেই। কারণ, হাসপাতালের ডাক্তার তার মুরিদ। এ কথাটা অবশ্য মিথ্যা, তবু মজিদ জেনে-শুনে মিথ্যা কথা বলে। কারণ তার মতে, দুনিয়াটা বড় বিচিত্র জায়গা। এখানে সময়ে- অসময়ে মিথ্যা কথা না বললে চলে না।"
        },
        {
          "label": "গ",
          "question": "",
          "explanation": "স্কুল প্রতিষ্ঠার মাধ্যমে গ্রামের মানুষকে শিক্ষিত ও সচেতন করে তোলার আকাঙ্ক্ষার দিক থেকে 'লালসালু' উপন্যাসের আক্কাসের সাথে উদ্দীপকের বাপ্পীর জনকল্যাণমূলক কাজের উদ্দেশ্যগত মিল পাওয়া যায়। 'লালসালু' উপন্যাসে মোদাব্বের মিঞার ছেলে আক্কাস গ্রামে একটি স্কুল প্রতিষ্ঠা করতে চায়। সে নিজে করিমগঞ্জ স্কুলে পড়াশোনা করেছে। তাই সে চায় সকলের সহায়তায় একটি স্কুল প্রতিষ্ঠা করে গ্রামের অশিক্ষিত মানুষকে সচেতন ও শিক্ষিত করে তুলতে। কিন্তু মজিদের বিরোধিতার কারণে আক্কাসের সে উদ্দেশ্য সফল হয়নি। উদ্দীপকের বাপ্পীর মাঝেও আক্কাসের মতোই চারিত্রিক বৈশিষ্ট্য লক্ষ করা যায়। আলোচ্য উপন্যাসের আক্কাসের মতো সেও অশিক্ষিত ও অসচেতন মানুষকে ভালোবাসে বলে গ্রামে একটি হাসপাতাল প্রতিষ্ঠা করতে চায়। বাপ্পীও 'লালসালু' উপন্যাসের আক্কাসের মতো জনকল্যাণমূলক কাজে বিরোধিতার সম্মুখীন হয়। গ্রামের অশিক্ষিত মানুষ তার হাসপাতাল প্রতিষ্ঠায় বিরোধিতা করে। বস্তুত গ্রামের মানুষের কল্যাণচিন্তায় বাপ্পীর হাসপাতাল প্রতিষ্ঠা করার আকাঙ্ক্ষা ও তা করতে না পারার দিকটিতে 'লালসালু' উপন্যাসের আক্কাসের মধ্যে স্কুল প্রতিষ্ঠা করতে না পারার 'মিল লক্ষ করা যায়।"
        },
        {
          "label": "ঘ",
          "question": "",
          "explanation": "সাধারণ মানুষের কল্যাণ চিন্তা করার মানসিকতা 'লালসালু' উপন্যাসের আক্কাস ও উদ্দীপকের বাপ্পীর মাঝে একইভাবে প্রবাহিত হয়েছে। 'লালসালু' উপন্যাসের আক্কাস গ্রামের মানুষকে শিক্ষিত করে তুলতে একটি স্কুল প্রতিষ্ঠা করতে চায়। সে চায় গ্রামবাসী আধুনিক শিক্ষায় শিক্ষিত ও সচেতন হয়ে উঠুক। কিন্তু গ্রামের স্বার্থান্ধ ও ভণ্ড মজিদ তার মাজার ব্যাবসার ক্ষতি হবে ভেবে আক্কাসের এই মহৎ উদ্যোগের বিরোধিতা করে। সে খালেক ব্যাপারীর সহায়তায় গ্রামে স্কুলের পরিবর্তে মসজিদ প্রতিষ্ঠা করতে চায়। ধর্মান্ধ মানুষেরা মজিদের এই মতামতকেই গুরুত্ব দেয়। ফলে আক্কাস গ্রাম থেকে চলে যেতে বাধ্য হয়। উদ্দীপকের বাপ্পী দিনাজপুর মেডিকেল থেকে ডাক্তারি পাশ করেছে। তাই সে চায়, তার গ্রামের অশিক্ষিত মানুষগুলোও যেন সুচিকিৎসা পায়। এই উদ্দেশ্যে সে গ্রামে একটি হাসপাতাল প্রতিষ্ঠা করার উদ্যোগ নেয়। কিন্তু গ্রামের কুসংস্কারাচ্ছন্ন মানুষ হাসপাতালের আধুনিক চিকিৎসার চেয়ে কবিরাজের ওপর বেশি আস্থাশীল। ফলে তারা চায় না গ্রামে হাসপাতাল প্রতিষ্ঠিত হোক। মূলত গ্রামীণ মানুষের কুসংস্কারের কারণেই বাপ্পীর হাসপাতাল প্রতিষ্ঠার স্বপ্ন পূরণ হয়নি। অশিক্ষিত ও অজ্ঞ মানুষের অন্ধ সংস্কারের কারণে আলোচ্য উপন্যাসের আক্কাস ও উদ্দীপকের বাপ্পী উভয়েই তাদের উদ্দেশ্য বাস্তবায়ন করতে ব্যর্থ হয়। মানুষের অন্ধ ধর্মবিশ্বাসকে কাজে লাগিয়ে উপন্যাসের মজিদ আক্কাসের বিদ্যালয় প্রতিষ্ঠার বিষয়টি বন্ধ করেছে। অন্যদিকে, উদ্দীপকের কুসংস্কারাচ্ছন্ন মানুষ বাপ্পীর হাসপাতাল প্রতিষ্ঠার চেষ্টাকে প্রতিহত করেছে। 'লালসালু' উপন্যাস এবং উদ্দীপক উভয়ক্ষেত্রেই আক্কাস ও বাপ্পীর ব্যর্থতার মূল কারণ মানুষের অশিক্ষা ও কুসংস্কার। মানুষের অন্ধ বিশ্বাসকে কাজে লাগিয়ে মাতব্বর শ্রেণি ও ধর্ম ব্যবসায়ীরা আক্কাসের স্কুল প্রতিষ্ঠা ও বাপ্পীর হাসপাতাল প্রতিষ্ঠার মতো মহৎ উদ্যোগকে ব্যর্থতায় পর্যবসিত করেছে। তারা মাথা নত করতে বাধ্য হয়েছে মানুষের প্রবল অন্ধ ধর্মবিশ্বাসের কাছে। সেদিক বিবেচনায় উদ্দীপকের বাপ্পী ও 'লালসালু' উপন্যাসের আক্কাস উভয়ের মানসিকতা মহৎ।"
        }
      ]
    },
    {
      "number": "10",
      "uddipok": "'মেঘনাদবধ কাব্যে'র দেশপ্রেমিক রাক্ষসরাজ রাবণ দেশে শত্রুবেষ্টিত ও অবরুদ্ধ। রামচন্দ্র ও তার বানর সৈন্য লঙ্কা নগরীকে চারদিক থেকে ঘিরে রেখেছে। রাবণের অনুজ বিভীষণ শত্রুসেনাদের সাথে যোগ দিয়ে রাবণের বিপক্ষে দাঁড়িয়েছে। চারিদিকে অবিশ্বাস, প্রতারণা ও বিপর্যয়ের হাতছানি। যুদ্ধক্ষেত্র থেকে বীর পুত্রদের মৃত্যুর খবর আসে তাঁর কানে। বিষন্ন ও দ্রোহক্ষুব্ধ রাবণ শত্রুর মোকাবিলা করার জন্য যুদ্ধসাজ নিয়ে রণক্ষেত্রে অগ্রসর হয়। দেশের জন্য এ সংগ্রাম প্রকৃত বীরত্বের মহিমায় উজ্জ্বল।",
      "tag": "DB, DIN.B, JB, SB 18,ISCM 23",
      "sub_questions": [
        {
          "label": "ক",
          "question": "কার নির্দেশে সিরাজউদ্দৌলাকে হত্যা করা হয়?",
          "explanation": "মিরনের নির্দেশে সিরাজউদ্দৌলাকে হত্যা করা হয়।"
        },
        {
          "label": "খ",
          "question": "\"শওকত জঙ্গ নবাব হলে সকলের উদ্দেশ্য হাসিল হবে।\"- কেন?",
          "explanation": "শওকতজজা ঘসেটি বেগমের আস্থাভাজন হওয়ায় সে নবাব হলে ষড়যন্ত্রকারীদের স্বার্থসিদ্ধি ঘটবে, এমনটিই প্রকাশ পেয়েছে প্রশ্নোক্ত উক্তিটিতে। আলিবর্দি খানের মৃত্যুর পর সিংহাসনে বসেন তার দৌহিত্র সিরাজউদ্দৌলা। কিন্তু ঘসেটি বেগমসহ অন্যান্য চক্রান্তকারী এটি মেনে নিতে পারে না। তারা সিরাজউদ্দৌলার খালাতো ভাই শওকত জজাকেই যোগ্য উত্তরাধিকারী মনে করে। কেননা, সিরাজউদ্দৌলা নবাব হওয়ায় তাদের ব্যক্তিস্বার্থ চরিতার্থে প্রতিবন্ধকতা তৈরি হয়। ফলে ঘসেটি বেগমের স্নেহধন্য শওকতজজাকে নবাব বানাতে পারলে নিজেদের স্বেচ্ছাচারিতায় কোনো অন্তরায় থাকবে না বলে মনে করে ষড়যন্ত্রকারীরা। আর এজন্যই প্রশ্নোক্ত মন্তব্যটি করা হয়েছে।"
        },
        {
          "label": "গ",
          "question": "উদ্দীপকের রাবণ চরিত্রটি 'সিরাজউদ্দৌলা' নাটকের কোন চরিত্রের সাথে সাদৃশ্যপূর্ণ? বিশ্লেষণ করো।",
          "explanation": "বিপর্যন্ত অবস্থার দিক থেকে উদ্দীপকের রাবণ চরিত্রটি 'সিরাজউদ্দৌলা' বাইকের পেছনে নিয়ে কিছুদূর যেতেই লোকটি কৌশলে তার হাতের লাঠি নাটকের নবাব সিরাজউদ্দৌলার সাথে সাদৃশ্যপূর্ণ। আলোচ্য নাটকে নবাব সিরাজউদ্দৌলা সিংহাসনে আসীন হয়েই নানা প্রতিবন্ধকতার মুখোমুখি হন। তিনি অমাত্যদের বিশ্বাসঘাতকতা এবং প্রাসাদ-ষড়যন্ত্রের শিকার হয়ে বিপর্যয়ের মধ্যে পতিত হন। তারপরও শত্রুর কাছে মাথা নত করেননি। স্বল্পসংখ্যক বিশ্বস্ত সৈন্য নিয়েই তিনি ইংরেজদের বিরুদ্ধে প্রতিরোধ গড়ে তোলার চেষ্টা করেন। নিশ্চিত মৃত্যু জেনেও নবাব সিরাজউদ্দৌলা কোনো সন্ধির পথ বেছে নেননি। বরং মৃত্যুকেই আলিঙ্গন করে নিয়েছেন অবলীলায়। উদ্দীপকে রাক্ষসরাজ রাবণকে নিদারুণ সংকটের মুখোমুখি হতে দেখা যায়। একদিকে শত্রুবেষ্টিত অবস্থা, অন্যদিকে আত্মীয়ের বিশ্বাসঘাতকতা তাঁকে বিপর্যস্ত করে তুলেছে। সর্বোপরি যুদ্ধক্ষেত্রে পুত্রদের মৃত্যুসংবাদ রাবণকে করুণ পরিস্থিতির সম্মুখীন করেছে। এ অবস্থাতেও সে শত্রুকে রুখে দিতে বদ্ধপরিকর। তাই মৃত্যুভয় উপেক্ষা করে নিজেই রণসাজে সজ্জিত হয়ে যুদ্ধের ময়দানে অগ্রসর হয় রাবণ। আর রাবণ চরিত্রের এই সংকটাপন্ন দিকটি 'সিরাজউদ্দৌলা' নাটকের নবাব সিরাজউদ্দৌলার ক্ষেত্রেও দৃশ্যমান। এভাবেই চরিত্র দুটি পরস্পর সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের দেশপ্রেম 'সিরাজউদ্দৌলা' নাটকে কীভাবে প্রতিফলিত হয়েছে তা মূল্যায়ন করো।",
          "explanation": "উদ্দীপকে প্রতিফলিত দেশপ্রেম 'সিরাজউদ্দৌলা' নাটকে নবাবের স্বাধীনতা রক্ষার তাগিদের মধ্য দিয়ে প্রতিফলিত হয়েছে। আলোচ্য নাটকে নবাব সিরাজউদ্দৌলা ছিলেন দেশপ্রেমে বলীয়ান। তিনি দেশের স্বাধীনতা-সার্বভৌমত্ব রক্ষায় আমৃত্যু লড়াই করেছেন। অমাত্যবর্গের বিশ্বাসঘাতকতা ও প্রাসাদ-ষড়যন্ত্র এবং ইংরেজ বেনিয়াদের আগ্রাসন তাঁকে টলাতে পারেনি। তাই পলাশির যুদ্ধে পরাজিত হয়েও তিনি দেশপ্রেমী জনতাকে আহ্বান জানিয়েছেন ইংরেজদের বিরুদ্ধে রুখে দাঁড়ানোর জন্য। উদ্দীপকে রাক্ষসরাজ রাবণ দেশপ্রেমের এক অনুপম দৃষ্টান্ত উপস্থাপন করেছেন। তিনি চারদিকের বিশ্বাসঘাতকতা ও প্রতারণার কারণে বিপর্যয়কর অবস্থায় পতিত হলেও ভেঙে পড়েননি। যুদ্ধের ময়দান থেকে বীর পুত্রদের মৃত্যুসংবাদ শুনেও নিজের প্রতিজ্ঞায় অটল থেকেছেন তিনি। দেশকে রক্ষার সংগ্রামে রাবণ নিজেই রণসাজে সজ্জিত হয়ে ছুটে গিয়েছেন রণাঙ্গনে। দেশের জন্য রাবণের এই ত্যাগ ও সংগ্রাম তাঁকে বীরত্বের মহিমায় উজ্জ্বল করে তুলেছে। 'সিরাজউদ্দৌলা' নাটকের নবাব সিরাজউদ্দৌলা তাঁর কর্মকান্ডে দেশপ্রেমের যে স্বরূপ তুলে ধরেছেন তা উদ্দীপকের রাক্ষসরাজ রাবণের দেশপ্রেমের সমতুল্য। নবাব সিরাজউদ্দৌলা যেমন দেশের স্বাধীনতা ও সার্বভৌমত্ব রক্ষায় বন্ধপরিকর ছিলেন তেমনি রাবণও দেশের স্বাধীনতা রক্ষায় ছিলেন প্রতিশ্রুতিশীল। তাঁরা উভয়ই দেশমাতৃকার জন্য মৃত্যুভয় উপেক্ষা করে ছুটে গিয়েছেন রণাঙ্গনে। তাই বলা যায়, 'সিরাজউদ্দৌলা' নাটকের নবাব সিরাজউদ্দৌলার দেশাত্মবোধের মধ্য দিয়ে উদ্দীপকে প্রকাশিত দেশপ্রেমের দিকটি প্রতিফলিত হয়েছে।"
        }
      ]
    },
    {
      "number": "11",
      "uddipok": "ওয়ার্ল্ড গার্ডেন নেটওয়ার্ক নামে একটি বেসরকারি কোম্পানি রাতারাতি সারা দেশ ব্যাপী প্রসার লাভ করে। স্বল্প বিনিয়োগে মোটা অংকের মুনাফা দেয়ার প্রতিশ্রুতি দিয়ে তারা দেশের সাধারণ মানুষের নিকট হতে টাকা তোলা শুরু করে। কয়েক মাসের মধ্যে কোম্পানিটির জনপ্রিয়তা ব্যাপক হারে বৃদ্ধি পায়। প্রচুর পরিমাণে টাকা হাতিয়ে নিয়ে কোম্পানিটি এক রাতের মধ্যে সারা দেশ হতে গায়েব হয়ে যায়। এই ভুয়া কোম্পানির নিকট দেশের সাধারণ মানুষগুলো তাদের সর্বস্ব খুইয়ে দারুণভাবে প্রতারিত হয়।",
      "tag": "CTG.B 17,ISCM 23",
      "sub_questions": [
        {
          "label": "ক",
          "question": "নবাব আলীবর্দি খাঁর প্রিয়পাত্র কে ছিলেন?",
          "explanation": "নবাব আলিবর্দি খাঁর প্রিয়পাত্র ছিলেন মিরজাফর।"
        },
        {
          "label": "খ",
          "question": "ইস্ট ইন্ডিয়া কোম্পানির প্রতিনধি কেন সিপাহসালারের সাথে দেখা করতে এসেছিলেন?",
          "explanation": "নবাব সিরাজউদ্দৌলার বিরুদ্ধে ষড়যন্ত্র করার জন্য ইস্ট ইন্ডিয়া কোম্পানির প্রতিনিধি ওয়াটস সিপাহসালারদের সাথে দেখা করতে এসেছিলেন। মিরন, রায়দুর্লভ, জগৎশেঠ, মিরজাফর প্রমুখ নবাবের সিপাহসালারবৃন্দ একত্র হয়েছিলেন সিরাজউদ্দৌলার বিরুদ্ধে ষড়যন্ত্র করার জন্য। ইস্ট ইন্ডিয়া কোম্পানির প্রতিনিধি ক্লাইভ ও ওয়াটস সেখানে গিয়েছিলেন। ক্লাইভ সেখানে গিয়েছিলেন দলিল করে সব ষড়যন্ত্র পাকাপোক্ত করার জন্য।"
        },
        {
          "label": "গ",
          "question": "উদ্দীপকে ওয়ার্ল্ড গার্ডেন নেটওয়ার্ক কোম্পানির সাথে 'সিরাজউদ্দৌলা' নাটকের ইস্ট ইন্ডিয়া কোম্পানির সাদৃশ্য ব্যাখ্যা করো।",
          "explanation": "বাণিজ্যের নাম করে শোষণ করার সূত্রে উদ্দীপকের ওয়ার্ল্ড গার্ডেন নেটওয়ার্ক কোম্পানির সাথে 'সিরাজউদ্দৌলা' নাটকের ইস্ট ইন্ডিয়া কোম্পানি সাদৃশ্যপূর্ণ। 'সিরাজউদ্দৌলা' নাটকের ইস্ট ইন্ডিয়া কোম্পানি বাণিজ্যের আকর্ষণে বাংলায় এসেছিল। বাণিজ্যকে সম্পূর্ণ নিয়ন্ত্রণ করতে শেষ পর্যন্ত তারা এদেশের রাজনীতিতে আধিপত্য বিস্তারের চেষ্টা চালায়। বেনিয়ার জাত ইংরেজরা উদ্দেশ্য হাসিলে সফলও হয়। প্রথমে তারা যে প্রতিশ্রুতি দিয়েছিল তাতে বাংলার মানুষের উপকারই হওয়ার কথা ছিল। কিন্তু পরবর্তীতে দেখা যায় নিজেদের স্বার্থ হাসিল করাই ছিল তাদের একমাত্র উদ্দেশ্য। উদ্দীপকের ওয়ার্ল্ড গার্ডেন নেটওয়ার্ক কোম্পানি স্বল্প বিনিয়োগে মোটা অংকের মুনাফা দেওয়ার প্রতিশ্রুতি দিয়েছিল। কিন্তু তারা প্রতিশ্রুতি ভঙ্গ করে। স্বার্থ হাসিল হলে কোম্পানিটি গায়েব হয়ে যায়। এমন প্রতারক ও শোষকের ভূমিকায় দেখা যায় ইস্ট ইন্ডিয়া কোম্পানিকে। ইস্ট ইন্ডিয়া কোম্পানি বাণিজ্যের জন্য এদেশে এসে বৃহত্তর বাংলাকে শোষণ করে ফুলে- ফেঁপে ওঠে এবং পরে এদেশ ছেড়ে চলে যায়। অর্থাৎ উদ্দেশ্য ও কার্যকলাপে ইস্ট ইন্ডিয়া কোম্পানি এবং ওয়ার্ল্ড গার্ডেন নেটওয়ার্ক কোম্পানি পরস্পর সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের কোম্পানির উদ্দেশ্যে এবং 'সিরাজউদ্দৌলা' নাটকে বর্ণিত ইস্ট ইন্ডিয়া কোম্পানির উদ্দেশ্য একই সূত্রে গাঁথা'- তোমার মতামত দাও।",
          "explanation": "উদ্দীপকের কোম্পানির উদ্দেশ্য এবং 'সিরাজউদ্দৌলা' নাটকে বর্ণিত ইস্ট ইন্ডিয়া কোম্পানির উদ্দেশ্য একই সূত্রে গাঁথা- কথাটি সঠিক ও সত্য। 'সিরাজউদ্দৌলা' নাটকের ইস্ট ইন্ডিয়া কোম্পানি ভারতবর্ষে এসেছিল বাণিজ্যের উদ্দেশ্যে। তারা সেভাবেই আলিনগরের সন্ধি করেছিল। কিন্তু দ্বার্থসিদ্ধির জন্য তারা সন্ধির শর্ত ভঙা করে। উদ্দীপকের ওয়ার্ল্ড গার্ডেন কোম্পানিও ইস্ট ইন্ডিয়া কোম্পানির মতোই ঘৃণ্য আচরণ করেছে। উদ্দীপকের ওয়ার্ল্ড গার্ডেন নেটওয়ার্ক কোম্পানি স্বল্প বিনিয়োগে মোটা অংকের মুনাফা সংগ্রহ করতে চেয়েছে। কিন্তু তাদের উদ্দেশ্য আসলে সৎ ছিল না। তাদের উদ্দেশ্য ছিল বাণিজ্যের নামে প্রতারণা করে নিজেদের স্বার্থসিদ্ধি করা। তাই বাণিজ্যে লাভ হলেই তারা রাতারাতি গায়েব হয়ে যায়। একই ধরনের কাজ করেছে ইস্ট ইন্ডিয়া কোম্পানি। ভালোমানুষির খোলসে প্রবেশ করলেও ইস্ট ইন্ডিয়া কোম্পানি ও উদ্দীপকের ওয়ার্ল্ড গার্ডেন কোম্পানির উদ্দেশ্য অভিন্ন। আর তা মোটেই সৎ নয়। দুটো কোম্পানিরই উদ্দেশ্য ছিল প্রতারণার মধ্য দিয়ে স্বার্থসিদ্ধি ও অর্থলাভ। কিন্তু উদ্দেশ্য হাসিলের জন্য তারা ভালোমানুষির খোলস পরেছিল। তাই প্রশ্নোক্ত কথাটি সন্দেহাতীতভাবেই প্রমাণিত হয়। অর্থাৎ উদ্দীপকের কোম্পানির উদ্দেশ্য ও 'সিরাজউদ্দৌলা' নাটকে বর্ণিত ইস্ট ইন্ডিয়া কোম্পানির উদ্দেশ্য একই সূত্রে গাঁথা।"
        }
      ]
    }
  ]
}