{
  "title": "আনন্দ মোহন কলেজ ২০২৫",
  "subtitle": "(11)",
  "questions": [
    {
      "number": "1",
      "uddipok": "পরিবারের বড়ো ছেলে আয়েজ সদ্য ডাক্তারি পাশ করে দেশে ফিরে এসেছে। তার বাবা সামির মণ্ডল ঘটকের মাধ্যমে যৌতুকের বিনিময়ে ছেলের বিয়ে ঠিক করেন। এদিকে আয়েজ তার মায়ের কাছে সবকিছু জানতে পারে। সে তখন পরিবারের সকলকে যৌতুকের কুফল সম্পর্কে সচেতন করে তোলে। সবাই আয়েজের কথায় নিজেদের ভুল বুঝতে পারে এবং কোনো প্রকার যৌতুক ছাড়াই আয়েজের বিয়ে সম্পন্ন হয়।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "অনুপমকে 'মাকাল ফল' বলে বিদ্রুপ করা হয়েছে।"
        },
        {
          "label": "খ",
          "question": "'ঠাট্টার সম্পর্কটাকে স্থায়ী করিবার ইচ্ছা আমার নাই।'-উক্তিটি ব্যাখ্যা করো।",
          "explanation": "অনুপমের সাথে কল্যাণীর বিয়ে ভেঙে দেওয়াটাকে অনুপমের মামা ঠাট্টা মনে করলে শম্ভুনাথ সেন এ কথা বলেছিলেন। অনুপমের মামা বিয়ের আগেই সেকরা দিয়ে কনের গায়ের গয়না যাচাই করে দেখেতে চান তা আসল কি না। এ কারণে শম্ভুনাথ সেন অপমানিত বোধ করেন। গয়না যাচাইয়ের ব্যাপারে পাত্রের নির্লিপ্ততা দেখে তিনি এমন ব্যক্তিত্বহীন ছেলের সাথে মেয়ে বিয়ে না দেওয়ার সিদ্ধান্ত নেন । তাই তিনি পাত্রপক্ষকে যথাযথ আপ্যায়নের পর গাড়ি ডেকে বিদায় দিতে চাইলে অনুপমের মামা এ বিষয়টি ঠাট্টা মনে করেন। এর জবাবে তিনি বলেন – ‘ঠাট্টার সম্পর্ককে. স্থায়ী করিবার. ইচ্ছা আমার নাই।'"
        },
        {
          "label": "গ",
          "question": "",
          "explanation": "উদ্দীপকের সামির মণ্ডল 'অপরিচিতা' গল্পের অনুপমের মামার প্রতিনিধিত্ব করে। 'অপরিচিতা' গল্পে অনুপমের মামা লোভী, স্বার্থান্বেষী, নৈতিকতা বর্জিত এবং মূল্যবোধহীন মানুষ। তিনি অনুপম ও তার মায়ের জীবনে অভিভাবকের ভূমিকায় থাকায় অনুপমের বিয়ের ব্যাপারে সমস্ত সিদ্ধান্ত নেন। কন্যা হিসেবে বেশি ধনীর কন্যার তার অপছন্দ তবে কন্যার পিতাকে এমন হতে হবে যে মেয়ের জন্য সর্বস্ব দিয়ে দিবে। শম্ভুনাথ সেনের একমাত্র মেয়ে কল্যাণীর সঙ্গে অনুপমের বিয়ে ঠিক হলে বিয়ের দিন তিনি সোনা ও গহনা পরখ করার জন্য সেকরা নিয়ে যান, যা তার বিবেকহীন, নীতিবোধশূন্য, নিচু মানসিকতার পরিচায়ক। উদ্দীপকে সামির মণ্ডল তার সদ্য ডাক্তারি পাশ করা ছেলে আয়েজের জন্য ঘটকের মাধ্যমে যৌতুকের বিনিময়ে বিয়ে ঠিক করেন। তার মধ্যে হীন যৌতুকলোভী মানসিকতা প্রকাশ পেয়েছে। আলোচ্য গল্পের অনুপমের মামাও যৌতুক নিতে চেয়েছেন। তিনি সোনা, টাকা প্রভৃতি কতটুকু বা কী পরিমাণ হবে তা পাকাপাকি ঠিক করে নেন। তাই বলা যায়, লোভী ও হীন মানসিকতার দিক দিয়ে উদ্দীপকের সামির মণ্ডল 'অপরিচিতা' গল্পের অনুপমের মামার চারিত্রিক বৈশিষ্ট্যকে প্রতিনিধিত্ব করে।"
        },
        {
          "label": "ঘ",
          "question": "",
          "explanation": "উদ্দীপকের আয়েজ 'অপরিচিতা' গল্পের অনুপমের চেয়ে ব্যক্তিত্বসম্পন্ন, সাহসী ও প্রতিবাদী কারণ সে তার পিতার হীন কর্মকাণ্ডের বিরুদ্ধে গিয়ে পরিবারের সবাইকে যৌতুকের কুফল সম্পর্কে সচেতন করে। 'অপরিচিতা' গল্পে অনুপম এমএ পাশ করা শিক্ষিত যুবক হওয়া সত্ত্বেও তার নিজস্ব সিদ্ধান্ত নেওয়ার ক্ষমতা নেই এবং তার ব্যক্তিত্ব বিকশিত হয়নি। সে তার মা এবং মামার হাতের পুতুলমাত্র। ফলে দেখা যায়, অনুপমের বিয়ের সময় তার মামা যৌতুক দাবি এবং কনের গায়ের সোনা খুলে পরীক্ষা করানোর সময়ও সে কোনো প্রতিবাদ করে না। সে মামার সিদ্ধান্ত এবং মতামতকেই বেদবাক্য বলে মেনে নেয়। এতে করে কল্যাণীর পিতা শম্ভুনাথ সেন তার মেয়েকে অনুপমের সাথে বিয়ে দিতে অস্বীকৃতি জানান কারণ তিনি বুঝতে পারেন অনুপম ব্যক্তিত্বহীন পুরুষ। উদ্দীপকে আয়েজ, ব্যক্তিত্বসম্পন্ন, সাহসী ও প্রতিবাদী। সে ডাক্তারি পাশ করে দেশে আসলে তার বাবা ঘটকের মাধ্যমে যৌতুকের বিনিময়ে ছেলের বিয়ে ঠিক করেন। আয়েজ মায়ের কাছে সব জানতে পেরে পরিবারের সকলকে - যৌতুকের কুফল সম্পর্কে সচেতন করে তোলে। সবাই আয়েজের কথায় নিজেদের ভুল বুঝতে পেরে যৌতুক ছাড়াই বিয়ের আয়োজন করে। 'অপরিচিতা' গল্পে অনুপম তার মামার যৌতুকলোভী মনোভাবকে সমর্থন করে। যৌতুককে সে বিয়ের অংশ জ্ঞান করে। এছাড়াও বিয়ের আসরে তার মামার গহনা পরীক্ষার সময়ও সে নির্বিকার থাকে। কিন্তু উদ্দীপকের আয়েজ সাহসী, সচেতন ও ব্যক্তিত্ববান। সে তার বাবার বিরুদ্ধে গিয়ে যৌতুকের কুফল সম্পর্কে সবাইকে সচেতন করে। তাই বলা যায়, চারিত্রিক দিক বিচারে উদ্দীপকের আয়েজ 'অপরিচিতা' গল্পের অনুপমের চেয়ে ব্যক্তিত্বসম্পন্ন, সাহসী ও প্রতিবাদী।"
        }
      ]
    },
    {
      "number": "2",
      "uddipok": "সংক্রামক ব্যাধিতে আক্রান্ত হয় নাসির। সংক্রমণের ভয়ে পরিবারের সকলেই তার থেকে দূরে সরে যায়। এ সময় পাশের বাড়ির দরিদ্র মাঝির মেয়ে ঝুমা নাসিরের সেবায় এগিয়ে আসে। সে নিজের জীবনের ঝুঁকি নিয়ে সেবা-`শুশ্রুষা করে' নাসিরকে সুস্থ করে তোলে। নাসির কৃতজ্ঞতাবোধ থেকে ঝুমাকে বিয়ে করে কিন্তু তার পরিবার ঝুমাকে মেনে নেয় না। ঝুমাকে বাড়ি থেকে বের করে দিতে চাইলে নাসিরও ঝুমার সাথে বেরিয়ে আসে।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "'বিলাসী' গল্পের ন্যাড়া চার ক্রোশ পথ হেঁটে স্কুলে যেত।"
        },
        {
          "label": "খ",
          "question": "'অতিকায় হস্তী লোপ পাইয়াছে কিন্তু তেলাপোকা টিকিয়া আছে।'-ব্যাখ্যা করো।",
          "explanation": "“অতিকায় হস্তী লোপ পাইয়াছে কিন্তু তেলাপোকা টিকিয়া আছে।” বলতে হিন্দু সমাজের নানা বিধি-ব্যবস্থার কোনো রকম টিকে থাকার বিষয়টি বোঝানো হয়েছে। প্রাচীন হিন্দুসমাজে বেশ কিছু নিয়ম-নীতি, বিধি-ব্যবস্থা ছিল যা মানুষের স্বাভাবিকভাবে বেঁচে থাকার অধিকারকে হরণ করছিল। এসব বিধিব্যবস্থাকে সমাজ থেকে দূর করতে নানা বিপ্লব-সংগ্রাম করতে হয়েছিল সে সময়কার মানুষদের। কিন্তু এর মাঝেও কিছু কিছু রীতি এখনো টিকে আছে যাকে তেলাপোকার সাথে তুলনা করা হয়েছে। এমনভাবে টিকে থাকা না থাকবার মতোই। কেবল প্রচলিত রীতি-নীতি আর সমাজের রক্ষণশীলতার জোরে এসকল প্রথা ও এই কুসংস্কারাচ্ছন্ন সমাজের টিকে থাকা মোটেই গৌরবের নয়।"
        },
        {
          "label": "গ",
          "question": "",
          "explanation": "উদ্দীপকের নাসির চরিত্রের সাথে 'বিলাসী' গল্পের মৃত্যুঞ্জয়ের কৃতজ্ঞতা প্রকাশের দিক থেকে মিল রয়েছে। 'বিলাসী' গল্পে মৃত্যুঞ্জয় অসুস্থ হয়ে শয্যাশায়ী হয়ে পড়লে সাপুড়ের মেয়ে বিলাসী তাকে সেবা-শুশ্রুষা করে। প্রতিদানে মৃত্যুঞ্জয় বিলাসীকে বিয়ে করে কিন্তু রক্ষণশীল সমাজ তাদের এই অসম বিবাহ মেনে নেয়নি। মৃত্যুঞ্জয় সমাজের এসব বাঁধা উপেক্ষা করে বিলাসীকে নিয়ে মালোপাড়ায় বসবাস করা শুরু করে এবং জাত সাপুড়ে হয়ে যায়। উদ্দীপকে নাসির সংক্রামক ব্যাধিতে আক্রান্ত হলে পাশের বাড়ির দরিদ্র মাঝির মেয়ে ঝুমা তাকে সেবা করতে এগিয়ে আসে এবং জীবনের ঝুঁকি নিয়ে তাকে শুশ্রুষা করে সুস্থ করে তোলে। নাসির কৃতজ্ঞতাবোধ থেকে ঝুমাকে বিয়ে করে। কিন্তু তার পরিবার ঝুমাকে মেনে না নিলে এবং বের করে দিতে চাইলে নাসিরও ঝুমার সাথে বেরিয়ে আসে। 'বিলাসী' গল্পে বিলাসীর প্রতি কৃতজ্ঞতা থেকে মৃত্যুঞ্জয় তাকে বিয়ে করলে সমাজের চাপে সে বিলাসীকে নিয়ে অন্যত্র বসবাস শুরু করে এবং কায়স্থ জীবন ত্যাগ করে সে সাপুড়ের পেশা বেছে নেয়। তাই বলা যায়, কৃতজ্ঞতা প্রকাশের দিক থেকে উদ্দীপকের নাসিরের সাথে 'বিলাসী' গল্পের মৃত্যুঞ্জয়ের মিল রয়েছে।"
        },
        {
          "label": "ঘ",
          "question": "",
          "explanation": "মানব-মানবীর ভালোবাসার দিকটি উদ্দীপকে ও 'বিলাসী' গল্পে থাকার কারণে উক্তিটি যথার্থ। 'বিলাসী' গল্পে মৃত্যুঞ্জয় অসুস্থ হয়ে শয্যাশায়ী হয়ে পড়লে সাপুড়ে কন্যা বিলাসী তার সেবা-শুশ্রুষার ভার নেয়। বিলাসীর মানবিকতা, ভালোবাসা ও যত্নে মুগ্ধ হয়ে মৃত্যুঞ্জয় তাকে বিয়ে করে। একপর্যায়ে, অন্নপাপ ও জাত বিসর্জন দেওয়ার অভিযোগে সমাজের চাপের মুখে তারা গ্রাম ছেড়ে বসবাসের জন্য অন্যত্র চলে যায়। সেখানে তারা নিজেদের মতো সাপুড়ে পেশা বেছে নিয়ে জীবনযাপন করতে থাকে। উদ্দীপকে নাসির সংক্রামক ব্যাধিতে আক্রান্ত হলে যখন পরিবারের সবাই দূরে চলে যায় তখন পাশের বাড়ির দরিদ্র মাঝির মেয়ে ঝুমা নাসিরের সেবায় এগিয়ে আসে। সে নিজের জীবনের ঝুঁকি নিয়ে নাসিরকে সুস্থ করে তোলে। নাসির কৃতজ্ঞতাবোধ থেকে ঝুমাকে বিয়ে করলেও পরিবার ঝুমাকে মেনে নেয় না। ঝুমাকে বাড়ি থেকে বের করে দিতে চাইলে নাসিরও ঝুমার সাথে বেরিয়ে আসে। 'বিলাসী' গল্পে মৃত্যুঞ্জয় সাপুড়ের মেয়ে বিলাসীকে বিয়ে করে সমাজচ্যুত হয়। সমাজ ও সম্পত্তির মায়া ত্যাগ করে বিলাসীকেই আপন করে নিয়েছে সে। উদ্দীপকেও ঝুমাকে বিয়ে করে নাসিরকে পরিবার থেকে বের হয়ে যেতে হয়।"
        }
      ]
    },
    {
      "number": "3",
      "uddipok": "মা-বাবা হারা সায়মা বেড়ে ওঠে দূরসম্পর্কে এক চাচির কাছে। সায়মা বড়ো হলে পাশের গ্রামেই তার বিয়ে হয়। কিন্তু মাতাল স্বামীর অত্যাচার সহ্য করতে না পেরে সে চাচির কাছে চলে আসে। চাচি নিজের মেয়ের মতো সায়মাকে আগলে রাখে। সমাজের কুদৃষ্টি থেকে সায়মাকে রক্ষা করার জন্য সে রাতের বেলায় রামদা হাতে প্রহরীর মতো জেগে থাকে।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "মাসি-পিসি সালতি বেয়ে শহরে যেতেন।"
        },
        {
          "label": "খ",
          "question": "",
          "explanation": "প্রশ্নোক্ত উক্তিটিতে সম্ভাব্য আক্রমণ থেকে রক্ষা পেতে মাসি-পিসি নানারকম প্রস্তুতির দিকটি প্রকাশ পেয়েছে। 'মাসি-পিসি' গল্পে রাতের বেলা দুশ্চরিত্র ও লোভী প্রতিবেশী গোকুল আহ্লাদিকে তুলে নিতে কয়েকজন গুন্ডা-বদমাশকে পাঠায়। কিন্তু মাসি-পিসি দা-বঁটি হাতে তুলে নিয়ে প্রতিবেশীদের সহায়তায় তাদের তাড়িয়ে দেয়। তা সত্ত্বেও এ কুচক্রীরা রাতে আবারও আক্রমণ চালাতে পারে- এ আশঙ্কায় মাসি-পিসি নিরাপত্তার জন্য প্রস্তুতি নিয়ে রাখে। এ বিষয়টি বোঝাতে গল্পকার প্রশ্নোত্ত উক্তিটি করেন।"
        },
        {
          "label": "গ",
          "question": "",
          "explanation": "উদ্দীপকের সায়মার সাথে 'মাসি-পিসি' গল্পের আহ্লাদি চরিত্রের মিল পাওয়া যায়। 'মাসি-পিসি' গল্পে এতিম অসহায় মেয়ে আহ্লাদির জীবনের করুণ পরিণতি বিধৃত হয়েছে। মাসি-পিসির দায়িত্বশীলতায় বেড়ে ওঠা মেয়েটির বিয়ে হয় পাশের গ্রামের জুয়াড়ি, নেশাখোর লোভী জগুর সাথে। জগুও টাকার জন্য নানা সময়ে তার বউয়ের উপর শারীরিক ও মানসিক নির্যাতন চালায়। ফলে আহ্লাদি জগুর নির্যাতনের হাত থেকে বাঁচতে পুনরায় চলে যায় মাসি-পিসির কাছে। উদ্দীপকের সায়মা এতিম অসহায় হয়ে বেড়ে উঠতে থাকে দূরসম্পর্কিত এক চাচির কাছে। চাচি অত্যন্ত স্নেহভালোবাসায় ও মমত্বের বন্ধনে আগলে রেখে দায়িত্বশীলতার পরিচয় দিতে থাকে। সায়মার বিয়ে হয় পাশের গ্রামের এক মাতাল ও লোভী মানুষের সাথে। অত্যাচারী, মাতাল ও কঠোর হৃদয়ের অধিকারী স্বামীর নির্যাতন সহ্য করতে না পেরে সায়মা চলে আসে নির্ভরতার পরম আশ্রয় চাচির কাছে। চাচিও অত্যন্ত স্নেহ-মমতা-ভালোবাসা ও দায়িত্বশীলতায় বুদ্ধিদীপ্ত ভূমিকা পালন করতে থাকে অসহায় সায়মার প্রতি। 'মাসি-পিসি' গল্পে বাবা-মা হারা অসহায় আহ্লাদির প্রতি পরম দায়িত্বশীল ভূমিকা পালন করে থাকে দুইজন বিধবা মহিলা মাসি ও পিসি। সুতরাং উদ্দীপকের সায়মার সাথে 'মাসি-পিসি' গল্পের আহ্লাদি চরিত্রের মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকের চাচিই যেন 'মাসি-পিসি' গল্পের মাসি-পিসি' কেননা উভয় চরিত্রই দায়িত্বশীলতা ও মমত্বে এক ও অভিন্ন। 'মাসি-পিসি' গল্পে অসহায় আহ্লাদির প্রতি মাসি-পিসির দায়িত্বশীলতার পরিচয় পাওয়া যায়। এতিম অসহায় আহ্লাদি মাসি-পিসির পরম যত্ন ও দায়িত্বশীলতায় বড়ো হতে থাকে। বড়ো হলে পাশের গ্রামের জগুর সাথে তার বিয়ে হয়। লোভী, অত্যাচারী, জুয়াড়ি ও স্বার্থপর জগুর অত্যাচার সহ্য করতে না পেরে সে ফিরে আসে মাসি-পিসির কাছে। দায়িত্বশীল মাসি-পিসি আহ্লাদিকে বিরূপ পরিবেশ হতে রক্ষা করতে সাহসী ভূমিকা পালন করে। উদ্দীপকের এতিম অসহায় মেয়ে সায়মা বেড়ে উঠতে থাকে দূরসম্পর্কিত এক চাচির কাছে। বিয়ের উপযুক্ত সময়েই চাচি দায়িত্বশীলতার সাথে বিয়ে দেয় পাশের গ্রামের এক যুবকের সাথে। অল্পদিনেই সায়মা তার স্বামীর আসল পরিচয় পেয়ে যায়, যে কি না অত্যাচারী, লোভী ও মাতাল। স্বামীর শারীরিক ও মানসিক নির্যাতন সহ্য করতে না পেরে সায়মা চলে আসে চাচির কাছে। চাচিও অত্যন্ত ভালোবাসা ও দায়িত্বশীলতায় বুকে আগলে রাখে অসহায় মেয়েটিকে। প্রতিকূল পরিবেশ হতে সায়মাকে রক্ষা করতে চাচি সাহসিকতার সাথে রাতের আঁধারে পাহারায় লিপ্ত থাকে। উদ্দীপকের চাচি যেমন সায়মার প্রতি অকুণ্ঠ ভালোবাসা ও দায়িত্বশীলতার পরিচয় দিয়েছে অনুরূপভাবে আলোচ্য গল্পের মাসি ও পিসি এতিম অসহায় আহ্লাদির প্রতি ভালোবাসা ও দায়িত্বশীলতার অনন্য দৃষ্টান্ত স্থাপন করেছে। উভয়ই পুরুষশাসিত সমাজের বিরুদ্ধে সংগ্রামে লিপ্ত হয়েছে। তাই বলা যায়, প্রশ্নোক্ত মন্তব্যটি যৌক্তিক।"
        }
      ]
    },
    {
      "number": "4",
      "uddipok": "অকাল বন্যায় কৃষকের ফসলের ব্যাপক ক্ষতি হয়। এমন বিপদের সময় এলাকার সকল কৃষক স্থানীয় সংসদ সদস্যের কাছে যায় এবং তাঁর কাছে সাহায্য প্রার্থনা করে। সকলের কথা শুনে সংসদ সদস্য সবাইকে নতুন বীজের ব্যবস্থা করে দেন এবং আবার চাষাবাদ শুরু করতে বলেন। কয়েক মাসের মধ্যেই তাদের ঘরে আবা নতুন ফসল আসে এবং বিপদ থেকে মুক্তি পায়।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "আবুল ফজল বুদ্ধির মুক্তি সাহিত্য আন্দোলনের সাথে যুক্ত ছিলেন।"
        },
        {
          "label": "খ",
          "question": "'ওপরের হাত সব সময় নিচের হাত থেকে শ্রেষ্ঠ।'- কথাটি দ্বারা কী বোঝানো হয়েছে?",
          "explanation": "উপরের হাত এবং নিচের হাত এই উক্তিতে ব্যবহৃত হয়েছে সাহায্যকারী এবং সহায়তাপ্রাপ্তকারীর দৃষ্টিকোণ থেকে। এখানে \"উপরের হাত\" বোঝায় সাহায্য প্রদানকারী এবং \"নিচের হাত\" বোঝায় সাহায্য গ্রহণকারী। নবী হজরত মুহাম্মদ (সা.) এই উক্তির মাধ্যমে মানুষের মধ্যে দান এবং সহায়তার গুরুত্ব ও মর্যাদা তুলে ধরেছেন। যারা সাহায্য করে তাদের মর্যাদা বেশি এবং তাদের সাহায্যের মানে বড় বলে উল্লেখ করেছেন। এই উক্তিটি মানবিকতা ও দানের গুরুত্বকে নির্দেশ করে এবং সমাজে সাহায্য এবং সহানুভূতির মূল্য বৃদ্ধি করে।"
        },
        {
          "label": "গ",
          "question": "",
          "explanation": "উদ্দীপকটি 'মানব-কল্যাণ' প্রবন্ধে বর্ণিত মহানবি (স.) কর্তৃক একজন ভিক্ষুককে কুড়াল কিনে দেওয়ার ঘটনাকে স্মরণ করিয়ে দেয়। 'মানব-কল্যাণ' প্রবন্ধে লেখক ব্যক্তির আত্মমর্যাদার হানি ঘটে এমন সাহায্য-সহযোগিতা করাকে লেখক সংকীর্ণতার পরিচায়ক হিসেবে উপস্থাপন করেছেন। কেননা, ইসলাম ধর্মে ভিক্ষা করাকে নিরুৎসাহিত করতে বলা হয়েছে। আর তাই তো মহানবি (স.)-এর কাছে একজন ভিক্ষুক ভিক্ষা চাঁইতে এলে তিনি তাকে একটি কুড়াল কিনে দিয়েছিলেন। কারণ, ভিক্ষা করলে আত্মমর্যাদার অবনমন ঘটে। তাঁর উদ্দেশ্য ছিল, ভিক্ষুকটি যেন স্বাবলম্বনের মাধ্যমে মর্যাদাপূর্ণ জীবন অতিবাহিত করতে পারে। উদ্দীপকে সংসদ সদস্যের মধ্যে আমরা মানবিকতার দিকটির পাশাপাশি সমস্যা সমাধানের টেকসই চিন্তার প্রতিফলন দেখতে পাই। তিনি এলাকার কৃষকদের সমস্যা বিবেচনায় নিয়ে তাদেরকে শুধু সাহায্য করার মধ্যেই নিজেকে সীমাবদ্ধ রাখেননি বরং সমস্যার স্থায়ী সমাধানে অবদান রেখেছেন। এর মধ্যে দিয়ে তিনি কৃষকদের মর্যাদাপূর্ণ জীবন দান করেছেন। যেমনটি আমরা আলোচ্য প্রবন্ধে মহানবি (স.)-এর মধ্যেও দেখতে পাই। সে বিবেচনায় উদ্দীপকটি 'মানব-কল্যাণ' প্রবন্ধের এ ঘটনাকেই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "উদ্দীপকের সংসদ সদস্যের কর্মকাণ্ড 'মানব-কল্যাণ' প্রবন্ধে বর্ণিত প্রকৃত মানবকল্যাণের পথকে নির্দেশ করে, যা মূলত লেখকের মানসিকতারই প্রতিফলন। 'মানব-কল্যাণ' প্রবন্ধে প্রকৃত মানবকল্যাণ সম্পর্কে সুস্পষ্ট দিক নির্দেশ করা হয়েছে। কেবল আর্থিকভাবে সাহায্য-সহযোগিতা করতে পারাকেই মানবকল্যাণ বলা যায় না। অসহায়, অসচ্ছল মানুষকে স্বাবলম্বনের মধ্য দিয়ে আত্মনির্ভরশীল করে গড়ে তুলতে পারলেই সত্যিকার মানবকল্যাণ সম্ভব। কারণ দানখয়রাত করাকে মানবকল্যাণ মনে করাটা সংকীর্ণতার পরিচায়ক। উদ্দীপকে বন্যায় চরমভাবে ক্ষতিগ্রস্ত কৃষকগণ স্থানীয় সংসদ সদস্যের সহযোগিতায় ঘুরে দাঁড়িয়েছেন। সাংসদ চাইলে বন্যাকবলিত কৃষকদের কিছু টাকা দিয়েই দায়িত্ব সমাপ্ত করতে পারতেন কিন্তু তিনি তা না করে নতুন বীজের ব্যবস্থা ও পুনরায় চাষাবাদের পরামর্শদানের মাধ্যমে কৃষকদেরকে ঘুরে দাঁড়াতে সহযোগিতা করেছেন। তাঁর এহেন কাজে 'মানব-কল্যাণ' প্রবন্ধের লেখকের মানসিকতার প্রতিফলন ঘটেছে। 'মানব-কল্যাণ' প্রবন্ধে মানবকল্যাণের গতানুগতিক পন্থা অবলম্বন না করে প্রকৃত মানবকল্যাণের দিকে আহ্বান জানানো হয়েছে। মানবকল্যাণের নামে ভিক্ষাবৃত্তিকে উৎসাহিত করলে প্রকৃত মানবকল্যাণ ব্যাহত হয়। মানুষের দৃষ্টিভঙ্গিকে বদলে দিয়ে ভিখারি হাতকে কর্মের হাতিয়ার বানাতে হবে। উদ্দীপকের কৃষকদেরকে স্থানীয় সংসদ সদস্য যে সাহায্য ও সহযোগিতা করেছেন, তাতে উভয়েরই মর্যাদা অক্ষুণ্ণ থেকেছে। 'মানব-কল্যাণ' প্রবন্ধে লেখক এরূপ কর্মকেই প্রকৃত মানব-কল্যাণ বলেছেন। তাই বলা যায় যে, প্রশ্নোক্ত মন্তব্যটি যৌক্তিক।"
        }
      ]
    },
    {
      "number": "5",
      "uddipok": "'সাবাস, বাংলাদেশ, এ পৃথিবী অবাক তাকিয়ে রয়: জ্বলে পুড়ে-মরে ছারখার তবু মাথা নোয়াবার নয়।'",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "আঠারো বছর বয়স জানে রক্তদানের পুণ্য।"
        },
        {
          "label": "খ",
          "question": "'এ দেশের বুকে আঠারো আসুক নেমে।'- কবির এ প্রত্যাশা কেন?",
          "explanation": "আঠারো বছর বয়স হলো কৈশোর থেকে যৌবনে পদার্পণের সময়, যেখানে একজন তরুণের মধ্যে উদ্দীপনা, সাহসিকতা, ও আত্মবিশ্বাসের সমন্বয় ঘটে। এই বয়সের তরুণেরা জীবনের ঝুঁকি নিতে প্রস্তুত থাকে এবং সমাজে ইতিবাচক পরিবর্তন আনার জন্য প্রস্তুত থাকে। কবি এই বয়সের তরুণদের মধ্যে বিদ্যমান শক্তি ও উদ্দীপনাকে দেশের কল্যাণে কাজে লাগানোর জন্য আহ্বান জানিয়েছেন। তিনি চান, তরুণেরা যেন সমাজের অসঙ্গতি ও অন্যায়ের বিরুদ্ধে সোচ্চার হয় এবং একটি উন্নত ও সমৃদ্ধ দেশ গঠনে ভূমিকা রাখে।"
        },
        {
          "label": "গ",
          "question": "",
          "explanation": "উদ্দীপকে 'আঠারো বছর বয়স' কবিতার ফুটে ওঠা দিকটি হলো অধিকার প্রতিষ্ঠায় মরণপণ লড়াই। 'আঠারো বছর বয়স' কবিতায় কবি তরুণদের তীব্র প্রখর প্রাণশক্তির কথা বলেছেন। তারুণ্যশক্তিই জাতীয় চেতনার চালিকাশক্তি, আগামী দিনের নেতৃত্ব ও কর্ণধার। তাই তাদের সামনে যত রাধাবিপত্তি, অধীনতা ও বিপরীত শক্তি আসুক না কেন তারা ভয় পায় না। মরণপণ লড়াই করে অধিকার প্রতিষ্ঠা করার মানসিকতা ও আত্মত্যাগ তারুণ্যের ঐশ্বর্য। ব্যক্তি জীবন বা জাতীয় জীবনে কোনো অপশক্তিই তরুণদের পথকে রুখে দিতে পারে না, এগিয়ে যায় আপন শক্তিতে, আপন গৌরবে। উদ্দীপকের কবিতাংশে তারুণ্যশক্তির অপশক্তির বিরুদ্ধে তীব্র প্রতিবাদ ও অধিকার প্রতিষ্ঠায় আত্মত্যাগের মহিমা বিধৃত হয়েছে। তরুণদের এমন তীব্র সাহস, আত্মত্যাগ ও দেশপ্রেম পরিলক্ষণ করে সকলে বাহবা দিতে থাকে। বিস্মিত হয়ে তাকিয়ে থাকে পুরো পৃথিবীর মানুষ তরুণদের মহান স্বজাত্যবোধে। 'আঠারো বছর বয়স' কবিতাতেও তারুণ্যশক্তির মহান আত্মত্যাগ, স্বাধিকার প্রতিষ্ঠা ও মরণপণ লড়াইয়ের দিকটি ভাস্বর হয়ে আছে। তীব্র প্রতিবাদ, প্রতিরোধ, লড়াই ও আত্মত্যাগই এ তারুণ্যশক্তির প্রাণের ধর্ম। সুতরাং উদ্দীপকে 'আঠারো বছর বয়স' কবিতার ফুটে ওঠা দিকটি হলো স্বাধিকার প্রতিষ্ঠায় মরণপণ সংগ্রাম।"
        },
        {
          "label": "ঘ",
          "question": "",
          "explanation": "'জ্বলে পুড়ে-মরে ছাড়খার, তবু মাথা নোয়াবার নয়'- এই চরণে 'আঠারো বছর বয়স' কবিতার আকাঙ্ক্ষা প্রতিফলিত হয়েছে, কেননা তারুণ্যশক্তি স্বাধিকার প্রতিষ্ঠায় আত্মত্যাগের মহান চৈতন্য বুকে ধারণ করে। 'আঠারো বছর বয়স' কবিতায় নিজের জীবনের বয়ঃসন্ধিক্ষণের তীব্র প্রতিবাদ ও আত্মত্যাগের মহান ঐশ্বর্য ধারণ করেছেন। তারুণ্য শক্তির স্বদেশপ্রিয়তা, স্বাধিকারচেতনা ও অপশক্তির বিরুদ্ধাচরণ আলোচিত হয়েছে কবিতাটিতে। সমস্ত অন্যায়, অবিচার ও বৈষম্যকে পায়ে মাড়িয়ে সামনের দিকে নিরন্তর ছুটে চলা তরুণদের অন্যতম ধর্ম। প্রয়োজনে আত্মত্যাগের বিজয়মাল্য গড়ে গলে পড়তে দ্বিধান্বিত হয় না এই তরুণ সমাজ। উদ্দীপকের কবিতাংশে তারুণ্যশক্তির অফুরন্ত প্রাণশক্তি, তীব্র প্রতিবাদ ও স্বদেশপ্রিয়তার উদাহরণ উপস্থাপিত হয়েছে। অন্যায়, অবিচারের বিরুদ্ধে তরুণ সমাজ কখনোই মাথা নত করতে প্রস্তুত নয় বরং মরণপণ অকুতোভয়ে লড়ে যাওয়ার তীব্র বাসনা তাদের অন্তরে জাজ্বল্যমান। 'আঠারো বছর বয়স' কবিতাতেও তারুণ্যশক্তির দেশপ্রেম, প্রতিবাদ, দায়িত্বশীলতা ও মরণপণ সংগ্রামের দিকটি প্রধান হয়ে উঠেছে। তারুণ্যশক্তির কাছে দেশ ও জাতির অনেক প্রত্যাশা বিদ্যমান থাকায় তরুণ সমাজকে আত্মত্যাগের মহিমায় বলীয়ান হয়ে সমস্ত অধীনতাকে পায়ে মাড়িয়ে এগিয়ে যেতে হবে সামনে। উদ্দীপকের কবিতাংশে তরুণ সমাজের অন্যায়, অবিচার ও অধীনতার বিরুদ্ধে তীব্র প্রতিবাদ ও মরণপণ লড়াইয়ের দিকটি ভাস্কর হয়ে উঠেছে। তাই বলা যায়, উদ্দীপকে উল্লিখিত পঙ্ক্তিটিতে কবিতার আকাঙ্ক্ষা প্রতিফলিত হয়েছে।"
        }
      ]
    },
    {
      "number": "6",
      "uddipok": "\"ধ্বংস দেখে ভয় কেন তোর? প্রলয় নূতন সৃজন বেদন। আসছে নবীন- জীবন হারা অ-সুন্দরে করতে ছেদন! তাই এমন কেশে বেশে! প্রলয় বয়েও আসছে হেসে! ভেঙে আবার গড়তে জানে সে চির সুন্দর!'",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "'নেহারি' শব্দের অর্থ দেখে বা প্রত্যক্ষ করে।"
        },
        {
          "label": "খ",
          "question": "'মম এক হাতে বাঁকা বাঁশের বাঁশরী আর হাতে রণ-তূর্য।'-ব্যাখ্যা করো।",
          "explanation": "অন্তরে প্রেম, ভালোবাসা, আবেগও থাকবে আবার প্রয়োজনে শত্রুর বিরুদ্ধে যেকোন সময়ে চড়াও হতে হবে এটাই তারুণ্য। বিদ্রোহী কবি কাজী নজরুল ইসলাম মুলত তারুণ্যের নানাবিধ শক্তি বোঝাতে এ চয়নটি বিদ্রোহী কবিতায় ব্যবহার করেছেন।"
        },
        {
          "label": "গ",
          "question": "",
          "explanation": "পুরাতনকে ধ্বংসের মধ্য দিয়েই নতুনের সৃষ্টি হয় এই বার্তা বহনের দিক থেকে 'বিদ্রোহী' কবিতা ও উদ্দীপকের সাদৃশ্য রয়েছে। 'বিদ্রোহী' কবিতায় আত্মজাগরণে উন্মুখ কবি নিজের বিদ্রোহী সত্তার প্রকাশ ঘটিয়ে ঔপনিবেশিক সমাজব্যবস্থা ভেঙে দেওয়ার সংকল্প করেছেন। এ কবিতায় কিয়ামতের সময় ইস্রাফিলের শিঙ্গার মতো ধ্বংসের বার্তা দিয়ে গেছেন কবি। তবে ধ্বংসের বার্তা দেওয়ার পাশাপাশি নতুন এক সমাজব্যবস্থা তৈরি করার কথাও বলেছেন তিনি। পৃথিবীর সব নিপীড়ন ও অত্যাচার ধ্বংসের মাধ্যমে উৎপীড়িত মানুষের হাহাকারের অবসান করেই কবি শান্ত হবেন। উদ্দীপকে বলা হয়েছে জীর্ণ, ক্ষয়িষ্ণু, পুরোনো সমাজব্যবস্থা ধ্বংসের মধ্যেই রয়েছে নতুন সৃষ্টির বীজ। বিপ্লবের ধ্বংসলীলার পরেই নতুন সত্তা জন্ম নেয়। পুরোনো ও অসুন্দর দূর করতে দুর্বার গতিতে এগিয়ে আসে নতুন। মাঝখানে প্রলয়ের বেদনা সহ্য করতে হয় নতুন কিছু দেখার জন্যই। 'বিদ্রোহী' কবিতাতেও ধ্বংসের মাধ্যমে নতুন সমাজ সৃষ্টির কথাই বলা হয়েছে। এ দিক থেকে 'বিদ্রোহী' কবিতা ও উদ্দীপকের সাদৃশ্য লক্ষ করা যায়।"
        },
        {
          "label": "ঘ",
          "question": "\"উদ্দীপকের চেতনা আর 'বিদ্রোহী' কবিতার মর্মকথা প্রায় একই।\"-বিশ্লেষণ করো।",
          "explanation": "উদ্দীপকের চেতনা আর 'বিদ্রোহী' কবিতার চেতনা প্রায় একই' কেননা উভয় চেতনাতেই সমস্ত অনাচার, নিপীড়ন, অনিয়ম ও বৈষম্যবিরোধী শক্তির আবির্ভাবের দিকটি স্পষ্ট হয়ে উঠেছে। 'বিদ্রোহী' কবিতায় প্রতিটি শব্দই যেন অন্যায়ের বিরুদ্ধে কবির বিদ্রোহকে ধারণ করে আছে। যেখানে ব্রিটিশ ঔপনিবেশিক শাসন, শোষণ, নিপীড়ন ও অন্যায়ের বিরুদ্ধে কবির তীব্র প্রতিবাদ ও ক্ষোভ ব্যক্ত হয়েছে। যতদিন ঔপনিবেশিক শাসন ও শোষণের জাঁতাকল বন্ধ না হবে ততদিন পুরাতন, ধ্বংস ও অন্যায় শাসনের বিরুদ্ধে প্রাণপণ তীব্র প্রতিরোধের ভূমিকা থাকবে কবির স্বাধিকার নব চিন্তার মধ্যে। উদ্দীপকের কবিতাংশে বিধৃত হয়েছে ধ্বংস, মৃত্যু, জরা ও অনিয়মকে উপেক্ষা করে নতুন শক্তির জাগরণে স্বাধিকার প্রতিষ্ঠা করার তীব্র বাসনা। দীর্ঘদিনের চলতে থাকা সমস্ত শোষণ, নিপীড়ন ও বৈষম্যকে কখনোই প্রশ্রয় দেননি নতুন ও সুন্দরের পূজারি দেশপ্রেমিক বিদ্রোহী তারুণ্য শক্তি। ধ্বংস, মিথ্যা ও নিপীড়নের রথে চড়েই সমস্ত অপশক্তি ও অনিয়মকে রুখে দেওয়ার উদাত্ত বাসনা দেশপ্রেমিক তরুণদের মধ্যে রয়েছে। 'বিদ্রোহী' কবিতাতে সমস্ত অন্যায় ও ব্রিটিশদের অপশাসনের বিরুদ্ধে শক্ত প্রতিরোধের বলয় তৈরি করে অভিনব, বৈষম্যহীন ও শৃঙ্খলামূলক সমাজ প্রতিষ্ঠার দীপ্ত বাসনা বিধৃত হয়েছে। উদ্দীপকের কবিতাংশে সমস্ত অনিয়ম, কুসংস্কার, ও অপশাসনের বিরুদ্ধে নতুন শক্তির প্রকাশের দিকটি উপস্থাপিত হয়েছে। ধ্বংস, অনাচার, মিথ্যা ও নিপীড়নের রথে চড়েই এসব প্রথাকে নিশ্চিহ্ন করে উন্মোচন করবেন অভিনব দিগন্ত। তাই, উদ্দীপকের চেতনা ও কবিতার চেতনা প্রায় একই।"
        }
      ]
    },
    {
      "number": "7",
      "uddipok": "রত্নার সন্তানটি বিশেষ চাহিদাসম্পন্ন 'অটিস্টিক'। স্বামীর আকস্মিক মৃত্যুর পর সে গার্মেন্টস-এ কাজ নেয়। রত্নার মা ছেলের দেখাশোনা করে। হঠাৎ একদিন রত্নার বাকশক্তিহীন ছেলেটি কোথাও চলে যায়। পাগলপ্রায় রত্না সবকিছু ছেড়ে তার হারানো ছেলেকে খুঁজে চলেছে।",
      "tag": "AMC 25",
      "sub_questions": [
        {
          "label": "ক",
          "question": "সুফিয়া কামালের পৈতৃক নিবাস কোথায়?",
          "explanation": "সুফিয়া কামালের পৈতৃক নিবাস কুমিল্লায়।"
        },
        {
          "label": "খ",
          "question": "এ বসন্তে কবির পুষ্পসাজ না থাকার কারণ কী?",
          "explanation": "আনমনা কবির বসন্তের প্রতি ঔদাসীন্যের কারণে এ বসন্তে কবির পুষ্পসাজ নেই। বসন্তের আগমনে সমগ্র প্রকৃতি যেন নবরূপ লাভ করে। বাহারি ফুল আর পাতায় সজ্জিত হয় বৃক্ষরাজি। স্বভাবতই কবিরাও. বসন্ত-বন্দনায় মগ্ন হন। কিন্তু প্রিয়জনের বিয়োগব্যথায় কাতর কবির পক্ষে বসন্তকে বরণ করা সম্ভব হয়ে ওঠেনি। বাহারি ফুলে সুসজ্জিত হওয়ার পরিবর্তে করিমন শীতের রিক্ততাকেই অবলম্বন করেছেন, যা আলোচ্য পঙ্ক্তিটিতে কবি- ভক্তের প্রশ্নের মধ্য দিয়ে ফুটে উঠেছে।"
        },
        {
          "label": "গ",
          "question": "উদ্দীপকের সঙ্গে কবিতার ভাবগত সাদৃশ্য তুলে ধরো।",
          "explanation": "প্রিয়জন হারানোর শোকে রিক্ততার হাহাকার ও বর্তমানের প্রতি নিস্পৃহতার দিক থেকে উদ্দীপকের সঙ্গে 'তাহারেই পড়ে মনে' কবিতার ভাবগত সাদৃশ্য রয়েছে। 'তাহারেই পড়ে মনে' কবিতায় কবির ব্যক্তিজীবনের দুঃখময় ঘটনার ছায়াপাত ঘটেছে। তাঁর সাহিত্য সাধনার প্রধান সহায়ক ও উৎসাহদাতা স্বামী সৈয়দ নেহাল হোসেনের আকস্মিক মৃত্যুতে কবির জীবনে প্রচণ্ড শূন্যতা নেমে আসে। কবিমন আচ্ছন্ন হয়ে যায় রিক্ততার হাহাকারে। তাই বসন্ত এলেও উদাসীন কবির অন্তর জুড়ে রিক্ত শীতের করুণ বিদায়ের বেদনা। উদ্দীপকের রত্না একজন গার্মেন্টস কর্মী। স্বামীর মৃত্যুর পর একমাত্র সন্তানকে নিয়ে তার জীবনযুদ্ধ শুরু হয়। বিশেষ চাহিদাসম্পন্ন 'অটিস্টিক' ও বাশক্তিহীন ছেলেটিও একদিন হারিয়ে যায়। সন্তান হারানোর শোকে পাগলপ্রায় রত্না সবকিছু ছেড়ে ছেলেকে খুঁজে বেড়াচ্ছে। প্রিয়জন হারানোর বেদনার এ দিকটি 'তাহাকেই পড়ে মনে' কবিতায় কবির মনোভাবেও লক্ষ করা যায়। তিনিও প্রিয়জন তথা স্বামীকে হারিয়ে বর্তমান কর্মকান্ডে নিস্পৃহতার পরিচয় দিয়েছেন।"
        },
        {
          "label": "ঘ",
          "question": "'প্রিয়জন হারানোর বেদনা কবিতা এবং উদ্দীপকে ভিন্নভাবে উপস্থাপিত।'-তোমার মত দাও।",
          "explanation": "ছেলে হারানো রত্নার পাগলপ্রায় হয়ে যাওয়ার বিপরীতে স্বামীর মৃত্যুশোকে কবির মগ্ন থাকার বিষয়টি পুরোপুরি সাদৃশ্যপূর্ণ না হওয়ায় আলোচ্য মন্তব্যটিকে যথার্থ বলা যায়। 'তাহারেই পড়ে মনে' কবিতায় প্রকৃতি ও মানবমনের সম্পর্কের একটি গুরুত্বপূর্ণ দিক তাৎপর্যময় অভিব্যক্তিতে পেয়েছে। বসন্ত প্রকৃতির অপরূপ সৌন্দর্য কবিমনে আনন্দের শিহরণ জাগানোর কথা থাকলেও প্রিয়জন হারানোয় কবি শোকাচ্ছন্ন। স্বামীকে হারিয়ে কবিমন আচ্ছন্ন হয়ে আছে রিক্ততার হাহাকারে। তাই বসন্ত এলেও উদাসীন কবির অন্তর জুড়ে রিক্ত শীতের করুণ বিদায়ের বেদনা। উদ্দীপকের রত্না একজন গার্মেন্টস কর্মী। স্বামীর আকস্মিক মৃত্যুতে তাকে এ পথে আসতে হয়েছে। একমাত্র সন্তানকে মায়ের কাছে রেখে সে কাজ করে। কিন্তু বাশক্তিহীন বিশেষ চাহিদাসম্পন্ন ছেলেটি কোথায় যেন হারিয়ে যায়। এতে সে পাগলপ্রায় হয়ে ছেলেকে খুঁজে বেড়ায়। উদ্দীপকের রত্না এবং 'তাহারেই পড়ে মনে' কবিতার কবি উভয়েই তাঁদের প্রিয়জন হারানোর বেদনায় শোকাচ্ছন্ন। রত্না পাগলপ্রায় হয়ে ঘুরে বেড়ালেও কবির পক্ষে তা সম্ভব নয়; তবে তিনি শোকাচ্ছন্ন হয়ে বসন্তের আগমনকেও উপেক্ষা করেন। তার নিস্পৃহতাই শোকের গভীরতা জানান দেয়। উপরিউক্ত আলোচনা শেষে তাই বলা যায় যে, 'প্রিয়জন হারানোর বেদনা কবিতা এবং উদ্দীপকে ভিন্নভাবে উপস্থাপিত' হয়েছে।"
        }
      ]
    },
    {
      "number": "8",
      "uddipok": "অবসর গ্রহণের পর গ্রামে ফিরে যান প্রফেসর মোহাম্মদ কামরুল। দীর্ঘ চাকরি জীবনের অভিজ্ঞতার আলোকে তিনি নিজ গ্রামে একটি কলেজ প্রতিষ্ঠা করতে চান; যেন গ্রামের ছেলেমেয়েরা মানসম্মত শিক্ষা লাভকরতে পারে। কিন্তু গ্রামের চেয়ারম্যান তাতে বাধা হয়ে দাঁড়ায়। কারণ গ্রামের ছেলেমেয়েরা শিক্ষিত হয়ে উঠলে সে তাদেরকে নিয়ন্ত্রণ করতে পারবে না, যা তার অস্তিত্বের জন্য হুমকি।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "রহিমার পেটে চৌদ্দটি প্যাঁচ।"
        },
        {
          "label": "খ",
          "question": "'ধান দিয়ে কী হইব, মানুষের জান যদি না থাকে?'- ব্যাখ্যা করো।",
          "explanation": "প্রশ্নোক্ত উক্তিটির মাধ্যমে রহিমার মধ্যে মাতৃত্ববোধ জেগে ওঠার দিকটি ফুটে উঠেছে। ক্ষমতা ও প্রতিপত্তি টিকিয়ে রাখতে মজিদ অমানবিক সব আচরণ করেছে প্রতিপক্ষের সাথে। তারই ধারাবাহিকতায় জমিলার মাঝে খোদাভীতি সৃষ্টি করতে এক ঝড়ের রাতে মজিদ তাকে মাজারে বেঁধে রেখে আসে। জমিলা সতীন হলেও রহিমার অন্তরে মাতৃত্ব বোধ সৃষ্টি হয়েছিল জমিলাকে কেন্দ্র করে। তাই সে জমিলার জন্য দুশ্চিন্তাগ্রস্ত হয়। অপরদিকে স্বার্থপর মজিদ শিলাবৃষ্টিতে ধান ক্ষতিগ্ৰস্ত হওয়ার বিষয়ে বেশি চিন্তিত থাকে। এ পর্যায়ে জমিলাকে কেন্দ্র করে রহিমার মাতৃসত্তার বিকাশটি পূর্ণতা অর্জন করে এবং প্রতিবাদী হয়ে উঠে সে প্রশ্নোক্ত উক্তিটি করে।"
        },
        {
          "label": "গ",
          "question": "",
          "explanation": "উদ্দীপকের প্রফেসরের সাথে 'লালসালু' উপন্যাসের আক্কাসের সাদৃশ্যপূর্ণ দিকটি হলো শিক্ষার আলো ছড়িয়ে দেওয়া। 'লালসালু' উপন্যাসে ধর্মব্যবসায়ী সুযোগসন্ধানী মজিদ অশিক্ষিত ও অসচেতন জনপদ মহব্বতনগর গ্রামে আধিপত্য ও সম্পদের পাহাড় গড়ে তুলেছে। এ গ্রামের মানুষদেরকে শিক্ষার আলোয় উদ্ভাসিত করতে আগ্রহ প্রকাশ করে শিক্ষিত যুবক আক্কাস। এক্ষেত্রে বড়ো বাধা হয়ে দাঁড়ায় 'মাজার ব্যবসায়ী মজিদ। সে আক্কাসের স্কুল প্রতিষ্ঠার পরিকল্পনা নস্যাৎ করে দেয়। উদ্দীপকে প্রফেসর মোহাম্মদ কামরুল দীর্ঘ চাকরি জীবন থেকে অবসর গ্রহণের পর নিজ গ্রামে ফিরে যান। সেখানে ফিরে তিনি একটি কলেজ প্রতিষ্ঠা করতে চান যেখানে ছেলেমেয়েরা মানসম্মত শিক্ষা পাবে। কিন্তু কামরুল সাহেবের কলেজ প্রতিষ্ঠাকে বাধাগ্রস্ত করে গ্রামের চেয়ারম্যান কেননা গ্রামের ছেলেমেয়েরা শিক্ষিত হয়ে উঠলে সে তাদের আর নিয়ন্ত্রণ করতে পারবে না। 'লালসালু' উপন্যাসের আক্কাসও গ্রামে স্কুল প্রতিষ্ঠা করতে চায়। কিন্তু তার স্কুল প্রতিষ্ঠাকে বাধাগ্রস্ত করে মজিদ ও খালেক ব্যাপারী। কেননা স্কুল প্রতিষ্ঠিত হলে তাদের স্বার্থ উদ্ধার হবে না। এদিন থেকে উদ্দীপকের প্রফেসরের সাথে 'লালসালু' উপন্যাসের আক্কাসের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দেশ্যগত মিলই উদ্দীপকের চেয়ারম্যান ও উপন্যাসের মজিদ চরিত্র দুইটিকে পরস্পরের প্রতিনিধি করে তুলেছে- কেননা মহতী উদ্যোগে উভয় চরিত্রের স্বার্থে আঘাত আসে। 'লালসালু' উপন্যাসে কেন্দ্রীয় চরিত্র মজিদের ধর্মাশ্রয়ী মাজার ব্যাবসার চিত্র বিধৃত হয়েছে। জীবিকার সন্ধানে মজিদ নোয়াখালীর মহব্বতনগর গ্রামে কৌশলে মাজার ব্যবসায়ী বনে যায়। মজিদের প্রধান পুঁজি ছিল মহব্বতনগর. গ্রামের মানুষের অশিক্ষা, অসচেতনতা ও ধর্মান্ধতা। তাই সচেতন যুবক আক্কাসের স্কুল প্রতিষ্ঠাকে সে সবচেয়ে বড়ো বাধা মনে করে। উদ্দীপক প্রফেসর মোহাম্মদ কামরুলের কলেজ প্রতিষ্ঠার মতো মহতী উদ্যোগের বড়ো বাধা হয়ে দাঁড়ায় স্থানীয় চেয়ারম্যান। কেননা, এটি তার স্বার্থে ও আধিপত্যে আঘাত এনে দেয়। কলেজে পড়াশোনা করে গ্রামের ছেলেমেয়েরা সুশিক্ষিত হয়ে উঠলে তাদের মধ্যে সচেতনতা বৃদ্ধি পাবে, ছেলেমেয়েরা হয়ে পড়বে নিয়ন্ত্রণহীন। তাই সে কলেজ প্রতিষ্ঠায় বাধা হয়ে দাঁড়ায়। উদ্দীপকের চেয়ারম্যান নিজের দীর্ঘদিনের আধিপত্য ও অবস্থান টিকিয়ে রাখতে প্রফেসরের মহতী উদ্যোগ কলেজ প্রতিষ্ঠাকে মেনে নিতে পারে নি। একইভাবে উপন্যাসের মজিদও আক্কাসের মহতী উদ্যোগ স্কুল প্রতিষ্ঠাকে নানা কৌশলে বাধাগ্রস্ত করেছে। চেয়ারম্যান ও মজিদ উভয় চরিত্রের উদ্দেশ্য হলো নিজেদের আধিপত্য ও ক্ষমতা টিকিয়ে রাখা। এদিক থেকে উদ্দীপকের চেয়ারম্যান ও 'লালসালু' উপন্যাসের মজিদ পরস্পর পরস্পরের প্রতিনিধি।"
        }
      ]
    },
    {
      "number": "9",
      "uddipok": "নিরুদ্দেশ আলাল মিয়া হঠাৎ দরবেশের বেশ ধরে গ্রামে ফিরে আসে। সে গ্রামের লোকদের মাঝে প্রচার করতে থাকে তার বসতভিটায় গায়েবি মাজার উঠেছে। গায়েবি মাজার ওঠার খবরে গ্রামের মানুষ এসে ভিড় করতে লাগল। সকলের ভক্তি ও দান-দক্ষিণায় আলাল মিয়ার সম্পদ ও সুনাম বৃদ্ধি পেতে থাকে। মাজার বিশ্বাসী মানুষের সংখ্যা বৃদ্ধির পাশাপাশি আলাল মিয়া গ্রামের মানুষের অদৃশ্য নিয়ন্ত্রক হয়ে ওঠে।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "প্রাচীন কবরটি মোদাচ্ছের পিরের বলে মজিদ প্রচার করে।"
        },
        {
          "label": "খ",
          "question": "",
          "explanation": "উদ্দীপকের আলাল মিয়ার সাথে 'লালসালু' উপন্যাসের সাদৃশ্যপূর্ণ চরিত্র হলো ধর্মব্যবসায়ী মজিদ। 'লালসালু' উপন্যাসে উপন্যাসের কেন্দ্রীয় চরিত্র মজিদের প্রতারণা, ধর্মব্যাবসা ও আধিপত্য বিস্তারকারী হয়ে ওঠার নানা দিক উন্মোচিত হয়েছে। ভাগ্যান্বেষী মজিদ জীবিকার তাগিদে মহব্বতনগর গ্রামে গিয়ে মাজার ব্যাবসা প্রতিষ্ঠা করেন। সেখানকার অশিক্ষিত, অসচেতন ও ধর্মান্ধ মানুষ মাজারের প্রতি ও মজিদের প্রতি পরম ভক্তি-শ্রদ্ধা প্রদর্শন করে থাকে। উদ্দীপকের আলাল মিয়া কুসংস্কারাচ্ছন্ন সাধারণ মানুষের কাছে প্রচার করে বেড়ান যে তার বসতভিটায় মাটি ফেটে মাজার বের হয়েছে। এতে উৎসুক জনতা মেকি এই অলৌকিক মাজার দেখতে ভিড় জমায়। সময়ের বিবর্তনে মানুষের অন্ধবিশ্বাস ও দ্বানখয়রাতে বানানো মাজারটি খুবই চাকচিক্যময় হয়ে ওঠে, আর আলাল মিয়াও সম্পদশালী ও আধিপত্যবাদী মানুষে পরিণত হয়। 'লালসালু' উপন্যাসের কেন্দ্রীয় চরিত্র মজিদ, সে ভাগ্যান্বেষী হয়ে ঘুরতে ঘুরতে একপর্যায়ে মহব্বতনগর গ্রামে নানা কৌশলে আধিপত্য বিস্তারকারী মাজার ব্যবসায়ী বনে যায়। লোকদের সহযোগিতা, দানখয়রাত ও ভক্তি-শ্রদ্ধাতে মজিদের অবস্থান অনড় ও মজবুত হয়ে যায়। গ্রামের মানুষের অশিক্ষা, কুসংস্কার ও অসচেতনতায় মজিদ নিজের অবস্থাকে আরও পাকাপোক্ত করতে সক্ষম হয়। সুতরাং উদ্দীপকের আলাল মিয়ার সাথে 'লালসালু' উপন্যাসের ধর্মব্যবসায়ী মজিদের সাদৃশ্য রয়েছে।"
        },
        {
          "label": "গ",
          "question": "",
          "explanation": "উদ্দীপকের আলাল মিয়ার সাথে 'লালসালু' উপন্যাসের সাদৃশ্যপূর্ণ চরিত্র হলো ধর্মব্যবসায়ী মজিদ। 'লালসালু' উপন্যাসে উপন্যাসের কেন্দ্রীয় চরিত্র মজিদের প্রতারণা, ধর্মব্যাবসা ও আধিপত্য বিস্তারকারী হয়ে ওঠার নানা দিক উন্মোচিত হয়েছে। ভাগ্যান্বেষী মজিদ জীবিকার তাগিদে মহব্বতনগর গ্রামে গিয়ে মাজার ব্যাবসা প্রতিষ্ঠা করেন। সেখানকার অশিক্ষিত, অসচেতন ও ধর্মান্ধ মানুষ মাজারের প্রতি ও মজিদের প্রতি পরম ভক্তি-শ্রদ্ধা প্রদর্শন করে থাকে। উদ্দীপকের আলাল মিয়া কুসংস্কারাচ্ছন্ন সাধারণ মানুষের কাছে প্রচার করে বেড়ান যে তার বসতভিটায় মাটি ফেটে মাজার বের হয়েছে। এতে উৎসুক জনতা মেকি এই অলৌকিক মাজার দেখতে ভিড় জমায়। সময়ের বিবর্তনে মানুষের অন্ধবিশ্বাস ও দ্বানখয়রাতে বানানো মাজারটি খুবই চাকচিক্যময় হয়ে ওঠে, আর আলাল মিয়াও সম্পদশালী ও আধিপত্যবাদী মানুষে পরিণত হয়। 'লালসালু' উপন্যাসের কেন্দ্রীয় চরিত্র মজিদ, সে ভাগ্যান্বেষী হয়ে ঘুরতে ঘুরতে একপর্যায়ে মহব্বতনগর গ্রামে নানা কৌশলে আধিপত্য বিস্তারকারী মাজার ব্যবসায়ী বনে যায়। লোকদের সহযোগিতা, দানখয়রাত ও ভক্তি-শ্রদ্ধাতে মজিদের অবস্থান অনড় ও মজবুত হয়ে যায়। গ্রামের মানুষের অশিক্ষা, কুসংস্কার ও অসচেতনতায় মজিদ নিজের অবস্থাকে আরও পাকাপোক্ত করতে সক্ষম হয়। সুতরাং উদ্দীপকের আলাল মিয়ার সাথে 'লালসালু' উপন্যাসের ধর্মব্যবসায়ী মজিদের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের গায়েবি মাজারের অনুসারীরা যেন মহব্বতনগর গ্রামেরই বাসিন্দা- কেননা, উভয় গ্রামের বাসিন্দাদের মধ্যেই ধর্মান্ধতা, মাজার পূজারি ও অজ্ঞতা বিদ্যমান। বিশিষ্ট কথাসাহিত্যিক 'সৈয়দ ওয়ালীউল্লাহর 'লালসালু' উপন্যাসটি ধর্মব্যাবসার ও কুসংস্কারাচ্ছন্নতার এক অনন্য দলিল। অভুক্ত ভাগ্যান্বেষী মজিদ একপর্যায়ে নোয়াখালীর মহব্বতনগর গ্রামে গিয়ে কৌশলে এক অজ্ঞাত নামের কবরকে মাজারে পরিণত করে। গ্রামের অশিক্ষিত, অসচেতন ও ধর্মান্ধ উৎসুক জনতা ক্রমান্বয়ে মাজারে এসে দানখয়রাত করতে থাকে ও সর্বদায় ভক্তি-শ্রদ্ধায় উপাসনায় রত থাকে। উদ্দীপকের নিরুদ্দেশ আলাল মিয়া দরবেশ বেশে অকস্মাৎ গ্রামে ফিরে এসে গায়েবি মাজারের প্রচারণা চালায়। তার ভিটেমাটিতে ওঠা গায়েবি মাজার স্বচক্ষে দেখার জন্য গ্রামের অনেক উৎসুক জনতা ভিড় করে। সাধারণ মানুষের অন্ধবিশ্বাস, অজ্ঞতা, অসচেতনতা আর ভক্তি-শ্রদ্ধাকে কাজে লাগিয়ে আলাল মিয়া বনে যায় সম্পদশালী ও আধিপত্যকামী। অনুরূপভাবে মাজারও হয়ে ওঠে ভক্তি-শ্রদ্ধা আর উপাসনার অন্যতম পবিত্র স্থান। গ্রামের সাধারণ মানুষই বর্তমানে আলাল মিয়ার গায়েবি মাজারের প্রাণস্পন্দন উদ্দীপকের গায়েবি মাজারের অনুসারীরা যেমন অত্যন্ত ভক্তি-শ্রদ্ধা ও দানখয়রাতে মাজারকে প্রাচুর্যময় করে গড়ে তুলেছে অনুরূপভাবে মহব্বতনগর গ্রামের সাধারণ মানুষজনও মজিদের মাজারে ভক্তি-শ্রদ্ধা- উপাসনা করে অর্থ প্রদানে জাঁকজমক ও প্রাণবন্ত করে রাখে। তাই বলা যায়, প্রশ্নোক্ত মন্তব্যটি যৌক্তিক।"
        }
      ]
    },
    {
      "number": "10",
      "uddipok": "জামান সাহেব জনদরদি মানুষ। ছিন্নমূল একটি পরিবারকে তিনি নিজের জায়গায় থাকতে দেন। কয়েক বছর যেতে না যেতেই আশ্রিত পরিবারটি জামান সাহেবের জায়গাটি নিজের বলে দাবি করে। ফলে জামান সাহেবের সাথে ওই পরিবারের শুরু হয় চরম দ্বন্দ্ব। পরিবারটি গোপন পরিকল্পনা করে জামান সাহেবকে হত্যা করে ফেলে এবং জায়গাটি স্থায়ীভাবে দখল করে নেয়।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "পলাশির যুদ্ধে নবাব সিরাজউদ্দৌলার পক্ষে পঞ্চাশ হাজার সৈন্য ছিল।"
        },
        {
          "label": "খ",
          "question": "'আমরা এমন কিছু করলাম যা ইতিহাস হবে।'- ব্যাখ্যা করো।",
          "explanation": "‘সিরাজউদ্‌দৌলা’ নাটকের দ্বিতীয় অঙ্কের তৃতীয় দৃশ্যে ইংরেজ সেনাপতি রবার্ট ক্লাইভ এ উক্তিটি করেছিলেন বাংলাকে চিরকালের জন্য নিজেদের নিয়ন্ত্রণে নিতে যাচ্ছেন, এমন প্রত্যাশা থেকে।  সিরাজউদ্‌দৌলাকে সিংহাসনচ্যুত করে বাংলার সিংহাসন করায়ত্ত করতে চান বিশ্বাসঘাতকের দল। তাই নিজ নিজ সংকীর্ণ স্বার্থকে বাস্তবে রূপদান করার জন্য তারা ইংরেজদের সঙ্গে একটি ঘৃণ্য চুক্তি করেন। এ ঘটনার মাধ্যমেই পাক-ভারত উপমহাদেশে ইংরেজদের দীর্ঘ শাসনের বীজ রোপিত হয়। চুক্তিপত্রে এক এক করে জগৎশেঠ, মীর জাফর, রাজবল্লভ সবাই স্বাক্ষর দেন। এই চুক্তির মাধ্যমে বাংলার পরাধীনতার পথ অবারিত হয়। ক্লাইভ এ ঘটনাকে নিজের বিজয় বলে মনে করেন। সত্যিই তিনি ইতিহাস করেছিলেন বাংলায় ব্রিটিশ শাসনের শক্ত ভিত তৈরিতে।"
        },
        {
          "label": "গ",
          "question": "",
          "explanation": "উদ্দীপকের পরিবারের সাথে 'সিরাজউদ্দৌলা' নাটকের ইংরেজদের সাদৃশ্য রয়েছে। 'সিরাজউদ্দৌলা' নাটকে নবাব, ইংরেজদেরকে বাংলায় বাণিজ্য করার অনুমতি দিয়েছিলেন। কিন্তু ইংরেজরা বাণিজ্যের পাশাপাশি বাংলায় লুটতরাজে লিপ্ত হয় এবং বিভিন্ন অঞ্চলে জোরপূর্বক দখল করতে থাকে। এমনকি তারা দেশের শাসনক্ষমতা ও রাজনীতিতেও হস্তক্ষেপ করা শুরু করে। এভাবেই নবাবের সাথে দ্বন্দ্বের জের ধরে একসময় তারা নবাবের বিরুদ্ধে সরাসরি যুদ্ধ পরিচালনা করে এবং অন্যায়ভাবে নবারকে হত্যা করে। উদ্দীপকে জনদরদি জামান সাহেব ছিন্নমূল একটি পরিবারকে নিজের জায়গায় থাকতে দেন। কিন্তু পরিবারটি কয়েক বছর পর জায়গাটি নিজেদের বলে দাবি করে। এতে জামান সাহেবের সাথে পরিবারটির দ্বন্দ্ব সৃষ্টি হয়। পরিবারটি একসময় জামান সাহেবকে পরিকল্পিতভাবে হত্যা করে এবং স্থায়ীভাবে জায়গাটি দখল করে নেয়। 'সিরাজউদ্দৌলা' নাটকে ইংরেজরা যেমন বাইরে থেকে এসে নবাবকে হত্যা করে বাংলা দখল করেছিল, ঠিক তেমনভাবে উদ্দীপকের পরিবারটিও আশ্রিত জায়গায় থেকে জামান সাহেবকে হত্যা করে তাঁর জায়গাটি দখল করেছে। এক্ষেত্রে উভয় গোষ্ঠীই অন্যায়, অত্যাচার, ভোগদখল, হত্যা এবং শোষণের প্রতীক। তাই বলা যায় যে, উদ্দীপকের পরিবারের সাথে 'সিরাজউদ্দৌলা' নাটকের। ইংরেজদের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের জামান সাহেবের সাথে শুধু আশ্রিত পরিবারটি বিশ্বাসঘাতকতা করেছে, কিন্তু 'সিরাজউদ্দৌলা' নাটকে সিরাজের সাথে ইংরেজরাসহ তাঁর দরবারের দায়িত্বশীল ও তাঁর কাছের অনেক মানুষজন বিশ্বাসঘাতকতা করায় উভয়ের পরিণতি এক হলেও প্রেক্ষাপট ভিন্ন। 'সিরাজউদ্দৌলা' নাটকে নবাব সিরাজউদ্দৌলার কারণে ইংরেজদের স্বার্থসিদ্ধি না হওয়ায় তিনি ছিলেন তাদের চক্ষুশূল। সিরাজের বড়ো খালা ঘসেটি বেগম এবং সিপাহসালার মিরজাফরও তাঁকে সহ্য করতে পারতেন না। অন্যান্য দায়িত্বশীল: ব্যক্তিবর্গও নিজেদের লোভ ও স্বার্থের কারণে, সিরাজের পতন কামনা করতেন। ফলে সবাই সম্মিলিতভাবে বিশ্বাসঘাতকতা করে যুদ্ধে সিরাজকে পরাজিত করে এবং তাঁকে অন্যায়ভাবে হত্যা করা হয়। উদ্দীপকের জামান সাহেব ছিন্নমূল একটি পরিবারকে নিজের জায়গায় আশ্রয় দেন। কিন্তু কয়েক বছর পর পরিবারটি জামান সাহেবের জায়গাটি নিজের বলে দাবি করে এবং তাঁর সাথে দ্বন্দ্বে লিপ্ত হয়। এমনকি একসময় তারা পরিকল্পিতভাবে জামান সাহেবকে হত্যা করে এবং জায়গাটি স্থায়ীভাবে দখল করে নেয়। 'সিরাজউদ্দৌলা' নাটকে সিরাজের পতন ও হত্যাকাণ্ডের পিছনে ছিল তাঁর ক্ষমতালোভী আপনজন, অমাত্যগণ ও স্বদেশি-বিদেশি উভয় পক্ষের সম্মিলিত চক্রান্ত ও কূটকৌশল। কিন্তু উদ্দীপকের জামান সাহেবের হত্যাকান্ড সংঘটিত হয়েছে কেবল আশ্রিত পরিবারটির দ্বারা। তারা শুধু. একটি জায়গার মালিকানার লোভে এ কাজ করেছে। কিন্তু 'সিরাজউদ্দৌলা' নাটকে সিরাজকে হত্যা করা হয়েছিল বিপুল অর্থসম্পদ ও বাংলার শাসন ক্ষমতার লোভে। অর্থাৎ, উভয় চরিত্রের পরিণতি এক হলেও প্রেক্ষাপট ভিন্ন। তাই আলোচ্য মন্তব্যটিকে আমি সত্য বলে মনে করি।"
        }
      ]
    },
    {
      "number": "11",
      "uddipok": "গাজী সাহেব মৃত্যুর পূর্বে ছোটো ছেলে জাবিরকে তার কোম্পানির পরিচালক পদে দায়িত্ব দিয়ে যান। বড়ো ছেলে জাফরের পরিবর্তে ছোটো ভাইকে পরিচালক পদে দায়িত্ব অর্পণ করায় বড়ো ছেলে ভীষণ ক্ষুব্ধ হয়ে ওঠে। এরই ধারাবাহিকতায় জাফর ভাড়াটে খুনির সাহায্যে ছোটো ভাই জাবিরকে হত্যা করায়।",
      "tag": "AMC 25",
      "sub_questions": [
        {
          "label": "ক",
          "question": "",
          "explanation": "মোহাম্মদি বেগ দশ হাজার টাকার বিনিময়ে সিরাজউদ্দৌলাকে হত্যা করতে রাজি হয়েছিল।"
        },
        {
          "label": "খ",
          "question": "\"শুভ কাজে অযথা বিলম্ব করা বুদ্ধিমানের কাজ নয়” - কে কী প্রসঙ্গে একথা বলেছিলেন? ",
          "explanation": "শুভ কাজে অযথা বিলম্ব করা বুদ্ধিমানের কাজ নয়—উক্তিটি মীরজাফর ক্লাইভের উদ্দেশে করেছিলেন। এখানে শুভ কাজ বলতে গোপন চুক্তিপত্রে সই করাকে বোঝানো হয়েছে। ইংরেজরা নবাব সিরাজউদ্দৌলাকে হটিয়ে মীরজাফরকে বাংলার নবাব বানানোর গোপন ষড়যন্ত্রে লিপ্ত হয়। মীরজাফর নবাব হওয়ার আশায় তাদের প্রস্তাবে সহজেই রাজি হয়ে যান। চুক্তি অনুযায়ী বাংলার নবাব হবেন মীরজাফর আর পরোক্ষভাবে দেশ চালাবে ইংরেজরা। বিশ্বাসঘাতক মীরজাফর এই গোপন ষড়যন্ত্রকে শুভ কাজ বলে আখ্যায়িত করেছিলেন এবং এই শুভ কাজে অযথা বিলম্ব করা বুদ্ধিমানের কাজ নয় বলে তিনি মন্তব্য করেছিলেন।"
        },
        {
          "label": "গ",
          "question": "",
          "explanation": "উদ্দীপকের জাফরের সাথে 'সিরাজউদ্দৌলা' নাটকের শওকতজজ্ঞা চরিত্রের মিল রয়েছে। 'সিরাজউদ্দৌলা' নাটকে নবাব সিরাজউদ্দৌলার বড়ো খালা ঘসেটি রেগমের পালক পুত্র হলো শওকতজঙ্গ। ঘসেটি বেগম শওকতজঙ্গকে নবাব বানিয়ে শাসনক্ষমতা নিজের হাতের মুঠোয় রাখতে চাইত। শওকতজা তার খালাতো ভাই সিরাজউদ্দৌলার বিরুদ্ধে যুদ্ধের প্রস্তুতি নিতে থাকে এবং তাঁকে হত্যা করে নিজে নবাব হওয়ার জন্য নানারকম কূটকৌশলের আশ্রয় নেয়। ঘসেটি বেগমসহ অন্যান্যরা তাকে সমর্থন দেয় ও সাহায্য করে। উদ্দীপকের জাফর তার ছোটো ভাই জাবিরের প্রতি প্রতিহিংসাপরায়ণ। তাদের বাবা গাজী সাহেব মৃত্যুর পূর্বে ছোটো ছেলে জাবিরকে তার কোম্পানির পরিচালক পদের দায়িত্ব দিয়ে যাওয়ায় বড়ো ভাই জাফর তা মেনে নিতে পারে না। ভীষণ ক্ষুব্ধ হয়ে যে ভাড়াটে খুনি দিয়ে ছোটো ভাই জাবিরকে খুন করায়। 'সিরাজউদ্দৌলা' নাটকে যেমন বড়ো ভাই শওকতজঙ্গ সিরাজউদ্দৌলাকে ক্ষমতাচ্যুত ও হত্যা করার পরিকল্পনা করেছিল, উদ্দীপকের জাফরও তেমনি জাবিরকে পরিকল্পিতভাবে হত্যা করে নিজে কোম্পানির মালিক হয়েছে। এক্ষেত্রে উভয়ের কর্মকাণ্ডের পিছনেই ছিল প্রতিহিংসা এবং ক্ষমতা ও অর্থসম্পদের লালসা। তাই এদিক থেকে উদ্দীপকের জাফরের সাথে 'সিরাজউদ্দৌলা' নাটকের শওকতজজ্ঞঙ্গ চরিত্রের মিল রয়েছে।"
        },
        {
          "label": "ঘ",
          "question": "",
          "explanation": "স্বার্থ চরিতার্থ করার জন্য উদ্দীপকের জাবিরকে খুন করিয়েছে তার আপন বড়ো ভাই, আর ক্ষমতার জন্য 'সিরাজউদ্দৌলা' নাটকে সিরাজের খুনের সাথে তাঁর আত্মীয়, অমাত্যবর্গ ও ইংরেজরা জড়িত। উভয়ের পরিণতি এক হলেও প্রেক্ষাপট ভিন্ন। 'সিরাজউদ্দৌলা' নাটকে বাংলার শেষ স্বাধীন নবাব সিরাজউদ্দৌলার করুণ পরিণতির ঘটনাবলি চিত্রিত হয়েছে। সিরাজের চারদিকে ঘিরে ছিল দেওয়াল। তাঁর কাছের মানুষ ঘসেটি বেগম, মিরজাফর, রায়দুর্লভ, রাজবল্লভ, জগৎশেঠ প্রমুখ ব্যক্তি তাঁর সাথে চরম বিশ্বাসঘাতকতা করেছিল। এর পরিণতিস্বরূপ পলাশির যুদ্ধে ইংরেজ বাহিনীর কাছে সিরাজের পরাজয় ঘটে এবং তিনি আটক হন। বন্দি অবস্থায় সবার অগোচরে লর্ড ক্লাইভ ও মিরজাফরপুত্র মিরনের নির্দেশে ঘাতক মোহাম্মদি বেগ সিরাজকে নৃশংসভাবে হত্যা করে। উদ্দীপকে গাজী সাহেবের ছোটো ছেলে জাবিরকে হত্যা করায় তার বড়ো ভাই জাফর। গাজী সাহেব জাফরকে কোম্পানির পরিচালক পদে দায়িত্ব না দিয়ে জাবিরকে দায়িত্বভার অর্পণ করায় সে প্রতিহিংসাপরায়ণ হয়ে ওঠে। একসময় জাফর ভাড়াটে খুনি দিয়ে আপন ছোটো ভাই জাবিরকে হত্যা করায় এবং নিজে সব সম্পত্তির মালিক হয়ে যায়। 'সিরাজউদ্দৌলা' নাটকে সিরাজের হত্যাকাণ্ডের পিছনে বহু মানুষের বহুরকম স্বার্থ জড়িত ছিল। কিন্তু উদ্দীপকের জাবিরের হত্যাকাণ্ডের পিছনে শুধু তার বড়ো ভাই জাফরের স্বার্থ জড়িত ছিল। উদ্দীপকের জাবিরের মৃত্যুর কারণ ছিল কেবল তার কোম্পানির মালিকানা অধিগ্রহণ। কিন্তু সিরাজের মৃত্যুর সাথে তৎকালীন বাংলার স্বাধীনতা ও সার্বভৌমত্ব জড়িয়ে ছিল। অর্থাৎ উভয় ক্ষেত্রে পরিণতি এক হলেও প্রেক্ষাপট ছিল ভিন্ন। তাই আলোচ্য মন্তব্যটিকে আমি সত্য বলে মনে করি।"
        }
      ]
    }
  ]
}