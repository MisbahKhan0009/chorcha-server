{
  "title": "ঝিনাইদহ ক্যাডেট ২০২৪",
  "subtitle": "বাংলা (11)",
  "questions": [
    {
      "number": "1",
      "uddipok": "কুসুমপুর গ্রামের আহাদ আলির একমাত্র কন্যা মাহিমার বিয়ে ঠিক হয় পাশের গ্রামের সৌদি প্রবাসী আরাফাতের সাথে। সে দেশে আরাফাতের নিজস্ব শপিংমল রয়েছে। মেয়ের গহনাগাটি ও নগদ বিশ লাখ টাকা যৌতুক হিসেবে ধার্য হয়। বিয়ের আসরে পাঁচ লাখ টাকা বাকি থাকে এবং পরে দেওয়া হবে এই প্রতিশ্রুতি দেওয়া সত্ত্বেও বরপক্ষ বিয়ের আসর থেকে উঠে যেতে চায়। বিয়ের আসরে পাত্র আরাফাত হঠাৎ হুংকার দিয়ে বলে, এই বিয়ে হবে। আমার টাকার প্রয়োজন নেই। অবশেষে মাহিমা ও আরাফাতের শুভ বিবাহ সম্পন্ন হয়।",
      "tag": "JCC 24",
      "sub_questions": [
        {
          "label": "ক",
          "question": "কার নিষেধ আমান্য করে অনুপম কানপুরে এসেছে?",
          "explanation": "মামার নিষেধ অমান্য করে অনুপম কানপুরে এসেছে।"
        },
        {
          "label": "খ",
          "question": "'এটা আপনারই রাখিয়া দিন'- এ কথা দ্বারা কী বোঝানো হয়েছে?",
          "explanation": "বরপক্ষের হীন মানসিকতার কারণে কৌশলী এবং অপমানসূচক প্রশ্নোক্ত মন্তব্যটি করেছিলেন কল্যাণীর বাবা শম্ভুনাথ সেন। বিয়ের আসরে কন্যা সম্প্রদানের কাজ স্থগিত রেখে বরের মামা সেকরা দিয়ে কন্যার বাবার দেওয়া গহনা যাচাই করার মতো হীন কাজ করেন। সেকরা দ্বিধাহীনভাবে জানায় কনের সমস্ত গহনাই খাঁটি। শুধু একজোড়া এয়ারিং খাদপূর্ণ এবং বিলাতি। সেটি আশীর্বাদের সময় বরের মামা কন্যাকে দিয়েছিলেন। এ কারণে কৌশলে বরপক্ষকে অপমান করতে কনের বাবা সেটি বরের মামাকে ফেরত দেন এবং প্রশ্নোক্ত মন্তব্যটি করেন।"
        },
        {
          "label": "গ",
          "question": "উদ্দীপকে 'অপরিচিতা' গল্পের কোন দিকটি প্রতিফলিত হয়েছে? ব্যাখ্যা করো।",
          "explanation": "জাউদ্দীপকে 'অপরিচিতা' গল্পের যৌতুকপ্রথার দ্রিকটি প্রতিফলিত হয়েছে। 'অপরিচিতা' গল্পে অনুপমের সঙ্গে কল্যাণীর বিয়ে ঠিক হয়। যথাসময়ে বরযাত্রীও যায় তাদের বাড়িতে। কিন্তু অনুপমের মামা বিয়ের আগেই পণের গহনা যাচাই করে দেখতে চায়। এমনকি গহনা যাচাই করার জন্য বাড়ি থেকে সেকরাও সঙ্গে করে নিয়ে যায় সে। তার এমন হীন আচরণ দেখে কল্যাণীর বাবা অসম্মানিত বোধ করেন এবং বিয়ে ভেঙে দেন। উদ্দীপকে কুসুমপুর গ্রামের আহাদ আলির মেয়ে মাহিমার বিয়ে ঠিক হয় পাশের গ্রামের সৌদি প্রবাসী আরাফাতের সাথে। সে দেশে আরাফাতের নিজস্ব শপিংমল রয়েছে। বিয়েতে মেয়ের গহনা ছাড়াও নগদ বিশ লক্ষ টাকা যৌতুক হিসেবে ধার্য করা হয়। যেটা অনাদায়ে বিয়ে ভেঙে যেতে বসে মহিমার। 'অপরিচিতা' গল্পেও কল্যাণীর বিয়ে বাবদ তার পিতার কাছে অনেক টাকা পণ এবং গহনা চাওয়া হয় এবং শেষ পর্যন্ত বিয়ের আগেই গহনার পরিমাপ ও সঠিকতা যাচাই করতে চাওয়ায় বিয়ে ভেঙে যায়।"
        },
        {
          "label": "ঘ",
          "question": "\"উদ্দীপকের আরাফাতের মতো যদি 'অপরিচিতা' গল্পের অনুপম সাহসী হতো তবে সমাজ থেকে যৌতুকের মতো কুপ্রথাগুলো বিলুপ্ত হয়ে যেত।\"- তোমার সুচিন্তিত মতামত ব্যক্ত করো।",
          "explanation": "\"উদ্দীপকের আরাফাতের মতো যদি 'অপরিচিতা' গল্পের অনুপম সাহসী হতো তবে সমাজ থেকে যৌতুকপ্রথার মতো কুপ্রথাগুলো বিলুপ্ত হয়ে যেতো।\"- মন্তব্যটি যথার্থ। 'অপরিচিতা' গল্পের অনুপম হচ্ছে বিশ শতকের দ্বিতীয় দশকের যুদ্ধসংলগ্ন সময়ের সেই বাঙালি যুবক, যে বিশ্ববিদ্যালয়ের উচ্চতর উপাধি অর্জন করেও ব্যক্তিত্বরহিত, পরিবারতন্ত্রের কাছে অসহায় পুতুলমাত্র। তাকে দেখলে মনে হয়, মায়ের কোলসংলগ্ন শিশু। অনুপম হচ্ছে ব্যক্তিত্বরহিত যুবক যে মা এবং মামার উপরে কথা বলতে পারে না এমনকি নিজের বিয়ে ভেঙে যাওয়ার সময়ও সে চুপ থাকে। উদ্দীপকে কুসুমপুর গ্রামের আহাদ আলির মেয়ে মহিমার সাথে পাশের গ্রামে সৌদি প্রবাসী আরাফাতের বিয়ে ঠিক হয়, যে বিয়েতে বরপক্ষ কন্যার পিতার কাছে নগদ বিশ লক্ষ টাকা ও গহনা চায় যৌতুক হিসেবে। কন্যার পিতা সব টাকা জোগাড় করলেও বিয়ের দিন পাঁচ লক্ষ টাকা বাকি থাকায় বরপক্ষ বিয়ের আসর থেকে উঠে যেতে চায় কিন্তু পাত্র আরাফাত বলে আমার টাকার প্রয়োজন নেই, এ বিয়ে হবে।'অপরিচিতা' গল্পে অনুপমের ব্যক্তিত্বহীনতা ফুটে উঠেছে। যে নিজের বিয়ের আগে মেয়েকে নিজের চোখে দেখার কথা বলার সাহসও পায় না। এমনকি যখন নিজের বিয়ে ভেঙে যায় যৌতুকের কারণে তখনো সে চুপ থাকে। অনুপম যদি উদ্দীপকের আরাফাতের মতো বলিষ্ঠ চরিত্রের অধিকারী হতো তাহলে অনুপমের বিয়ে ভেঙে যেত না এমনকি যৌতুকপ্রথার বিলুপ্তি ঘটত। কারণ, যে বিয়ে করবে সে যদি যৌতুক না- নেওয়ার পক্ষে থাকে তবে তার পরিবারের পক্ষে জোরপূর্বক কন্যাপক্ষের কাছ থেকে যৌতুক আদায় করা সম্ভব হয় না। সুতরাং, বলা যায় যে, উদ্দীপকের আরাফাতের মতো 'অপরিচিতা' গল্পের অনুপম যদি সাহসী হতো তাহলে যৌতুকের মতো ঘৃণ্য প্রথা বিলুপ্ত হয়ে যেত।"
        }
      ]
    },
    {
      "number": "2",
      "uddipok": "করি না বিচার জাতিধর্মের কোনো ভেদাভেদ ভাষা বর্ণের সবাই মানুষ এই পরিচয় হৃদয়ে নিরন্তর।",
      "tag": "JCC 24",
      "sub_questions": [
        {
          "label": "ক",
          "question": "সাপুড়েদের সবচেয়ে লাভের ব্যাবসা কী?",
          "explanation": "সাপুড়েদের সবচেয়ে লাভের ব্যবসা শিকড় বিক্রি করা।"
        },
        {
          "label": "খ",
          "question": "'একলা যেতে ভয় করবে না তো?'- উক্তিটি ব্যাখ্যা করো।",
          "explanation": "আম বাগানের জমাট বাঁধা অন্ধকারের মধ্য দিয়ে যেতে ভয় করবে কি না তা জানতে চেয়ে বিলাসী ন্যাড়াকে উদ্দেশ করে আলোচ্য উক্তিটি করেছে। দীর্ঘদিন মৃত্যুঞ্জয়ের দেখা না পেয়ে, তার মর-মর অবস্থার কথা জানতে পেরে তাকে দেখতে এসেছিল ন্যাড়া। ফেরার সময় পথ এমনকি নিজের হাতও দেখতে না পাওয়া জমাট অন্ধকারে আম বাগানের ভেতর দিয়ে আসতে যে কারো দারুণ-ভয় পাওয়ার কথা। বিলাসী সে বিষয়টি আঁচ করতে পেরে ন্যাড়ার কাছে জানতে চেয়েছে সে একা যেতে ভয় পাবে কি না।"
        },
        {
          "label": "গ",
          "question": "উদ্দীপকটি 'বিলাসী' গল্পের কোন বিষয়টি সাথে বৈসাদৃশ্যপূর্ণ? ব্যাখ্যা করো।",
          "explanation": "উদ্দীপকটি 'বিলাসী' গল্পের জাতিভেদের বিষয়টির বৈসাদৃশ্য লক্ষ করা যায়। 'বিলাসী' গল্পে বিলাসী এক বুড়ো মালোর মেয়ে যাদের পেশা হলো সাপ ধরা, সাপ খেলা দেখানো। মৃত্যুঞ্জয় যখন মরণাপন্ন অবস্থায় তখন বুড়ো সাপুড়ে এবং তার মেয়ে বিলাসী সেবাযত্ন করে তাকে সুস্থ করে তোলে। কিন্তু গ্রামের লোকজন মালোর মেয়ে বিলাসীর হাতে ভাত খাওয়াকে অন্নপাপ বলে এবং বিলাসীকে অনেক মারধার করে গ্রাম থেকে বের করে দেয় যার মাধ্যমে জাতিগত বিভেদ লক্ষ করা যায়। উদ্দীপকে বলা হয়েছে জাতপাত, ধর্ম, ভাষা কোনো কিছুই বিচার করা হয় না শুধু আমরা যে মানুষ এটাই সকলের আসল পরিচয়। অর্থাৎ মানুষের পরিচয় সে মানুষ। সে হিন্দু নাকি মুসলিম, কালো নাকি ফর্সা, ধনী না গরিব এসব কিছুই তার পরিচয় বহন করে না। কিন্তু 'বিলাসী' গল্পের সাথে উক্ত বিষয়টি সম্পূর্ণ বৈসাদৃশ্যপূর্ণ কারণ 'বিলাসী' গল্পে জাত-ধর্মের পরিচয় তুলে ধরা হয়েছে এবং বিলাসীকে সেই অনুযায়ীই পরিচিত করানো হয়েছে। সুতরাং উদ্দীপকের সাথে 'বিলাসী' গল্পের উপরিউক্ত বৈসাদৃশ্য রয়েছে।"
        },
        {
          "label": "ঘ",
          "question": "উদ্দীপকটি 'বিলাসী' গল্পের তাৎপর্য বহন করে কী?- মন্তব্যটি বিশ্লেষণ করো।",
          "explanation": "উদ্দীপকটি 'বিলাসী' গল্পের তাৎপর্য সম্পূর্ণভাবে বহন না করলেও আংশিকভাবে বহন করে। 'বিলাসী' গল্পে দুই মানব-মানবীর প্রেমের সম্পর্ক তুলে ধরা হয়েছে। যেখানে জাতি, ধর্ম, বর্ণের শিকল ছিড়ে বিলাসী ও মৃত্যুঞ্জয়ের ভালোবাসা ফুটে উঠেছে। গল্পে বিলাসীকে নিচু জাতের বলে অন্যায়ভাবে মারধর করে গ্রাম থেকে বের করে দেওয়া হয়। পরবর্তী সময়ে মৃত্যুঞ্জয় ধর্ম ত্যাগ করে বিলাসীকে বিয়ে করে কিন্তু তাদের সুখের সংসার অকালে নষ্ট হয়ে যায় সাপে কামড়ে মৃত্যুঞ্জয়ের মৃত্যুর ফলে। এছাড়াও স্বামীর প্রতি ভালোবাসার কারণে বিলাসী স্বেচ্ছামৃত্যুর পথ বেছে নেয়। উদ্দীপকে জাতধর্মের উপরে মানুষকে স্থান দেওয়া হয়েছে। মনুষ্যবোধই মানুষের সবচেয়ে বড়ো পরিচয়। ভাষা, বর্ণ, জাতি এসবের উর্ধ্বে মানুষকে ভালোবেসে মানবতার জয়গান গাওয়া হয়েছে উদ্দীপকে। 'বিলাসী' গল্পে বর্ণিত হয়েছে ব্যতিক্রমধর্মী দুই মানব-মানবীর চরিত্রের অসাধারণ প্রেমের মহিমা, যা ছাপিয়ে উঠেছে জাতিগত বিভেদের সংকীর্ণ সীমা। এছাড়াও গল্পে আরও ফুটে উঠেছে সমাজের অনুদারতা ও রক্ষণশীলতা, জীবনের নিষ্ঠুর ও অশুভ চেহারা। কিন্তু উদ্দীপকে দেখা যায় জাতধর্মের কথা না ভেবে আমরা যে সকলে মানুষ এই পরিচয় তুলে ধরার কথা বলা হয়েছে। যেটা 'বিলাসী' গল্পের একটি অংশের সাথে সাদৃশ্যপূর্ণ। কারণ 'বিলাসী' গল্পে শুধু জাতিগত বিভেদের কথা বলা হয়নি আরও অনেক বিষয় নিয়ে আলোচনা করা হয়েছে। যেমন বিলাসী চরিত্রের কর্মনিপুণ, বুদ্ধিমতী ও সেবাব্রতী গুণ। আলোচনার প্রেক্ষিতে বলা যায়, উদ্দীপকে 'বিলাসী' 'গল্পের একটি খণ্ডিত চিত্র ফুটে উঠলেও বর্ণপ্রথা ও জাতিভেদের বৈষম্য ভুলে মানবতার যে বার্তা প্রদান করতে চাওয়া হয়েছে সে দৃষ্টিকোণ হতে উদ্দীপকটি 'বিলাসী' গল্পের তাৎপর্য বহন করে।"
        }
      ]
    },
    {
      "number": "3",
      "uddipok": "ভয়াবহ বন্যার কবলে ঘরবাড়ি, খেতের ফসল, গবাদি পশু সব হারিয়ে অসহায় হয়ে পড়ে যমুনা তীরের শরাফাত আলি। খেতের ফসল বিক্রি করে সে সংসার চালাত। সরকারি সাহায্য যা পেয়েছিল তাও শেষ হয়ে গেছে। নিরুপায় শরাফত আলি তার বাল্যবন্ধু আড়তদার করিম মিয়ার কাছে সাহায্য প্রার্থনা করে। করিম মিয়া শরাফত আলিকে আড়তে একটা কাজে লাগিয়ে দেয়। এর ফলে শরাফত তার পায়ের নিচে মাটির সন্ধান পায়।",
      "tag": "JCC 24",
      "sub_questions": [
        {
          "label": "ক",
          "question": "মানব-কল্যাণের প্রাথমিক সোপান রচনা কার দায়িত্ব?",
          "explanation": "মানব-কল্যাণের প্রাথমিক সোপান রচনা সমাজ আর রাষ্ট্রের দায়িত্ব।"
        },
        {
          "label": "খ",
          "question": "আমরা আজ চরম স্ববিরোধিতার যুগে বাস করছি।'- লেখক এ উক্তিটি কেন করেছেন? ব্যাখ্যা করো।",
          "explanation": "প্রশ্নটি উদ্দীপকের সাথে প্রাসঙ্গিক নয়।"
        },
        {
          "label": "গ",
          "question": "উদ্দীপকে প্রতিফলিত চিত্রটি 'মানব-কল্যাণ' প্রবন্ধের কোন দিকটিকে নির্দেশ করে? বুঝিয়ে দাও।",
          "explanation": "উদ্দীপকে প্রতিফলিত দিকটি 'মানব-কল্যাণ' প্রবন্ধের মানুষের সার্বিক মঙ্গলের প্রয়াসের দিকটি নির্দেশ করে। মানব-কল্যাণ হলো মানুষের সার্বিক মজঙ্গলের প্রয়াস। এ কল্যাণের লক্ষ্য হলো সকল অবমাননাকর অবস্থা থেকে মর্যাদাপূর্ণ অবস্থানে মানুষের উত্তরণ ঘটানো। করুণাবশত দানখয়রাত করাকে এখন অনেকে মানব- কল্যাণ বলে মনে করে কিন্তু এটা যে মনুষ্যত্বের অবমাননা এটা অনেকেই জানে না। উদ্দীপকের শরাফত আলি বন্যার কবলে ঘরবাড়ি, ফসলসহ সমস্ত কিছু হারিয়ে নিঃস্ব হয়ে পড়লে বাল্যবন্ধু আড়তদার করিম মিয়ার কাছের সাহায্য প্রার্থনা করেন। করিম মিয়া শরাফত আলিকে আড়তে কাজে লাগিয়ে নেয়। কাজ পেয়ে শরাফত আলি পায়ের নিচে মাটি ফিরে পায়। উদ্দীপকে 'মানব-কল্যাণ' প্রবন্ধের লেখকের চাওয়ার প্রতিফলন ঘটেছে। সাময়িক দানখয়রাত না করে করিম মিয়া শরাফত আলিকে একটি কাজের সুযোগ করে দিয়েছেন যার ফলে প্রকৃতপক্ষে মানব-কল্যাণ সাধিত হয়েছে। সুতরাং বলা যায় যে, উদ্দীপকে প্রতিফলিত চিত্রটি মানুষের সার্বিক মঙ্গলের প্রয়াসের দিকটিকে নির্দেশ করে।"
        },
        {
          "label": "ঘ",
          "question": "উদ্দীপকে প্রতিফলিত বিষয়টি 'মানব-কল্যাণ' প্রবন্ধের সমগ্র ভাবটি ধারণ করতে পেরেছে কি?- বিশ্লেষণ করো।",
          "explanation": "উদ্দীপকে মানব-কল্যাণের বিষয়টি প্রতিফলিত হয়েছে যা 'মানব- কল্যাণ' প্রবন্ধের সমগ্র ভাব ধারণ করতে পেরেছে বলে আমি মনে করি। মানব-কল্যাণ অলৌকিক কিছু নয়। এ এক জাগতিক মানবধর্ম। করুণাবশত দানখয়রাত করাকে এখন অনেকেই মানব-কল্যাণ বলে মনে করে। কিন্তু এতে যে মনুষ্যত্বের অবমাননা করা হয় এটা অনেকেরই জানা নেই। মানব-কল্যাণের সাথে Human Dignity এর অবিচ্ছেদ্য সম্পর্ক রয়েছে। মানব-কল্যাণ হচ্ছে মানুষের সার্বিক মঙ্গল কামনা করা। মানুষকে অবমাননাকর অবস্থা থেকে মর্যাদাপূর্ণ অবস্থায় উত্তরণ ঘটানো। উদ্দীপকের আলোচনায় দেখা যায়, শরাফত আলি ভয়াবহ বন্যার কবলে পড়ে তার সবকিছু হারিয়ে নিঃস্ব হয়ে যায়। যখন বেঁচে থাকার সমস্ত পথ বন্ধ হয়ে যায় তখন তার বন্ধু আড়তদার করিম মিয়ার কাছে যায় সাহায্যে জন্য। করিম মিয়া তখন শরাফত আলিকে তার আড়তে কাজ দেয়, এবং বেঁচে থাকার নতুন অবলম্বন খুঁজে দেয়। 'মানব-কল্যাণ' প্রবন্ধে লেখক মানব-কল্যাণ বলতে যা বুঝিয়েছেন তা হলো মানৰ-কল্যাণ হলো মানুষের সার্বিক মঙ্গল কামনা করা। কেউ ভিক্ষা বা সাহায্য চাইতে আসলে তাকে সম্মানজনক একটা কাজ দেওয়া, যাতে সে কাজ করার মাধ্যমে বাকি জীবন সম্মানের সাথে বেঁচে থাকতে পারে। কেননা, ভিক্ষা গ্রহণকারীর দীনতা তার সর্ব অবয়বে প্রতিফলিত হয়। উদ্দীপকেও 'মানব-কল্যাণ' প্রবন্ধের মানুষের সার্বিক কল্যাণ সাধনের প্রচেষ্টা দেখতে পাওয়া যায়। শরাফত আলি বাল্যবন্ধু করিম মিয়ার কাছে সাহায্যের জন্য গেলে সে সাময়িক দানখয়রাত না করে তাকে তার আড়তে কাজে লাগিয়ে দেন। এর ফলে শরাফত আলির সার্বিক মঙ্গল সাধিত হয় এবং শরাফত আলি অবমাননাকর অবস্থা থেকে মর্যাদাপূর্ণ অবস্থানে উত্তরিত হয়। সুতরাং বলা যায়, উদ্দীপকে প্রতিফলিত বিষয়টি 'মানব-কল্যাণ প্রবন্ধের সমগ্র ভাব ধারণ করতে পারে।"
        }
      ]
    },
    {
      "number": "4",
      "uddipok": "এবার ফেব্রুয়ারিতে আমি কাঁদবনা। মানুষ চোখের জলের ভাষা ভুলে গেছে ভোরের নির্মল শিশিরে আমি মেশাবনা নোনা জলের ঘ্রাণ। প্রভাতফেরিতে যাঁরা নগ্নপায়ে হাঁটবে তাদের পা যেন নোনা জলের স্বাদে তেতো না হয় তাদের বুকের বাতাস যেন ভারী না হয় করুণ দীর্ঘশ্বাসে।",
      "tag": "JCC 24",
      "sub_questions": [
        {
          "label": "ক",
          "question": "'বায়ান্নর দিনগুলো' রচনার স্মৃতিকথা কোন তারিখ থেকে শুরু হয়?",
          "explanation": "বায়ান্নর দিনগুলো' রচনার স্মৃতিকথা ১৫ই ফেব্রুয়ারি তারিখ থেকে শুরু হয়।"
        },
        {
          "label": "খ",
          "question": "'মাতৃভাষা' আন্দোলনে পৃথিবীতে এই প্রথম বাঙালিরাই রক্ত দিল'- উক্তিটি ব্যাখ্যা করো।",
          "explanation": "১৯৫২ সালের ২১শে ফেব্রুয়ারি বাংলাকে রাষ্ট্রভাষা করার দাবিতে বাঙালিরা জীবন বিসর্জন দেয়, যার প্রেক্ষিতে প্রশ্নোক্ত মন্তব্যটি করা হয়েছে। ১৯৪৭ সালের পর থেকে পাকিস্তানি শাসকরা উর্দুকে রাষ্ট্রভাষা করার জন্য মরিয়া হয়ে ওঠে। বাঙালিরা তার প্রতিবাদ করে। একপর্যায়ে বাঙালিদের প্রতিবাদে বিঘ্ন ঘটানোর জন্য পাকিস্তানি শাসকরা ১৪১ ধারা জারি করে। বাঙালিরা ১৪১-ধারা ভেঙে রাস্তায় মিছিল শুরু করলে পাকিস্তানিরা তাদের উপর গুলি চালায় এবং এতে অনেক মানুষ মারা যায়, এর প্রেক্ষিতেই উক্তিটি করা হয়েছে।"
        },
        {
          "label": "গ",
          "question": "উদ্দীপকে 'বায়ান্নর দিনগুলো' রচনার সাদৃশ্যপূর্ণ দিকটি তুলে ধরো।",
          "explanation": "ভাষার জন্য আত্মত্যাগের বিষয়টি তুলে ধরার দিক থেকে উদ্দীপকের সাথে 'বায়ান্নর দিনগুলো' রচনার সাদৃশ্য খুঁজে পাওয়া যায়। 'বায়ান্নর দিনগুলো' রচনায় দেখা যায় একুশে ফেব্রুয়ারিতে ঢাকায় বেশ কয়েকজন লোক গুলি খেয়ে মারা গেছে বলে লেখক খবর পান। তারা 'রাষ্ট্রভাষা বাংলা চাই', 'বাঙালিদের শোষণ করা চলবে না', 'শেখ মুজিবের মুক্তি চাই', 'রাজবন্দিদের মুক্তি চাই' ইত্যাদি স্লোগান দিয়ে ১৪১. ধারা ভেঙে সামনে এগিয়ে যাচ্ছিল। তাদের এই মিছিলে পুলিশ গুলি করে। লেখক এ খবর শুনে জেলে থাকা অবস্থাতেই চিন্তাযুক্ত হয়ে পড়েন কারণ কত লোক মারা গেছে তা বলা কঠিন। উদ্দীপকে ফেব্রুয়ারির প্রভাতফেরিতে কবি চোখের জল না ফেলার প্রতিজ্ঞা করেছেন। প্রভাতফেরিতে হাঁটার সময় মানুষ বাংলার সূর্যসন্তানদের আত্মত্যাগকে স্মরণ করে। দৃঢ় প্রতিজ্ঞার সাথে ভাষার জন্য লড়াই করা -বাঙালিরা জীবন দিয়েছিল। কবি তাতে শোকের দুর্বলতা আনতে চান না। 'বায়ান্নর দিনগুলো' রচনা এবং উদ্দীপক উভয় জায়গাতেই একুশের চেতনা প্রতিফলিত হয়েছে, এদিক থেকে উভয়েই সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপকটি 'বায়ান্নর দিনগুলো' রচনার সমগ্র ভাব ধারণ করতে ব্যর্থ হয়েছে।\"- মন্তব্যটির সত্যাসত্য যাচাই করো।",
          "explanation": "উদ্দীপকটি 'বায়ান্নর দিনগুলো' রচনার সমগ্র ভাবকে ধারণ করতে ব্যর্থ হয়েছে মন্তব্যটি আমার কাছে সত্য মনে হয়েছে। 'বায়ান্নর দিনগুলো' রচনাতে আমরা দেখতে পাই, বঙ্গবন্ধু শেখ মুজিবুর রহমানকে এক জেল থেকে আরেক জেলে স্থানান্তর করা হচ্ছে। জেলজীবনের প্রতি অতিষ্ঠ হয়ে তিনি সিদ্ধান্ত নিয়েছেন অনশন করার। সে সময়েই ১৯৫২ সালের ভাষা আন্দোলন সংঘটিত হয়। জেলে বসেই তিনি দেশের খবরাখবর নিতে থাকেন, দরদি এ নেতা প্রত্যয় ব্যক্ত করেন যে বাংলাকে রাষ্ট্রভাষা না করে পাকিস্তানি শাসকগোষ্ঠীর আর কোনো উপায় নেই। উদ্দীপকে প্রভাতফেরির কথা বলা হয়েছে। প্রভাতফেরির সময় কবি কোনো চোখের জল ফেলতে চান না। মানুষ আজকাল চোখের জলের ভাষা ভুলে গেছে। তাই জল ফেলে আত্মত্যাগকারী বাঙালিদের অসম্মান করতে চান না কবি। 'বায়ান্নর দিনগুলো' রচনায় বঙ্গবন্ধু শেখ মুজিবুর রহমানের জেলজীবনের চিত্র অঙ্কিত হয়েছে। ক্রমাগত জেলে থাকতে থাকতে তাঁর জীবন অসহনীয় হয়ে পড়েছিল, তবুও তিনি দেশের মানুষের কথা ভেবে গেছেন, অন্যায়-অত্যাচারের বিরুদ্ধে প্রতিবাদ করে গেছেন। একুশে ফেব্রুয়ারির ঘটনায় তিনি প্রত্যয় ব্যক্ত করেছেন যে বাংলাকে রাষ্ট্রভাষা না করে আর কোনো উপায় নেই। উদ্দীপকে শুধু একুশের চেতনার প্রতি মনোযোগ দেওয়া হয়েছে, বঙ্গবন্ধু শেখ মুজিবুর রহমানের জেলজীবনের কোনো ঘটনা সেখানে বর্ণিত হয়নি। তাই বলা যায়, প্রশ্নোত্তর মন্তব্যটি যথার্থ।"
        }
      ]
    },
    {
      "number": "5",
      "uddipok": "মরণ যেদিন দিনের শেষে আসবে তোমার দুয়ারে সেদিন তুমি কি ধন দিবে উহারে ? ভরা আমার পরানখানি সম্মুখে তার দিব আনি, শূন্য বিদায় করব না তো উহারে মরণ যেদিন আসবে তোমার দুয়ারে ।",
      "tag": "JCC 24",
      "sub_questions": [
        {
          "label": "ক",
          "question": "খরপরশা' শব্দের অর্থ কী?",
          "explanation": "'খরপরশা' শব্দের অর্থ ধারালো বর্শা।"
        },
        {
          "label": "খ",
          "question": "'ঠাঁই নাই, ঠাঁই নাই- ছোটো সে তরী' চরণটি দ্বারা কবি কী - বোঝাতে চেয়েছেন?",
          "explanation": "প্রশ্নোক্ত চরণটিতে মহাকালের প্রতীক সোনার তরীতে মানুষের কর্মের স্থান হলেও সেখানে ব্যক্তিমানুষের যে স্থান হয় না, সে বিষয়টিই ফুটে উঠেছে। ব্যক্তিমানুষের মৃত্যু অনিবার্য; তাকে রোধ করা সম্ভব নয়। কিন্তু ব্যক্তির কর্মফল বা অর্জনকে মৃত্যু স্পর্শ করতে পারে না। আর তাই সোনার তরীতে • কেবল কৃষকের সোনার ধানই ঠাঁই পায়, কিন্তু ব্যক্তিকৃষককে অপূর্ণতার বেদনা নিয়ে অপেক্ষা করতে হয় অনিবার্যভাবে মহাকালের স্রোতে বিলীন হওয়ার জন্য। মানুষ তার কর্মকে রেখে যায়, মানুষের স্থান হয় না এ নশ্বর। পৃথিবীতে। প্রশ্নোক্ত চরণটিতে ঠাঁই নাই কথাটির মাধ্যমে জীবনের এই অমোঘ সত্যটিকেই তুলে ধরা হয়েছে।"
        },
        {
          "label": "গ",
          "question": "উদ্দীপকে 'সোনার তরী' কবিতার কোন ভাবটি ব্যক্ত হয়েছে? ব্যাখ্যা করো।",
          "explanation": "উদ্দীপকে 'সোনার তরী' কবিতার ক্ষণস্থায়ী জীবনের কথা ব্যক্ত করা হয়েছে। 'সোনার তরী' কবিতাতে প্রকাশ পেয়েছে মানুষ অমরত্ব লাভ করতে চাইলেও মহাকাল তাকে সে সুযোগ দেয় না। মানুষ মাত্রই মরণশীল, সে বাঁচে তার কর্মের মধ্যে। তার ব্যক্তিসত্তা ও শারিরীক অস্তিত্ব। নিশ্চিতভাবেই মৃত্যুর অতল গহ্বরে হারিয়ে যায়। উদ্দীপকে বলা হয়েছে মরণ যেদিন দিনের শেষে দুয়ারে আসবে সেদিন তাকে কি উপহার দেবে। নিজের প্রাণ উপহার দিয়ে বিদায় করতে হবে তাকে। অর্থাৎ মৃত্যু যে অবধারিত সেটাই প্রকাশ করা হয়েছে। দুনিয়ার পিছনে ছুটতে ছুটতে আমরা ভুলে যাই অবধারিত সত্যের কথা। উদ্দীপকের সাথে 'সোনার তরী' কবিতায় এই ভাবটির মিল রয়েছে। 'সোনার তরী' কবিতাতেও লেখক বলেছেন মানুষের জীবন ক্ষণস্থায়ী কিন্তু তার সৃষ্ট কাজ চিরস্থায়ী, যা মানুষ আজীবন স্মরণ করবে।"
        },
        {
          "label": "ঘ",
          "question": "'মৃত্যু মানুষের জীবনের অনিবার্য পরিণতি।'- উদ্দীপক ও 'সোনার তরী' কবিতার আলোকে এই চিরায়ত সত্যটির স্বরূপ",
          "explanation": "'মৃত্যু মানুষের জীবনের অনিবার্য পরিণতি।'- উক্তিটি যথার্থ। 'সোনার তরী' কবিতায় নিবিড়ভাবে মিশে আছে কবির জীবনদর্শন। মহাকালের স্রোতে জীবন-যৌবন ভেসে যায় কিন্তু বেঁচে থাকে মানুষের সৃষ্ট সোনার ফসল। মানুষের ব্যক্তিসত্তা ও শারীরিক অস্তিত্বকে নিশ্চিতভাবে হতে হয় মহাকালের নিষ্ঠুর কালগ্রাসের শিকার। কারণ মানুষ মারা গেলে তার অস্তিত্ব শেষ হয়ে যায় কিন্তু তার সৃষ্টিসম্ভার অমরত্ব লাভ করে। উদ্দীপকে মানুষের ক্ষণস্থায়ী জীবনের কথা বলা হয়েছে। যে জীবনে মৃত্যু এসে কড়া নাড়ে। মৃত্যুকে খালি হাতে ফেরানোর ক্ষমতা আমাদের কারোর নেই। উপহারস্বরূপ নিজের জীবন দিতে হয়। 'সোনার তরী' কবিতায় নিঃসঙ্গ অপূর্ণতার বেদনা নিয়ে আসন্ন ও 'অনিবার্য মৃত্যুর প্রতীক্ষার ইঙ্গিত সম্পর্কে বলা হয়েছে। মৃত্যু চিরন্তন মানুষ চাইলেও অমর হতে পারে না। যদিও কৃষকরূপী কবি অমর হতে চান কিন্তু অনিবার্য মৃত্যু তার দুয়ারে দাঁড়িয়ে তাই তিনি শূন্য নদীর তীরে • মৃত্যুর প্রহর গোনেন। উদ্দীপকেও বলা হয়েছে যেদিন মৃত্যু আসবে সেদিন তাকে আর কোনোভাবেই প্রতিহত করা যাবে না। কারণ মৃত্যুই জীবনের একমাত্র সত্য। তাই মৃত্যু যখন দুয়ারে এসে দাঁড়াবে তখন অবধারিত ভাবেই তাকে নিজের জীবন উপহার দিতে হবে। এ কারণে বলা যায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "6",
      "uddipok": "তোমার হুকুমে রেল জাহাজের চাকা যে চলেনি আর, হাইকোর্টের বন্ধ দরজা খুলিবে সাধ্য কার। সেনাবাহিনীর অশ্বে চড়িয়া দন্ত-স্ফীত ত্রাস, কামান গোলার বুলেটের জোরে হানে বিষাক্ত শ্বাস। তোমার হুকুমে তুচ্ছ করিয়া শাসন ত্রাসণ ভয়, আমরা বাঙালি মৃত্যুর পথে চলেছি আনিতে জয়।",
      "tag": "JCC 24",
      "sub_questions": [
        {
          "label": "ক",
          "question": "'বিদ্রোহী' কবিতায় অর্ফিয়াসের ভালোবাসার পাত্রীর নাম কী?",
          "explanation": "'বিদ্রোহী' কবিতার অর্ফিয়াসের ভালোবাসার পাত্রীর নাম ইউরিডিস।"
        },
        {
          "label": "খ",
          "question": "'বিদ্রোহী' কবিতায় বিদ্রোহের মূল কারণ কী? ব্যাখ্যা করো।",
          "explanation": "পরাধীন ভারতবর্ষে ঔপনিবেশিক অপশক্তির বিনাশের জন্য কবি বিদ্রোহ করেছেন। কবি কাজী নজরুল ইসলাম জন্ম নিয়েছিলেন পরাধীন ভারতবর্ষে। জাতীয় জীবনের রাজনৈতিক টানাপোড়েন প্রভাবিত করেছিল সমাজকেও। ফলে সমাজ ছিল বৈষম্য। অশিক্ষা ও বিভাজনের বেড়াজালে আবদ্ধ। প্রাসঙ্গিকভাবেই তা দাগ কাটে কবিমনে। তিনি যেন কিছুতেই মেনে নিতে পারছিলেন না এ অচলায়তনকে। সংগত কারণেই সমাজ-সচেতন কবি লেখনী ধারণ করেন এর বিরুদ্ধে। তাই তাঁর বিদ্রোহ বৈষম্য ও পরাধীনতা বিরুদ্ধে এবং শান্তিকামী আর্তমানবতার পক্ষে।"
        },
        {
          "label": "গ",
          "question": "উদ্দীপকে 'বিদ্রোহী' কবিতার কোন দিকের প্রতিফলন ঘটেছে? ব্যাখ্যা করো।",
          "explanation": "উদ্দীপকে 'বিদ্রোহী' কবিতার বিদ্রোহ চেতনার দিকটির প্রতিফলন ঘটেছে। । 'বিদ্রোহী' কবিতায় পরাধীন ভারতবর্ষে ব্রিটিশ ঔপনিবেশিক শাসন- শোষণে স্বদেশের অবরুদ্ধ অবস্থা প্রত্যক্ষ করে ব্যথিত হয়েছিল কবি। সে সময় দেশে না ছিল মানুষের অধিকার, না ছিল মত প্রকাশের স্বাধীনতা; উলটা সাধারণ মানুষের উপর শোষণ-নির্যাতনের বিষয়ে কেউ কিছু বলতে গেলেই তাকে অত্যাচারিত ও নিপীড়িত হতে হয়েছে। সংগত কারণেই এমন বৈষম্য ও অচলায়তনের বিরুদ্ধে 'বিদ্রোহ' কবিতায় কবির দ্রোহ চেতনা ফুটে উঠেছে। উদ্দীপকের কবিতাংশে বাঙালির আপসহীন দৃঢ়চেতা মানসিকতার দিকটি ফুটে উঠেছে। তারা জয়ের জন্য জীবন পর্যন্ত দিতে পারে, তবু তাদের ন্যায্য অধিকার ছাড়বে না। দীর্ঘদিন ধরে অত্যাচারিত ও শোষিত হওয়ার কারণে মৃত্যুর ভয়কেও তার জয় করে ফেলেছে। উদ্দীপকের এই দ্রোহ চেতনা 'বিদ্রোহী' কবিতায় আরও পূর্ণতা পেয়েছে। তাই বলা যায়, উদ্দীপকে আলোচ্য কবিতার বিদ্রোহ মনোভাবের প্রতিফলন ঘটেছে।"
        },
        {
          "label": "ঘ",
          "question": "\"উদ্দীপকে 'বিদ্রোহী' কবিতার একটি বিশেষ দিকের প্রতিফলন ঘটেছে, পুরো বিষয় নয়।”- মন্তব্যটির যথার্থতা প্রমাণ করো।",
          "explanation": "উদ্দীপকে 'বিদ্রোহী' কবিতার দ্রোহ-চেতনার প্রতিফলন ঘটলেও পুরো বিষয়ের পরিপূর্ণ প্রতিফলন ঘটেনি। 'বিদ্রোহী' কবিতায় কবি দুর্মর দ্রোহের বাণী উচ্চারণ করেছেন। পরাধীন ও শৃঙ্খল এবং সামাজিক ভেদ-বৈষম্যের বিরুদ্ধে বিদ্রোহ করতে গিয়ে কবি বিধ্বংসী নানারূপে নিজেকে কল্পনা করেছেন। তিনি বুঝতে পেরেছিলেন, সাম্যের বাণী ঔপনিবেশিক ও লুটেরা শাসক শ্রেণির কর্ণগোচর হবে না। তাই কবি এই অত্যাচারী অপশক্তির বিরুদ্ধে অভিশাপ হয়ে ফিরে আসতে চান। তবে এই দ্রোহ চেতনার পিছনে সক্রিয় ছিল কবির প্রেম ভাবনা। কেননা, মানুষের প্রতি ভালোবাসা না থাকলে কেউ অন্যের দুঃখ-বেদনা নিজের মাঝে অনুভব করতে পারে না। কবি সর্বগ্রাসী বিদ্রোহী রূপ-ধারণ করেছেন মূলত প্রেমের দ্বারা অনুপ্রাণিত হয়েই। মানুষের প্রতি তাঁর অকৃত্রিম ভালোবাসাই তাঁকে দ্রোহের পথে চালিত করেছে। উদ্দীপকের কবিতাংশে অন্যায়-অবিচারের বিরুদ্ধে বিদ্রোহের বাণী উচ্চারিত হয়েছে। সমাজে জেঁকে বসা বৈষম্য ও অচলায়তন ভেঙে স্বাধীনতা অর্জনে কবি দৃঢ়প্রতিজ্ঞ। অন্যদিকে 'বিদ্রোহী' কবিতা প্রেম ও দ্রোহ দুটিই প্রকাশ পেয়েছে। কবিতায় বিদ্রোহের বীজ অঙ্কুরিত হয়েছে মানবপ্রেমকে কেন্দ্র করেই। তাঁর এই দ্রোহ আর্তমানবতার পক্ষে এবং পরাধীনতা ও বৈষম্যের বিরুদ্ধে আলোকবর্তিকা সদৃশ। উদ্দীপকে শুধু জুলুমের বিরুদ্ধে প্রতিরোধ প্রকাশ পেয়েছে। তাই বলা যায়, উদ্দীপকটিতে 'বিদ্রোহী' কবিতার শুধু দ্রোহ চেতনার প্রতিফলন ঘটেছে, প্রেম ও বিদ্রোহের সম্মিলিত প্রয়াস এখানে অনুপস্থিত। সুতরাং প্রশ্নোক্ত মন্তব্যটি যথার্থ।"
        }
      ]
    },
    {
      "number": "7",
      "uddipok": "রোহিঙ্গা আশ্রয় কেন্দ্রের এক গৃহবধূ জয়নব আজ চার বছর ধরে স্বামী ফিরে আসার প্রতীক্ষায় দিন গুণছে। বার্মার সামরিক জান্তা যখন তাদের ঘরবাড়ি জ্বালিয়ে দেয় তখন প্রাণভয়ে জয়নব ও তার পরিবারের বারোজন সদস্য বাংলাদেশে আশ্রয় গ্রহণ করে। বছর চারেক আগে তার স্বামী রফিক অবৈধ পথে মালয়েশিয়া পাড়ি জমায়। দীর্ঘ চার বছর তার কোনো খোঁজ নাই। কেউ বলে সাগরে ডুবে মরেছে, কেউ বলে জঙ্গলে পথ হারিয়েছে। জয়নব কোনো কথাই বিশ্বাস করে না। তার বিশ্বাস একদিন তার স্বামী ঠিকই ফিরে আসবে।",
      "tag": "JCC 24",
      "sub_questions": [
        {
          "label": "ক",
          "question": "সুফিয়া কামাল স্বশিক্ষায় শিক্ষিত হয়েছেন কীভাবে?",
          "explanation": "পারিবারিক নানা উত্থান-পতনের মধ্যে সুফিয়া কামাল স্বশিক্ষায় শিক্ষিত হয়েছেন।"
        },
        {
          "label": "খ",
          "question": "তাহারেই পড়ে মনে' কবিতাটিকে নাটকীয় গুণসম্পন্ন কবিতা বলা হয় কেন?",
          "explanation": "গঠনরীতির দিক থেকে 'তাহারেই পড়ে মনে' কবিতাটি সংলাপনির্ভর হওয়ায় কবিতাটিকে নাটকীয় গুণসম্পন্ন কবিতা বলা হয়। 'তাহারেই পড়ে মনে' কবিতাটিতে মূলত কবি ও কবি-ভক্তের মাঝে সংলাপের মধ্য দিয়ে নাটকীয়তা সৃষ্টি হয়েছে। এ নাটকীয়তাই কবিতাটির লক্ষণীয় বৈশিষ্ট্য। উল্লিখিত চরিত্র দুটির কথোপকথনের মাধ্যমে কবিতাটির বিষয়বস্তুর বিস্তৃতি ও ক্রমবিকাশ ঘটেছে। এর মধ্য দিয়ে কবি হৃদয়ের নিগূঢ় ভাব এখানে নাটকীয়ভাবে প্রকাশিত হয়েছে। এজন্য কবিতাটিকে নাটকীয় গুণসম্পন্ন বলা হয়।"
        },
        {
          "label": "গ",
          "question": "উদ্দীপকের জয়নব 'তাহারেই পড়ে মনে' কবিতায় কার প্রতিনিধি? আলোচনা করো।",
          "explanation": "উদ্দীপকের জয়নব 'তাহারেই পড়ে মনে' কবিতায় কবির প্রতিনিধিত্ব করে। 'তাহারেই পড়ে মনে' কবিতায় কবির স্বামী সৈয়দ নেহাল হোসেনের আকস্মিক মৃত্যুতে কবি ভেঙে পড়ে। সে কোনোভাবেই তাঁর স্বামীর কথা ভুলতে পারেন না। প্রকৃতির সৌন্দর্যও কবিমনে কোনো ছাপ ফেলতে পারে না। কবি সব সময় বেদনাতুর থাকে বিরহে। বসন্ত প্রকৃতির অপরূপ সৌন্দর্য কৰিমনকে আচ্ছন্ন করতে পারে না। কবির ব্যক্তিজীবনের দুঃখময় ছায়াপাত ঘটে কবিতায়। উদ্দীপকে জয়নব আজ চার বছর ধরে তার স্বামীর বাড়ি ফিরে আসার প্রতীক্ষায় দিন গুণছে। বার্মার সামরিক জান্তা যখন তাদের বাড়িঘর জ্বালিয়ে দেয় তখন প্রাণভয়ে জয়নব ও তার পরিবারের বারোজন সদস্য বাংলাদেশে আশ্রয় গ্রহণ করে। বছর চারেক আগে তার স্বামী অবৈধ পথে মালয়েশিয়ায় পাড়ি জমায়। অনেকে বলে সমুদ্রে ডুবে মরেছে কিন্তু জয়নব বিশ্বাস করে তার স্বামী ঠিকই ফিরে আসবে। অর্থাৎ জয়নব তার স্বামীকে কোনোভাবেই ভুলতে পারে না। যেটা 'তাহারেই পড়ে মনে' কবিতায় কবির প্রতিনিধিত্ব করে। কারণ, কবিও তাঁর স্বামীকে ভুলতে পারেন না কোনো মতে।"
        },
        {
          "label": "ঘ",
          "question": "\"প্রেক্ষাপট ভিন্ন হলেও উদ্দীপক ও 'তাহারেই পড়ে মনে' কবিতার অন্তরালে রয়েছে তীব্র বিরহ বেদনা।\"- মন্তব্যটি বিশ্লেষণ করো।",
          "explanation": "প্রেক্ষাপট ভিন্ন হলেও উদ্দীপক ও 'তাহারেই পড়ে মনে' কবিতার অন্তরালে রয়েছে তীব্র বিরহ বেদনা- মন্তব্যটি যথার্থ। 'তাহারেই পড়ে মনে' কবিতায় কবির ব্যক্তিজীবনের দুঃখময় ঘটনার ছায়াপাত ঘটেছে। যেখানে কবির সাহিত্য সাধনার প্রধান সহায়ক ও উৎসাহদাতা স্বামী সৈয়দ নেহাল হোসেনের আকস্মিক মৃত্যুতে কবির জীবনে প্রচুর রিক্ততা নেমে আসে। কবিমন আচ্ছন্ন হয়ে যায় রিক্ততার হাহাকারে। কোনোভাবেই কবি কাব্যসাধনায় মনোযোগ দিতে পারে না সব সময় শুধু স্বামীর কথা মনে পড়ে। উদ্দীপকে দেখা যায় গৃহবধূ জয়নব দীর্ঘ চার বছর ধরে তার স্বামীর প্রতীক্ষায় বসে থাকে। চার বছর আগে তার স্বামী অবৈধ পথে মালয়েশিয়ায় যায়। অনেকে বলে তার স্বামী সাগরে ডুবে মরেছে, কেউ বলে জঙ্গলে পথ হারিয়েছে। জয়নব কোনো কথাই বিশ্বাস করে না। তার বিশ্বাস একদিন তার স্বামী ঠিকই ফিরে আসবে। এখানে জয়নবের স্বামীর প্রতি অসীম ভালোবাসা এবং একইসাথে তীব্র বিরহ বেদনা ফুটে উঠেছে। 'তাহারেই পড়ে মনে' কবিতায় কবি যেমন তাঁর প্রিয়জনকে হারিয়ে কাতর হয়ে পড়েছে। কোনো কিছুতেই সে কাব্যসাধনায় মনোনিবেশ করতে পারছে না। কোনোভাবেই তাকে ভুলে থাকতে পারছে না। রিক্ততার হাহাকারে সে তীব্র কষ্ট অনুভব করছে। এমনকি কবি বসন্তবন্দনা করবে সেটাও বিরহ বেদনায় করতে পারছে না। উদ্দীপকেও জয়নবের বিরহ বেদনা প্রকাশ পেয়ে যা থেকে স্পষ্ট বলা যায়, প্রেক্ষাপট ভিন্ন হলেও উদ্দীপক ও 'তাহারেই পড়ে মনে' কবিতার অন্তরালে রয়েছে তীব্র বিরহ বেদনা।"
        }
      ]
    },
    {
      "number": "8",
      "uddipok": "হাসনাবাদ গ্রামের আব্দুল করিম মাদ্রাসা থেকে সর্বোচ্চ ডিগ্রি অর্জন করে স্থানীয় একটি মাদ্রাসায় শিক্ষকতা করেন। অমায়িক ব্যবহার এবং প্রেষণামূলক কথা-বার্তার জন্য এলাকার মানুষ তাঁকে সমীহ করে হুজুর সাহেব বলে ডাকে। কেউ অসুস্থ হলে তিনি পানিপড়া-তেলপড়ার পরিবর্তে অভিজ্ঞ চিকিৎসকের শরণাপন্ন হতে পরামর্শ দেন। আব্দুল করিম নিঃসন্তান, অনেকেই তাকে দ্বিতীয় বিয়ে করার কথা বলে। তাঁর স্ত্রীও তাকে এ ব্যাপারে পূর্ণ সমর্থন দমন করেন। কিন্তু আব্দুল করিমের বক্তব্য হলো, আল্লাহ যাকে ইচ্ছা তাকে সন্তানসন্ততি ও ধনসম্পদ দান করেন। যাকে ইচ্ছা কোনোটাই দেন না। মানুষের উপকার করা, কারও ক্ষতি না করা, আত্মীয়-পরিজনের সাথে সুসম্পর্ক বজায় রাখা এগুলোও কম গুরুত্বপূর্ণ নয়। আব্দুল করিমের মতো গুণী ব্যক্তির কল্যাণে হাসনাবাদ গ্রামে সুস্থ পরিবেশ বিরাজমান।",
      "tag": "JCC 24",
      "sub_questions": [
        {
          "label": "ক",
          "question": "'লালসালু' উপন্যাসের রহিমা অতি সংগোপনে মাজারে গিয়ে কী আর্জি জানায়?",
          "explanation": "'লালসালু' উপন্যাসের রহিমা অতি সংগোপনে মাজারে গিয়ে সন্তানের আর্জি জানায়।"
        },
        {
          "label": "খ",
          "question": "কোন ঘটনা মজিদকে বিস্ময়করভাবে নিঃসঙ্গবোধ করায়? ব্যাখ্যা করো।",
          "explanation": "যে লোকটির কবরটিকে মজিদ মাজার বানিয়েছে, সেই মৃত লোকটিকে সে চেনে না বলে বিস্ময়করভাবে নিঃসঙ্গ বোধ করে। মজিদ নিজেকে প্রতিষ্ঠিত করতে একটি সাধারণ কবরকে পুণ্যবান লোকের মাজার বলে ঘোষণা করে সাধারণ মানুষের সঙ্গে প্রতারণার আশ্রয় নেয়। একসময় সে সমাজে প্রতিষ্ঠা পায়। কিন্তু তার মনে সবসময় ভয় কাজ করে। একদিন সন্ধ্যায় মাজারে একা একা দোয়া- দরুদ পড়ার সময় তার চোখে পড়ে মাজারের ঝালরওয়ালা সালু - কাপড়টার এক কোণ উল্টে আছে। ঘরের ম্লান আলোয় কবরের সে অনাবৃত অংশটা মজিদের কাছে মৃত মানুষের খোলা চোখের মতো মনে হয়। কবরের কাপড় উল্টোনো নগ্ন অংশই হঠাৎ তাকে স্মরণ করিয়ে দেয় যে, মৃত লোকটিকে সে চেনে না। এবং চেনে না বলেই তার পাশে নিজেকে বিস্ময়করভাবে নিঃসঙ্গ বোধ করে মজিদ।"
        },
        {
          "label": "গ",
          "question": "উদ্দীপকের আব্দুল করিম ও 'লালসালু' উপন্যাসের মজিদ উভয়ের মধ্যে বৈসাদৃশ্যপূর্ণ দিকটি তুলে ধরো।",
          "explanation": "উদ্দীপকের আব্দুল করিম ও 'লালসালু' উপন্যাসের মজিদ উভয়ের মধ্যে বৈসাদৃশ্যপূর্ণ দিকটি হলো জ্ঞানবুদ্ধি এবং দূরদর্শিতার দিক। 'লালসালু' উপন্যাসে মজিদ হলো অন্ধবিশ্বাস, কুসংস্কার, শঠতা এবং প্রতারণার প্রতীক। প্রচলিত বিশ্বাসের কাঠামো ও প্রথাবদ্ধ জীবনধারাকে সে টিকিয়ে রাখতে চায়, ওই জীবনধারার সে প্রভু হতে চায়, চায় অপ্রতিহত ক্ষমতার অধিকারী হতে। এজন্য মজিদ যেকোনো কাজ করতেই প্রস্তুত তা যতোই হোক নীতিহীন বা অমানবিক। উদ্দীপকের আব্দুল করিম মাদ্রাসা থেকে সর্বোচ্চ ডিগ্রি অর্জন করে স্থানীয় মাদ্রাসায় শিক্ষকতা শুরু করেন। অমায়িক ব্যবহার এবং প্রেষণামূলক কথাবার্তার জন্য এলাকার মানুষ তাঁকে সমীহ করে হুজুর সাহেব বলে ডাকে। কেউ অসুস্থ হলে তিনি পানিপড়া বা তেলপড়ার পরিবর্তে অভিজ্ঞ চিকিৎসকের শরণাপন্ন হতে পরামর্শ দেন। সুতরাং বোঝা যায় উদ্দীপকের আবদুল করিম একজন জ্ঞানশীল মানুষ। তিনি কোনো কুসংস্কারে বিশ্বাস করেন না, কাউকে অন্ধবিশ্বাসও করতে বলেন না। অপরদিকে 'লালসালু' উপন্যাসের মজিদ একজন অন্ধবিশ্বাসী ও কুসংস্কারের এক জ্বলন্ত উদাহরণ। আর এই জায়গাতেই তাদের দুইজনের মধ্যে বৈসাদৃশ্য।"
        },
        {
          "label": "ঘ",
          "question": "'সমাজ পরিবর্তনে আব্দুল করিমের মতো দূরদর্শী মানব দরদি ব্যক্তির প্রয়োজন। উদ্দীপক ও 'লালসালু' উপন্যাসের আলোকে বিশ্লেষণ করো।",
          "explanation": "সমাজ পরিবর্তনে আব্দুল করিমের মতো দূরদর্শী মানব দরদি ব্যক্তির প্রয়োজন।'- উক্তিটি যথার্থ। 'লালসালু' উপন্যাস হলো একটি সামাজিক সমস্যা-বিষয়ক উপন্যাস। যেখানে মহব্বতনগর নামের একটা গ্রামের মানুষের মধ্যে থাকা কুসংস্কার ও অন্ধবিশ্বাসকে তুলে ধরা হয়েছে। মজিদ নামের এক ভণ্ড কীভাবে ধর্মের দোহাই দিয়ে মানুষকে বোকা বানায় সেটিই দেখানো হয়েছে। মজিদ মূলত চায় প্রচলিত বিশ্বাসের কাঠামো ও প্রথাবদ্ধ জীবনধারাকে টিকিয়ে রাখতে চায় যাতে সে এই জীবনধারার প্রভু হতে পারে, মানুষকে গোলাম করে রাখতে পারে। উদ্দীপকের হাসনাবাদ গ্রামের আব্দুল করিম মাদ্রাসা থেকে সর্বোচ্চ ডিগ্রি অর্জন করে স্থানীয় একটা মাদ্রাসায় শিক্ষকতা করেন। অমায়িক ব্যবহার এবং প্রেষণামূলক কথাবার্তার জন্য এলাকার মানুষ তাঁকে সমীহ করে হুজুর সাহেব বলে ডাকে। কেউ অসুস্থ হলে তিনি পানি পড়া তেলপড়ার পরিবর্তে অভিজ্ঞ চিকিৎসকের শরণাপন্ন হতে পরামর্শ দেন। যা থেকে বোঝা যায় উদ্দীপকের আব্দুল করিম সত্যিকার অর্থেই একজন মানব দরদি এবং বিচক্ষণ মানুষ। তার দূরদর্শিতার কারণেই সমাজে আজ তিনি প্রতিষ্ঠিত এবং সকলের কাছে গুরুত্বপূর্ণ ব্যক্তিত্ব। 'লালসালু' উপন্যাসের মজিদ যদি উদ্দীপকের আব্দুল করিমের মতো জ্ঞানী, বিচক্ষণ এবং দূরদর্শী হতো তাহলে মহব্বতনগর একটি আধুনিক গ্রামে পরিণত হতো। মহব্বতনগরের মানুষ কুসংস্কার থেকে মুক্তি পেত এবং গ্রামে একটি আধুনিক স্কুল প্রতিষ্ঠিত হতো। কিন্তু ভন্ড মজিদের কারণে একটি গ্রাম অন্ধকারে নিমজ্জিত আছে। সুতরাং মজিদ যদি আব্দুল করিমের মতো হতো তাহলে গ্রামে সুস্থ পরিবেশ বিরাজ করত। পরিশেষে সত্য প্রমাণিত হয় যে, সমাজ পরিবর্তনে আব্দুল করিমের মতো দূরদর্শী মানব দরদি ব্যক্তির অনেক বেশি প্রয়োজন।"
        }
      ]
    },
    {
      "number": "9",
      "uddipok": "কাউয়ার চরের হাশেম আলি ঘরে দুই স্ত্রী থাকা সত্ত্বেও চৌদ্দ বছরের এক কিশোরীকে বিয়ে করে। ছোটো বউয়ের বাবা হাশেম আলি দোকানের কর্মচারী, যে তার কাছে বিরাট অঙ্কের টাকা ধার নিয়েছিল। ধার শোধ করতে না পেরে নিজের কিশোরী কন্যাকে মধ্যবয়স্ক মনিবের হাতে তুলে দিয়েছে। কিশোরী বধূ আলেয়া স্বভাবে দুরন্ত প্রকৃতির। সতিনের ছেলেমেয়ে ও পাড়ার ছেলেমেয়েদের খেলার সাথি শাসন-বারণ মানতে চায় না। সংসারের কাজকর্মে তার মন বসে না। দুরন্তপনা ও সাংসারিক কাজে অবহেলার জন্য হাশেম আলি একদিন আলোয়াকে ঘরে তালাবন্ধ করে রাখে।",
      "tag": "JCC 24",
      "sub_questions": [
        {
          "label": "ক",
          "question": "'গারো পাহাড় মধুপুর গড় থেকে কতদিনের পথ?",
          "explanation": "গারো পাহাড় মধুপুর গড় থেকে তিন দিনের পথ।"
        },
        {
          "label": "খ",
          "question": "'অন্ধকারে সাপের মতো চকচক করে তার চোখ।'- কেন? ব্যাখ্যা করো।",
          "explanation": "একদিন রাতে মজিদ রহিমাকে তার পা টিপে দিতে বললে রাতের অন্ধকারে মজিদের চোখ সাপের মতো চকচক মনে হয়, রহিমার কাছে। পৌষের হাড় কাঁপানো শীতের মধ্যে একদিন রাতে রহিমা ও হাসুনির মা বাইরে উঠানে ধান সিদ্ধ করছিল। মহব্বতনগরের অসীম ক্ষমতাধর মজিদ তখন ঘরে ঘুমানোর অনেক চেষ্টা করে। কিন্তু সে পায়ের ব্যথায় ঘুমাতে পারেনি। এক সময় সে রহিমা ডেকে তার পা টিপে দিতে বলে। রহিমা তাকে বলে ফজরের আগে কাজ শেষ করতে হবে। মজিদ তখন ক্ষিপ্ত হয়ে বলে কাজ রাখ। আগে আমার পা টিপো। তখন রহিমার কাছে মজিদের চোখ সাপের চোখের মতো চকচক মনে হয়।"
        },
        {
          "label": "গ",
          "question": "উদ্দীপকে 'লালসালু' উপন্যাসের কোন বিষয়টি ফুটে উঠেছে? ব্যাখ্যা করো।",
          "explanation": "উদ্দীপকে 'লালসালু' উপন্যাসের আবহমান বাংলার পুরুষতান্ত্রিক মনোভাব ও জমিলার কৈশোরের চঞ্চলতা ফুটে উঠেছে। 'লালসালু' উপন্যাসে মজিদ নামক এক ঠক, প্রতারক, ভন্ড ধর্মব্যবসায়ী শ্রাবণের এক মধ্যাহ্নে মহব্বতনগর গ্রামে আগমন করে। সে গ্রামবাসীর সরলতা ও কুসংস্কারকে কেন্দ্র মোদাচ্ছের পীরের কথিত মাজার তৈরি করে নিজের অবস্থান সুদৃঢ় করে। পরে সন্তান লাভের আশায় নিজের চেয়ে অনেক কম বয়সি জমিলাকে বিয়ে করে। কিন্তু জমিলার মধ্যে এখনো কৈশোরের চপলতা বিদ্যমান। সে মজিদের মাজার বা তাকে ভয় পায় না। মজিদের কোনো শাসনই জমিলার কৈশোরের চপলতা বা ছেলে মানুষি আচরণ থেকে দূরে রাখতে পারে না। এমনকি মজিদ যখন তাকে মাজারের সাথে দড়ি দিয়ে বেঁধে রাখে তখনো তার মধ্যে কোনো পরিবর্তন আসে না। উদ্দীপকেও আমরা জমিলার মতো আলেয়াকে দেখতে পাই। কাউয়ার চরের হাশেম আলি তার কর্মচারী তার ঋণের টাকা ফেরত দিতে না পারায় তার অল্পবয়সি মেয়েকে বিয়ে করে ঘরে আনেন। কিন্তু আলেয়া ছিল দুরন্ত প্রকৃতির। সে কোনো শাসন-বারণ মানে না এবং সতিনের ছেলেমেয়ে ও পাড়ার ছেলেমেয়ের সাথে সব সময় খেলাধুলা নিয়ে ব্যস্ত থাকে। আলেয়ার সংসারের প্রতি এ রকম অবহেলার জন্য হাশেম আলি তাকে ঘরে একদিন তালাবদ্ধ করে রাখে। অর্থাৎ প্রেক্ষাপট ভিন্ন হলেও সাংসারিক অবস্থাদৃষ্টে উদ্দীপকের আলেয়া 'লালসালু' উপন্যাসের জমিলার প্রতিনিধিত্ব করে।"
        },
        {
          "label": "ঘ",
          "question": "\"উদ্দীপকটি 'লালসালু' উপন্যাসের খণ্ডাংশের চিত্রায়ণ মাত্র।\"- মন্তব্যটি বিশ্লেষণ করো।",
          "explanation": "\"উদ্দীপকটি 'লালসালু' উপন্যাসের খণ্ডাংশের চিত্রায়ণ মাত্র।\"- মন্তব্যটি যথার্থ মনে করি। 'লালুসালু' একটি সামাজিক সমস্যামূলক উপন্যাস। এর বিষয় যুগযুগ ধরে শিকড়গাড়া কুসংস্কার অন্ধবিশ্বাস ও ভীতির সঙ্গে সুস্থ জীবনাকাঙ্ক্ষার দ্বন্দ্ব। গ্রামবাসীর সরলতা, কুসংস্কার ও অন্ধ ধর্মবিশ্বাসকে পুঁজি করে মজিদ মহব্বতনগর গ্রামে কথিত মোদাচ্ছের পীরের মাজার সৃষ্টি করে। শস্যহীন অঞ্চল থেকে অঞ্চল নিজের অস্তিত্ব রক্ষায় এলেও হয়ে ওঠে মহব্বতনগর গ্রামের ক্ষমতার কেন্দ্রবিন্দু মজিদ। মাজারের আয় দিয়ে অল্পদিনের মধ্যে মজিদ ঘরবাড়ি জায়গা জমি করে। নিজের ধনসম্পত্তি রক্ষায় রহিমাকে বিয়ে করে। কিন্তু রহিমার সন্তান না হওয়ায় মজিদ দ্বিতীয় বউ হিসেবে জমিলাকে ঘরে আসে। কিন্তু জমিলা ছিল রহিমার বিপরীত। সে স্বামী বা মাজার কোনোটাই ভক্ত ছিল না। জমিলাকে বশে আনতে মজিদ তাকে শাস্তি দেয়। মজিদ এমন একজন ভণ্ড ধর্মব্যবসায়ী যাকে তার পথের কাটা মনে করত, তাকেই শাস্তি দিত। এভাবে মজিদ তার অস্তিত্ব বজায় রাখে। উদ্দীপকের কাউয়ার চরের হাশেম আলি ধারের টাকার জন্য ঘরে দুই স্ত্রী থাকা সত্ত্বেও তার দোকান কর্মচারীর অল্পবয়সি কিশোরী আলেয়াকে বিয়ে করে। কিশোরী বধূ আলেয়ার স্বভাব ছিল দূরন্ত প্রকৃতির। স্বামীর বাড়িতে সতিনের ছেলেমেয়ে, পাড়ার ছেলেমেয়ে আলেয়ার খেলার সাথি। আলেয়া স্বামীর কোনো শাসন-বারণ মানে না। আলেয়ার দুরন্তপনা ও সাংসারিক কাজে অবহেলার জন্য হাশেম আলি তাকে একদিন ঘরে তালাবদ্ধ করে রাখে। এখানে জমিলার সাথে উদ্দীপকের আলেয়ার সাদৃশ্য রয়েছে। উদ্দীপকে আবহমান বাংলার পুরুষতান্ত্রিক সামাজিক সমস্যাকে তুলে ধরলেও সেটি 'লালসালু' উপন্যাসের সামগ্রিক চিত্র নয়। হাশেম আলি দ্বিতীয় বিবাহ করলেও সে গ্রামের মানুষের প্রভু হয়ে ঠকায়নি। সে মজিদের মতো মাজার ব্যবসায়ী নয়। সুতরাং বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "10",
      "uddipok": "ধনাঢ্য ব্যবসায়ী রহিম হাজি নিজ এলাকায় একজন হিতাকাঙ্ক্ষী ও দানশীল ব্যক্তি হিসেবে সুপরিচিত। তিনি বড়ো ভাইয়ের মৃত্যুর পর তার দশ বছরের ছেলে শামীমকে নিজ গৃহে স্থান দেন। নিজের সন্তানের সাথে ভাতিজা শামীমকেও লালনপালন করেন। লেখাপড়াও শেখান। স্থানীয় কলেজ থেকে শামীম বিএ পাশ করার পাশাপাশি চাচার ব্যাবসা প্রতিষ্ঠানের দেখাশোনাও করে। রহিম হাজি তার ভাতিজাকে খুব বিশ্বাস করেন। একদিন শামীম তার আশ্রয়দাতা চচার সর্বস্ব হাতিয়ে নিয়ে আত্মগোপন করে।",
      "tag": "JCC 24",
      "sub_questions": [
        {
          "label": "ক",
          "question": "ঐতিহাসিক স্থান পলাশি কোন নদীর তীরে অবস্থিত?",
          "explanation": "ঐতিহাসিক স্থান পলাশি ভাগীরথী নদীর তীরে অবস্থিত।"
        },
        {
          "label": "খ",
          "question": "নবাব সিরাজউদ্দৌলা সেনাপতি মোহনলালের উপর ভরসা রেখেছিলেন কেন? ব্যাখ্যা করো।",
          "explanation": "পলাশির যুদ্ধে সেনাপতি মিরমর্দান নিহত হলে নবাব সিরাজউদ্দৌলার শেষ ভরসায় পরিণত হয় নবাবের বিশ্বস্ত সেনাপতি মোহনলাল। পলাশির যুদ্ধে মিরমর্দান নিহত হলে নবাব সেনাবাহিনীকে সঙ্গে নিয়ে বীরদর্পে যুদ্ধ করেন নবাবের অন্যতম বিশ্বস্ত সেনাপতি মোহনলাল। কারণ প্রধান সেনাপতি মিরজাফর ও আস্থাভাজন কিছু মানুষের বিশ্বাসঘাতকতায় নবাবের কাছে মোহনলালই ছিল একমাত্র বিশ্বস্ত সেনাপতি। নবাব বিশ্বাস করতেন মোহনলালই পারবে তাঁকে ও বাংলার স্বাধীনতা রক্ষা করতে। কিন্তু দুঃখের বিষয় মোহনলাল পুত্রসহ ইংরেজদের হাতে বন্দি হন এবং ক্লাইভের নির্দেশে গুলি করে তাঁকে হত্যা করা হয়।"
        },
        {
          "label": "গ",
          "question": "উদ্দীপকে 'সিরাজউদ্দৌলা' নাটকের কোন চিত্রটি প্রতিফলিত হয়েছে? আলোচনা করো।",
          "explanation": "উদ্দীপকে 'সিরাজউদ্দৌলা' নাটকের বিশ্বাসঘাতকতার চিত্রটি প্রতিফলিত হয়েছে। 'সিরাজউদ্দৌলা' নাটকে ঘসেটি বেগম, মিরজাফর ও কতিপয় অমাত্য নবাব সিরাজউদ্দৌলার সঙ্গে বিশ্বাসঘাতকতা করেছিল। তারা স্বার্থের জন্য গোপনে ইংরেজদের সঙ্গে হাত মিলিয়ে ছিল। ইংরেজরাও তাদের সহযোগিতা নিয়ে নবাব সিরাউদ্দৌলাকে ক্ষমতাচ্যুত করে। মিরজাফর ও তার সহযোগীরা যখন ইংরেজদের সঙ্গে গোপন চুক্তি করে তখনই মূলত বাংলাকে বিকিয়ে দেওয়া হয়েছিল। উদ্দীপকে দেখা যায়, পিতৃহারা শামীমকে তার চাচা অনেক আদর যত্নে বড়ো করে তোলে। লেখাপড়া শেখায় এবং নিজের ব্যাবসা পরিচালনার দায়িত্ব দেয়। কিন্তু শামীম চাচার সঙ্গে বিশ্বাসঘাতকতা করে তার সর্বস্ব হাতিয়ে নিয়ে আত্মগোপন করে। দেশ ও দেশের মানুষ এবং আপনজনের সঙ্গে বিশ্বাসঘাতকতার চিত্র 'সিরাজউদ্দৌলা' নাটকেরও অন্যতম দিক। মূলত এই বিশ্বাসঘাতকতা, প্রাসাদ ষড়যন্ত্রের কারণেই নবাব পলাশির প্রান্তে পরাজিত হন। তাই বলা যায়, উদ্দীপকে 'সিরাজউদ্দৌলা' নাটকের বিশ্বাসঘাতকতার চিত্র প্রতিফলিত হয়েছে।"
        },
        {
          "label": "ঘ",
          "question": "\"উদ্দীপকের শামীম 'সিরাজউদ্দৌলা' নাটকের মিরজাফরেরই নতুন সংস্কার।”- মন্তব্যটি বিশ্লেষণ করো।",
          "explanation": "বিশ্বাসঘাতকতার জন্য উদ্দীপকের শামীম 'সিরাজউদ্দৌলা' নাটকের মিরজাফররেই নতুন সংস্কারণ। 'সিরাজউদ্দৌলা' নাটকে মিরজাফর আলি খাঁ পারস্য থেকে নিঃস্ব অবস্থার ভারতবর্ষে আসেন। উচ্চ বংশীয় যুবক হওয়ার নবাব আলিবর্দি খাঁ তাকে স্নেহ করতেন এবং বৈমাত্রেয় ভগিনী শাহ খানমের সঙ্গে মিরজাফরের বিয়ে দেন এবং তাকে সরকারের উচ্চ পদে নিযুক্ত করেন। মিরজাফরের মেধা, বুদ্ধি ও কৌশলের মূলে ছিল ক্ষমতালিপ্সা, যা নবাব পরিবার বুঝতে পারেনি। ফলে আলিবর্দিকে হত্যা করার ষড়যন্ত্র থেকে শুরু করে দুর্নীতির অভিযোগে তাকে একাধিক বার ক্ষমতাচ্যুত করা হলেও সে পালটায়নি। পরবর্তী সময়ে বিশেষ করে তার বিশ্বাসঘাতকতার কারণেই বাংলা স্বাধীনতা হারায়। উদ্দীপকের শামীম একজন বিশ্বাসঘাতক ও বেইমান চরিত্রের মানুষ। পিতৃহারা শামীমকে তার চাচা অনেক আদরযত্নে বড়ো করে। লেখাপড়া শিখিয়ে চাচা রহিম হাজি তাকে নিজের ব্যাবসা পরিচালনার দায়িত্ব দেয়। কিন্তু শামীম সুযোগ বুঝে রহিম হাজিকে সর্বস্বান্ত করে পালিয়ে যায়। ক্ষমতালিপ্সা ও অর্থের লালসা মানুষকে বিবেকশূন্য করে ফেলে। যেমনটি করেছিল উদ্দীপকের শামীম ও নাটকের মিরজাফরকে। মিরজাফর বাংলার সিংহাসনে আরোহণের লোভে স্বদেশের স্বাধীনতাকে বিক্রি করে • দেয় সাম্রাজ্যবাদী শক্তি ইংরেজদের কাছে। মূলত বিশ্বাসঘাতকতা ও প্রাসাদ ষড়যন্ত্রের কারণেই পলাশির প্রান্তে নবাব সিরাজউদ্দৌলা পরাজিত হয়। যে পরিবারের ছত্রচ্ছায়ায় মিরজাফর বাংলায় নিজের অবস্থান তৈরি করেছিল, সেই পরিবার ও দেশকেই সে প্রতারিত করে। উদ্দীপকের শামীমও এই ধরনের অপরাধে অভিযুক্ত। চাচা রহিম হাজি শামীমের অসহায়ত্বে এগিয়ে আসলেও সে তাকে প্রতারিত করে নিরুদ্দেশ হয়ে যায়। তাই বলা যায়, শামীম মিরজাফরেরই নতুন সংস্করণ।"
        }
      ]
    },
    {
      "number": "11",
      "uddipok": "সার্থক জনম আমার জন্মেছি এই দেশে সার্থক জনম মাগো, তোমায় ভালোবেসে। জানি নে তোর ধন-রতন আছে কি না রানির মতন, শুধু জানি আমার অঙ্গ জুড়ায় তোমার ছায়ায় এসে।",
      "tag": "JCC 24",
      "sub_questions": [
        {
          "label": "ক",
          "question": "'সিরাজউদ্দৌলা' নাটকের প্রথম সংলাপটি কার?",
          "explanation": "সিরাজউদ্দৌলা' নাটকের প্রথম সংলাপটি ক্যাপ্টেন ক্লেটনের।"
        },
        {
          "label": "খ",
          "question": "'ফিরে এসেছি রাজধানীতে স্বাধীনতা বজায় রাখবার শেষ চেষ্টা করব বলে।'- উক্তিটি ব্যাখ্যা করো।",
          "explanation": "প্রশ্নোক্ত উক্তিটির মাধ্যমে নবাব সিরাজউদ্দৌলার মধ্যে পলাশির যুদ্ধে পরাস্ত হয়ে স্বাধীনতা রক্ষার প্রবল আকাঙ্ক্ষার দিকটি প্রকাশ পেয়েছে। 'সিরাজউদ্দৌলা' নাটকে পলাশির যুদ্ধে নবাবের প্রধান সেনাপতি মিরজাফর বিশ্বাসঘাতকতা করে। ফলে নবাব সেখানে পরাস্ত হয়ে কিছু সৈন্য নিয়ে রাজধানীতে ফিরে আসেন। এ আসা পলায়ন নয়, পুনর্গঠিত হয়ে ইংরেজদের বিরুদ্ধে লড়াই করে স্বাধীনতা রক্ষার শেষ চেষ্টা করতে চান নবাব। প্রশ্নোক্ত উক্তিটির মাধ্যমে সিরাজের সে আকাঙ্ক্ষাই অভিব্যক্ত হয়েছে।"
        },
        {
          "label": "গ",
          "question": "উদ্দীপকের কোন বিষয়টি 'সিরাজউদ্দৌলা' নাটকের সঙ্গে সাদৃশ্যপূর্ণ? আলোচনা করো।",
          "explanation": "উদ্দীপকে প্রকাশিত স্বদেশপ্রেমের চেতনা 'সিরাজউদ্দৌলা' নাটকের স্বদেশপ্রেমের চেতনার সাথে সাদৃশ্যপূর্ণ। 'সিরাজউদ্দৌলা' নাটকে অনেক দেশদ্রোহী চরিত্রের ভিড়ে আমরা দেখতে পাই সিরাজ, মোহনলাল, নারান সিং ও মিরমর্দানের মতো কিছু চরিত্র যারা দেশকে ভালোবাসে। সিরাজ দেশের কথা চিন্তা করেই ইংরেজদের বিরুদ্ধে যুদ্ধ করেন। মোহনলাল শেষ পর্যন্ত দেশের জন্য যুদ্ধ করে যান এবং নারান সিং দেশকে, ভালোবেসে গুপ্তচরবৃত্তি করেন। দেশের স্বাধীনতা যেন ভিনদেশি মানুষের হাতে বিকিয়ে না যায় সেজন্য তারা সবাই যুদ্ধ করেছিলেন জীবনের শেষ নিশ্বাস নেওয়া পর্যন্ত। উদ্দীপকে এই দেশে জন্মে নিজেকে সার্থক ভাবা হয়েছে। দেশকে ভালোবাসার মধ্যেই, জীবনের সার্থকতা নিহিত। এই দেশের হয়তো মনের মত ধনসম্পদ নেই। কিন্তু এ দেশের মাটিই আমাদের আশ্রয় ও শ্রান্তির জায়গা। উদ্দীপকে প্রকাশিত এই দেশপ্রেমই 'সিরাজউদ্দৌলা' নাটকে ভিন্ন আঙ্গিকে উদ্ভাসিত হয়েছে, তাই বলা যায়, উদ্দীপকের স্বদেশেপ্রেম প্রকাশিত হওয়ার দিকটির সাথে 'সিরাজউদ্দৌলা' নাটকের স্বদেশপ্রেমের চেতনার সাদৃশ্য পরিলক্ষিত হয়।"
        },
        {
          "label": "ঘ",
          "question": "'স্বদেশের প্রতি অকৃত্রিম ভালোবাসা' একটি মহৎ গুণ'-উদ্দীপক ও 'সিরাজউদ্দৌলা' নাটকের আঙ্গিকে মূল্যায়ন করো।",
          "explanation": "উদ্দীপক এবং 'সিরাজউদ্দৌলা' নাটক উভয় জায়গাতেই স্বদেশ প্রেমেকে একটি মহৎ গুণ হিসেবে তুলে ধরা হয়েছে। 'সিরাজউদ্দৌলা' নাটকে আমরা দেখতে পাই, নবাব সিরাজউদ্দৌলা একজন প্রজাবান্ধব শাসক। এ দেশের রাজনৈতিক ক্ষেত্রে এবং প্রজাদের জীবনে ইংরেজদের হস্তক্ষেপ তিনি মেনে নেন না। তিনি যুদ্ধ করে ইংরেজদের পরাস্ত করেন। এছাড়াও মোহনলাল নারান সিং তারা পলাশির যুদ্ধের সময় দেশের প্রতি বিশ্বস্ত থেকে আমৃত্যু লড়াই করেন। উদ্দীপকে এদেশে জন্মগ্রহণ করায় নিজেকে সার্থক ভাবা হয়েছে। দেশকে ভালোবাসতে পেরেও কবি নিজেকে সার্থক ভেবেছেন। এদেশের ধনসম্পদ হয়তো কম থাকতে পারে তাতে তাঁর ভালোবাসায় কোনো কমতি দেখা যায় না। কারণ, দিন শেষে কবি এ দেশের আলো-বাতাস গায়ে মেখেই শান্তি লাভ করেন। 'সিরাজউদ্দৌলা' নাটকে দেশকে ইংরেজদের হাত থেকে রক্ষা করার - জন্য সিরাজ সব ধরনের প্রচেষ্টা চালান। নিশ্চিত পরাজয় জেনেও তিনি যুদ্ধ করতে চান। মোহনলাল, মিরমর্দান, নারান সিং তাদের মতো করে দেশকে রক্ষার চেষ্টা করেন। উদ্দীপকেও এই দেশের প্রতি অকৃত্রিম ভালোবাসা প্রকাশিত হয়েছে। প্রেক্ষাপট ভিন্ন হলেও স্বদেশের প্রতি ভালোবাসা যে একটি মহৎ গুণ তাই উদ্দীপক এবং 'সিরাজউদ্দৌলা' নাটকে প্রতিধ্বনিত হয়েছে।"
        }
      ]
    }
  ]
}