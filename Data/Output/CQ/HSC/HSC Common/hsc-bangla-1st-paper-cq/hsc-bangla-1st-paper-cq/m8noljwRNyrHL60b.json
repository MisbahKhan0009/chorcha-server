{
  "title": "জয়পুরহাট গার্লস ক্যাডেট ২০২৫",
  "subtitle": "(11)",
  "questions": [
    {
      "number": "1",
      "uddipok": "বেদের মেয়ে মহুয়ার প্রেমে পড়ে জমিদারপুত্র নদের চাঁদ। জমিদার নিচু জাতের বেদের মেয়ের সাথে নদের চাঁদের প্রেম মেনে নিতে পারেননি। নদের চাঁদ মহুয়ার জন্য তার বাবা-মাকে পরিত্যাগ করে।",
      "tag": "JGCC 25",
      "sub_questions": [
        {
          "label": "ক",
          "question": "’বিলাসী' গল্পের কথক কে?",
          "explanation": "'বিলাসী' গল্পের কথক ন্যাড়া।"
        },
        {
          "label": "খ",
          "question": "'বাঙালির বিষ' বলতে কী বোঝানো হয়েছে?",
          "explanation": "'বাঙালির বিষ' বলতে বাঙালি জাতির ক্ষণস্থায়ী ক্রোধ বা বিদ্বেষকে বোঝানো হয়েছে। সাধারণত বাঙালি জাতির মধ্যে রাগ, হিংসা, বিদ্বেষ আছে। কিন্তু তা কখনো দীর্ঘসময় স্থায়ী হয় না। তারা মনের মধ্যে প্রতিশোধপরায়ণতা পুষে রাখে না। তাদের রাগ বাগ্-বিতণ্ডা ও ঝগড়ার মধ্যেই সীমাবদ্ধ। সাপের বিষ যেমন অব্যর্থভাবে কার্যকর, বাঙালির কথার বিষ সেরকমভাবে কার্যকর নয়। 'বিলাসী' গল্পে 'বাঙালির বিষ' বলতে এ বিষয়টিকেই বোঝানো হয়েছে।"
        },
        {
          "label": "গ",
          "question": "উদ্দীপকের নদের চাঁদ 'বিলাসী' গল্পের যে চরিত্রের সঙ্গে সাদৃশ্যপূর্ণ তা ব্যাখ্যা করো।",
          "explanation": "নিম্নের অনুরূপ: উদ্দীপকের নদের চাঁদ চরিত্রের সঙ্গে 'বিলাসী' গল্পের মৃত্যুঞ্জয় চরিত্র তুলনীয়। 'বিলাসী' গল্পে মৃত্যুঞ্জয় এক অনাথ যুবক। তার খাওয়া-পরার অভাব না থাকলেও আপন বলতে কেউ ছিল না। এক খুড়ো সে-ও তার বাড়ি দখল করার পাঁয়তারায় লিপ্ত। মৃত্যুঞ্জয় একবার কঠিন অসুস্থ হয়ে পড়লে সাপুড়ের মেয়ে বিলাসী তার সেবা-যত্ন করে তাকে সারিয়ে তোলে। মৃত্যুঞ্জয় বিলাসীর এই ত্যাগ ও নারীত্বের গৌরব দেখে তাকে বিয়ে করে। মৃত্যুঞ্জয় উঁচু জাতের হলেও সে জাতভেদ প্রথার গণ্ডি অতিক্রম করে বিলাসীকে আপন করে নেয়। শত বাধার মোকাবিলায় সে ভালোবাসার জয় ঘোষণা - করে, সমাজের রক্তচক্ষুকে উপেক্ষা করে সে সাপুড়েদের পেশা গ্রহণ করে। বিলাসীর প্রতি তার অকুণ্ঠ ভালোবাসা সে আমৃত্যু বুকে ধারণ করেছে। উদ্দীপকের জমিদারপুত্র নদের চাঁদ হুমরাবেদের মেয়ে মহুয়ার প্রেমে পড়ে। জমিদার বিষয়টি জানতে পেরে রাতের আঁধারে হুমরীবেদের দলকে গ্রামছাড়া করে। নিচু জাতের বেদের মেয়ের সঙ্গে তার পুত্র নদের চাঁদের প্রেম তিনি মেনে নিতে পারেননি কিন্তু নদের চাঁদ মহুয়াকে পাওয়ার আশায় বাবা-মাকে ছেড়ে যায়। হুমরাবেদে নদের চাঁদকে হত্যার জন্য মহুয়ার হাতে বিষলক্ষার ছুরি তুলে দেয়। মৃত্যুঞ্জয় যেমন বিলাসীকে ভালোবাসার ক্ষেত্রে তার সামাজিক অবস্থান, জাতভেদ চিন্তা করেনি নদের চাঁদও মহুয়াকে ভালোবাসার ক্ষেত্রে জাতভেদের চিন্তা করেনি। উভয় ক্ষেত্রে প্রেম বা ভালোবাসা জয়ী হয়েছে। তাই সংগত কারণেই উদ্দীপকের নদের চাঁদ চরিত্রের সঙ্গে 'বিলাসী' গল্পের মৃত্যুঞ্জয় চরিত্রটি তুলনীয়।"
        },
        {
          "label": "ঘ",
          "question": "\"উদ্দীপকের মহুয়া 'বিলাসী' গল্পের বিলাসীর মতো ত্যাগ স্বীকার করেনি।\"- মন্তব্যটির যৌক্তিকতা বিচার করো।",
          "explanation": "উদ্দীপকের মহুয়াকে 'বিলাসী' গল্পের বিলাসীর মতো ত্যাগ স্বীকার করতে হয়নি- মন্তব্যটি যথার্থ। 'বিলাসী' গল্পে বিলাসী মালোপাড়ার মেয়ে আর মৃত্যুঞ্জয় উচ্চবর্ণের কায়স্থ ঘরের ছেলে মৃত্যুঞ্জয় অসুখে মৃতপ্রায় হয়ে পড়লে সমাজের কেউ তার সেবা করতে এগিয়ে আসেনি। তখন বিলাসী ও তার বাবা সেবা করে তাকে সুস্থ করে তোলে। এরপর মৃত্যুঞ্জয় ভালোবেসে বিয়ে করে বিলাসীকে। কিন্তু সমাজের চোখে এই পাপের শাস্তি পেতে হয় বিলাসীকে। জাত-বর্ণ বিভক্ত সমাজ বিলাসীকে টেনেহিঁচড়ে গ্রাম থেকে বের করে দেয় কিন্তু বিলাসী অসুস্থ মৃত্যুঞ্জয়কে রেখে কোনোভাবেই যেতে চায় না। শেষ পর্যন্ত সমাজচ্যুত হয়ে তারা দুজনই মালোপাড়ায় বসবাস করতে শুরু করে। কিন্তু বিলাসীর স্বামী মারা যাওয়ার পর সে এই সমাজে টিকতে পারবে না দেখেই আত্মহননের পথ বেছে নেয়।। উদ্দীপকের মহুয়া একজন বেদের মেয়ে। তার প্রেমে পড়ে জমিদারপুত্র নদের চাঁদ। কিন্তু মহুয়া নিচু জাতের মেয়ে হওয়ায় জমিদার তাদের এ প্রেম মেনে নিতে পারেন না। ফলে নদের চাঁদ মহুয়ার জন্য তার বাবা- মাকে পরিত্যাগ করে। 'বিলাসী' গল্পের মতো উদ্দীপকের কাহিনিতে করুণ পরিণতি দেখা যায় না। মহুয়াকে তার প্রেমের জন্য কোনো রকম ত্যাগ স্বীকার করতে হয়নি। কিন্তু বিলাসীকে বিয়ের পর থেকেই পদে-পদে সমাজের মানুষের নানা ধরনের শারীরিক ও মানসিক নির্যাতন সহ্য করতে হয়েছে। অবশেষে মৃত্যুঞ্জয় ও বিলাসীর মৃত্যুর মধ্য দিয়ে বিলাসী জীবনের এ ত্যাগের অবসান ঘটেছে, যার কোনোটিই উদ্দীপকের মহুয়ার ক্ষেত্রে প্রযোজ্য নয়। তাই-*আলোচ্য মন্তব্যটি যৌক্তিক।"
        }
      ]
    },
    {
      "number": "2",
      "uddipok": "'আকবরিয়া' ও 'পদাতিক' দুটি সেবামূলক প্রতিষ্ঠান। 'আকবরিয়া' প্রতি রাতে অভুক্ত ও অনাহারী মানুষকে খাবার দিয়ে থাকে। অন্যদিকে 'পদাতিক' অল্পশিক্ষিত মানুষের নানা ধরনের কাজের প্রশিক্ষণ দিয়ে থাকে। প্রশিক্ষণের মাধ্যমে সাধারণ মানুষকে কর্মক্ষম করে তোলাই সংগঠনটির উদ্দেশ্য।",
      "tag": "JGCC 25",
      "sub_questions": [
        {
          "label": "ক",
          "question": "কী অলৌকিক কিছু নয়?",
          "explanation": "মানবকল্যাণ অলৌকিক কিছু নয়।"
        },
        {
          "label": "খ",
          "question": "'রাষ্ট্রের দায়িত্ব শুধু প্রশাসন চালানোই নয় জাতিকে আত্মমর্যাদাসম্পন্ন করে তোলাও রাষ্ট্রের এক বৃহত্তম দায়িত্ব।'- কেন?",
          "explanation": "রাষ্ট্র জাতির যৌথ জীবন ও যৌথ চেতনার মাধ্যমে গড়ে ওঠে বলে জাতিকে আত্মমর্যাদাসম্পন্ন করে তোলা রাষ্ট্রের একটি বৃহত্তম দায়িত্ব। জাতির সম্মিলিত চেতনার প্রতীক হলো রাষ্ট্র। যে রাষ্ট্র হাত পেতে চেয়ে নেওয়া আর চাটুকারিতাকে প্রশ্রয় দেয়, সেই রাষ্ট্র কোনোভাবেই আত্মমর্যাদাসম্পন্ন নাগরিক সৃষ্টি করতে পারে না, অথচ একজন আত্মমর্যাদাসম্পন্ন নাগরিকই পারে বিশ্বের বুকে নিজ রাষ্ট্রকে মর্যাদার আসনে অধিষ্ঠিত করতে। এজন্য রাষ্ট্রের দায়িত্ব শুধু প্রশাসন চালানো নয়, জাতিকে আত্মমর্যাদাসম্পন্ন করে তোলাও রাষ্ট্রের একটি গুরুত্বপূর্ণ দায়িত্ব।"
        },
        {
          "label": "গ",
          "question": "উদ্দীপকের আকবরিয়া 'মানব-কল্যাণ' প্রবন্ধের যে দিকটি তুলে ধরেছে তা ব্যাখ্যা করো।",
          "explanation": "উদ্দীপকের আকবরিয়া সেবা প্রতিষ্ঠানটি 'মানব-কল্যাণ' প্রবন্ধের মানুষকে করুণাবশত দানখয়রাত করার দিকটি তুলে ধরেছে। 'মানব-কল্যাণ' প্রবন্ধে আবুল ফজল প্রকৃত মানবকল্যাণের স্বরূপ তুলে ধরেছেন। এখানে তিনি সমাজে প্রচলিত মানবকল্যাণের ধারণার ব্যাখ্যাও দিয়েছেন। সাধারণত সমাজে অসহায় মানুষকে খাদ্য, বস্ত্র, অর্থ ইত্যাদি দিয়ে সাহায্য করাকে মানবকল্যাণ মনে করা হয়। বেশির ভাগ মানুষ এভাবেই সমাজের দুস্থ মানুষকে সাহায্য করে থাকে। লেখকের মতে, এ ধরনের সহযোগিতা খুবই সংকীর্ণ মনোভাবের পরিচায়ক। উদ্দীপকের 'আকবরিয়া' নামক প্রতিষ্ঠানটি থেকে প্রতি রাতে অভুক্ত ও অনাহারী মানুষকে খাবার দেওয়া হয়। তারা সমাজের গরিব-দুঃখী মানুষের ক্ষুধা নিবারণের মাধ্যমে তাদেরকে সাহায্য করে থাকে। আর এভাবেই তারা সমাজসেবার কার্যক্রম চালিয়ে যায়। 'মানব-কল্যাণ' প্রবন্ধে সমাজে প্রচলিত এ ধরনের দানখয়রাতের কথা বলা হয়েছে, যা লেখকের দৃষ্টিতে নেতিবাচক। সুতরাং উদ্দীপকে 'আকবরিয়া' নামক সেবা প্রতিষ্ঠানটির কার্যক্রমে দানখয়রাত করার গতানুগতিক দিকটি তুলে ধরেছে।"
        },
        {
          "label": "ঘ",
          "question": "\"উদ্দীপকের পদাতিক 'মানব-কল্যাণ' প্রবন্ধের প্রাবন্ধিকের মর্মবাণী ধারণ করেছে।\"- বিশ্লেষণ করো।",
          "explanation": "উদ্দীপকের 'পদাতিক' নামক প্রতিষ্ঠানটি মর্যাদাপূর্ণভাবে মানুষের সার্বিক মঙ্গলের প্রয়াস গ্রহণ করায় 'মানব-কল্যাণ' প্রবন্ধের প্রাবন্ধিকের মর্মবাণী ধারণ করেছে। 'মানব-কল্যাণ' প্রবন্ধে সমাজে প্রচলিত মানবকল্যাণের ধারণা এবং প্রকৃত মানবকল্যাণের ধারণা উভয়েরই বর্ণনা দেওয়া হয়েছে। লেখকের মতানুসারে, করুণাবশত দানখয়রাত করা সংকীর্ণ মনোভাবের পরিচয় দেয়। প্রকৃত মানবকল্যাণ হলো মানুষের সর্বাঙ্গীণ মঙ্গল সাধন করা। এ কল্যাণের লক্ষ্য অবমাননাকর অবস্থা থেকে মর্যাদপূর্ণ অবস্থায় মানুষের উত্তরণ ঘটানো। উদ্দীপকে 'পদাতিক' নামক সেবামূলক প্রতিষ্ঠানটি প্রকৃত অর্থে মানবকল্যাণে ব্রতী হয়েছে। তারা অল্পশিক্ষিত মানুষদের নানা ধরনের কাজের প্রশিক্ষণ দেয়। প্রশিক্ষণের মাধ্যমে সাধারণ মানুষকে কর্মক্ষম করে তোলাই সংগঠনটির মূল উদ্দেশ্য। এ উদ্দেশ্য পূরণের জন্য তারা নিরন্তর প্রচেষ্টা চালিয়ে যাচ্ছে। 'মানব-কল্যাণ' প্রবন্ধে প্রাবন্ধিক পরিকল্পনামাফিক উপায়ে যে কল্যাণময় পৃথিবী গড়ে তোলার কথা বলেছেন, উদ্দীপকের 'পদাতিক' সেই কল্যাণময় পৃথিবী গড়ে তোলার লক্ষ্যেই কাজ করছে। তারা মানুষকে স্বাবলম্বী করার মাধ্যমে মর্যাদাপূর্ণ জীবনের পথে এগিয়ে নিয়ে যাচ্ছে। আর এটিই ছিল 'মানব-কল্যাণ' প্রবন্ধের প্রাবন্ধিকের মর্মবাণী। তাই বলা যায়, উদ্দীপকের 'পদাতিক' 'মানব-কল্যাণ' প্রবন্ধের প্রাবন্ধিকের মর্মবাণীকে ধারণ করতে সক্ষম হয়েছে।"
        }
      ]
    },
    {
      "number": "3",
      "uddipok": "যারা দুর্বল, যারা সাধারণ, তাদের নানা প্রতিকূলতা সহ্য করতে হয়। অন্যায়কারী দুর্বলকে বিড়ম্বনায় ফেলতে চায়। দুর্বল কখনো কখনো তা মাথা পেতে নেয়, সহ্য করে। কিন্তু দুর্বল যেদিন জেগে ওঠে, খেপে যায়, সেদিন অসুরের শক্তি ভর করে তার শরীরে।",
      "tag": "JGCC 25",
      "sub_questions": [
        {
          "label": "ক",
          "question": "বুড়ো রহমান ছলছল চোখে আহ্লাদির দিকে তাকায় কেন?",
          "explanation": "নিজের মেয়ের কথা মনে হওয়ায় বুড়ো রহমান ছলছল চোখে আহ্লাদির দিকে তাকায়।"
        },
        {
          "label": "খ",
          "question": "দুর্ভিক্ষ কোনোমতে ঠেকিয়েছিল তার বাপ।'- ব্যাখ্যা করো।",
          "explanation": "দুর্ভিক্ষের সময় অত্যন্ত কষ্ট করে আহ্লাদির বাবার পরিবার নিয়ে বেঁচে থাকার বিষয়টি বোঝাতে প্রশ্নোক্ত উক্তিটি করা হয়েছে। আহ্লাদিদের পরিবারে অভাব ছিল নিত্যসঙ্গী। সেখানে মরার উপর খাঁড়ার ঘা হয়ে এসেছিল দুর্ভিক্ষ। সেসময় তার বাবার সংসারে ছিল আহ্লাদির মা, ভাই, মাসি, পিসি এবং জগুর লাথি খেয়ে বাপের বাড়িতে চলে আসা অসুস্থ আহ্লাদি। তখন আহ্লাদির বাবা কোনোমতে শাকপাতা, খুদকুঁড়ো জোগাড় করে দুর্ভিক্ষের সাথে সাংঘাতিকভাবে লড়াই করে টিকে থেকেছিল। কিন্তু এরপর কলেরা মহামারিতে আহ্লাদির বাবা, মা ও ভাই মারা যায়।"
        },
        {
          "label": "গ",
          "question": "উদ্দীপকের যাদের দুর্বল বলা হয়েছে তারা 'মাসি-পিসি' গল্পের যে চরিত্রের সঙ্গে সাদৃশ্যপূর্ণ তা ব্যাখ্যা করো।",
          "explanation": "জীবন-সংগ্রামে অত্যাচারিত হয়ে লড়াই করে টিকে থাকার দিক থেকে উদ্দীপকের দুর্বলদের সাথে মাসি-পিসির সাদৃশ্য রয়েছে। 'মাসি-পিসি' গল্পে মাসি ও পিসির জীবন-সংগ্রামের চিত্র ফুটে উঠেছে। এখানে লক্ষণীয়, মাসি-পিসি সর্বদা অস্তিত্ব রক্ষার সংগ্রামে লিপ্ত। টিকে থাকার জন্য শহুরে বাবুদের সাথে লড়াই করে তরিতরকারি বিক্রি করে অর্থ উপার্জন করতে হয়। তাদের নানা প্রতিকূলতার মাঝেও তারা স্বামীর ঘর ছেড়ে আসা আহ্লাদির অভিভাবকের দায়িত্ব পালনে অবহেলা করে না। অত্যাচারী স্বামী এবং লালসা-উন্মত্ত জোতদার, দারোগা ও গুন্ডা-বদমাশদের আক্রমণ থেকে আহ্লাদিকে নিরাপদ রাখাকে তারা ব্রত হিসেবে গ্রহণ করে। উদ্দীপকে বর্ণিত হয়েছে, যারা দুর্বল ও সাধারণ তাদেরকে নানারকম প্রতিকূলতা সহ্য করতে হয়। অন্যায়কারীরা সবসময় অন্যায় করার লোভে দুর্বলদের ব্যবহার করে। আলোচ্য গল্পেও সে চিত্রই পরিস্ফুটিত। গ্রামের দারোগা, অসৎ ব্যক্তিগণ থেকে শহুরে ধনী বাবুরাও মাসি-পিসিদের পিছনে লেগে থাকে তারা সহায়সম্বলহীন বিধবা নারী বলে। তাই বলা যায়, প্রতিকূলতার বিরুদ্ধে লড়াই করার দিক থেকে উদ্দীপকের দুর্বলদের সাথে আলোচ্য গল্পের মাসি-পিসির সাদৃশ্য বিদ্যমান।"
        },
        {
          "label": "ঘ",
          "question": "\"উদ্দীপকের দুর্বল্পে অসুর শক্তি অর্জন 'মাসি-পিসি' গল্পের দুই বিধবার জীবনযুদ্ধ একইসূত্রে গাঁথা।\"- মূল্যায়ন করো।",
          "explanation": "দুর্বল খেপে গেলে দুর্বার সাহসী হয়ে ওঠে এদিক থেকে উদ্দীপকের দুর্বলের অসুর শক্তি অর্জনও 'মাসি-পিসি' গল্পের দুই বিধবার জীবনযুদ্ধ একইসূত্রে গাঁথা। 'মাসি-পিসি' গল্পে অন্যায়ের বিরুদ্ধে ঐক্যবদ্ধ হয়ে সামাজিক প্রতিরোধের দিকটি আমাদের দৃষ্টি আকর্ষণ করেছে। স্বামীর নির্যাতনের শিকার মাতাপিতাহীন এক তরুণী আহ্লাদি। তার শেষ আশ্রয়স্থল মাসি ও পিসি দুজনই বিধবা ও নিঃস্ব। তারা তাদের অস্তিত্ব রক্ষার পাশাপাশি বিরূপ পরিবেশ ও সমাজব্যবস্থা থেকে আহ্লাদিকে রক্ষার জন্য যে বুদ্ধিদীপ্ত ও সাহসী সংগ্রাম পরিচালনা করে সেটাই গল্পটিকে তাৎপর্যপূর্ণ করে তুলেছে। উদ্দীপকের বর্ণনাতে উঠে এসেছে দুর্বলরা হয়তো মাথা পেতে নেয়, সহ্য করে তবে তা সবসময় নয়। দুর্বলরা যেদিন জেগে ওঠে, প্রতিবাদের সুর তোলে সেদিন তাদেরকে কেউ দমিয়ে রাখতে পারে না। 'মাসি-পিসি' গল্পে নারীর প্রতি যে সহিংসতা ও তার প্রতিবাদের চিত্র লক্ষ করা যায়, তাই উদ্দীপকের মূলভাবে উঠে এসেছে। আলোচ্য গল্পে আহ্লাদিকে লালসা-উন্মত্ত জোতদার রাতের অন্ধকারে জোর করে তুলে নিয়ে যেতে গুন্ডা-বদমাশদের পাঠালে মাসি ও পিসি সাহসিকতার সঙ্গে তার প্রতিবাদ করে। হাতে দা ও বঁটি তুলে নিয়ে ক্রোধে ফেটে পড়ে। এছাড়াও হাঁকডাক করে গ্রামের মানুষসহ ঐক্যবদ্ধ হয়ে দুষ্ট লোকদের প্রতিহত করে। আর এ দিকটিই আমরা লক্ষ করি আলোচ্য উদ্দীপকের শেষ উক্তিতিতে। তাই বলা যায়, প্রশ্নোক্ত উক্তিটি যথাযথ।"
        }
      ]
    },
    {
      "number": "4",
      "uddipok": "১৯৭১ সালে মুক্তিযুদ্ধ চলার সময় শান্তিনগর থেকে ধরে নিয়ে যায় মতিউলকে। মতিউলের বন্ধু রনি মুক্তিযুদ্ধে যোগদান করেছিল। পাকিস্তানি সেনারা মতিউলের উপর অমানবিক নির্যাতন করেছিল। তারা রনি সম্পর্কে তথ্য জানতে চেয়েছিল। মতিউল ক্ষতবিক্ষত হলেও রনি সম্পর্কে পাকিস্তানি সেনাদের কোনো তথ্য জানায়নি। মতিউল মীমাংসিত ছিল যে এ যুদ্ধ ন্যায় যুদ্ধ। রনির বন্ধু হিসেবে সে গর্ববোধ করত।",
      "tag": "JGCC 25",
      "sub_questions": [
        {
          "label": "ক",
          "question": "'এসব হলো পাকিস্তানের ইনটার্নাল অ্যাফেয়ার'- কে বলেছে?",
          "explanation": "এসব হলো পাকিস্তানের ইনটার্নাল অ্যাফেয়ার'- উক্তিটি কিসিন্‌জার সাহেব করেছেন।"
        },
        {
          "label": "খ",
          "question": "'ইস! আসমাকে নিয়ে আর পারা যায় না।'- ব্যাখ্যা করো।",
          "explanation": "নুরুল হুদা কলেজে যাওয়ার জন্য তৈরি হওয়ার সময় তাঁর স্ত্রী আসমা মিরপুর ব্রিজের দিক থেকে গুলির আওয়াজ আসার কথা বললে তিনি উদ্‌দ্বিগ্ন হয়ে মনে মনে প্রশ্নোক্ত কথাটি ভাবেন। মুক্তিযুদ্ধের শেষ দিকে একদিন সকালে বৃষ্টির মধ্যে নুরুল হুদাকে কলেজে ডেকে পাঠানো হয়। তখন তাঁর স্ত্রী মিরপুর ব্রিজের দিক থেকে গোলাগুলির আওয়াজ আসার কথা বলেন এবং তাড়াতাড়ি বাসায় ফিরে আসতে বলেন। এ কথা শুনে ভীতু নুরুল হুদা আতঙ্কিত হয়ে পড়েন এবং মনে মনে ভাবেন আসমার এসব কথা বলার কোনো দরকার নেই। কেননা, রেডিও-টেলিভিশনে সবসময় পরিস্থিতি স্বাভাবিক দেখানো হচ্ছিল। শত্রুদের খতম করে পাকিস্তানে গণতন্ত্র প্রতিষ্ঠার আশ্বাস দিয়েছেন প্রেসিডেন্ট। এ পরিস্থিতিতে আসমা গুলির আওয়াজ ও গণ্ডগোলের কথা বললে নুরুল হুদা কিছুটা ভীত ও বিরক্ত হন।"
        },
        {
          "label": "গ",
          "question": "উদ্দীপকের রনি 'রেইনকোট' গল্পের যে চরিত্রের সঙ্গে সংগতিপূর্ণ তা ব্যাখ্যা করো।",
          "explanation": "উদ্দীপকের রনি 'রেইনকোট' গল্পের মিন্টু চরিত্রের সাথে সংগতিপূর্ণ। 'রেইনকোট' গল্পের গল্পকথক নুরুল হুদার শ্যালক হলো মিন্টু। সে একজন মুক্তিযোদ্ধা। যুদ্ধ শুরু হওয়ার পর সে বাড়ি থেকে প্রথমে ভারতে যায়।সেখানে প্রশিক্ষণ নিয়ে দেশে ফিরে বীরদর্পে যুদ্ধ করে। যুদ্ধে মিন্টু বহু গেরিলা হামলার মাধ্যমে পাকিস্তানি হানাদার বাহিনীর মধ্যে ত্রাস সৃষ্টি করেছিল। উদ্দীপকে মতিউলের বন্ধু রনি ১৯৭১ সালে মুক্তিযুদ্ধে অংশগ্রহণ করেছিল। ফলে মিলিটারিরা রনি সম্পর্কে জানার জন্য তার বন্ধু মতিউলকে ধরে নিয়ে যায়। এক্ষেত্রে মুক্তিযোদ্ধা রনি যেন 'রেইনকোট' গল্পের মুক্তিযোদ্ধা মিন্টুর প্রতিনিধি। কারণ, উভয়ই শত্রুর হাত থেকে দেশকে রক্ষা করার জন্য যুদ্ধে বঝাঁপিয়ে পড়েছিল এবং পাকিস্তানি বাহিনী তাদেরকে খুঁজে পেতে তৎপর ছিল। তাই এদিক থেকে উদ্দীপকের রনি 'রেইনকোট' গল্পের মিন্টু চরিত্রের সাথে সংগতিপূর্ণ।"
        },
        {
          "label": "ঘ",
          "question": "\"উদ্দীপকের মতিউল অনেকাংশে 'রেইনকোট' গল্পের নুরুল হুদা।\"- মূল্যায়ন করো।",
          "explanation": "মুক্তিযোদ্ধাদের সম্পর্কে তথ্য আদায়ের জন্য পাকিস্তানি সেনারা ধরে নিয়ে গিয়ে অমানবিক নির্যাতন করার দিকটি উদ্দীপকের মতিউল, অনেকাংশে 'রেইনকোট' গল্পের নুরুল হুদা। 'রেইনকোট' গল্পের শুরুতে নুরুল হুদাকে একটি নিতান্ত সাধারণ ভীতু ব্যক্তি হিসেবে দেখানো হয়। কিন্তু পরবর্তীকালে এই ভীতু মানুষটির মধ্যেই প্রবল সাহস ও দৃঢ়তার সঞ্চার হয়। নুরুল হুদার কলেজের সামনে মুক্তিযোদ্ধাদের গেরিলা আক্রমণের সাথে সংশ্লিষ্টতার অভিযোগে তাকে তুলে নিয়ে যায় পাকিস্তানি, মিলিটারিরা। এরপর তারা তাঁর উপর অমানবিক নির্যাতন চালায়। আংটার সাথে তাঁর শরীর ঝুলিয়ে চাবুক মারতে থাকে। কিন্তু তবুও নুরুল হুদা মুক্তিযোদ্ধাদের সম্পর্কে কোনো তথ্য তাদেরকে প্রদান করেননি। উদ্দীপকের মতিউল মুক্তিযোদ্ধা রনির বন্ধু। মুক্তিযুদ্ধ চলার সময় মিলিটারিরা শান্তিনগর থেকে ধরে নিয়ে যায় মতিউলকে। রনি সম্পর্কে তথ্য জানার জন্য তারা মতিউলের উপর অমানবিক নির্যাতন করে। কিন্তু সে নিজে ক্ষতবিক্ষত হলেও রনি সম্পর্কে পাকিস্তানি সেনাদের কিছুই বলেনি বরং সে রনির বন্ধু হিসেবে গর্ববোধ করে। 'রেইনকোট' গল্পের নুরুল হুদা যেমন শত অত্যাচারের পরেও মুখ খোলেনি, উদ্দীপকের মতিউলও তেমনি মৃত্যু আসন্ন বিপদ জেনেও বন্ধু সম্পর্কে মিলিটারিদের কোনো তথ্য দেয়নি। তারা উভয়ই দৃঢ়ভাবে মুক্তিযোদ্ধাদের সমর্থন জুগিয়েছে এবং মুক্তিযুদ্ধে অবদান রেখেছে। তবে উদ্দীপকের মতিউলের মধ্যে গল্পের নুরুল হুদার মতো ভীতু মানসিকতার উপস্থিতি দেখা যায় না। গল্পে নুরুল হুদা চরিত্রটি শেষের দিকে এসে যে সাহসিকতা দেখিয়েছে এবং তার চারিত্রিক বৈশিষ্ট্যের যে পরিবর্তন ঘটেছে, সে রকম কোনো পরিবর্তন মতিউলের মধ্যে লক্ষ করা যায় না। তাই মতিউল সম্পূর্ণ না হলেও অনেকাংশেই নুরুল হুদা চরিত্রের প্রতিনিধি।"
        }
      ]
    },
    {
      "number": "5",
      "uddipok": "সুখের আশা পৃথিবীতে করে সবাই শুধু জানি। উপর থেকে ডাক এলে উড়াল দেবে জীবনপাখি। মরলে সঙ্গে যাবে না কোনো কিছু তোমার অংশীদারি। ঠিকানা শুধু এক সমাধি সাড়ে তিন হাত মাটি।",
      "tag": "JGCC 25",
      "sub_questions": [
        {
          "label": "ক",
          "question": "আমি' প্রতীকী অর্থে কে",
          "explanation": "'আমি' প্রতীকী অর্থে হলো শিল্পদ্রষ্টা কবি।"
        },
        {
          "label": "খ",
          "question": "'চারি দিকে বাঁকা জল' বলতে কী বোঝানো হয়েছে?",
          "explanation": "'চারি দিকে বাঁকা জল করিছে খেলা'। চরণটির মধ্য দিয়ে বর্ষার -জলস্রোতবেষ্টিত ছোটো জমিটুকুর বিলীন হওয়ার আশঙ্কাজনক পরিস্থিতি ব্যক্ত হয়েছে। 'সোনার তরী' কবিতায় কবি নানা রূপক এবং দৃশ্যের অবতারণা ঘটিয়েছেন। উদ্ধৃত অংশের মধ্য দিয়ে তেমনই অসাধারণ একটি দৃশ্যকল্প তৈরি হয়েছে। কবিতায় ধানখেতটি ছোটো দ্বীপের মতো কল্পিত। তার চারপাশে - ঘূর্ণায়মান স্রোতের উদ্দামতা। নদীর 'বাঁকা জলস্রোত' পরিবেষ্টিত ছোট্ট জমিটুকুর আশু বিলীন হওয়ার ইঙ্গিত রয়েছে এ অংশে। এখানে বাঁকা জল কালস্রোতের প্রতীক।"
        },
        {
          "label": "গ",
          "question": "উদ্দীপকের 'তোমার অংশীদারি' 'সোনার তরী' কবিতার যে দিকের সাথে সাদৃশ্যপূর্ণ তা ব্যাখ্যা করো।",
          "explanation": "উদ্দীপকের 'তোমার অংশীদারি' 'সোনার তরী' কবিতার কৃষকের ফসলের সাথে সাদৃশ্যপূর্ণ। 'সোনার তরী' কবিতায় নদীর তীরে পারাপারের অপেক্ষায় বসে থাকা কৃষকের ফসল নিয়ে চলে যায় সোনার তরী। কৃষককে রেখে যায় তীরে। নিজের সৃষ্ট ফসলের-স্থান হলেও তরীতে কৃষকের জায়গা হয় না, যা প্রতীকার্থে মানুষের সৃষ্টিকর্মকে ইঙ্গিত করে। এই সৃষ্টিকর্মই চিরকাল স্থায়ী হয়। উদ্দীপকের ভাষ্যে মৃত্যুর ডাকে জীবনপাখি উড়ে গেলে শুধু শরীরটাই কবরে যাবে, বাকি যা কিছু থেকে যাবে পৃথিবীতে। মানুষের মৃত্যু হলেও তার অংশীদারির মৃত্যু হবে না। এই অংশীদারি তার কর্ম, তার সৃষ্ট ফসল। নশ্বর শরীর মাটিতে মিশলেও তার সৃষ্ট ফসল তার শারীরিক অস্তিত্বের অনুগামী নয়। 'সোনার তরী' কবিতার কৃষক উদ্দীপকে জীবন পাখিরূপে উপস্থাপিত হয়েছে। আর কবিতার সোনার ফসল উদ্দীপকে প্রকাশ পেয়েছে 'তোমার অংশীদারি' বক্তব্যে। ফলে দেখা যায়, উদ্দীপকের 'তোমার অংশীদারি 'সোনার তরী' কবিতায় কৃষকের সৃষ্ট ফসলের সাথে সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপকের 'জীবনপাখি' এবং 'সোনার তরী' কবিতার কবির শোক বিষাদময়।\" মন্তব্যটি যাচাই করো।",
          "explanation": "উদ্দীপক ও 'সোনার তরী' কবিতায় বর্ণিত ব্যক্তিসত্তার নশ্বরতার বেদনার প্রেক্ষিতে প্রশ্নোক্ত উক্তিটি যথার্থ। 'সোনার তরী' কবিতায় দেখা যায়, সোনার তরী কৃষকের সৃষ্ট ফসল নিয়ে চলে গেলেও তাকে ফেলে রেখে যায় নদীর তীরে। করুণা করেও কৃষক যখন মাঝির তরীতে জায়গা পায় না, তখন কৃষকের মনোবেদনা বা আর্তি প্রকাশ পায়। তরীর কাছে কৃষকের অর্জিত ফসলের মূল্য থাকলেও সে গুরুত্বহীন। উদ্দীপকে জীবন-মৃত্যুর এক অমোঘ সত্য প্রকাশ পেয়েছে। পৃথিবীতে সবাই সুখের আশা করলেও এটা চিরস্থায়ী জায়গা নয়। উপর থেকে ডাক এলে সবকিছু ছেড়ে জীবনপাখি উড়ে যাবে। সমস্ত অর্জন, সৃষ্ট ফসল, যা কিছু অংশীদারি সবকিছু পড়ে থাকবে, শুধু শরীরখানা নিয়ে সমাধিস্থ হতে হবে। 'সোনার তরী' কবিতায় কৃষকরূপী কবির শারীরিক বিনাশের শোক প্রকাশ পায়। তার কর্মকাণ্ড, রেখে যাওয়া ফসল অমরত্ব লাভ করতে পারলেও ব্যক্তিসত্তা মিলিয়ে যাবে মহাকালের স্রোতে। কবিতার কবির এই বেদনা, এই শোকের বিষাদময় রূপেরই প্রতিচ্ছবি ফুটে উঠেছে উদ্দীপকে। জীবনপাখি উড়ে যাওয়ার মধ্য দিয়ে ব্যক্তির অস্তিত্ব বিলীন হয়ে যাওয়ার নির্মম বেদনা প্রকাশ পেয়েছে উদ্দীপকে। ফলে উদ্দীপক ও 'সোনার তরী' কবিতার বিষাদময় রূপটি পর্যালোচনা করে প্রশ্নোক্ত মন্তব্যটিকে যথার্থ বলা যায় ।"
        }
      ]
    },
    {
      "number": "6",
      "uddipok": "মঞ্চে বিতর্ক বেশ জমে উঠেছে। বক্তব্যের বিষয় 'তারুণ্যের শক্তি'। পক্ষ দল তারুণ্যের শক্তির জয়গানে মুখর। বিপক্ষ দল বলছে, তারুণ্যশক্তির অনেক নেতিবাচক দিক আছে। বিতর্ক সভার সভাপতি সমাপনী বক্তব্যে বলেছেন, সব শক্তিরই ইতিবাচক ও নেতিবাচক দিক আছে। তারুণ্যের শক্তিও এর ব্যতিক্রম নয়। তবে তারুণ্যশক্তির ইতিবাচক দিকটাই প্রবল।",
      "tag": "JGCC 25",
      "sub_questions": [
        {
          "label": "ক",
          "question": "এ বয়সে কানে কী আসে?",
          "explanation": "এ বয়সে কানে আসে কত মন্ত্রণা।"
        },
        {
          "label": "খ",
          "question": "'এ বয়স জানে রক্তদানের পুণ্য'- ব্যাখ্যা করো।",
          "explanation": "যেকোনো মহৎ কাজে আঠারো বছর বয়সি তরুণদের আত্মত্যাগী মানসিকতা বোঝাতে কবি আলোচ্য উক্তিটি করেছেন। দেশ, জাতি ও মানবতার জন্য যুগে যুগে তরুণেরাই এগিয়ে এসেছে সবচেয়ে বেশি। সমস্ত বিপদ মোকাবিলায় তারা জীবনের ঝুঁকি নিয়ে দাঁড়িয়েছে। প্রাণ দিয়েছে দেশ ও জনগণের মুক্তির সংগ্রামে। যেকোনো অন্যায়-অবিচারের প্রতিবাদ করতে এ বয়সের তরুণেরা পিছপা হয় না। তাই কবি বলেছেন, 'এ বয়স জানে রক্তদানের পুণ্য।'"
        },
        {
          "label": "গ",
          "question": "উদ্দীপকের পক্ষ দলের বক্তব্য 'আঠারো বছর বয়স' কবিতার যে দিককে ফুটিয়ে তুলেছে তা ব্যাখ্যা করো।",
          "explanation": "উদ্দীপকের পক্ষ দলের বক্তব্য 'আঠারো বছর বয়স' কবিতার তারুণ্যের উদ্যম, মনোবল ও প্রাণশক্তির প্রাচুর্যের দিকটি ফুটিয়ে তুলেছে। 'আঠারো বছর বয়স' কবিতায় বয়ঃসন্ধি অতিক্রম করে নতুন যৌবনে পা দেওয়া তারুণ্যের জয়গান গাওয়া হয়েছে। এ বয়সটি প্রবল আবেগ, উত্তেজনা ও উচ্ছ্বাসের। জীবনের ঝুঁকি নিতেও এ বয়স পিছপা হয় না। এ বয়সি তরুণেরা থাকে জীবনীশক্তিতে ভরপুর। এই তারুণ্যই একটি জাতির অফুরন্ত শক্তির উৎস। উদ্দীপকে বিতর্ক প্রতিযোগিতায় বক্তব্যের বিষয় বেছে নেওয়া হয়েছে 'তারুণ্যের শক্তি' শিরোনামে। পক্ষ দল তারুণ্যের শক্তির জয়গানে মুখর। বিপক্ষ দল তারুণ্যশক্তির নেতিবাচক দিকগুলো উপস্থাপনায় তৎপর হলেও ইতিবাচকতাই তারুণ্যের শক্তি। তরুণরাই চাইলে দেশ বদলে দিতে পারে, সমাজ বদলে দিতে পারে, নির্মূল করতে পারে নানা নেতিবাচক অস্থিরতা। উদ্দীপকের পক্ষ দলের তারুণ্যের জয়গান 'আঠারো বছর বয়স' কবিতার মূলভাবকেই প্রতিফলিত করে। আলোচ্য কবিতায় তারুণ্যের যে উদ্দীপনা, যে জীবনীশক্তির প্রকাশ রয়েছে, উদ্দীপকের পক্ষ দলের বক্তব্য সেই দিককেই ফুটিয়ে তুলেছে।"
        },
        {
          "label": "ঘ",
          "question": "\"উদ্দীপকের সভাপতির মন্তব্য যেন 'আঠারো বছর বয়স' কবিতার কবির চিন্তার-প্রতিরূপ।\"- মন্তবটির যৌক্তিক্রতা বিচার করো।",
          "explanation": "\"উদ্দীপকের সভাপতির মন্তব্য যেন 'আঠারো বছর বয়স' কবিঅর কবির চিন্তার প্রতিরূপ।\"- 'উদ্দীপক ও 'আঠারো বছর বয়স' কবিতা বিশ্লেষণে মন্তব্যটি যৌক্তিক। 'আঠারো বছর বয়স' কবিতায় তারুণ্যের প্রাণশক্তি, উদ্যম, দুর্বার মনোবল, অসীম সাহস ও অদম্য চেতনা প্রকাশ পেয়েছে। এই বয়সের যেমন আছে যেকোনো জরাজীর্ণকে বদলে নতুনকে উদ্‌দ্বোধনের শক্তি, তেমনই আছে ভুল পথে মুখ থুবড়ে পড়ার ঝুঁকি। ব্যক্তিগত, পারিবারিক, সামাজিক, রাজনৈতিক বিভিন্ন জটিলতায় আক্রান্ত হওয়ার ঝুঁকি থাকলেও এ বয়সের জীবনীশক্তিই তা অতিক্রম করতে সহায়তা করে। উদ্দীপকের 'তারুণ্যের শক্তি' শিরোনামে বিতর্ক প্রতিযোগিতায় তারুণ্যশক্তির পক্ষে-বিপক্ষে দুই দল অবস্থান নিলেও সভাপতির বক্তব্যে প্রকাশ পায় সাম্যাবস্থা। তিনি সব শক্তিরই ইতিবাচক ও নেতিবাচক অবস্থার সাথে তারুণ্যের শক্তিকেও তুলনা করেন। তবে তার বক্তব্য তারুণ্যশক্তির ইতিবাচক দিকের প্রবলতার পক্ষেই অবস্থান নেয়। 'আঠারো বছর বয়স' কবিতায় কবি তারুণ্যশক্তির জয়গান গাইতে গিয়ে এই বয়সের ঝুঁকি এবং নেতিবাচকতার দিকে ধাবিত হওয়ার সম্ভাবনাও তুলে ধরেন। কিন্তু তারুণ্যশক্তি এমনই দুর্বার, নেতিবাচকতাও তার কাছে গৌণ হয়ে পড়ে। উদ্দীপকের সভাপতির বক্তব্যও 'আঠারো বছর বয়স্' কবিতার এই সারবস্তুকেই সমর্থন করে। ফলে বলা যায়, প্রশ্নোক্ত মন্তব্যটি যৌক্তিক ।"
        }
      ]
    },
    {
      "number": "7",
      "uddipok": "কবির পক্ষে সমাজকে বোঝা দরকার, কবিতার অস্থির ভিতরে থাকবে ইতিহাসচেতনা ও মর্মে থাকবে পরিচ্ছন্ন কালজ্ঞান। একদিকে কাল বা সময় বৈনাশিক, অন্যদিকে সময় ও স্রোত বহমান। সময়ের প্রবহমানতার ভিতরে থাকে প্রত্যাশা ও মুক্তির আকাঙ্ক্ষা। কবিমানস সময়ের পরিশ্রুত চেতনা ধারণ করেই মানবতা ও মানবমুক্তির অন্বেষণ করে থাকে।",
      "tag": "JGCC 25",
      "sub_questions": [
        {
          "label": "ক",
          "question": "প্রবহমান নদী কাকে পুরস্কৃত করবে?",
          "explanation": "যে মৎস্য লালন করে প্রবহমান নদী তাকে পুরস্কৃত করবে।"
        },
        {
          "label": "খ",
          "question": "চিত্রকল্প কী তা ব্যাখ্যা করো।",
          "explanation": "চিত্রকল্প হলো এমন শব্দছবি যা কবি গড়ে তোলেন এক ইন্দ্রিয়ের কাজ অন্য ইন্দ্রিয়ের সাহায্যে কিংবা একাধিক ইন্দ্রিয়ের সম্মিলিত আশ্রয়ে। 'আমি কিংবদন্তির কথা বলছি' কবিতায় কবি যে গভীরতা সঞ্চারী চিত্রকল্পের সমন্বয় করেছেন, তার সূত্র ধরে চিত্রকল্প সম্পর্কে জানা যায়। চিত্রকল্প এমনই এক ব্যাপার, যেখানে ইন্দ্রিয়গ্রাহ্য বস্তুকে অতীন্দ্রিয় বস্তুর মধ্য দিয়ে কিংবা তার সাথে মিলিয়ে কল্পনা করা হয়। চিত্রকল্পের অভিনবত্বে পাঠক হৃদয়ে সংবেদনা জাগায় ইন্দ্রিয়াতীত বোধের প্রকাশসূত্রে। সবশেষে বলা যায়, চিত্রকল্প সৃষ্টিশীল মনের শৈল্পিক উপস্থাপন।"
        },
        {
          "label": "গ",
          "question": "উদ্দীপকের ইতিহাসচেতনা 'আমি কিংবদন্তির কথা বলছি' কবিতায় যে পরিপ্রেক্ষিতে এসেছে তা ব্যাখ্যা করো।",
          "explanation": "উদ্দীপকের ইতিহাসচেতনা 'আমি কিংবদন্তির কথা বলছি' কবিতায় ঐতিহ্যসচেতনার মধ্য দিয়ে স্বাধীনতার আকাঙ্ক্ষার পরিপ্রেক্ষিতে এসেছে। 'আমি কিংবদন্তির কথা বলছি' কবিতায় কবি তাঁর পূর্বপুরুষের ইতিহাস উপস্থাপনের মধ্য দিয়ে তাঁর বক্তব্যকে এগিয়ে নিয়ে গেছে। তাঁর ইতিহাসচেতনা মূলত বর্তমানকে শিকড়ের আলোকে দেখতে চাওয়া। তাঁর এখানে আসা যে এক দীর্ঘ লড়াইয়ের ফসল তা স্মরণে রাখলে মুক্তির সংগ্রাম সহজাত হয়ে ওঠে।। উদ্দীপকে কবির ইতিহাসচেতনা, কালজ্ঞান ও সমাজকে বোঝার গুরুত্ব তুলে ধরা হয়েছে। কবিকে সময়ের নিগূঢ় বাণী বুঝতে হবে। ইতিহাসের চেতনা ধারণ ও সমাজের মূলসুর আত্মস্থ করতে হবে। এর মধ্য দিয়েই কবি মানবতা ও মানবমুক্তি অন্বেষণ করতে পারবে। উদ্দীপকের ইতিহাসচেতনা মূলত শিকড়সন্ধানের মধ্য দিয়ে বর্তমানের মুক্তির দিকে যাত্রা যা 'আমি কিংবদন্তির কথা বলছি' কবিতার ঐতিহ্যসচেতনতার মধ্য দিয়ে কবির মানবমুক্তির আকাঙ্ক্ষার পরিপ্রেক্ষিতে প্রকাশ পায়।"
        },
        {
          "label": "ঘ",
          "question": "\"উদ্দীপকের কবিমানস ও মানবমুক্তি যেন 'আমি কিংবদন্তির কথা বলছি' কবিতায় স্পষ্টভাবে প্রতিফলিত হয়েছে।\" মূল্যায়ন করো।",
          "explanation": "উদ্দীপক ও 'আমি কিংবদন্তির কথা বলছি' কবিতার আলোকে বক্তব্যটি যথার্থ। 'আমি কিংবদন্তির কথা বলছি' কবিতায় কবির কালের উজানে চলে যাওয়া মূলত বর্তমান সংগ্রামকে আরও জীবন্ত, আরও বাস্তব করে তোলার লক্ষ্যে। পূর্বপুরুষের বাহিত রক্ত ও সময় স্রোতকে ধারণ করে কবি মূলত মানুষের মুক্তির পথ খুঁজেছেন। মানবমুক্তির জন্য ঐতিহ্যের কাছাকাছি আসার আহ্বান প্রকাশ পায় কবির কণ্ঠে। উদ্দীপকে একজন কবিকে যে চেতনার হতে হয়, তার একটি সংক্ষিপ্ত রূপরেখা প্রকাশ পেয়েছে। কবিকে হতে হয় সময়, কাল ও ইতিহাস সচেতন। সময়ের পরিশ্রুত চেতনা ধারণ করে মানবতা ও মানবমুক্তির পক্ষেই থাকে তার স্পষ্ট অবস্থান। সমাজকে বুঝে, ইতিহাসের দ্বারস্থ হয়ে, কালের বাণী উপলব্ধির মধ্য দিয়েই কবি সে অবস্থানকে দৃঢ় করে থাকে। 'আমি কিংবদন্তির কথা বলছি' কবিতায় কবির যে চেতনা প্রকাশ পায়, সেখানে ফুটে উঠেছে মানবমুক্তির আকাঙ্ক্ষা। সে লক্ষ্যে কবি খুঁজে-দেখতে চেয়েছেন তাঁর সংগ্রামী ইতিহাস। আলোচ্য কবিতায় ইতিহাস, সমাজ ও কালকে অনুধাবন করেই মুক্তির আকাঙ্ক্ষা ব্যক্ত হয়েছে। ফলে দেখা যায়, উদ্দীপকের বক্তব্যে মানবমুক্তির সন্ধানে যে কবিমানসের প্রত্যাশা করা হয়েছে 'আমি কিংবদন্তির কথা বলছি' কবিতায় তা স্পষ্টভাবে প্রতিফলিত হয়েছে।"
        }
      ]
    },
    {
      "number": "8",
      "uddipok": "নবান্নের সময় কৃষকের ঘর ফসলে ভরে ওঠে। এসময় শহরের ভিক্ষুক গ্রামে চলে আসে। শহরের ভিক্ষুকের আনাগোনায় গ্রামের ভিক্ষুকরা ভীষণভাবে বিরক্ত হয়।",
      "tag": "JGCC 25",
      "sub_questions": [
        {
          "label": "ক",
          "question": "শিকারির একগ্রতা কার চোখে ছিল?",
          "explanation": "তাহেরের চোখে ছিল শিকারির একাগ্রতা।"
        },
        {
          "label": "খ",
          "question": "'ওটা ছিল নিশানা, আনন্দ আর সুখের'- ব্যাখ্যা করো।",
          "explanation": "'লালসালু' উপন্যাসে উল্লিখিত তালগাছটি আমেনা বিবির কাছে তার স্বামীর বাড়ির নিশানা হওয়ায় তা তাকে অপরিসীম আনন্দে ভরিয়ে তুলত। আমেনা বিবির কাছে তালগাছটি ছিল তার স্বামীর বাড়ির নিশানা। বিয়ের পর থেকে স্বামীর বাড়ি আসার পথে তালগাছটিকে সে দেখতে পেত। গাছটিকে দেখে সে বুঝতে পারত যে, স্বামীর বাড়ির কাছাকাছি পৌছে গেছে। এজন্য তালগাছটিকে দেখলেই তার মনে আনন্দ আর সুখের অনুভূতি হতো। প্রশ্নোক্ত কথাটিতে এ বিষয়টিই প্রকাশিত হয়েছে।"
        },
        {
          "label": "গ",
          "question": "উদ্দীপকের ঘটনাটি 'লালসালু' উপন্যাসের যে ঘটনার সাথে সাদৃশ্যপূর্ণ তা ব্যাখ্যা করো।",
          "explanation": "উদ্দীপকের ঘটনাটি 'লালসালু' উপন্যাসে মজিদের শস্যহীন জনপদ থেকে বেঁচে থাকার তাগিদে মহব্বতনগর গ্রামে আগমনের ঘটনার সাথে সাদৃশ্যপূর্ণ। 'লালসালু' উপন্যাসে মজিদ যে অঞ্চলের বাসিন্দা, সেখানে শস্যের অপ্রতুলতা ও দৈন্য তাদের তাড়িয়ে বেড়ায়। ফলে অন্য অনেকের মতো মজিদকে ভাগ্যান্বেষণে ছুটে বেড়াতে হয় এক অঞ্চল থেকে অন্য অঞ্চলে। অতঃপর সম্প্রতি সচ্ছল হয়ে ওঠা মহব্বতনগর গ্রামে তার আগমন ঘটে মূলত নিত্যনৈমিত্তিক জীবনের নিশ্চয়তার তাগিদে। উদ্দীপকে ভিক্ষুকদের জীবন-জীবিকার সাথে ফসলের সম্পর্ক তুলে ধরা হয়েছে। নবান্নের সময় কৃষকের ঘর যখন ফসলে ভরে ওঠে, শহরের ভিক্ষুকরা তখন গ্রামের দিকে চলে আসে। কিছুটা অধিক উপার্জনের আশায় তারা গ্রামকে বেছে নেয় ভিক্ষাবৃত্তির জন্য। এভাবে 'লালসালু' উপন্যাসে দারিদ্র্যের যন্ত্রণা ও ক্ষুধার তাড়নায় শস্যহীন অঞ্চল থেকে মজিদদের তুলনামূলক সমৃদ্ধ অঞ্চলে ছুটে বেড়ানোর সাথে উদ্দীপকের ঘটনাটি সাদৃশ্যপূর্ণ হয়ে উঠেছে।"
        },
        {
          "label": "ঘ",
          "question": "\"উদ্দীপকের ভিক্ষুক ও 'লালসালু' উপন্যাসের মজিদের উদ্দেশ্যগত মিল থাকলেও আচরণগত মিল নেই।\" মন্তব্যটি বিচার করো।",
          "explanation": "উদ্দীপকের ভিক্ষুক ও 'লালসালু' উপন্যাসের মজিদের কর্মকাণ্ড বিচার করলে দেখা যায়, উদ্দীপকের ভিক্ষুক ও 'লালসালু' উপন্যাসের মজিদের উদ্দেশ্যগত মিল থাকলেও আচরণগত মিল নেই। 'লালসালু' উপন্যাসে ক্ষুধাতাড়িত শস্যহীন জনপদ থেকে মজিদ জীবনধারণের প্রয়োজনে তুলনামূলক অবস্থাপন্ন মহব্বতনগর গ্রামে আসে। সে ভিক্ষাবৃত্তির মতো মর্যাদাহানিকর পেশার পরিবর্তে বেছে নেয় প্রতারণামূলক পেশা। মহব্বতনগর গ্রামের মানুষের চোখে ধুলো দিয়ে শুরু করে ধর্মব্যাবসা। উদ্দীপকে ভিক্ষুকদের নবারের দিনে গ্রামে চলে আসার সার দৃশ্য লক্ষ করা যায়। নবান্নে গ্রামের গৃহস্থরা ফসলে সচ্ছল হয়ে উঠলে ভিক্ষুকদের পেশাগত সাফল্যের সুযোগ তৈরি হয়। তারা তখন শহর ছেড়ে গ্রামে চলে আসে অধিক উপার্জনের মোহে। তাদের আনাগোনায় গ্রামের ভিক্ষুকদের মধ্যে অসন্তোষ কাজ করে। 'লালসালু' উপন্যাসে মজিদের মহব্বতনগর গ্রামে আগমনের মূলে রয়েছে তার ক্ষুধা ও দারিদ্রা। তার বেঁচে থাকার প্রয়োজনে মহব্বতনগর গ্রামে আগমনের সাথে উদ্দীপকের ভিক্ষুকদের নবান্নের দিনে গ্রামে আসার মধ্যে উদ্দেশ্যগত সাদৃশ্য থাকলেও আচরণগত বৈসাদৃশ্য বিদ্যমান। ভিক্ষুকরা ভিক্ষাবৃত্তির মধ্যেই সীমাবদ্ধ থাকলেও মজিদ আশ্রয় নেয় প্রতারণার। সে এক আপাত সম্মোহনী পেশা বেছে নেয়, যার মূলে রয়েছে শঠতা, কুসংস্কার ও ঝুঁকি। যার ফলে উদ্দীপকের ভিক্ষুক ও 'লালসালু' উপন্যাসের মজিদের মধ্যে উদ্দেশ্যগত মিল পরিলক্ষিত হলেও পরবর্তী কর্মকান্ড ও আচরণগত পার্থক্য লক্ষ করা যায়।"
        }
      ]
    },
    {
      "number": "9",
      "uddipok": "সেজান শহর থেকে লেখাপড়া শিখে গ্রামে আসে। গ্রামে এসে সে ঝাড়ফুক ও তাবিজ-কবজের প্রতি অনুরক্ত হয়ে ওঠে। ধর্মের নামে ফতোয়া দিয়ে নারীশিক্ষার স্কুল প্রতিষ্ঠার উদ্যোগ বন্ধ করে দেয়।",
      "tag": "JGCC 25",
      "sub_questions": [
        {
          "label": "ক",
          "question": "বাহে মুলুক কোথায়?",
          "explanation": "বাহে মুলুক উত্তরবঙ্গ এলাকায়।"
        },
        {
          "label": "খ",
          "question": "তাহেরের বাপ নিরুদ্দেশ হয়ে যায় কেন?",
          "explanation": "নিজের আত্মসম্মান ও পৌরুষের গর্ব ধূলিসাৎ হওয়ায় তাহেরের বাপ নিরুদ্দেশ হয়। তাহেরের বাপ ও মা সারাক্ষণ সংসারে কলহ করে। ঝগড়া লাগলেই সন্তানগুলো তাহেরের বাপের নয় এমন কথা বলে তাহেরের বাপকে খ্যাপায় তাহেরের মা। তাহেরার বাপ জানত এটি নেহাতই তাকে খ্যাপানোর জন্য বলা। এই কথার কোনো সত্যতা এবং ভিত্তি নেই। কিন্তু তবুও মজিদ মজলিসে তাকে এই মিথ্যাকে সত্য হিসেবে স্বীকার করতে বাধ্য করে। এতে নিজের আত্মসম্মান ও পৌরুষের গর্ব ধূলিসাৎ হওয়ায় সে নিরুদ্দেশ হয়।"
        },
        {
          "label": "গ",
          "question": "উদ্দীপকের সেজান 'লালসালু' উপন্যাসের যে চরিত্রের সঙ্গে ঘ বৈসাদৃশ্যপূর্ণ তা ব্যাখ্যা করো।",
          "explanation": "উদ্দীপকের সেজান 'লালসালু' উপন্যাসের আক্কাস চরিত্রের সঙ্গে বৈসাদৃশ্যপূর্ণ। 'লালসালু' উপন্যাসে আক্কাস মহব্বতনগর গ্রামে একটি স্কুল প্রতিষ্ঠা করতে চায়। সে করিমগঞ্জ স্কুলে পড়াশোনা করে কিছুদিন শহরে থেকে আধুনিক শিক্ষার প্রয়োজনীয়তা উপলব্ধি করে। গ্রামবাসীকে শিক্ষার আলোয় আলোকিত করার লক্ষ্যে স্কুল প্রতিষ্ঠার পরিকল্পনা করনে মজিদের বাধায় তা ভেস্তে যায়। উদ্দীপকের সেজান শহর থেকে লেখাপড়া শিখে গ্রামে আসে। গ্রামে এসে তাবিজ-কবজ, ঝাড়ফুঁকের মতো কুসংস্কারের প্রতি অনুরক্ত হয়ে পড়ে। ধর্মের অপব্যাখ্যা করে নারী শিক্ষার স্কুল প্রতিষ্ঠার উদ্যোগ বন্ধ করে দেয়। 'লালসালু' উপন্যাসে যুষক আক্কাসের মধ্যে যেখানে আধুনিকতা ও শিক্ষার প্রয়োজনীয়তা উপলব্ধি করতে ও তা বাস্তবায়নে তৎপরতা দেখা যায়, উদ্দীপকের যুবক সেজানের মধ্যে দেখা যায় তার বিপরীত অবস্থা। যার ফলে উদ্দীপকের সেজান 'লালসালু' উপন্যাসের আক্কাস চরিত্রের সঙ্গে বৈসাদৃশ্যপূর্ণ হয়ে ওঠে।।"
        },
        {
          "label": "ঘ",
          "question": "উদ্দীপকের সেজান জ্ঞানার্জনের উৎস বিবেচনায় 'লালসালু' উপন্যাসের আক্কাস কিন্তু তা প্রয়োগের দিক থেকে মজিদ।\"-মন্তব্যটির যৌক্তিকতা বিচার করো।",
          "explanation": "\"উদ্দীপকের সেজান জ্ঞানার্জনের উৎস বিবেচনায় 'লালসালু' উপন্যাসের আক্কাস কিন্তু তা প্রয়োগের দিক থেকে মজিদ\"- মন্তব্যটি যৌক্তিক। 'লালসালু' উপন্যাসে আক্কাসের স্কুলে পড়াশোনা করা ও শহরে অবস্থান করা তাকে আধুনিক ও সচেতন ব্যক্তিত্বে পরিণত করেছে। সে গ্রামে ফিরে শিক্ষার আলো ছড়িয়ে দিতে স্কুল প্রতিষ্ঠা করতে চায়। কিন্তু বাধা হয়ে দাঁড়ায় মজিদ। ধর্মব্যবসায়ী মজিদ গ্রামবাসীকে যেভাবে ধোঁয়াশা ও প্রতারণার মধ্যে রাখে, তারই প্রভাবে আক্কাসের স্কুল প্রতিষ্ঠার উদ্যোগ নস্যাৎ করে দেয়। উদ্দীপকে সেজানকে শহর থেকে লেখাপড়া শিখে গ্রামে এসে অবস্থান নিতে দেখা যায়। সে লেখাপড়া শিখলেও গ্রামে ধর্মীয় কুসংস্কারের প্রতি অনুরক্ত হয়ে পড়ে। ঝাড়ফুঁক, তাবিজ-কবজের প্রতি বিশ্বাসী হয়ে ওঠে। গ্রামে নারীশিক্ষার স্কুল প্রতিষ্ঠার উদ্যোগ হলে সে ধর্মীয় অপব্যাখ্যা দিয়ে বন্ধ করে দেয়। 'লালসালু' উপন্যাসে আক্কাস যে আলো ছড়াতে চায়, মজিদ তা অন্ধকারে ঢেকে দেয়। আধুনিকতার বিপরীতে গ্রামকে জড়িয়ে রাখে পশ্চাৎপদতায়। উপন্যাসে আক্কাসের স্কুল প্রতিষ্ঠার উদ্যোগ মজিদ নস্যাৎ করে দেয় কিন্তু উদ্দীপকে সেজানকেই দেখা যায় স্কুল প্রতিষ্ঠার উদ্যোগ বন্ধ করে দিতে। উদ্দীপকের সেজান আলোচ্য উপন্যাসের আক্কাসের মতো শহরে লেখাপড়া করে গ্রামে ফিরলেও তা প্রয়োগের দিক থেকে তার মধ্যে প্রকাশ পায় মজিদের চরিত্র। ফলে দেখা যায়, জ্ঞানার্জনের উৎস বিবেচনায় উদ্দীপকের সেজান 'লালসালু' উপন্যাসের আক্কাস হলেও তা প্রয়োগের দিক থেকে মজিদ।"
        }
      ]
    },
    {
      "number": "10",
      "uddipok": "সম্রাট আকবরের নবরর সভাকবিদের মধ্যে আবুল ফজল ছিলেন অন্যতম। তিনি মবররদের পরামর্শে রাজ্য পরিচালনা করতেন। একবার পারস্য সম্রাট আবুল ফজলকে ভারতবর্ষের গোপনীয় তথ্য পাচারের জন্য ধনসম্পদের লোভ দেখালেন। আবুল ফজল এ প্রস্তাব ঘৃণাভরে প্রত্যাখ্যান করেন। তিনি আমৃত্যু ভারতবর্ষের সম্রাট আকবরের পক্ষে কাজ করেছেন।",
      "tag": "JGCC 25",
      "sub_questions": [
        {
          "label": "ক",
          "question": "ঘসেটি বেগম কোন প্রাসাদে থাকতেন?",
          "explanation": "ঘসেটি বেগম মুর্শিদাবাদের সুরম্য মতিঝিল প্রাসাদে থাকতেন।"
        },
        {
          "label": "খ",
          "question": "'আমার নালিশ আজ আমার বিরুদ্ধে'- ব্যাখ্যা করো।",
          "explanation": "প্রজাদের দুর্ভোগের জন্য অন্য কাউকে দোষারোপ না করে আত্মগ্লানি প্রকাশ করতে গিয়ে নবাব সিরাজউদ্দৌলা এ কথা বলেছেন। উৎপীড়িত ব্যক্তিকে দরবারে ডাকার পূর্বে নবাব তাঁর পারিষদদের ডেকে তাঁদের নিজ নিজ দায়িত্ব পুনরায় স্মরণ করিয়ে দেন। এতে অসন্তুষ্ট হয়ে মিরজাফর নবাবকে প্রশ্ন করে, তিনি তাদের সন্দেহ করছেন কি না? কিন্তু নবাব কোনো অভিযোগ জানাতে চান না। বাংলার প্রজাদের সুখ-স্বাচ্ছন্দ্য বিধান না করতে পারায় নিজেকেই অপরাধী আখ্যা দেন তিনি। আর এ প্রসঙ্গেই তিনি নিজের বিরুদ্ধে নালিশের কথা বলেন।"
        },
        {
          "label": "গ",
          "question": "উদ্দীপকের আবুল ফজলের সঙ্গে, 'সিরাজউদ্দৌলা' নাটকের মিরজাফরের বৈসাদৃশ্যপূর্ণ দিকটি ব্যাখ্যা করো।",
          "explanation": "দেশাত্ববোধ ও নৈতিকতার দিক থেকে উদ্দীপকের আবুল ফজলের সাথে 'সিরাজউদ্দৌলা' নাটকের মিরজাফরের বৈসাদৃশ্য রয়েছে। 'সিরাজউদ্দৌলা' নাটকে নবাব সিরাজউদ্দৌলার প্রধান সেনাপতি মিরজাফর সবচেয়ে সংকটময় মুহূর্তে নবাব এবং দেশের মানুষের সাথে চরম বেইমানি করে। নিশ্চিত বিজয়ের অবস্থানে থাকা সত্ত্বেও শুধু সেনাপতি মিরজাফরের নিষ্ক্রিয়তা, স্বার্থপরতা ও তার কূটকৌশলের কারণে নবাবের বাহিনী পলাশির প্রান্তরে পরাজয় বরণ করে। ফলে এ দেশের স্বাধীনতার সূর্য অস্তমিত হয়। উদ্দীপকে সম্রাট আকবরের সভাকবি আবুল ফজলের নীতি ও আদর্শের কথা বর্ণিত হয়েছে। পারস্য সম্রাটের কাছ থেকে অত্যন্ত লোভনীয় প্রস্তাব এলেও তিনি দেশ ও জাতির সাথে বেইমানি করে নিজ দেশের গোপন তথ্য পাচার করতে রাজি হননি। অথচ 'সিরাজউদ্দৌলা' নাটকের মিরজাফরের ভূমিকা এর সম্পূর্ণ বিপরীত। তিনি দেশ ও জাতির স্বাধীনতা, সার্বভৌমত্ব কোনো কিছুরই তোয়াক্কা না করে ইংরেজদের সাথে হাত মেলান এবং নবাবের বিরুদ্ধে অবস্থান নিয়ে জাতির পরাজয়কে নিশ্চিত করেন। এদিক দিয়ে আবুল ফজলের সাথে মিরজাফরের বৈসাদৃশ্য পরিলক্ষিত হয়।"
        },
        {
          "label": "ঘ",
          "question": "\"উদ্দীপকের নবরত্ন সভার মতো সাহসী, ও বিশ্বস্ত লোকের অভাবের কারণেই 'সিরাজউদ্দৌলা' নাটকের সিরাজকে করুণ পরিণতি মেনে নিতে হয়েছিল।\" মন্তব্যটির যথাযর্থতা বিচার -করো ।",
          "explanation": "উদ্দীপকের নবরত্ন সভার সবাই সাহসী ও বিশ্বস্ত। এমন লোকের অভাবের কারণেই 'সিরাজউদ্দৌলা' নাটকের সিরাজকে করুণ পরিণতি মেনে নিতে হয়েছিল। 'সিরাজউদ্দৌলা' নাটকে নবাব সিরাজউদ্দৌলাকে ইংরেজদের সাথে যুদ্ধে জড়িয়ে পড়তে হয়। ইংরেজরা সিরাজকে সিংহাসনচ্যুত করার ষড়যন্ত্র করলে তাতে যুক্ত হয় সিরাজেরাই আপন খালাসহ ঘনিষ্ঠ লোকজন। প্রধান সেনাপতিসহ বিভিন্ন অমাত্যের বিশ্বাসঘাতকতার ফলে নবাব সিরাজউদ্দৌলাকে সিংহাসনচ্যুত হতে হয় ও নির্মমভাবে মৃত্যুবরণ করতে হয়। উদ্দীপকে সম্রাট আকবরের নবরত্নের বিশ্বাসযোগ্যতার দৃষ্টান্ত লক্ষ করা যায়। আকবর তাদের পরামর্শে রাজ্য পরিচালনা করতেন। নবরত্ন সভাকবিদের অন্যতম আবুল ফজলকে পারস্য সম্রাট অঢেল ধনসম্পদের লোভ দেখিয়েও ভারতবর্ষের গোপনীয় তথ্য আদায় করতে পারেননি। আবুল ফজল আমৃত্যু সম্রাট আকবরের পক্ষে কাজ করে গেছেন। 'সিরাজউদ্দৌলা' নাটকে নবাব সিরাজউদ্দৌলাকে পলাশির যুদ্ধে ইংরেজদের বিপক্ষে নয়, মূলত লড়তে হয়েছিল নিজের দোকদের ষড়যন্ত্র ও বিশ্বাসঘাতকতার বিরুদ্যে। প্রধান সেনাপতি ও অমাত্যগণ স্বার্থের কাছে নিজেদের বিকিয়ে দেয়। ফলে যুদ্যে পরাজিত হয়ে নিহত হন নবাব। উদ্দীপকের নবরত্নের মধ্যে যে বিশ্বস্ততা ও সততা লক্ষ করা যায়, আলোচ্য নাটকে সিরাজউদ্দৌলার চারপাশে তেমন মানুষের সংখ্যা ছিল নগণ্য। ফলে তাঁকে বিশ্বাসঘাতকদের ষড়যন্ত্রের মুখে করুণ পরিণতি মেনে নিতে হয়েছিল।"
        }
      ]
    },
    {
      "number": "11",
      "uddipok": "নূরুলদীনের কথা মনে পড়ে যায় যখন শকুন নেমে আসে এ সোনার বাংলায় নূরুলদীনের কথা মনে পড়ে যায় যখন আমার স্বপ্ন লুট হয়ে যায়।",
      "tag": "JGCC 25",
      "sub_questions": [
        {
          "label": "ক",
          "question": "সিরাজ ঝাকে কলকাতার দেওয়ান নিযুক্ত করেন?",
          "explanation": "সিরাজ মানিকচাঁদকে কলকাতার দেওয়ান নিযুক্ত করেন।"
        },
        {
          "label": "খ",
          "question": "তার নব্যন হওয়াটাই আমার মস্ত ক্ষতি।' ব্যাখ্যা করো।",
          "explanation": "সিরাজউদ্দৌলা 'নবাব হওয়ায় ঘসেটি বেগম ঈর্ষান্বিত হয়ে আলোচ্য উক্তিটি করেন। নবাব আলিবর্দি খাঁ তাঁর মৃত্যুর আগে দৌহিত্র সিরাজউদ্দৌলাকে সিংহাসনের উত্তরাধিকার দিয়ে যান। কিন্তু ঘসেটি বেগম এ সিদ্ধান্ত মেনে নিতে পারেননি। তাই তিনি নবাব সিরাজউদ্দৌলার বিরুদ্ধে নানা ষড়যন্ত্রে লিপ্ত হন। একদিন রাজমাতা আমিনার সামনে ঘসেটি বেগম সিরাজের অমঙ্গল কামনা করলে আমিনা বলেন, 'সিরাজ তোমার কোনো ক্ষতি করেনি, বড়ো আপা।' এর উত্তরে ঘসেটি বেগম ক্ষতির ধরন ব্যাখ্যা করে বলেন, 'তার নবাব হওয়াটাই তো আমার মস্ত ক্ষতি।'"
        },
        {
          "label": "গ",
          "question": "উদ্দীপকের নূরুলদীন 'সিরাজউদ্দৌলা' নাটকের সিরাজের সঙ্গে যে দিক দিয়ে সাদৃশ্যপূর্ণ তা ব্যাখ্যা করো।",
          "explanation": "'সিরাজউদ্দৌলা' নাটকের সিরাজউদ্দৌলার সাথে উদ্দীপকে বর্ণিত নূরলদীনের দেশপ্রেম চেতনার সাদৃশ্য পরিলক্ষিত হয়। 'সিরাজউদ্দৌলা' নাটকে সিরাজউদ্দৌলা ইংরেজ বেনিয়াদের দখলদারিত্বের বিরুদ্ধে পদক্ষেপ গ্রহণ করলে ইংরেজরা তাঁর বিরোধিতা শুরু করে। এদিকে তাঁর বিরুদ্ধে তাঁর খালা, অমাত্যগণ ও মিরজাফর ইংরেজদের সাথে যোগ দেন ষড়যন্ত্রে। সিরাজউদ্দৌলা নিজ ভূখণ্ডকে অক্ষুন্ন রাখতে ইংরেজদের বিভিন্নভাবে সতর্ক ও শাসন করেন। শেষ পর্যন্ত যুদ্ধে অবতীর্ণ হন। যুদ্ধে তাঁর প্রধান সেনাপতি ও অমাত্যরা বিশ্বাসঘাতকতা করে। নবাব স্বাধীনতা অক্ষুন্ন রাখার জন্য জীবনের শেষ সময় পর্যন্ত লড়াই করেছেন। উদ্দীপকের কবিতাংশে বলা হয়েছে সামন্তবাদ-সাম্রাজ্যবাদবিরোধী সাহসী কৃষক নেতা নূরলদীন। কবির তখন নূরুলদীনের কথা মনে পড়ে যখন সোনার বাংলায় শকুন নেমে আসে। যখন কবির স্বপ্ন লুট হয়ে যায়। কবির তাকে মনে পড়ে কারণ তিনি প্রতিবাদের ও সাহসের প্রতীক। 'সিরাজউদ্দৌলা' নাটকে ইংরেজ বেনিয়াদের ধ্বংস করার জন্য নবাব বারবার চেষ্টা করেছিলেন। স্বাধীনতা রক্ষার জন্য জীবনের শেষ পর্যন্ত তিনি চেষ্টা করেছেন। অর্থাৎ উদ্দীপকের নূরলদীন ও আলোচ্য নাটকের সিরাজউদ্দৌলার মাঝে দেশপ্রেম, সাহসী ও প্রতিবাদী মানসিকতার সাদৃশ্য দেখা যায়।"
        },
        {
          "label": "ঘ",
          "question": "উদ্দীপকের শকুন যেন 'সিরাজউদ্দৌলা' নাটকের ঘৃণিত দিকের উন্মোচক।\" মূল্যায়ন করো।",
          "explanation": "\"উদ্দীপকের শকুন যেন 'সিরাজউদ্দৌলা' নাটকের ঘৃণিত দিকের উন্মোচক\"- 'সিরাজউদ্দৌলা' নাটকে সিরাজের বিরুদ্ধে চক্রান্তকারী শক্তির উত্থানের প্রেক্ষিতে মন্তব্যটি যথার্থ। 'সিরাজউদ্দৌলা' নাটকে নবাব সিরাজউদ্দৌলার বিরুদ্ধে চতুর্মুখী ষড়যন্ত্র লক্ষ করা যায়। বাংলায় ইংরেজদের আধিপত্যের লোভে সিরাজউদ্দৌলা প্রতিবন্ধকতা সৃষ্টি করলে তাঁকে উৎখাতের ষড়যন্ত্রে লিপ্ত হয় ব্রিটিশরা। আর তার সাথে যুক্ত হয় নবাবেরই ঘনিষ্ঠ কিছু সেনাপতি, অমাত্য ও আত্মীয়, যাদের কাছে দেশের চেয়ে ব্যক্তিস্বার্থই গুরুত্বপূর্ণ। এইসব ষড়যন্ত্র ও বিশ্বাসঘাতকতার বলি হন সিরাজউদ্দৌলা এবং পরাধীন হয় বাংলার স্বাধীনতা। উদ্দীপকের কবিতায় নূরলদীনের বীরত্ব প্রকাশ পায় বাংলার স্বাধীনতা সংগ্রামের প্রতীক হিসেবে। শকুন নেমে এলে সোনার বাংলা যখন বিপন্ন হয়ে ওঠে, স্বপ্ন যখন লুট হয়ে যায়, তখন বীর নূরলদীনকে কবির মনে পড়ে। সোনার বাংলায় শকুন নেমে আসাকে কবি বাংলার স্বাধীনতা বিপন্নকারী শক্তিকে বুঝিয়েছেন, যে শক্তি শকুনের থাবার মতো বাংলার স্বাধীনতা, সার্বভৌমত্ব গ্রাস করে নিতে চায়। 'সিরাজউদ্দৌলা' নাটকে নবাব সিরাজউদ্দৌলাকে পরাস্ত করতে চাওয়ার মধ্যে ইংরেজদের সুদূরপ্রসারী দুরভিসন্ধি লুকিয়ে ছিল। তারা বাংলাকে, বাংলার স্বাধীনতাকে লুণ্ঠিত করতে চেয়েছিল। সেই অসদুদ্দেশ্যে এ দেশীয় কিছু বিশ্বাসঘাতকদের সঙ্গে নিয়ে সিরাজ ও বাংলার স্বাধীনতা কেই পরাজিত করেছিল। ইংরেজদের এই ষড়যন্ত্রের ঘৃণ্য রূপই যেন উভয়কেই উদ্দীপকের শকুন, যারা সোনার বাংলায় নেমে এসে বাংলাকে ক্ষতবিক্ষত করতে চেয়েছিল। তাই বলা যায় সে, প্রশ্নোক্ত মন্তব্যটি যথার্থ।"
        }
      ]
    }
  ]
}