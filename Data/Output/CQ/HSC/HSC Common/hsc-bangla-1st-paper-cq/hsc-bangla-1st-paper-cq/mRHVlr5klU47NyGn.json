{
  "title": "সিলেট ক্যাডেট ২০২৪",
  "subtitle": "বাংলা (11)",
  "questions": [
    {
      "number": "1",
      "uddipok": "দক্ষিণ আফ্রিকায় বর্ণবাদী বৈষম্য যখন চরম আকার ধারণ করে, দেশটির কালো মানুষগুলোর অধিকার যখন ক্ষুণ্ণ হতে থাকে শ্বেতাঙ্গদের দ্বারা, ঠিক তখনই নেলসন ম্যান্ডেলা রুখে দাঁড়ান। বর্ণবাদবিরোধী আন্দোলনের তিনি ছিলেন প্রাণপুরুষ। শোষকদের দ্বারা তিনি বিভিন্নভাবে নির্যাতিত হয়েছেন। জীবনে বেশির ভাগ সময় তাঁকে কাটাতে হয়েছে কারাগারে। কিন্তু তিনি আন্দোলন করা থেকে পিছপা হননি। সংগ্রামের মাধ্যমেই তিনি প্রতিষ্ঠা করেছেন কালো মানুষের অধিকার।",
      "tag": "SCC 24",
      "sub_questions": [
        {
          "label": "ক",
          "question": "১৯৭২ সালে বঙ্গবন্ধু কী পুরস্কারে ভূষিত হন?",
          "explanation": "১৯৭২ সালে বঙ্গবন্ধু জুলিও কুরি পুরস্কারে ভূষিত হন।"
        },
        {
          "label": "খ",
          "question": "বাবার কালের জীবনটা যেন রাস্তায় না যায়'- উক্তিটি ব্যাখ্যা করো।",
          "explanation": "বঙ্গবন্ধু শেখ মুজিবুর রহমান দেরি করে জাহাজ ঘাটে যাওয়ার জন্য কৌশল করে ট্যাক্সিচালককে আলোচ্য উক্তিটি করেছিলেন। বঙ্গবন্ধু শেখ মুজিবুর রহমান ও মহিউদ্দিন আহমদকে গোপনে ঢাকা জেল থেকে ফরিদপুর জেলে পাঠানো হচ্ছিল। কিন্তু বঙ্গবন্ধু চাচ্ছিলেন এই খবর নেতাকর্মীরা যেন জানতে পারে। ট্যাক্সিচালক খুব দ্রুত গাড়ি চালাচ্ছিলেন রাতের জাহাজ ধরার জন্য। বঙ্গবন্ধু কৌশল করে ট্যাক্সি ধীরে চালাতে বলেন, যেন জাহাজ ধরতে না পারে। কেননা, জাহাজ ছেড়ে দিলে নেতাকর্মীদের কারও সঙ্গে দেখা হওয়ার সম্ভাবনা নেই। আর তাই দেরি করে যাওয়ার জন্য বঙ্গবন্ধু কৌশল করে আলোচ্য উক্তিটি করেছিলেন।"
        },
        {
          "label": "গ",
          "question": "উদ্দীপকের নেলসন ম্যান্ডেলার সাথে 'বায়ান্নর দিনগুলো' রচনার চারিত্রিক সাদৃশ্য রয়েছে? তুলনামূলক আলোচনা করো।",
          "explanation": "দেশের মানুষের অধিকার আদায়ের জন্য সংগ্রাম করার কারণে জেল খাটার দিক থেকে উদ্দীপকের নেলসন ম্যান্ডেলার সাথে 'বায়ান্নর দিনগুলো' রচনার লেখকের সাদৃশ্য রয়েছে। 'বায়ান্নর দিনগুলো' রচনার লেখক শেখ মুজিবুর রহমান ছিলেন একজন আদর্শ দেশপ্রেমিক। দেশ ও মানুষের মুক্তির জন্য তিনি পাকিস্তানিদের বিরুদ্ধে সংগ্রাম করে জেলে গিয়েছেন এবং নানাভাবে অত্যাচারিত হয়েছেন। কোনো রকম চাপ কিংবা প্রলোভনই তাঁকে তাঁর সিদ্ধান্ত থেকে সরাতে পারেনি। উদ্দীপকে বর্ণিত নেলসন ম্যান্ডেলা বর্ণবাদ, বৈষম্য আর শোষণের বিরুদ্ধে সারা জীবন সোচ্চার ছিলেন। দেশের মানুষের কল্যাণের জন্য তিনি আমরণ সংগ্রাম করেছেন। এজন্য তিনি সুদীর্ঘ সাতাশ বছর জেলের অন্ধকার প্রকোষ্ঠে দিন কাটিয়েছেন। 'বায়ান্নর দিনগুলো' রচনার লেখক শেখ মুজিবুর রহমানও তেমনি দেশের মানুষের জন্য সংগ্রাম করে দীর্ঘদিন জেল খেটেছেন। উভয় নেতার জীবনাদর্শ ও কর্মপন্থা মোটামুটি একই রকম। দেশ ও মানুষের জন্য সংগ্রাম ও অধিকার আদায় এবং আত্মত্যাগের দিক থেকে বঙ্গবন্ধু ও উদ্দীপকের নেলসন ম্যান্ডেলার মাঝে সাদৃশ্য খুঁজে পাওয়া যায়।"
        },
        {
          "label": "ঘ",
          "question": "\"উদ্দীপকের অধিকার আদায় আর 'বায়ান্নর দিনগুলো' রচনার অধিকার আদায় একই বিন্দুতে গাঁথা।\"- এ যুক্তিসহ নিজের মতামত বিশ্লেষণ করো।",
          "explanation": "পরিপ্রেক্ষিত ভিন্ন হলেও সংগ্রামী চেতনায় মুজিব-ম্যান্ডেলা একসূত্রে গাঁথা।'- উক্তিটি উদ্দীপক ও 'বায়ান্নর দিনগুলো' রচনার আলোকে যথার্থ। 'বায়ান্নর দিনগুলো' রচনার লেখক বঙ্গবন্ধু শেখ মুজিবুর রহমান পাকিস্তানি শাসকদের অপশাসন এবং রাজবন্দিদের মুক্তির দাবিতে আমরণ অনশনে লিপ্ত হন। এক্ষেত্রে নানাভাবে নির্যাতিত হলেও তিনি পিছু হটেননি। উদ্দীপকের নেলসন ম্যান্ডেলাও বঙ্গবন্ধুর আদর্শের প্রতিরূপ। দুজনের মধ্যেই দেশপ্রেমের আদর্শ ফুটে উঠেছে। উদ্দীপকে উল্লিখিত নেলসন ম্যান্ডেলা একজন ত্যাগী আদর্শিক নেতা। তিনি বর্ণবাদ, বৈষম্য আর নিপীড়নের কারণে শাসকগোষ্ঠীর বিরুদ্ধে সোচ্চার 'হন। আন্দোলন নস্যাৎ করার জন্য তাঁর উপর নেমে আসে নির্যাতন। দীর্ঘ সাতাশ বছর তাঁকে কারাভোগ করতে হয়, যা 'বায়ান্নর দিনগুলো' রচনায় বঙ্গবন্ধু শেখ মুজিবুর রহমানের সাথে ঐক্যের সৃষ্টি করে। 'বায়ান্নর দিনগুলো' রচনায় বঙ্গবন্ধু দেশপ্রেমে উদ্‌বুদ্ধ হয়ে অধিকার আদায়ের জন্য প্রাণপণ সংগ্রাম করেছেন। জনগণের অধিকার আদায়ের জন্য তাঁকে দীর্ঘ সময় কারাগারে অবরুদ্ধ থাকতে হয়েছিল। উদ্দীপকেও নেলসন ম্যান্ডেলা শাসকগোষ্ঠীর বিষদৃষ্টিতে পড়ে সুদীর্ঘ ২৭ বছর জেলে থেকে অসহায় ও দুর্বিষহ জীবনযাপন করে অবশেষে মুক্তি পান। উভয়ই শোষণ, বৈষম্য ও নিপীড়নের বিরুদ্ধে আজীবন লড়াই করেছেন। অর্থাৎ, প্রেক্ষাপট ভিন্ন হলেও চেতনাগত দিক থেকে তাঁদের সাদৃশ্য লক্ষণীয়। এক্ষেত্রে প্রশ্নোক্ত উক্তিটি যথাযথ।"
        }
      ]
    },
    {
      "number": "2",
      "uddipok": "চিনিলাম আপনারে আঘাতে আঘাতে বেদনায় বেদনায়; সত্য যে কঠিন কঠিনেরে ভালোবাসিলাম সে কখনো করে না বঞ্চনা।",
      "tag": "SCC 24",
      "sub_questions": [
        {
          "label": "ক",
          "question": "' আমার পথ' প্রবন্ধটি কোন প্রবন্ধগ্রন্থ থেকে সংকলিত?",
          "explanation": "আমার পথ' প্রবন্ধটি 'রুদ্র-মঙ্গল' প্রবন্ধগ্রন্থ থেকে সংকলিত।"
        },
        {
          "label": "খ",
          "question": "'আমি সে দাসত্ব হতে সম্পূর্ণ মুক্ত।'- উক্তিটি ব্যাখ্যা করো।",
          "explanation": "মিথ্যা বা ভণ্ডামিকে প্রশ্রয় করে, পরাবলম্বনের মতো দাসত্ব থেকে মুক্ত থাকা প্রসঙ্গে কাজী নজরুল ইসলাম আলোচ্য উক্তিটি করেছেন। 'আমার পথ' প্রবন্ধে লেখক পরাবলম্বনকে সবচেয়ে বড়ো দাসত্ব বলেছেন। নিজে নিষ্ক্রিয় থেকে অন্য একজন মহাপুরুষকে প্রাণপণে ভক্তি করলেই দেশ উদ্ধার হয়ে যাবে না, নিজের বা জাতির মুক্তি আসবে না। লেখকের মতে, যার অন্তরে গোলামির ভাব সে বাইরের গোলামি থেকে। মুক্তি পায় না। লেখক ভুল করতে রাজি আছেন, কিন্তু ভণ্ডামি করতে প্রস্তুত নন। তিনি বলেছেন, তাঁর এমন কোনো গুরু নেই, যার খাতিরে তিনি কোনো সত্যের আগুন অস্বীকার করে মিথ্যাকে প্রশ্রয় দেবেন। তিনি এ ধরনের দাসত্ব থেকে মুক্ত।"
        },
        {
          "label": "গ",
          "question": "উদ্দীপকে 'আমার পথ' প্রবন্ধের কোন বিষয় প্রতিফলিত হয়েছে? ব্যাখ্যা করো।",
          "explanation": "উদ্দীপকের কবিতাংশে 'আমার পথ' প্রবন্ধের সত্যের পথকে বেছে নেওয়ার দিকটি প্রতিফলিত হয়েছে। 'আমার পথ' প্রবন্ধে লেখক নিজেকেই নিজের কর্ণধার হিসেবে বরণ করে সত্যের পথ ধরে এগিয়ে চলার জন্য দৃঢ় প্রত্যয়ী। নিজের ভিতরে যে সত্য আছে এই সত্যই লেখকের মূল কান্ডারি, মূল পথপ্রদর্শক। সত্যকে অবলম্বন করেই লেখকের পথ চলা। তিনি বুঝতে পেরেছেন, অন্তরে মিথ্যা থাকলে বাইরেও তার প্রতিফলন ঘটে। আপন সত্যকে পথের একমাত্র দিশারি করে পথ চলতে পারলে তবেই অভীষ্ট লক্ষ্যে পৌঁছানো যায়। আত্ম-সত্যই সবচেয়ে বড়ো সত্য, আত্মকে চিনতে পারলে মানুষ কখনোই মিথ্যাপথে পরিচালিত হতে পারে না। তাই লেখক আত্ম সত্যকেই তাঁর পথ বলে উল্লেখ করেছেন।। অন্যদিকে, উদ্দীপকের কবিতাংশ থেকে জানা যায়, কবি আঘাতে- বেদনায় এখন নিজেকে তথা সত্যকে বুঝতে পেরেছেন। এ সত্যকে পাওয়া কঠিন বটে কিন্তু সত্য কখনো মানুষকে বঞ্চনা দেয় না কিংবা প্রতারণা করে না অর্থাৎ উদ্দীপকের কবিতাংশের মূল বিষয় হলো আত্মকে চেনার মাধ্যমে সত্যকে চেনা আর সত্যকে চেনার মাধ্যমেই অভীষ্ট লক্ষ্যে পৌঁছা। তাই বলা যায়, 'আমার পথ' প্রবন্ধের আত্মকে চেনার মাধ্যমে সত্যপথকে চেনার বিষয়টি উদ্দীপকের কবিতাংশে প্রতিফলিত হয়েছে।"
        },
        {
          "label": "ঘ",
          "question": "\"সত্যের শক্তিতে বলীয়ান হওয়ায় বিষয়টি উদ্দীপক ও 'আমার পথ' প্রবন্ধের মূল বক্তব্য।\"- 'আমার পথ' প্রবন্ধের আলোকে উক্তিটি মূল্যায়ন করো।",
          "explanation": "'আমার পথ' প্রবন্ধে যে রকম সত্যের শক্তিতে বলীয়ান হওয়ার কথা বলা হয়েছে, তেমনই উদ্দীপকের কবিতাংশ সত্যের শক্তিতে বলীয়ান হওয়ার কথাই বলে। 'আমার পথ' প্রবন্ধে লেখক সত্যকে তাঁর একমাত্র কর্ণধার হিসেবে বর্ণনা করেছেন। লেখক অসত্য বা মিথ্যার সাথে আপস না করে সত্যকে একমাত্র পথ হিসেবে বিবেচনা করে সে পথেই অগ্রসর হয়েছেন। অন্তরের ভীরুতা, কাপুরুষতা সবকিছু ঝেড়ে ফেলে আত্মশক্তিতে বলীয়ান হতে চেয়েছেন। ভুল করলে সে ভুল পথ থেকে নিজেকে শুধরিয়ে নিতে লেখকের কোনো আপত্তি নেই। লেখক ঝোঁকের বশবর্তী হয়ে, আবেগের বশে কোনো কাজ করতে চান না। সত্যকেই তাঁর জীবনের একমাত্র পথ বিবেচনা করে তাঁর কাঙ্ক্ষিত লক্ষ্যে পৌছাতে চান। আর সত্য শক্তিতে বলীয়ান থাকলেই মানুষ কেবল গন্তব্যে যথাযথভাবে পৌছাতে পারে অর্থাৎ মানুষের একমাত্র পথ সত্যপথই হওয়া উচিত।অন্যদিকে, উদ্দীপকের কবিতাংশ থেকে দেখা যায়, কবি আত্মকে চেনার মাধ্যমে সত্যকে চিনতে পেরেছেন এবং এই সত্যের পথকে তিনি একমাত্র অবলম্বন হিসেবে আঁকড়ে ধরেছেন। বুঝতে পেরেছেন যে, সত্যপ্রাপ্তি কঠিন হলেও একবার সেই সত্যকে পেলে কখনোই সে বঞ্চনা করে না কিংবা তার কারণে কখনোই ভ্রষ্ট হতে হয় না। উদ্দীপকের কবিতাংশে কবি এই সত্যের শক্তিতে বলীয়ান হয়েই পথ চলতে চেয়েছেন। সুতরাং 'আমার পথ' প্রবন্ধ এবং উদ্দীপকের আলোকে বলা যায়, উভয় ক্ষেত্রে আত্মাকে চেনার মাধ্যমে সত্যকে চেনা এবং সত্যকে চেনার মাধ্যমে সার্বিক কল্যাণ আনয়নের দিকটি ফুটে উঠেছে। উদ্দীপকের কবি কিংবা প্রবন্ধের লেখকের জীবনদর্শন একই। তাঁরা সমস্ত মিথ্যা পন্থা বাদ দিয়ে, অন্ধ নেতৃত্ব উপেক্ষা করে আত্মকে অবলম্বন করে পথ চলতে চান। কবি এবং লেখকের মূল শক্তি মূলত সত্যের শক্তি। আর এই সত্যের শক্তিতে বলীয়ান হতে পারলে যত রাধাই আসুক না কেন লক্ষ্যে পৌঁছানো যায়।"
        }
      ]
    },
    {
      "number": "3",
      "uddipok": "অসুস্থ সুমন মিয়ার দুর্দিনে তার সব আত্মীয়স্বজন দূরে চলে যায়। তার স্ত্রী নিজের গয়না বিক্রি করে এবং সমস্ত সঞ্চয় নষ্ট করে সুমন মিয়ার ভালো চিকিৎসার ব্যবস্থা করে। স্ত্রীর সেবা ও ডাক্তারদের প্রচেষ্টায় সুমন মিয়া সুস্থ হয়ে তার সব সম্পত্তি স্ত্রীর নামে লিখে দেয়। এতে তার আত্মীয়স্বজনেরা সুমন মিয়াকে কটাক্ষ করে বিভিন্ন অপবাদ প্রচার করতে থাকলে সুমন মিয়া তার স্ত্রীর ত্যাগ আর দয়ার্দ্র আচরণের কথা মনে করিয়ে দেয়।",
      "tag": "SCC 24",
      "sub_questions": [
        {
          "label": "ক",
          "question": "প্রত্নতাত্ত্বিকদের গবেষণার বিষয় কী?",
          "explanation": "মৃত্যুঞ্জয় কবে প্রথম থার্ড ক্লাসে উঠেছিল এটা প্রত্নতাত্ত্বিকদের গবেষণার বিষয়।"
        },
        {
          "label": "খ",
          "question": "সবাই করে-এতে দোষ কী? উক্তিটি ব্যাখ্যা করো।",
          "explanation": "'সবাই করে এতে দোষ কী'- উক্তিটি বলেছেন মৃত্যুঞ্জয়। বুড়ো মালোর মেয়ে বিলাসীকে বিয়ে করে মৃত্যুঞ্জয় জাত সাপুড়ে হয়েছে। সাপুড়েদের প্রধান কাজ হলো সাপ ধরা, সাপের খেলা দেখানো এবং শিকড় বিক্রির ব্যাবসা করা। কিন্তু বিলাসী শিকড় বিক্রি করা একদম পছন্দ করে না কারণ শিকড় বিক্রি করা হলো মানুষের সাথে ধোকাবাজি করা তাই বিলাসী মৃত্যুঞ্জয়কে নিষেধ করে শিকড় বিক্রি করতে। এই প্রেক্ষিতেই মৃত্যুঞ্জয় বিলাসীকে উদ্দেশ করে প্রশ্নোক্ত উক্তিটি করে।"
        },
        {
          "label": "গ",
          "question": "উদ্দীপকের সুমন মিয়ার স্ত্রীর সাথে 'বিলাসী' গল্পের বিলাসীর সাদৃশ্য ব্যাখ্যা করো।",
          "explanation": "জাউদ্দীপকের সুমন মিয়ার স্ত্রীর সাথে 'বিলাসী' গল্পের বিলাসীর সেবাব্রতী - মনোভাবের সাদৃশ্য রয়েছে। 'বিলাসী' গল্পে বিলাসী একজন বুড়ো মালোর মেয়ে। যাদের কাজ হলো সাপ ধরা এবং সাপের খেলা দেখানো। মৃত্যুঞ্জয় যখন মৃত্যুর সাথে পাঞ্জা লড়ছিল তখন তার আত্মীয়স্বজন কেউ এগিয়ে আসেনি। তখন বুড়ো মালো এবং মালোর মেয়ে বিলাসী সেবাযত্ন করে মৃত্যুঞ্জয়কে সুস্থ করে তোলে। বিলাসী সেবাযত্ন না করলে হয়তো মৃত্যুঞ্জয় মারা যেত। উদ্দীপকে দেখা যায় সুমন মিয়ার দুর্দিনে তার সব আত্মীয়স্বজন দূরে চলে যায়। তার স্ত্রী নিজের গয়না বিক্রি করে এবং সমস্ত সঞ্চয় নষ্ট করে সুমন মিয়ার ভালো করে চিকিৎসার ব্যবস্থা করে। স্ত্রীর সেবায় সুমন দ্রুত সুস্থ হয়ে ওঠে। যেটির সাথে 'বিলাসী' গল্পের বিলাসীর সেবাব্রততার সাদৃশ্য খুঁজে পাওয়া যায় কারণ বিলাসী সারা দিন-রাত পরিশ্রম করে মৃত্যুঞ্জয়ের সেবা করে। যার ফলে মৃত্যুঞ্জয় সুস্থ হয়ে ওঠে এবং বিলাসীকে বিয়ে করে। সুতরাং স্পষ্ট প্রমাণিত হয় উভয়ের মধ্যে সেবাব্রতী মনোভাবের মিল রয়েছে।"
        },
        {
          "label": "ঘ",
          "question": "\"উদ্দীপকে 'বিলাসী' গল্পের একটি মাত্র দিক প্রকাশিত হয়েছে, মূল গল্পের বিষয়বস্তু বিস্তৃত বর্ণনায় সমৃদ্ধ।\"- যুক্তিসহ মন্তব্যটি বিশ্লেষণ করো।",
          "explanation": "\"উদ্দীপকে 'বিলাসী' গল্পের একটিমাত্র দিক প্রকাশিত হয়েছে, মূল গল্পের বিষয়বস্তু বিস্তৃত ঘটনায় সমৃদ্ধ।”- উক্তিটি সঠিক। 'বিলাসী' গল্পে ফুটে উঠেছে দুই মানব-মানবীর প্রেমের মহিমা এবং প্রেমের মহিমাময় আলোয় ধরা পড়েছে সমাজের অনুদারতা ও রক্ষণশীলতা, জীবনের নিষ্ঠুর ও অশুভ চেহারা। বুড়ো মালোর মেয়ে বিলাসী অসুস্থ মৃত্যুঞ্জয়কে সেবা করে সুস্থ করে তোলে। মৃত্যুঞ্জয় ভালোবাসার প্রতিদানস্বরূপ বিলাসীকে বিয়ে করে কিন্তু সমাজের মানুষ তাদের এই বিয়ে মেনে না নিলে মৃত্যুঞ্জয় নিজের জাত পরিবর্তন করে সাপুড়ে হয়ে যায় শুধু ভালোবাসার জন্য। উদ্দীপকে দেখা যায়, অসুস্থ সুমন মিয়ার দুর্দিনে তার সমস্ত আত্মীয়স্বজন দূরে চলে যায়। তার স্ত্রী নিজের গয়না বিক্রি করে এবং সমস্ত সঞ্চয় নষ্ট করে সুমন মিয়ার ভালো চিকিৎসার ব্যবস্থা করে। স্ত্রীর সেবা ও ডাক্তারদের প্রচেষ্টায় সুমন মিয়া সুস্থ হয়ে তার সব সম্পত্তি স্ত্রীর নামে লিখে দেয়। এতে তার আত্মীয়স্বজনেরা সুমন মিয়াকে কটাক্ষ করে বিভিন্ন অপবাদ প্রচার করতে থাকলে সুমন মিয়া তার স্ত্রীর ত্যাগ আর দয়ার্দ্র আচরণের কথা মনে করিয়ে দেয়। 'বিলাসী' গল্পে মৃত্যুঞ্জয়ের সাথে বিয়ে হয় বুড়ো মালোর মেয়ে বিলাসীর সাথে। ভালোবেসে বিয়ে করলেও সমাজ তাদের মেনে নেয়নি বিলাসী নিচু জাতের মেয়ে বলে। পরে মৃত্যুঞ্জয় ভালোবাসার জন্য নিজের জাত ধর্ম পরিবর্তন করে সাপুড়ে হয়ে যায়। এভাবে ভালোই চলছিল তাদের সুখের সংসার। কিন্তু একদিন সাপ ধরতে গিয়ে সাপের কামড়ে মারা যায় মৃত্যুঞ্জয়। স্বামীর মৃত্যুশোক সহ্য করতে না পেরে বিলাসী বিষপান করে স্বেচ্ছায় মৃত্যুবরণ করে। কিন্তু উদ্দীপক থেকে দেখা যায় সুমন মিয়ার স্ত্রীর সাথে বিলাসীর সেবাব্রতী মনোভাবের মিল থাকলেও বিলাসীর স্বামীর জন্য বিষপান করে মারা যাওয়ার দিক থেকে কোনো মিল নেই। অর্থাৎ উদ্দীপকের একটিমাত্র বিষয়ের সাথে মিললেও এটি সম্পূর্ণ গল্পকে তুলে ধরতে পারেনি। সুতরাং বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "4",
      "uddipok": "এইখানে তোর বুজির কবর, পরীর মতন মেয়ে, বিয়ে দিয়েছিনু কাজিদের বাড়ি বনিয়াদি ঘর পেয়ে, এত আদরের বুজিরে তাহার ভালোবাসিত না মোটে, হাতেতে যদিও না মারিত তারে শত যে মারিত ঠোঁটে।",
      "tag": "DIN.B 24,SCC 24",
      "sub_questions": [
        {
          "label": "ক",
          "question": "'খবরটা কী তাও কন'- কার উক্তি?",
          "explanation": "খবরটা কী তাও কন'- উক্তিটি পিসির।"
        },
        {
          "label": "খ",
          "question": "'আতঙ্কে পাঁশুটে মেরে যায়?' কেন- উক্তিটির ব্যাখ্যা করো।",
          "explanation": "প্রশ্নোক্ত উক্তিটি মাসি-পিসির দৃষ্টিকোণ থেকে লেখক করেছেন আহ্লাদিকে উদ্দেশ্য করে। পুরুষশাসিত সমাজে অবহেলিত ও নির্যাতিত নারী আহ্লাদি। সে পিতৃমাতৃহীন। অত্যাচারী স্বামীর শারীরিক ও মানসিক নির্যাতন সহ্য করতে না পেরে চার মাসের অন্তঃসত্ত্বা অবস্থায় সে বাপের ভিটেতে মাসি-পিসির আশ্রয় গ্রহণ করে। শ্বশুরবাড়ি ও স্বামীর অত্যাচারে আহ্লাদির মানসিক অবস্থা এতটাই খারাপ ছিল যে শ্বশুরবাড়ির কথা উঠলেই তার চেহারা আতঙ্কে ভরে উঠত। মূলত এই বিষয়টি বোঝাতেই প্রশ্নোক্ত মন্তব্যটি করা হয়েছে।"
        },
        {
          "label": "গ",
          "question": "উদ্দীপকের বুজির সাথে মাসি-পিসি গল্পের আহ্লাদির অবস্থার তুলনা করো।",
          "explanation": "পরিণতি ভিন্ন হলেও-উদ্দীপকের বুজির সঙ্গে 'মাসি-পিসি' গল্পের আহ্লাদির বিবাহিত জীবনের দুঃখকষ্ট এক ও অভিন্ন। পুরুষশাসিত সমাজে নারীরা প্রতিনিয়তই স্বামী ও' শ্বশুরবাড়ির লোকজন কর্তৃক লাঞ্ছিত ও নির্যাতিত হয়। আহ্লাদি এমনই নির্যাতনের শিকার। সে চার মাসের অন্তঃসত্ত্বা, অথচ তার স্বামী তাকে নানাভাবে শারীরিক- মানসিক নির্যাতন করত। খেতে না দিয়ে দিনরাত খুঁটির সাথে বেঁধে রাখত, কলকেপোড়া ছ্যাঁকা দিত। শ্বশুরবাড়ির লাঞ্ছনা সহ্য করতে হতো প্রতিনিয়ত। এসব অত্যাচার মেনে নিতে না পেরে সে বাপের বাড়ি চলে আসে এবং মাসি-পিসির আশ্রয়ে জীবন শুরু করে। আর মাসি-পিসিও আহ্লাদির অস্তিত্ব রক্ষায় দায়িত্বশীল ভূমিকা পালন করে। উদ্দীপকের বুজিকে বনিয়াদি পরিবারে বিয়ে দেওয়া হয়। কিন্তু বুজির বিবাহিত জীবন সুখের ছিল না। স্বামী ও শ্বশুরবাড়ির লোকজন তাকে নানাভাবে নির্যাতন করত। শারীরিক নির্যাতন না করলেও নিজেদের আচার- ব্যবহার আর কথাবার্তায় তারা সবসময়ই বুজিকে অবহেলা ও অবজ্ঞা করত। এই মানসিক অত্যাচার সহ্য করতে না পেরে অকালেই বুজি প্রাণ হারায়। উদ্দীপকের বুজি ও গল্পের আহ্লাদি দুজনই বিবাহিত জীবনে অন্যায়- অত্যাচারের শিকার। বিবাহিত জীবন তাদের নিরাপদ ও নির্ভরযোগ্য ছিল না। তবে আহ্লাদি এই অনিরাপদ জীবন থেকে বাঁচতে মাসি-পিসিকে পাশে পেলেও বুজি তা পায়নি। মৃত্যুই ছিল তার জীবনের শেষ পরিণতি। তাই বলা যায় বুজি ও আহ্লাদির জীবনযন্ত্রণা এক হলেও পরিণতি ছিল ভিন্ন।"
        },
        {
          "label": "ঘ",
          "question": "উদ্দীপকে মাসি-পিসি গল্পের মূলভাব কতটুকু প্রতিফলিত হয়েছে? উপযুক্ত যুক্তিসহ তোমার মতামত দাও।",
          "explanation": "'মাসি-পিসি' পুরুষতান্ত্রিক সমাজব্যবস্থায় নারীর ঘুরে দাঁড়ানোর গল্প হওয়ায় উদ্দীপকে গল্পের মূলভাব আংশিকভাবে প্রতিফলিত হয়েছে। পুরুষশাসিত সমাজে নারীরা অসহায় ও বঞ্চিত হয়ে চলেছে নিরন্তন। এই বঞ্চিত নারী সমাজের প্রতিনিধি মাসি-পিসি ও আহ্লাদি। কিন্তু শেষ পর্যন্ত এই ব্যাধিগ্রস্ত পুরুষশাসিত সমাজের কাছে তারা হার মানেনি। মাসি-পিসি নিজেদের জীবিকার ব্যবস্থা নিজেরাই করেছে। আবার পিতৃমাতৃহীন আহ্লাদির দায়িত্বভার গ্রহণ করেছে। সমাজের লালসা-উন্মত্ত শ্রেণির কবল থেকে রক্ষা পেতে বুদ্ধিদীপ্ত ও-সাহসী সংগ্রাম পরিচালনা করেছে। উদ্দীপকের বুজিকে তার পরিবার বনিয়াদি ঘরে অনেক আশা করে বিয়ে দিয়েছিল। কিন্তু এই বিয়ে তার জীবনে সুখ এনে দিতে পারেনি। স্বামী ও শ্বশুরবাড়ির লাঞ্ছনা ও নির্যাতন সহ্য করতে না পেরে অকালেই তাকে প্রাণ হারাতে হয়। উদ্দীপকে পুরুষশাসিত সমাজে নারীর প্রতি অমানবিক আচরণের করুণ পরিণতি দেখানো হয়েছে। এইসব নির্যাতিত নারীদের জীবনবাস্তবতা 'মাসি-পিসি' গল্পেও ফুটে উঠেছে, তবে এখানে অন্যায়ের বিরুদ্ধে ঐক্যবদ্ধ হয়ে নারীর সামাজিক সচেতনমূলক প্রতিরোধের বিষয়টি বিশেষভাবে উল্লেখযোগ্য। সেখানে অত্যাচারী স্বামী এবং লালসা উন্মত্ত জোতদার, দারোগা ও গুন্ডা-বদমাশদের আক্রমণ থেকে আহ্লাদিকে নিরাপদ রাখার ক্ষেত্রে অসহায় দুই বিধবার দায়িত্বশীল ও মানবিক জীবনযুদ্ধ খুবই প্রশংসনীয়। তাই বলা যায়, উদ্দীপকে নারী নির্যাতন এবং সামাজিকভাবে নারীর নিরাপত্তাহীনতার বিষয়টি উঠে এলেও 'মাসি-পিসি' গল্পের মূলভাবে ফুটে ওঠা নারীর অস্তিত্বরক্ষায় তার সাহসী পদক্ষেপের বিষয়টি অনুপস্থিত। ফলে উদ্দীপকটি গল্পের মূলভাবকে আংশিকভাবে ধারণ করেছে।"
        }
      ]
    },
    {
      "number": "5",
      "uddipok": "করোনা মহামারিতে মানুষ যখন খুব ভীত ও আত্মকেন্দ্রিক জীবনযাপন করছিল, বিশ্ববিদ্যালয়পড়ুয়া তিশা তখন ভয়-ভীতি ত্যাগ করে অসুস্থ মানুষের পাশে দাঁড়িয়েছে। করোনায় আক্রান্ত মানুষের বাড়িতে ওষুধ ও খাবার নিয়ে গেছে দিন-রাত। তিশাকে অনেকেই এসব থেকে দূরে থাকার পরামর্শ দিলেও তিশার কাছে মনে হয়েছে তারুণ্যই মানুষের পাশে দাঁড়ানোর উপযুক্ত সময়। আর এ জন্যই সেসব সমালোচনা অগ্রাহ্য করে মানবতার সেবায় অংশগ্রহণ করেছে আনন্দে।",
      "tag": "SCC 24",
      "sub_questions": [
        {
          "label": "ক",
          "question": "আকাল কোন ধরনের গ্রন্থ?",
          "explanation": "'আকাল' সুকান্ত ভট্টাচার্যের একটি কাব্যগ্রন্থ।"
        },
        {
          "label": "খ",
          "question": "দুর্যোগ হাল ঠিকমতো রাখা ভার- উক্তিটি বুঝিয়ে লেখো।",
          "explanation": "জীবনের সন্ধিক্ষণে নানা জটিলতা অতিক্রম করতে হয় বলে আঠারো বছর বয়স দুর্যোগে হাল ঠিক রাখতে পারে না.। আঠারো বছর বয়সে তরুণদের নানাবিধ সমস্যা মোকাবিলা করতে হয়। নানা ধরনের পরিবর্তনের মুখোমুখি হয়ে অপেক্ষাকৃত কম অভিজ্ঞ তরুণেরা ভুলপথে চালিত হতে পারে। নতুন নতুন পরিস্থিতির মোকাবিলা করতে গিয়ে তারা দিকভ্রষ্ট হতে পারে। মূলত আঠারো বছর বয়সে তরুণদের মানসিক ও শারীরিক শক্তির যে স্ফুরণ ঘটে তা অভিজ্ঞতার অভাবে ভুল পথে চালিত হলে তাদের জীবনে দুর্যোগ নেমে আসতে পারে, আর এই দুর্যোগ মোকাবিলায় সচেতনভাবে হাল ধরা কঠিন।"
        },
        {
          "label": "গ",
          "question": "উদ্দীপকের তিশার সাথে আঠারো বছর বয়স কবিতার সাদৃশ্য ব্যাখ্যা করো।",
          "explanation": "উদ্দীপকের তিশার সাথে 'আঠারো বছর বয়স' কবিতার বয়ঃসন্ধিকালে প্রবল আবেগ ও উচ্ছ্বাসে জীবনে ঝুঁকি নেবার সাথে সাদৃশ্যপূর্ণ। 'আঠারো বছর বয়স' কবিতায় কবি তারুণ্যের অদম্য উত্তেজনাকে কাব্যিক ঢঙে তুলে ধরেছেন। এ বয়সেই মানুষ স্পর্ধায় মাথা তোলে, প্রচণ্ড অভিলাষে ভেঙে ফেলে সব দাসত্বের বেড়ি, আত্মত্যাগে বুকের রক্তে পবিত্র করে ভূমি। যৌবনের এই মারাত্মক ক্ষণে মানুষ হয়ে ওঠে এক একটি তুফানের বেগ। ক্ষতবিক্ষত প্রাণ সংশয় ভুলে সামনে এগিয়ে যায় আপন স্বর্ণ-মহিমায়। উদ্দীপকে তিশার ভেতর অদম্য আত্মার গাঢ় ছায়া লক্ষ করা যায়। প্রাণঘাতী করোনার ভয় গা থেকে ঝেড়ে ফেলে তিশা সব বিধিনিষেধের জাল ছিঁড়ে চলে গিয়েছে অসহায় মানুষের দীর্ঘশ্বাসের কাছে। পরম মমতায় বুকে টেনে নিয়েছে তাদের, ভালোবাসা ও যত্নের এই মায়ার পথে, প্রাণ হারানোর ভয় বা সমালোচনা কাঁটা হয়ে বাধা দিতে পারেনি। 'আঠারো বছর বয়স' কবিতাতেও তিশার মতো তরুণদের জয়গান এবং তারুণ্যের উচ্ছ্বাস সম্পর্কে বর্ণনা করা হয়েছে। সুতরাং বলা যায় যে, উদ্দীপকের তিশা আঠারো বছর বয়স কবিতার প্রবল আবেগ ও উচ্ছ্বাসে জীবনে ঝুঁকি নেওয়া তারুণ্যের সঙ্গে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের তিশার কাজ ও. মনোভাব আঠারো বছর বয়স কবিতার মূল ভাবকে বহন করে। -মন্তব্যটি মূল্যায়ন করো।",
          "explanation": "উদ্দীপকের তিশার কাজ ও মনোভাব 'আঠারো বছর বয়স' কবিতার মূলভাব বহন করে- মন্তব্যটি অবশ্যই যথার্থ।' 'আঠারো বছর বয়স' কবিতা অনুযায়ী, এই অদম্য সময়ে মানুষ দুঃসাহসে সকল বাধা-বিপত্তি পেরিয়ে যাওয়ার ও মাথা উঁচু করে অন্যায়ের বিরুদ্ধে মতপ্রকাশের দীক্ষায় দীক্ষিত হয়। এই সময়ের ধর্ম হলো আত্মত্যাগের মহান মন্ত্রে উজ্জীবিত হওয়া এবং আঘাত সংঘাতের মধ্যে রক্তশপথে ঝাঁপিয়ে পড়া। এ বয়সের আছে দুর্যোগ মোকাবিলা করার এবং পীড়িতের পাশে বটবৃক্ষ হয়ে দাঁড়ানোর অসাধারণ প্রাণশক্তি। উদ্দীপকে তিশা তার বয়সের দুর্নিবার এই সময়ে সকল নিষেধাজ্ঞা ও প্রাণ সংশয় ত্যাগ করে করোনায় আক্রান্তদের প্রতি পরম স্নেহের উষ্ণ পরশে হাত বাড়িয়ে দেয়। সকল সমালোচনা 'পায়ে মাড়িয়ে তিশা মানবপ্রেমে নিজের জীবন উৎসর্গ করতে দু'বার ভাবেনি। জীবনের প্রচন্ড চালিকাশক্তিই তিশার অলংকার। 'আঠারো বছর বয়স' ও উদ্দীপকের তিশার জীবনের আগুনের মতো উত্তপ্ত এই সময়ের বিপুল যৌবনশক্তির উজ্জ্বলতা একই সঙ্গে দৃশ্যমান, যৌবনের উদ্দীপনা, সাহসী কথা, দুর্বার গতি, নতুন জীবনের রচনার স্বপ্ন এবং কল্যাণব্রত- এসব বৈশিষ্ট্য উদ্দীপক ও কবিতায় সমতালে গান গেয়েছে। সুতরাং বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "6",
      "uddipok": "বিথী ও তনা রুমমেট ও সহকর্মী। এক অফিসে কাজ করলেও বিথী তনাকে প্রায়ই সবার সামনে বিভিন্ন বিষয় নিয়ে অপমান ও তাচ্ছিল্যপূর্ণ আচরণ করে। তনার আড়ালে তার ব্যক্তিত্ব ও পরিবার নিয়ে আজেবাজে কথা ছড়ায়। তনা নিজের নম্র আচরণ দিয়ে এবং সবার কাছে বিথীর প্রশংসার মাধ্যমে বিথীকে শুধরে দেওয়ার চেষ্টা করে। গুটি বসন্তে বিথী অসুস্থ হলে অফিস থেকে ছুটি নিয়ে দিনরাত সেবার মাধ্যমে স্বজনহীন বিথীকে সুস্থ করে তোলে। বিথী তনার প্রতি নিজের আচরণের কথা ভেবে অনুশোচনায় দগ্ধ হয়।",
      "tag": "SCC 24",
      "sub_questions": [
        {
          "label": "ক",
          "question": "কবি জসীমউদ্‌দীনকে ডিলিট ডিগ্রি দেয় কোন বিশ্ববিদ্যালয়?",
          "explanation": "কবি জসীমউদ্‌দীনকে ডিলিট ডিগ্রি দেয় রবীন্দ্রভারতী বিশ্ববিদ্যালয়।"
        },
        {
          "label": "খ",
          "question": "কবি যে পর করেছে তাকে আপন করার জন্য কেঁদে বেড়ান কেন?",
          "explanation": "আলোচ্য চরণের মাধ্যমে কবি বোঝাতে চেয়েছেন কাছের-দূরের সব মানুষের প্রতিই তিনি সমান ভালোবাসা অনুভব করেন। যে কবিকে পর করে দিয়েছে তাকেই আপন করতে কবির প্রাণ কাঁদে। কবি সকলকে আপনজন মনে করেন। তিনি কাউকে শত্রু ভাবতে পারেন না। তাই যারা কবিকে ভুল বোঝে পর করে দেয়, কবি তাদের জন্যই কেঁদে বেড়ান। কারণ, তারা তাঁকে পর ভাবলেও কবি তা ভাবেন না বরং তিনি পরম মমতায় তাদের আপন করতে চান।"
        },
        {
          "label": "গ",
          "question": "উদ্দীপকের সাথে 'প্রতিদান' কবিতার ভাবগত সাদৃশ্য ব্যাখ্যা করো।",
          "explanation": "উদ্দীপকের সাথে 'প্রতিদান' কবিতার ভাবগত সাদৃশ্য হলো কবি অনিষ্টকারীকে কেবল ক্ষমা করেই নয় বরং অনিষ্টকারীর উপকার করার মাধ্যমে পৃথিবীকে সুন্দর করতে চান। 'প্রতিদান' কবিতায় কবি ক্ষুদ্র স্বার্থকে বিসর্জন দিয়ে পরার্থপরতার মধ্যেই যে ব্যক্তির প্রকৃত সুখ ও জীবনের সার্থকতা নিহিত সেই বিষয়ে আলোকপাত করেছেন। কেউ যদি কবির ক্ষতি করে কবি তাকে ক্ষমা করে দেন এবং একইসাথে প্রতিদানস্বরূপ অপকারীর উপকার করতে বলেন। কারণ, ভালোবাসাপূর্ণ মানুষই পারে সুন্দর পৃথিবী নির্মাণ করতে। উদ্দীপক অনুসারে বিথী ও তনা রুমমেট ও সহকর্মী। এক অফিসে কাজ করলেও বিথী তনাকে প্রায়ই সবার সামনে বিভিন্ন বিষয় নিয়ে অপমান ও তাচ্ছিল্যপূর্ণ আচরণ করে। তনা এসব নিয়ে কষ্ট পেলেও বিথীকে কিছু বলে না বরং বিথীর নামে আরও প্রশংসা করে। বিথী অসুস্থ হলে তনা তাকে সেবাযত্ন করে সুস্থ করে তোলে। উপরিউক্ত আলোচনা থেকে বোঝা যায়, উদ্দীপকের সাথে 'প্রতিদান' কবিতার অপকারীকে ক্ষমা করে এবং অপকারীর উপকার করার ভাবগত সাদৃশ্য রয়েছে।"
        },
        {
          "label": "ঘ",
          "question": "\"উদ্দীপক ও 'প্রতিদান' কবিতার ভাবার্থ মানুষ নিজের মধ্যে ধারণ করলে একটি সুন্দর সমাজ গড়া সম্ভব।\"-মন্তব্যটি বিশ্লেষণ করো।",
          "explanation": "উদ্দীপক ও 'প্রতিদান' কবিতার ভাবার্থ মানুষ নিজের মধ্যে ধারণ করলে একটি সুন্দর সমাজ গড়া সম্ভব- মন্তব্যটি যথার্থ। 'প্রতিদান' কবিতায় কবি ক্ষুদ্র স্বার্থকে বিসর্জন দিয়ে পরার্থপরতার মধ্যেই যে ব্যক্তির প্রকৃত সুখ ও জীবনের সার্থকতা নিহিত সেই বিষয়ে আলোকপাত করেছেন। কবি বলেছেন, যে কবির ঘর ভাঙে কবি তার ঘর বেঁধে দেয়। যে কবিকে পর করে দেয় কবি তাকে আপন করে নেয়।' এছাড়াও কবি • বলেছেন, যে কবিকে কাঁটা দেন কবি তাকে ফুল দান করেন। কারণ, ভালোবাসা পূর্ণ মানুষই পারে সুন্দর পৃথিবী নির্মাণ করতে। উদ্দীপকে বিথী ও তনা রুমমেট ও সহকর্মী। এক অফিসে কাজ করলেও বিথী তনাকে প্রায়ই সবার সামনে অপমান ও তুচ্ছতাচ্ছিল্য করে। তনার আড়ালে তার ব্যক্তিত্ব ও পরিবার নিয়ে আজেবাজে কথা শোনায়। তনা এসব নিয়ে কষ্ট পেলেও নিজে থেকে কিছু বলে না বরং তনা বিথীর নামে অন্যের কাছে প্রশংসা করে বেড়ায়, যাতে বিথী নিজেকে শুধরাতে পারে। বিথী অসুস্থ হলে তনা বিথীর সেবাযত্ন করে সুস্থ করে তোলে। পরবর্তী সময়ে বিথী নিজের ভুল বুঝতে পেরে অনুশোচনা করে ভালোবাসা দিয়ে মানুষকে জয় করা সম্ভব। । কারণ,'প্রতিদান' কবিতায় কবি চেয়েছেন মানুষের উপকার করার মাধ্যমে মানুষে মানুষে সম্প্রীতির বন্ধন তৈরি করতে। কেউ যদি কবিকে আঘাত । করে কবি তাকে পালটা আঘাত না করে ভালোবাসতে বলেন। কারণ, ভালোবাসা দিয়ে পৃথিবীকে জয় করা সম্ভব। 'প্রতিদান' কবিতার মতো উদ্দীপকেও একই ভাবধারা ফুটে উঠেছে। সুতরাং বলা যায়, উদ্দীপক ও 'প্রতিদান' কবিতার ভাবার্থ মানুষ নিজেদের মধ্যে ধারণ করলে একটি সুন্দর সমাজ গড়া সম্ভব।"
        }
      ]
    },
    {
      "number": "7",
      "uddipok": "কাজী নজরুল ইসলাম বাংলাদেশের জাতীয় কবি। তাঁর লেখায় ফুটে উঠেছে প্রেম ও স্নেহের বার্তা সমানভাবে। বঞ্চিত মানুষ তাঁর লেখায় খুঁজে পায় উজ্জীবনের মন্ত্র। তিনি সব ফেলে না ফেরার দেশে পাড়ি জমিয়েছেন। কিন্তু তাঁর সাহিত্যকর্ম আজও মানুষের দুঃখ-দুর্দশায় সাহস দেয় এবং হয় প্রেরণার উৎস। বাঙালি চিরদিন তাদের এই বিদ্রোহী কবিকে শ্রদ্ধাভরে স্মরণ করবে।",
      "tag": "SCC 24",
      "sub_questions": [
        {
          "label": "ক",
          "question": "'কথা ও কাহিনী' রবীন্দ্রনাথ ঠাকুরের কী জাতীয় রচনা?",
          "explanation": "কথা ও কাহিনি রবীন্দ্রনাথ ঠাকুরের কাহিনী কবিতা সংকলন।"
        },
        {
          "label": "খ",
          "question": "'বাঁকা জল' বলতে কী বোঝানো হয়েছে?",
          "explanation": "বাঁকা জল' বলতে ভরা বর্ষায় নদীর জলের ভয়ংকর রূপ ধারণের বিষয়টি বোঝানো হয়েছে। কবিতায় এক নিঃসঙ্গ কৃষক সোনার ধান কেটে নদীতীরবর্তী খেতে অপেক্ষমাণ। আকাশে ঘন মেঘের গর্জন, বর্ষার ভরা নদীর ক্ষুরধারা স্রোতের সাথে এর জলও বাঁকা হয়ে খেলা করছে। ছোটো খেতটুকুকে ধীরে ধীরে গ্রাস করে চলেছে তা। এভাবে 'বাঁকা জল' শব্দবন্ধের ভিতর দিয়ে কবিতাটিতে বৈরী প্রকৃতির রুদ্ররূপের প্রতি ইঙ্গিত করা হয়েছে। এছাড়া 'বাঁকা জল' কবিতাটিতে অনন্ত কালস্রোতের প্রতীক।"
        },
        {
          "label": "গ",
          "question": "উদ্দীপকের সাথে 'সোনার তরী' কবিতার কোন বিষয়টি সাদৃশ্যপূর্ণ? ব্যাখ্যা করো।",
          "explanation": "জাউদ্দীপকে 'সোনার তরী' কবিতার কর্মফলের অমরতার দিকটি প্রতিফলিত হয়েছে। 'সোনার তরী' কবিতায় রূপকের আশ্রয়ে মানবজীবনের গূঢ় দর্শন প্রকাশিত হয়েছে। এ কৰিতায় বাহ্যরূপে বর্ষার হিংস্র স্রোত পরিবেষ্টিত ধানখেতে রাশি রাশি সোনার ধান নিয়ে অপেক্ষা করেন এক কৃষক। একসময় ভরা পালে সোনার তরী বেয়ে চলে যেতে থাকা এক মাঝিকে ধানগুলো নিয়ে যাওয়ার জন্য কাতর অনুনয় করেন তিনি। মাঝি তাঁর ধানগুলো তরীতে তুলে নেয়; কিন্তু ব্যক্তিকৃষকের সেখানে স্থান হয় না। উদ্দীপকে বাংলা সাহিত্যের অন্যতম শ্রেষ্ঠ কবি কাজী নজরুল ইসলামের কথা বলা হয়েছে। নিজ লেখনীর মাধ্যমে বাঙালি জাতিকে সত্য ও সুন্দরের পথে চলার প্রেরণা দিয়েছেন তিনি। অন্যায় ও অসাম্যের বিরুদ্ধে তিনি আমাদের প্রেরণার বাতিঘর। সংগত কারণেই বাঙালির মনের মণিকোঠায় আসন লাভ করেছেন তিনি। আজও বাঙালিরা তাঁকে শ্রদ্ধাভরে স্মরণ করে। অর্থাৎ, ব্যক্তি নজরুলের মৃত্যু হলেও তাঁর সৃষ্টিকর্মের বিনাশ হয়নি। কবি নজরুল বেঁচে না থাকলেও বেঁচে আছে তাঁর কর্ম। বাংলা ভাষায় বিদ্রোহ, 'সাম্য ও অধিকারের কথা লিখে সাহিত্যের মাধ্যমে তিনি আজও প্রেরণা জোগান সাধারণ মানুষের অন্তরে। তাঁর কবিতা ও গান এখনো আমাদের শক্তি দেয়, সাহস জোগায়। যেকোনো সংগ্রামে-সমরে তাঁকে আমরা স্মরণ করি। উদ্দীপকে এ ভাবটি ব্যক্ত হওয়ায় বলা যায় যে, আলোচ্য কবিতার অন্তর্নিহিত জীবনদর্শন উদ্দীপকে যথাযথভাবে প্রতিফলিত হয়েছে। এখানে সময়ের বহমানতার দিকটি তুলে ধরা হয়েছে। সময় পরিক্রমায় ব্যক্তিমানুষ 'একদিন পৃথিবী থেকে হারিয়ে যায়; শুধু টিকে থাকে তার সোনার ধান বা কর্মফল।"
        },
        {
          "label": "ঘ",
          "question": "\"কাজী নজরুল ইসলামের পরিণতিই 'সোনার তরী' কবিতার মূল উপজীব্য।\"- মন্তব্যটি বিশ্লেষণ করো।",
          "explanation": "\"কাজী নজরুল ইসলামের পরিণতিই 'সোনার তরী' কবিতার মূল উপজীব্য।\"- মন্তব্য যথার্থ। 'সোনার তরী' কবিতায় নিবিড়ভাবে মিশে আছে কবির জীবনদর্শন। মহাকালের স্রোতে জীবন-যৌবন ভেসে যায়, কিন্তু বেঁচে থাকে মানুষের সৃষ্ট সোনার ফসল। তার ব্যক্তিসত্তা ও শারীরিক অস্তিত্বকে নিশ্চিতভাবেই হতে হয় মহাকালের নিষ্ঠুর কালগ্রাসের শিকার। উদ্দীপকে কাজী নজরুল ইসলামের সকল সাহিত্যকর্ম অমরত্ব অর্জন করলেও মৃত্যুর হাত থেকে মুক্তি পায়নি তাঁর জীবন। তাঁর লেখা আজও বঞ্চিত মানুষদের উজ্জীবিত করে। আজও তাঁর সাহিত্যকর্ম দুঃখদুর্দশায় মানুষের সাহস জোগায়। তার সৃষ্টিকর্মই মানুষের মাঝে প্রেরণার উৎস হয়ে বেঁচে আছে। আর কর্মের মাধ্যমে তিনিও আমাদের মাঝে অমর হয়ে আছেন। 'সোনার তরী' কবিতায় রূপকের আড়ালে জীবনের একটি অমোঘ সত্যকে প্রকাশ করেছেন। কবির মতে, কালের করালগ্রাসে মানুষ তার শারীরিক অস্তিত্ব হারায়; কিন্তু তার কৃতকর্মকে মৃত্যু স্পর্শ করে না। কবিতায় বর্ণিত কৃষক মূলত শিল্পস্রষ্টা। আর সোনার ধান হলো সৃষ্টিকর্মের প্রতীক। ধানকেটে অপেক্ষারত কৃষকের কষ্টের ফসল মহাকালের তরীতে স্থান পেলেও কৃষকের স্থান সেখানে হয়নি। বস্তুত মহাকাল মানুষের শিল্পকর্মের কদর করলেও শিল্পস্রষ্টার কথা মনে রাখে না। উদ্দীপকের শেষ পরিণতিও ঠিক এমনই। কাজী নজরুল ইসলামের সাহিত্যকর্ম মানুষের প্রেরণার উৎস হয়ে বেঁচে আছে কিন্তু ব্যক্তি কাজী নজরুল ইসলাম বেঁচে নেই। সার্বিক বিবেচনায় রলা যায় কাজী নজরুল ইসলামের পরিণতিই 'সোনার তরী' কবিতার মূল উপজীব্য।"
        }
      ]
    },
    {
      "number": "8",
      "uddipok": "উম্মত মিয়া অনেক বছর আগেই তার জন্মস্থান ছেড়ে, জীবিকার সন্ধানে যশোর অঞ্চলে বসতি গড়েছে। পরিশ্রম, সততা ও বুদ্ধির জোরে সহায়সম্বলহীন অবস্থা থেকে উম্মত মিয়া আজ বড়ো ব্যবসায়ীতে পরিণত হয়েছে। সে লোক ঠকায় না বরং মানুষের উপকার করে। মানুষ তার মানবিকতা ও ব্যক্তিত্বের জন্য সম্মান করে।",
      "tag": "SCC 24",
      "sub_questions": [
        {
          "label": "ক",
          "question": "তানু বিবির ভাইয়ের নাম কী?",
          "explanation": "তানু বিবির ভাইয়ের নাম ধলা মিয়া।"
        },
        {
          "label": "খ",
          "question": "'তাই তারা ছোটে, ছোটে।'- কেন? ব্যাখ্যা করো।",
          "explanation": "অভাব-অনটন দূর করার প্রত্যাশা নিয়ে শস্যহীন অঞ্চলের লোকদের ছুটে চলার কথা বলা হয়েছে। 'লালসালু' উপন্যাসে শস্যহীন জনবহুল অঞ্চলের বাসিন্দাদের কথা বলা হয়েছে। এই অঞ্চলের লোকেরা সুখে থাকার আশায় দিন কাটায়। ঘরে খাবার না থাকলেও তারা দূরে তাকিয়ে থেকে অভাব মেটাবার আশায় মত্ত হয়। 'কিন্তু কেবল দিবাস্বপ্ন দেখলেই হবে না এটা বুঝতে পেরে শস্যহীন অঞ্চলের মানুষ দিন-ক্ষণের হিসাব না করেই ছুটে চলে অজানার উদ্দেশ্যে।"
        },
        {
          "label": "গ",
          "question": "উদ্দীপকের সাথে 'লালসালু' উপান্যাসের প্রেক্ষাপটের সাদৃশ্য আলোচনা করো।",
          "explanation": "জীবিকার সন্ধানে নিজের জন্মভূমি ছেড়ে অন্য এলাকায় পাড়ি জমানোর দিক থেকে উদ্দীপকের সঙ্গে 'লালসালু' উপন্যাসের প্রেক্ষাপটের সাদৃশ্য রয়েছে। 'লালসালু' উপন্যাসের শুরুতে দেখা যায় অন্নের অভাবে মানুষ বিভিন্ন জায়গায় স্থানান্তরিত হয়ে যাচ্ছে। হত্যা, রাহাজানি, লুটতরাজ করেও মানুষের অভাব দূর হয় না। তাই বেঁচে থাকার তাগিদে সেই জন্মভূমি তাদের ত্যাগ করতেই হয়। উপন্যাসের কেন্দ্রীয় চরিত্র মজিদও তেমনি নিজ এলাকা ছেড়ে মহব্বতনগরে আসে ভাগ্যের সন্ধানে। অসৎ উপায় অবলম্বন করে সে সহায়-সম্পত্তি অর্জন করে। উদ্দীপকের রফিক মিয়া জীবিকার সন্ধানে নিজ বাসভূমি ছেড়ে জয়নগরে বসতি গড়ে। পরিশ্রম ও সততার পথ অবলম্বন করে সে একজন সফল ব্যবসায়ীতে রূপান্তরিত হয়। মানুষের উপকার করে সে মানুষের সম্মান অর্জন করে। 'লালসালু' উপন্যাসের মজিদ তার গ্রাম ছেড়ে অন্যগ্রামে আশ্রয় নেয় জীবিকার সন্ধানে। উদ্দীপকের রফিক মিয়াও জন্মভূমি ছেড়ে ভাগ্যান্বেষণে বেরিয়ে পড়ে। সুতরাং দারিদ্র্যের কশাঘাত থেকে মুক্তি পেতে নিজের গ্রাম ছেড়ে অন্যগ্রামে যাওয়ার দিক থেকে 'লালসালু' উপন্যাসের প্রেক্ষাপটের সঙ্গে উদ্দীপকের মিল রয়েছে।"
        },
        {
          "label": "ঘ",
          "question": "\"অস্তিত্বের সংকট মোকাবিলায় মজিদ ও উম্মত মিয়া দৃঢ় হলেও উভয়ের কৌশল এবং পরিণতি ভিন্ন।\"- মন্তব্যটি যুক্তি ও উদাহরণের সাহায্যে বিশ্লেষণ করো।",
          "explanation": "'অস্তিত্বের সংকট মোকাবিলায় মজিদ ও রফিক মিয়া দৃঢ় হলেও দুজনের কৌশল ও পরিণতি ভিন্ন'- মন্তব্যটি যথার্থ। 'লালসালু' উপন্যাসে মজিদ মিয়া তার অস্তিত্ব রক্ষায় মহব্বতনগর গ্রামে উপস্থিত হয়। সেখানে পুরোনো এক কবরকে মোদাচ্ছের পীরের মাজার বলে প্রচার করে। গ্রামবাসী ধীরে ধীরে সে মাজারে এসে বিভিন্ন আর্জি জানায় এবং দান করতে শুরু করে। ধীরে ধীরে মজিদের অর্থ সম্পদ বাড়ে এবং একই সঙ্গে মানুষের ওপরেও তার প্রভাব বৃদ্ধি পায়। উদ্দীপকের রফিক মিয়া নিজের গ্রাম ছেড়ে জয়নগর গ্রামে আশ্রয় নেয় ভাগ্য পরিবর্তনের আশায়। সেখানে সে. ব্যাবসা করে ও সৎভাবে পরিশ্রম করে নিজের ভাগ্য পরিবর্তন করে। সে লোক ঠকায় না বরং অন্যের উপকার করে। ফলে মানুষ তাকে শ্রদ্ধা করে। 'লালসালু' উপন্যাসের মজিদ,ও উদ্দীপকের রফিক মিয়া- উভয়েই তাদের জন্য নিরাপদ জীবন নিশ্চিত করতে পারে। কিন্তু মজিদের কাজই ছিল লোক ঠকানো। মানুষের বিশ্বাসকে পুঁজি করে তাদের ঠকিয়ে সে অর্থ ও সম্মান এর অধিকারী হয়। উদ্দীপকের রফিক মিয়াও অর্থ ও সম্মানের অধিকারী হয়, কিন্তু মজিদের মতো সে অসৎ পথ অবলম্বন করেনি। তাই সবদিক বিবেচনায় প্রোশ্নোক্ত মন্তব্যটি যথার্থ বলে প্রতীয়মান হয়।"
        }
      ]
    },
    {
      "number": "9",
      "uddipok": "আবহমান বাংলার গ্রামীণ জীবন অশিক্ষা, কুসংস্কার ও অজ্ঞতার অন্ধকারে ঢাকা। স্বল্প জমি, সামান্য অর্থ কিংবা দৈনিক শ্রমে জীবন নির্বাহকারী কৃষিজীবী ভূমিহীনদের অনেকেই গ্রাম ছেড়ে বেরিয়ে পড়ে শহরের উদ্দেশে। ভাগ্যান্বেষী এই মানুষগুলো নিজেদের অস্তিত্বকে টিকিয়ে রাখার জন্য জড়িয়ে পড়ে নানা অপকর্মে।",
      "tag": "SCC 24",
      "sub_questions": [
        {
          "label": "ক",
          "question": "তাহের-কাদেরের অন্য ভাইটির নাম কী?",
          "explanation": "কতাহের-কাদেরের অন্য ভাইটির নাম রতন।"
        },
        {
          "label": "খ",
          "question": "'শস্যের চেয়ে টুপি বেশি, ধর্মের আগাছা বেশি।'- উক্তিটি ব্যাখ্যা করো।",
          "explanation": "আলোচ্য উক্তিটি দ্বারা প্রচণ্ড অভাবের মধ্যে থেকেও সাধারণ মানুষের তা থেকে উত্তরণের চেষ্টার চেয়ে তথাকথিত ধর্মচর্চার প্রতি অধিক আগ্রহের দিকটিকে বোঝানো হয়েছে। 'লালসালু' উপন্যাসে অভাবপীড়িত এক জনবহুল অঞ্চলের কথা বলা হয়েছে। কিন্তু সেখানকার মানুষ অনাহার থেকে বাঁচতে ফসল উৎপাদনে যত্নশীল না হয়ে ধর্মচর্চায় বেশি ব্যস্ত থাকে। অর্থাৎ ফসল উৎপাদন করে অভাব দূর করার জন্য যতটুকু যত্নশীল হওয়া প্রয়োজন তা তারা করে না। পক্ষান্তরে তারা যে ধর্ম নিয়ে বাড়াবাড়ি করে সেটাও বাহ্যিক, এটা তাদের অন্তরের বিষয় হয়ে উঠতে পারেনি। আর এ কারণেই তাদের মন ধর্মীয় নানা কুসংস্কারে আচ্ছন্ন। এমনকি কেউ কেউ ধর্মকে ব্যক্তিস্বার্থে ব্যবহার করতেও পিছপা হয় না। আর তাই লেখক আলোচ্য উক্তিটি করেছেন।"
        },
        {
          "label": "গ",
          "question": "উদ্দীপকে 'লালসালু' উপন্যাসের কোন দিকটি প্রতিফলিত হয়েছে? ব্যাখ্যা করো।",
          "explanation": "উদ্দীপকে 'লালসালু' উপন্যাসে বর্ণিত মানুষের অস্তিত্ব রক্ষার সংগ্রামের দিকটি প্রতিফলিত হয়েছে। 'লালসালু' উপন্যাসের শুরুতে দেখা যায় অন্নের অভাবে মানুষ বিভিন্ন জায়গায় স্থানান্তরিত হচ্ছে। হত্যা, রাহাজানি, লুটতরাজ করেও মানুষের অভাব দূর হয় না। তাই বেঁচে থাকার তাগিদে সেই জন্মভূমি তাদের ত্যাগ করতেই হয়। উপন্যাসের কেন্দ্রীয় চরিত্র মজিদও তেমনি নিজ এলাকা ছেড়ে মহব্বতনগরে আসে ভাগ্যের সন্ধানে। অসৎ উপায় অবলম্বন করে সে সহায়সম্পত্তি অর্জন করে। উদ্দীপকে মানুষের যেকোনো মূল্যে বেঁচে থাকার প্রবণতার কথা বলা হয়েছে। মানুষ যখন খাদ্য সংকটে পড়ে তখন সে কাজের সন্ধানে স্থান ত্যাগ করে অন্যত্র গমন করে। আর এই বেঁচে থাকার জন্যই গ্রামের মানুষ পাড়ি জমিয়েছে শহরের উদ্দেশে। 'লালসালু' উপন্যাসে অনুরূপ শস্যহীন অঞ্চলের মানুষের কথা পাওয়া যায়, যারা দুর্ভিক্ষের কারণে দেশ ত্যাগ করতে বাধ্য হয়। উপন্যাসের নিজ দেশ ত্যাগ করে অস্তিত্ব রক্ষার এ দিকটিই উদ্দীপকে প্রতিফলিত হয়েছে।"
        },
        {
          "label": "ঘ",
          "question": "\"উদ্দীপকের ভাগ্যান্বেষী মানুষ আর 'লালসালু' উপন্যাসের মজিদ চরিত্রটি যেন অভিন্ন জীবন চেতনায় প্রবাহিত।”- যুক্তিসহ উক্তিটি প্রমাণ করো।",
          "explanation": "উদ্দীপকে উল্লিখিত ভাগ্যন্বেষী মানুষ এবং 'লালসালু' উপন্যাসের মজিদ চরিত্রটি যেন অভিন্ন জীবন চেতনায় প্রবাহিত।\"- মন্তব্যটি যথার্থ। 'লালসালু' উপন্যাসে মজিদ মিয়া তার অস্তিত্ব রক্ষায় মহব্বতনগর গ্রামে উপস্থিত হয়। সেখানে পুরোনো এক কবরকে মোদাচ্ছের পীরের মাজার বলে প্রচার করে। গ্রামবাসী ধীরে ধীরে সে মাজারে এসে বিভিন্ন আর্জি জানায় এবং দান করতে শুরু করে। ধীরে ধীরে মজিদের অর্থসম্পদ বাড়ে এবং একইসঙ্গে মানুষের উপরও তার প্রভাব বৃদ্ধি পায়। উদ্দীপকের আলোচনায় দেখা যায় গ্রাম্য জীবনের অসহায় মানুষ খাদ্যাভাবে ভুগছে। খাদ্যের সংকট এমন প্রবল রূপ ধারণ করেছে যে, নিজেদের অস্তিত্ব টিকিয়ে রাখাই তাদের জন্য কঠিন হয়ে পড়ে। অস্তিত্ব রক্ষার প্রয়োজনে গ্রামবাসী বেরিয়ে পড়ে শহরের উদ্দেশে। যেকোনো উপায়ে বেঁচে থাকাই যেন ভাগ্যান্বেষী গ্রামবাসীর একমাত্র লক্ষ্য। অনুরূপভাবে 'লালসালু' উপন্যাসে মজিদ ভাগ্যান্বেষণে মহব্বতনগর গ্রামে আসে। তার উদ্দেশ্য বেঁচে থাকা হলেও সে ভিন্ন উপায় অবলম্বন করে। সে মানুষের অন্ধবিশ্বাসকে কাজে লাগিয়ে মাজারকেন্দ্রিক অর্থ উপার্জনের অভিনব কৌশল প্রয়োগ করে। উদ্দীপক এবং 'লালসালু' উপন্যাসের আলোকে দেখা যায়, উদ্দীপকের ভাগ্যান্বেষী মানুষ এবং উপন্যাসের মজিদ বেঁচে থাকার প্রয়োজনেই গ্রাম ছাড়ে। মজিদের অর্থ উপার্জনের উপায়টা অসাধু হলেও উদ্দেশ্য নিজের অস্তিত্ব, টিকিয়ে রাখা। তাই বলা যায়, \"উদ্দীপকে উল্লিখিত ভাগ্যান্বেষী মানুষ এবং 'লালসালু' উপন্যাসের মজিদ চরিত্রটি যেন অভিন্ন জীবন চেতনায় প্রবাহিত।\"- মন্তব্যটি যথার্থ।"
        }
      ]
    },
    {
      "number": "10",
      "uddipok": "দুর্গম গিরি কান্তার মরু, দুস্তর পারাপার লঙ্ঘিতে হবে রাত্রি নিশীথে, যাত্রীরা হুঁশিয়ার। দুলিতেছে তরি, ফুলিতেছে জল, ভুলিতেছে মাঝি পথ, ছিঁড়িয়াছে পাল, কে ধরিয়ে হাল, আছে কার হিম্মৎ? কে আছ জোয়ান হও আগুয়ান হাঁকিছে ভবিষ্যৎ। এ তুফান ভারি, দিতে হবে পাড়ি, নিতে হবে তরি পার।",
      "tag": "SCC 24",
      "sub_questions": [
        {
          "label": "ক",
          "question": "ঘসেটি বেগম কোন প্রাসাদে থাকতেন?",
          "explanation": "ঘসেটি বেগম, মুর্শিদাবাদের সুরম্য মতিঝিল প্রাসাদে থাকতেন।"
        },
        {
          "label": "খ",
          "question": "\"আমার সারা অস্তিত্ব জুড়ে কেবল যেন দেয়ালের ভিড়\"- উক্তিটির তাৎপর্য ব্যাখ্যা করো।",
          "explanation": "আমার সারা অস্তিত্ব জুড়ে কেবল যেন দেয়ালের ভিড়'- উক্তিটিতে নবাব সিরাজউদ্দৌলার বেদনাভারাক্রান্ত ও ঘনায়মান অসহায় অবস্থার প্রকাশ পেয়েছে। শাসনকার্য পরিচালনার শুরু থেকেই নবাব সিরাজউদ্দৌলা চিন্তা ও কাজের মাঝে বাধা পেয়েছেন। ঘরে-বাইরে ষড়যন্ত্র নবাবের শাসনকার্য পরিচালনায় প্রধান অন্তরায় হয়ে দাঁড়ায়। তাই ঘরে, বাইরে, দরবারে, সবখানে তাঁর মনে হয়েছে শুধু প্রতিবন্ধকতার দেয়াল। আর এই দেয়ালগুলো তাঁর, অস্তিত্বকে সংকটে ফেলেছে, যা আলোচ্য উক্তিতে প্রকাশ পেয়েছে।"
        },
        {
          "label": "গ",
          "question": "উদ্দীপকের যাত্রীরা 'সিরাজউদ্দৌলা' নাটকের কাদের প্রতিরূপ? বিশ্লেষণ করো।",
          "explanation": "উদ্দীপকের যাত্রীরা 'সিরাজউদ্দৌলা' নাটকের নবাবের অনুগত সেনাবাহিনী ও দেশপ্রেমিক জনতার প্রতিরূপ। ক্ষমতা ও অর্থের মোহ মানুষকে অবিবেচক করে তোলে। এই অবিবেচক শ্রেণির মানুষেরা হীনস্বার্থ উদ্ধারে স্বদেশের শত্রুর সঙ্গে হাত মিলিয়ে নিজেদের স্বাধীনতা বিকিয়ে দিতেও দ্বিধাবোধ করে না। এমনই এক পরিস্থিতির সম্মুখীন হয়েছে 'সিরাজউদ্দৌলা' নাটকের দেশপ্রেমী জনতা। উদ্দীপকের কবি দুর্গম পাহাড় আর সীমাহীন সমুদ্র পাড়ি দেওয়ার জন্য যাত্রীদের সাবধানি ও সাহসী হওয়ার আহ্বান জানিয়েছেন। বিপদসংকুল সমুদ্রে বিপজ্জনক অবস্থায় হাল ধরার জন্য কবি তরুণদের সাহসী ভূমিকা প্রত্যাশা করেছেন। পঠিত 'সিরাজউদ্দৌলা' নাটকেও দেশপ্রেমিক নবাব সকল ষড়যন্ত্র নস্যাৎ করার জন্য তার বাহিনী ও দেশের জনগণের প্রতি আহ্বান জানিয়েছেন। ইংরেজ বাহিনী ও প্রাসাদ ষড়যন্ত্র মোকাবিলায় নবাব সবার সহযোগিতা চেয়েছেন। তাই বলা যায়, দেশপ্রেমের শপথে এগিয়ে যাওয়ার দিক থেকে উদ্দীপকের যাত্রীরা 'সিরাজউদ্দৌলা' নাটকের বিশ্বস্ত সৈনিক ও দেশপ্রেমী জনতার প্রতিরূপ।"
        },
        {
          "label": "ঘ",
          "question": "\"উদ্দীপকের মাঝি ও 'সিরাজউদ্দৌলা' নাটকের সিরাজ একই সূত্রে গাঁথা\"-মন্তব্যটি বিশ্লেষণ করো।",
          "explanation": "সামগ্রিক প্রতিকূল পরিস্থিতির বিবেচনায় উদ্দীপকের মাঝি ও 'সিরাজউদ্দৌলা' নাটকের সিরাজকে একই সূত্রে গাঁথা যায়। 'সিরাজউদ্দৌলা' নাটকে নবাব সিরাজের প্রগাঢ় দেশপ্রেম এবং দেশের স্বাধীনতা রক্ষার জন্য নিরন্তর সংগ্রামের পরিচয় পাওয়া যায়। নবাবের আত্মীয়স্বজন, অধিকাংশ অমাত্য ও সেনাপতি, অর্থ ও ক্ষমতার লোভে অন্ধ হয়ে ইংরেজদের পক্ষ নিয়ে ষড়যন্ত্র করে তাঁকে বারবার দিশাহারা করে দিচ্ছিল। কিন্তু এহেন বৈরী পরিস্থিতিতেও তিনি স্বাধীনতার জন্য লড়াই করে গিয়েছেন। উদ্দীপকের মাঝি প্রাকৃতিক দুর্যোগে পথযারা। দুর্গম গিরি-মরু-সমুদ্র পাড়ি দিয়ে তাকে সামনে এগোতে হবে। এজন্য তার প্রয়োজন সাহসী ও জোয়ান অভিযাত্রীর। 'সিরাজউদ্দৌলা' নাটকের নবাবেরও স্বাধীনতা রক্ষার জন্য প্রয়োজন বিশ্বস্ত, সাহসী দেশপ্রেমিক সৈনিক ও জনতার। কিন্তু ইংরেজদের ক্ষমতালোভী মনোভাব ও নানামুখী প্রাসাদ ষড়যন্ত্রে, নবাব সিরাজউদ্দৌলা দিশাহারা। একইসজো সমস্ত প্রতিকূলতার বিরুদ্ধে নবাবের দেশপ্রেমিক সত্তা সর্বদা সংগ্রামে রত ছিল। প্রদত্ত উদ্দীপকের মাঝি যেমন সমস্ত প্রাকৃতিক প্রতিকূল পরিস্থিতি মোকাবিলায় সচেষ্ট, তেমনি নাটকের নবাব সিরাজউদ্দৌলা স্বদেশের স্বাধীনতা অক্ষুন্ন রাখার সর্বোচ্চ চেষ্টা করেছেন। নৌকার মাঝি এ ক্ষেত্রে তরুণ ও সাহসী অভিযাত্রীদের উপর নির্ভরশীল, অন্যদিকে নবাব নির্ভর করেছেন তার অনুগত সৈন্য ও দেশপ্রেমিক জনতার উপর। অর্থাৎ সার্বিক বাস্তবতা ও মানসিকতায় উদ্দীপকের মাঝি ও নবাব সিরাজুদ্দৌলাকে একসুত্রে গাঁথা যায়।"
        }
      ]
    },
    {
      "number": "11",
      "uddipok": "ব্রিটিশ শাসকদের অত্যাচারে অতিষ্ঠ ভারতবাসী। ক্ষোভের আগুন ছড়িয়ে পড়ে সর্বত্র। মাস্টারদা সূর্যসেনের নেতৃত্বে ইউরোপিয়ান ক্লাব আক্রমণে এগিয়ে আসেন অনেকে। এদেরই একজন প্রীতিলতা ওয়াদ্দেদার। শেষ পর্যন্ত তিনি মৃত্যুকে বরণ করে নিয়েছেন কিন্তু আত্মসমর্পণ করেননি।",
      "tag": "RB 17,SCC 24",
      "sub_questions": [
        {
          "label": "ক",
          "question": "চারিদিকে শুধু অবিশ্বাস আর ষড়যন্ত্র'- কার উক্তি?",
          "explanation": "চারিদিকে শুধু অবিশ্বাস আর ষড়যন্ত্র'- কার উক্তিটি রায়দুর্লভের।"
        },
        {
          "label": "খ",
          "question": "কত বড় শক্তি, তবু কত তুচ্ছ'- উক্তিটি ব্যাখ্যা করো।",
          "explanation": "ইংরেজদের তুলনায় শক্তি ও সামর্থ্যে বেশি হওয়া সত্ত্বেও বিশ্বাসঘাতকদের কারণে পরাজয় অবশ্যম্ভাবী জেনেই নবাব সিরাজউদ্দৌলা প্রশ্নোক্ত কথাটি বলেছেন। 'সিরাজউদ্দৌলা' নাটকে পলাশির প্রান্তরে যুদ্ধের ময়দানে ইংরেজদের তুলনায় নবাব সিরাজউদ্দৌলার সৈন্য সংখ্যা ছিল অধিক এবং শক্তিশালী কিন্তু নবাবের বাহিনীতে বিশ্বাসঘাতক মিরজাফর এবং তার অনুসারী সৈন্যও ছিল। মিরজাফর নবাবের সেনাপ্রধান হলেও তার প্রতি নবাবের বিশ্বাস ছিল না। তাই সামর্থ্য থাকা সত্ত্বেও পরাজয় ঠেকানো যাবে না ভেবে নবাব প্রশ্নোক্ত উক্তিটি করেছেন।"
        },
        {
          "label": "গ",
          "question": "নবাব সিরাজদ্দৌলার কোন কোন সেনাপতির মধ্যে উদ্দীপকের চেতনা বিদ্যমান ছিল? ব্যাখ্যা করো।",
          "explanation": "উদ্দীপকের চেতনা হলো দেশপ্রেম, যা নবাব সিরাজউদ্দৌলার সেনাপতি মিরমদান' এবং মোহনলালের মধ্যে বিদ্যমান ছিল। মিরমর্দান ও মোহনলাল নবাব সিরাজউদ্দৌলার অত্যন্ত বিশ্বাসী সেনাপতি ছিলেন। নবাব সিরাজউদ্দৌলার সঙ্গে প্রধান সেনাপতিসহ অনেকেই যেখানে বিশ্বাসঘাতকতার পরিচয় দিয়েছে সেখানে মিরমর্দান ও মোহনলাল জীবন দিয়ে হলেও বিশ্বাসের মর্যাদা রেখেছেন। পলাশির যুদ্ধে মিরমর্দান গোলার আঘাতে মৃত্যুবরণ করলে মোহনলাল ফরাসি যোদ্ধা সিনফ্রেকে সঙ্গে নিয়ে বীরদর্পে ইংরেজদের বিরুদ্ধে যুদ্ধ চালিয়ে যান। শেষ পর্যন্ত পুত্রসহ বন্দি হয়ে ক্লাইভের গুলিতে মৃত্যুমুখে পতিত হন তিনি। উদ্দীপকে দেখতে পাই, ব্রিটিশ শাসকদের অপশাসন ভারতবাসীকে অতিষ্ঠ করে তুলেছে। ব্রিটিশদের এই অত্যাচার প্রতিরোধে এগিয়ে এসেছেন মাস্টারদা সূর্য সেন ও প্রীতিলতা ওয়াদ্দেদার। ইউরোপিয়ান ক্লাব আক্রমণে নিজের জীবন দিয়ে প্রীতিলতা ওয়াদ্দেদার প্রমাণ করে যান তাঁর দেশপ্রেমের চেতনা। তাঁর মতোই দেশের জন্য প্রাণ দিয়েছেন মিরমর্দান ও মোহনলাল। তাই বলা যায়, মিরমর্দান ও মোহনলালের মধ্যে উদ্দীপকে উল্লেখ্য দেশপ্রেমের চেতনা প্রবলভাবে বিদ্যমান ছিল।"
        },
        {
          "label": "ঘ",
          "question": "\"\"সিরাজউদ্দৌলা' নাটকের মূল বিষয় দেশপ্রেম যা উদ্দীপকে বিদ্যমান।\"- মন্তব্যটি উদ্দীপক ও 'সিরাজউদ্দৌলা' নাটকের আলোকে বিশ্লেষণ করো।",
          "explanation": "'সিরাজউদ্দৌলা' নাটকের মূল উপজীব্য হলো উদ্দীপকে উল্লিখিত দেশপ্রেম, যা নবাব সিরাজউদ্দৌলার চরিত্রের মাধ্যমে প্রস্ফুটিত হয়েছে। নবাব সিরাজউদ্দৌলা ছিলেন বাংলার শেষ স্বাধীন নবাব। তিনি তাঁর অমাত্যবর্গের বিশ্বাসঘাতকতার কারণে পলাশির যুদ্ধে পরাজিত হন। তাঁর মধ্যে ছিল দেশের প্রতি অকৃত্রিম ভালোবাসা। তাই দেশের স্বাধীনতা রক্ষার জন্য তিনি আমৃত্যু লড়াই করেছেন। দেশপ্রেমিক বীরদের সঙ্গে নিয়ে ইংরেজদের বিরুদ্ধে যুদ্ধে অংশগ্রহণ করে তিনি নিজের জীবনকে উৎসর্গ করেছেন। উদ্দীপকের মাস্টারদা সূর্য সেন ও প্রীতিলতা ওয়াদ্দেদার নাটকের সিরাজউদ্দৌলার মতোই দেশপ্রেমী ও সাহসী। তাঁদের পরিণতি বেদনাদায়ক হলেও তাঁদের উদ্যোগ, উদ্যম ও সাহস জনমানুষের মনে দেশপ্রেম জাগায়। দেশের মানুষের অধিকার আদায়ের সংগ্রামে আমৃত্যু লড়াই করেছেন প্রীতিলতা ওয়াদ্দেদার। 'সিরাজউদ্দৌলা' নাটকে নবাব সিরাজউদ্দৌলার করুণ পরিণতি লক্ষ করা যায়। এর অর্থ এই নয় যে তিনি ভীতু ও কাপুরুষ। নাটকের শুরু থেকে শেষ পর্যন্ত চারটি অঙ্কে আমরা তাঁকে সাহসী ও বীর হিসেবে দেখতে পাই। সিরাজউদ্দৌলা কখনো শত্রুর কাছে মাথা নত করেননি। আর পুরো নাটকে নবাবের এই দেশপ্রেমই মূল উপজীব্য। উদ্দীপকেও এই দেশপ্রেমের বিষয়টি প্রাধান্য পেয়েছে।"
        }
      ]
    }
  ]
}