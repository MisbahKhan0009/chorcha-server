{
  "title": "সিলেট বোর্ড ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "মুখে দেয় জল, সুধায় কুশল, শিরে দেয় মোর হাত, দাঁড়ায়ে নিঝুম, চোখে নাই ঘুম, মুখে নাই তার ভাত । বলে বার বার, 'কর্তা, তোমার কোন ভয় নাই, শুন- যাবে দেশে ফিরে, মা ঠাকুরাণীরে দেখিতে পাইবে পুন ।' লভিয়া আরাম আমি উঠিলাম, তাহারে ধরিল জ্বরে, নিল সে আমার কালব্যাধিভার আপনার দেহ পরে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "'বিলাসী' গল্পে মৃত্যুঞ্জয় আজীবন থার্ড ক্লাসে পড়ত। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "উদ্ধৃত উক্তিটিতে স্বার্থান্ধ-কুসংস্কারাচ্ছন্ন গ্রামবাসীর সাপুড়েকন্যা বিলাসীর ওপর আক্রমণের কারণ সম্পর্কে ইঙ্গিত করা হয়েছে। তৎকালীন সমাজ মৃত্যুঞ্জয়-বিলাসীর প্রেম ও সেবা করার বিষয়টি কোনােভাবেই মেনে নিতে পারেনি। কায়স্থের ছেলে মৃত্যুঞ্জয়ের সাপুড়েকন্যা বিলাসীর হাতে রান্না করা ভাত খাওয়াকে অন্নপাপ, এবং জাত যাওয়ার মতাে ঘটনা হিসেবে সাব্যস্ত করে।   এক সন্ধ্যায় দশ-বারােজনের একটি দল অতর্কিতে বিলাসীর ওপর হামলা চালায়। অসুস্থ মৃত্যুঞ্জয়ের কোনাে কথাই তারা শােনে না। তারা বীরদর্পে হুঙ্কার দিয়ে বিলাসীকে হিড়হিড় করে টেনে বাইরে নিয়ে যেতে থাকল। এ সবই তারা করেছিল ধর্ম ও গ্রামের মুখ রক্ষার অজুহাতে। নিচু জাতের বলে তারা বিলাসীর প্রতি এমন ন্যক্কারজনক ঘটনা ঘটিয়েছিল। এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "উদ্দীপকের ভৃত্যের বৈশিষ্ট্যের সঙ্গে ‘বিলাসী' গল্পের বিলাসীর মিল পাওয়া যায়।   'বিলাসী' গল্পের বিলাসী উদার ও সেবাপরায়ণ মনোভাবাপন্ন এক নারী। নিচু জাতের মেয়ে হয়েও বিলাসী অসুস্থ মৃত্যুঞ্জয়কে সেবা-শুশ্রূষা করে সুস্থ করে তোলে। পোড়োবাড়িতে একা রাত জেগে সে দিন-রাত সেবা করে গেছে মৃত্যুঞ্জয়ের। এজন্য তাকে নানা প্রতিবন্ধকতার শিকার হতে হয়েছে। সমাজের রক্তচক্ষুকে উপেক্ষা করে মৃত্যুঞ্জয়ের সেবা করে গেছে। পরম মমতা ও ভালোবাসায় আগলে রেখেছে মৃত্যুঞ্জয়কে।   উদ্দীপকের ভৃত্য ও তার কর্তাকে পরম ক্ষমতায় সযত্নে সেবা করে। মুখে জল দিয়ে, মাথায় হাত বুলিয়ে, না ঘুমিয়ে, না খেয়ে কর্তার সেবায় নিয়োজিত থাকে। কর্তাকে বারবার আরোগ্য লাভের আশ্বাস দেন। নিচু জাত হয়েও কর্তার যত্ন করেন উচ্চ মানসিকতা নিয়ে। ভালোবাসা ও মমতায় আগলে রেখেছে কর্তাকে। উদ্দীপকের ভৃত্যের এই সেবাপরায়ন মানসিকতার সঙ্গে ‘বিলাসী' গল্পের বিলাসীর সাদৃশ্য রয়েছে। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "''উদ্দীপকের পরিণতি থেকে 'বিলাসী' গল্পের পরিণতি ভয়াবহ।”—মন্তব্যটি যথার্থ।   'বিলাসী' গল্পের বিলাসী ও মৃত্যুঞ্জয় দুইজন ভিন্ন জাতভুক্ত মানুষ। অনাথ মৃত্যুঞ্জয় একবার অসুস্থ হলে বিলাসী তাকে সেবা-যত্ন করে সুস্থ করে তোলে। তারা বিয়ে করে একসাথে সংসার শুরু করলে গ্রামের মানুষ মৃত্যুঞ্জয়ের অন্নপাপ হয়েছে অভিযোগ তুলে বিলাসীকে ‘গ্রাম থেকে বের করে দিতে চায়, মৃত্যুঞ্জয় ও বিলাসী পরদিন গ্রাম থেকে চলে যায় । মৃত্যুঞ্জয় সাপুড়ে জীবন বেছে নেয় ও পরে সাপের কামড়ে মৃত্যুবরণ করে, বিলাসী এই শোক সহ্য করতে না পেরে আত্মহত্যা করে।   উদ্দীপকের ভৃত্য তার কর্তাকে পরম ক্ষমতায় সযত্নে সেবা করে। মুখে জল দিয়ে, মাথায় হাত বুলিয়ে, না ঘুমিয়ে, না খেয়ে কর্তার সেবায় নিয়োজিত থাকে। কর্তাকে বারবার আরোগ্য লাভের আশ্বাস দেন। নিচু জাত হয়েও কর্তার যত্ন করেন উচ্চ মানসিকতা নিয়ে। অবশেষে কর্তার অসুস্থতা তার মধ্যে ছড়িয়ে পড়ে, কর্তার জ্বরের প্রকোপ যেন ভৃত্য তার গায়ে তুলে নেয়। কর্তার জন্য জীবন বাজি রেখে সে জ্বরে আক্রান্ত হয়।   'বিলাসী' গল্পের সমাজ কুসংস্কারাচ্ছন্ন, গোড়া সমাজ। এ সমাজের মধ্যে জাতপ্রথায় প্রাপ্ত পরিচয়ই মানুষের একমাত্র পরিচয় বলে গণ্য করা হয়, মানবিক উদারতার জায়গা এখানে খুব কম। যার কারণেই বিলাসী ও মৃত্যুঞ্জয়কে গ্রাম ছেড়ে সাপুড়ে জীবন বেছে নিতে হয়েছিল। উদ্দীপকের গানে জাতপ্রথার ঊর্ধ্বে গিয়ে সকল মানুষের সমতার সুর প্রতিধ্বনিত হয়েছে। 'বিলাসী' গল্পের বিলাসী কে বরণ করে নিতে হয়েছিল বিয়োগান্তক ফলাফল, অপরদিকে উদ্দীপকের বৃত্তের পরিণতি হয়েছিল অসুস্থতার প্রতিস্থাপনে।   ''উদ্দীপকের পরিণতি থেকে 'বিলাসী' গল্পের পরিণতি ভয়াবহ।”—মন্তব্যটি সঠিক।  এই পর্যন্ত ৩ পয়েন্ট"
        }
      ]
    },
    {
      "number": "2",
      "uddipok": "সোনার চামচ মুখে দিয়ে জন্মায় আর কটি লোক। শতকরা প্রায় নিরানব্বই জন মানুষকেই চেষ্টা করতে হয়, জয় করে নিতে হয় জগৎকে। বাঁচে সে লড়াই করে প্রতিকূলতার সঙ্গে। পলাতকের স্থান এই জগতে নেই। চেষ্টা ছাড়া আত্মপ্রতিষ্ঠা অসম্ভব। সুখ চেষ্টারই ফল—দেবতার দান নয়। কথায় আছে, ঈশ্বর তাকেই সাহায্য করেন যে নিজেকে সাহায্য করে। নির্ভীক সত্য সাধক, দৃঢ় আত্মবিশ্বাসী এবং পরমতসহিষ্ণু ব্যক্তিমাত্রই চেষ্টার মাধ্যমে তৈরি করে নিতে পারে নিজের পথ ।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "‘কর্ণধার' শব্দটির অর্থ মাঝি বা কান্ডারী; নেতৃত্ব প্রদানের সামর্থ্য আছে এমন ব্যক্তি এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "আমার পথ’ প্রবন্ধে সবচেয়ে বড় দাসত্ব বলতে পরাবলম্বনকে বোঝানো হয়েছে। আত্মনির্ভরতা থেকেই স্বাধীনতা আসে। লেখকের বিশ্বাস, নিজের সত্যকে নিজের কর্ণধার মনে করলে আপন শক্তির ওপর অটুট বিশ্বাস আসে। এমন স্বাবলম্বনের কথা শেখাচ্ছিলেন মহাত্মা গান্ধী। কিন্তু জনগণ মহাত্মা গান্ধীর সেই স্বাবলম্বনের কথা না বুঝে তাঁর ওপর নির্ভর করতে শুরু করে। এটিই হলো পরাবলম্বন। পরাবলম্বন আত্মশক্তিকে নষ্ট করে দেয় বলে তৈরি হয়। মানসিক দাসত্ব। তাই ‘আমার পথ’ প্রবন্ধে পরাবলম্বনকে সবচেয়ে বড় দাসত্ব বলা হয়েছে। এই পর্যন্ত ১ পয়েন্ট"
        },
        {
          "label": "গ",
          "question": "",
          "explanation": "উদ্দীপকে 'আমার পথ' প্রবন্ধের যে বিষয়টি ফুটে উঠেছে নিজ অবস্থান তৈরিতে অটল থাকা।   আমার পথ প্রবন্ধে প্রাবন্ধিক অন্তরের গোলামি বলতে পরাবলম্বনকে বুঝিয়েছেন আর এই পরাবলম্বনের কারণে মানুষের মধ্যে বাইরের গোলামীও দেখা যায়। নিজের সত্যকে নিজের কর্ণধার করলে, নিজেকে চিনলে এবং নিজের শক্তির ওপর অটুট বিশ্বাস থাকলে মানুষ আত্মনির্ভর হয়ে ওঠে। আত্মনির্ভ মানুষকে অন্তরের গোলামি থেকে মুক্ত করে। কিন্তু পরনির্ভরশীলতা মনে দাসত্ব তৈরি করে। এর ফলে মানুষের বাইরের গোলামীও ফুটে ওঠে। আর এই অন্তরের গোলামী এবং বাইরের গোলামীর মনোভাব থেকে মানুষ নিজে নিষ্ক্রিয় থেকে অন্যের উপর নির্ভর করে থাকে। এর ফলে মানুষ দাসত্বের শৃঙ্খলে আবদ্ধ হয়ে থাকে।   কারো মিথ্যা বা ভণ্ডামিকে প্রশ্রয় করে, পরালম্বনের মতো দাসত্ব থেকে মুক্ত থাকা প্রসঙ্গে কাজী নজরুল ইসলাম আলোচ্য উক্তিটি করেছেন। ‘আমার পথ’ প্রবন্ধে কাজী নজরুল পরাবলম্বনকে সবচেয়ে বড় দাসত্ব বলেছেন। নিজে নিষ্ক্রিয় থেকে অন্য একজন মহাপুরুষকে প্রাণপণে ভক্তি করলেই দেশ উদ্ধার হয়ে যাবে না, নিজের বা জাতির মুক্তি আসবে না। যার অন্তরে গোলামীর ভাব সে বাইরের গোলামী থেকে মুক্তি পাবে কীভাবে? কবি ভুল করতে রাজি আছেন, কিন্তু ভণ্ডামি করতে প্রস্তুত নন। তিনি বলেছেন, তাঁর এমন কোন গুরু নেই, যার খাতিরে তিনি কোন সত্যের আগুন অস্বীকার করে মিথ্যাকে প্রশয় দেবেন। তিনি এ ধরনের দাসত্ব থেকে মুক্ত।     আমার পথ প্রবন্ধে এবং উদ্দীপকে যে বিষয়টি একই রকম তা হচ্ছে মিথ্যা ভন্ডামিকে প্রশ্রয় না দিয়ে পরা লম্বন কে প্রশ্রয় না দিয়ে সমাজে কষ্ট করে নিজের অস্তিত্ব টিকিয়ে রাখা। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "উদ্দীপকটি ‘আমার পথ' প্রবন্ধের সমগ্র ভাবটিকে ধারণ করতে পারে নি। আংশিক ভাব ধারণ করেছে।   আমার পথ” প্রবন্ধে নজরুল এমন এক ‘আমি’র আবাহন প্রত্যাশা করেছেন যার পথ সত্যের পথ; সত্য প্রকাশে তিনি নির্ভীক অসংকোচ। তাঁর এই ‘আমি’-ভাবনা বিন্দুতে সিন্ধুর উচ্ছাস জাগায়।   নজরুল প্রতিটি মানুষকে পূর্ণ এক ‘আমি’র সীমায় ব্যাপ্ত করতে চেয়েছেন; একইসঙ্গে, এক মানুষকে আরেক মানুষের সঙ্গে মিলিয়ে ‘আমরা’ হয়ে উঠতে চেয়েছেন। স্বনির্ধারিত এই জীবন-সংকল্পকে তিনি তাঁর মতাে আরও যারা সত্যপথের পথিক হতে আগ্রহী তাদের উদ্দেশে ছড়িয়ে দিতে চান। এই সত্যের উপলব্ধি কবির প্রাণপ্রাচুর্যের উৎসবিন্দু।   তিনি তাই অনায়াসে বলতে পারেন, ‘আমার কর্ণধার আমি। আমার পথ দেখাবে আমার সত্য।’ রুদ্র-তেজে মিথ্যার ভয়কে জয় করে সত্যের আলােয় নিজেকে চিনে নিতে সাহায্য করে নজরুলের এই ‘আমি’ সত্তা। তাঁর পথনির্দেশক সত্য অবিনয়কে মেনে নিতে পারে কিন্তু অন্যায়কে সহ্য করে না। সমাজ ও সমকাল পর্যবেক্ষণের মধ্য দিয়ে প্রাবন্ধিক দেখেছেন যে, সুস্পষ্টভাবে নিজের বিশ্বাস আর সত্যকে প্রকাশ করতে না জানলে তৈরি হয় পরনির্ভরতা, আহত হয় আমাদের ব্যক্তিত্ব। উদ্দীপকে যেমন বলা হয়েছে, সোনার চামচ মুখে দিয়ে জন্মায় আর কটি লোক। শতকরা প্রায় নিরানব্বই জন মানুষকেই চেষ্টা করতে হয়।সুখ চেষ্টারই ফল—দেবতার দান নয়। কথায় আছে, ঈশ্বর তাকেই সাহায্য করেন যে নিজেকে সাহায্য করে। উদ্দীপকের মূলভাব ও বিষয়বস্তু ছিল চেষ্টার মাধ্যমে এ জগতে নিজের অস্তিত্ব টিকিয়ে রাখা ঈশ্বর ও পর্যন্ত চেষ্টা ছাড়া কাউকে কোন কিছু দান করেন না কিন্তু আমার পথ প্রবন্ধে আমরা দেখতে পাই শুধু নিজের অস্তিত্ব টিকিয়ে রাখা বাদেও নিজের ইচ্ছাশক্তি এবং সত্যকে নিজের মনে করে এগিয়ে যাওয়া। উদ্দীপকে শুধুমাত্র কষ্টের মাধ্যমে অর্জিত সূত্রে প্রকৃত সুখের কথা বলা হয়েছে কিন্তু আমার পথ প্রবন্ধে মানুষের প্রকৃত সুখ মানুষের প্রকৃত জীবন ব্যবস্থা সকল কিছুই তার সত্যকে ঘিরে তার ব্যক্তিত্ব কে ঘিরে। যা উদ্দীপকে সম্পূর্ণরূপে প্রকাশ পায়নি। এই পর্যন্ত ৩ পয়েন্ট"
        }
      ]
    },
    {
      "number": "3",
      "uddipok": "১৯৬১ সালে আলজেরিয়ায় যখন স্বাধীনতা সংগ্রামের ঢেউ তুঙ্গে, তখন রাজপথে প্রতিবাদকারীদের ওপর ঝাঁপিয়ে পড়েছিল ফরাসি পুলিশ—চালিয়েছিল নির্মম গণহত্যা। প্রায়ই জঙ্গলে, নদীতে, খালেবিলে পাওয়া যেত প্রতিবাদকারীদের লাশ। পনের বছরের কিশোরী ফাতিমা বেদার ঐ সংগ্রামে জীবন দিয়ে ইতিহাসে অমর হয়ে আছেন।ফাতিমাকে হত্যা করায় আন্দোলন আরো তীব্র হয়। দলে দলে নারী ও শিশুরা জড়ো হয় প্রতিবাদ সমাবেশে। ফাতিমা বেদারদের রক্তের বিনিময়ে আলজেরিয়া ফ্রান্সের ঔপনিবেশিক শাসন থেকে মুক্ত হয়।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "ফরিদপুরে ২২ তারিখে শোভাযাত্রা চলল।"
        },
        {
          "label": "খ",
          "question": "",
          "explanation": "বিশ্বের ইতিহাসে কোনো শাসকই ভাষার জন্য আন্দোলনকারীদের হত্যা করেনি। অথচ পাকিস্তানি শাসকগোষ্ঠী এ কাজ করে অপরিণামদর্শিতার প্রমাণ দিয়েছে। এজন্যই লেখক বলেছিলেন, “মানুষের যখন পতন আসে তখন পদে পদে ভুল হতে থাকে।”"
        },
        {
          "label": "গ",
          "question": "",
          "explanation": "উদ্দীপকের ফাতিমা বেদার'র সাথে 'বায়ান্নর দিনগুলো' রচনায় বাঙালি তরুণদের রক্ত দেয়ার সাদৃশ্যপূর্ণ দিকটি তুলে ধরা হলো।   পাকিস্তানি শাসকগোষ্ঠী যখন বার বার ঘোষণা করছিল উর্দুই হবে পাকিস্তানের একমাত্র রাষ্ট্রভাষা তখন বাঙালিরা প্রতিবাদ করে। ২১শে ফেব্র“য়ারি আন্দোলনের প্রস্তুতি নিলে শাসকগোষ্ঠী ১৪৪ ধারা জারি করে। বাঙালিরা ১৪৪ ধারা ভঙ্গ করে মিছিল বের করলে পুলিশ মিছিলে গুলি করে কয়েকজনকে হত্যা করে। ফলে এ আন্দোলন আরো চরম আকার ধারণ করে। সাধারণ জনগণ আন্দোলনে সমর্থন ও যোগদান করে। রাজবন্দিদের মুক্তি চেয়ে স্লোগান দেয়া হয়। রাষ্ট্রভাষা বাংলা চাই, শ্লোগান দেয়া হয়। অবশেষে শাসকগোষ্ঠী রাজবন্দিদের মুক্তি ও বাংলা ভাষাকে স্বীকৃতি দিতে বাধ্য হয়। অর্থাৎ, লেখক প্রমাণ করেছেন, মানুষ হত্যা ছিল শাসকগোষ্ঠীর ভুলযার জন্য তাদের পতন হয়।   উদ্দীপকে ফাতিমা বেদারদের রক্তের বিনিময়ে আলজেরিয়া ফ্রান্সের ঔপনিবেশিক শাসন থেকে মুক্ত হয়। যা ৫২ এর দিনগুলো তরুণদের রক্ত দেয়ার চিত্রকে মনে করিয়ে দেয়। ১৯৫২ সালে যখন তরুণরা তাদের ভাষার জন্য রক্ত দিয়েছিল ঠিক সেরকমই উদ্দীপকের ফাতেমা বেদারদের রক্তের বিনিময়ে আলজেরিয়ার উপন্যাসিক শাসন কে প্রতিবাদ করে।"
        },
        {
          "label": "ঘ",
          "question": "",
          "explanation": "প্রেক্ষাপট ভিন্ন হলেও উদ্দীপক এবং ‘বায়ান্নর দিনগুলো' রচনায় মূলত দখলদার শাসক শ্রেণির নির্মম দমন-নিপীড়নের ইতিহাসই বর্ণিত হয়েছে।”   ফাতিমা বেদার ও বঙ্গবন্ধুর আন্দোলনের প্রেক্ষাপট যথাক্রমে বর্ণবৈষম্য ও ভাষার দাবি-এদিক থেকে তাদের আন্দোলনের প্রেক্ষাপট ভিন্ন। কিন্তু শাসকের শোষণ ও নিপীড়নের বিরুদ্ধে আন্দোলনের দিক থেকে দু’জনের মধ্যেই ঐক্য পরিলক্ষিত হয়।   বায়ান্নর দিনগুলো’তে শেখ মুজিবের জেলজীবন ও মুক্তি লাভের স্মৃতি বিবৃত হয়েছে। তৎকালীন শাসকগোষ্ঠী লেখকসহ অনেককে রাজবন্দি হিসেবে জেলে বন্দি করে। এমতাবস্থায় লেখক অনশন করেন। ক্রমশ তিনি অসুস্থ হয়ে পড়েন। তখন সিভিল সার্জনসহ বেশকিছু আমলা তাকে অনশন ভাঙতে বোঝান এবং মমত্ববোধ ও ভালোবাসা প্রদর্শন করেন। অবশেষে দুই বছর তিনমাস পর তাঁর মুক্তি মেলে।   উদ্দীপকে, পনের বছরের কিশোরী ফাতিমা বেদার ঐ সংগ্রামে জীবন দিয়ে ইতিহাসে অমর হয়ে আছেন । ফাতিমাকে হত্যা করায় আন্দোলন আরো তীব্র হয়। দলে দলে নারী ও শিশুরা জড়ো হয় প্রতিবাদ সমাবেশে। ফাতিমা বেদারদের রক্তের বিনিময়ে আলজেরিয়া ফ্রান্সের ঔপনিবেশিক শাসন থেকে মুক্ত হয়। এখানে উদ্দীপকে ফাতেমা বেদারের ঘটনা এবং বঙ্গবন্ধু শেখ মুজিবুর রহমানের ৫২ দিনগুলোর ঘটনা প্রেক্ষাপট ভিন্ন কিন্তু তাদের উভয়েরই মূল যে বিষয়টি একই রকম তা হচ্ছে তারা উভয় নিপীড়িত পীড়িত শাসক শ্রেণীর বিরুদ্ধে প্রতিবাদ করেছে লড়াই করেছে।"
        }
      ]
    },
    {
      "number": "4",
      "uddipok": "শওকত ওসমানের 'জাহান্নাম হইতে বিদায়' উপন্যাসে দেখা যায়, ১৯৭১ সালে পাক হানাদার বাহিনী এ দেশকে বিভীষিকাময় নরককুণ্ডে পরিণত করেছে। মুক্তিযোদ্ধাদের গোপন তৎপরতার কথাও আছে। প্রবীণ স্কুলশিক্ষক গাজী রহমান স্বীয় প্রাণ সংশয়াপন্ন দেখে আত্মগোপনে চলে যান। কিন্তু এ পলাতক জীবন নিয়ে তিনি বিব্রত। তিনি যেন তাঁর নিজের কাছেই অপরিচিত জন। দেড় মাসের পলাতক জীবনে তাঁর সঙ্গে পরিচয় ঘটে কয়েকজন মুক্তিযোদ্ধার। অসীম সাহসী এ সকল মানুষের সাথে মিশে অনুপ্রাণিত হয়ে নির্ভীকচিত্তে তিনি পা রাখেন বাস্তবের কঠিন কর্তব্যভূমিতে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "রেইনকোট' গল্পে উল্লিখিত ঢাকা কলেজের প্রিন্সিপালের নাম ডক্টর আফাজ আহমদ।"
        },
        {
          "label": "খ",
          "question": "",
          "explanation": "যেন বৃষ্টি পড়ছে মিন্টুর রেইনকোটের ওপর”- কথাটি নুরুল হুদা পাকিস্তানি সেনাদের নির্যাতনের সময় নিজের অনুভূতিহীনতার কথা বােঝাতে বলেছেন। কলেজ শিক্ষক নুরুল হুদাকে জিজ্ঞাসাবাদের জন্য পাকিস্তানি সেনাবাহিনী কলেজের ক্যাম্পে ডেকে নিয়ে যায়। প্রচণ্ড বৃষ্টি থেকে রক্ষা পেতে নুরুল হুদা শ্যালক মুক্তিযােদ্ধা মিন্টুর রেইনকোটটি পরে সেখানে যায়। সেখানে যাওয়ার পর তার কাছে মুক্তিযােদ্ধাদের তথ্য জানতে চাওয়া হয়। তার সঙ্গে মুক্তিযােদ্ধাদের আঁতাত রয়েছে একথা সে অস্বীকার করলেও জিজ্ঞাসাবাদের এক পর্যায়ে তাকে একটি ঘরে নিয়ে গিয়ে ঝুলিয়ে দেওয়া হয় ছাদে লাগানাে একটি আংটার সঙ্গে। পাকিস্তানি সেনার অবিরাম পড়তে থাকা চাবুকের সপাৎ সপাৎ বাড়ি তার কাছে স্রেফ উৎপাত বলে মনে হয়। তার কাছে মনে হয় মিন্টুর রেইনকোটের ওপর যেন অবিরাম ধারায় বৃষ্টি পড়ছে। কারণ মুক্তিযােদ্ধাদের সঙ্গে তার যােগাযােগ রয়েছে এ খবর শুনে সে অভিভূত হয় এবং ভেতরে ভেতরে যােদ্ধা হয়ে ওঠে।"
        },
        {
          "label": "গ",
          "question": "উদ্দীপরেক গাজী রহমানের সাথে ‘রেইনকোর্ট’ গল্পের নুরুল হুদার সাদৃশ্যেপূর্ণ দিকটি আলোচনা করো।",
          "explanation": "১৯৭১ সালের মুক্তিযুদ্ধে বাংলার দামাল ছেলেরা পাকিস্তানি হানাদার বাহিনীর বিরুদ্ধে যুদ্ধে ঝাঁপিয়ে পড়েন। পাকিস্তানি হানাদার বাহিনীর কাছে অত্যাধুনিক ভারী অস্ত্র থাকলেও মুক্তিযােদ্ধাদের কাছে তারা বারবার পরাজিত হয়েছে।   প্রচণ্ড দেশপ্রেমের শক্তিতে উদ্বুদ্ধ হয়ে মুক্তিযােদ্ধারা ছিনিয়ে আনেন বাংলার স্বাধীনতা। | ‘রেইনকোট’ গল্পে মুক্তিযুদ্ধের শেষ পর্যায়ের কথা বলা হয়েছে। সে সময় ঢাকায় চলছিল মুক্তিযােদ্ধাদের গেরিলা আক্রমণ। শিক্ষক নুরুল হুদার কলেজেও মুক্তিযােদ্ধারা আক্রমণ করেন। সেই আক্রমণের সঙ্গে তারও যােগসূত্র আছে বলে হানাদাররা তার ওপর নির্যাতন চালায়। কিন্তু মুক্তিযােদ্ধা মিন্টুর রেইনকোট গায়ে দেওয়ার পর থেকে তার মনে সাহসের সার হয়।   পাকিস্তানি হানাদার বাহিনী শত অত্যাচার করেও তার মুখ থেকে মুক্তিযােদ্ধাদের কোনাে তথ্য বের করতে পারেনি। উদ্দীপকে বিদেশি সেনাদের নির্যাতন, এবং গাজী রহমানের এবং যুদ্ধের দিকটি প্রতিফলিত হয়েছে। অস্ত্র হাতে ঘাতকদের ধ্বংস করেন মুক্তিযােদ্ধারা।   উদ্দীপকটির গাজী রহমানের সঙ্গে ‘রেইনকোট’ গল্পে বর্ণিত মুক্তিযুদ্ধের সপক্ষশক্তির অনেকটা সাদৃশ্য রয়েছে।"
        },
        {
          "label": "ঘ",
          "question": "উদ্দীপকের ‘রেইনকোর্ট’ গল্পের বিষয়বস্তু কতটুকু প্রতিফলিত হয়েছে ? তোমার উত্তরের স্বপক্ষে যুক্তি দাও ।",
          "explanation": "উদ্দীপকে ‘রেইনকোট' গল্পের বিষয়বস্তু আংশিক প্রতিফলিত হয়েছে। ১৯৭১ সালে পাকিস্তানি হানাদার বাহিনী এদেশের মানুষের ওপর নির্মম আক্রমণ চালায়। তারা বাংলার সর্বস্তরের মানুষকে নির্বিচারে হত্যা করে। এর প্রতিবাদে মুক্তিযােদ্ধারা সর্বশক্তি দিয়ে হানাদারদের বিরুদ্ধে রুখে দাঁড়িয়েছিলেন।   উদ্দীপকে পাকিস্তানি হানাদার বাহিনীর বাংলার মানুষের ওপর আক্রমণের দিকটি প্রকাশ পেয়েছে। গ্রামের গামছা-পরা এক কিশাের লাঙল-জোয়াল কাঁধে চাপিয়ে গরু নিয়ে বাড়ি ফিরছিল। পাকিস্তানি সেনারা নিজেদের খেয়ালে তাকে মুক্তিযােদ্ধা ভেবে গুলি চালায়।   রেইনকোট’ গল্পে পাকিস্তানি হানাদার বাহিনীর নির্মম অত্যাচারের কথা বর্ণিত হয়েছে। কলেজের শিক্ষক নুরুল হুদাকে ডেকে নিয়ে গিয়ে তারা অত্যাচার চালায়, জানতে চায় মুক্তিযােদ্ধাদের তথ্য।   কিন্তু উদ্দীপকে,যায়, ১৯৭১ সালে পাক হানাদার বাহিনী এ দেশকে বিভীষিকাময় নরককুণ্ডে পরিণত করেছে। মুক্তিযোদ্ধাদের গোপন তৎপরতার কথাও আছে। প্রবীণ স্কুলশিক্ষক গাজী রহমান স্বীয় প্রাণ সংশয়াপন্ন দেখে আত্মগোপনে চলে যান। কিন্তু এ পলাতক জীবন নিয়ে তিনি বিব্রত। তিনি যেন তাঁর নিজের কাছেই অপরিচিত জন। দেড় মাসের পলাতক জীবনে তাঁর সঙ্গে পরিচয় ঘটে কয়েকজন মুক্তিযোদ্ধার। অসীম সাহসী এ সকল মানুষের সাথে মিশে অনুপ্রাণিত হয়ে নির্ভীকচিত্তে তিনি পা রাখেন বাস্তবের কঠিন কর্তব্যভূমিতে। নুরুল হুদার হঠাৎ সাহসী হয়ে ওঠা এবং তার মাঝে দেশপ্রেম জাগ্রত হওয়ার বিষয় উদ্দীপকে অনুপস্থিত, যা কিছুটা বৈসাদৃশ্যের প্রকাশ ঘটায়।"
        }
      ]
    },
    {
      "number": "5",
      "uddipok": "শিল্পাচার্য জয়নুল আবেদিন ১৯৪৩ সালের ভয়াবহ দুর্ভিক্ষ অবলম্বনে অঙ্কন করেন উপরের চিত্রটিসহ অসংখ্য চিত্র যেগুলো ‘দুর্ভিক্ষের চিত্রমালা' নামে দেশ-বিদেশে সাড়া জাগায় এবং তাঁকে অমর করে তোলে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "রবীন্দ্রনাথ ঠাকুর এর প্রথম কাব্যগ্রন্থ প্রকাশিত হয় পনের বছর বয়সে। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "এখানে কৃষকরূপী শিল্পীর সারা জীবনের সমস্ত শিল্পকর্ম মহাকালের জন্য রেখে যাওয়ার কথা তুলে ধরা হয়েছে।   ‘সোনার তরী' কবিতায় কৃষক সারাজীবন যে ফসল ফলায় তা সোনার তরী এসে নিয়ে যায়। রূপকথার থেকে ব্যবহৃত এই কথাটি মূলত একজন শিল্পীর সারা জীবনের অর্জিত শিল্পকর্ম মহাকালের নৌকায় স্থান পায় বা ঠাঁই পায় বলে প্রকাশ করা হয়েছে। শিল্পী নয় বরং শিল্পীর শিল্পকর্ম যে মহাকালের নৌকায় স্থান পায় এ কথাটি মূলত এখানে তুলে ধরার চেষ্টা করা হয়েছে। এই পর্যন্ত ১ পয়েন্ট"
        },
        {
          "label": "গ",
          "question": "",
          "explanation": "উদ্দীপকের চিত্রটি সোনার তরী কবিতার শিল্প কর্মের অমরতার দিক দিয়ে সংগতিপূর্ণ।   ‘সোনার তরী' কবিতায় মানুষের শিল্পকর্মই বা সৃষ্টি যে তাকে অমর করে রাখতে পারে এ বিষয়টি মূলত 'সোনার তরী' কবিতার মূল প্রতিপাদ্য। কবি বোঝাতে চেয়েছেন, মানুষের মহৎ শিল্পকর্ম গুলোই মানুষকে অমর করে রাখে। মানুষের ব্যক্তিসত্তার মৃত্যু হলেও মানুষের শিল্পী সত্তার মরণ হয় না।   উদ্দীপকের চিত্রটি শিল্পাচার্য জয়নুল আবেদিন ১৯৪৩ সালের ভয়াবহ দুর্ভিক্ষ অবলম্বনে অঙ্কন করেন, যা পরবর্তীকালে দেশে বিদেশে নানান ধরনের মানুষের কাছে তাকে অমর করে তোলে, তেমনি \"সোনার তরী\" কবিতায় শিল্পের শিল্পকর্ম মহাকালের জন্য অমর হয়ে থাকে সে কথাই বুঝানো হয়েছে। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "“মানুষ বাঁচে তাঁর কর্মে, বয়সে নয়।”—উদ্দীপকের চিত্র ও \"সোনার তরী\" কবিতার মূল প্রতিপাদ্য এটাই।   ‘সোনার তরী' কবিতায় বেশ কয়েকটি বিষয়ে আলোচনা করা হয়েছে। এ কবিতায় কবি এক গভীর জীবনসত্য সম্পর্কে আলোকপাত করেছেন। আর তা হলো সময়ের স্রোতে ব্যক্তি মানুষ এক সময় হারিয়ে যায়; বেঁচে থাকে কেবল তার সুকৃতি। আর তাই মহাকালের তরীতে সৃষ্টিশীল কর্ম ঠাঁই পেলেও শিল্পস্রষ্টার সেখানে জায়গা হয় না। বস্তুত, শতচেষ্টা করেও মানুষ তাঁর অনিবার্য পরিণতি মৃত্যুকে এড়াতে পারেন না।   উদ্দীপকে শিল্পাচার্য জয়নুল আবেদিন ১৯৪৩ সালের ভয়াবহ দুর্ভিক্ষ অবলম্বনে অঙ্কন করেন উপরের চিত্রটিসহ অসংখ্য চিত্র যেগুলো ‘দুর্ভিক্ষের চিত্রমালা' নামে দেশ-বিদেশে সাড়া জাগায়। জয়নুল আবদিন মারা গেলেও তার চিত্রকর্ম তাকে অমর করে তোলে। অর্থাৎ, মহৎ সৃষ্টিকর্ম কালের খেয়াতে, স্থান পেলেও স্রষ্টাকে অতৃপ্তির বেদনা নিয়ে চলে যেতে হয় অনিবার্যভাবে মহাকালের শূন্যতায় বিলীন হওয়ার জন্য।   মানুষ তার অনিবার্য মৃত্যুকে এড়াতে পারে না, কেবল, বেঁচে থাকে তার কর্ম। এ কারণেই মহাকালরূপী মাঝি কৃষকের কর্মফল সোনার ধান নৌকায় তুলে নেয় ঠিকই, কিন্তু ব্যক্তি কৃষকের সেখানে স্থান হয় না। একইভাবে মহাকালের কালগর্ভে জয়নুল আবেদীন হারিয়ে গেলেও তাঁদের তৈরি চিত্রকর্ম এখনো তার স্মৃতিকে ধারণ করে রয়ে গেছে। তাই বলা যায়, “মানুষ বাঁচে তাঁর কর্মে, বয়সে নয়।”—উদ্দীপকের চিত্র ও \"সোনার তরী\" কবিতার আলোকে উক্তিটি যথার্থ।  এই পর্যন্ত ৩ পয়েন্ট"
        }
      ]
    },
    {
      "number": "6",
      "uddipok": "তরুণ নামের জয়মুকুট শুধু তাহারই—যাহার শক্তি অপরিমাণ, গতিবেগ ঝঞ্ঝার ন্যায়, তেজ নির্মেঘ আষাঢ় মধ্যাহ্নের মার্তণ্ডপ্রায়, বিপুল যাহার আশা, ক্লান্তিহীন যাহার উৎসাহ, অটল যাহার সাধনা, মৃত্যু যাহার মুঠিতলে। তরুণ অরুণের মতোই যে তারুণ্য তিমির-বিদারী, সে যে আলোর দেবতা। রঙের খেলা খেলিতে খেলিতে তাহার উদয়, রঙ ছড়াইতে ছড়াইতে তাহার অস্ত । যৌবন-সূর্য যেথায় অস্তমিত, দুঃখের তিমির-কুন্তলা নিশীথিনীর সেই তো লীলাভূমি ।",
      "tag": "SB 23",
      "sub_questions": [
        {
          "label": "ক",
          "question": "‘আঠারো বছর বয়স' বিপদের মুখে কী?",
          "explanation": "ক। আঠারো বছর বয়স' বিপদের মুখে অগ্রনী।"
        },
        {
          "label": "খ",
          "question": "“এ দেশের বুকে আঠারো আসুক নেমে।” –কবির এ প্রত্যাশার কারণ ব্যাখ্যা কর ।",
          "explanation": "খ। উক্ত পঙক্তিটির মাধ্যমে কবি প্রত্যাশা করেছেন, আঠারো বছর বয়সের ইতিবাচক বৈশিষ্ট্যগুলো যেন জাতীয় জীবনের চালিকাশক্তি হয়ে ওঠে। আঠারো বছর বয়স বহু ইতিবাচক বৈশিষ্ট্যে সমৃদ্ধ। এ বয়সের তরুণরা -- জড়-নিশ্চল প্রথাবদ্ধ জীবনকে পেছনে ফেলে সব সময় নতুন জীবন রচনার স্বপ্ন দেখে। কল্যাণচিন্তা, সেবাব্রত, উদ্দীপনা, সাহসিকতা, চলার দুর্বার গতি- এসবই আঠারো বছর বয়সি তারুণ্যের বৈশিষ্ট্য। কবির কামনা এসব বৈশিষ্ট্য দিয়েই যেন তরুণরা জাতীয় জীবনের ইতিবাচক পরিবর্তন ঘটায়।"
        },
        {
          "label": "গ",
          "question": "",
          "explanation": "গ। আঠারো বছর বয়স’ কবিতায় কবি তারুণ্যের জয়গান গেয়েছেন। তিনি তারুণ্যের কঠোর, সাহসী, উদ্দীপ্ত, দুর্বার রূপটি ফুটিয়ে তুলেছেন কবিতায়। অনুচ্ছেদেও এই ভাবটি ব্যক্ত হয়েছে। তারুণ্য সব সময়ই নতুন কিছু করতে চায়। তারা ঝঞ্ঝার মতো উদ্দাম। তারা বাঁধ ভেঙে ফেলতে চায়। সেইখানেই আমাদের আশা। আবার অন্ধকারের শক্তিরও লক্ষ্য এই তরুণেরাই। এঁদের বিপথগামী করতে পারলে তাদের অসদুদ্দেশ্য চরিতার্থ করা সহজ হয়ে যায়। উদ্দীপকে তরুণদের সহজাত প্রবৃত্তি নিয়ে আলোচনা করেছে। তরুণেরা হলো চির-নতুনের বার্তাবাহক। এ বয়সে তরুণদের মনে উদয় হয় নানা দুঃসাহসী স্বপ্ন, কল্পনা ও উদ্যোগের। তাদের তাজা রক্ত উন্মুক্ত হয়ে ওঠে ছুটন্ত ঘোড়ার মতো। এ বয়সে কোনো বাধাকেই সে বাধা মনে করে না। জীবনের ঝুঁকি নিয়ে দাঁড়ায় সমস্ত বাধা মোকাবেলায়। পথের সকল জীর্ণতা ও শীর্ণতাকে পরিহার করে সামনের দিকে এগিয়ে যাওয়াই তার ধর্ম। পরাজয়ের বেদনায় অশ্র“ময় কান্না এ বয়সের ধর্ম নয়। অজানাকে জানবার জন্য সে প্রাণ দিতেও দ্বিধাবোধ করে না। দেশ ও জনগণের মুক্তি ও কল্যাণের সংগ্রামে সে হয়ে ওঠে প্রতিবাদী। এমন কি, প্রতিবাদের পদাঘাতে এ বয়স পাথর-পরিমাণ বাধা ভাঙতে উদ্যত হয়।"
        },
        {
          "label": "ঘ",
          "question": "",
          "explanation": "ঘ। উদ্দীপকে ‘আঠারো বছর বয়স' কবিতার ভাবার্থ পরিপূর্ণভাবে ফুটে উঠেছে। নিচে বিশ্লেষণ করা হলো। আঠারো বছর বয়স তারুণ্যের প্রতীক। এই বয়স নিজের পায়ে দাঁড়ানোর, ভয়কে জয় করার, দুর্যোগ মোকাবিলা করতে পারার, মাথা উঁচু করে থাকার, বাঁধা ঠেলে এগিয়ে যাওয়ার, আত্মত্যাগ করার, নতুন কিছু সৃষ্টি করার।যৌবনের উদ্দীপনা সাহসিকতা, দুর্বার গতি, নতুন জীবন রচনার স্বপ্ন এবং কল্যাণব্রত এসব বৈশিষ্ট্যের জন্য জাতীয় জীবনের চালিকাশক্তি হয়ে দাঁড়ায়। উদ্দীপকে বলা হয়েছে তরুণ অরুণের মতোই যে তারুণ্য তিমির-বিদারী, সে যে আলোর দেবতা। রঙের খেলা খেলিতে খেলিতে তাহার উদয়, রঙ ছড়াইতে ছড়াইতে তাহার অস্ত । যৌবন-সূর্য যেথায় অস্তমিত, দুঃখের তিমির-কুন্তলা নিশীথিনীর সেই তো লীলাভূমি । আঠারো বছর বয়স কবিতায় কবে বলেছেন, এ বয়স প্রবল আবেগ, উত্তেজনায় ও উচ্ছ্বাসে জীবনের ঝুঁকি নেয়ার জন্য যেমন উপযোগী তেমনি সমাজজীবনের নানা বিকার, অসুস্থতা ও সর্বনাশের অভিঘাতে হয়ে উঠতে পারে ভয়ঙ্কর। তারুণ্য ও যৌবনশক্তি দুর্বার বেগে এগিয়ে যায় প্রগতির পথে কিংবা ধ্বংসের দিকে। যা প্রকৃতপক্ষে এই অনুচ্ছেদের মূলসুর। স্বপ্ন বাস্তবায়নের নিত্য নতুন করণীয় সম্পাদনের জন্য নব নব শপথের বলিয়ান হয়ে তরুণ প্রাণ এগিয়ে যায় দঢ় পদক্ষেপে।তাজা প্রাণে অসহ্য যন্ত্রণা চারপাশের অন্যায় অত্যাচার শোষণ কিরণ সামাজিক বৈষম্য ও ভেদাভেদ ইত্যাদি দেখে প্রাণ বন্ত তরুণ্যেরা শুদ্ধ হয়ে ওঠে।"
        }
      ]
    },
    {
      "number": "7",
      "uddipok": "সুখ-সমৃদ্ধিতে ঐশ্বর্যময় এবং প্রাণৈশ্বর্যে ভরপুর এই সুন্দর দেশটি বর্গীর আক্রমণ থেকে শুরু করে বার বার শত্রুর লোলুপ দৃষ্টিতে পড়েছে। বিপর্যস্ত হয়েছে এ দেশের সহজ-সরল মানুষের জনজীবন, অর্থনৈতিক বুনিয়াদ এবং ধর্মীয় ও সাংস্কৃতিক বৈচিত্র্য । কিন্তু কোনো শত্রুর কাছে পরাভব মানেনি এ দেশের গণমানুষ। তাই তো যুগে যুগে আমরা দেখি নুরলদীন-তিতুমীর-হাজী শরিয়তউল্লাহ-সূর্যসেন-প্রীতিলতা-বঙ্গবন্ধু শেখ মুজিবুর রহমানের বিস্ময়কর শক্তি-সাহস এবং শৌর্যবীর্য। হাজার বছর ধরে এ দেশের মানুষের রয়েছে রক্তে রঞ্জিত গৌরবোজ্জ্বল ইতিহাস ও ঐতিহ্য।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "যে গাভীর পরিচর্যা করে, জননীর আশীর্বাদ তাকে ধন্য করবে। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "কবির পূর্বপুরুষের পিঠে রক্তজবার মতো ক্ষত তাদের ওপর অত্যাচারের ইঙ্গিত বহন করে। কবির পূর্বপুরুষের ওপর শোষকরা যে অত্যাচার করেছে, তার চিহ্ন এখনও উজ্জ্বল। তাঁদের পিঠে রক্তজবার মতো লাল চিহ্ন বিদ্যমান। ভীরু শত্রুরা কাপুরুষের মতো পেছন থেকে আক্রমণ করেছে। বন্দি ক্রীতদাসের ওপর নির্মম অত্যাচার চালিয়ে রক্তাক্ত করেছে। এই বিষয়টি বোঝাতেই কবি তাঁর পূর্বপুরুষদের অত্যাচার সহ্য করে গ্লানিকর জীবনযাপন প্রসঙ্গে ইঙ্গিত করতে বলেছেন— 'তাঁর পিঠে রক্তজবার মতো ক্ষত ছিল'। এই পর্যন্ত ১ পয়েন্ট"
        },
        {
          "label": "গ",
          "question": "উদ্দীপকের ব্যক্তিদের কীভাবে কাঙ্ক্ষিত মানবমুক্তির দূথ বলা যায় ? ‘ আমি কিংবদন্তির কথা বলছি ‘ কবিতার বক্তব্যের সঙ্গে সাদৃশ্য দেখাও ।",
          "explanation": "পূর্বপুরুষের আত্মত্যাগের ইতিহাস হতে ভবিষ্যৎ সংকট মোকাবিলার অনুপ্রেরণা খুঁজে পাওয়ার দিক থেকে 'আমি কিংবদন্তির কথা বলছি' কবিতার সাথে উদ্দীপকটি সাদৃশ্যপূর্ণ।   'আমি কিংবদন্তির কথা বলছি' কবিতায় কবি তার গৌরবোজ্জ্বল অতীত ইতিহাসের বর্ণনা দিয়েছেন। সমৃদ্ধ ইতিহাসের স্মৃতিচারণ করে তিনি কৃষকের জমির “প্রতিটি শস্যদানাকেও কবিতার মর্যাদায় আসীন করেছেন। কবি রূপক অর্থে নিজের ইতিহাস জানতে পারা কে কবিতা শোনার সাথে তুলনা করেছেন। যে কবিতা জানে, সে যুদ্ধে সন্তানের জন্যে জীবন দিতে পারে, যে কবিতা শুনতে জানে সে ভালোবেসে যুদ্ধে যেতে পারে, পারে হৃৎপিণ্ডে সূর্যকে ধারণ করতে।   উদ্দীপকে আমাদের সমৃদ্ধ ইতিহাস ও ঐতিহ্যের প্রসঙ্গে কথা বলা হয়েছে। বিপ্লবী বাঙালির ইতিহাসে নুরলদীন-তিতুমীর-হাজী শরিয়তউল্লাহ-সূর্যসেন-প্রীতিলতা-বঙ্গবন্ধু শেখ মুজিবুর রহমানের মতো বিপ্লবীদের কর্মকাণ্ড সোনার অক্ষরে লেখা রয়েছে। তাঁদের ইতিহাস আমাদের প্রেরণা দেয়। কোনো সংকটজনক সময়ে লক্ষ্যে পৌঁছানোর আগ পর্যন্ত না থামার মন্ত্রণা দেয়। আমি কিংবদন্তির কথা বলছি' কবিতাতেও ইতিহাসের থেকে অনুপ্রেরণা নিয়ে আমরা নতুন করে সংগ্রামের মনোবল পাই । তারাই আমাদের কাঙ্ক্ষিত মুক্তির দূত।  এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "“উদ্দীপকের এ দেশের হাজার বছরের ইতিহাস ও ঐতিহ্য পরিক্রমা ‘আমি কিংবদন্তির কথা বলছি' কবিতার চৈতন্যগত দিকের সঙ্গে অভিন্ন।” -মন্তব্যটি যথার্থ হয়েছে।   “আমি কিংবদন্তির কথা বলছি' কবিতায় পূর্বপুরুষদের কথা বলা হয়েছে, যারা রক্তজবার মতো ক্ষত পিঠে নিয়েও অরণ্য ও শ্বাপদের মোকাবিলা করতেন। মুক্তির পূর্ব শর্ত যুদ্ধ হওয়ায় কবির, পূর্বপুরুষরা বারবার যুদ্ধ করে টিকে থেকেছে। যুদ্ধে আপনজনের থেকে দূরে চলে গিয়ে দেশকে মুক্ত করার গৌরবগাথা রচিত হয়েছে এই কবিতায় ।   উদ্দীপকে সেইসব মানুষের ইতিহাস নিয়ে কথা বলা হয়েছে যাদের নিয়ে আমরা গর্ব বোধ করতে পারি। তাদের আত্মত্যাগের মধ্যেই আমরা পাই সামনে চলার শক্তি। সুখ-সমৃদ্ধিতে ঐশ্বর্যময় এবং প্রাণৈশ্বর্যে ভরপুর এই সুন্দর দেশটি বর্গীর আক্রমণ থেকে শুরু করে বার বার শত্রুর লোলুপ দৃষ্টিতে পড়ে বিপর্যস্ত হয়েছে এ দেশের সহজ-সরল মানুষের জনজীবন, অর্থনৈতিক বুনিয়াদ এবং ধর্মীয় ও সাংস্কৃতিক বৈচিত্র্য । কিন্তু কোনো শত্রুর কাছে পরাভব মানেনি এ দেশের গণমানুষ। নুরলদীন-তিতুমীর-হাজী শরিয়তউল্লাহ-সূর্যসেন-প্রীতিলতা-বঙ্গবন্ধু শেখ মুজিবুর রহমানের মতো বিপ্লবীদের জন্যই আমাদের রয়েছে এক সংগ্রামী গৌরবোজ্জ্বল ইতিহাস ।   'আমি কিংবদন্তির কথা বলছি' কবিতাটি বাঙালির দুঃখ, সংগ্রাম ও ঐতিহ্যের স্মৃতি বহন করে। নির্যাতনের শিকার হয়ে বাঙালি বরাবরই বিদ্রোহ ঘোষণা করেছে। নিজের পরিবার ও ব্যক্তিস্বার্থের বাইরে বের হয়ে দেশমাতাকে ও দেশের স্বার্থকে বড়ো করে দেখেছে। বোনের মৃত্যু, ভাইয়ের আত্মত্যাগ সবকিছুর মধ্যে মাথা নত না করার স্পর্ধা লুকিয়ে আছে যা আমাদের গর্ববোধ করায়। উদ্দীপকেও ইতিহাস, ঐতিহ্য ও আত্মত্যাগী মানসিকতার কারণে বাঙালি যে গৌরব অর্জন করেছে তারই রূপ প্রকাশিত হয়েছে।   “উদ্দীপকের এ দেশের হাজার বছরের ইতিহাস ও ঐতিহ্য পরিক্রমা ‘আমি কিংবদন্তির কথা বলছি' কবিতার চৈতন্যগত দিকের সঙ্গে অভিন্ন।” -মন্তব্যটি যথার্থ।  এই পর্যন্ত ৩ পয়েন্ট"
        }
      ]
    },
    {
      "number": "8",
      "uddipok": "আশেকনগর গ্রামের এনায়েতউল্লাহ উত্তরাধিকারসূত্রে একজন পীর। অঢেল তার ধনসম্পদ। কিন্তু ঘরে তার কোনো পুত্র সন্তান না থাকায় মনে তার শূন্যতা। তাই বার্ষিক জলসা শেষ হওয়ার পরপরই এনায়েত দ্বিতীয় বিবাহ সেরে ফেলে। নতুন বউ অল্পবয়সী, দেখতে অতি নিরীহ গোছের-একেবারে এনায়েতের মনের মত। কিন্তু অল্প দিনের মধ্যেই সে বেরিয়ে আসে ঘোমটা থেকে, কথা বলে অনবরত এবং হাসতে থাকে খলখল শব্দে। পীর স্বামী তাকে মাজারের ভয় দেখায়, শরীয়ত-মারফত শেখায় এবং পাক মাজারের সাথে ঠিকভাবে আচরণের জন্য শাসায়। কিন্তু নতুন বউ সারার মনে প্রবল বিদ্রোহ। সে তার বাবার বয়সী স্বামীকে কোনোমতেই সহ্য করতে পারে না। এনায়েত বিচলিত হয়।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "ইউনিয়ন বোর্ডের প্রেসিডেন্টের নাম মতলুব খা। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "আলোচ্য উক্তিটির মাধ্যমে সুযোগসন্ধানী ধর্মব্যবসায়ীদের চরম ভণ্ডামি, শঠতা প্রকাশ পেয়েছে। গ্রামবাংলার মানুষ সহজসরল জীবনযাপন করে থাকে। তাদের এই সরলতার সুযোগ নেয় ভণ্ড ধর্মব্যবসায়ীরা। উপন্যাসে লক্ষ করা যায় আউয়ালপুর গ্রামে একজন পীর সাহেবের আগমন ঘটে, যে দাবি করে সে সূর্যকে আটকে রাখার ক্ষমতা রাখে। সে তার কথার ছলে মানুষকে প্রতারিত করে। আলোচ্য উক্তিটির মাধ্যমে এর প্রমাণ লাভ করা যায় এবং এসব অসাধু, সুযোগসন্ধানী ধর্ম ব্যবসায়ীদের চরম ভণ্ডামি ফুটে ওঠে। আবহমানকালধরে ধর্মব্যবসায়ীরা মানুষের মনে অজ্ঞতা ও কুসংস্কার লালন করিয়ে ভয় ঢুকিয়ে দেয়। ভয় থেকে আসে আলোকিত ক্ষমতার দৌরাত্ম্য। আর এগুলোই ধর্মব্যবসায়ীর মূল হাতিয়ার। এগুলোর মাধ্যমে তারা ইহকাল ও পরকালের কাহিনী বানায় এবং নিজেদের স্বার্থ উদ্ধার করে। এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "লালসালু উপন্যাসে জমিলা মজিদের দ্বিতীয় স্ত্রী। চঞ্চল প্রকৃতির মেয়ে। প্রথম দেখায় মজিদকে দুলার বাপ মনে করে। মজিদের আচরণ তার কাছে ভালো লাগে না। জিকিরের সময় সে বাড়ির বাইরে চলে আসায় সবাই তার দিকে চেয়ে থাকে। মজিদ তাকে ‘ঝি’ সম্বোধন করে তাড়িয়ে দেয়। মজিদের ধারণা তাকে জ্বীনে আছর করেছে। তাই তাকে মাজারের সাথে আটকে রাখে ।   উদ্দীপকে এনায়েতুল্লাহ, যিনি অঢেল ধন সম্পদের মালিক কিন্তু তার ঘরে কোন পুত্র সন্তান না থাকায় তার আকাঙ্ক্ষা। তিনি একজন পুত্র সন্তান লাভের উদ্দেশ্যে তার থেকে কম বয়সী অনেক কম বয়সে একজন সুন্দরী যুবতী সবাইকে বিয়ে করে কিন্তু সারা তার থেকে অতিরিক্ত বয়সে বড় স্বামীকে কখনোই স্বামী হিসেবে মেনে নিতে পারছে না। উদ্দীপকে জমিলা এবং সাড়ার মধ্যে সাদৃশ্য হচ্ছে তারা দুইজনেই তাদের স্বামীকে নিজের স্বামী হিসেবে মেনে নিতে পারছে না কারণ তাদের ব্যবহারের জন্য লালসালু উপন্যাসে মসজিদ জামিলার সাথে অনেক খারাপ ব্যবহার দুর্ব্যবহার করে তার সাথে জিন বলে আছে তাকে আখ্যায়িত করে কারণ হচ্ছে তার কোন সন্তান সম্ভাবনা নয়। যেমনটা উদ্দীপকের সারার সাথে ঘটেছিল। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "উদ্দীপকটিতে 'লালসালু' উপন্যাসের একটি খণ্ডাংশের ইঙ্গিত রয়েছে মাত্র। প্রাচীনকাল থেকে গ্রামে মানুষের মধ্যে অন্ধ বিশ্বাস এবং কুসংস্কার বিরাজ করে আসছে। তাদের মধ্যে বিভিন্ন পীর সম্প্রদায় এবং মাজার মানদ এগুলার মাধ্যমে তারা মানুষের মধ্যে কুসংস্কার প্রসার ঘটি আছে এবং নিজেদের স্বার্থ সাধন করে আসছে।     লাল সালু উপন্যাস এ আমরা মজিদ চরিত্র এমন একজনকে দেখতে পাই। যে কিনা তার অন্ধ বিশ্বাস এবং কুসংস্কারের প্রতারণার মাধ্যমে গ্রামের সহজ ছল মানুষকে বোকা বানিয়ে আসছে এবং সে তার স্ত্রীকেও বোকা বানিয়ে আসছেন। লালসালু উপন্যাসে জমিলা মজিদের দ্বিতীয় স্ত্রী। চঞ্চল প্রকৃতির মেয়ে। প্রথম দেখায় মজিদকে দুলার বাপ মনে করে। মজিদের আচরণ তার কাছে ভালো লাগে না। জিকিরের সময় সে বাড়ির বাইরে চলে আসায় সবাই তার দিকে চেয়ে থাকে। মজিদ তাকে ‘ঝি’ সম্বোধন করে তাড়িয়ে দেয়। মজিদের ধারণা তাকে জ্বীনে আছর করেছে। তাই তাকে মাজারের সাথে আটকে রাখে ।উদ্দীপকে এনায়েতুল্লাহ, যিনি অঢেল ধন সম্পদের মালিক কিন্তু তার ঘরে কোন পুত্র সন্তান না থাকায় তার আকাঙ্ক্ষা। তিনি একজন পুত্র সন্তান লাভের উদ্দেশ্যে তার থেকে কম বয়সী অনেক কম বয়সে একজন সুন্দরী যুবতী সবাইকে বিয়ে করে কিন্তু সারা তার থেকে অতিরিক্ত বয়সে বড় স্বামীকে কখনোই স্বামী হিসেবে মেনে নিতে পারছে না।   উদ্দীপক এবং লালছালো উপন্যাসে জমিলার মধ্যে যে সাদৃশ্যটা ফুটে উঠেছে তা হচ্ছে তারা উভয়ই তার স্বামীর ধন-সম্পদ এবং অর্ধেক প্রতিপত্তির কারণে নিজেদেরকে ছোট মনে করে আসছে। কিন্তু লালসালু উপন্যাসে মানুষের অন্ধবিশ্বাসের যে বিশদ আলোচনা করা হয়েছে সেটি উদ্দীপকে সম্পূর্ণরূপে আলোচনা করা হয়নি উদ্দীপকের মত আংশিক খন্ডাংশটুকু যে জমিলা চরিত্রের সাথে সাদৃশ্য রয়েছে সে ব্যাপারে আলোচনা করা হয়েছে। এই পর্যন্ত ৩ পয়েন্ট"
        }
      ]
    },
    {
      "number": "9",
      "uddipok": "ওয়াজ করিবার সময় পীর সাহেবের প্রায়ই জবা আসিত। সে জ্যাকে মুরিদগণ 'ফানাফিল্লাহ' বলিত। এই 'ফানাফিল্লাহ'র সময় পীর সাহেব 'জ্বলিয়া গেলাম' পুড়িয়া গেলাম' বলিয়া চিৎকার করিয়া চিৎ হইয়া শুইয়া পড়িতেন। তাই জযবার সময় একখণ্ড কালো মখমল দিয়া পীর সাহেবের চোখ-মুখ ঢাকিয়া দিয়া তাঁহার হাত-পা টিপিয়া দিবার ওসিয়ত ছিল।",
      "tag": "SB 23,DB 17",
      "sub_questions": [
        {
          "label": "ক",
          "question": "তাহের আর কাদের মজিদকে প্রথম কোথায় দেখেছিল?",
          "explanation": "তাহের আর কাদের মজিদকে প্রথম দেখেছিল মতিগঞ্জের সড়কের ওপরে ।"
        },
        {
          "label": "খ",
          "question": "’’মজিদের শক্তি ওপর থেকে আসে, আসে ঐ সালু কাপড়ে আবৃত মাজার থেকে\"- ব্যাখ্যা করো।",
          "explanation": "মজিদ মহাব্বতনগর গ্রামে যে প্রভাব বিস্তার করেছিল তার শক্তি সে পেয়েছিল সালু কাপড়ে আবৃত মাজার থেকে প্রশ্নোক্ত উক্তিটিতে এ কথাই প্রকাশিত হয়েছে। মজিদ মহব্বনগর গ্রামে আগন্তুক হিসেবে প্রবেশ করে একসময় সেই গ্রামেই মজিদ শক্তির শিকড় গেড়েছিল। এই শক্তি সে পেয়েছিল মাজারকে কেন্দ্র করে গড়ে ওঠা সরল মানুষের বিশ্বাস থেকে। সালু কাপড়ে আবৃত মাজারটি মজিদকে দিয়েছিল শক্তি যা দিয়ে গ্রামে সে প্রভাব বিস্তার করেছিল। প্রশ্নোক্ত উক্তিটি দ্বারা এ কথাই বোঝানো হয়েছে।"
        },
        {
          "label": "গ",
          "question": "উদ্দীপকের পীর সাহেব 'লালসালু' উপন্যাসের কোন চরিত্রের প্রতিনিধি? আলোচনা করো।",
          "explanation": "উদ্দীপকের পীর সাহেব 'লালসালু' উপন্যাসের মজিদ চরিত্রের প্রতিনিধি। 'লালসালু' উপন্যাসের কেন্দ্রীয় চরিত্র মজিদ কুসংস্কার, শঠতা, প্রতারণা ও অন্ধবিশ্বাসের প্রতীক। ধর্মকে ব্যবহার করে, সে মহব্বতনগর গ্রামে তার অপ্রতিহত ক্ষমতা প্রতিষ্ঠা করেছে। তার প্রতিষ্ঠিত মাজারে লোক জমায়েত করে ধর্মপালনের ব্যবস্থা করে সে। মাজারে সমবেত সকলের মাঝে বসে সে জিকির শরু করে। জিকির করতে করতে মজিদ অজ্ঞান হয়ে পড়ে। সেসময় তার ভেতর থেকে বিচিত্র আওয়াজ আসতে থাকে। দেহ বারবার ঝুঁকে আসে যেন খোদার সন্নিকটে চলে গেছে সে। গ্রামের সরল মানুষ এ অবস্থায় তাকে নিয়ে ব্যস্ত হলেও তার এই ব্যাপারটি মূলত ভণ্ডামি। উদ্দীপকে পীর সাহেবকেও ওয়াজ করার সময় মজিদের অনুরূপ অবস্থায় দেখা যায়। ওয়াজ করতে করতে তিনি খোদার নৈকট্য লাভ করেছেন তা বোঝাতেই এ আয়োজন। আর এই আয়োজনে তার মুরিদরা অন্ধবিশ্বাসের কারণে তাকে নিয়ে ব্যতিব্যস্ত হয়। মূলত নিজের অপ্রতিহত ক্ষমতাকে প্রতিষ্ঠিত করার উদ্দেশ্যেই এরকম আচরণ করে উদ্দীপকের পীর সাহেব। উপন্যাসের মজিদও একইভাবে মানুষেকে প্রতারিত করতে অনুরূপ কাজ করে। প্রচলিত বিশ্বাস কাঠামো ও প্রথাবদ্ধ জীবনধারার প্রভু হতে চায়। প্রতিষ্ঠার লোভে তার মতোই প্রতারণার আশ্রয় নেন উদ্দীপকের পীর সাহেব। সেদিক বিবেচনায় উদ্দীপকের পীর সাহেব 'লালসালু' উপন্যাসের মজিদ চরিত্রের প্রতিনিধিত্ব করে।"
        },
        {
          "label": "ঘ",
          "question": "উদ্দীপকের বিষয়বস্তু 'লালসালু' উপন্যাসের সমাজচিত্রের প্রতি যে ইঙ্গিত প্রদান করে তা আলোচনা করো।",
          "explanation": "গ্রামীণ সমাজ জীবনের বাস্তবতায় কুসংস্কার আর অন্ধবিশ্বাসের জয়জয়কার, যার ইঙ্গিত রয়েছে 'লালসালু' উপন্যাসের সমাজচিত্র হিসেবে উদ্দীপকের বিষয়বস্তুতে। 'লালসালু' উপন্যাসের কাহিনিবিন্যাসে ও চরিত্র নির্মাণে শৈল্পিক দক্ষতায় ঔপন্যাসিক তুলে ধরেছেন গ্রামীণ সমাজজীবনের বাস্তব অথচ অন্ধকারাচ্ছন্ন এক দিক। গ্রামীণ সমাজে স্বার্থ ও লোভের বশবর্তী হয়ে এক শ্রেণির লোক কুসংস্কার ও অন্ধবিশ্বাসকে টিকিয়ে রাখতে নানা প্রতারণার আশ্রয় নেয়। আলোচ্য উপন্যাসে তারই প্রতীকী চরিত্র মজিদ। উদ্দীপকের পীর সাহেব মজিদের মতোই ভন্ড ও প্রতারক এক কূপমণ্ডুক চরিত্র। পীর সাহেব ও মজিদ সরলপ্রাণ মানুষগুলোকে ঠকিয়ে স্বার্থোদ্ধার করে নেয়। মানুষের মনকে আলোড়িত করতে তারা নিজেদের ক্ষমতা দেখাতে চায়। এ কারণে, পীর সাহেব ওয়াজ করতে করতে ইশ্বরের নৈকট্যপ্রাপ্ত হয়েছে এমন ভূমিকায় অবর্তীণ হয়। একই কাজ করতে দেখা যায়, 'লালসালু' উপন্যাসের মজিদকেও। ধর্ম মানুষকে কল্যাণের পথে আনে, কিন্তু পশ্চাৎপদ গ্রামীণ সমাজে ধর্মের মূল ভিত্তিটাকে দুর্বল করে দিয়েছে কুসংস্কার এবং অন্ধবিশ্বাস। স্বার্থান্বেষী কিছু মানুষ সরল ও ধর্মপ্রাণ এসব মানুষকে বিভ্রান্তি ও ভীতির মধ্যে রাখে। এর কারণ তাদের শোষণ প্রক্রিয়াকে চালু রাখা। ঔপন্যাসিক সৈয়দ ওয়ালীউল্লাহ্ সামাজ ব্যস্তবতার এই ভয়াবহ চিত্রটিই এঁকেছেন 'লালসালু' উপন্যাসে। গ্রামীণ সমাজের মানুষকে ঠকানোর যে চিত্রগুলো সেখানে আমরা দেখতে পাই আলোচ্য উদ্দীপকটি তারই একটি চিত্রকল্প। অর্থাৎ উদ্দীপকটি উপন্যাসে বিধৃত গ্রামীণ সমাজের অন্ধকারাচ্ছন্ন দিকটির প্রতি ইজিাত করে।"
        }
      ]
    },
    {
      "number": "10",
      "uddipok": "সাম্রাজ্যবাদী ব্রিটিশ সরকার দীর্ঘকাল ঔপনিবেশিক ভারতবর্ষে শাসনের নামে চালিয়েছে শোষণের স্টিম রোলার। এ সময় ভারতে স্বাধীনতার দাবিতে দানা বেঁধে ওঠে স্বদেশি আন্দোলন। ভারতবর্ষ জুড়ে তীব্র আন্দোলনে ব্রিটিশ সাম্রাজ্যের ভিত কেঁপে ওঠে। ফলে এ আন্দোলনকে চিরতরে স্তব্ধ করে দেয়ার জন্য সাম্রাজ্যবাদী সরকার ভারতের অগণিত তরুণ-যুবাকে ফাঁসিকাষ্ঠে ঝোলায়। মৃত্যু অবধারিত জেনেও মুক্ত স্বদেশের স্বপ্নে বিভোর আন্দোলনকারীরা পিছপা হননি। স্বদেশিদের দুর্বার এ সংগ্রামে তেত্রিশ কোটি ভারতবাসীর ছিল অকুণ্ঠ সমর্থন।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "ক। রাইসুল জুহালার প্রকৃত নাম নারান সিং।"
        },
        {
          "label": "খ",
          "question": "",
          "explanation": "খ। হলওয়েল প্রকৃত নাম ‘জন জেফনিয়া’। উপাধি ‘সার্জন’। কোম্পানির ঘুষখোর ডাক্তার। তিনি ক্লেটনকে নবাবের কাছে আত্মসমর্পণের পরামর্শ দেন। ‘দুর্গ প্রাকারে সাদা পতাকা ওড়াও'।"
        },
        {
          "label": "গ",
          "question": "",
          "explanation": "গ। নবাব সিরাজউদ্দৌলার মোহনলাল সেনাপতির মধ্যে উদ্দীপকের চেতনা বিদ্যমান।   মোহনলাল ছিলেন বাংলার শেষ স্বাধীন নবাব সিরাজউদ্দৌলার অন্যতম প্রধান সেনাপতি। পলাশীর যুদ্ধে অংশগ্রহণ ও সিরাজের পক্ষে বিশ্বস্ততার সাথে লড়াইয়ের কারণে তিনি পরিচিত।   যেখানে নবাব সিরাজউদ্দৌলার বিরুদ্ধে তার আপন আত্মীয়রা তার ভাই খালা ঘুষি টি বেগম মীর মদন মীরজাফরের মত অনেক বিশেষ ঘাতক ছিল তার মধ্যে তার সেনাপতি মোহনল্যাণ ছিল তার একজন বিশ্বস্ত লোক। মোহনলাল নবাবের একজন বিশ্বস্ত সেনাপতি। শওকতজঙ্গের বিরুদ্ধে লড়াইয়ে তিনি সেনাপতির দায়িত্ব পালন করেন। সিরাজ তাঁকে দেওয়ানখানার পেশকার বানিয়েছিলেন। পলাশীর প্রান্তরে যুদ্ধ বন্ধ করতে চান নি। ক্লাইভের আদেশে তাকে গুলি করে হত্যা করা হয়। তাঁর বিখ্যাত উক্তি, “আমার শেষ যুদ্ধ পলাশীতেই।”"
        },
        {
          "label": "ঘ",
          "question": "",
          "explanation": "ঘ। সিরাজউদ্দৌলা' নাটকের মূল উপজীব্য দেশপ্রেম, যা উদ্দীপকে বিদ্যমান। একজন যথার্থ দেশপ্রেমিক দেশের কল্যাণে নিজে নিয়োজিত রাখেন সবসময়। দেশের সংকটময় মুহূর্তে তিনি বীরদর্পে এগিয়ে আসেন। দেশ ও দেশের মানুষের মঙ্গল কামনায় তিনি নিজের জীবন দিতেও প্রস্তুত থাকেন।   উদ্দীপকে ঔপনিবেশিক ভারতবর্ষে শাসনের নামে চালিয়েছে শোষণের স্টিম রোলার। এ সময় ভারতে স্বাধীনতার দাবিতে দানা বেঁধে ওঠে স্বদেশি আন্দোলন।মৃত্যু অবধারিত জেনেও মুক্ত স্বদেশের স্বপ্নে বিভোর আন্দোলনকারীরা পিছপা হননি। স্বদেশিদের দুর্বার এ সংগ্রামে তেত্রিশ কোটি ভারতবাসীর ছিল অকুণ্ঠ সমর্থন। উদ্দীপকে যেমন দেখানো হয়েছে অন্যায়ের বিরুদ্ধে সর্বদা দেশ প্রেমিকরা লড়তে প্রস্তুত তাদের দেশকে রক্ষা করতে প্রস্তুত তাদের দেশকে ভালবাসতে প্রস্তুত যেমনটা উদ্দীপক এবং নাটক সিরাজউদ্দৌলার মধ্যে ফুটেছে।   ‘সিরাজউদ্দৌলা' নাটকেও নবাব সিরাজউদ্দৌলার মাঝে দেশপ্রেম পরিলক্ষিত হয়। বাংলার মানুষের অসহায়ত্বে তাঁর হৃদয় ব্যথিত হয়েছে বারবার। ইংরেজদের বাণিজ্যের নামে এদেশের জনগণের ওপর জুলুম-অত্যাচার তিনি সহ্য করেননি। প্রতিবাদ করেছেন ইংরেজদের নির্মম অত্যাচারের। দেশের স্বাধীনতা রক্ষার জন্য সর্বাত্মক চেষ্টা করেছেন। বিশ্বাসঘাতকদের হাতে নিজের জীবন পর্যন্ত দিয়েছেন দেশপ্রেমিক নবাব। হিউদ্দীপক এবং নাটকের নবাব সিরাজউদ্দৌলা উভয়ের মধ্যে রয়েছে অগাধ দেশপ্রেম।"
        }
      ]
    },
    {
      "number": "11",
      "uddipok": "“এতক্ষণে”–অরিন্দম কহিলা বিষাদে- “জানিনু কেমনে আসি লক্ষ্মণ পশিল রক্ষঃপুরে! হায়, তাত, উচিত কি তব এ কাজ, নিকষা সতী তোমার জননী, সহোদর রক্ষঃশ্রেষ্ঠ? শূলিশম্ভুনিভ কুম্ভকর্ণ? ভ্রাতৃপুত্র বাসববিজয়ী! নিজ গৃহপথ, তাত, দেখাও তস্করে? চণ্ডালে বসাও আনি রাজার আলয়ে?”",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "ঘরের লোক অবিশ্বাসী হলে বাইরের লোকের পক্ষে সবই সম্ভব।”—উক্তিটি নবাবের ।"
        },
        {
          "label": "খ",
          "question": "",
          "explanation": "'পলাশিতে যুদ্ধ হয়নি, হয়েছে যুদ্ধের অভিন্ন উক্তিটি নীর সৈন্যদের বিশ্বাসঘাতকতার দিকটি ইঙ্গিত করে। ১৭৫৭ সালের ২৩শে জুন পলাশির প্রান্তরে ইংরেজ বাহিনীর বিরুদ্ধে বাংলার শেষ স্বাধীন নবাব সিরাজদ্দৌলার যুদ্ধ হয়। সিরাজের সৈন্যবাহিনী শক্তিশালী থাকলেও তাদের একটা বিশাল অংশ ইংরেজদের সঙ্গে গোপনে হাত মেলায়, যার পরিপ্রেক্ষিতে যুদ্ধের ময়দানে গিয়ে মোহনলাল, মিরমর্দান ও সাঁফ্রে ছাড়া সবাই দর্শকের ভূমিকা পালন করে। তারপরও তারা যুদ্ধে জয়ী হতেন যদি না মিরজাফরের কুচক্রান্তে যুদ্ধ বন্ধ না করা হতো। আর সেজন্যই বলা হয়েছে- ‘পলাশিতে যুদ্ধ হয়নি, হয়েছে যুদ্ধের অভিনয় ৷"
        },
        {
          "label": "গ",
          "question": "উদ্দীপকের ’তাঁত’ চরিত্রের সঙ্গে ‘সিরাজউদ্দৌলা’ নাটকের সমগোত্রীয় চরিত্রের সাদৃশ্য বিচার করো।",
          "explanation": "উদ্দীপকের 'তাত' চরিত্রের সঙ্গে 'সিরাজউদ্দৌলা' নাটকের সমগোত্রীয় চরিত্রের সাদৃশ্য বিচার করা হলো।   উদ্দীপকের তাড়াতাড়ি দের সঙ্গে নাটকের সমগোচ্চিত্র চরিত্র হচ্ছে মীরজাফরের চরিত্র। মীরজাফর যে কিনা সিরাজউদ্দৌলার বিপক্ষে ষড়যন্ত্র করেছিল সে এক বিশ্বাসঘাতকতার প্রতীক।   সিরাজউদ্দৌলা' নাটকের মিরজাফর সিরাজের প্রধান সেনাপতি ছিলেন। ইংরেজদের সীমাহীন প্রলোভনে সিংহাসনে অধিষ্ঠিত হওয়ার আকাঙ্ক্ষায় তিনি নীতি-নৈতিকতা বিসর্জন দেন। তাই পলাশির যুদ্ধে সেনাপতি পদে অধিষ্ঠিত হওয়া সত্ত্বেও এবং কোরআন ছুঁয়ে শপথ করার পরেও তিনি যুদ্ধে বিশ্বাসঘাতকতা করেন।    কিন্তু ইংরেজরা, তাকে গদিচ্যুত করে তার জামাতা মির কাসিমকে মসনদে বসান। পরবর্তীতে কুষ্ঠ রোগে আক্রান্ত হয়ে তিনি মৃত্যুবরণ করেন।একদিকে পুত্রস্নেহে অন্ধ আপন খালা ঘসেটি বেগমের প্রাসাদ ষড়যন্ত্র, অন্যদিকে প্রধান সেনাপতির চরম বিশ্বাসঘাতকতা নবীন, অদূরদর্শী দেশপ্রেমিক সিরাজউদ্দৌলার পক্ষে পরাজয়ের জাল ছিন্ন করে বেরিয়ে আসা সম্ভব হয়নি। রাজসভাসদদের ক্ষমতার লোভের কারণে সেদিন শুধু বাঙালি সিরাজের পরাজয় হয়নি, পরাজয় হয়েছে সমগ্র বাঙালির। এখানে তাঁত জিনি কিনা তার চাচা ছিলেন তিনিও বিশ্বাসঘাতকতা করেছেন এবং এখানে মীরজাফর তাত সাদৃশ্যপূর্ণ লক্ষ্য করা যায়।"
        },
        {
          "label": "ঘ",
          "question": "",
          "explanation": "উদ্দীপকের 'তাত' চরিত্রের সঙ্গে 'সিরাজউদ্দৌলা' নাটকের সমগোত্রীয় চরিত্রের সাদৃশ্য বিচার করা হলো।   উদ্দীপকের তাড়াতাড়ি দের সঙ্গে নাটকের সমগোচ্চিত্র চরিত্র হচ্ছে মীরজাফরের চরিত্র। মীরজাফর যে কিনা সিরাজউদ্দৌলার বিপক্ষে ষড়যন্ত্র করেছিল সে এক বিশ্বাসঘাতকতার প্রতীক।   সিরাজউদ্দৌলা' নাটকের মিরজাফর সিরাজের প্রধান সেনাপতি ছিলেন। ইংরেজদের সীমাহীন প্রলোভনে সিংহাসনে অধিষ্ঠিত হওয়ার আকাঙ্ক্ষায় তিনি নীতি-নৈতিকতা বিসর্জন দেন। তাই পলাশির যুদ্ধে সেনাপতি পদে অধিষ্ঠিত হওয়া সত্ত্বেও এবং কোরআন ছুঁয়ে শপথ করার পরেও তিনি যুদ্ধে বিশ্বাসঘাতকতা করেন।    কিন্তু ইংরেজরা, তাকে গদিচ্যুত করে তার জামাতা মির কাসিমকে মসনদে বসান। পরবর্তীতে কুষ্ঠ রোগে আক্রান্ত হয়ে তিনি মৃত্যুবরণ করেন।একদিকে পুত্রস্নেহে অন্ধ আপন খালা ঘসেটি বেগমের প্রাসাদ ষড়যন্ত্র, অন্যদিকে প্রধান সেনাপতির চরম বিশ্বাসঘাতকতা নবীন, অদূরদর্শী দেশপ্রেমিক সিরাজউদ্দৌলার পক্ষে পরাজয়ের জাল ছিন্ন করে বেরিয়ে আসা সম্ভব হয়নি। রাজসভাসদদের ক্ষমতার লোভের কারণে সেদিন শুধু বাঙালি সিরাজের পরাজয় হয়নি, পরাজয় হয়েছে সমগ্র বাঙালির। এখানে তাঁত জিনি কিনা তার চাচা ছিলেন তিনিও বিশ্বাসঘাতকতা করেছেন এবং এখানে মীরজাফর তাত সাদৃশ্যপূর্ণ লক্ষ্য করা যায়।"
        }
      ]
    }
  ]
}