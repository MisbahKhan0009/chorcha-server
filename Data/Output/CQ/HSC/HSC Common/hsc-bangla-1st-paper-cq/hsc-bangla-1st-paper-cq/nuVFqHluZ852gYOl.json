{
  "title": "ঢাকা কলেজ ২০২৫",
  "subtitle": "(11)",
  "questions": [
    {
      "number": "1",
      "uddipok": "হরিজন পল্লির সুন্দরী রাধাকে বিয়ে করে রাজেশ। রাজেশেরে বিত্তশালী বাবা সেটা জানতে পেরে রাজেশকে স্পষ্ট জানিয়ে দেন, ওই মেয়ে ঘরে আনলে তিনি তার সমস্ত সম্পত্তি অন্যত্র দান করে যাবেন, একটি কানাকড়িও রাজেশকে দেবেন না। এ কথা শুনে রাধাকে ত্যাগ করে রাজেশ।",
      "tag": "DC 25",
      "sub_questions": [
        {
          "label": "ক",
          "question": "মনসা কে ছিলেন?",
          "explanation": "মনসা ছিলেন সাপের দেবী।"
        },
        {
          "label": "খ",
          "question": "দেখ, এমন করে মানুষ ঠকায়ো না'-ব্যাখ্যা করো।",
          "explanation": "সাপের তাবিজ বেচে মানুষকে ঠকাতে নিষেধ করার প্রসজো বিলাসী মৃত্যুঞ্জয়কে উদ্দেশ করে প্রশ্নোক্ত উক্তিটি করেছে। 'বিলাসী' গল্পে মৃত্যুঞ্জয় কঠিন অসুখে আক্রন্ত হলে নিচু জাতের বিলাসী তাকে সেবা-শুশ্রুষা করে সুস্থ করে তোলে। ফলে মৃত্যুঞ্জয় প্রতিদান হিসেবে বিলাসীকে বিয়ে করে। কিন্তু খুড়া অন্নপাপের অভিযোগ করলে মৃত্যুঞ্জয় নিজের জাত ত্যাগ করে বিলাসীদের পেশা ধারণ করে। সাপ ধরা, সাপের খেলা দেখানো ও তাবিজ বিক্রি তাদের পেশা ছিল। কিন্তু বিলাসী মৃত্যুঞ্জয়ের তাবিজ বেচার নামে মানুষের সাথে প্রতারণা করা পছন্দ করত না। আর এ প্রেক্ষিতেই বিলাসী মৃত্যুঞ্জয়কে প্রশ্নোক্ত উক্তিটি করে।"
        },
        {
          "label": "গ",
          "question": "বিলাসী' গল্পের মৃত্যুঞ্জয়ের সাথে উদ্দীপকের রাজেশের চারিত্রিক পার্থক্য নিরূপণ করো।",
          "explanation": "সততা ও নির্লোভ মানসিকতার দিক থেকে 'বিলাসী' গল্পের মৃত্যুঞ্জয়ের সাথে উদ্দীপকের রাজেশের চারিত্রিক পার্থক্য পরিলক্ষিত হয়। 'বিলাসী' গল্পের মৃত্যুঞ্জয় যখন অসুস্থ হয়ে পড়েছিল তখন সাপুড়ের মেয়ে বিলাসী তাকে সেবা-যত্ন করে সুস্থ করে তোলে। বিলাসীকে ভালোবেসে বিয়েও করে মৃত্যুঞ্জয়। কিন্তু তার জ্ঞাতী খুড়া তাদের এই বিয়ে মেনে নিতে পারেনি। নিম্নবর্ণের জাতের সাথে উচ্চবংশীয় মৃত্যুঞ্জয়ের বিয়েকে জাতবর্ণের দোহাই দিয়েই ক্ষান্ত হয়নি সে; তাদেরকে সমাজচ্যুতও করে। মৃত্যুঞ্জয়ও বিলাসীকে ভালোবেসে জাত সাপুড়ে হয়ে যায়। উদ্দীপকের রাজেশ আত্মকেন্দ্রিক ও অর্থলোভী একজন মানুষ। স্ত্রী রাধা গরিব ও নিচু বর্ণের মেয়ে হওয়ায় রাজেশের বিত্তশালী বাবা তাকে মেনে নিতে রাজি হননি। রাধার সাথে সংসার করলে বাবার সম্পত্তি থেকে বঞ্চিত হতে হবে শুনে স্ত্রী রাধাকে ত্যাগ করে সে। 'বিলাসী' গল্পের মৃত্যুঞ্জয় একজন খাঁটি প্রেমিক। ভালোবাসার জন্য সে সমাজ, জাতি এমনকি সম্পত্তি পর্যন্ত বিসর্জন দিয়েছে। অপরদিকে রাজেশ অর্থলাভের জন্য ভালোবাসাকে বিসর্জন দিয়েছে। এদিক থেকে আলোচ্য গল্পের মৃত্যুঞ্জয়ের সাথে উদ্দীপকের রাজেশ চরিত্রের পার্থক্য লক্ষ করা যায়।"
        },
        {
          "label": "ঘ",
          "question": "'যে প্রেম মৃত্যুঞ্জয়কে জাত ছাড়া করেছিল সে প্রেম রাজেশের ছিল না।'-উক্তিটির যথার্থতা তুলে ধরো।",
          "explanation": "বিলাসী' গল্পের মৃত্যুঞ্জয় ভালোবাসার জন্য জাত ছাড়লেও উদ্দীপকের রাজেশের প্রেম ছিল মেকি। 'বিলাসী' গল্পের মৃত্যুঞ্জয়ের আপন বলতে কেউ ছিল না। সে যখন কঠিন রোগে আক্রান্ত হয়ে মৃত্যুর মুখে পতিত হয়, তখন সাপুড়ের কন্যা বিলাসী দিন-রাত অকৃত্রিম সেবা দিয়ে তাকে সুস্থ করে তোলে। বিলাসীর এই মমতাময়ী রূপ দেখে মৃত্যুঞ্জয় তার প্রতি আকৃষ্ট হয়। শুধু তাই নয়, অন্নপাপের অজুহাতে সমাজ তাকে ধিক্কার দিলে ভালোবাসার মর্যাদা সমুন্নত রাখতে নিজের জাত বিসর্জন দেয় মৃত্যুঞ্জয়।উদ্দীপকের রাজেশ হরিজন পল্লির মেয়ে রাধার রূপ-সৌন্দর্যে আকৃষ্ট হয়ে বিয়ে করলেও তাকে ভালোবাসার জন্য ত্যাগ স্বীকার করতে দেখা যায় না। ক্ষণিকের মোহে সে রাধাকে ভালোবাসে এবং বিয়েও করে। কিন্তু যখন তার বিত্তশালী বাবা সম্পত্তি থেকে তাকে বঞ্চিত করবেন বলে সতর্ক করে দেন, তখনই তার ক্ষণিকের মোহ ও আবেগ কেটে যায়। সম্পত্তি হারানোর ভয়ে সে রাধাকে ত্যাগ করে। 'বিলাসী' গল্পে কায়স্থের ছেলে মৃত্যুঞ্জয় সাপুড়ের মেয়ে বিলাসীকে বিয়ে করার ফলে সমাজ থেকে উৎখাত করার ষড়যন্ত্র শুরু হয়। মৃত্যুঞ্জয়ের জ্ঞাতি খুড়া সম্পত্তির লোভে এ ষড়যন্ত্রের নেতৃত্ব দেয়। কিন্তু সমাজের ধিক্কার কিংবা নিজ সম্পত্তির মোহ মৃত্যুঞ্জয়ের ভালোবাসার পথে বাধা হয়ে দাঁড়াতে পারেনি। সে নিজের কুড়ি-পঁচিশ বিঘার বাগানবাড়ি ত্যাগ করে এবং জাত বিসর্জন দিয়ে ভালোবাসার মানুষ বিলাসীকে নিয়ে সাপুড়ে জীবন গ্রহণ করে। পক্ষান্তরে, ভালোবাসার জন্য রাজেশ সামান্য অর্থলোভটুকুও ছাড়তে পারেনি। এতেই প্রমাণিত হয়, মৃত্যুঞ্জয়ের মতো খাঁটি প্রেম রাজেশের ছিল না।"
        }
      ]
    },
    {
      "number": "2",
      "uddipok": "স্বামী ও পাঁচ ছেলে মেয়ে নিয়ে সুবলা রানির সংসার। স্বামী দুলালের কোনো আয়-রোজগার নেই। একসময় ভ্যান চালাত। ভ্যান বিক্রি করে বড়ো মেয়ের বিয়ে দিয়েছে। সুবলা রানি মুড়ি-চিড়া ভেজে অন্যের বাড়িতে কাজ করে কায়ক্লেশে সংসার চালায়। স্বামী সারাক্ষণ নেশায় বুঁদ হয়ে থাকে আর কারণে-অকারণে সুবলার উপর নির্যাতন চালায়।",
      "tag": "DC 25",
      "sub_questions": [
        {
          "label": "ক",
          "question": "সালতি কী ?",
          "explanation": "সালতি হলো শালকাঠ নির্মিত বা তালকাঠের সরু ডোঙা বা নৌকা।"
        },
        {
          "label": "খ",
          "question": "'কাঁথা কম্বলটা চুবিয়ে রাখি জলে' কেন? ব্যাখ্যা করো।",
          "explanation": "শত্রুরা ঘরে আগুন ধরিয়ে দিতে পারে এই শঙ্কায় পিসি কাঁথা কম্বলটা জলে চুবিয়ে রাখতে চেয়েছে। আহ্লাদিকে ধরে নিয়ে যাওয়ার জন্য চৌকিদার কানাই ষড়যন্ত্র করে। সে মাঝরাতে মাসি-পিসির নিকট এসে বলে এক্ষুনি তাদেরকে কাছারি বাড়ি যেতে হবে। চক্রান্ত বুঝতে পেরে মাসি-পিসি যেতে চায় না। তারা বঁটি আর দা উঁচিয়ে কানাইদের বিতাড়িত করে। কিন্তু তাদের ভয় হয় যদি কানাইরা আবার ফিরে এসে ঘরে আগুন ধরিয়ে দেয়। তাই পিসি কাঁথা-কম্বলটা জলে চুবিয়ে রাখতে চেয়েছে।"
        },
        {
          "label": "গ",
          "question": "উদ্দীপকটি 'মাসি-পিসি গল্পের কোন দিকটিকে ধারণ করেছে? আলোচনা করো।",
          "explanation": "উদ্দীপকটি 'মাসি-পিসি' গল্পের আহ্লাদির স্বামীর সংসারে নির্যাতনের শিকার হওয়ার দিকটিকে ধারণ করেছে। 'মাসি-পিসি' গল্পটি স্বামীর নির্মম নির্যাতনের শিকার পিতৃমাতৃহীন এক তরুণীর করুণ জীবনালেক্ষ্য নিয়ে রচিত হয়েছে। আহ্লাদি নামক ওই তরুণীর স্বামী জগু একজন মদ্যপ। মাসির সাথে কৈলাশের কথোপকথনে ফুটে ওঠে আহ্লাদির উপর স্বামীর নির্যাতনের চিত্র। খাবার তো ঠিকমতো দেয়ই না উলটা স্ত্রীকে নানাভাবে নির্যাতন করে জগ্ন। উদ্দীপকে সুবলা রানির স্বামীগৃহে নির্যাতনের শিকার হওয়ার বর্ণনা ফুটে উঠেছে। তার স্বামী দুলালের আয়-রোজগার নেই। উলটা সারাক্ষণ নেশায় বুঁদ হয়ে থাকে আর কারণে-অকারণে সুবলার উপর নির্যাতন চালায়। স্বামীর হাতে সুবলার এমন নির্যাতনের শিকার হওয়ার বিষয়টি 'মাসি-পিসি' গল্পের জগু কর্তৃক তার স্ত্রী আহ্লাদির নির্যাতিত হওয়ার সাথে সাদৃশ্যপূর্ণ।"
        },
        {
          "label": "ঘ",
          "question": "\"সংগ্রামী নারীর জীবন চিত্র উদ্দীপক ও 'মাসি-পিসি' গল্পের উপজীব্য বিষয়।\" মন্তব্যটি বিশ্লেষণ করো।",
          "explanation": "নির্যাতিত আহ্লাদিকে আশ্রয় দেওয়া মাসি-পিসির জীবন-সংগ্রাম লক্ষ করে বলা যায় যে, সংগ্রামী নারীর জীবনচিত্র উদ্দীপক ও 'মাসি-পিসি' গল্পের উপজীব্য বিষয়। 'মাসি-পিসি' গল্পে আহ্লাদি নামক এক তরুণীর মাসি ও পিসি দুইজনই বিধবা ও নিঃস্ব। তারা তাদের অস্তিত্ব রক্ষার পাশাপাশি বিরূপ সমাজ থেকে আহ্লাদিকে রক্ষার জন্য বুদ্ধিদীপ্ত ও সাহসী সংগ্রাম পরিচালনা করে। জীবিকানির্বাহের কঠিন সংগ্রাম, নারী হয়ে নৌকাচালনা, সবজির ব্যবসায় পরিচালনা, সর্বোপরি আহ্লাদিকে নিরাপদে রাখার ক্ষেত্রে তাদের জীবনযুদ্ধ প্রশংসার দাবি রাখে। উদ্দীপকে সুবলা রানি স্বামী ও পাঁচ সন্তান নিয়ে সংসার করে। স্বামী দুলাল কোনো কাজ করে না। নেশায় বুঁদ হয়ে থাকে এবং কারণে-অকারণে সুবলার উপর নির্যাতন চালায়। এসব সহ্য করেও সুবলা মুড়ি-চিড়া ভেজে অন্যের বাড়িতে কাজ করে সংসার চালায়। নারী হয়েও সংসার আগলে রাখার বিষয়ে 'মাসি-পিসি' গল্পের আহ্লাদির মাসি ও পিসির সাথে সুবলা রানির সাদৃশ্য লক্ষ করা যায়। 'মাসি-পিসি' গল্পে মাসি ও পিসি দুইজনই বিধবা ও নিঃস্ব। কিন্তু তারা প্রতিকূল সমাজব্যবস্থার বিরুদ্ধে নিজেদের অস্তিত্ব রক্ষার পাশাপাশি আহ্লাদির মর্যাদা রক্ষার লড়াইয়ে লিপ্ত। উদ্দীপকের সুবলা রানিও স্বামীগৃহে নির্যাতিত হয়েও পস্তুহাতে সংসার টিকিয়ে রাখে। তাই বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "3",
      "uddipok": "২৮শে মার্চ ১৯৭১ সালে পিরোজপুর টাউনক্লাব মাঠে উত্তেজিত জনতার উদ্দেশে পাকিস্তানি হানাদার বাহিনী আক্রমণ সম্পর্কে বক্তব্য প্রদানকালে 'অস্ত্র চাই অস্ত্র চাই' বলে জনতা যখন মিছিল করছিল তখন জনতাকে অস্ত্র দেওয়ার প্রতিশ্রুতি দেওয়া হয়। কিছুক্ষণের মধ্যেই জেলা প্রশাসকের ট্রেজারিতে রক্ষিত অস্ত্র লুট করে জনতাকে প্রদান করা হয়। সেই থেকে পিরোজপুরের অনেক নিরীহ মানুষ গেরিলা যুদ্ধে উদ্‌বুদ্ধ হয়ে পাকিস্তানি বাহিনীর বিরুদ্ধে রুখে দাঁড়ায়। গেরিলা যোদ্ধাদের এরকম কর্মকান্ড অনেক সাধারণ ভীরু মানুষকে সাহসী করে তোলে এবং মুক্তিযুদ্ধে অংশগ্রহণে অনুপ্রেরণা জোগায়।",
      "tag": "DC 25",
      "sub_questions": [
        {
          "label": "ক",
          "question": "নুরুল হুদা কার রেইনকোট পরিধান করেছিলেন?",
          "explanation": "নুরুল হুদা তাঁর শ্যালক মিন্টুর রেইনকোট পরিধান করেছিলেন।"
        },
        {
          "label": "খ",
          "question": "'বর্ষাকালেই তো জুৎ'- কথাটির তাৎপর্য ব্যাখ্যা করো।",
          "explanation": "কেমিস্ট্রি ডিপার্টমেন্টে আলমারি নিয়ে আসা একজন কুলি বর্ষাকালে পাকিস্তানি বাহিনীর বিরুদ্ধে যুদ্ধ করা সহজ হবে বোঝাতেই প্রশ্নোক্ত এ উক্তিটি করে। পাকিস্তানিরা পানির মধ্যে খুব একটা স্বাভাবিক নয়। সাঁতারেও তারা দুর্বল। নদীমাতৃক বাংলাদেশের মানুষ এ ব্যাপারে বেশ পটু। বর্ষাকালে চারদিকে পানি থইথই করে। সেই পরিবেশে পাকিস্তানি মিলিটারিদের মুক্তিযোদ্ধারা সহজেই কোণঠাসা করতে পারবেন মনে করে কুলিটি উক্তিটি করেছে।"
        },
        {
          "label": "গ",
          "question": "উদ্দীপকে 'রেইনকোট' গল্পের যে দিকটি ফুটে উঠেছে তা ব্যাখ্যা করো।",
          "explanation": "উদ্দীপকে 'রেইনকোট' গল্পের মুক্তিযোদ্ধাদের গেরিলা আক্রমণের দিকটি ফুটে উঠেছে। মুক্তিযুদ্ধের পটভূমিতে রচিত 'রেইনকোট' গল্পে গেরিলা যোদ্ধাদের বীরত্বের কথা উল্লেখ রয়েছে। মুক্তিযুদ্ধের শেষ পর্যায়ে ঢাকায় গেরিলা আক্রমণ শুরু হয়। গেরিলা যোদ্ধাদের লক্ষ্য ছিল আকস্মিক আক্রমণে শত্রুদলকে বিপর্যস্ত করে দেওয়া এবং দেশের বিজয়কে ত্বরান্বিত করা। গল্পে দেখা যায়, মুক্তিযোদ্ধারা কুলির ছদ্মবেশ ধারণ করে বৈদ্যুতিক ট্র্যান্সফরমার ধ্বংস দৃশ্য লক্ষ করা যায়। আকস্মিক আক্রমণ করে তাঁরা পাকিস্তানি হানাদার বাহিনীকে দিশাহারা করে তোলে। উদ্দীপকে দেখা যায়, ১৯৭১ সালের ২৮শে মার্চ পিরোজপুরের জেলা প্রশাসক উত্তেজিত জনতার উদ্দেশে বক্তব্য প্রদানকালে জনতা 'অস্ত্র চাই অস্ত্র চাই' বলে স্লোগান দিতে থাকে। এমতাবস্থায় জনতাকে অস্ত্র দেওয়ার প্রতিশ্রুতি দেওয়া হয় এবং কিছুক্ষণের মধ্যে ট্রেজারিতে রক্ষিত অস্ত্র তাদেরকে প্রদান করা হয়। যা পিরোজপুরের অনেক নিরীহ সাধারণ মানুষকে গেরিলা যুদ্ধে অংশগ্রহণে উদ্‌বুদ্ধ করে এবং পাকিস্তানি হানাদার বাহিনীর বিরুদ্ধে রুখে দাঁড়াতে সাহস জোগায়। মুক্তিযোদ্ধাদের এমন অসীম সাহসিকতা এবং তাদের গেরিলা আক্রমণের বিষয়টি নির্দেশ করা হয়েছে উদ্দীপক এবং 'রেইনকোট' গল্পে।"
        },
        {
          "label": "ঘ",
          "question": "'মুক্তিযুদ্ধে গেরিলা আক্রমণে সফলতা আমাদের অনেক সাধারণ ভীরু মানুষকে সাহসী করে তুলেছিল' উদ্দীপক ও 'রেইনকোট' গল্পের আলোকে তোমার যুক্তি উপস্থাপন করো।",
          "explanation": "'মুক্তিযুদ্ধে গেরিলা আক্রমণে সফলতা আমাদের অনেক সাধারণ ভীরু মানুষকে সাহসী করে তুলেছিল' উদ্দীপক ও 'রেইনকোট' গল্পের আলোকে উক্তিটি সম্পূর্ণ যুক্তিযুক্ত বলে মনে করি। 'রেইনকোট' গল্পের নুরুল হুদা একজন ভীতু প্রকৃতির মানুষ। তবে মুক্তিযুদ্ধের সময় মুক্তিযোদ্ধা শ্যালক মিন্টুর রেইনকোট পরার পর তাঁর মধ্যে সাহস ও দেশপ্রেম সঞ্চারিত হয়। মুক্তিযোদ্ধাদের সাহায্যকারী সন্দেহে পাকিস্তানিরা তাঁকে আটক করলেও তিনি বিচলিত হননি। বীর মুক্তিযোদ্ধাদের সন্ধান জানতে পাকিস্তানি বাহিনী তাঁকে উপর্যুপরি চাবুকের আঘাত করলেও তিনি তা সহ্য করেন। দেশপ্রেমে উদ্‌বুদ্ধ নুরুল হুদার কাছে পাকিস্তানিদের চাবুকের বাড়ি নিছক উৎপাত মনে হয়েছে। উদ্দীপকেও গেরিলা আক্রমণের এমন কর্মকাণ্ড অনেক সাধারণ ভীতু মানুষকে সাহসী করে তোলে এবং মুক্তিযুদ্ধে অংশগ্রহণের অনুপ্রেরণা জোগায়। উদ্দীপকে বর্ণিত হয়েছে পিরোজপুরের নিরীহ মানুষকে ট্রেজারিতে রক্ষিত যন্ত্র লুট করে প্রদান করেন জেলা প্রশাসক। যার ফলে সাধারণ মানুষ গেরিলা যুদ্ধে উদ্বুদ্ধ হয়। 'রেইনকোট' গল্পের মিন্টু একজন গেরিলা মুক্তিযোদ্ধা। যাঁদের অসীম সাহস ও বীরত্ব এ দেশের অনেক নিরীহ মানুষকে গেরিলা যুদ্ধে উদ্বুদ্ধ করতে এবং পাকিস্তানি হানাদার বাহিনীর বিরুদ্ধে রুখে দাঁড়াতে অনুপ্রেরণা জুগিয়েছে। মুক্তিযুদ্ধের শুরুর দিকে নুরুল হুদা ছিলেন একজন আত্মকেন্দ্রিক ও ভীতু প্রকৃতির মানুষ। কিন্তু পরবর্তীকালে মুক্তিযোদ্ধা শ্যালকের রেইনকোট পরিধান করেই তাঁর মধ্যে বাঙালি জাতীয়তাবোধ সক্রিয় হতে থাকে এবং তিনি দেশের জন্য আত্মনিবেদিত হয়ে ওঠেন। উদ্দীপকেও লক্ষ করা যায়, গেরিলা যোদ্ধাদের মুক্তিযুদ্ধকালীন নানাবিধ কর্মকান্ড এ দেশের সাধারণ ভীরু প্রকৃতির মানুষকে সাহসী এবং মুক্তিযুদ্ধে অংশগ্রহণে অনুপ্রেরণা জুগিয়েছে। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "4",
      "uddipok": "কামাল পাশা কোনো বিষয়ে অন্যায় দেখলে মেনে নিতে পারতেন না। জন্ম থেকে তার মধ্যে ছিল বিদ্রোহী সত্তা। দেশের সুলতান অন্য দেশের কাছে অবজ্ঞার পাত্র। কামাল পাশা অন্তরে অনুভব করেন এই অবস্থার পরিবর্তন প্রয়োজন। শেষ পর্যন্ত তিনি এই পরিবর্তন করতে সক্ষম হন এবং তুরস্ককে একটি আধুনিক রাষ্ট্রে পরিণত করেন।",
      "tag": "DC 25",
      "sub_questions": [
        {
          "label": "ক",
          "question": "'কুর্নিশ' শব্দটির অর্থ কী?",
          "explanation": "'কুর্নিশ' শব্দটির অর্থ কিছুটা পিছিয়ে সম্ভ্রমপূর্ণ সালাম বা অভিবাদন।"
        },
        {
          "label": "খ",
          "question": "আমি'সেই দিন হব শান্ত' বলতে কী বোঝানো হয়েছে?",
          "explanation": "আলোচ্য উক্তি দ্বারা কবি তাঁর নিরন্তর বিদ্রোহের লক্ষ্যমাত্রা নির্ধারণের ব্যাপারটি বুঝিয়েছেন। 'বিদ্রোহী' কবিতায় কবি নিজের বিদ্রোহী কবিসত্তার প্রকাশ ঘটিয়ে ঔপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দেন। কবি সব অন্যায় ও অনিয়মের বিরুদ্ধে বিদ্রোহ ঘোষণা করেছেন। কবিতার শেষে ধ্বনিত হয় অত্যাচারীর অত্যাচারের অবসান। কবি দ্ব্যর্থহীন কণ্ঠে ঘোষণা দেন যে, উৎপীড়িত জনতার ক্রন্দনরোল প্রশমিত না হওয়া পর্যন্ত তাঁর সংগ্রাম চলবেই। তাই তিনি বলেছেন, 'আমি সেই দিন হব শান্ত।'"
        },
        {
          "label": "গ",
          "question": "উদ্দীপকের সাথে 'বিদ্রোহী কবিতার সাদৃশ্যপূর্ণ দিকটি ব্যাখ্যা করো।",
          "explanation": "উদ্দীপকের সাথে 'বিদ্রোহী' কবিতার সাদৃশ্যপূর্ণ দিকটি হলো কবির বিদ্রোহী সত্তা। 'বিদ্রোহী' কবিতায় আত্মজাগরণে উন্মুখ কবির সদম্ভ আত্মপ্রকাশ ঘোষিত হয়েছে। যেখানে কবির বিদ্রোহী সভা অন্যায়-অত্যাচার দেখলে মেনে নিতে পারেন না। কবি বলেন যতদিন উৎপীড়িত জনতার ক্রন্দনরোল প্রশমিত না হবে ততদিন কবির এ বিদ্রোহ চলতে থাকবে। কবি সমস্ত অত্যাচার-অনিয়মের বিরুদ্ধে রুখে দাঁড়িয়ে সুন্দর একটি পৃথিবী গড়তে চান। উদ্দীপকের কামাল পাশা কোনো বিষয়ে অন্যায় দেখলে নিজেকে স্থির রাখতে পারতেন না। জন্ম থেকে তাঁর মধ্যে ছিল বিদ্রোহী সত্তা। নিজের দেশে সুলতান হলেও অন্যদেশে তিনি যথার্থ সম্মান ও মর্যাদা পাননি। কামাল পাশা অন্তরে অনুভব করেন এই অবস্থার পরিবর্তন প্রয়োজন। অদম্য দ্রোহে বলীয়ান হয়ে তিনি তাঁর দেশকে আধুনিক রাষ্ট্রে পরিণত করতে সক্ষম হন। কামাল পাশার এই বিদ্রোহী সভার সঙ্গে 'বিদ্রোহী' কবিতার কবির বিদ্রোহী সত্তার সাদৃশ্য রয়েছে।"
        },
        {
          "label": "ঘ",
          "question": "উদ্দীপকটি 'বিদ্রোহী' কবিতার সমগ্র ভাব ধারণ করে না।\"-মন্তব্যটির যথাযর্থ বিচার করো।",
          "explanation": "\"উদ্দীপকটি 'বিদ্রোহী' কবিতার সমগ্র ভাব ধারণ করে না।\"- মন্তব্যটি যথার্থ। 'বিদ্রোহী' কবিতায় কবি নিজের বিদ্রোহী কবিসত্তার প্রকাশ ঘটিয়ে উপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দেন। এ কবিতায় প্রকাশিত হয়েছে ঔপনিবেশিক শাসনের বিরুদ্ধে কবির ক্ষোভ ও বিদ্রোহ। কবি সকল অন্যায় ও অনিয়মের বিরুদ্ধে বিদ্রোহ ঘোষণা করতে গিয়ে বিভিন্ন ধর্ম, ঐতিহ্য, ইতিহাস ও পুরাণের শক্তি উৎস থেকে উপকরণ উপাদান সমীকৃত করে নিজের বিদ্রোহী সত্তার অবয়ব রচনা করেন। উদ্দীপকে শুধু একটা বিষয় দেখা যায় যে, কামাল পাশা কোনো অন্যায় দেখলে মেনে নিতে পারেন না। জন্ম থেকে তাঁর মধ্যে ছিল বিদ্রোহী সভা। দেশের দুরবস্থার জন্য অন্যদেশে অবজ্ঞার পাত্র হয়ে তিনি বিদ্রোহী হয়ে ওঠেন। শেষ পর্যন্ত তিনি দেশের অবস্থার ইতিবাচক পরিবর্তন ঘটাতে সক্ষম হন। 'বিদ্রোহী' কবিতায় কবি ভারতবর্ষের ঔপনিবেশিক শাসকদের বিরুদ্ধে নিজের বিদ্রোহী সত্তার প্রকাশ ঘটিয়েছেন। যেখানে কবি বলেন যতদিন পর্যন্ত না শাসকরা সাধারণ মানুষের উপর অত্যাচার করা বন্ধ করবে ততদিন কবির বিদ্রোহ চলতে থাকবে। সুতরাং এছাড়া কবিতাটিতে ধর্ম, ইতিহাস, ঐতিহ্য ও পুরাণসহ নানা প্রসঙ্গ এসেছে, যা উদ্দীপকে অনুপস্থিত। তাই উদ্দীপকটি 'বিদ্রোহী' কবিতার সমগ্র ভাব নয় আংশিক ভাব ধারণ করে।"
        }
      ]
    },
    {
      "number": "5",
      "uddipok": "মরিতে চাহি না আমি সুন্দর ভুবনে, মানবের মাঝে আমি বাঁচিবারে চাই। এই সূর্য করে এই পুষ্পিত কাননে জীবন্ত হৃদয়-মাঝে যদি স্থান পাই।",
      "tag": "DC 25",
      "sub_questions": [
        {
          "label": "ক",
          "question": "ঢেউগুলো নিরুপায় কোথায় থাকে?",
          "explanation": "ঢেউগুলো নিরুপায় দুই ধারে ভাঙে।"
        },
        {
          "label": "খ",
          "question": "'শূন্য নদীর তীরে রহিনু পড়ি'- পঙক্তিটি ব্যাখ্যা করো।",
          "explanation": "প্রশ্নোক্ত চরণটির মধ্য দিয়ে মহাকালের কাছে ব্যক্তিমানুষের চিরন্তন অসহায়ত্বের দিকটি উন্মোচিত হয়েছে। আলোচ্য কবিতায় কবি এক নিঃসঙ্গ কৃষকের রূপকে জীবনের এক গভীর সত্যকে তুলে ধরেছেন। মহাকাল কৃষকের কর্মফলের প্রতীক সোনার ধানকে গ্রহণ করলেও তাঁকে গ্রহণ করে না। ফলে অপূর্ণতার-বেদনা নিয়ে - তাঁকে অপেক্ষা করতে হয় মহাকালের শূন্যতায় বিলীন হওয়ার জন্য। প্রশ্নোক্ত চরণটিতে শূন্য নদীর তীরে কৃষকের পড়ে থাকার চিত্র উপস্থাপনের মধ্য দিয়ে কবি এ বিষয়টিকেই উপস্থাপন করেছেন।"
        },
        {
          "label": "গ",
          "question": "উদ্দীপকটি 'সোনার তরী' কবিতার সাথে কীভাবে আলোচনা করো।",
          "explanation": "মানুষের কর্ম কিংবা সৃষ্টি দিয়ে জগতে স্থায়িত্ব লাভের আকাঙ্ক্ষা ও ব্যক্তি মানবের নশ্বরতার আঙ্গিকে উদ্দীপকটি 'সোনার তরী' কবিতার সাথে সাদৃশ্যপূর্ণ। 'সোনার তরী' কবিতায় সোনার ফসলরূপে নিজের সৃষ্টিকে বোঝাতে চেয়েছেন কবি। চিরায়ত শিল্পলোককে বোঝাতে চেয়েছেন সোনার তরী হিসেবে। কবির সৃষ্টি সোনার তরীতে আশ্রয় পেলেও কবি সেখানে আশ্রয় পান না। কবির শারীরিক অস্তিত্ব বিনষ্ট হয়ে যায় নশ্বরতার গ্রাসে। কিন্তু তাঁর সৃষ্টিকর্মকে ঠাঁই দিয়ে মহাকাল তাঁকে অমর করে রাখে। উদ্দীপকের কবিতায় কবির অমরত্ব লাভের আকাঙ্ক্ষা প্রকাশ পায়। উদ্দীপকের কবি মানবের মাঝে বেঁচে থাকতে চান। তিনি মানুষের হৃদয়ে বেঁচে থাকার আকাঙ্ক্ষা প্রকাশ করেন। শারীরিক অস্তিত্ব নয়, কর্ম বা সৃষ্টির মধ্য দিয়েই তিনি পৃথিবীতে অমর হতে চান। 'সোনার তরী' কবিতায় কবির সৃষ্টিকর্মের অমরতা ও ব্যক্তিসত্তার নশ্বরতার যে প্রকাশ ঘটেছে, উদ্দীপকেও তার মূলভাব ফুটে ওঠে। তাই বলা যায়, সৃষ্টির মাধ্যমে স্থায়িত্ব কামনায় উদ্দীপকটি 'সোনার তরী' কবিতার সাথে সাদৃশ্যপূর্ণ।"
        },
        {
          "label": "ঘ",
          "question": "'এখন আমারে লহো করুণা করে'- কবিতায় প্রকাশিত কৃষকের এই চাওয়া উদ্দীপকের আলোকে ব্যাখ্যা করো।",
          "explanation": "'সোনার তরী' কবিতার কৃষকের চাওয়া উদ্দীপকের কবির অমরত্ব লাভের আকাঙ্ক্ষার সাথে মিশে গিয়ে একই ব্যঞ্জনা প্রকাশ করেছে। 'সোনার তরী' কবিতায় রূপক আকারে প্রকাশ পেয়েছে সোনার ধানের কথা। কষ্টার্জিত এই ফসলকে নিয়ে চলে যায় সোনার তরী। কৃষক তখন নিজের জন্যও তরীতে জায়গা কামনা করেন। কিন্তু নিজেরই ফসলে ভরে যাওয়া তরীতে তার আর স্থান হয় না। মূলত সোনার তরীরূপী চিরায়ত শিল্পলোক মানুষের সৃষ্টিকে অমর করে তোলে। মানুষের ব্যক্তিসত্তার কোনো মূল্য নেই কালস্রোতে। ফলে কৃষকের আকৃতি সত্ত্বেও মহাকালের প্রতীক মাঝি তাকে রেখে যায় তটিনীর পাড়ে। উদ্দীপকের কবিতার কবিও সময়ের কাছে বেঁচে থাকার প্রার্থনা জানান। সময় তাঁকে শারীরিক অস্তিত্বে বাঁচিয়ে না রাখলেও তাঁর সৃষ্টির মধ্য দিয়ে বাঁচিয়ে রাখতে পারে। সুন্দর পৃথিবীতে মানুষের হৃদয়ের মাঝে তাঁর বেঁচে থাকার আকাঙ্ক্ষা সৃষ্টিকে অবলম্বন করেই। মানুষের নশ্বরতা কবিকে কাবু করে। তিনি যেকোনোভাবেই পৃথিবীতে রয়ে যেতে চান। তাঁর এই বেঁচে থাকার আকুতি 'সোনার তরী' কবিতার কৃষকের আকাঙ্ক্ষারই প্রতিফলন। উদ্দীপকের কবির যে বেঁচে থাকার আকাঙ্ক্ষা, সেখানে কবিকে আশ্রয় নিতে হয় কর্ম বা সৃষ্টির। শারীরিক অস্তিত্ব সময় বা মহাকালের কাছে থেকে যায় উপেক্ষিত। ফলে দেখা যায়, 'সোনার তরী' কবিতার কৃষক ও উদ্দীপকের কবি উভয়ের বেঁচে থাকার আকাঙ্ক্ষা তাঁদের সৃষ্টিকর্মের মধ্যে পূর্ণতা লাভ করলেও ব্যক্তিসত্তা হারিয়ে যায় মহাকালের অতলে।"
        }
      ]
    },
    {
      "number": "6",
      "uddipok": "'হিংসা-দ্বেষ রহিবে না কেহ কারে করিবে না ঘৃণা পরস্পর বাঁধি দিব প্রীতির বন্ধনে বিশ্বজুড়ে এক সুরে বাজিবে গো মিলনের বাণী মানব জাগিবে নব জীবন স্পন্দনে।'",
      "tag": "DC 25",
      "sub_questions": [
        {
          "label": "ক",
          "question": "কবি জসীমউদ্‌দীনকে ডি.লিট উপাধি প্রদান করে কোন বিশ্ববিদ্যালয়?",
          "explanation": "কবি জসীমউদ্‌দীনকে ডি.লিট উপাধি প্রদান করে রবীন্দ্রভারতী বিশ্ববিদ্যালয়।"
        },
        {
          "label": "খ",
          "question": "যে গেছে বুকেতে আঘাত হানিয়া, তার লাগি আমি কাঁদি।'-কেন? ব্যাখ্যা করো।",
          "explanation": "কবি প্রতিহিংসাপরায়ণ নন বলে তাঁকে কেউ আঘাত করলেও তিনি আঘাতকারীর অকল্যাণে ব্যথিত হন। কবি পৃথিবীর সামগ্রিক কল্যাণে বিশ্বাস করেন। তাঁর কাছে ব্যক্তিগত স্বার্থের চেয়ে পরার্থপরতাই মুখ্য। তাই কবিকে কেউ আঘাত করলে তিনি তাকে পালটা আঘাত করেন না বরং আঘাতের পরিবর্তে আঘাতকারীর জন্য কাঁদেন এবং তার মঙ্গল কামনা করেন।"
        },
        {
          "label": "গ",
          "question": "'প্রতিদান' কবিতার কোন দিকটি উদ্দীপকের সাথে সাদৃশ্যপূর্ণ? ব্যাখ্যা করো।",
          "explanation": "'প্রতিদান' কবিতায় ভালোবাসাপূর্ণ পৃথিবী বিনির্মাণের যে বাসনা ব্যক্ত হয়েছে সেই দিকটি উদ্দীপকের সাথে সাদৃশ্যপূর্ণ। 'প্রতিদান' কবিতায় কবির কণ্ঠে সমাজ-সংসারে বিদ্যমান হিংসা-বিদ্বেষ, হানাহানি-মারামারি, বিভেদ ও প্রতিশোধ ইত্যাদির বিপরীতে প্রীতিময় সুন্দর ও নিরাপদ পৃথিবীর আকাঙ্ক্ষা ব্যক্ত হয়েছে। কবি বিশ্বাস করেন মানবিক মানুষই নির্মাণ করতে পারে সুন্দর ও বাসযোগ্য পৃথিবী। তাই প্রতিহিংসা-প্রতিশোধ ভুলে ভালোবাসায় পৃথিবীকে ভরিয়ে তুলতে হবে।উদ্দীপকের কবিতাংশে মানবজাতির জন্য এক নব জীবন-আকাঙ্ক্ষা ধ্বনিত হয়েছে, যেখানে হিংসা-বিদ্বেষ থাকবে না। সারা বিশ্বের সকল মানুষ প্রীতির বন্ধনে বাঁধা পড়বে। বিশ্বজুড়ে মিলনের সুর ধ্বনিত হবে। কেউ কাউকে ঘৃণা করবে না বরং ভালোবাসার শক্তিতে এক নতুন সমাজ গড়ে তুলবে। হিংসা-বিদ্বেষের বিপরীতে ভালোবাসাপূর্ণ পৃথিবী নির্মাণের বিষয়টি 'প্রতিদান' কবিতা ও উদ্দীপককে সাদৃশ্যপূর্ণ করে তুলেছে।"
        },
        {
          "label": "ঘ",
          "question": "উদ্দীপকের তাৎপর্য 'প্রতিদান' কবিতার সামগ্রিক চেতনাকে ধারণ করে কি? বিশ্লেষণ করো।",
          "explanation": "উদ্দীপকে প্রকাশিত হয়েছে মানবিক পৃথিবী গড়ার আহ্বান, যা 'প্রতিদান' কবিতার সামগ্রিক চেতনাকে ধারণ করে। 'প্রতিদান' কবিতায় কবি ক্ষুদ্র স্বার্থকে বিসর্জন দিয়ে পরার্থপরতার মধ্যেই যে মানবের প্রকৃত সুখ ও জীবনের সার্থকতা নিহিত সেই বিষয়টি তুলে ধরেছেন। লোভ-লালসা, হিংসা-বিদ্বেষ কখনো মানুষের জন্য মঙ্গল বয়ে আনে না। ভালোবাসা, পারস্পরিক সহযোগিতা ও সহমর্মিতাই পারে পৃথিবীকে বাসযোগ্য করে তুলতে। উদ্দীপকে বলা হয়েছে, হিংসা-দ্বেষ, ঘৃণা ভুলে সম্প্রীতির বন্ধনে আবদ্ধ হলেই পৃথিবীতে নতুন জীবনের স্পন্দন ধ্বনিত হবে। সারা বিশ্বের মানুষ যখন সব দ্বন্দ্ব-ভেদাভেদকে দূরে ঠেলে ভালোবাসার সুরে মিলিত হবে তখনই মানবজাতির প্রকৃত সার্থকতা অর্জিত হবে। অর্থাৎ উদ্দীপকে একটি মানবিক সমাজ নির্মাণের প্রত্যয় ব্যক্ত হয়েছে। 'প্রতিদান' কবিতায় কবির প্রত্যাশাও তাই। 'প্রতিদান' কবিতায় প্রতিশোধ ও প্রতিহিংসার বিপরীতে প্রীতিময় সুন্দর পৃথিবী বিনির্মাণের আশাবাদ ব্যক্ত হয়েছে। আর উদ্দীপকের মূল ভাবনাও সেই বাণীকেই সমর্থন করে। পারস্পরিক দূরত্ব ভুলে প্রীতির বন্ধনে আবদ্ধ হতে পারলেই মানুষ প্রকৃত জীবনের স্পন্দন শুনতে পারবে। যে জীবন, হবে সৌহার্দ, প্রীতি ও শান্তিতে পরিপূর্ণ। তাই বলা যায়, উদ্দীপকের তাৎপর্য আলোচ্য কবিতার সামগ্রিক চেতনাকে ধারণ করে।"
        }
      ]
    },
    {
      "number": "7",
      "uddipok": "ভাষা আন্দোলনে শহিদ দাদার রক্তমাখা শার্টটি আবেগে বুকে চেপে ধরল আসাদ। সে দাদাকে দেখেনি কিন্তু দাদার ভিতর দেশ ও মাতৃভাষার প্রতি যে ভালোবাসা, দরদ ছিল সেটা সে উপলব্ধি করার চেষ্টা করছে। দাদার আত্মদান যেন তাকে সুন্দর দেশ গড়ার পথ দেখায়।",
      "tag": "DC 25",
      "sub_questions": [
        {
          "label": "ক",
          "question": "কবির পূর্বপুরুষদের পিঠে কী ছিল?",
          "explanation": "কবির পূর্বপুরুষদের পিঠে রক্তজবার মতো ক্ষত ছিল।"
        },
        {
          "label": "খ",
          "question": "'কর্ষিত জমির প্রতিটি শস্যদানা কবিতা'- ব্যাখ্যা করো।",
          "explanation": "কবি ফসল উৎপাদনের ক্ষেত্রে কৃষকদের শ্রমনিষ্ঠা ও সৃজনশীলতাকে বুঝিয়েছেন প্রশ্নোক্ত চরণটি দ্বারা। কৃষকরা কঠোর পরিশ্রম করে চাষাবাদ করে। তাঁরা মাথার ঘাম পায়ে ফেলে নতুন শস্যদানা উৎপাদন করে। তেমনিভাবে একটি কবিতা সৃষ্টির নেপথ্যেও রয়েছে কবির শ্রমনিষ্ঠা ও সৃজনশীলতা। এজন্য কবি শস্যদানাকে কবিতার সাথে তুলনা করেছেন। প্রশ্নোক্ত চরণটিতে এ বিষয়টিই প্রতিফলিত হয়েছে।"
        },
        {
          "label": "গ",
          "question": "উদ্দীপকে 'আমি কিংবদন্তির কথা বলছি' কবিতার কোন দিকটি প্রতিফলিত হয়েছে? আলোচনা করো।",
          "explanation": "উদ্দীপকে 'আমি কিংবদন্তির কথা বলছি' কবিতার পূর্বপুরুষের সংগ্রামী ঐতিহ্য তুলে ধরার দিকটি প্রতিফলিত হয়েছে। 'আমি কিংবদন্তির কথা বলছি' কবিতায় উচ্চারিত হয়েছে ঐতিহ্য' সচেতন শিকড়সন্ধানী মানুষের সর্বাঙ্গীণ মুক্তির দৃপ্ত ঘোষণা। কবি এখানে তাঁর পূর্বপুরুষের সাহসী ও গৌরবোজ্জ্বল ইতিহাসের কথা উপস্থাপনের মধ্য দিয়ে তাঁর বক্তব্যকে এগিয়ে নিয়ে গেছেন। কবির বর্ণিত এই ইতিহাস মাটির কাছাকাছি মানুষের ইতিহাস; বাংলা কৃষিজীবী অনার্য ক্রীতদাসের লড়াই করে টিকে থাকার ইতিহাস। উদ্দীপকে আসাদ নামে একজনের ভাষা-সংগ্রামী দাদার কথা বর্ণিত হয়েছে, যিনি মাতৃভাষার মান রক্ষার্থে সংগ্রাম করতে গিয়ে শহিদ হয়েছেন। আসাদ তার দাদার রক্তমাখা শাটটি বুকে চেপে ধরে। সে দাদাকে না দেখলেও তাঁর দেশ ও মাতৃভাষার প্রতি ভালোবাসা ও দরদ উপলব্ধি করতে চেষ্টা করে। প্রায় একই ধরনের অনুভূতি 'আমি কিংবদন্তির কথা বলছি' কবিতায় ফুটে উঠেছে। সেখানে কবি তাঁর পূর্বপুরুষের গৌরবোজ্জ্বল ইতিহাসকে বিশেষ ব্যঞ্জনায় তুলে ধরতে প্রয়াসী হয়েছেন।"
        },
        {
          "label": "ঘ",
          "question": "'পূর্বপুরুষদের আত্মদান আমাদের সোনালি স্বপ্নের সোপান।'-উদ্দীপক ও 'আমি কিংবদন্তির কথা বলছি' কবিতার আলোকে আলোচনা করো।",
          "explanation": "পূর্বপুরুষদের আত্মদান আমাদের সোনালি স্বপ্নের সোপান'- উদ্দীপক ও 'আমি কিংবদন্তির কথা বলছি' কবিতার আলোকে মন্তব্যটি যথার্থ। 'আমি কিংবদন্তির কথা বলছি' কবিতা রচনার প্রেক্ষাপটে রয়েছে বাঙালি সংস্কৃতির হাজার বছরের ইতিহাস। এ জাতির সংগ্রাম, বিজয়, ও মানবিক উদ্ভাসনের অনুষজ্ঞাসমূহ কবিতার অন্যতম দিক। কবি তাঁর পূর্বপুরুষের সাহসী ও গৌরবোজ্জ্বল ইতিহাসের কথা উপস্থাপনের মধ্য দিয়ে তাঁর বক্তব্যেয় প্রকাশ ঘটিয়েছেন। অন্যায়-অত্যাচারের বিরুদ্ধে বাঙালির শাশ্বত প্রতিবাদী সত্তার প্রকাশ মূলত কবির পূর্বপুরুষের সোনালি অতীতকে স্মরণ করিয়ে দেয়। উদ্দীপকে আসাদের ভাষা-সংগ্রামী দাদার প্রতি পরম আবেগ-অনুভূতি ফুটে উঠেছে। দাদাকে সে চোখে দেখেনি কেননা ভাষা আন্দোলনে তিনি শহিদ হয়েছেন। চোখে না দেখা দাদার রক্তমাখা শার্ট তাকে আবেগে উদবেলিত করে। দাদার আত্মদান তাকে সুন্দর দেশ গড়ার স্বপ্ন দেখায়।'আমি কিংবদন্তির কথা বলছি' কবিতার পূর্বপুরুষের গৌরবোজ্জ্বল সংগ্রামী ঐতিহ্যের কথা বর্ণিত হয়েছে। কবির পূর্বপুরুষগণ শত প্রতিকূলতার বিরুদ্ধে সংগ্রাম করে গেছেন পরবর্তী প্রজন্মের জন্য সুন্দর একটি দেশ গড়ে তুলতে। তাঁদের শর্তাবিহীন আত্মদান পরবর্তী প্রজন্মের কাছে তাই আলোকবর্তিকা। উদ্দীপকের আমাদের পূর্বপুরুষও দেশের জন্য আত্মদান করেছেন যা আসাদকে সুন্দর দেশ গড়ার স্বপ্ন দেখায়। তাই বলা যায় যে, 'পূর্বপুরুষের আত্মদান। আমাদের সোনালি স্বপ্নের সোপান'- কথাটি উদ্দীপক ও 'আমি কিংবদন্তির কথা বলছি' কবিতার আলোকে যুক্তিসংগত।"
        }
      ]
    },
    {
      "number": "8",
      "uddipok": "ধর্মের মূল উদ্দেশ্য শান্তি প্রতিষ্ঠার মাধ্যমে মানবকল্যাণ সাধন করা। কিন্তু আমাদের সমাজে কিছু কিছু অসৎ ব্যক্তি রয়েছে, যারা ধর্মকে ব্যবহার করে সামাজিক অশান্তি ডেকে আনে, মানুষের ধর্মীয় বিশ্বাসকে নিজের স্বার্থ উদ্ধারের কাজে লাগায়। ধর্মব্যবসায়ীদের হাত থেকে সমাজের মানুষকে বাঁচাতে হলে প্রয়োজন সঠিক ধর্মীয় শিক্ষা ও সচেতনতা।",
      "tag": "DC 25",
      "sub_questions": [
        {
          "label": "ক",
          "question": "'কলমা জান মিঞা?'- মজিদ প্রশ্নটি কাকে করেছে?",
          "explanation": "'কলমা জান মিঞা?'- মজিদ প্রশ্নটি দুদু মিঞাকে করেছে।"
        },
        {
          "label": "খ",
          "question": "মজিদ আওয়ালপুরে গেল কেন?",
          "explanation": "আওয়ালপুরের পির সাহেবের প্রসার ঘটলে তার অবস্থান নড়বড়ে হয়ে যাবে- এ কথা ভেবে মজিদ আওয়ালপুরে গেল। মজিদ অত্যন্ত চতুর এবং কূটকৌশলী একজন মানুষ। সে বুঝতে পেরেছিল মহব্বতনগরের লোকদের ফিরিয়ে আনতে না পারলে তার ধর্মব্যবসায় মন্দা দেখা দেবে। সবচেয়ে বড়ো কথা, একবার তার প্রতি কারো অবিশ্বাস বা সন্দেহ দেখা দিলে তা ক্রমান্বয়ে ছড়িয়ে পড়তে পারে। তাই নিজের স্বার্থসিদ্ধির জন্যে, নিজের অবস্থান অটুট রাখার জন্য এবং নতুন পিরের কারসাজি ধরিয়ে দেওয়ার জন্য সে আওয়ালপুরে যায়।"
        },
        {
          "label": "গ",
          "question": "উদ্দীপকের বিষয়বস্তুর সাথে 'লালসালু' উপন্যাসের বিধৃত বিষয়বস্তুর সাদৃশ্য-বৈসাদৃশ্য আলোচনা করো।",
          "explanation": "উদ্দীপকের বিষয়বস্তুর সাথে 'লালসালু' উপন্যাসের মজিদের ধর্মকে ব্যবহার করে নিজ স্বার্থ উদ্ধারের বিষয়বস্তুর সাদৃশ্য রয়েছে। আলোচ্য উপন্যাসের মজিদ মহব্বতনগরের গ্রামের মানুষের ধর্মীয় অন্ধবিশ্বাসকে কাজে লাগিয়ে নিজের স্বার্থসিদ্ধি ঘটায়। ধর্মকে পুঁজি করে গ্রামে নিজের একটা শক্ত অবস্থান তৈরি করে। মাজারকেন্দ্রিক ধর্মব্যাবসার মাধ্যমে সে আর্থিকভাবে সমৃদ্ধ হয়। উদ্দীপকে ধর্মব্যবসায়ী অসৎ ব্যক্তিরা ধর্মকে কেন্দ্র করে যেভাবে তাদের কার্যসিদ্ধি করে, সে বিষয়টি ফুটে উঠেছে। ধর্মের মূল উদ্দেশ্য যদিও মানবকল্যাণ, কিন্তু কিছু অসৎ মানুষ এই ধর্মকে ব্যবহার করেই আপন স্বার্থ উদ্ধার করে। আলোচ্য উপন্যাসের মজিদও একজন অসৎ ব্যক্তি, যে কি না ধর্মভীরু মানুষের ধর্মের প্রতি অন্ধবিশ্বাসকে কাজে লাগিয়ে তাদের শোষণ করার মাধ্যমে নিজের স্বার্থসিদ্ধি করেছে। গ্রামের মানুষের মাজারমুখী মনোভাবই মজিদকে গ্রামে আধিপত্য প্রতিষ্ঠায় সহায়তা করে, যার মাধ্যমে গ্রামের মানুষের সঠিক ধর্মীয় শিক্ষার অভাব ফুটে ওঠে। উক্ত আলোচনার পরিপ্রেক্ষিতে বলা যায়, উদ্দীপকের ধর্মব্যবস্থার সাথে 'লালসালু' উপন্যাসে ধর্ম ব্যবহারের মাধ্যমে মজিদের স্বার্থসিদ্ধির সাদৃশ্য বিদ্যমান।"
        },
        {
          "label": "ঘ",
          "question": "'ধর্মব্যবসসীদের হাত থেকে সামাজিক মানুষকে বাঁচাতে হলে প্রয়োজন বিশুদ্ধ ধর্মীয় শিক্ষা ও সচেতনতা।'- উক্তিটি উদ্দীপক ও 'লালসালু' উপন্যাসের আলোকে মূল্যায়ন করো।",
          "explanation": "সঠিক ধর্মীয় চেতনা সবার মাঝে ছড়িয়ে দেওয়া গেলে ভন্ড ও প্রতারক ব্যক্তিরা ধর্মকে পুঁজি করে ব্যাবসা করতে পারবে না সেদিক বিবেচনায় প্রশ্নোক্ত মন্তব্যটি যথার্থ। 'লালসালু' উপন্যাসের মহব্বতনগর গ্রামবাসী অশিক্ষিত ও অসচেতন হওয়ায় তাদের সরলতার সুযোগ নিয়ে মজিদ তাদের শোষণ করে সমাজে নিজের প্রতিপত্তি বৃদ্ধি করে। ধর্মভীরু ও কুসংস্কারাচ্ছন্ন হওয়ায় গ্রামবাসীর কাছে ভণ্ড পির মজিদ পুণ্যবান ব্যক্তি হিসেবে পরিচিতি পায়। গ্রামের মানুষ সঠিক ধর্মশিক্ষায় শিক্ষিত না হওয়ায় মজিদ তাদের ধর্মীয় অপব্যাখ্যা দিয়ে নিজের অবস্থানকে গ্রামে আরও মজবুত করে। উদ্দীপকের কিছু অসৎ ব্যক্তি ধর্মকে ব্যবহার করে মানুষকে শোষণ করে নিজস্বার্থ উদ্ধার করে। ধর্মকে মানবকল্যাণে ব্যবহার না করে সামাজিকভাবে অশান্তি ডেকে আনে তারা। সঠিক ধর্ম সম্পর্কে না জানায় মিথ্যা, ধর্মের অপব্যাখ্যা দিয়ে ধর্মব্যবসায়ীরা সাধারণ মানুষকে ব্যবহার করে। এই অজ্ঞতা ও অসচেতনতা আলোচ্য উপন্যাসের মহব্বতনগরের গ্রামবাসীর মধ্যেও দেখা যায়। আলোচ্য উপন্যাস ও উদ্দীপকের সাধারণ মানুষ ধর্মীয়ভাবে অজ্ঞ ও অসচেতন। তাদের সঠিক ধর্মীয় শিক্ষায় সচেতন করে তুললে গ্রামবাসীরা ভণ্ড মজিদদের মতো অসৎ ব্যক্তি দ্বারা শোষণ থেকে মুক্তি পাবে। বিশুদ্ধ ধর্মীয় চেতনা ও সুশিক্ষার মাধ্যমে সবার মাঝে জ্ঞানের ভান্ডার উন্মুক্ত করতে পারলে ভণ্ড ও প্রতারক ধর্মীয় ব্যক্তিরা ধর্মকে পুঁজি করে আর ব্যাবসা করতে পারবে না। তাই বলা যায় যে, উদ্দীপক ও 'লালসালু' উপন্যাসের আলোকে প্রশ্নোক্ত উক্তিটি যথার্থ।"
        }
      ]
    },
    {
      "number": "9",
      "uddipok": "মধ্যযুগে বাংলার মুসলিম নারীসমাজ অনেকটাই পিছিয়ে ছিল। শিক্ষা গ্রহণের সুযোগ তো তারা পেতই না বরং চার দেয়ালে বন্দি জীবন কাটাতে হতো। ধর্মের নামে অধর্মের বেসাতি চালানো হতো তাদের উপর। পুরুষতান্ত্রিক সমাজে সর্বদাই নারীরা ছিল অবহেলার পাত্র। নিয়ম হুকুম পালন ও ঘরকন্না ছাড়া তাদের আর কোনো অধিকার ছিল না।",
      "tag": "DC 25",
      "sub_questions": [
        {
          "label": "ক",
          "question": "খালেক ব্যাপারীর দ্বিতীয় স্ত্রীর নাম কী?",
          "explanation": "খালেক ব্যাপারীর দ্বিতীয় স্ত্রীর নাম তানু বিবি।"
        },
        {
          "label": "খ",
          "question": "'শস্যের চেয়ে টুপি বেশি, ধর্মের আগাছা বেশি।'- ব্যাখ্যা করো।",
          "explanation": "আলোচ্য উক্তিটি দ্বারা প্রচণ্ড অভাবের মধ্যে থেকেও সাধারণ মানুষের তা থেকে উত্তরণের চেষ্টার চেয়ে তথাকথিত ধর্মচর্চার প্রতি অধিক আগ্রহের দিকটি বোঝানো হয়েছে। 'লালসালু' উপন্যাসে অভাবপীড়িত এক জনবহুল অঞ্চলের কথা বলা হয়েছে। কিন্তু সেখানকার মানুষ অনাহার থেকে বাঁচতে ফসল উৎপাদনে যত্নশীল না হয়ে ধর্মচর্চায় বেশি ব্যস্ত থাকে। অর্থাৎ ফসল উৎপাদন করে অভাব দূর করার জন্য যতটুকু যত্নশীল হওয়া প্রয়োজন তা তারা করে না। পক্ষান্তরে তারা যে ধর্ম নিয়ে বাড়াবাড়ি করে সেটাও বাহ্যিক, এটা তাদের অন্তরের বিষয় হয়ে উঠতে পারেনি। আর এ কারণেই তাদের মন ধর্মীয় নানা কুসংস্কারে আচ্ছন্ন। এমনকি কেউ কেউ ধর্মকে ব্যক্তিস্বার্থে ব্যবহার করতেও পিছপা হয় না। আর তাই লেখক আলোচ্য উক্তিটি করেছেন।"
        },
        {
          "label": "গ",
          "question": "'লালসালু' উপন্যাসের রহিমা উদ্দীপকে উল্লিখিত মুসলিম নারীসমাজেরই প্রতিনিধিত্ব করে।\"- কথাটি ব্যাখ্যা করো।",
          "explanation": "নিম্নের অনুরূপ: 'লালসালু' উপন্যাসের রহিমা উদ্দীপকে বর্ণিত মুসলিম নারীদের মতোই জীবনযাপন করে। 'লালসালু' উপন্যাসের রহিমা মজিদের প্রথম স্ত্রী। তার স্বামী ও মাজারের প্রতি তার অগাধ বিশ্বাস। সৃষ্টিকর্তার প্রতি আনুগত্যের কারণে সে কোমল স্বভাবসম্পন্ন। সন্তান না থাকায় তার স্বামী মজিদ যখন বলে যে তার পেটে প্যাঁচ আছে, তখন সেটাই সে বিশ্বাস করে। মজিদের অনুগত থেকে তার হুকুম পালন ও সংসার সামলানোর মধ্যেই রহিমার কর্মপরিধি বিস্তৃত। -উদ্দীপকে মধ্যযুগে বাংলার মুসলিম নারীদের জীবনের চিত্র তুলে ধরা হয়েছে। চার দেয়ালের মধ্যেই তাদের জীবন সীমাবদ্ধ ছিল, যার ফলে তারা শিক্ষাগ্রহণের তেমন সুযোগ পেত না। পুরুষতান্ত্রিক সমাজে পুরুষের - অনুগত থেকে হুকুম পালন ও ঘরকন্নার মধ্যেই তারা জীবন কাটিয়ে দিত। ধর্মের নামে অনেক কুপ্রথা তাদের উপর চাপিয়ে দিলেও প্রতিবাদ করার অধিকার ছিল না। 'লালসালু' উপন্যাসের রহিমার মধ্যে উদ্দীপকে বর্ণিত মধ্যযুগীয় মুসলিম নারীদের জীবন চিত্র প্রতিফলিত হয়। তাই বলা যায়, 'লালসালু' উপন্যাসের রহিমা উদ্দীপকে উল্লিখিত মুসলিম নারীসমাজেরই প্রতিনিধিত্ব করে।"
        },
        {
          "label": "ঘ",
          "question": "'পুরুষতান্ত্রিক সমাজে নারীরা সর্বদাই অবহেলার পাত্র।'- উদ্দীপক ও 'লালসালু' উপন্যাসের আলোকে তোমার মতামত দাও।",
          "explanation": "নিম্নের অনুরূপ: উদ্দীপকের উল্লিখিত মধ্যযুগীয় সমাজ ও 'লালসালু' উপন্যাসের সমাজ উভয় জায়গাতেই নারীদের প্রতি অবহেলার চিত্র ফুটে উঠেছে। 'লালসালু' উপন্যাসের পুরুষতান্ত্রিক সমাজে নারীদের মতামতের মূল্য খুবই কম। রহিমা মজিদের অনুগত ও বাধ্য স্ত্রী, যে মজিদের হুকুম পালন করে জীবন কাটিয়ে দেয়। আমেনা বিবির সঙ্গে অনেক দিনের সংসারের পরও মজিদের কথায় খালেক ব্যাপারী তাকে তালাক দেয়। জমিলা বিদ্রোহী সত্তা ধারণ করলেও তার ইচ্ছার বিরুদ্ধেই মজিদের সাথে তার বিয়ে হয়। 'লালসালু' উপন্যাসে মেয়েদের অবস্থান অন্তঃপুরে, তাই যখন জমিলা বাইরে জিকির দেখতে আসে তখন তাকে শাস্তি পেতে হয়। উদ্দীপকে মধ্যযুগের মুসলিম নারীদের জীবনব্যবস্থা দেখানো হয়েছে, যেখানে তাদের শিক্ষা গ্রহণের কোনো সুযোগ ছিল না। ধর্মের নামে বিভিন্ন প্রথা তাদের উপর চাপিয়ে দেওয়া হতো। অন্যের হুকুম পালন ও ঘরকন্না ছাড়া তাদের আর কোনো অধিকার ছিল না। 'লালসালু' উপন্যাস ও উদ্দীপক উভয় জায়গাতেই পুরুষতান্ত্রিক সমাজে নারীর প্রতি অবহেলার দিকটি প্রকাশিত হয়েছে। 'লালসালু' উপন্যাসে দেখানো হয়েছে যে সমাজের সর্বস্তরে পুরুষের অংশগ্রহণ থাকলেও নারীর অবস্থান কেবল ঘরে। নারীদের জীবন চার দেয়ালের মধ্যেই কেটে যায়, রহিমা, জমিলা, আমেনা ইত্যাদি চরিত্রের মধ্য দিয়ে সে দৃশ্য ফুটে ওঠে। উদ্দীপকে দেখা যায়, অবহেলার শিকার নারীরা শিক্ষার অধিকারও পেত না। সুতরাং উভয় জায়গাতেই নারীর প্রতি অবহেলার দৃষ্টান্ত থাকায়, 'পুরুষতান্ত্রিক সমাজে নারীরা সর্বদাই অবহেলার পাত্র।'- মন্তব্যটি যথার্থ বলে প্রতীয়মান হয়।"
        }
      ]
    },
    {
      "number": "10",
      "uddipok": "জহিরউদ্দীন মুহাম্মদ বাবর ছিলেন ভারতবর্ষে মোগল সাম্রাজ্যের প্রতিষ্ঠাতা। বাবরের মৃত্যুর পর তাঁর বড়ো ছেলে হুমায়ুন যখন সিংহাসনে বসেন, তখন তাঁর বয়স অল্প। সিংহাসনে বসার সাথে সাথেই চারদিকে নানামুখী ষড়যন্ত্র শুরু হয়। আপন আত্মীয়স্বজন তাঁর থেকে মুখ ফিরিয়ে নেয়। এমনকি আপন ভাইয়েরাও তাঁকে সহযোগিতা করেনি। তারপরেও বাবরের বড়ো ছেলে হিসেবে তিনি শক্ত হাতে শাসনকার্য চালিয়ে যান এবং মোগল সাম্রাজ্যকে ধ্বংসের হাত থেকে রক্ষা করেন।",
      "tag": "DC 25",
      "sub_questions": [
        {
          "label": "ক",
          "question": "'সিরাজউদ্দৌলা' নাটকের প্রথম সংলাপটি কার?",
          "explanation": "\"নবাব সিরাজউদ্দৌলা উদ্দীপকের হুমায়ুনের মতো হলে 'সিরাজউদ্দৌলা' নাটকের পরিণতি ভিন্ন হতে পারত।\"- বিশ্লেষণ করো।"
        },
        {
          "label": "খ",
          "question": "'ব্রিটিশ সিংহ ভয়ে লেজ গুটিয়ে নিলেন, এ বড় লজ্জার কথা।ー উক্তিটি বুঝিয়ে লেখো।",
          "explanation": "ফোর্ট উইলিয়াম দুর্গে নবাব সিরাজউদ্দৌলার আক্রমণের মুখে ইংরেজরা পালিয়ে যাওয়ায় প্রশ্নোক্ত উক্তিটি করা হয়েছে। ১৭০৬ সালে প্রতিষ্ঠিত, ফোর্ট উইলিয়াম দুর্গে ইংরেজরা 'নবাবের বিনা অনুমতিতে সামরিক শক্তি বৃদ্ধি করে। তাই নবাব ওই দুর্গ আক্রমণ করেন। ইংরেজ সৈন্যরা নবাবের সৈন্যদের আক্রমণের মুখে দিশাহারা হয়ে পড়লে ক্যাপ্টেন মিনচিন, কাউন্সিলর ফকল্যান্ড ও ম্যানিংহাম নৌকাযোগে দুর্গ থেকে পালিয়ে আত্মরক্ষা করে। শেষ পর্যায়ে ক্যাপ্টেন ক্লেটনও গভর্নর ড্রেকের সাথে পরামর্শের নাম করে আত্মরক্ষার্থে সব প্রতিজ্ঞা ভুলে দুর্গ থেকে পালিয়ে যায়। তাই ব্যঙ্গার্থে প্রশ্নোক্ত কথাটি বলা হয়েছে।"
        },
        {
          "label": "গ",
          "question": "'উদ্দীপকের হুমায়ুনের সিংহাসনে আরোহণ আর নবাব সিরাজউদ্দৌলার সিংহাসনে আরোহণ অনেকটাই সাদৃশ্যপূর্ণ।'-আলোচনা করো।",
          "explanation": "নিম্নের অনুরূপ: অল্প বয়সে ক্ষমতারোহণের পর নানামুখী ষড়যন্ত্রের মুখোমুখি হওয়ার দিক থেকে উদ্দীপকের হুমায়ূন ও নবাব সিরাজউদ্দৌলার সিংহাসনে আরোহণ সাদৃশ্যপূর্ণ। 'সিরাজউদ্দৌলা' নাটকের সিরাজউদ্দৌলা অল্প বয়সে সিংহাসনে আরোহণ করেন। তাঁর এই সিংহাসনে অধিষ্ঠিত হওয়া পরিবার ও দরবারের অনেকের কাছেই ঈর্ষার কারণ হয়ে দাঁড়ায়। তারা নবাবের বিরুদ্ধে গভীর ষড়যন্ত্রে লিপ্ত হয়। শাসনকার্য পরিচালনা করতে গিয়ে নবাব এসব চক্রান্তকারীর অসহযোগিতার শিকার হন। উদ্দীপকে সম্রাট বাবরের মৃত্যুর পর তাঁর পুত্র হুমায়ূন অল্প বয়সে সিংহাসনে আরোহণ করেন। কিন্তু সিংহাসনে বসার পরই নানা দিক থেকে ষড়যন্ত্র শুরু হয়ে যায়। তাঁর স্বজনরাও তাঁর বিরুদ্ধে ষড়যন্ত্রে লিপ্ত হয়। সম্রাট হুমায়ূন কঠোর হস্তে নানামুখী ষড়যন্ত্রের মোকাবিলা করে শাসনকার্য চালান। এমনিভাবে নবাব সিরাজউদ্দৌলাও ক্ষমতারোহণের পর নানামুখী ষড়যন্ত্রের সম্মুখীন হন। সুতরাং ক্ষমতারোহণের পর বৈরী পরিস্থিতিতে পড়ার ক্ষেত্রে উদ্দীপকের হুমায়ূনের সাথে নবাব সিরাজউদ্দৌলার সাদৃশ্য রয়েছে।"
        },
        {
          "label": "ঘ",
          "question": "\"নবাব সিরাজউদ্দৌলা উদ্দীপকের হুমায়ুনের মতো হলে 'সিরাজউদ্দৌলা' নাটকের পরিণতি ভিন্ন হতে পারত।\"- বিশ্লেষণ করো।",
          "explanation": "নিম্নের অনুরূপ: নবাব সিরাজউদ্দৌলা উদ্দীপকের হুমায়ূনের মতো শক্ত হাতে শাসনকার্য পরিচালনা করলে নাটকে নবাব সিরাজউদ্দৌলার পরিণতি ভিন্ন হতে পারত। অল্প বয়সে সিংহাসনে আরোহণের পর থেকে দেশি-বিদেশি ষড়যন্ত্রের জালে আটকা পড়ে নবাব সিরাজউদ্দৌলাকে বরণ করতে হয় নির্মম পরিণতি। 1 ষড়যন্ত্রকারী আত্মীয়স্বজন ও অমাত্যবর্গের কারণে তাঁকে হারাতে হয় সিংহাসন। অবশেষে মৃত্যুই হয় তাঁর শেষ পরিণতি। উদ্দীপকের সম্রাট হুমায়ূন ষড়যন্ত্রের মুখোমুখি হলেও তাঁকে করুণ পরিণতির সম্মুখীন হতে হয় না। অল্পবয়সি সম্রাট হুমায়ূনও ক্ষমতারোহণের পর কঠিন পরিস্থিতির মুখোমুখি হন। কিন্তু তিনি রাজকার্য পরিচালনা করতে গিয়ে সিরাজউদ্দৌলার মতো বেসামাল হয়ে পড়েননি। সম্রাট হুমায়ূনের স্বজনরা তাঁর বিরোধিতা করলেও তিনি বিচলিত না হয়ে শক্ত হাতে তা দমন করে শাসনকার্য পরিচালনা করতে সক্ষম হন। নবাব সিরাজউদ্দৌলা কোমল মানবীয় গুণাবলিতে আচ্ছন্ন হয়ে শাসনকার্যে কঠোর হতে পারেননি। তিনি শওকতজঙ্গ ও মিরজাফরকে যথার্থ শাস্তি দেননি, ঘসেটি বেগমের প্রতিও ছিলেন স্বভাবজাত দুর্বল। আর তিনি নিজের বিশ্বাসঘাতক অমাত্যদের সরল মনে বিশ্বাস করেছিলেন। তাই তাঁর ভাগ্যে জুটেছে করুণ পরিণতি তথা মৃত্যু। ঐতিহাসিক এমন নির্মম বাস্তবতার পরিপ্রেক্ষিতে বলা যায়, নবাব সিরাজউদ্দৌলা উদ্দীপকের হুমায়ূনের মতো শক্ত হাতে শাসনকার্য পরিচালনা করলে নাটকে নবাব সিরাজউদ্দৌলার পরিণতি ভিন্ন হতে পারত- প্রশ্নোক্ত মন্তব্যটি সঠিক ও যথার্থ।"
        }
      ]
    },
    {
      "number": "11",
      "uddipok": "ইতিহাস বলে সম্রাট বাবরের মৃত্যুর পর তাঁর জ্যেষ্ঠপুত্র হুমায়ুন যখন সিংহাসনে বসেন, তখন তাঁর বয়স মাত্র বাইশ বছর। একদিকে অল্প বয়সে শাসনকার্যের গুরুদায়িত্ব, অন্যদিকে সিংহাসনে বসার পর থেকেই চলে নানামুখী ষড়যন্ত্র। এরকম প্রতিকূল পরিস্থিতিতেও যুবক শাসক হুমায়ুন সঠিকভাবে হাল ধরে অত্যন্ত সাহসিকতার সাথে শাসনকার্য চালিয়ে যান। হুমায়ুনের ভাইয়েরা এবং আত্মীয়স্বজন যদিও সহযোগিতার পরিবর্তে ষড়যন্ত্রে লিপ্ত ছিল, তথাপি দুর্দান্ত প্রতাপে শক্ত হাতে সবকিছুর মোকাবিলা করেন তিনি।",
      "tag": "DC 25",
      "sub_questions": [
        {
          "label": "ক",
          "question": "মুক্তিযুদ্ধের সময় কলকাতা থেকে সিকানদার আবু জাফর কোন পত্রিকা সম্পাদনা করেন?",
          "explanation": "মুক্তিযুদ্ধের সময় কলকাতা থেকে সিকান্দার আবু জাফর 'সাপ্তাহিক অভিযান' পত্রিকা সম্পাদনা করেন।"
        },
        {
          "label": "খ",
          "question": "'আমার সারা অস্তিত্ব জুড়ে কেবল যেন দেয়ালের ভিড়'-উক্তিটির তাৎপর্য লেখো।",
          "explanation": "আলোচ্য উক্তিটিতে নবাব সিরাজউদ্দৌলার চরম অসহায়ত্ব প্রকাশিত হয়েছে। শাসন ক্ষমতায় বসার শুরু থেকেই নবাব সিরাজউদ্দৌলা নানাবিধ বাধা ও ষড়যন্ত্রের মুখোমুখি হয়েছেন। স্বীয় খালা ঘসেটি বেগম থেকে শুরু করে প্রধান সেনাপতি মিরজাফরসহ অসংখ্য কাছের লোকজন তাঁর সাথে বেইমানি করে আসছে। ইংরেজ বাহিনীর সাথেও সখ্য গড়ে তুলেছে তারা। এরকম পরিস্থিতিতে যেদিকেই তিনি তাকান সেদিকেই দেয়ালের মতো প্রতিবন্ধকতা দেখতে পান। তাই নবাব 'আমার সারা অস্তিত্বজুড়ে কেবল যেন দেয়ালের ভিড়'- কথাটি বলেছেন।"
        },
        {
          "label": "গ",
          "question": "উদ্দীপকের হুমায়ুনের সাথে 'সিরাজউদ্দৌলা' নাটকের কোন চরিত্রের মিল রয়েছে এবং কীভাবে? আলোচনা করো।",
          "explanation": "শাসনভার গ্রহণের পর কঠিন পরিস্থিতির মুখোমুখি হওয়ার দিক থেকে উদ্দীপকের হুমায়ুনের সাথে 'সিরাজউদ্দৌলা' নাটকের শিরাজউদ্দৌলার মিল রয়েছে। 'সিরাজউদ্দৌলা' নাটকের নবাব সিরাজউদ্দৌলা অল্প বয়সে সিংহাসনে আরোহণ করেন। তাঁর এই সিংহাসন লাভ পরিবার ও দরবারের অনেকের কাছেই ঈর্ষার কারণ হয়। ফলে তারা নবাবের বিরুদ্ধে গভীর ষড়যন্ত্রে লিপ্ত হয়। শাসনকার্য পরিচালনা করতে গিয়ে নবাব এসব চক্রান্তকারীদের অসহযোগিতার শিকার হন। উদ্দীপকে দেখতে পাই, সম্রাট বাবরের মৃত্যুর পর তাঁর জ্যেষ্ঠপুত্র হুমায়ুন সিংহাসনে বসেন। তখন হুমায়ুনের বয়স ছিল বাইশ। অল্প বয়সে সিংহাসনে বসে নানামুখী ষড়যন্ত্রের শিকার হন তিনি। স্বজনরাও তাঁর বিরুদ্ধে ষড়যন্ত্রে লিপ্ত হয়। একই রকমভাবে আলোচ্য নাটকের সিরাজউদ্দৌলাও কঠিন পরিস্থিতির শিকার হন। এক্ষেত্রে তাই উদ্দীপকের হুমায়ুনের সাথে মিল রয়েছে আলোচ্য নাটকের সিরাজউদ্দৌলার।"
        },
        {
          "label": "ঘ",
          "question": "\"উদ্দীপকের হুমায়ুনের জীবনের শেষ পরিণতি আর 'সিরাজউদ্দৌলা' নাটকের নবাব সিরাজউদ্দৌলার জীবনের শেষ পরিণতি একরকম নয়।\"- মন্তব্যটির সপক্ষে তোমার মতামত দাও।",
          "explanation": "উদ্দীপকের হুমায়ুন সকল চক্রান্ত মোকাবিলা করে সিংহাসনে স্থায়ী হলেও 'সিরাজউদ্দৌলা' নাটকের নবাব সিরাজউদ্দৌলা ষড়যন্ত্রকারীদের কাছে হয়েছিলেন পরাজিত। 'সিরাজউদ্দৌলা' নাটকের নবাবের পরিণতি ছিল খুবই করুণ। অল্প বয়সে সিংহাসনে বসে দায়িত্বকে হাসিমুখেই মেনে নিয়েছিলেন নবাব। কিন্তু ষড়যন্ত্রের জালে আটকা পড়ে তাঁকে বরণ করতে হয় নির্মম পরিণতি। ষড়যন্ত্রকারী অমাত্যবর্গের কারণে তাঁকে হারাতে হয় সিংহাসন। অবশেষে মৃত্যুই হয় তাঁর শেষ পরিণতি। উদ্দীপকের হুমায়ুন সিংহাসনে আরোহণ করে কঠিন বাস্তবতার মুখোমুখি হন। আত্মীয়স্বজনেরা লিপ্ত হয় ষড়যন্ত্রে। কিন্তু তিনি দায়িত্ব পালন করতে গিয়ে হতাশ না হয়ে শক্ত হাতে তা দমন করেছেন। তাই তিনি শাসনকার্য চালিয়ে যেতে পেরেছেন। 'সিরাজউদ্দৌলা' নাটকে নবাব সিরাজউদ্দৌলা মানবীয় গুণাবলিতে আচ্ছন্ন হয়ে শাসনকার্যে কঠোর হতে পারেননি। তিনি শওকতজাকে যথার্থ শাস্তি দেননি, ঘসেটি বেগমের প্রতিও ছিলেন দুর্বল। আর তিনি তাঁর নিজের বিশ্বাসঘাতক অমাত্যদের বিশ্বাস করেছেন। তাই তাঁর ভাগ্যে জুটেছে পরাজয় ও মৃত্যু। অন্যদিকে উদ্দীপকের হুমায়ুন কঠোর হাতে সমস্ত যড়যন্ত্র মোকাবিলা করেন। তাই তিনি সুন্দরভাবে শাসন কার্য সম্পাদনা করতে পারেন। তাই বলা যায় যে, প্রশ্নোক্ত মন্তব্যটি যথার্থ।"
        }
      ]
    }
  ]
}