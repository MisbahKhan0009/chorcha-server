{
  "title": "ময়মনসিংহ বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "\"কেউ মালা, কেউ তসবি গলায় তাইতে কি জাত ভিন্ন বলায় যাওয়া কিংবা আসার বেলায় জাতের চিহ্ন রয় কার রে।।\"",
      "tag": "MB 25",
      "sub_questions": [
        {
          "label": "ক",
          "question": "'বিলাসী' গল্পে কোন মোগল সম্রাটের নাম উল্লেখ আছে?",
          "explanation": "'বিলাসী' গল্পে মোগল সম্রাট হুমায়ুনের নাম উল্লেখ আছে।"
        },
        {
          "label": "খ",
          "question": "\"গ্রামের মধ্যে মৃত্যুঞ্জয়ের ছিল এমনি সুনাম।\" কথাটি কোন প্রসঙ্গে বলা হয়েছে? ব্যাখ্যা করো।",
          "explanation": "প্রশ্নোক্ত উক্তিটিতে অকৃজ মানুষের দ্বিমুখী আচরণের প্রেক্ষিতে মৃত্যুঞ্জয়ের ভাবমূর্তিকে তুলে ধরতে ব্যঙ্গার্থে 'সুনাম' বলা হয়েছে। 'বিলাসী' গল্পের মৃত্যুঞ্জয় একদিকে ছিল ডানপিটে ও পড়ালেখায় অমনোযোগী। সেই সাথে তার নামে ছিল নানাবিধ মিথ্যে রটনা, যা তার খুড়ো নিজের স্বার্থের জন্য রটায়। অথচ মৃত্যুঞ্জয় প্রকৃতপক্ষে ছিল একজন বন্ধুবাৎসল, মহৎ ও সাহায্যকারী। গ্রামের অনেক অভিভাবকরা কৌশলে মৃত্যুঞ্জয়ের কাছ থেকে সুবিধা ভোগ করত। কিন্তু দুর্নামের কারণে তা স্বীকার করা তো দূরে থাক তার সঙ্গে সন্তানের বন্ধুত্ব পর্যন্ত মেনে নিত না। ভদ্র সমাজে বাস করা মানুষের এমন দ্বিমুখী আচরণের কারণে লেখক ব্যাঙ্গার্থে প্রশ্নোক্ত উক্তিটি করেন।"
        },
        {
          "label": "গ",
          "question": "উদ্দীপকে 'বিলাসী' গল্পের কোন দিকটিকে নির্দেশ করা হয়েছে? আলোচনা করো।",
          "explanation": "উদ্দীপকটি 'বিলাসী' গল্পের জাতভেদকে নির্দেশ করে। 'বিলাসী' গল্পে সমাজে বিদ্যমান জাতপ্রথার চিত্র প্রকটভাবে ফুটে উঠেছে। সমাজের রক্ষণশীলতা, জাতিভেদের সংকীর্ণ চেতনা থেকে গ্রামের মানুষ বিলাসীকে নির্যাতন করে। মৃত্যুঞ্জয় কায়স্থের সন্তান হয়ে নিচু জাতের 'সাপুড়ে কন্যা বিলাসীকে বিয়ে করে। বিলাসী মৃত্যুঞ্জয়ের স্ত্রী হলেও বিলাসীর হাতের খাবার খেয়ে সে অন্নপাপ করেছে বলে অভিযোগ করে গ্রামবাসী। একপর্যায়ে তাদের গ্রাম ছাড়তে বাধ্য করা হয়। উদ্দীপকে বলা হয়েছে জাতপ্রথার অসাড়তা সম্পর্কে। মালা বা তসবি ধর্ম পালনের উপকরণ। আর ভিন্ন ভিন্ন উপকরণের ব্যবহার দেখে আমরা ভিন্ন ভিন্ন জাতকে চিনতে পারি। কিন্তু জন্ম বা মৃত্যুর সময় আমাদের জাত নির্দেশক কোনো চিহ্ন থাকে না। প্রকৃতির কাছে সবাই সমান। উদ্দীপকে জাতপ্রথা নিয়ে কথা বলা হয়েছে। 'বিলাসী' গল্পেও নানা ঘটনার মধ্য দিয়ে জাতিগত বিভেদের বিষয়টিই প্রকট হয়ে ওঠে। তাই বলা যায় যে, উদ্দীপকে আলোচ্য গল্পের জাতিগত বিভেদের দিকটিকে নির্দেশ করা হয়েছে।"
        },
        {
          "label": "ঘ",
          "question": "উদ্দীপকটি 'বিলাসী' গল্পের সম্পূর্ণ ভাব ধারণ করতে পেরেছে কি? তোমার মতামত দাও।",
          "explanation": "'বিলাসী' গল্পে জাতপ্রথার করুণ পরিণতি এবং সার্বিক চিত্র প্রতিফলিত হলেও উদ্দীপকে শুধু এর অসাড়তা নিয়ে কথা বলায় উদ্দীপকে 'বিলাসী' গল্পের পুরো ভাব প্রকাশিত হয়নি। 'বিলাসী' গল্পে তৎকালীন সমাজের জাতপ্রথার স্বরূপ বিস্তৃতভাবে চিত্রিত হয়েছে। মৃত্যুঞ্জয় ও বিলাসী পরস্পরকে ভালোবাসলে জাতিগত বিভেদের কারণে তারা সমাজের নিষ্ঠুরতার শিকার হয়। মৃত্যুঞ্জয়কে অন্নপাপের দায়ে অভিযুক্ত করা হয়। তাদের গ্রাম থেকে বের করে দিলে তারা করুণ পরিণতির শিকার হয়। উদ্দীপকে জাতিগত বিভেদের অসাড়তা দেখানো হয়েছে। জাতপ্রথা মানুষেরই সৃষ্টি, মানুষ বিভিন্নভাবে নিজেদের মধ্যে বিভেদ তৈরি করে। ভিন্নধর্মের জন্য তাদের উপাসনার উপকরণও ভিন্ন হয়। কিন্তু জন্ম বা মৃত্যুর সময় মানুষের মধ্যে এমন কোনো পার্থক্য থাকে না। 'বিলাসী' গল্পে জাতপ্রথা নিয়ে আলোকপাত করার পাশাপাশি গ্রামীণ সমাজব্যবস্থার স্বরূপ এবং নরনারীর ভালোবাসার রূপও প্রকাশিত হয়েছে। 'বিলাসী' গল্পে সংকীর্ণ সমাজ দৃষ্টির ঊর্ধ্বে মানব-মানবীর প্রেমের স্বরূপ তুলে ধরা হয়েছে। এখানে বর্ণবাদী সমাজের দৃষ্টিভঙ্গি যেমন প্রকাশিত হয়েছে তেমনই অসচেতন মানুষের অন্ধবিশ্বাস প্রবণতা দেখানো হয়েছে। এর সঙ্গে জাতপ্রথার বলি হয়ে বিলাসী এবং মৃত্যুঞ্জয়ের করুণ পরিণতি 'বিলাসী' গল্পে দৃশ্যমান। উদ্দীপকে শুধু জাতপ্রথার দিকটি আলোচিত হওয়ায় প্রশ্নোক্ত মন্তব্যটি যথার্থ বলে আমি মনে করি।"
        }
      ]
    },
    {
      "number": "2",
      "uddipok": "গ্রামের প্রভাবশালী ব্যক্তি জহির মাতব্বর দরিদ্র ঘরের মেয়ে স্কুলপড়ুয়া রহিমাকে জোরপূর্বক পুত্রবধূ বানাতে চায়। এমনকি তুলে নিয়ে যাওয়ার হুমকি দেয়। এই পরিস্থিতিতে রহিমার বান্ধবিরা পাশে এসে দাঁড়ায়। বান্ধবিরা বিষয়টি স্থানীয় সাংবাদিক ও গণ্যমান্য ব্যক্তিদের জানায়। এতে দমে যায় মাতব্বর। সম্মিলিত প্রচেষ্টায় রক্ষা পায় রহিমা।",
      "tag": "MB 25",
      "sub_questions": [
        {
          "label": "ক",
          "question": "মানিক বন্দোপাধ্যায়ের পিতৃপ্রদত্ত নাম কী?",
          "explanation": "মানিক বন্দ্যোপাধ্যায়ের পিতৃপ্রদত্ত নাম হলো প্রবোধকুমার বন্দ্যোপাধ্যায়।"
        },
        {
          "label": "খ",
          "question": "\"বুড়ো রহমান ছলছল চোখে তাকায় আহাদির দিকে।\"ব্যাখ্যা করো।",
          "explanation": "আহ্লাদিকে দেখে তার নিজের মেয়ের কথা মনে হওয়ায় বুড়ো রহমান ছলছল চোখে তাকায় আহ্লাদির দিকে। আহ্লাদির চেয়ে বয়সে ছোটো মেয়েটাকে রহমান বিয়ে দিয়েছিল। অবুঝ মেয়েটা শ্বশুরবাড়ি না যাওয়ার জন্য খুব কেঁদেছিল। কিন্তু তার ভালোর জন্যই তাকে জোর করে শ্বশুরবাড়ি পাঠায় রহমান। সেখানে গিয়ে কিছুদিন পরেই নির্যাতনের ফলে তার মেয়েটি মারা যায়। একই সমস্যার শিকার আহ্লাদিকে দেখে মেয়ের কথা মনে হওয়ায় বুড়ো রহমানের চোখ ছলছল করে ওঠে।"
        },
        {
          "label": "গ",
          "question": "উদ্দীপকের রহিমার সঙ্গে 'মাসি-পিসি' গল্পের আহাদির অবস্থার তুলনা করো।",
          "explanation": "উদ্দীপকের রহিমার অসহায় অবস্থার সঙ্গে 'মাসি-পিসি' গল্পের আহ্লাদির অবস্থা তুলনীয়। 'মাসি-পিসি' গল্পের অন্যতম চরিত্র আহ্লাদি। মা-বাবা মারা যাওয়ার পর তাকে দেখাশোনা ও লালনপালনের ভার নেয় তার মাসি-পিসি। জগুর সাথে আহ্লাদিকে বিয়ে দিলেও জগুর অসহনীয় অত্যাচার-নির্যাতন সহ্য করতে না পেরে মাসি-পিসির কাছে ফিরে আসতে হয় আহ্লাদিকে। গ্রামের জোতদারের নজর পড়ে তার উপর। তাকে কৌশলে উঠিয়ে নিয়ে যেতে চায়। সেসব লোকজনের হাত থেকেও আহ্লাদিকে প্রাণপণ চেষ্টায় রক্ষা করে মাসি-পিসি। উদ্দীপকের রহিমা দরিদ্র ঘরের একজন স্কুলপড়ুয়া মেয়ে। তার উপর নজর পড়ে গ্রামের প্রভাবশালী ব্যক্তি জহির মাতব্বরের। তাকে তুলে নেওয়ার হুমকিও দেওয়া হয়। রহিমার মতো একই রকমের অসহায়ত্বের শিকার হয় 'মাসি-পিসি' গল্পের আহ্লাদি। সেখানে সে বুঝতে পারে মাসি-পিসিকে তার জন্য সতর্ক থাকতে হয়। তাকে কৌশলে উঠিয়ে নিতে চায় গোকুলের লোকজন। তাই বলা যায়, উদ্দীপকের রহিমার সঙ্গে 'মাসি-পিসি' গল্পের আহ্লাদির অসহায় অবস্থা তুলনীয়।"
        },
        {
          "label": "ঘ",
          "question": "\"সামাজিক সচেতনা ও সম্মিলিত প্রচেষ্টার দ্বারাই নারীর প্রতি সহিংসতা রোধ করা সম্ভব।\"-উদ্দীপক ও 'মাসি-পিসি' গল্পের আলোকে মন্তব্যটি বিচার করো।",
          "explanation": "'মাসি-পিসি' গল্পে মাসি-পিসি যেমনি গ্রামবাসীদের নিয়ে শত্রুর মোকাবিলা করে, আলোচ্য উদ্দীপকেও তেমনি সম্মিলিত প্রতিরোধের চিত্র লক্ষ করা যায়। 'মাসি-পিসি' গল্পের মাসি-পিসি শোষিত ও নির্যাতিত শ্রেণির প্রতিনিধিত্ব করেছে। লালসা-উন্মত্ত জোতদার, গুন্ডা ও বদমাশদের হাত থেকে আহ্লাদিকে রক্ষা করতে তাদের সবসময় সজাগ থাকতে হয়। রাতের আঁধারে জোতদারের গুন্ডারা কৌশলে আহ্লাদিকে ধরে নিয়ে যাওয়ার জন্য আসলে মাসি-পিসি গ্রামবাসীর সহায়তায় গুন্ডাদের প্রতিহত করে। এতে তারা পিছু হটতে বাধ্য হয়। অর্থাৎ অন্যায় শক্তির বিরুদ্ধে সম্মিলিত প্রতিরোধের জয় হয়। উদ্দীপকেও সম্মিলিত প্রতিরোধের চিত্র পরিলক্ষিত হয়। গ্রামের প্রভাবশালী ব্যক্তি জহির মাতব্বর অন্যায়ভাবে জোরপূর্বক রহিমাকে পুত্রবধূ বানাতে চায় এবং তাকে তুলে নিয়ে যাওয়ার হুমকি দেয়। এর বিরুদ্ধে রহিমার বান্ধবীরা, স্থানীয় সাংবাদিক এবং গণ্যমান্য ব্যক্তিরা সম্মিলিত প্রতিরোধ গড়ে তোলে। আর তাদের এই সম্মিলিত প্রতিরোধের কারণে জহির মাতব্বর পিছু হটে এবং তার অন্যায় ইচ্ছা ত্যাগ করতে বাধ্য হয়। 'মাসি-পিসি' গল্পের গোকুল, দারোগা ও চৌকিদার শোষক শ্রেণির প্রতিভূ। গল্পে মাসি-পিসি ও গ্রামবাসী এই শক্তির বিরুদ্ধে প্রবল প্রতিরোধ গড়ে তোলে। মাসি-পিসি- তাদের সহযোগিতা নিয়ে অপশক্তির বিরুদ্ধে সংগ্রাম করে আহ্লাদিকে রক্ষা করেছে। উদ্দীপকেও অন্যায়ের বিরুদ্ধে রহিমার বান্ধবী, সাংবাদিক ও গণ্যমান্য ব্যক্তিরা প্রতিরোধ গড়ে তোলে। অন্যায়কারী যত শক্তিশালীই হোক না কেন সম্মিলিত শক্তির কাছে তুচ্ছ। এ সত্যই প্রমাণ করেছে 'মাসি-পিসি' গল্প ও উদ্দীপকের বন্ধু ও গণ্যমান্য ব্যক্তিরা। সমাজ থেকে অন্যায়কে দূরীভূত করতে হলে তাই প্রয়োজন সম্মিলিত প্রতিরোধ। উপরিউক্ত আলোচনার পরিপ্রেক্ষিতে বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "3",
      "uddipok": "\"আত্মাকে চিনলেই আত্মনির্ভরতা আসে।\"-এই আত্মনির্ভরতা যেদিন সত্যি সত্যিই আমাদের আসবে, সেই দিনই আমরা স্বাধীন হবো, তার আগে কিছুতেই নয়। নিজে নিষ্ক্রিয় থেকে অন্য একজন মহাপুরুষকে প্রাণপণে ভক্তি করলেই যদি দেশ উদ্ধার হয়ে যেতো, তাহলে এই দেশ এতদিন পরাধীন থাকতো না।",
      "tag": "MB 25",
      "sub_questions": [
        {
          "label": "ক",
          "question": "'মানব-কল্যাণ' প্রবন্ধটি লেখকের কোন গ্রন্থ থেকে নেয়া হয়েছে?",
          "explanation": ""
        },
        {
          "label": "খ",
          "question": "\"রাষ্ট্র জাতির যৌথ জীবন আর যৌথ চেতনারই প্রতীক।\" কথাটি ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকে 'মানব-কল্যাণ' প্রবন্ধের কোন দিকটি প্রতিফলিত হয়েছে? আলোচনা করো।",
          "explanation": ""
        },
        {
          "label": "ঘ",
          "question": "উদ্দীপকটি 'মানব-কল্যাণ' প্রবন্ধের মূলভাব ধারণ করতে পেরেছে কি? বিশ্লেষণ করো।",
          "explanation": ""
        }
      ]
    },
    {
      "number": "4",
      "uddipok": "\"তুমি আসবে বলে, হে স্বাধীনতা, সকিনা বিবির কপাল ভাঙলো, সিঁথির সিঁদুর মুছে গেল হরিদাসীর। তুমি আসবে বলে, হে স্বাধীনতা, শহরের বুকে জলপাই রঙের ট্যাঙ্ক এলো দানবের মত চিৎকার করতে করতে, তুমি আসবে বলে, হে স্বাধীনতা, ছাত্রাবাস, বস্তি উজার হলো।\"",
      "tag": "MB 25",
      "sub_questions": [
        {
          "label": "ক",
          "question": "'রেইনকোট' গল্পে প্রিন্সিপালের পিওনের নাম কী?",
          "explanation": "'রেইনকোট' গল্পের প্রিনসিপ্যালের পিওনের নাম ইসহাক মিয়া।"
        },
        {
          "label": "খ",
          "question": "\"এগুলো হলো পাকিস্তানের শরীরের কাঁটা।\"-কোন প্রসঙ্গে এবং কেন বলা হয়েছে?",
          "explanation": "প্রশ্নোক্ত মন্তব্যটিতে ভাষা শহিদদের স্মরণে নির্মিত শহিদ মিনার সম্পর্কে পাকিস্তানিদের দোসর প্রিনসিপ্যালের নেতিবাচক দৃষ্টিভঙ্গি প্রকাশ পেয়েছে। 'রেইনকোট' গল্পে বর্ণিত প্রিনসিপ্যাল কট্টর পাকিস্তানপন্থি। শিক্ষিত বাঙালি হওয়া সত্ত্বেও তিনি বাঙালি জাতীয়তাবাদের বিরোধিতা করেন। বাঙালির স্বাধীনতার পথ রুদ্ধ করতে তিনি পাকিস্তানি বাহিনীকে নানারকম পরামর্শ দেন। এরই অংশ হিসেবে, তিনি পাকিস্তানি বাহিনীকে দেশের সব শহিদ মিনার ভেঙে ফেলার পরামর্শ দেন। তার মতে, শহিদ মিনার মুক্তিযোদ্ধাদের পাকিস্তানি বাহিনীর বিরুদ্ধে যুদ্ধ করতে উজ্জীবিত করে। তাই এগুলোকে পাকিস্তানের শরীরের কাঁটা বলা হয়েছে।"
        },
        {
          "label": "গ",
          "question": "উদ্দীপকের সঙ্গে 'রেইনকোট' গল্পের সাদৃশ্য কোথায়? আলোচনা করো।",
          "explanation": "নিরীহ বাঙালির উপর পাকিস্তানিদের নির্মম অত্যাচারের বর্ণনার দিক থেকে উদ্দীপকের সাথে 'রেইনকোট' গল্পের সাদৃশ্য বিদ্যমান। 'রেইনকোট' গল্পটি মুক্তিযুদ্ধকালীন ঢাকার পরিস্থিতি নিয়ে রচিত। আলোচ্য গল্পে মুক্তিযুদ্ধের সময় বাঙালির উপর পাকিস্তানি বাহিনীর নির্মম অত্যাচারের বর্ণনা পাওয়া যায়। গল্পের কথক নুরুল হুদার বর্ণনা থেকে জানা যায়, পাকিস্তানি হানাদার বাহিনী গুলি করে মানুষ হত্যা করে, বাড়িঘর, গ্রাম, হাটবাজার জ্বালিয়ে দেয়। এমনকি তারা আজানরত মুয়াজ্জিনকেও গুলি করে হত্যা করে। উদ্দীপকের কবিতাংশে পাকিস্তানি বাহিনীর নির্মম অত্যাচারের চিত্র ফুটে উঠেছে। তারা নির্বিচারে মানুষ হত্যা করে। তাদের বর্বর আগ্রাসনের শিকার হয়ে প্রাণ হারায় অসংখ্য বাঙালি। নারীরা হয় নির্যাতিত, কেউ স্বামী হারায়। নিরস্ত্র বাঙালির উপর অত্যাধুনিক মারণাস্ত্র নিয়ে ঝাঁপিয়ে পড়ে তারা। বাড়িঘর, ছাত্রাবাস, বস্তি সর্বত্রই তারা ধ্বংসযজ্ঞ চালায়। একইভাবে 'রেইনকোট' গল্পেও পাকিস্তানিদের নিপীড়ন ও হত্যাযজ্ঞ চলাকালীন ঢাকা শহরের আতঙ্কগ্রস্ত জনজীবনের চিত্র অঙ্কিত হয়েছে। অর্থাৎ উদ্দীপক ও 'রেইনকোট' গল্প উভয় ক্ষেত্রেই পাকিস্তানি সেনাবাহিনীর নির্মম অত্যাচারের চিত্র ফুটে উঠেছে। আর এ দিকটিই 'রেইনকোট' গল্প ও আলোচ্য উদ্দীপকের মধ্যে সাদৃশ্য তৈরি করেছে।"
        },
        {
          "label": "ঘ",
          "question": "\"বাঙালিদের আত্মত্যাগই উদ্দীপক ও 'রেইনকোট' গল্পের মূল উপজীব্য।\" মন্তব্যটির যথার্যতা বিচার করো।",
          "explanation": "স্বাধীনতার সূর্য ছিনিয়ে আনার জন্য অকুতোভয় বাঙালিদের আত্মত্যাগের বিষয়টিই আলোচ্য গল্প ও উদ্দীপকের মূল উপজীব্য। 'রেইনকোট' গল্পে মুক্তিযুদ্ধের সময় পাকিস্তানি বাহিনীর নিপীড়ন ও হত্যাযজ্ঞের চিত্র অঙ্কিত হয়েছে। গল্পে মূলত যুদ্ধবিধ্বস্ত ঢাকা শহরের মানুষের আতঙ্কগ্রস্ত জীবন প্রকাশ পেয়েছে। নুরুল হুদাকে বারবার বাড়ি বদলাতে হয়। কিছু না করেও নির্যাতনের শিকার হতে হয়। এছাড়াও মুক্তিযুদ্ধের চেতনায় ভীতু প্রকৃতির মানুষ নুরুল হুদার সাহসী হয়ে ওঠার ব্যঞ্জনাময় প্রকাশ ঘটেছে। উদ্দীপকে সাকিনা বিবির জীবনে চরম দুর্দশা নেমে আসে যুদ্ধকে কেন্দ্র করে। হরিদাসী তার স্বামীকে হারিয়ে অসহায় হয়ে পড়ে। দানবের মতো চিৎকার করে প্রবেশ করে হানাদার বাহিনীর ট্যাংক। যুদ্ধে হানাদার বাহিনীর ট্যাঙ্কের আক্রমণে ধ্বংস হয় অসংখ্য ঘরবাড়ি, বস্তি ও জনবসতি। চারদিকে খইয়ের মতো ফুটেছে মেশিনগান। প্রাণ ঝরেছে অসংখ্য নিরীহ মানুষের। মূলত যুদ্ধের ভয়াবহতা ফুটে উঠেছে উদ্দীপকটির মাধ্যমে। উদ্দীপকে বর্ণিত হরিদাসী, সাকিনা বিবির অসহনীয় কষ্ট, তাদের প্রিয়জনের আত্মত্যাগই স্বাধীনতা ছিনিয়ে এনেছে। তারা কেউ হারিয়েছে বাবা, কেউ স্বামী, কেউ ভাই আবার কেউ হারিয়েছে বোন এভাবে আত্মত্যাগের মাধ্যমেই অর্জিত হয়েছে স্বাধীনতা। 'রেইনকোট' গল্পেও আমরা মুক্তিযোদ্ধা ও নুরুল হুদার আত্মত্যাগের বিষয়টি লক্ষ করি। নুরুল হুদা, পাকিস্তানি বাহিনীর হাতে বন্দি হয়ে নির্যাতিত হন। মুক্তিযোদ্ধাদের সাথে তার আঁতাঁত রয়েছে একথায় তিনি গর্বিত হন। চাকরির মায়া ত্যাগ করে অনেকে মুক্তিযুদ্ধের পক্ষ অবলম্বন করে অফিসে আসেন না। গেরিলা যোদ্ধারা জীবনের মায়া ত্যাগ করে লড়াই করে। তাই বলা যায় যে, 'রেইনকোট' গল্প ও উদ্দীপকটি বিবেচনায় আলোচ্য উক্তি সমর্থনযোগ্য।"
        }
      ]
    },
    {
      "number": "5",
      "uddipok": "\"তার চেয়ে পোষমানাকে অস্বীকার করো অস্বীকার করো বশ্যতাকে। চলো শুকনো হাড়ের বদলে সন্ধান করি তাজা রক্তের। তৈরি হোক লাল আগুনে ঝলসানো আমাদের খাদ্য শিকলের দাগ ঢেকে দিয়ে গজিয়ে উঠুক সিংহের কেশর প্রত্যেকের ঘাড়ে।\"",
      "tag": "MB 25",
      "sub_questions": [
        {
          "label": "ক",
          "question": "'বিদ্রোহী' কবিতা কবির কোন কাব্যগ্রন্থের অন্তর্গত?",
          "explanation": "'বিদ্রাহী' কবিতা 'অগ্নি-বীণা' কাব্যগ্রন্থের অন্তর্গত।"
        },
        {
          "label": "খ",
          "question": "\"আমি ক্ষ্যাপা দুর্বাসা, বিশ্বামিত্র-শিষ্য।\" ব্যাখ্যা করো।",
          "explanation": "কবি বিদ্রোহের বাণী ছড়িয়ে অপশক্তির প্রতিভূদের মনে ভয় ধরিয়ে দিতে প্রশ্নোক্ত কথাটি বলেছেন। পুরাণ মতে, দুর্বাসা অত্যন্ত কোপন-স্বভাব বিশিষ্ট একজন মুনি। অনেকেই তাঁর কোপানলে দগ্ধ হন। এমনকি দুর্বাসা তাঁর স্ত্রীকে শাপ দিয়ে ভস্ম করেন। অন্যদিকে মহর্ষি বিশ্বামিত্র ছিলেন তপস্যার মাধ্যমে বহ্মর্ষিত্ব লাভ করা একজন রাজা। তিনি এই দুই পরিচয়কে একত্র করে একই সাথে অন্যায়ের বিরুদ্ধে তাঁর ক্ষোভ অন্যদিকে সত্য ও ন্যায়ের পথে অবিচলতা- এই দুটি বৈশিষ্ট্যকে নিজের মধ্যে ধারণ করেছেন।"
        },
        {
          "label": "গ",
          "question": "উদ্দীপকের সাথে 'বিদ্রোহী' কবিতার সাদৃশ্য আলোচনা করো।",
          "explanation": "বিদ্রোহী চেতনা প্রকাশের দিক থেকে উদ্দীপকের সাথে 'বিদ্রোহী' কবিতাটি সাদৃশ্যপূর্ণ। 'বিদ্রোহী' কবিতায় কবি নিজের বিদ্রোহী কবিসত্তার প্রকাশ ঘটিয়ে ঔপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দেন। বিদ্রোহ বা সংগ্রাম করেই প্রকৃত মানবতা প্রতিষ্ঠায় সচেষ্ট হয়েছেন কবি। তিনি উচ্চকণ্ঠ ঘোষণায় জানিয়ে দেন যে, উৎপীড়িত জনতার ক্রন্দনরোল প্রশমিত না হওয়া পর্যন্ত তাঁর এ সংগ্রাম শেষ হবে না। উদ্দীপকের কবিতাংশে সংগ্রামী চেতনার স্ফূরণ লক্ষ করা যায়। কবি আহ্বান জানিয়েছেন যেন পোষমানা স্বভাব ও বশ্যতাকে অস্বীকার করা হয়। শুকনো হাড়ের বদলে তাজা রক্তের সন্ধান করেছেন কবি। কেননা, খাদ্যের অভাবে জরাজীর্ণতা থেকে প্রকৃত মুক্তির লক্ষ্যে রক্তাক্ত সংগ্রামের কোনো বিকল্প নেই। 'বিদ্রোহী' কবিতায় কবির বিদ্রোহীসত্তার পরিচয়ও প্রায় একইরকম। এই বিদ্রোহী চেতনা প্রকাশের দিক দিয়ে উদ্দীপকের সাথে আলোচ্য কবিতার সাদৃশ্য রয়েছে।"
        },
        {
          "label": "ঘ",
          "question": "\"উদ্দীপকে প্রতিফলিত কবির মনোভাব যেন 'বিদ্রোহী' কবিতার ভাবসত্যেরই সংহত রূপ\" — মন্তব্যটি বিচার করো।",
          "explanation": "উদ্দীপকে সংগ্রামী বা বিপ্লবী চেতনা প্রকাশিত হওয়ায় আলোচ্য মন্তব্যটি যথার্থ। 'বিদ্রোহী' কবিতায় কবি সগর্বে নিজের বিদ্রোহী কবিসত্তার প্রকাশ ঘটিয়েছেন। এতে ঔপনিবেশিক শাসকদের শাসন ক্ষমতার ভিত কেঁপে ওঠে। কবিতায় কবি নিরন্তর বিদ্রোহ ঘোষণা করে চলেন; এমনকি নিজেকে 'বিদ্রোহী রণক্লান্ত' হিসেবে নিজেকে অভিহিত করেন। এরপরও উৎপীড়িত জনতার ক্রন্দনরোল প্রশমিত না হওয়া পর্যন্ত তার বিদ্রোহের অবসান না হওয়ার দৃপ্ত ঘোষণা করেন কবি। উদ্দীপকের কবিতাংশে সংগ্রামী বা বিপ্লবী চেতনার বহিঃপ্রকাশ ঘটেছে। কবির মতে, পোষমানা ভাব ও বশ্যতাকে অস্বীকার করতে হবে। শুকনো হাড়ের বদলে তাজা রক্তের বলিদানের আহ্বান জানিয়েছেন তিনি। কেননা, বিপ্লব কখনও রক্ত ছাড়া লক্ষ্যে পৌছাতে পারে না। এরকম ঝজু উচ্চারণে বিপ্লবী চেতনা 'বিদ্রোহী' কবিতার ছত্রে ছত্রে ঘোষিত হয়েছে। কবির এই বিদ্রোহ নিরন্তর বয়ে চলে যুগ থেকে যুগান্তরে। উদ্দীপক ও 'বিদ্রোহী' কবিতা ভিন্ন দুজন কবির রচনা হলেও তাঁদের কাব্যভাবনায় সাদৃশ্য রয়েছে। প্রেক্ষাপটের পার্থক্য থাকলেও বিপ্লবী চেতনা প্রকাশে উভয় কবিই পরস্পর সাদৃশ্যের পরিচয় রেখেছেন। মানুষের যথাযথ বোধনের জন্য আসলে বিদ্রোহ বা বিপ্লব, তথা সংগ্রামী চেতনার কোনো বিকল্প নেই; আর তা উভয় কবির মনোভাবে স্পষ্ট। তাই বলা যায় যে, উদ্দীপকে প্রতিফলিত কবির মনোভাব যেন 'বিদ্রোহী' কবিতার ভাবসত্যেরই সংহত রূপ।"
        }
      ]
    },
    {
      "number": "6",
      "uddipok": "\"নদী কভু পান নাহি করে নিজ জল তরুগণ নাহি খায় নিজ নিজ ফল। গাভি কভু নাহি করে নিজ দুগ্ধ পান কাষ্ঠ-দগ্ধ হয়ে করে পরে অন্নদান। স্বর্ণ করে নিজ রূপে অপরে শোভিত বংশী করে নিজ সুরে অপরে মোহিত।",
      "tag": "MB 25",
      "sub_questions": [
        {
          "label": "ক",
          "question": "কবি জসিমউদ্দীন কলেজে অধ্যয়নকালে কোন কবিতা রচনা করে খ্যাতিলাভ করেন?",
          "explanation": "কবি জসীমউদ্দীন কলেজে অধ্যয়নকালে 'কবর' কবিতা রচনা করে খ্যাতিলাভ করেন।"
        },
        {
          "label": "খ",
          "question": "কবি নিরন্তর কী সাজান? ব্যাখ্যা করো।",
          "explanation": "যে কবিকে নিষ্ঠুর কথা শোনান কবি বিভিন্ন জায়গা থেকে বিভিন্ন জিনিস এনে নিরন্তর তার মুখ সাজান। 'প্রতিদান' কবিতায় কবি উদারতা ও সহনশীলতার বাণী উচ্চারণ করেছেন। কবির প্রতি যারা কঠোর বাণী প্রয়োগ করে কবি তাদের মুখটি নিজ হাতে তুলে নিয়ে মনের মতো করে সাজাতে চান। তিনি তাদের প্রতি সুন্দর ব্যবহার ও কোমল আচরণ করবেন। তিনি নিষ্ঠুরতার উত্তরে সেই নিষ্ঠুর মানুষের মুখ নিরন্তর সৌন্দর্য, কৃতজ্ঞতা ও আনন্দে সাজাতে চান।"
        },
        {
          "label": "গ",
          "question": "উদ্দীপকে 'প্রতিদান' কবিতার কোন দিকটি প্রতিফলিত হয়েছে? আলোচনা করো।",
          "explanation": "উদ্দীপকে 'প্রতিদান' কবিতার পরার্থে আত্মনিবেদনের দিকটি প্রকাশিত হয়েছে। 'প্রতিদান' কবিতায় কবি নিজের ক্ষুদ্র স্বার্থ পরিহার করে অপরের কল্যাণে আত্মনিবেদন করেছেন। তিনি অনিষ্টকারীকে কেবল ক্ষমা করেই ক্ষান্ত হননি বরং তার উপকার করতে চেয়েছেন। কবি মনে করেন, প্রতিশোধ-প্রতিহিংসার বিপরীতে ভালোবাসাই পারে পৃথিবীকে সুন্দর ও নিরাপদ করতে। আর তাই তিনি তাঁর শত্রুর প্রতিও ভালোবাসার হাত বাড়িয়ে দিয়েছেন। উদ্দীপকে পরার্থপরতার বিভিন্ন প্রাকৃতিক অনুষঙ্গ তুলে ধরা হয়েছে। উদ্দীপকের কবিতাংশে কবি দেখাতে চেয়েছেন প্রকৃতি সব সময় নিজেকে বিলিয়ে দিয়ে অন্যের উপকার করে। নদী, তরু, গাভি, স্বর্ণ, শস্য প্রভৃতি অন্যের জন্য কোনো স্বার্থ ছাড়াই নিজেদের উৎসর্গ করে চলেছে। কবির মতে, সকলের ঐশ্বর্য কেবল পরের কল্যাণে আত্মনিবেদনেই নিবেদিত। উদ্দীপকের কবিতাংশে প্রকাশিত এই আত্মনিবেদনের স্বরূপ আমরা 'প্রতিদান' কবিতার কবির মাঝেও দেখি। কবি মনে করেন, পরের কল্যাণে নিজেকে নিবেদিত করতে পারলেই সমাজ হয়ে উঠবে সুন্দর। উদ্দীপকে 'প্রতিদান' কবিতার এই পরার্থপরতার দিকটি প্রতিফলিত হয়েছে।"
        },
        {
          "label": "ঘ",
          "question": "\"উদ্দীপকের কবির চেতনা 'প্রতিদান' কবিতার কবির চেতনার সমান্তরাল।\"-মন্তব্যটি বিশ্লেষণ করো।",
          "explanation": "পরার্থপর চেতনা প্রকাশের বিবেচনায় আলোচ্য মন্তব্যটি যথার্থ। 'প্রতিদান' কবিতায় কবি ক্ষুদ্র স্বার্থকে বিসর্জন দিয়ে পরার্থপরতার মধ্যেই যে ব্যক্তির প্রকৃত সুখ ও জীবনের সার্থকতা নিহিত সেই বিষয়ে আলোকপাত করেছেন। কবি অনিষ্টকারীকে কেবল ক্ষমা করেই নয়, বরং প্রতিদান হিসেবে অনিষ্টিকারীর উপকার করার মাধ্যমে পৃথিবীকে সুন্দর ও বাসযোগ্য করতে চেয়েছেন। এককথায়, পরার্থপরতার চর্চাই কবির একমাত্র ব্রত। উদ্দীপকের কবিতাংশে পরার্থপরতার এক উজ্জ্বল দৃষ্টান্ত ফুটে উঠেছে। নদী, তরু, গাভি, কাষ্ঠ, স্বর্ণ, বংশী প্রভৃতির উদাহরণ টেনে দেখানো হয়েছে। এরা প্রত্যেকেই স্বীয়স্বার্থ জলাঞ্জলি দিয়ে অন্যের উপকারে নিয়োজিত থাকে। 'প্রতিদান' কবিতায় কবি অন্যের কল্যাণ করার চিন্তা-চেতনা ব্যক্ত করেছেন। তিনি তাঁর অনিষ্ট করতে প্রস্তুত এমন লোককেও প্রতিদান হিসেবে ভালোবাসা দিতে প্রস্তুত। উদ্দীপকের কবিতাংশেও পরের জন্য নিজেকে উৎসর্গ করার বিষয়টি প্রকাশ পেয়েছে। তাই বলা যায়, উদ্দীপকের কবির পরার্থপরতার চেতনার সাথে 'প্রতিদান' কবিতার কবির চেতনা সমান্তরাল।"
        }
      ]
    },
    {
      "number": "7",
      "uddipok": "সুখ-সমৃদ্ধিতে ঐশ্বর্যময় এবং প্রাণৈশ্বর্যে ভরপুর এই সুন্দর দেশটি বর্গির আক্রমণ থেকে শুরু করে বারবার শত্রুর লোলুপদৃষ্টিতে পড়েছে। বিপর্যস্ত হয়েছে এ দেশের সহজ-সরল মানুষের জনজীবন, অর্থনৈতিক বুনিয়াদ এবং ধর্মীয়-সাংস্কৃতিক বৈচিত্র্য। কিন্তু কোনো শত্রুর কাছে পরাভব মানেনি এ দেশের মানুষ। তাই তো যুগে যুগে আমরা দেখি নূরলদীন-তিতুমীর-হাজী শরীয়তউল্লাহ-সূর্যসেন-প্রীতিলতা-সালাম-রফিকের বিস্ময়কর শক্তি-সাহস এবং শৌর্যবীর্য। অতি সম্প্রতি ২০২৪ সালের জুলাই বিপ্লবেও আমরা দেখি আবু সাঈদদের অদম্য সাহসিকতা ও বীরত্বগাঁথা।",
      "tag": "MB 25",
      "sub_questions": [
        {
          "label": "ক",
          "question": "\"উনোনের আগুনে আলোকিত\" কীসের কথা বলা হয়েছে?",
          "explanation": "উনোনের আগুনে আলোকিত একটি উজ্জ্বল জানালার কথা বলা হয়েছে।"
        },
        {
          "label": "খ",
          "question": "'বিচলিত স্নেহ' কথাটি দ্বারা কী বুঝানো হয়েছে? ব্যাখ্যা করো।",
          "explanation": "'বিচলিত স্নেহ' বলতে কবি আপনজনের আন্তরিক উৎকণ্ঠার কথাই বুঝিয়েছেন। আবহমান কাল থেকে এদেশে পারিবারিক বন্ধন অত্যন্ত দৃঢ় ও মায়াময়। পরিবারে ছোটোদের প্রতি বড়োদের অকৃত্রিম স্নেহ ও মমতা কাজ করে। এই স্নেহ-মমতার কোনো তুলনা চলে না। কবি তাই এদেশের ঐতিহ্যের কথা বলতে গিয়ে এই স্নেহমমতার কথা বিশেষভাবে উল্লেখ করেছেন। 'বিচলিত স্নেহ' বলতে তিনি আপনজনের উৎকণ্ঠা তথা অকৃত্রিম স্নেহ-মমতার দিকটিকে বুঝিয়েছেন।"
        },
        {
          "label": "গ",
          "question": "উদ্দীপকে বর্ণিত ব্যক্তিগণ ও 'আমি কিংবদন্তির কথা বলছি' কবিতার পূর্বপুরুষগণ কীভাবে মানবমুক্তির জন্য কাজ করেছেন? আলোচনা করো।",
          "explanation": "উদ্দীপকে বর্ণিত ব্যক্তিগণ ও 'আমি কিংবদন্তির কথা বলছি' কবিতার পূর্বপুরুষগণ বারবার সংগ্রামের মধ্য দিয়ে মানবমুক্তির জন্য কাজ করেছেন। 'আমি কিংবদন্তির কথা বলছি' কবিতায় বলা হয়েছে বাঙালি জাতির হাজার বছরের ইতিহাস। পূর্বপুরষদের সাহসী ও গৌরবোজ্জ্বল এ ইতিহাস মূলত বাংলার অনার্য ভূমির সন্তানদের লড়াই করে টিকে থাকার ইতিহাস। রক্ত জমাট বাঁধা ক্ষতের ইতিহাস।' উদ্দীপকে 'ফুটে উঠেছে সুখ-সমৃদ্ধিতে ঐশ্বর্যময় বাঙালি জাতির পূর্বপুরুষদের সংগ্রামী চেতনাসঞ্চারী ইতিহাসের কথা। নূরলদীন-তিতুমীর-হাজী শরীয়তউল্লাহ-সূর্যসেন-প্রীতিলতা-তিতুমীরের মতো নেতা আমাদের পূর্বপুরুষদের বীরত্বের ইতিহাসকেই স্মরণ করিয়ে দেয়। আমরা যে বীরের জাতি তা এ সকল মহান ব্যক্তিদের সংগ্রামী জীবনের মাধ্যমে উঠে এসেছে। 'আমি কিংবদন্তির কথা বলছি' কবিতায় কবি তাঁর পূর্বপুরুষদের সাহসী ও গৌরবোজ্জ্বল ইতিহাসের কথা উপস্থাপনের মধ্য দিয়ে বাঙালি জাতির এ ঐতিহ্যকে তুলে ধরেছেন। যাঁরা এ জাতির মুক্তির জন্য নানা অত্যাচার সহ্য করে গেছেন। নিজের জীবন রাজি রেখে লড়াই করেছেন, তাঁদের রক্তদানের মাধ্যমে আমরা স্বাধীনতা অর্জন করেছি। তাই বলা যায় যে, উদ্দীপকে বর্ণিত ব্যক্তিগণ ও আলোচ্য কবিতার পূর্বপুরুষগণ বারবার লড়াই সংগ্রামের মধ্য দিয়ে মানবমুক্তির জন্য কাজ করেছেন।"
        },
        {
          "label": "ঘ",
          "question": "উদ্দীপকটি 'আমি কিংবদন্তির কথা বলছি' কবিতার মূলভাব ধারণ করতে পেরেছে কি? তোমার অভিমত ব্যক্ত করো।",
          "explanation": "\"উদ্দীপকে এদেশের হাজার বছরের ইতিহাস ও ঐতিহ্য পরিক্রমা 'আমি কিংবদন্তির কথা বলছি' কবিতার চেতনাগত দিকের সঙ্গে অভিন্ন হওয়ায় প্রশ্নোক্ত মন্তব্যটি যথার্থ। 'আমি কিংবদন্তির কথা বলছি' কবিতায় বাঙালি সংস্কৃতির হাজার বছরের সংগ্রাম, বিজয় ও পূর্বপুরুষদের বীরত্বগাথার ইতিহাস তুলে ধরা হয়েছে। বাংলার ভূমিজীবী অনার্য ক্রীতদাসের সাথে লড়াই করে টিকে থাকার কথা বলা হয়েছে। কবিতায় হাজার বছরের সমগ্র বাঙালি জাতির সংগ্রামের ইতিহাস এবং যুদ্ধ করে টিকে থাকা ও বিজয় লাভের গাথা উচ্চারিত হয়েছে। কবি বাঙালি জাতির এমন সুদীর্ঘ ইতিহাস ও ঐতিহ্য সংগ্রামী চেতনায় প্রকাশ করেছেন কবিতায়। উদ্দীপকে এদেশের সুখ-সমৃদ্ধিতে ভরপুর ঐশ্বর্যময় সৌন্দর্যের পাশাপাশি শত্রু দ্বারা আক্রান্ত হওয়ার বিষয়টি প্রকাশ পেয়েছে। এই শত্রুদের কাছে বাংলার বীর সন্তানরা কখনো মাথা নত করেননি। তারা যুগ যুগ ধরে লড়াই করে বীরত্ব ও সাহসের পরিচয় দিয়েছেন। মানুষের মুক্তির জন্য জীবন বিসর্জন দিয়েছেন। 'আমি কিংবদন্তির কথা বলছি' কবিতাটি জাতির সংগ্রাম, গৌরব ও ঐতিহ্যের স্মারক। আবহমানকাল ধরে নির্যাতনের শিকার মুক্তিকামী মানুষদের এ কবিতায় পূর্বপুরুষ হিসেবে আখ্যায়িত করা হয়েছে। স্বাধীনতার জন্য মুক্তির জন্য তাঁরা হাজার বছর ধরে লড়াই করে গেছেন। তাই সাধারণ মানুষ পূর্বপুরুষদের সংগ্রামী ইতিহাসকে ধারণ করে এ মুক্তির পথে এগিয়ে যাবে, যা উদ্দীপকের মূলভাবেও ফুটে ওঠেছে। তাই বলা যায়, উদ্দীপকটি 'আমি কিংবদন্তির কথা বলছি' কবিতার মূলভাবকে ধারণ করে।"
        }
      ]
    },
    {
      "number": "8",
      "uddipok": "বিদেশ ফেরত রফিক গ্রামের উন্নয়নে নিরলসভাবে কাজ করে। এক পর্যায়ে সে চিন্তা করে গ্রামের মানুষকে আধুনিক শিক্ষায় শিক্ষিত করা দরকার। এই লক্ষ্যে গ্রামে একটি স্কুল প্রতিষ্ঠার উদ্যোগ গ্রহণ করে। কিন্তু কিছু প্রভাবশালী ব্যক্তির বিরোধিতার কারণে স্কুল প্রতিষ্ঠার উদ্যোগটি ভেস্তে যায়।",
      "tag": "MB 25",
      "sub_questions": [
        {
          "label": "ক",
          "question": "'লালসালু' উপন্যাসের ইংরেজি অনুবাদের নাম কী?",
          "explanation": "'লালসালু' উপন্যাসের ইংরেজি অনুবাদের নাম 'Tree without Roots'।"
        },
        {
          "label": "খ",
          "question": "\"ধান দিয়া কী হইব, মানুষের জান যদি না থাকে?\"-ব্যাখ্যা করো",
          "explanation": "প্রশ্নোক্ত উক্তিটিতে 'লালসালু' উপন্যাসের রহিমার মাতৃহৃদয় বিচলিত হয়ে ওঠার দিকটি প্রতিফলিত হয়েছে। মজিদের প্রথম স্ত্রী রহিমা তাকে ভক্তি ও শ্রদ্যা করে। কিন্তু মজিদ তার অল্পবয়সি দ্বিতীয় স্ত্রী জমিলার উপর নিজের প্রভাব বিস্তারের জন্য নানা কৌশল অবলম্বন করলেও সে অবাধ্য আচরণ করে। তাই জমিলাকে তার বাধ্য করতে ও শান্তি দিতে সে দুর্যোগপূর্ণ অন্ধকার রাতে তাকে মাজারে বেঁধে রেখে আসে। তখন রহিমা সন্তানসম জমিলার কথা ভেবে বিচলিত হয়ে ওঠে। জমিলার জন্য রহিমার মানসিক পরিবর্তন লক্ষ করে মজিদ। তাই সে শিলাবৃষ্টির প্রসঙ্গ তুলে এনে ধানের ক্ষতি হওয়ার কথা বলে। এ পরিস্থিতিতে স্বামীভত্ত্ব রহিমা প্রতিবাদী ভাষায় মজিদকে উদ্দেশ্য করে প্রশ্নোক্ত উক্তিটি করে। রহিমার এই উক্তির দ্বারা তার মাতৃহৃদয়ে কমবয়সি জমিলার জন্য শঙ্কা ও সন্তানবাৎসল্যের-মনোভাব প্রকাশ পেয়েছে।"
        },
        {
          "label": "গ",
          "question": "উদ্দীপকের রফিক 'লালসালু' উপন্যাসের কোন চরিত্রের প্রতিনিধিত্ব করে? আলোচনা করো।",
          "explanation": "উদ্দীপকের রফিক 'লালসালু' উপন্যাসের আক্কাস চরিত্রের প্রতিনিধিত্ব করে। 'লালসালু' উপন্যাসের অন্যতম চরিত্র আক্কাস। মহব্বতনগর গ্রামের মোদাব্বের মিঞার ছেলে আক্কাস। বিদেশে ছিল বহুদিন। করিমগঞ্জের স্কুলে পড়াশোনা করে। পাটের আড়তে চাকরি করে পয়সা জমায়। গ্রামবাসী যাতে শিক্ষার আলোয় আলোকিত হয়ে উঠতে পারে, তাই সে চায় গ্রামে একটি স্কুল প্রতিষ্ঠা করতে। স্কুল প্রতিষ্ঠার জন্য চাঁদা তোলার চেষ্টা - চালায় এবং একটা আবেদনপত্রও সে সরকারের কাছে পাঠায়। কিন্তু মজিদের কূটকৌশলে ও গ্রামের গণ্যমান্য ব্যক্তিবর্গের কারণে তা সম্ভব হয় না। উদ্দীপকে বিদেশফেরত রফিক গ্রামের উন্নয়নে নিরলসভাবে কাজ করে। একপর্যায়ে গ্রামের মানুষকে আধুনিক শিক্ষায় শিক্ষিত করে তুলতে গ্রামে একটি স্কুল প্রতিষ্ঠার উদ্যোগ নেয়। কিন্তু কিছু প্রভাবশালী ব্যক্তির বিরোধিতার কারণে রফিকের উদ্যোগটি ভেস্তে যায়। 'লালসালু' উপন্যাসের আক্কাসও একইভাবে গ্রামে স্কুল প্রতিষ্ঠার উদ্যোগ নিলে মজিদসহ গণ্যমান্য লোকজনের অসহযোগিতায় তা আর আলোর মুখ দেখেনি। তাই উদ্দীপকের রফিক 'লালসালু' উপন্যাসের আক্কাসকে প্রতিনিধিত্ব করে।"
        },
        {
          "label": "ঘ",
          "question": "“প্রভাবশালী ব্যক্তিদের নেতিবাচক মনোভাব সমাজের অগ্রযাত্র' থামিয়ে দেয়।\"-উদ্দীপক ও 'লালসালু' উপন্যাসের আলোকে বিশ্লেষণ করো।",
          "explanation": "উদ্দীপক ও 'লালসালু' উপন্যাসে প্রভাবশালীদের আচরণ বিবেচনায় আলোচ্য মন্তব্যটি যথার্থ। 'লালসালু' উপন্যাসে মহব্বতনগর গ্রামে মজিদ প্রবেশ করার পরে অশিক্ষার সাথে যুক্ত হয় ধর্মান্ধতা। এ দুইয়ে মিলে পুরো গ্রাম অন্ধকারাচ্ছন্ন হতে থাকে। এ অবস্থায় শিক্ষিত যুবক আক্কাস গ্রামে একটি স্কুল প্রতিষ্ঠা করার উদ্যোগ নেয়, যাতে গ্রামের লোকজন শিক্ষার আলোয় আলোকিত হয়। কিন্তু মজিদসহ গ্রামের গণ্যমান্য ব্যক্তিবর্গের হস্তক্ষেপে তার এ মহৎ উদ্যোগ ব্যর্থ হয়ে যায়। মজিদ গ্রামের সহজসরল মানুষগুলোকে শিক্ষিত হতে দিতে চায় না। কারণ গ্রামের মানুষ শিক্ষিত হলে তার প্রতারণা ধরা পড়ে যাবে। কৌশলে সে স্কুল প্রতিষ্ঠার উদ্যোগ বন্ধ করে মসজিদ প্রতিষ্ঠার বিষয়টি পাকা করে নেয়। উদ্দীপকের রফিক বিদেশ থেকে ফিরে এসে গ্রামের উন্নয়নে সচেষ্ট হয়। সে গ্রামের মানুষকে শিক্ষিত করে তুলতে গ্রামে একটি স্কুল প্রতিষ্ঠা করার সিদ্ধান্ত নেয়। কিন্তু গ্রামের প্রভাবশালী লোকজনের বিরোধিতার কারণে তার পরিকল্পনা ভেস্তে যায়। 'লালসালু' উপন্যাসের আক্কাসও 'একইরকম উদ্যোগ গ্রহণ করলে মজিদের প্ররোচনায় গণ্যমান্য ব্যক্তিবর্গ সেটি বাতিল করে দেয়। 'লালসালু' উপন্যাসের আক্কাস এবং উদ্দীপকের রফিক উভয়ই গ্রামের মানুষের উপকারার্থে স্কুল প্রতিষ্ঠার মতো শুভ উদ্যোগ নিলে তা আলোর মুখ দেখেনি। উভয়ক্ষেত্রেই তাদের সামনে প্রতিবন্ধকতা সৃষ্টি করেছেন গ্রামের প্রভাবশালী ও গণ্যমান্য ব্যক্তিবর্গ। মূলত তাঁরা নিজেদের স্বার্থে উভয়ের প্রচেষ্টা ব্যর্থ করে দেয়। তাই বলা যায় যে, 'লালসালু' উপন্যাস ও উদ্দীপকে প্রভাবশালী ব্যক্তিদের নেতিবাচক মনোভাব সমাজের অগ্রযাত্রা থামিয়ে দেয়।"
        }
      ]
    },
    {
      "number": "9",
      "uddipok": "ধর্মব্যবসায়ীরা আধ্যাত্মিক শক্তির অধিকারী হিসেবে নিজেদেরকে জাহির করে এবং সাধারণ মানুষের উপর প্রভাব বিস্তার করে। ফলে সমাজের প্রভাবশালী ব্যক্তিবর্গও তাদের অধীন হয়ে যায়। শোষণের সুবিধার্থে তারা ধর্মব্যবসায়ীদের সঙ্গে জোটবদ্ধ হয়।",
      "tag": "MB 25",
      "sub_questions": [
        {
          "label": "ক",
          "question": "'নিরাক পড়া' শব্দের অর্থ কী?",
          "explanation": "'নিরাক পড়া' শব্দের অর্থ বাতাসহীন নিস্তব্ধ গুমোট আবহাওয়া।"
        },
        {
          "label": "খ",
          "question": "\"গ্রামের লোকেরা যেন রহিমারই অন্য সংস্করণ।\"-ব্যাখ্যা করো।",
          "explanation": "মহব্বতনগরের লোকেরা মজিদের প্রথম স্ত্রী রহিমার মতোই দৈহিক শক্তিতে বলীয়ান, কিন্তু সহজসরল এবং মানসিকভাবে দুর্বল ও ভীতু প্রকৃতির, যা প্রশ্নোক্ত বাক্যটির মাধ্যমে বোঝানো হয়েছে। মজিদের প্রথম স্ত্রী রহিমা সহজসরল, ও সবল। কিন্তু স্বভাবে ভীরু ও কুসংস্কারে বিশ্বাসী। সে তার স্বামী ও মাজারকে ভয় পায় ও ভক্তি করে। মহব্বতনগরের মানুষগুলো কাজ করে আনন্দ পায়। সারা বছর খোদার কথা ভুলেই থাকে তারা। কেবল বর্ষণহীন খরার দিনে যখন জমিতে ফাটল ধরে তখন তারা খোদাকে স্মরণ করে। রহিমার মতোই সবল এবং রহিমার মতো অন্তরে ভয় লালন করে। রহিমার মতোই তারা মজিদকে ভয় পায় ও শ্রদ্ধা করে। এজন্যই প্রশ্নোক্ত কথাটি বলা হয়েছে।"
        },
        {
          "label": "গ",
          "question": "উদ্দীপকটি 'লালসালু' উপন্যাসের সাথে কীভাবে সাদৃশ্যপূর্ণ? আলোচনা করো।",
          "explanation": "মজিদ ও খালেক ব্যাপারীর কর্মকাণ্ডের দিক থেকে উদ্দীপকটি 'লালসালু' উপন্যাসের সাথে সাদৃশ্যপূর্ণ। 'লালসালু' উপন্যাসে মজিদ নাটকীয়ভাবে মহব্বতনগরে প্রবেশ করে। সে স্বপ্নে অলৌকিকভাবে নির্দেশ পেয়ে এখানে এসেছে বলে সবাইকে জানায়। কবর সাফ করে মাজার বানায়। মাজারের খাদেম বলে তাকেও গ্রামের অজ্ঞ লোকজন মেনে নেয়। রহস্যময় ও আধ্যাত্মিক শক্তির অধিকারী মনে করে তাকে ভয় পায়। খালেক ব্যাপারী গ্রামের প্রধানতম ব্যক্তি হওয়ায় তার সাথে মজিদের যোগসাজশ তৈরি হয়। তখন দেখা যায় উভয়ের সম্মিলিত শক্তির কাছে গ্রামের সকলে জিম্মি হয়ে যায়। কারণ দুজনই শোষক। উদ্দীপকে বলা হয়েছে, ধর্মব্যবসায়ীরা আধ্যাত্মিক শক্তির অধিকারী হিসেবে নিজেদেরকে জাহির করে এবং সাধারণ মানুষের উপর প্রভাব বিস্তার করে। ফলে সমাজের প্রভাবশালী ব্যক্তিবর্গও তাদের অধীন হয়ে যায়। শোষণের সুবিধার্থে তারা ধর্মব্যবসায়ীদের সঙ্গে জোটবদ্ধ হয়। 'লালসালু' উপন্যাসে মজিদ ও খালেক ব্যাপারীর মাঝে সাধারণ জনগণকে শোষণের সুবিধার্থে এই শক্তিশালী জোটবদ্ধতার বিষয়টি লক্ষ করা যায়। এসব দিক থেকেই উদ্দীপকটি আলোচ্য উপন্যাসের সাথে সাদৃশ্যপূর্ণ।"
        },
        {
          "label": "ঘ",
          "question": "\"ধর্মান্ধতাকে কাজে লাগিয়ে একটি শ্রেণি স্বার্থ হাসিল করে।\"-উদ্দীপক ও 'লালসালু' উপন্যাসের আলোকে মন্তব্যটি বিশ্লেষণ করো।",
          "explanation": "উদ্দীপকের প্রভাবশালী ব্যক্তিবর্গ ও 'লালসালু' উপন্যাসের মজিদ এর মতো প্রভাবশালীরা মানুষের ধর্মান্ধতা কাজে লাগিয়ে নিজেদের স্বার্থ হাসিল করে। 'লালসালু' উপন্যাসের মহব্বতনগরের মানুষ ধর্মান্ধ ও কুসংস্কারাচ্ছন্ন। মজিদ এই গ্রামে প্রবেশ করে। নিষ্ঠুর ও লোভী মজিদ মানুষের ধর্মান্ধতাকে কাজে লাগিয়ে নিজের আখের গোছায়। গ্রামবাসীদের ধর্ম বিশ্বাসের সুযোগ নিয়ে নিজের স্বার্থ হাসিল করে। প্রতারণার জাল বিস্তার করে শাসন ও শোষণের অধিকার প্রতিষ্ঠা করে। উদ্দীপকের আধ্যাত্মিক শক্তির অধিকারী দাবি করা ধর্মব্যবসায়ীদের সাথে প্রভাবশালীরা মিশে গিয়ে ধর্মান্ধ মানুষকে শাসন ও শোষণ করে। নিরক্ষর ও ধর্মান্ধ মানুষকে নিয়ন্ত্রণ করার জন্য ধর্মকে বেছে নেয়। প্রভাবশালীরাও ধর্মব্যবসায়ীদের সাথে জোট বেঁধে একযোগে স্বার্থ হাসিলের কাজে শামিল হয়।' 'লালসালু' উপন্যাসের খালেক ব্যাপারী মহব্বতনগর গ্রামের প্রভাবশালী ব্যক্তি। তার প্রত্যক্ষ সহযোগিতায় ধর্মব্যবসায়ী মজিদ প্রভাবশালী হয়ে ওঠে। তারা দুজনে মিলেই সহজসরল মানুষের ধর্মান্ধতাকে কাজে লাগিয়ে সাধারণ মানুষগুলোকে শাসন ও শোষণ করে। উদ্দীপকেও একই চিত্র বিদ্যমান। সমাজের প্রভাবশালীরা ধর্মব্যবসায়ীদের সাথে মিলেমিশে ধর্মান্ধ সাধারণ মানুষকে ধর্মের দোহাই দিয়ে শোষণ করে। তাই বলা যায়, প্রোক্ত মন্তব্যটি যথার্থ।"
        }
      ]
    },
    {
      "number": "10",
      "uddipok": "তৎকালীন বেশিরভাগ জমিদার ছিল অত্যাচারী, প্রজাপীড়ক। এদের মধ্যে ব্যতিক্রম ছিলেন রাজা কৃষ্ণচন্দ্র। তিনি ছিলেন প্রজাঅন্তঃপ্রাণ। কৃষ্ণচন্দ্র কোমল হৃদয়ের রাজা হলেও দেশের স্বাধীনতার প্রশ্নে ছিলেন আপসহীন।",
      "tag": "MB 25",
      "sub_questions": [
        {
          "label": "ক",
          "question": "\"Victory or death\" — কার সংলাপ?",
          "explanation": "'Victory or death' সংলাপটি ক্যাপ্টেন ক্লেটনের।"
        },
        {
          "label": "খ",
          "question": "\"ভীরু প্রতারকের দল চিরকালই পালায়।\"— ব্যাখ্যা করো।",
          "explanation": "সেনাদের ঐক্যবদ্ধ করে ইংরেজ ও তাদের দোসরদের বিরুদ্ধে লড়াইয়ে উদ্বুদ্ধ করতে গেলে অনেকে পালিয়ে যায়। তাদের পালানোর খবর শুনে নবাব প্রমোদ কথাটি বলেন। পলাশীর যুদ্ধে পরাজিত হয়ে নবাব সিরাজউদ্দৌলা রাজধানীতে ফিরে এসে পুনরায় সৈন্য সংগ্রহ করে ব্রিটিশদের বিরুদ্ধে লড়াইয়ের চেষ্টা করেন। কিন্তু দিনে দিনে দায়িত্বপ্রাপ্ত অনেকের পালানোর কথা ছড়িয়ে পড়ে। এ খবর নবাবের কাছে এলে হতাশাপ্রাপ্ত মানুষকে আশান্বিত করতে পলাতকদের কাপুরুষ আখ্যা দিয়ে তিনি প্রমোদ কথাটি বলেন।"
        },
        {
          "label": "গ",
          "question": "উদ্দীপকটি 'সিরাজউদ্দৌলা' নাটকের সাথে কীভাবে সাদৃশ্যপূর্ণ? আলোচনা করো।",
          "explanation": "শাসকের দেশপ্রেম ও প্রজাবৎসল গুণাবলি প্রকাশ পাওয়ার দিক থেকে উদ্দীপকটি 'সিরাজউদ্দৌলা' নাটকের সাথে সাদৃশ্যপূর্ণ। সিরাজউদ্দৌলা' নাটকের নবাব সিরাজউদ্দৌলা একজন দেশপ্রেমিক শাসক। দেশের স্বাধীনতা রক্ষায় তিনি জীবন দিতেও প্রস্তুত ছিলেন। কোমল হৃদয়ের অধিকারী হওয়ায় তাঁর বিরুদ্ধে তাঁরই প্রধান সেনাপতিসহ অনেকে ষড়যন্ত্র করছে জেনেও তাদেরকে কঠোর শাস্তি দিতে পারেননি। তাঁর প্রজাদের ইংরেজরা পীড়ন করলে তিনি মর্মাহত হন। তাদের নিরাপত্তা বিধান করতে পারেননি বলে নিজেকে দোষী সাব্যস্ত করেন। উদ্দীপকে সমকালীন জমিদারদের অত্যাচারী ও প্রজাপীড়ক চরিত্রের বিপরীতে প্রজাবৎসল জমিদার রাজা কৃষ্ণচন্দ্রের কথা বিশেষভাবে উল্লেখ করা হয়েছে। তিনি কোমল হৃদয়ের অধিকারী ছিলেন এবং দেশে স্বাধীনতার প্রশ্নে ছিলেন আপসহীন। 'সিরাজউদ্দৌলা' নাটকে নবাব সিরাজউদ্দৌলাকেও দেখা যায় একইরকম চরিত্রের অধিকারী হিসেবে। একদিকে তিনি প্রজাবৎসল অন্যদিকে ব্যক্তিগত শত্রুতা থাকলেও দেশের স্বাধীনতা প্রশ্নে সবাইকে ঐক্যবদ্ধ রাখতে সদা তৎপর ছিলেন। এসব দিক থেকেই উদ্দীপকটি 'সিরাজউদ্দৌলা' নাটকের সাথে সাদৃশ্যপূর্ণ।"
        },
        {
          "label": "ঘ",
          "question": "\"স্বাধীনতার প্রশ্নে আপসহীন\" — কথাটির আলোকে উদ্দীপক ও 'সিরাজউদ্দৌলা' নাটক বিশ্লেষণ করো।",
          "explanation": "স্বদেশের স্বাধীনতা রক্ষায় রাজা কৃষ্ণচন্দ্র ও নবাব সিরাজউদ্দৌলার দৃঢ় অবস্থান বিবেচনায় প্রশ্নোক্ত মন্তব্যটি যথার্থ। 'সিরাজউদ্দৌলা' নাটকে ইংরেজ বেনিয়া ও নবাবের প্রধান সেনাপতি মিরজাফরসহ অনেকেই নবাবের বিরুদ্ধে গোপন ষড়যন্ত্রে লিপ্ত হয়। তিনি সবকিছু জেনেও দেশের স্বাধীনতা ও সার্বভৌমত্ব টিকিয়ে রাখতে তাদেরকে ক্ষমা করে দেন। উদ্দীপকে সমকালীন জমিদারগণের মধ্যে তুলনামূলক উদার ও প্রজাবৎসল রাজা কৃষ্ণচন্দ্রের কথা বর্ণিত হয়েছে। অন্য জমিদারগণ অত্যাচারী ও প্রজাপীড়ক হলেও তিনি ছিলেন কোমল হৃদয়ের মানুষ। দেশের স্বাধীনতা প্রশ্নে তিনি আপসহীন ছিলেন। 'সিরাজউদ্দৌলা' নাটকে নবাব সিরাজউদ্দৌলাও একইরকম কোমল হৃদয়ের শাসক এবং স্বাধীনতা ও সার্বভৌমত্ব রক্ষা করতে তিনি শেষ পর্যন্ত সবাইকে ঐক্যবদ্ধ করার চেষ্টা করেন। উদ্দীপকের রাজা কৃষ্ণচন্দ্র যেমন প্রজাবৎসল ও কোমল হৃদয়ের অধিকারী, তেমনই 'সিরাজউদ্দৌলা' নাটকে সিরাজউদ্দৌলাও একই রকম মনোভাবের অধিকারী। কিন্তু দেশের স্বাধীনতার প্রশ্নে তারা আপসহীন। দেশ রক্ষা করতে আলোচ্য নাটকের প্রজাদের নবাব উদ্বুদ্ধ করেন স্বদেশপ্রেমের চেতনায়। কেননা, তাঁর কাছে দেশ সবার আগে। তাই বলা যায় যে, রাজা কৃষ্ণচন্দ্র ও নবাব সিরাজউদ্দৌলা উভয়েই দেশের স্বাধীনতার প্রশ্নে আপসহীন উক্তিটি যথার্থ।"
        }
      ]
    },
    {
      "number": "11",
      "uddipok": "অঢেল সম্পত্তির মালিক রহমান সাহেব বিশ্বাস করে তার জমিজমা দেখাশুনার ভার দেন সেলিম মিয়াকে। রহমান সাহেব একদিন দেখেন তার সম্পত্তি সেলিম মিয়ার নামে হয়ে গেছে। এতদিন তিনি ভুল মানুষকে বিশ্বাস করেছেন। বিশ্বাস করা ভালো কিন্তু অন্ধবিশ্বাস কখনো কখনো মানুষকে পথে বসিয়ে দেয়।",
      "tag": "MB 25",
      "sub_questions": [
        {
          "label": "ক",
          "question": "সিরাজউদ্দৌলার স্ত্রীর নাম কী?",
          "explanation": "সিরাজউদ্দৌলার স্ত্রীর নাম লুৎফুন্নেসা।"
        },
        {
          "label": "খ",
          "question": "\"আমার সারা অস্তিত্ব জুড়ে কেবল যেন দেয়ালের ভিড়।\"— উক্তিটি ব্যাখ্যা করো।",
          "explanation": "আলোচ্য উক্তিটিতে নবাব সিরাজউদ্দৌলার চরম অসহায়ত্ব প্রকাশিত হয়েছে। শাসন ক্ষমতায় বসার শুরু থেকেই নবাব সিরাজউদ্দৌলা নানাবিধ বাধা ও ষড়যন্ত্রের মুখোমুখি হয়েছেন। স্বীয় খালা ঘসেটি বেগম থেকে শুরু করে প্রধান সেনাপতি মিরজাফরসহ অমাত্যগণ তাঁর সাথে বেইমানি করেন। ইংরেজ বাহিনীর সাথেও তারা সখ্য গড়ে তোলে। এরকম 'পরিস্থিতিতে যেদিকেই তিনি তাকান সেদিকেই দেওয়ালের মতো প্রতিবন্ধকতা দেখতে পান। তাই নবাব 'আমার সারা অস্তিত্ব জুড়ে কেবল যেন দেয়ালের ভিড়'- কথাটি বলেছেন।"
        },
        {
          "label": "গ",
          "question": "উদ্দীপকের সেলিম মিয়া 'সিরাজউদ্দৌলা' নাটকের কোন চরিত্রের সাথে সাদৃশ্যপূর্ণ? আলোচনা করো।",
          "explanation": "উদ্দীপকের সেলিম মিয়া 'সিরাজউদ্দৌলা' নাটকের মিরজাফর চরিত্রের সাথে সাদৃশ্যপূর্ণ। 'সিরাজউদ্দৌলা' নাটকে নবাব সিরাজউদ্দৌলা এক প্রজাহিতৈষী শাসক ছিলেন। মিরজাফর রাজ্যের গুরুত্বপূর্ণ পদে অধিষ্ঠিত হয় অথচ সিরাজউদ্দৌলা মসনদে আসীন হওয়ার পর থেকেই মিরজাফর তা মেনে নিতে পারেনি। সে ষড়যন্ত্রকারীদের সঙ্গে যোগ দেয়। নবাবের আস্থা নিয়ে সে সেনাপতির দায়িত্বে থাকা সত্ত্বেও পলাশির প্রান্তরে যুদ্ধের নেতৃত্ব না দিয়ে মূর্তির মতো দাঁড়িয়ে থাকে। নবাবের পরাজয় ঘটলে সে মসনদে বসে। উদ্দীপকের অঢেল সম্পত্তির মালিক রহমান সাহেব সেলিম মিয়াকে বিশ্বাস করে তিনি তার জমিজমা দেখাশোনার ভার দেন। সেলিম বিশ্বাসঘাতকতা করে রহমান সাহেবের সম্পত্তি নিজের করে নেয়। রহমান সাহেবের বুঝতে পারলেন তিনি ভুল মানুষকে বিশ্বাস করেছেন। 'সিরাজউদ্দৌলা' নাটকেও মিরজাফরকে বিশ্বাস করেছিলেন নবাব সিরাজউদ্দৌলা। মিরজাফর নবাবের সাথে বিশ্বাসঘাতকতা করে। তাই বিশ্বাসঘাতকতার দিক থেকে উদ্দীপকের সেলিম মিয়া 'সিরাজউদ্দৌলা' নাটকের মিরজাফর চরিত্রের সঙ্গে সাদৃশ্যপূর্ণ।"
        },
        {
          "label": "ঘ",
          "question": "\"অন্ধবিশ্বাস মানুষকে কখনো কখনো পথে বসিয়ে দেয়।\" — উদ্দীপক ও 'সিরাজউদ্দৌলা' নাটকের আলোকে মন্তব্যটির যথার্থতা বিচার করো।",
          "explanation": "বিশ্বাস করা ভালো, কিন্তু অন্ধবিশ্বাস কখনো কখনো মানুষের সর্বনাশ করে ফেলে- উদ্দীপকের এই বক্তব্য 'সিরাজউদ্দৌলা' নাটকেও প্রতিফলিত হয়েছে। 'সিরাজউদ্দৌলা' নাটকে নবাব সিরাজউদ্দৌলা একজন দেশপ্রেমিক শাসক। তিনি স্বার্থান্বেষী ইংরেজ বেনিয়াদের প্রথম থেকেই মোকাবিলা করে আসছিলেন। কিন্তু নবাবের সেনাপতি মিরজাফরসহ প্রধান অমাত্যবর্গ ক্ষমতার লোভে আস্থাভাজন সেজে নবাবের বিরুদ্ধে ষড়যন্ত্রে লিপ্ত ছিল। নবাব তাদেরকে শেষ পর্যন্ত বিশ্বাস করেছিলেন। তাঁর বিশ্বাস ছিল দেশের প্রশ্নে তারা ঐক্যবদ্ধ হতে পারবে। এই বিশ্বাসই তাঁর জন্য কাল হয়ে দাঁড়ায়। পলাশির প্রান্তরে সেনাপতির বিশ্বাসঘাতকতার জন্য নবাব তাঁর বিশাল বাহিনী থাকা সত্ত্বেও পরাজয় বরণ করেন। উদ্দীপকের রহমান সাহেব অন্ধভাবে বিশ্বাস করে তার জমিজমা দেখাশোনার দায়িত্ব দিয়েছিলেন সেলিম মিয়াকে। রহমান সাহেব একদিন দেখতে পেলেন, তার সম্পত্তি সেলিম মিয়ার নামে হয়ে গেছে। তিনি বুঝতে পারলেন, এতদিন ভুল মানুষকে বিশ্বাস করেছেন। সেলিম মিয়া বিশ্বাসের মর্যাদা না রেখে লোভী হয়ে উঠেছে এবং ষড়যন্ত্রে লিপ্ত হয়েছে। 'সিরাজউদ্দৌলা' নাটক এবং উদ্দীপকের বিষয়বস্তু মূল্যায়ন করলে দেখা যায়, মিরজাফর ও সেলিম মিয়া উভয়েই লোভের বশবর্তী হয়ে বিবেক বিসর্জন দিয়ে চরম বিশ্বাসঘাতকতার পরিচয় দিয়েছে। নবাব ও রহমান সাহেব উভয়েই অন্ধবিশ্বাস করে ক্ষতিগ্রস্ত হয়েছেন। তাই উদ্দীপকের মন্তব্যটিই প্রণিধানযোগ্য যে, বিশ্বাস করা ভালো কিন্তু অন্ধবিশ্বাস কখনো কখনো মানুষের সর্বনাশ করে ফেলে।"
        }
      ]
    }
  ]
}