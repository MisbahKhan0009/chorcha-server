{
  "title": "রাজউক উত্তরা ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "মেয়ের বিয়ে নিয়ে সবুর সাহেবের উদবেগ ও দুশ্চিন্তার শেষ নেই। এই সমাজ এখনো কালো কিংবা শ্যামলা মেয়েদের পছন্দ করতে চায় না। সাবেরার গায়ের রং যথেষ্ট শ্যামলা হওয়ার কারণে এই নিয়ে পরপর চারবার পাত্রপক্ষ সম্বন্ধ ভেঙে দেয়। তাই সাবেরা এখন সিদ্ধান্ত বদলে পরহিতব্রতে জীবন কাটাবে বলে সিদ্ধান্ত নেয়।",
      "tag": "RUMC 23",
      "sub_questions": [
        {
          "label": "ক",
          "question": "",
          "explanation": "অনুপমকে মাকাল ফল বলে বিদ্রুপ করা হয়েছে।"
        },
        {
          "label": "খ",
          "question": "",
          "explanation": "অনুপম কল্যাণীর কাছাকাছি থাকা বোঝাতে প্রশ্নোক্ত কথাটি বলেছে। 'অপরিচিতা' গল্পে কানপুরে পৌছে কল্যাণীর পরিচয় জানতে পেরে অনুপমের হৃদয় কল্যাণীর চিন্তায় আচ্ছন্ন হয়। সে কল্যাণীকে বিয়ে করতে চাইলেও কল্যাণী রাজি হয় না। ফলে কল্যাণীর কাছাকাছি থাকার জন্য সে কানপুরেই বসবাস করতে শুরু করে। এসময় সুযোগ পেলেই সে কল্যাণীর কাজে সাহায্য করে। কল্যাণীর আশপাশে থাকার সুযোগটুকুকেই সে পরম পাওয়া। মনে করে প্রশ্নোক্ত কথাটি বলেছেন।"
        },
        {
          "label": "গ",
          "question": "",
          "explanation": "উদ্দীপকের সাবেরার সাথে 'অপরিচিতা' গল্পের কল্যাণীর পরহিতব্রতে জীবন কাটানোর সিদ্ধান্তে সাদৃশ্য রয়েছে; তবে পরিস্থিতিগত ভিন্নতা রয়েছে তাদের মধ্যে। 'অপরিচিতা' গল্পে গল্পকথক অনুপমের জবানিতে কল্যাণীর সাথে তার বিয়ে ভেঙে যাওয়ার কথা বর্ণিত হয়েছে। গল্পে অনুপমের ব্যক্তিত্বহীনতা এবং অনুপমের মামার লোভী মানসিকতার কারণে কল্যাণীর বিয়ে ভেঙে যায়। কল্যাণীও তার দৃঢ় ব্যক্তিত্বের কারণে আর বিয়ে করবে না বলে সিদ্ধান্ত নেয়। সে দেশের সেবায় আপনিয়োগ করে। উদ্দীপকের সাবেরার গায়ের রং কালো বলে। একে একে চারবার পাত্রপক্ষ বিয়ে ভেঙে দেয়। ফলে সাবেরা বিয়ে ও সংসার সম্বন্দ্বে অনাগ্রহী হয়ে পড়ে এবং পরহিতব্রতে জীবন কাটানোর সিদ্ধান্ত নেয়। 'অপরিচিতা' গল্পে কল্যাণীর মাঝে পরহিতব্রতী হওয়ার বিষয়টি লক্ষ করা যায়। তার অবশ্য চারবার নয়, একবারই বিয়ে ভেঙে যায়। সেক্ষেত্রে পাত্রপক্ষ নয়, বরং কল্যাণীর বাবাই পাত্রপক্ষের আচরণে সংক্ষুব্ধ হয়ে বিয়ে ভেঙে দেন। ফলে কল্যাণী দেশ ও মানুষের সেবায় আত্মনিয়োগের সিদ্ধান্ত নেয় আর এসব ক্ষেত্রে উদ্দীপকের সাবেরার সাথে 'অপরিচিতা' গল্পের কল্যাণীর মিল ও অমিল উভয়ই পরিলক্ষিত হয়।"
        },
        {
          "label": "ঘ",
          "question": "",
          "explanation": "উদ্দীপকে শুধু পরহিতব্রতী হওয়ার সিদ্ধান্ত ছাড়া আর কোনোদিক ফুটে ওঠেনি বিধায় 'অপরিচিতা' গল্পের মূল বক্তব্য আংশিক প্রতিফলিত হয়েছে। অপরিচিতা' গল্পে বিয়ে ভেঙে যাওয়ায় কল্যাণীর মানস পরিবর্তনের কথা বর্ণিত হয়েছে। পাত্রপক্ষের হীন আচরণে সংক্ষুব্ধ হয়ে তার বাবা শম্ভুনাথ সেন বিয়ে ভেঙে দেন। ফলে কল্যাণী সংসারে অনাগ্রহী হয়ে দেশসেবাকে ব্রত হিসেবে নেয়। এ গল্পে মেয়েপক্ষের এমন ঋজু আচরণ দেখানো হয়েছে, যা আমাদের সমাজে খুব একটা দেখা যায় না। ব্যক্তিত্বের যথার্থ স্ফুরণ ঘটেছে কল্যাণী ও তার বাবার মাঝে এবং তা অনেকটা মেরুদণ্ডহীন অনুপমকেও প্রভাবিত করেছে। উদ্দীপকে কালো বা শ্যামবর্ণের হওয়ায় সাবেরার বিয়ে না হওয়া বা বিয়ে হতে গিয়েও পাত্রপক্ষ কর্তৃক তা ভেঙে দেওয়ার বিষয়টি ফুটে উঠেছে। সমাজের এরকম নীচ মানসিকতা সাবেরাকে বিয়ে ও সংসার সম্পর্কে বিতৃষ্ণ করে তোলে। ফলে সে পরহিতব্রতী হওয়ার সিদ্ধান্ত নেয়। বিয়ে ভেঙে যাওয়ার পর সংসারী হওয়ার ইচ্ছা ত্যাগ করে পরহিতব্রতী হওয়ার বিষয়টি 'অপরিচিতা' গল্পের কল্যাণীর মাঝেও লক্ষ করা যায়। উদ্দীপকের সাবেরা এবং 'অপরিচিতা' গল্পের কল্যাণীর সংসারী হওয়ার চিন্তা ত্যাগ করে দেশ ও দশের সেবায় ব্রতী হওয়ার সিদ্ধান্তে সাদৃশ্য থাকলেও গল্পে বেশকিছু বিষয় গুরুত্ব পেয়েছে। পাত্রীপক্ষের ঋজু অবস্থান, ব্যক্তিত্বের পরিচয়ে মুগ্ধ হয়ে পুনরায় বিয়ের আয়োজন এবং যথারীতি তা নাকচ হওয়া, কল্যাণীর ব্যক্তিত্বের প্রভায় অনুপমের ব্যক্তিত্বের বিকাশ ইত্যাদি বিষয় উদ্দীপকে অনুপস্থিত। তাই বলা যায় যে, উদ্দীপকে 'অপরিচিতা' গল্পের মূল বক্তব্য আংশিক প্রতিফলিত হয়েছে।"
        }
      ]
    },
    {
      "number": "2",
      "uddipok": "উচ্চশিক্ষার্থে বিদেশ গিয়ে রাফসান এক বিদেশিনীকে বিয়ে করে পরিবারের অমতে। ফলে পরিবার থেকে এক প্রকার তাকে ত্যাজ্যই করা হয়। অনেক বছর পরে পরিবার কিছুটা নমনীয় হলে রাফসান স্ত্রীকে নিয়ে দেশে ফেরে। ফিরেই করোনায় আক্রান্ত হয়ে মরণাপন্ন হয়ে পড়ে। তার স্ত্রী সেই সময় যেভাবে তাকে সেবা-শুশ্রুষা করে ভালো করে তোলে তাতে পরিবারের সবাই মুগ্ধ হয় এবং অবশেষে ভিনদেশি বধূকে আপন করে নেন।",
      "tag": "RUMC 23",
      "sub_questions": [
        {
          "label": "ক",
          "question": "",
          "explanation": "মৃত্যুঞ্জয়ের পোড়োবাড়িতে প্রাচীরের বালাই নেই।"
        },
        {
          "label": "খ",
          "question": "",
          "explanation": "'গ্রামটা এবার রসাতলে গেল'- একথা মৃত্যুঞ্জয়ের খুড়া মৃত্যুঞ্জয়- বিলাসীর পরিণয় মেনে নিতে পারেননি বলে বলেছেন। 'বিলাসী' গল্পে বর্ণপ্রথায় আচ্ছন্ন বাঙালি সমাজের কথা বর্ণিত হয়েছে। মানুষ নয় বর্ণভেদই তাদের কাছে বেশি গুরুত্বপূর্ণ। মৃত্যুঞ্জয় কায়স্থের ছেলে হয়ে বিলাসীকে ভালোবেসে বিয়ে করেছে, এটি সমাজ কোনোভাবেই মেনে নিতে পারেনি। সাপুড়ের মেয়েকে বিয়ে এবং তার হাতে অন্নগ্রহণ তাই মৃত্যুঞ্জয়ের জন্য মহাপাপ বলে বিবেচিত হয়। বিশেষত মৃত্যুঞ্জয়ের খুড়া এ বিষয়ে তীব্রকণ্ঠ। তিনি এতে সামাজিক রীতিনীতি ধ্বংস হওয়ার আলামত দেখে এহেন মন্তব্য করেছেন।"
        },
        {
          "label": "গ",
          "question": "",
          "explanation": "জাউদ্দীপকের ভিনদেশি বধূ ও 'বিলাসী' গল্পের বিলাসী স্বামীসেবা ও স্বামীর প্রতি অকৃত্রিম ভালোবাসা প্রকাশের দিক থেকে সাদৃশ্যপূর্ণ। 'বিলাসী' গল্পে সাপুড়ের মেয়ে বিলাসীর সাথে উচ্চবর্ণের ছেলে মৃত্যুঞ্জয় প্রণয় ও পরিণয়ে আবদ্ধ হয়। বিশেষত মৃত্যুঞ্জয়ের অসুস্থতায় বিলাসীর সেবা মৃত্যুঞ্জয়কে তথাকথিত সামাজিক ও ধর্মীয় বিধি-নিষেধ ভাঙতে উদ্বুদ্ধ করেছে। সমাজ বিষয়টি মেনে নিতে পারেনি এবং বিলাসীর সাথে মৃত্যুঞ্জয়ের খুড়ার নেতৃত্বে চরম অসৌজন্যমূলক আচরণ করেছে। কিন্তু বিলাসী-মৃত্যুঞ্জয়কে আলাদা করা সম্ভব হয়নি। উদ্দীপকে উচ্চশিক্ষার্থে বিদেশ যাওয়া রাফসান কর্তৃক এক বিদেশিনিকে বিয়ে করার বিষয়টি বর্ণিত হয়েছে। পরিবারের অমতে বিয়ে করায় • রাফসানের পরিবার তা মানতে পারেনি। অবশ্য পরবর্তী সময়ে করোনায় আক্রান্ত রাফসানের সেবা-শুশ্রুষা করে সুস্থ করার ক্ষেত্রে বিশেষ ভূমিকা পালন করায় বিদেশিনি বধূকে সবাই মেনে নেয়। 'বিলাসী' গল্পে মৃত্যুঞ্জয়- বিলাসীর প্রণয় ও পরিণয় একইভাবে মৃত্যুঞ্জয়ের খুড়া ও সমাজ মেনে নেয়নি। বিলাসীর সেবা-শুশ্রুষা বা ভালোবাসার কোনো মূল্যই দেয়নি তারা। তবে মৃত্যুঞ্জয় ঠিকই সবকিছু স্বীকার করে বিলাসীর সাথে সংসার করেছে।"
        },
        {
          "label": "ঘ",
          "question": "",
          "explanation": "বিদেশিনি বধূকে মেনে নিতে না পারার মনোভাব প্রকাশ করা রাফসানের পরিবারের আচরণে আলোচ্য মন্তব্যটি যথার্থ বলা যায়। 'বিলাসী' গল্পে উনিশ শতকের বর্ণাশ্রিত সমাজব্যবস্থার করুণ চিত্র ফুটে উঠেছে। শুধু বর্ণভেদের কারণে মানুষের ওপর নেমে আসা খড়গ কী নিদারুণ হতে পারে তার প্রকৃষ্ট উদাহরণ বিলাসী-মৃত্যুঞ্জয়ের করুণ পরিণতি। সাপুড়ের মেয়ে বিলাসীর সাথে কায়স্থের ছেলে মৃত্যুঞ্জয়ের প্রণয় ও পরিণয় সমাজ মেনে নেয়নি; উপরন্তু তাদের ওপর চড়াও হয়েছে। মৃত্যুঞ্জয়ের খুড়ার নেতৃত্বে সামাজিক অত্যাচার-নির্যাতনের শিকার হয় তারা। উদ্দীপকে উচ্চ শিক্ষার্থে বিদেশ যাওয়া রাফসান কর্তৃক এক বিদেশিনিকে বিয়ে করা নিয়ে জটিলতা সৃষ্টির কথা বর্ণিত হয়েছে। পরিবারের অমতে বিদেশিনিকে বিয়ে করার বিষয়টি রাফসানের পরিবার মানতে পারেনি। পরে তারা কিছুটা নমনীয় হলে সে স্ত্রীকে নিয়ে দেশে আসে। করোনায় আক্রান্ত রাফসানকে সেবা-শুশ্রুষা করে ভালো করে তুললে পরিবারের সবাই বিদেশিনি বধূকে মেনে নেয়। উদ্দীপকের ভিন্ন জাতির নারী- পুরুষের বিয়ে মেনে না নেওয়ার বিষয়টি 'বিলাসী' গল্পেও ফুটে উঠেছে মৃত্যুঞ্জয়-বিলাসীর সাথে মৃত্যুঞ্জয়ের খুড়া ও সমাজের আচরণে। উদ্দীপকে রাফসানের পরিবার যেমন ভিনদেশী মেয়েকে মানতে পারেনি, তেমনি 'বিলাসী' গল্পেও নিচুজাতের বিলাসীর সাথে উঁচু জাতের মৃত্যুঞ্জয়ের সম্পর্ক মেনে নেয়নি। উভয় স্থানেই পাত্র-পাত্রী উভয়ের মাঝে মানবীয় প্রণয় ও ভালোবাসার পরিচয় মিললেও পরিবার বা সমাজ তা মানতে চায়নি। তাই বলা যায় যে, উদ্দীপকে 'বিলাসী' গল্পের তৎকালীন সমাজব্যবস্থার প্রতিফলন ঘটেছে।"
        }
      ]
    },
    {
      "number": "3",
      "uddipok": "দুই হাজার কিলোমিটার দূরত্বের দুটি দেশকে জোর করে এক করতে চাওয়া শাসকগোষ্ঠী পূর্বপ কিস্তানের প্রতি সেরকম কোনো দায়িত্বই নেয়নি। উপরন্ত জোর করে উর্দুকে রাষ্ট্রভাষা হিসেবে চাপিয়ে দেওয়ার হীন ষড়যন্ত্র করে। বাংলার দামাল ছেলেরা তা প্রতিহত করতে বিন্দুমাত্র দেরি করেনি। ভাষার জন্য বুক পেতে দেয় বন্দুকের নলের সামনে।",
      "tag": "RUMC 23",
      "sub_questions": [
        {
          "label": "ক",
          "question": "",
          "explanation": "'বায়ান্নর দিনগুলো' রচনায় ডেপুটি জেলারের নাম মোখলেসুর রহমান।"
        },
        {
          "label": "খ",
          "question": "",
          "explanation": "পাকিস্তান সরকার ভাষা আন্দোলনকারীদের গ্রেফতার করার পরিবর্তে গুলি করে হত্যার অপকৌশল গ্রহণ প্রসঙ্গে লেখক প্রশ্নোক্ত কথাটি বলেছিলেন ১৯৫২ সালে বাংলাকে রাষ্ট্রভাষা করার দাবিতে রাজপথে নামে পূর্ব পাকিস্তানের ছাত্র-জনতা। ২১শে ফেব্রুয়ারি ঢাকা বিশ্ববিদ্যালয় এলাকায় ১৪৪ ধারা ভঙ্গ করে আন্দোলনকারীরা প্রতিবাদ-মিছিল বের করে। পাকিস্তানি শাসকগোষ্ঠীর নির্দেশে পুলিশ আন্দোলনকারীদের ওপর নির্বিচারে গুলি চালায়। বাঙালির অধিকার আদায়ের সংগ্রামকে প্রতিহত করতে এমন ঘৃণ্য অপকৌশল গ্রহণ করলে শাসকগোষ্ঠীর প্রতি এদেশের মানুষের ঘৃণা বাড়তে থাকে। এরকম প্রেক্ষাপটে 'বায়ান্নর দিনগুলো’ রচনার লেখক শেখ মুজিবুর রহমান মনে করেন, পাকিস্তান সরকারের এ ধরনের অপকৌশলই তাদের পতন ত্বরান্বিত করবে।"
        },
        {
          "label": "গ",
          "question": "",
          "explanation": "উদ্দীপকে কেবল ভাষা আন্দোলনের প্রেক্ষাপট ফুটে উঠেছে, যা 'বায়ান্নর দিনগুলো' রচনার সমগ্রভাব প্রকাশ করে না। 'বায়ান্নর দিনগুলো' রচনায় ১৯৫২ সালে বঙ্গবন্ধুর জেল জীবন ও জেল থেকে মুক্তি লাভের স্মৃতি বিবৃত হয়েছে। তৎকালীন পাকিস্তানি শাসকগোষ্ঠীর অপশাসন ও বিনাবিচারে বছরের পর বছর রাজবন্দিদের কারাগারে আটকে রাখার প্রতিবাদে তিনি অনশন ধর্মঘট করেন। এছাড়া এখানে ফুটে উঠেছে লেখকের ব্যক্তিজীবনের নানাদিক। স্মৃতিচরণে বিশেষভাবে বর্ণিত হয়েছে ভাষা আন্দোলনের নানাদিক। উদ্দীপকে বাঙালির ভাষা আন্দোলনের প্রেক্ষাপট বর্ণিত হয়েছে। বর্ণনামতে, দুই হাজার কিলোমিটার দূরত্বের দুটি দেশকে জোর করে এক করতে চাওয়া শাসকগোষ্ঠী পূর্বপাকিস্তানের প্রতি কোনো দায়িত্ব পালন তো করেইনি, উপরন্তু জোর করে উর্দুকে রাষ্ট্রভাষা হিসেবে চাপিয়ে দেওয়ার হীন ষড়যন্ত্র করে। বাংলার দামাল ছেলেরা তা প্রতিহত করতে বুক পেতে দেয় বন্দুকের নলের সামনে। 'বায়ান্নর দিনগুলো' রচনায়ও ভাষা আন্দোলনের একইরকম বর্ণনা পাওয়া যায়। কিন্তু আলোচ্য রচনায় ভাষা আন্দোলনের কথা ছাড়াও লেখকের ব্যক্তিজীবন, জেলখানার নানা ঘটনা, অনশন, পরিবার, রাজনৈতিক নানাদিক উঠে এসেছে, যা। উদ্দীপকে নেই। সুতরাং প্রশ্নোক্ত মন্তব্যটি যথার্থ।"
        },
        {
          "label": "ঘ",
          "question": "",
          "explanation": "সংগ্রামী চেতনা প্রকাশিত হওয়ায় বলা যায় যে, উদ্দীপক ও 'বায়ান্নর দিনগুলো' একই সূত্রে গাঁথা। 'বায়ান্নর দিনগুলো' রচনায় বঙ্গবন্ধুর দেশের জন্য আত্মত্যাগ ও সংগ্রামী মানসিকতা ফুটে উঠেছে। যৌবনের অধিকাংশ সময় তাকে অন্যায়ের প্রতিবাদ করায় জেলে থাকতে হয়েছে। কিন্তু তারপরেও জনগণ অন্তপ্রাণ এ মানুষটি ছিলেন আপসহীন ও নির্ভীক। এ রচনায় তাঁর স্মৃতিচারণে বিশেষভাবে বর্ণিত হয়েছে ঢাকায় ২১শে ফেব্রুয়ারি ছাত্র-জনতার মিছিলে গুলির খবর। উদ্দীপকে বলা হয়েছে, দুই হাজার কিলোমিটার দূরত্বের দুটি দেশকে জোর করে এক করতে চাওয়া শাসকগোষ্ঠী পূর্বপাকিস্তানের প্রতি কোনো দায়িত্বপালন তো করেইনি, উপরন্তু জোর করে উর্দুকে রাষ্ট্রভাষা হিসেবে চাপিয়ে দিতে সচেষ্ট হয়। বাংলার দামাল ছেলেরা তা প্রতিহত করতে গিয়ে ভাষার জন্য বুক পেতে দেয় বন্দুকের নলের সামনে। 'বায়ান্নর দিনগুলো' রচনায় ঐতিহাসিক ভাষা আন্দোলনের স্বরূপ তুলে ধরা হয়েছে। আলোচ্য রচনায় লেখকের ব্যক্তিগত অনেক বিষয় উঠে এলেও উদ্দীপকে ফুটেওঠা ভাষা আন্দোলনের বিষয়টি বিশেষভাবে প্রাধান্য পেয়েছে। উভয় জায়গায় যে দিকটি প্রধান নিয়ামক হিসেবে ফুটে উঠেছে - তা হলো বাঙালির সংগ্রামী চেতনা। সেই বিবেচনায় বলা যায় উদ্দীপক ও - 'বায়ান্নর দিনগুলো' একই সূত্রে গাঁথা।"
        }
      ]
    },
    {
      "number": "4",
      "uddipok": "বাংলাদেশের মুক্তিযুদ্ধ শুরু হলে পাড়াতলির স্থানীয় স্কুলের প্রধান শিক্ষক পাকিস্তানি বাহিনীর সঙ্গে হাত মেলান। স্কুল ঘরটি পাকিস্তানি হানাদার বাহিনীর ক্যাম্পে পরিণত হয়। সহকর্মীদের তিনি নানাভাবে তটস্থ করে রাখেন। নানাভাবে পরামর্শ ও সহযোগিতার মধ্য দিয়ে তিনি পাকিস্তানি বাহিনীর বাঙালি নিধন ও দমন কাজে সহায়তা করেন।",
      "tag": "RUMC 23",
      "sub_questions": [
        {
          "label": "ক",
          "question": "",
          "explanation": "কপ্রিনসিপ্যালের পিয়নের নাম ইসহাক মিয়া।"
        },
        {
          "label": "খ",
          "question": "",
          "explanation": "প্রশ্নোক্ত মন্তব্যটিতে ভাষাশহিদদের স্মরণে নির্মিত শহিদ মিনার সম্পর্কে পাকিস্তানিদের দোসর প্রিনসিপ্যালের নেতিবাচক দৃষ্টিভঙ্গি প্রকাশ পেয়েছে। 'রেইনকোট' গল্পে বর্ণিত প্রিনসিপ্যাল কট্টর পাকিস্তানপন্থি। শিক্ষিত বাঙালি হওয়া সত্ত্বেও তিনি বাঙালি জাতীয়তাবাদের বিরোধিতা করেন। বাঙালির স্বাধীনতার পথ রুদ্ধ করতে তিনি পাকিস্তানি বাহিনীকে নানারকম পরামর্শ দেন। এরই অংশ হিসেবে, তিনি পাকিস্তানি বাহিনীকে দেশের সকল শহিদ মিনার ভেঙে ফেলার পরামর্শ দেন। তাঁর মতে, শহিদ মিনার মুক্তিযোদ্ধাদের পাকিস্তানি বাহিনীর বিরুদ্ধে যুদ্ধ করতে উজ্জীবিত করে। তাই এগুলো পাকিস্তানের শরীরের কাঁটা।"
        },
        {
          "label": "গ",
          "question": "",
          "explanation": "জাউদ্দীপকের সঙ্গে 'রেইনকোট' গল্পের সাদৃশ্যের দিকটি হচ্ছে প্রিনসিপ্যাল কর্তৃক পাকিস্তানি মিলিটারিদের মোসাহেবি। 'রেইনকোট' গল্পে ১৯৭১ সালের মুক্তিযুদ্ধের বেশকিছু চিত্র ফুটে উঠেছে। বিশেষত পাকিস্তানি হানাদার বাহিনীর এদেশীয় দোসরদের একজন গল্পের প্রিনসিপ্যাল চরিত্রটি। পাকিস্তানের জন্য তিনি দিন-রাত দোয়া-দরুদ পড়েন। একসময় তিনি মিলিটারির বড়ো কর্তাদের কাছে এদেশের শিক্ষাপ্রতিষ্ঠানগুলোতে দাঁড়িয়ে থাকা শহিদ মিনারগুলো গুঁড়িয়ে দিতে অনুরোধ করেন। তার মতে, 'এগুলো হলো পাকিস্তানের শরীরের কাঁটা।' এমনিভাবে সর্বদা তিনি দেশমাতৃকার শত্রুদের সাথে মিশে দেশের ক্ষতিসাধনে প্রবৃত্ত হন। উদ্দীপকের বর্ণনামতে, মুক্তিযুদ্ধ শুরু হলে পাড়াতলির স্থানীয় স্কুলের প্রধান শিক্ষক পাকিস্তানি বাহিনীর সঙ্গে হাত মেলান। স্কুলঘরটি পাকিস্তানি হানাদার বাহিনীর ক্যাম্পে পরিণত হয়। সহকর্মীদের নানাভাবে তটস্থ রাখেন তিনি। নানাভাবে পরামর্শ ও সহযোগিতা করে তিনি পাকিস্তানি বাহিনীর বাঙালি নিধন ও দমন কাজের সঙ্গী হন। 'রেইনকোট' গল্পের প্রিনসিপ্যাল চরিত্রের মাঝেও প্রায় একইরকম বৈশিষ্ট্য লক্ষ করা যায়। তিনিও উদ্দীপকের প্রধান শিক্ষকের মতো পাকিস্তানি বাহিনীর দোসর হিসেবে কাজ করেন।"
        },
        {
          "label": "ঘ",
          "question": "",
          "explanation": "'রেইনকোট' গল্পে প্রিনসিপ্যাল কর্তৃক পাকিস্তানি মিলিটারিদের হয়ে নানা কথা ও কাজের প্রেক্ষাপটে আলোচ্য মন্তব্যটিকে যথার্থ বলা যায়। 'রেইনকোট' গল্পে প্রিনসিপ্যাল চরিত্রের মাঝে পাকিস্তানি হানাদার বাহিনীর এদেশীয় দোসরদের বৈশিষ্ট্য ফুটে উঠেছে। তিনি পাকিস্তানের জন্য দিন- রাত দোয়া-দরুদ পড়েন। সহকর্মীদের গালাগালিও করেন। যুদ্ধের এক পর্যায়ে তিনি এদেশের স্কুল-কলেজ থেকে শহিদ মিনার হটানোর প্রস্তাব করেন মিলিটারির বড়ো কর্তাদের কাছে। এমনিভাবে তিনি তার কর্মকাণ্ডের মাধ্যমে মিলিটারিদের কাজে সহযোগিতা অব্যাহত রাখেন। উদ্দীপকে মুক্তিযুদ্ধের সময় পাড়াতলির স্থানীয় স্কুলের প্রধান শিক্ষকের পাকিস্তানি বাহিনীর সাথে হাত মেলানোর বর্ণনা ফুটে উঠেছে। স্কুল ঘরটি পরিণত হয় পাকিস্তানি বাহিনীর ক্যাম্পে। সহকর্মীদের তিনি নানাভাবে তটস্থ করে রাখেন। নানাভাবে পরামর্শ ও সহযোগিতার মধ্য দিয়ে তিনি পাকিস্তানি বাহিনীর বাঙালি নিধন ও দমন কাজে সহায়তা করেন। প্রায় একই ধরনের ভূমিকায় 'রেইনকোট' গল্পের প্রিনসিপ্যাল চরিত্রকে দেখা যায়। তিনিও একটি কলেজের প্রধান হয়েও দেশের শত্রু পাকিস্তানি হানাদার বাহিনীর সহযোগী হিসেবে কাজ করেন। উপরের আলোচনায় দেখা যাচ্ছে, প্রধান শিক্ষক এবং প্রিনসিপ্যাল চরিত্র দুটি সম্পূর্ণ আলাদা হলেও তাদের কর্মকাণ্ড তাদের একই সমতলে এনে দাঁড় করিয়েছে। তারা দুজনেই এদেশের মানুষ হয়েও পাকিস্তানি হানাদার বাহিনীর দোসর হিসেবে কাজ করেছেন। পরামর্শ ও নানা কর্মকাণ্ডের মাধ্যমে পাকিস্তানি বাহিনীর অপকর্মকে ত্বরান্বিত করেছেন। তাদের উভয়ের কর্মকাণ্ডে তাই বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "5",
      "uddipok": "অনেক দাম দিয়ে কিনেছি এই বাংলা, এক সাগর রক্তের বিনিময়ে লাখো শহিদের আত্মত্যাগের বিনিময়ে এই বাংলা আজ আমাদের। বাংলার 'আকাশ থেকে হানাদারের কালো ছায়া সরিয়ে আমরা নিয়েছিলাম নির্ভরতার চাবি। বুকের কাছে যে কেউটে সাপের ঝাঁপি আগলে রাখতে হয়েছিল আমাদের তা নয় মাসের রক্তক্ষয়ী যুদ্ধে ছুঁড়ে ফেলে দিয়েছিলাম অনায়াসে।",
      "tag": "RUMC 23",
      "sub_questions": [
        {
          "label": "ক",
          "question": "",
          "explanation": "'কানুন' শব্দের অর্থ আইন, নিয়ম বা বিধিব্যবস্থা।"
        },
        {
          "label": "খ",
          "question": "",
          "explanation": "বাঙালি জাতিকে বিদ্রোহের অগ্নিমন্ত্রে উজ্জীবিত করতে কবি গ্রিক পুরাণে উল্লিখিত মহান শিল্পী অফিয়াসের বাঁশির সাথে নিজের তুলনা করেছেন। অর্ফিয়াস গ্রিক পুরাণের একজন মহান কবি ও শিল্পী। তিনি যন্ত্রসংগীতে সবাইকে মুগ্ধ করে রাখতেন। শুধু তা-ই নয়, সুরের ইন্দ্রজাল সৃষ্টি করে তিনি ইউরিডিসের মন জয় করেছিলেন। কবির প্রত্যাশা, অর্ফিয়াসের বাঁশির সুরের মতো তাঁর বিদ্রোহের সুরও মানুষের মাঝে ছড়িয়ে যাবে। সে সুরে বিদ্রোহের অগ্নিমন্ত্রে দীক্ষিত হবে দেশবাসী। এমন ভাবনা থেকে কবি নিজেকে 'অর্ফিয়াসের বাঁশরী' বলে অভিহিত করেছেন।"
        },
        {
          "label": "গ",
          "question": "",
          "explanation": "উদ্দীপকটি 'বিদ্রোহী' কবিতার অত্যাচারীর অত্যাচারের অবসান হওয়ার দিকটি নির্দেশ করছে। 'বিদ্রোহী' কবিতায় কবি সমগ্রপ্রসারী বিদ্রোহের বাণী ছড়িয়ে দিয়েছেন। তিনি নিজের বিদ্রোহী কবিসত্তার প্রকাশ ঘটিয়ে ঔপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দিতে সক্ষম হন। কবি সকল অন্যায়-অনিয়মের বিরুদ্ধে বিদ্রোহ ঘোষণা করতে গিয়ে বিভিন্ন ধর্ম, ঐতিহ্য, ইতিহাস ও পুরাণের শক্তি উৎস থেকে উপকরণ সংগ্রহ করে নিজের বিদ্রোহী সভার অবয়ব রচনা করেছেন। সবচেয়ে বড়ো কথা হচ্ছে অত্যাচারীর শক্তি নিঃশেষ না হওয়া পর্যন্ত তিনি দ্রোহের ঘোষণা দিয়েছেন। উদ্দীপকে এক সাগর রক্তের বিনিময়ে লাখো শহিদের আত্মত্যাগের ফসল স্বাধীন বাংলাদেশের অভ্যুদয়ের কথা বর্ণিত হয়েছে। বাংলার আকাশ থেকে হানাদারের কালো ছায়া সরিয়ে, ভয়ংকর কেউটেরূপী পাকনাহাদার বাহিনীকে রক্তক্ষয়ী সংগ্রামে হারিয়ে আমরা বিজয় অর্জন করেছি। অত্যাচারী শক্তির বিরুদ্ধে লড়াই চালিয়ে যাওয়ার এই মানসিকতা 'বিদ্রোহী' কবিতার ছত্রে ছত্রে বিদ্যমান। কবি তাঁর কবিতায় সকল অত্যাচারী শক্তির অবসান কামনায় নিরন্তর বিদ্রোহ ঘোষণা করেছেন।"
        },
        {
          "label": "ঘ",
          "question": "",
          "explanation": "অত্যাচারীর বিরুদ্ধে সংগ্রাম পরিচালনার দিক থেকে সাদৃশ্য সত্ত্বেও কবিতায় আরও বেশকিছু বিষয় বিদ্যমান থাকায় প্রশ্নোক্ত মন্তব্যটি যৌন্ত্রিক। 'বিদ্রোহী' কবিতায় কবি সগর্বে নিজের বিদ্রোহী কবিসত্তার প্রকাশ ঘটিয়ে ঔপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দেন। কবিতাটিতে কবি সকল অন্যায়-অনিয়মের বিরুদ্ধে বিদ্রোহ ঘোষণা করতে গিয়ে বিভিন্ন ধর্ম, ঐতিহ্য, ইতিহাস ও পুরাণের শক্তি উৎস থেকে উপকরণ ও অনুষঙ্গ নিয়ে নিজের বিদ্রোহী সভার অবয়ব রচনা করেন। কবি দ্ব্যর্থহীন কণ্ঠে ঘোষণা করেন যে, উৎপীড়িত জনতার ক্রন্দনরোল প্রশমিত না হওয়া পর্যন্ত কবির এই বিদ্রোহী সত্তা লক্ষ্যে অবিচল থাকবে। উদ্দীপকে রক্তক্ষয়ী সংগ্রামের মাধ্যমে বাঙালির স্বাধীনতা অর্জনের বিষয়টি ফুটে উঠেছে। এক সাগর রক্তের বিনিময়ে আমরা পাকিস্তানি হানাদার' বাহিনীকে পরাজিত করে স্বাধীনতা অর্জন করেছি। উদ্দীপকের এহেন বক্তব্য 'বিদ্রোধী' কবিতার বিদ্রোহী চেতনার সমান্তরাল। কবির মতে, উৎপীড়িতের ক্রন্দনরোল বন্ধ না হওয়া পর্যন্ত তার সংগ্রাম 'নিরন্তর চলমান থাকবে। উদ্দীপক ও 'বিদ্রোহী' কবিতা পর্যালোচনা করলে দেখা যাচ্ছে যে, অত্যাচারী শক্তির অবসান ঘটিয়ে মানবমুক্তির বার্তা উভয় স্থানেই এসেছে। বাঙালিরা পাকহানাদার বাহিনীকে পরাজিত করে স্বাধীনতা অর্জন করেছে- এ বিষয়টি কবির নিরন্তর বিদ্রোহের প্রতিফলন। তবে কবিতাটিতে এর বাইরে ধর্ম, ইতিহাস, ঐতিহ্য ও পুরাণসহ নানা প্রসঙ্গ এসেছে, যা উদ্দীপকে অনুপস্থিত। তাই বলা যায় যে, চেতনাগত মিল থাকলেও উদ্দীপকের মূলভাব ও কবিতার মূলভাব পুরোপুরি এক নয়।"
        }
      ]
    },
    {
      "number": "6",
      "uddipok": "স্বৈরাচারী শাসকের পতনের দাবিতে বেয়ানেটের সামনে বুক পেতে দিয়েছিল বলিষ্ঠ যুবক নূর হোসেন। দেশের জন্য বুকের রক্ত দিয়ে স্বৈরাচারের পতন ঘটিয়েছিল। ঘরে ঘরে এমন দেশপ্রেমিক নূর হোসেন যেন জন্মায় এটাই আমাদের প্রত্যাশা হোক।",
      "tag": "RUMC 23",
      "sub_questions": [
        {
          "label": "ক",
          "question": "",
          "explanation": "'ফেব্রুয়ারি ১৯৬৯' কবিতায় কৃষ্ণচূড়া ফুলের কথা উল্লেখ করা হয়েছে।"
        },
        {
          "label": "খ",
          "question": "",
          "explanation": "বাঙালির বেঁচে থাকা এবং দাবি-দাওয়ার স্বাভাবিক পরিবেশের অভাবের কথা ব্যক্ত করতে আলোচ্য উক্তিটি করা হয়েছে। পাকিস্তানিরা বাঙালিদের সর্বদা অত্যাচার, শোষণ ও নির্যাতন করেছে। তাদের কাছ থেকে যেকোনো দাবি-দাওয়া আদায় করতে গিয়ে নির্বিচার মরতে হয়েছে বাঙালিদের। ভাষার দাবিতে যেমন ১৯৫২ সালে প্রাণ দিতে হয়েছে, ছয় দফা এবং অন্যান্য দাবি আদায় করতে গিয়ে ১৯৬৯ সালেও প্রাণ দিতে হয়েছে। 'এখনো বীরের রক্তে দুঃখিনী মাতার অশ্রুজলে ফোটে ফুল বাস্তবতার বিশাল চত্বরে হরিৎ উপত্যকায়' কথাটি দ্বারা পাকিস্তনি শাসনামলে বাঙালির বৈরী সময়ের কথাই বোঝানো হয়েছে।"
        },
        {
          "label": "গ",
          "question": "",
          "explanation": "শোষণ-বঞ্চনার বিরুদ্ধে বাঙালির রুখে দাঁড়ানো এবং আত্মাহুতি দেওয়ার বিষয়টির উদ্দীপকে ফুটে উঠেছে। ১৯৬৯ সালে পাকিস্তানি শাসকগোষ্ঠীর বিরুদ্ধে তৎকালীন পূর্ববঙ্গে যে গণ- আন্দোলনের সূচনা হয়েছিল, সেই গণজাগরণের পটভূমিতে 'ফেব্রুয়ারি ১৯৬৯' কবিতাটি রচিত হয়েছে। জাতিগত শোষণ ও নিপীড়নের বিরুদ্ধে এ দেশের মানুষ ক্ষুব্ধ হয়ে ওঠেন ১৯৬৯ সালে। প্রত্যন্ত গ্রামগঞ্জ থেকে শশু করে সর্বস্তরের বিপুল মানুষ জড়ো হয় ঢাকার রাজপথে। পুলিশের গুলিতে মৃত্যুবরণ করেন আসাদুজ্জামান, মতিউর, ড. শামসুজ্জোহা প্রমুখ। উদ্দীপকে স্বৈরাচারী শাসকের পতনের দাবিতে তীব্র আন্দোলনের কথা বর্ণিত হয়েছে। সে আন্দোলনে বলিষ্ঠ যুবক নূর হোসেনের আত্মত্যাগ শেষ পর্যন্ত স্বৈরাচারের পতন ঘটিয়েছিল। এমন অন্যায়ের বিরুদ্ধে রুখে দাঁড়ানো এবং বুকের রক্তে অধিকার প্রতিষ্ঠার সংগ্রাম 'ফেব্রুয়ারি ১৯৬৯' কবিতার ১৯৬৯ সালে সংঘটিত রক্তক্ষয়ী গণ-আন্দোলনের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের নূর হোসেন এবং 'ফেব্রুয়ারি ১৯৬৯' কবিতার শহিদ সালাম-বরকতের আত্মত্যাগ আলোচ্য মন্তব্যের যথার্থ প্রমাণ করে। 'ফেব্রুয়ারি ১৯৬৯' কবিতাটি পাকিস্তানি শাসকগোষ্ঠীর বিরুদ্ধে তৎকালীন পূর্ববঙ্গে যে গণ-আন্দোলন সূচিত হয়েছিল তার প্রেক্ষাপটে রচিত হয়েছে। এবারের আন্দোলনকারীরা মূলত ১৯৫২ সালের ভাষা আন্দোলনে অংশগ্রহণকারী এবং ভাষার জন্য আত্মদানকারী তরুণ সালাম-বরকতেরই অনুগামী। এ যেন ১৯৫২ সালের তেজী তরুণ সালাম-বরকতরাই আবার রাজপথে বুকের তাজা রক্ত ঢেলে দিতে উন্মুখ হয়েছে। উদ্দীপকে স্বৈরাচারবিরোধী আন্দোলনে আত্মদানকারী তরুণ দূর হোসেনের গৌরবদীপ্ত আত্মদানের কথা বর্ণিত হয়েছে। শাসকের অন্যায়-অত্যাচারকে রুখে দিতে অসমসাহসী নূর হোসেন বেয়নেটের সামনে বুক পেতে দেয়। তার মৃত্যু হলেও বিজয় আসে বিপ্লবী জনতার। তেমনি 'ফেব্রুয়ারি ১৯৬৯' কবিতায় ১৯৬৯ সালের গণ-অভ্যুত্থানের শাহিদগণের কথা বলতে গিয়ে কবি ১৯৫২ সালের বীর শহিদ তরুণ গালাম, বরকতের কথা বলেছেন। উদ্দীপকে নূর হোসেনের আত্মত্যাগ এবং 'ফেব্রুয়ারি ১৯৬৯' কবিতায় স্বর্ণিত শহিদ আসাদুজ্জামান, মতিউর প্রমুখের পূর্বসূরি ১৯৫২ সালের ভাষা আন্দোলনে শহিদ সালাম, বরকত দুর্মর তারুণ্যের প্রতীক। একাল হেথক কিংবা সেকাল; সর্বকালীন সত্য এটাই যে, বিপ্লব-সংগ্রামে সর্বদা তরুণ সমাজই অগ্রগামী সৈনিক। তাই বলা যায় যে, বাংলাদেশের সব আন্দোলন-সংগ্রামে তরুণরাই গুরুত্বপূর্ণ ভূমিকা রেখেছে।"
        }
      ]
    },
    {
      "number": "7",
      "uddipok": "আমি তো এসেছি চর্যাপদের অক্ষরগুলোর থেকে আমি তো এসেছি কৈবর্তের বিদ্রোহী গ্রাম থেকে আমি তো এসেছি সওদাগরের ডিঙার বহর থেকে। আমি যে এসেছি জয় বাংলার বজ্রকণ্ঠ থেকে আমি যে এসেছি একাত্তরের মুক্তিযুদ্ধ থেকে",
      "tag": "RUMC 23",
      "sub_questions": [
        {
          "label": "ক",
          "question": "",
          "explanation": "কিংবদন্তি' শব্দের অর্থ জনশ্রুতি।"
        },
        {
          "label": "খ",
          "question": "",
          "explanation": "=বাঙালি জাতির ওপর অত্যাচারের ইতিহাস ব্যক্ত করতে গিয়ে কবি প্রশ্নোক্ত উক্তিটি করেছেন। “আমি কিংবদন্তির কথা বলছি' কবিতায় কবি আমাদের পূর্বপুরুষদের সম্পর্কে বলেছেন। শত্রুরা আমাদের পূর্বপুরুষের ওপর যে অত্যাচার ও নির্যাতন করেছিল তা এখনো তাজা রয়েছে বোঝাতেই রক্তজবার প্রসঙ্গ ব্যবহৃত হয়েছে। পরাধীনতার কারণে পূর্বপুরুষদের ওপর বারবার অমানুষিক অত্যাচার নেমে এসেছে। বিদেশি শত্রুরা আমাদের সাথে ক্রীতদাসের মতো আচরণ করেছে। পূর্বপুরুষদের পরাধীনতা ও তাদের সেই অত্যাচারের মাত্রা বোঝাতেই আলোচ্য চরণটির অবতারণা করা হয়েছে ।"
        },
        {
          "label": "গ",
          "question": "",
          "explanation": "উদ্দীপকের সাথে 'আমি কিংবদন্তির কথা বলছি' কবিতার জাতিগত গৌরবোজ্জ্বল ধারাবাহিকতার চেতনাগত সাদৃশ্য রয়েছে। 'আমি কিংবদন্তির কথা বলছি' কবিতাটিতে ঐতিহ্যসচেতন শিকড়সন্ধানী মানুষের সর্বাঙ্গীণ মুক্তির দৃপ্ত ঘোষণা উচ্চারিত হয়েছে। কবিতার প্রেক্ষাপটে আছে বাঙালি সংস্কৃতির হাজার বছরের ইতিহাস; এই জাতির সংগ্রাম, বিজয় ও মানবিক উদ্ভাসনের অনুষঙ্গসমূহ। কবি তাঁর পূর্বপুরুষের সাহসী ও গৌরবোজ্জ্বল ইতিহাসের কথা বর্ণনা করতে প্রয়াসী হয়েছেন। উদ্দীপকের কবিতাংশে কবি তাঁর জাতির ইতিহাস ও ঐতিহ্যের পরিক্রমা তুলে ধরতে প্রয়াসী হয়েছেন। একাত্তরের মুক্তিযুদ্ধের মাধ্যমে চূড়ান্ত বিজয় অর্জিত হলে কবির কাছে তা হাজার বছরের সাহিত্য, সংস্কৃতি ও ইতিহাসের পরিক্রমারই নামান্তর। তার প্রমাণস্বরূপ তিনি চর্যাপদের অক্ষর, কৈবর্তের বিদ্রোহী গ্রাম, সওদাগরের ডিঙার বহর, জয়বাংলার বজ্রকণ্ঠ প্রভৃতি অনুষঙ্গের সমাবেশ ঘটিয়েছেন। 'আমি কিংবদন্তির কথা বলছি' কবিতায়ও প্রায় একই রকম ইতিহাস-ঐতিহ্যের সমাবেশ লক্ষ করা যায়। কবি সেখানে হাজার বছরের পরিক্রমা তথা তাঁর পূর্বপুরুষের ইতিহাস-ঐতিহ্য তুলে ধরতে সচেষ্ট হয়েছেন।"
        },
        {
          "label": "ঘ",
          "question": "",
          "explanation": "গৌরবোজ্জ্বল ইতিহাস-ঐতিহ্যের নান্দনিক উপস্থাপনা থাকলেও উদ্দীপকে 'আমি কিংবদন্তির কথা বলছি' কবিতার সমগ্র ভাব প্রতিফলিত হয়নি। আমি কিংবদন্তির কথা বলছি' কবিতা কবির পূর্বপুরুষের ইতিহাস-ঐতিহ্য- সংস্কৃতির পরিক্রমার এক মহাএপিটাফ। বাঙালি সংস্কৃতির হাজার বছরের ইতিহাস, এই জাতির সংগ্রাম, বিজয় ও মানবিক উদ্ভাসনের অনিন্দ্য অনুষঙ্গসমূহ কবিতায় বিধৃত হয়েছে। কবির বর্ণিত ইতিহাস মাটির কাছাকাছি মানুষের ইতিহাস; বাংলার ভূমিজীবী অনার্য ক্রীতদাসের লড়াই করে টিকে থাকার ইতিহাস। সর্বোপরি, কবির একান্ত প্রত্যাশিত মুক্তির প্রতীক হিসেবে উপস্থাপিত হয়েছে একটি বিশেষ শব্দবন্ধ 'কবিতা'। উদ্দীপকের কবিতাংশে বাঙালি জাতির ইতিহাস-ঐতিহ্যের পরিক্রমা বর্ণিত হয়েছে। একাত্তরের মুক্তিযুদ্ধের মাধ্যমে বাঙালি স্বাধীনতা লাভ করলেও জাতি হিসেবে তাদের পথচলা হাজার বছরের। সে পথচলা অত্যন্ত গৌরবের। চর্যাপদ, কৈবর্ত বিদ্রোহ, সওদাগরের ডিঙার বহর, জয়বাংলার বজ্রকণ্ঠ- প্রভৃতি বাঙালির ইতিহাস ও ঐতিহ্যের একেকটি 'ল্যান্ডমার্ক'। 'আমি কিংবদন্তির কথা বলছি' কবিতায়ও একটু ভিন্ন ধরনে প্রায় একই বিষয়ের অবতারণা হয়েছে। সেখানেও কবি তাঁর পূর্বপুরুষের টিকে থাকার গৌরবোজ্জ্বল ইতিহাস তুলে ধরেছেন। জাতির ইতিহাস, ঐতিহ্য ও সংস্কৃতি তুলে ধরার ব্যাপারে উদ্দীপক ও 'আমি কিংবদন্তির কথা বলছি' উভয় কবিতার কবিই প্রায় সমান্তরাল। তবে আলোচ্য কবিতার বিস্তৃতি বেশি হওয়ায় তাতে এর বাইরেও বেশকিছু বিষয় ফুটে উঠেছে। রক্তজবার মতো ক্ষত পিঠে থাকা পূর্বপুরুষের বিপাশাপাশি 'কবিতা' বিশেষত্ব উদ্দীপকে অনুপস্থিত। তাই বলা যায় যে, উদ্দীপকে কবিতার সমগ্র ভাব প্রতিফলিত হয়নি।"
        }
      ]
    },
    {
      "number": "8",
      "uddipok": "১৯৭১ সালের মহান মুক্তিযুদ্ধে রাঙামাটির 'বুড়িঘাট' যুদ্ধের শত্রুপক্ষ মুক্তিযোদ্ধাদের ক্যাম্পের কাছাকাছি চলে আসে। সহযোদ্ধাদের অপ্রস্তুতির বিষয়টি টের পেয়ে মুন্সি আবদুর রউফ মেশিনগানের গুলি চালিয়ে পাকিস্তানি সৈন্যের উপর ঝাঁপিয়ে পড়েন। পরে সহযোদ্ধারা প্রস্তুতি নিয়ে যুদ্ধ চালিয়ে শত্রুপক্ষকে ঘায়েল করার প্রাক্কালে সহযোদ্ধাদের জীবন বাঁচাতে শহিদ হন বীরশ্রেষ্ঠ ল্যান্স নায়েক মুন্সি আব্দুর রউফ। পরাস্ত হয় শত্রুপক্ষ।",
      "tag": "DIN.B 19,DCC 24,RUMC 23",
      "sub_questions": [
        {
          "label": "ক",
          "question": "",
          "explanation": "‘পারফেক্ট স্কাউন্ডেল' বলা হয়েছে উমিচাদকে ।"
        },
        {
          "label": "খ",
          "question": "",
          "explanation": "প্রশ্নোক্ত মন্তব্যটি দ্বারা নবাব সিরাজউদ্দৌলার অমাত্যবর্গের বিশ্বাসঘাতকতার দিকটি বোঝানো হয়েছে। ইংরেজদের সঙ্গে যুদ্ধে রাজ অমাত্যগণ নবাব সিরাজউদ্দৌলার কর্তৃত্ব রক্ষায় জীবন উৎসর্গ করবেন বলে পবিত্র গ্রন্থ নিয়ে শপথ করেছিলেন। কিন্তু নবাবকে পরাজিত করতে গোপনে অনেকেই ষড়যন্ত্র করেছিলেন ইংরেজদের সাথে, যা তাদের কর্মকাণ্ডে প্রকাশ পেয়েছে। অমাত্যবর্গের এই বিশ্বাসঘাতকতার দিকটিই প্রশ্নোক্ত মন্তব্যে প্রকাশ পেয়েছে।"
        },
        {
          "label": "গ",
          "question": "",
          "explanation": "দেশের জন্য জীবন বাজি রাখার ক্ষেত্রে উদ্দীপকের বীরশ্রেষ্ঠ মুন্সি আবদুর রউফের সঙ্গে 'সিরাজউদ্দৌলা' নাটকের মোহনলাল তুলনীয়। 'সিরাজউদ্দৌলা' নাটকে মোহনলাল ছিলেন একজন দেশপ্রেমিক বীর। তিনি নবাব সিরাজউদ্দৌলার নির্দেশে পলাশির প্রান্তরে প্রাণপণে লড়াই করেছেন। প্রধান সেনাপতি মিরজাফর যেখানে বিশ্বাসঘাতকতা করে যুদ্ধক্ষেত্রে ইংরেজদের পক্ষাবলম্বন করেছিল, সেখানে মোহনলাল দেশের জন্য শেষ রক্তবিন্দু থাকা পর্যন্ত লড়াই করেছিলেন। ইংরেজদের প্রবল আক্রমণে মৃত্যু আসন্ন জেনেও তিনি একাই প্রতিরোধ গড়ে তুলেছিলেন। আর নবাবকে রাজধানীতে ফেরত পাঠিয়েছিলেন পুনরায় সৈন্য সংগঠিত করতে। উদ্দীপকে বীরশ্রেষ্ঠ মুন্সি আবদুর রউফ দেশাত্মবোধে অবিচল ছিলেন। তিনি দেশের জন্য জীবন বাজি রেখেছেন। পাকিস্তানি হানাদার বাহিনীর সম্মুখে একাই প্রতিরোধ গড়ে তুলেছেন। সহযোদ্ধাদের জীবন বাঁচাতে নিজের জীবনকে তুচ্ছ করে তিনি শত্রুর ওপর ঝাঁপিয়ে পড়েছেন। আর বীরশ্রেষ্ঠ মুন্সি আবদুর রউফের এই বীরত্ব 'সিরাজউদ্দৌলা' নাটকে মোহনলালের যুদ্ধক্ষেত্রের কর্মকাণ্ডেরই সমতুল্য।"
        },
        {
          "label": "ঘ",
          "question": "",
          "explanation": "উদ্দীপকে তীব্র লড়াইয়ে শত্রুপক্ষ পরাজিত হলেও 'সিরাজউদ্দৌলা' নাটকে নবাবের পতন ঘটায় প্রশ্নোক্ত মন্তব্যটি যথার্থ। 'সিরাজউদ্দৌলা' নাটকে নবাব সিরাজউদ্দৌলা ছিলেন দেশপ্রেমিক বীর। তাঁর পক্ষে ছিল মোহনলাল, মিরমর্দান, সাঁফ্রেসহ দেশপ্রেমিক শক্তি। তাঁরা নিজেদের জীবন বাজি রেখে দেশের জন্য লড়াই করেছেন। কিন্তু বিশ্বাসঘাতক মিরজাফর ও তার দোসরদের প্রতারণায় পলাশির যুদ্ধে নবাব পরাজিত হন। ফলে প্রবল দেশপ্রেম ও দৃঢ় প্রত্যয় থাকা সত্ত্বেও সেই যুদ্ধে দেশপ্রেমিক শক্তির পরাজয় ঘটে। উদ্দীপকে মুন্সি আবদুর রউফ ও তাঁর সহযোদ্ধারা দেশপ্রেমিক যোদ্ধা। তাঁরা প্রবল পরাক্রমে শত্রুসেনার বিরুদ্ধে যুদ্ধে অবতীর্ণ হন। তাঁদের নৈপুণ্যে পাকিস্তানি হানাদার বাহিনী তীব্র প্রতিরোধের সম্মুখীন হয়। এই যুদ্ধে মুন্সি আবদুর রউফ শহিদ হলেও তাঁর রক্ত বৃথা যায় না। তাঁর রক্তের বদলায় শত্রুরা পরাস্ত হয়। বিজয়ী হন দেশপ্রেমিক মুক্তিযোদ্ধারা। 'সিরাজউদ্দৌলা' নাটকে নবাব সিরাজউদ্দৌলা ও তাঁর সঙ্গী দেশপ্রেমিক যোদ্ধারা শত্রুর কাছে পরাজিত হলেও উদ্দীপকে ঘটে উলটো ঘটনা। সেখানে শত্রুসেনারা পরাস্ত হয় এবং দেশপ্রেমিক মুক্তিযোদ্ধাদের বিজয়ী - হওয়ার আভাস পাওয়া যায়। তাই সার্বিক বিচারে বলা যায়, \"উদ্দীপকে বিজয়ের বারতা থাকলেও 'সিরাজউদ্দৌলা' নাটকে পরাজয় ঘটেছে দেশপ্রেমিক শক্তির\" -প্রশ্নোক্ত এই মন্তব্যটি যথার্থ।"
        }
      ]
    },
    {
      "number": "9",
      "uddipok": "ইতিহাসের এক বীর চরিত্র মহীপুরের টিপু সুলতান। ইংরেজদের বিরুদ্ধে টিপু সুলতান যুদ্ধ করে প্রাণ দিয়েছেন। চতুর ইংরেজ টিপু সুলতানের দরবারের এক উচ্চাভিলাষী সেনাপতিকে হাত করেছিল। এই সেনাপতি গোপনে টিপু সুলতানের সব খবর ইংরেজদের কাছে পৌছে দিত। যুদ্ধের এক পর্যায়ে সে দুর্গের দরজা খুলে দিলে ইংরেজরা দুর্গে প্রবেশ করে। নিল লোকের বিশ্বাসঘাতকতায় টিপু সুলতান প্রাণ হারান।",
      "tag": "RCC 23,RUMC 23",
      "sub_questions": [
        {
          "label": "ক",
          "question": "কার নির্দেশে সিরাজউদ্দৌলাকে হত্যা করা হয়?",
          "explanation": "মিরজাফরের পুত্র মিরনের নির্দেশে সিরাজউদ্দৌলাকে হত্যা করা হয়।"
        },
        {
          "label": "খ",
          "question": "'শুভ কাজে অযথা বিলম্ব করা উচিত নয়'- পোন প্রখলো 'কন একথা বলা হয়েছে?",
          "explanation": "ক্লাইভের সাথে গোপন চুক্তিপত্রে দ্রুত সই করার বিষয়টিকে কেন্দ্র করে শুভ কাজ তাড়াতাড়ি সেরে ফেলার কথাটি মিরজাফর ক্লাইভকে উদ্দেশ করে বলেছে। ইংরেজরা নবাব সিরাজউদ্দৌলাকে হটিয়ে মিরজাফরকে বাংলার নবাব বানানোর গোপন ষড়যন্ত্রে লিপ্ত হয়। মিরজাফর নবাব হওয়ার আশায় তাদের প্রস্তাবে সহজেই রাজি হয়ে যায়। চুক্তি অনুযায়ী বাংলার নবাব হবে মিরজাফর আর পরোক্ষভাবে দেশ চালাবে ইংরেজরা। বিশ্বাসঘাতক মিরজাফর এই গোপন ষড়যন্ত্রকে শুভ কাজ বলে আখ্যায়িত করেছে। এ কাজকে ত্বরান্বিত করতেই সে বলে, 'শুভ কাজে অযথা বিলম্ব করা উচিত নয়।"
        },
        {
          "label": "গ",
          "question": "উদ্দীপকে সেনাপতির সাথে 'সিরাজউদ্দৌলা' নাটকের কোন চরিত্রের সাদৃশ্য খুঁজে পাও? ব্যাখ্যা করো।",
          "explanation": "উদ্দীপকের সেনাপতির সাথে 'সিরাজউদ্দৌলা' নাটকের মিরজাফর চরিত্রের সাদৃশ্য খুঁজে পাওয়া যায়। 'সিরাজউদ্দৌলা' নাটকে নবাবের শোচনীয় পরাজয় যতটা না ইংরেজদের কৃতিত্বে, তার চেয়ে অনেক বেশি দায়ী নবাবের অত্যন্ত কাছের কিছু লোকের বিশ্বাসঘাতকতা। এসব বিশ্বাসঘাতকের অন্যতম নবাবের প্রধান সেনাপতি মিরজাফর। তিনি ইংরেজদের সাথে ষড়যন্ত্রে লিপ্ত হয়ে নবাবের পরাজয় নিশ্চিত করতে প্রয়োজনীয় সকল পদক্ষেপ গ্রহণ করেন। দেশ, মাটি ও মানুষের প্রতি মমত্ববোধ, রাষ্ট্রের বড়ো পদে আসীন অবস্থায় দায়িত্বপালন সবকিছুকে ভূলুণ্ঠিত করে তিনি চরম বিশ্বাসঘাতকরূপে নিজেকে উপস্থাপন করেছেন। উদ্দীপকে মহীশূরের বীর টিপু সুলতানের পরাজয়ের ঘটনা বর্ণিত হয়েছে। টিপু সুলতান ব্রিটিশদের বিরুদ্ধে প্রাণপণে লড়াই করে বীরের মতোই শাহাদত বরণ করেছেন। তাঁর পরাজয়ের পেছনে অবশ্য এক উচ্চাভিলাষী সেনাপতির হাত রয়েছে। ইংরেজদের সাথে হাত মিলিয়ে সে টিপু সুলতানের পরাজয় নিশ্চিত করেছে। প্রায় একই রকম চিত্র দেখা যায় 'সিরাজউদ্দৌলা নাটকের নবাবের পরাজয়ে। সেখানেও নবাবের সেনাপতি মিরজাফরের ষড়যন্ত্রের ইংরেজদের কাছে নবাব পরাজিত হন। তাই টিপু সুলতানের সেনাপতি এবং মিরজাফর যেন একে অপরের প্রতিরূপ।"
        },
        {
          "label": "ঘ",
          "question": "টিপু সুলতান এবং সিরাজউদ্দৌলার জীবনের নির্মম পরিণতি এক সূত্রে গাঁথা'- মন্তব্যটির যথার্থতা বিশ্লেষণ করো।",
          "explanation": "কাদের লোকদের বিশ্বাসঘাতকতায় চরম পরিণতি বরণ করার দিক থেকে টিপু সুলতান ও সিরাজউদ্দৌলার জীবনের নির্মম পরিণতি একসূত্রে গাঁথা। 'সিরাজউদ্দৌলা' নাটকে ইংরেজ বণিক দলের সাথে লড়াইয়ে নবাবের বাহিনীর পরাজয় অভাবনীয় হলেও মূলত তা নিশ্চিত করেছে নবাবের আশপাশেরই কতিপয় নেতৃস্থানীয় লোকজন। বিশেষত তাঁর প্রধান সেনাপতি মিরজাফরের বিশ্বাসঘাতকতা এক্ষেত্রে প্রধান নিয়ামক হিসেবে কাজ করেছে। ক্ষমতালোভী মিরজাফরের অপকর্মের বলি হয়েছেন নবাব সিরাজউদ্দৌলা। মেনে নিতে হয়েছে শোচনীয় পরাজয়। উদ্দীপকে মহীশূরের টিপু সুলতানের নির্মম পরাজয়ের কথা বর্ণিত হয়েছে। ইংরেজ বাহিনীর বিরুদ্ধে প্রবল বিক্রমে লড়াই করে তিনি প্রাণত্যাগ করেন। তবে টিপু সুলতানের পরাজয় বরণে তাঁর জনৈক সেনাপতির ভূমিকা অত্যন্ত ন্যাক্কারজনক। দেশ, মাটি ও মানুষের সাথে বেইমানি করে ওই সেনাপতি ইংরেজদের সহযোগী হিসেবে কাজ করেছে। প্রায় একই রকমের ভূমিকা পালন করে 'সিরাজউদ্দৌলা' নাটকে নবাবের পরাজয় ত্বরান্বিত করে প্রধান সেনাপতি মিরজাফর। ক্ষমতার প্রতি মোহ তাকে এ কাজে প্রবৃত্ত করেছে। উদ্দীপক ও 'সিরাজউদ্দৌলা' নাটকে টিপু সুলতান ও নবাব সিরাজউদ্দৌলা উভয়েই মূলত ষড়যন্ত্রের কাছে পরাজিত হয়েছেন। উভয়েই অত্যন্ত কাছের লোকের ষড়যন্ত্রের বলি হয়েছেন। যদিও ইংরেজদের বিরুদ্ধে লড়াইয়ে তাঁরা হেরেছেন; তথাপি তাঁদের পরাজয়ে দেশীয় ষড়যন্ত্রকারীরা প্রধান নিয়ামক। তাই উপরিউক্ত আলোচনা শেষে বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "10",
      "uddipok": "হোসেন মিয়া এক রহস্যময় চরিত্র। প্রথম জীবনে চাল-চুলোহীন অবস্থায় কেতুপুর গ্রামের জহর মাঝির বাড়িতে আশ্রয় নিলেও পরবর্তীকালে তিনি এই এলাকার বিশেষ একজন হয়ে ওঠেন। সকলকেই তিনি মিয়া বলে সম্বোধন করেন, কথা বলেন হাসিমুখে, এগিয়ে আসেন সবার বিপদে-আপদে। কিন্তু মনে তার অন্য চিন্তা। সবার অজান্তে অবৈধ ব্যবসায় করে তিনি গড়ে তুলেছেন বিশাল প্রতিপত্তি।",
      "tag": "SB 22,BB 17,MCC 24,RUMC 23",
      "sub_questions": [
        {
          "label": "ক",
          "question": "",
          "explanation": "'নিরাক পড়া' শব্দের অর্থ বাতাসহীন নিস্তব্ধ গুমোট আবহাওয়া।"
        },
        {
          "label": "খ",
          "question": "'শস্যের চেয়ে টুপি বেশি, ধর্মের আগাছা বেশি'-উক্তিটি দ্বারা কী বোঝানো হয়েছে?",
          "explanation": "\"শস্যের চেয়ে টুপি বেশি, ধর্মের আগাছা বেশি\"- উক্তিটি সৈয়দ ওয়ালীউল্লাহর লালসালু উপন্যাসে ধর্মীয় ভণ্ডামি, কুসংস্কার ও প্রতারণার প্রতিচ্ছবি তুলে ধরে। এতে বোঝানো হয়েছে যে সমাজে প্রকৃত ধর্মীয় জ্ঞান ও নৈতিকতার (শস্য) চেয়ে বাহ্যিক প্রদর্শন, যেমন টুপি পরিধান, বেশি গুরুত্ব পায়। পাশাপাশি, ধর্মের প্রকৃত আদর্শের পরিবর্তে কুসংস্কার ও ধর্মব্যবসার মতো অপ্রয়োজনীয় ও ক্ষতিকর বিষয় (আগাছা) সমাজে ছড়িয়ে পড়েছে। উক্তিটি মূলত ধর্মের নামে গজিয়ে ওঠা ভণ্ডামি ও প্রতারণার বিরুদ্ধে এক গভীর শ্লেষাত্মক মন্তব্য।"
        },
        {
          "label": "গ",
          "question": "",
          "explanation": "উদ্দীপকের হোসেন মিয়া 'লালসালু' উপন্যাসের মজিদ চরিত্রের প্রতিনিধিত্ব করে। 'লালসালু' উপন্যাসের মজিদ শস্যহীন জনবহুল এক অঞ্চল থেকে ভাগ্য পরিবর্তনের জন্য মহব্বতনগর গ্রামে আসে। এখানে এসে সে একটি অঞ্চলে কবরকে মোদাচ্ছের পিরের মাজার বলে প্রতিষ্ঠিত করে। এই মাজারকে কেন্দ্র করে সে মহব্বতনগরে নিজের প্রভাব-প্রতিপত্তি বিস্তার করে। গ্রামের সহজ-সরল ও কুসংস্কারাচ্ছন্ন মানুষের বিশ্বাসকে পুঁজি করে সে তার ধর্মব্যাবসা চালিয়ে যায়। উদ্দীপকের হোসেন মিয়ার এক কালে কিছুই ছিল না। কেতুপর গ্রামের জহর মাঝির বাড়িতে আশ্রিত থাকত সে। পরবর্তীকালে সে সেই এলাকার বিশেষ ব্যক্তিত্বে পরিণত হন। গ্রামের সকলেই তার অনুগ্রহ প্রার্থী। তিনি ও হাসিমুখে সকলের বিপদে সাহায্য করেন। কিন্তু সকলের অজান্তেই সে গড়ে তুলেছিল তার অবৈধ্য ব্যাবসার সাম্রাজ্য। মূলত আপাতদৃষ্টে ভালো মানুষের রূপ ধরে সকলের অগোচরে অনৈতিক ও অধর্ম অনুসরণ করার দিক থেকে হোসেন মিয়া ও মজিদ একে অন্যের প্রতিনিধিত্ব করে।"
        },
        {
          "label": "ঘ",
          "question": "",
          "explanation": "ব্যক্তিস্বার্থকে মুখ্য করে দেখায় হোসেন মিয়া এবং 'লালসালু' উপন্যাসের প্রধান চরিত্র একই পথের পথিক। আলোচ্য উপন্যাসের প্রধান চরিত্র মজিদ আত্মপ্রতিষ্ঠার জন্য ধর্মকে অসৎভাবে ব্যবহার করেছে। সে একটি পুরোনো কবরকে মাজার বানিয়ে সাধারণ মানুষের সম্পদ লুট করেছে। ধর্মকে ব্যবহার করে মানুষকে ঠকানো গর্হিত কাজ জেনেও সে তা করতে দ্বিধা করেনি। কেননা, সে ব্যক্তিস্বার্থ হাসিল করতে এবং সাধারণ মানুষকে ধোঁকা দিতে এর চেয়ে ভালো উপায় আর পায়নি। শুধু তা-ই নয় যাকে সে তার পথের কাঁটা মনে করেছে, ধর্মকে ব্যবহার করে তাকেই নির্মমভাবে প্রতিহত করেছে। উদ্দীপকের হোসেন মিয়া একজন স্বার্থসন্ধানী মানুষ। তার হাসি-মুখের আড়ালে রয়েছে সাম্রাজ্যবাদী চেতনা। সে সকলের অজান্তেই গড়ে তোলে অবৈধ ব্যাবসার বিশাল কারবার। উদ্দীপকের হোসেন মিয়া গ্রামের মানুষের বিপদে এগিয়ে এলেও তার পেছনে লুকিয়েছিল তার স্বার্থসন্ধানী চিন্তা-চেতনা। তেমনি 'লালসালু' উপন্যাসের মজিদও দারিদ্র্যপীড়িত জীবন এবং গারো পাহাড়ের কষ্টের অভিজ্ঞতা থেকে মুক্তি পেতে, জীবিকা অর্জনের তাগিদে সে মহব্বতনগরে মোদাচ্ছের পিরের মাজার খুলে বসে। গড়ে তোলে তার স্বার্থের সাম্রাজ্য। যদিও হোসেন মিয়া আর মজিদের প্রতিষ্ঠা লাভের ওপর ছিল দুই ধরনের। মজিদ মানুষের অন্ধবিশ্বাস আর কুসংস্কারাচ্ছন্নতার সুযোগ নিয়ে ধর্মব্যাবসা শুরু করে আর হোসেন মিয়া অন্যায়ভাবে অবৈধ্য ব্যাবসার মধ্য দিয়ে প্রতিপত্তি গড়ে তোলে। তবে তাদের উদ্দেশ্য এক ও অভিন্ন। তার তা হলো ব্যক্তিস্বার্থ রক্ষা করা। তাই তারা একই পথের পথিক।"
        }
      ]
    },
    {
      "number": "11",
      "uddipok": "শ্যামচুর গ্রাম থেকে শহর অকেটা দূরে অবস্থিত। প্রকৃতি উদার হাতে এ অঞ্চলের মানুষকে শস্যে ও সম্পদে সুখী রেখেছে। এ অঞ্চলের মানুষের দিন কাটে ফসলের খেতে, গৃহস্থালি কাজে, হাসি-উৎসব ও প্রচলিত বিশ্বাসে। এ গ্রামের মাতব্বর মেহের আলীর বাড়িতে এক পড়ন্ত বিকালে রহমত মিয়া নামে এক অচেনা এক দরবেশের আগমন। দুর্গম পথ পার হয়ে আসা রহমত মিয়ার চোখে-মুখে নানা শঙ্কা, উদ্বেগ ও স্বপ্নের বিচিত্র আভাস। সকলের সামনে সে নিজেকে পীর হিসেবে পরিচয় দিয়ে নানা রকম অলৌকিক কর্মকাণ্ডের গল্প বলতে শুরু করে।",
      "tag": "DB, DIN.B, JB, SB 18,NDCD 24,RUMC 23",
      "sub_questions": [
        {
          "label": "ক",
          "question": "",
          "explanation": "আওয়ালপুরের পীরের প্রধান মুরিদের নাম মতলুব মিয়া।"
        },
        {
          "label": "খ",
          "question": "",
          "explanation": "নিজের আত্মসম্মান ও পৌরুষের গর্ব ধূলিসাৎ হওয়ায় তাহেরের বাপ নিরুদ্দেশ হয়। তাহেরের বাপ ও মা সারাক্ষণ সংসারে কলহ করে। ঝগড়া লাগলেই সন্তানগুলো তাহেরের বাপের নয় এমন কথা বলে তাহেরের বাপকে ক্ষ্যাপায় তাহেরের মা। তাহেরার বাপ জানত এটি নেহাতই তাকে খ্যাপানোর জন্য বলা। এই কথার কোনো সত্যতা এবং ভিত্তি নেই। কিন্তু তবুও মজিদ মজলিসে তাকে এই মিথ্যাকে সত্য হিসেবে স্বীকার করতে বাধ্য করে। এতে নিজের আত্মসম্মান ও পৌরুষের গর্ব ধূলিসাৎ হওয়ায় সে নিরুদ্দেশ হয়।"
        },
        {
          "label": "গ",
          "question": "",
          "explanation": "নিজেকে অলৌকিক শক্তির অধিকারী হিসেবে প্রমাণ করার ক্ষেত্রে রহমত মিয়ার সাথে 'লালসালু' উপন্যাসের মজিদের অভিন্নতা খুঁজে পাওয়া যায়। 'লালসালু' উপন্যাসে এক নিরাক পড়া শ্রাবণের দিনে মজিদকে মোনাজাতরত অবস্থায় মহব্বতনগর গ্রামের পাশে দেখা যায়। গ্রামে ঢুকে মজিদ সে গ্রামের মানুষদেরকে গালাগাল শুরু করে এবং বলে যে, গ্রামের মানুষ বে-এলেম ও মূর্খ। গ্রামের ভাঙা এক প্রাচীন কবরকে সে মোদাচ্ছের পীরের কবর বলে দাবি করে এবং এই কবরের রক্ষণাবেক্ষণ না করার জন্য গ্রামবাসীকে গালাগাল করে। এরপর মজিদ সেই কবরকে একটি 'লালসালু' দিয়ে আবৃত করে দিয়ে সেখানে মাজার প্রতিষ্ঠা করে। উদ্দীপকে গ্রামের মাতব্বর মেহের আলীর বাড়িতে পড়ন্ত এক বিকেলে রহমত মিয়া নামের এক দরবেশের আগমন ঘটে। রহমত মিয়া দুর্গম পথ পাড়ি দিয়ে এই গ্রামে এসেছে। তার চোখে নানা শঙ্কা, স্বপ্ন ও উদ্বেগের আভাস। সকলের সামনে সে নিজেকে পীর বলে পরিচয় দেয় এবং তার অলৌকিক ক্ষমতার কথা সকলকে বলতে থাকে। 'লালসালু' উপন্যাসের মজিদও গ্রামের মানুষকে অলৌকিকতার ভেলকি দেখায়, এ দিক থেকে মজিদ এবং উদ্দীপকের রহমত মিয়ার আচরণের অভিন্নতা পরিলক্ষিত হয়।"
        },
        {
          "label": "ঘ",
          "question": "",
          "explanation": "\"উদ্দীপকের গ্রাম্যজীবন যেন 'লালসালু' উপন্যাসের গ্রাম্যজীবনের খণ্ডিত রূপ।”-মন্তব্যটি আমার কাছে যৌক্তিক মনে হয়েছে। 'লালসালু' উপন্যাসে কোনো এক শ্রাবণের দিনে মজিদ মহব্বতনগর গ্রামে প্রবেশ করে। সেখানে সে এসে একটি পুরানো কবরকে মোদাচ্ছের পীরের কবর বলে দাবি করে। বীরের কবরকে অরক্ষিত রাখায় গ্রামবাসীকে সে গালাগাল করে এবং 'লালসালু' দিয়ে এই কবরকে আবৃত করে দেয়। ধীরে ধীরে মজিদ এই কবরকে আশ্রয় করে নিজের ধর্মব্যাবসার সাম্রাজ্য গড়ে তোলে। উদ্দীপকের শহর থেকে দূরে অবস্থিত শ্যামপুর গ্রামের মানুষ সমৃদ্ধশালী ও সুখী। ধান চাষ করে, গৃহস্থালী কাজে সময় দিয়ে ও প্রচলিত বিশ্বাস অনুসরণ করেই এ অঞ্চলের মানুষের দিন কাটে। গ্রামের মাতব্বর মেহের আলীর বাড়িতে দরবেশের আগমন ঘটে। সেই দরবেশ বিভিন্নভাবে নিজেকে অলৌকিক ক্ষমতার অধিকারী বলে প্রমাণ করতে চায়। 'লালসালু' উপন্যাসে ধর্মকে আশ্রয় করে নিজের স্বার্থসিদ্ধি করতে যেয়ে কীভাবে মানুষ সমাজের মারাত্মক ক্ষতি করে তা দেখানো হয়েছে। মজিদের বিষাক্ত শিকর শুধু তার বলয়েই থেমে থাকেনি, মহব্বতনগর গ্রামের নিরীহ মানুষের জীবনকেও ওলটপালট করে দিয়েছে। ধর্মভীরু মানুষের ধর্ম সম্পর্কে অজ্ঞানতা মজিদের ধর্মব্যাবসার পথকে সুগম করেছে। উদ্দীপকে রহমত মিয়া নামের দরবেশের আগমন ও তার ভন্ডামির খণ্ডচিত্র উপস্থাপিত হয়েছে, তার ভণ্ডামিতে শ্যামপুর গ্রামের মানুষের কী প্রতিক্রিয়া তা জানা যায়নি। সবকিছু বিবেচনায়, প্রশ্নোক্ত মন্তব্যটি আমার কাছে যথার্থ মনে হয়েছে।"
        }
      ]
    }
  ]
}