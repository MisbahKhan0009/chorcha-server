{
  "title": "রাজউক উত্তরা ২০২৪",
  "subtitle": "বাংলা (10)",
  "questions": [
    {
      "number": "1",
      "uddipok": "বাবা না থাকায় চাচাই মূলত বিয়ের সময় সবুজের অভিভাবক হয়ে ওঠেন। বিয়ের কথাবার্তা যখন চূড়ান্ত পর্যায়ে তখন চাচার অস্বাভাবিক যৌতুক দাবির কারণে মেয়ের বাবা নারাজ হন। এমন লোভী পরিবারে মেয়ের বিয়ে দেওয়ার সিদ্ধান্ত থেকে তিনি সরে আসেন।",
      "tag": "RUMC 24",
      "sub_questions": [
        {
          "label": "ক",
          "question": "কার রুচির উপর অনুপম ষোলোআনা নির্ভর করতে পারে?",
          "explanation": "বিনু দাদার রুচির উপর অনুপম ষোলো-আনা নির্ভর করতে পারে।"
        },
        {
          "label": "খ",
          "question": "ঠাট্টার সম্পর্কটাকে স্থায়ী করিবার ইচ্ছা আমার নাই'- কে, কেন বলেছে? ব্যাখ্যা করো।",
          "explanation": "অনুপমের সাথে কল্যাণীর বিয়ে ভেঙে দেওয়াটাকে অনুপমের মামা ঠাট্টা মনে করলে শম্ভুনাথ সেন এ কথা বলেছিলেন। অনুপমের মামা বিয়ের আগেই সেকরা দিয়ে কনের গায়ের গহনা যাচাই করে দেখেতে চান তা আসল কি না। এ কারণে 'শম্ভুনাথ সেন অপমানিত বোধ করেন। মামার হীন আচরণের ব্যাপারে পাত্রের নির্লিপ্ততা দেখে তিনি এমন ব্যক্তিত্বহীন ছেলের সাথে মেয়ে বিয়ে না দেওয়ার সিদ্ধান্ত নেন। তাই তিনি পাত্রপক্ষকে যথাযথ আপ্যায়নের পর গাড়ি ডেকে বিদায় দিতে - চাইলে অনুপমের মামা এ বিষয়টি ঠাট্টা মনে করেন। এর জবাবে তিনি বলেন- 'ঠাট্টার সম্পর্ককে স্থায়ী করিবার ইচ্ছা আমার নাই।'"
        },
        {
          "label": "গ",
          "question": "উদ্দীপকে 'অপরিচিতা' গল্পের কোন দিকটি প্রতিফলিত হয়েছে? আলোচনা করো।",
          "explanation": "উদ্দীপকে 'অপরিচিতা' গল্পের যৌতুকপ্রথার দিকটি প্রতিফলিত হয়েছে। 'অপরিচিতা' গল্পে উচ্চশিক্ষিত অনুপমের জবানিতে পণপ্রথায় আবিষ্ট জনসমাজের একটি বাস্তব আখ্যান বিবৃত হয়েছে। অনুপমের বিয়েতে ব্যাপক পরিমাণে পণ পাওয়ার আশায় তার মামা সদাব্যস্ত। তবে পণলোভী মামার নীচ মানসিকতা ধরা পড়ায় প্রবল ব্যক্তিত্ববান পাত্রীর বাবা শম্ভুনাথবাবু তার কন্যাকে পাত্রস্থ না করেই পাত্রপক্ষকে বিদায় করেন। তখনকার সময়ে এমন কান্ড ছিল একেবারেই অভাবনীয়। উদ্দীপকে সবুজের চাচা তার বিয়ে ঠিক করেন। বিয়ের কথা চূড়ান্ত পর্যায়ে গেলে সবুজের চাচার অস্বাভাবিক যৌতুক দাবির কারণে মেয়ের বাবা নারাজ হন এবং বিয়ে দেওয়ার সিদ্ধান্ত থেকে সরে আসেন, যা আলোচ্য গল্পের মধ্যে দৃশ্যমান। উভয় ক্ষেত্রেই পাত্রপক্ষের মধ্যে তীব্র যৌতুকলোভী মানসিকতা লক্ষ করা যায়।"
        },
        {
          "label": "ঘ",
          "question": "'এমন লোভী পরিবারে মেয়ের বিয়ে দেওয়ার সিদ্ধান্ত থেকে তিনি সরে আসেন'- 'অপরিচিতা' গল্পের আলোকে বিশ্লেষণ করো।",
          "explanation": "এমন লোভী পরিবারে মেয়ের বিয়ে দেওয়ার সিদ্ধান্ত থেকে তিনি সরে আসেন'- এমন মানসিকতা লক্ষ করা যায় 'অপরিচিতা' গল্পের চরিত্র শম্ভুনাথ সেনের মাঝে। 'অপরিচিতা' গল্পে কল্যাণী এবং তার বাবা শম্ভুনাথ সেনের মানসিকতায় যৌতুকের বিরুদ্ধে প্রতিবাদী চেতনা প্রকাশ পেয়েছে। শম্ভুনাথ সেন তার মেয়ে কল্যাণীকে যৌতুকের বলি হতে দিতে চাননি। তাই পাত্রপক্ষের সীমাহীন যৌতুকলোভী মানসিকতার সামনে প্রতিরোধের দেয়াল তুলে দিয়েছেন। মেয়েকে যৌতুকলোভী পরিবারের হাতে তুলে দিতে অপারগতা প্রকাশ করেছেন।উদ্দীপকে সবুজের মামা যৌতুকলোভী মানসিকতা ধারণ করেন। যার ফলে বিয়ের কথা চূড়ান্ত পর্যায়ে যাওয়ার পর মেয়ের বাবা এমন লোভী পরিবারে মেয়ের বিয়ে দেওয়ার সিদ্ধান্ত থেকে সরে আসেন। 'অপরিচিতা' গল্পে শম্ভুনাথ সেন ঘৃণ্য প্রথা যৌতুকের বিরুদ্ধে যে তীব্র প্রতিবাদ প্রকাশ করেন তা উদ্দীপকেও লক্ষ করা যায়। শম্ভুনাথ সেন অনুপমের মামার হীন মানসিকতা দেখে দৃঢ় প্রত্যয়ে বিয়ে ভেঙে দেন। অন্যদিকে, উদ্দীপকের মেয়ের বাবাও লোভী মানসিকতা মেয়ে বিয়ে দেওয়ার সিদ্ধান্ত থেকে সরে আসেন।"
        }
      ]
    },
    {
      "number": "2",
      "uddipok": "নিজের সহায়সম্পদ না থাকলেও অকালপ্রয়াত বড়ো বোনের মেয়ে মিনাকে সযত্নে আগলে রাখে রাহেলা। অন্যের বাসায় কাজ করে রাহেলা মিনার ভরণপোষণের ব্যবস্থা করে। মিনার নিরাপত্তার কথা ভেবে রাহেলা মিনাকে সঙ্গে নিয়ে অন্যের বাসায় কাজ করতে যায়।",
      "tag": "RUMC 24",
      "sub_questions": [
        {
          "label": "ক",
          "question": "কে বাহকের মাথায় খড় চাপাতে ব্যস্ত ছিল?",
          "explanation": "রহমান বাহকের মাথায় খড় চাপাতে ব্যস্ত ছিল।"
        },
        {
          "label": "খ",
          "question": "যুদ্ধের আয়োজন করে তৈরি হয়ে থাকে মাসি-পিসি- কেন?",
          "explanation": "প্রশ্নোক্ত উক্তিটিতে সম্ভাব্য আক্রমণ থেকে রক্ষা পেতে মাসি-পিসির নানা রকম প্রস্তুতির দিকটি প্রকাশ পেয়েছে। 'মাসি-পিসি' গল্পে রাতের বেলা দুশ্চরিত্র ও লোভী প্রতিবেশী গোকুল আহ্লাদিকে তুলে নিতে কয়েকজন গুন্ডা-বদমাশকে পাঠায়। কিন্তু মাসি- পিসি দা-বঁটি হাতে তুলে নিয়ে প্রতিবেশীদের সহায়তায় তাদের তাড়িয়ে দেয়। তা সত্ত্বেও এ কুচক্রীরা রাতে আবারও আক্রমণ চালাতে পারে- এ আশঙ্কায় মাসি-পিসি নিরাপত্তার জন্য প্রস্তুতি নিয়ে রাখে। এ বিষয়টি বোঝাতে গল্পকার আলোচ্য উক্তিটি করেন।"
        },
        {
          "label": "গ",
          "question": "উদ্দীপকে 'মাসি-পিসি' গল্পের কোন প্রসঙ্গটি উঠে এসেছে? আলোচনা করো।",
          "explanation": "মাসি-পিসি' গল্পের দায়িত্বশীল ও স্নেহশীল হওয়ার প্রসঙ্গটি উদ্দীপকে উঠে এসেছে। আলোচ্য গল্পের আহ্লাদি স্বামীর দ্বারা নির্যাতিত এক কিশোরী, যে স্বামীর অত্যাচারে অতিষ্ঠ হলে তার মাসি-পিসি তাকে আশ্রয় দেয়। মাসি-পিসি তাকে ভরণপোষণ ও নিরাপত্তা দিতে সর্বোচ্চ সচেষ্ট হয়। তাদেরকে দায়িত্বশীল অভিভাবকের চরিত্রে দেখা যায়। তারা শ্বশুরবাড়ি থেকে চলে আসা আহ্লাদিকে শুধু আশ্রয়ই দেয়নি, তার ভরণপোষণের দায়িত্ব নেওয়ার পাশাপাশি তাকে সমাজের লালসা-উন্মত্ত মানুষদের কাছ থেকে নিরাপত্তাও দিয়েছে। উদ্দীপকে রাহেলা তার অকালপ্রয়াত বড়ো বোনের মেয়ে রিনাকে সযত্নে আগলে রাখে। অন্যের বাসায় কাজ করে রাহেলা তার ভরণপোষণের ব্যবস্থা করে। এছাড়াও তার নিরাপত্তার জন্য রাহেলা তাকে সঙ্গে নিয়ে কাজ করতে যায়। আলোচ্য গল্পেও মাসি-পিসি আহ্লাদির সাথে একই রকম দায়িত্বশীল আচরণ করেছেন। তাই বলা যায়, দায়িত্বশীল আচরণের প্রসঙ্গটি আলোচ্য গল্প থেকে উদ্দীপকে প্রতিফলিত হয়েছে।"
        },
        {
          "label": "ঘ",
          "question": "উদ্দীপকটি 'মাসি-পিসি' গল্পের সমগ্র ভাব ধারণ করতে পেরেছে কি? তোমার মতামতসহ আলোচনা করো।",
          "explanation": "'মাসি-পিসি' গল্পের দায়িত্বশীল আচরণের দিকটি উদ্দীপকে প্রতিফলিত হলেও সমগ্রভাব ধারণ করতে পারেনি বলে আমি মনে করি। মাসি ও পিসির কঠোর জীবনসংগ্রাম আলোচ্য গল্পের একটি প্রধান উপজীব্য বিষয়। মাসি-পিসি সর্বদা অস্তিত্ব রক্ষার সংগ্রামে লিপ্ত। নারী হয়েও টিকে থাকার সংগ্রামে তারা অপরাজেয় সৈনিক। বিরূপ সামাজিক পরিস্থিতি থেকে তারা আহ্লাদিকে রক্ষা করতে বদ্ধপরিকর। উদ্দীপকে রাহেলার আর্থিক অবস্থা অসচ্ছল থাকার পরও অকালপ্রয়াত বড়ো বোনের মেয়ে রিনাকে যত্নে আগলে রাখে। রিনার ভরণপোষণ নেওয়া ছাড়াও তার নিরাপত্তার জন্য তাকে সাথে নিয়ে কাজে যায় রাহেলা। মাসি-পিসি গল্পে আহ্লাদি মা-বাবার স্নেহবঞ্চিত এবং স্বামীকর্তৃক নির্যাতিত এক অসহায় নারী। সংসারে মাসি-পিসিই তার একমাত্র আপনজন। তারা তাকে সন্তানের মতোই স্নেহ করে এবং তার নিরাপত্তার জন্য সর্বদা সচেষ্ট থাকে। উদ্দীপকের রাহেলার মধ্যেও এই দায়িত্বশীলতা ও মানবিকতার দিকটি লক্ষ করা যায়। কিন্তু 'মাসি-পিসি' গল্পে প্রতিকূল পরিবেশে অসহায় দুই বিধবা নারীর টিকে থাকার সংগ্রামের যে চিত্র ফুটে উঠেছে। তা আলোচ্য উদ্দীপকে প্রতিফলিত হয়নি। এদিক বিবেচনায়, 'মাসি-পিসি' গল্পের সমগ্রভাব উদ্দীপকে ধারণ করতে পারেনি।"
        }
      ]
    },
    {
      "number": "3",
      "uddipok": "মুক্তিযুদ্ধের সময় আওয়ালপুরের মাতব্বর খিজির আলি পাকিস্তানি বাহিনীর সঙ্গে হাত মেলায়। মুক্তিবাহিনীর সদস্যদের জীবন সে বিপর্যস্ত করে তোলে। গৃহস্থের হাঁস- মুরগি, গোরু-ছাগল লুট করে পাকিস্তানি সেনাদের ক্যাম্পে দিয়ে আসে। পাকিস্তানি সেনারাও তার পরামর্শ আমলে নিয়ে অভিযান চালায়।",
      "tag": "RUMC 24",
      "sub_questions": [
        {
          "label": "ক",
          "question": "বাতাস আর বৃষ্টির ঝাপটার সঙ্গে কে ঘরে ঢোকে?",
          "explanation": "বাতাস আর বৃষ্টির ঝাপটার সঙ্গে প্রিনসিপ্যালের পিওন এসে ঘরে ঢোকে।"
        },
        {
          "label": "খ",
          "question": "এগুলো হলো পাকিস্তানের শরীরের কাঁটা'- কোন প্রসঙ্গে এবং কেন বলা হয়েছে?",
          "explanation": "প্রশ্নোক্ত মন্তব্যটিতে ভাষা শহিদদের স্মরণে নির্মিত শহিদ মিনার সম্পর্কে পাকিস্তানিদের দোসর প্রিনসিপ্যালের নেতিবাচক দৃষ্টিভঙ্গি প্রকাশ পেয়েছে। 'রেইনকোট' গল্পে বর্ণিত প্রিনসিপ্যাল কট্টর পাকিস্তানপন্থি। শিক্ষিত বাঙালি হওয়া সত্ত্বেও তিনি বাঙালি জাতীয়তাবাদের বিরোধিতা করেন। বাঙালির স্বাধীনতার পথ রুদ্ধ করতে তিনি পাকিস্তানি বাহিনীকে নানা রকম পরামর্শ দেন। এরই অংশ হিসেবে, তিনি পাকিস্তানি বাহিনীকে দেশের সকল শহিদ মিনার ভেঙে ফেলার পরামর্শ দেন। তাঁর মতে, শহিদ মিনার মুক্তিযোদ্ধাদের পাকিস্তানি বাহিনীর বিরুদ্ধে যুদ্ধ করতে উজ্জীবিত করে। তাই এগুলো পাকিস্তানের শরীরের কাঁটা।"
        },
        {
          "label": "গ",
          "question": "উদ্দীপকে 'রেইনকোট' গল্পের কোন দিকটি প্রতিফলিত হয়েছে? আলোচনা করো।",
          "explanation": "'রেইনকোট' গল্পের প্রিন্সিপাল ও কিছু শিক্ষকের দেশদ্রোহীতার দিকটি উদ্দীপকে ভিন্ন আঙ্গিকে প্রকাশিত হয়েছে। 'রেইনকোট' গল্পে আমরা দেখতে পাই কলেজের প্রিন্সিপাল ডক্টর আফাজ আহমেদ দিনরাত পাকিস্তানের জন্য দোয়া-দরুদ পড়ে। সে পাকিস্তানি বাহিনীকে সব শহীদ মিনার ধ্বংস করার জন্য পরামর্শ দেয়। প্রিন্সিপালের পিয়নও পাক বাহিনীর মন রক্ষার্থে আজকাল উর্দুতে কথা বলে। উর্দুর প্রফেসর আকবর সাজিদকে সবাই তোয়াজ করে চলে। উদ্দীপকের খিজির আলী মুক্তিযুদ্ধের সময় পাকবাহিনীর হাতে হাত মেলায়। সে ছিল আউয়ালপুর গ্রামের মাতব্বর। সে যুদ্ধের সময় মুক্তিবাহিনীর জীবন অতিষ্ঠ করে তোলে। গৃহস্থের হাঁস মুরগি ধরে নিয়ে আসে, পাক বাহিনীকে বিভিন্ন জায়গায় হামলা করার জন্য উপদেশ দেয়। দেশের মানুষ হয়েও দেশদ্রোহীতা করার দিকটি প্রকাশের ক্ষেত্র থেকে উদ্দীপকের সাথে 'রেইনকোট' গল্পের মিল পাওয়া যায়।"
        },
        {
          "label": "ঘ",
          "question": "\"উদ্দীপকটি 'রেইনকোট' গল্পের সমগ্র ভাব ধারণ করেনি।\"- তোমার মতামতসহ আলোচনা করো।",
          "explanation": "\"উদ্দীপকটি 'রেইনকোট' গল্পের সমগ্র ভাব ধারণ করেনি।\"- মন্তব্যটির সাথে সাথে আমি একমত। 'রেইনকোট' গল্পের গল্পকথক নুরুল হুদা একদিন তার কলেজে মুক্তিবাহিনীর হামলার খবর পেয়ে কলেজের দিকে যান। মুক্তিযোদ্ধা শালকের রেইনকোট গায়ে দিয়ে যেতে যেতে পাকবাহিনীর নির্মম অত্যাচারের দৃশ্যগুলো তাঁর মাথায় ভেসে ওঠে। কলেজে যাওয়ার পর তাকে মুক্তিবাহিনীর সঙ্গে যোগাযোগ থাকার অভিযোগে অভিযুক্ত করা হয়। কিন্তু সেই রেইনকোট থেকে তার মধ্যে এক সাহসী চেতনা সঞ্চারিত হয়, পাকবাহিনীর অত্যাচার সত্ত্বেও মুক্তিযোদ্ধাদের ঠিকানা বলতে অস্বীকৃতি জানান তিনি। উদ্দীপকে আউয়ালপুর গ্রামের মাতব্বর খিজির আলীর দেশদ্রোহিতার কথা উঠে এসেছে। পাক বাহিনীর সাথে হাত মিলিয়ে সে মুক্তিযোদ্ধাদের জীবন অতিষ্ঠ করে দেয়। সাধারণ মানুষের গরু, ছাগল, মুরগি যা আছে তা সব ছিনিয়ে নিতে থাকে। পাকিস্তানি সেনাদের বিভিন্ন জায়গায় অভিযান চালানোর জন্য সে পরামর্শ দেয়। 'রেইনকোট' গল্পে মুক্তিযুদ্ধের চেতনা এবং মুক্তিযুদ্ধের সময় গেরিলা আক্রমণের দিকগুলোই মুখ্য আলোচ্য বিষয়। এই গল্পে- পাকিস্তানি বাহিনীর বর্বরতার মুখে ঢাকা শহরের বিপর্যস্ত জনজীবন এবং মানুষের দেশদ্রোহিতার চিত্রও উঠে এসেছে। পরপর গেরিলা আক্রমণে পাকিস্তানি বাহিনীর মনোবল ধ্বংস হয়ে যায়, রেইনকোট এর প্রতীকে দেশকে রক্ষার এই চেতনা ও সাহস অন্য মানুষের মধ্যেও সঞ্চারিত হতে দেখা যায়। উদ্দীপকে শুধুই রাজাকার খিজির আলীর দেশদ্রোহীতার চিত্র উঠে এসেছে, কিন্তু 'রেইনকোট' গল্পের অন্যান্য দিকগুলো উদ্দীপকটি ধারণ করতে পারেনি। সবদিক বিবেচনা করে তাই বলা যায়, প্রশ্নোক্ত মন্তব্যটি সঠিক।"
        }
      ]
    },
    {
      "number": "4",
      "uddipok": "আধুনিক বাংলা কবিতায় গুরুত্বপূর্ণ অবদান রাখার জন্য চিরস্মরণীয় হয়ে আছেন কবি মাইকেল মধূসুদন দত্ত। অমিত্রাক্ষরের ছন্দ ব্যবহার করে তিনি বাংলা কবিতাকে মুক্তি দিয়েছেন। আজ তিনি নেই কিন্তু তাঁর সৃষ্টিকর্ম আছে ও থাকবে।",
      "tag": "RUMC 24",
      "sub_questions": [
        {
          "label": "ক",
          "question": "ছোটো তরি কীসে ভরে গিয়েছে?",
          "explanation": "ছোটো তরী সোনার ধানে ভরে গিয়েছে।"
        },
        {
          "label": "খ",
          "question": "চারিদিকে বাঁকা জল করিছে খেলা'- ব্যাখ্যা করো।",
          "explanation": "'চারি দিকে বাঁকা জল করিছে খেলা।'- চরণটির মধ্য দিয়ে বর্ষার জলস্রোতবেষ্টিত ছোটো জমিটুকুর বিলীন হওয়ার আশঙ্কাজনক পরিস্থিতি ব্যক্ত হয়েছে। 'সোনার তরী' কবিতায় কবি নানা রূপক এবং দৃশ্যের অবতারণা ঘটিয়েছেন। উদ্ধৃত অংশের মধ্য দিয়ে তেমনই অসাধারণ একটি দৃশ্যকল্প তৈরি হয়েছে। কবিতায় ধানখেতটি ছোটো দ্বীপের মতো কল্পিত। তার চারপাশে ঘূর্ণায়মান স্রোতের উদ্দামতা। নদীর 'বাঁকা জলস্রোত' পরিবেষ্টিত ছোট্ট জমিটুকুর আশু বিলীন হওয়ার ইঙ্গিত রয়েছে এ অংশে। এখানে বাঁকা জল কালস্রোতের প্রতীক।"
        },
        {
          "label": "গ",
          "question": "উদ্দীপক ও 'সোনার তরী' কবিতার সাদৃশ্যসূত্র চিহ্নিত করো।",
          "explanation": "মানুষের মৃত্যু হলেও তার কর্ম বেঁচে থাকে, এই দর্শন প্রকাশের দিক থেকে উদ্দীপক এবং 'সোনার তরী' কবিতার মিল রয়েছে। 'সোনার তরী' কবিতায় আমরা দেখতে পাই এক কৃষক তার ফসল নিয়ে অপেক্ষা করছে এক খরস্রোতা নদীর মধ্যে অবস্থিত দ্বীপসদৃশ এক ধান খেতে। ধীরে ধীরে সেই ধানখেত যখন নদীর পানিতে তলিয়ে যাচ্ছে তখন এক মাঝির দেখা পেয়ে তার মনে আশা জাগে। কিন্তু সেই মাঝি তার নৌকায় শুধু কৃষকের ফসলগুলোই তুলে নেয়। মহাকালরূপী সেই মাঝির নৌকায় ব্যক্তি কৃষকের স্থান না হলেও তার কর্ম স্থান পায়। উদ্দীপকে মাইকেল মধুসূদন দত্তকে স্মরণ করা হয়েছে। আধুনিক বাংলা কবিতায় অবদান রাখার জন্য তিনি চিরস্মরণীয় হয়ে আছেন। বাংলা কবিতায় তিনিই প্রথম অমিত্রাক্ষর ছন্দের ব্যবহার করেন। মাইকেল মধুসূদন দত্ত আর বেঁচে নেই, কিন্তু তাঁর সৃষ্টিকর্ম এখনো টিকে আছে। কর্মের অবিনশ্বরতা প্রকাশের দিক, থেকে উদ্দীপক এবং 'সোনার তরী' কবিতার সাদৃশ্য খুঁজে পাওয়া যায়।"
        },
        {
          "label": "ঘ",
          "question": "'আজ তিনি নেই কিন্তু তাঁর সৃষ্টিকর্ম আছে ও থাকবে'- 'সোনার তরী' কবিতার আলোকে উক্তিটির তাৎপর্য বিশ্লেষণ করো।",
          "explanation": "ব্যক্তিমানুষ মরে গেলেও তার কর্ম এ পৃথিবীতে টিকে থাকে, উদ্দীপক এবং 'সোনার তরী' কবিতা উভয় জায়গাতেই এই সত্য প্রকাশিত হয়েছে। 'সোনার তরী' কবিতায় ঘন বর্ষার এক দিনে নদীর তীরে তার সমস্ত ফসল নিয়ে এক ভরসাহীন কৃষককে বসে থাকতে দেখা যায়। হঠাৎ নদীতে এক মাঝির আগমন ঘটলে কৃষক আশা করে যে এবার সে ফসলসহ নৌকায় উঠতে পারবে। কিন্তু নৌকায় তাঁর ফসল তুলে দেওয়ার পর সেখানে আর কোনো জায়গা থাকে না। কৃষকের ফসলগুলো জলের তলে হারিয়ে যাওয়া থেকে রেহাই পেলেও কৃষক শূন্য নদীর তীরে একা পড়ে থাকে। উদ্দীপকে মাইকেল মধুসূদন দত্তের কথা বলা হয়েছে। মাইকেল মধুসূদন দত্ত আধুনিক বাংলা কবিতায় অনবদ্য অবদানের জন্য চিরস্মরণীয়। তিনি বাংলা কবিতায় প্রথম অমিত্রাক্ষর ছন্দ ব্যবহার করেন। মাইকেল মধুসূদন দত্ত জীবিত না থাকলেও তাঁর কর্মের মাধ্যমে আমাদের মধ্যে বেঁচে আছেন। 'সোনার তরী' কবিতায় আমরা দেখতে পাই মহাকালের স্রোতে মানুষের জীবন ভেসে যায় কিন্তু তাঁর সৃষ্ট সোনার ফসল টিকে থাকে। সময়ের করাল গ্রাসে মানুষের ব্যক্তিসত্তা বিলীন হয়ে যায়, টিকে থাকে শুধু তার কর্ম। সোনার তরীর মাঝি সোনার ধান নিয়ে গেলেও ব্যক্তি মানুষকে ধারণ করতে পারে না। উদ্দীপকের মাইকেল মধুসূদন দত্ত আজ বেঁচে নেই কিন্তু তিনি না থেকেও তাঁর সৃষ্টিকর্ম আমাদের মধ্যে টিকে আছে। উপরের আলোচনা থেকে বলা যায় উদ্দীপক এবং 'সোনার তরী' কবিতার মূলভাব বিবেচনায় প্রশ্নোক্ত উক্তিটি যথার্থ।"
        }
      ]
    },
    {
      "number": "5",
      "uddipok": "কলেজে ওঠার পর রাতুল ধীরে ধীরে বদলে যেতে থাকে। পড়াশোনায় অমনোযোগী হয়ে ওঠে, রাত জেগে স্মার্ট ফোন নিয়ে বসে থাকে। বাবা-মায়ের সঙ্গেও বাজে আচরণ করে। অবশেষে খোঁজ নিয়ে জানা যায় রাতুল কিছু বাজে বন্ধুর পাল্লায় পড়েছে। রাতুল বুঝতে পারছে সে যা করছে ভুল করছে, কিন্তু এসব থেকে বেরিয়েও আসতে পারছে না।",
      "tag": "RUMC 24",
      "sub_questions": [
        {
          "label": "ক",
          "question": "আঠারো বছর বয়সে অহরহ কী উঁকি দেয়?",
          "explanation": "আঠারো বছর বয়সে অহরহ দুঃসাহস উঁকি দেয়।"
        },
        {
          "label": "খ",
          "question": "'এ দেশের বুকে আঠারো আসুক নেমে'- ব্যাখ্যা করো।",
          "explanation": "আঠারো বছর বয়সের ইতিবাচক বৈশিষ্ট্যগুলো যেন জাতীয় জীবনের চালিকাশক্তি হয়ে ওঠে, সেই প্রত্যাশায় কবি এদেশের বুকে আঠারো বছর বয়সিদের নামিয়ে আনতে চান। আঠারো বছর বয়স বহু ইতিবাচক বৈশিষ্ট্যে সমৃদ্ধ। এ বয়সের তরুণরা জড়-নিশ্চল প্রথাবদ্ধ জীবনকে পেছনে ফেলে সবসময় নতুন জীবন রচনার স্বপ্ন দেখে। কল্যাণচিন্তা, সেবাব্রত, উদ্দীপনা, সাহসিকতা, চলার দুর্বার গতি- এ সবই আঠারো বছর বয়সি তারুণ্যের বৈশিষ্ট্য। কবির কামনা এসব বৈশিষ্ট্য দিয়েই যেন তরুণরা জাতীয় জীবনের ইতিবাচক পরিবর্তন ঘটায়।"
        },
        {
          "label": "গ",
          "question": "উদ্দীপকে 'আঠারো বছর বয়স' কবিতার কোন প্রসঙ্গটি উঠে এসেছে? আলোচনা করো।",
          "explanation": "'আঠারো বছর বয়স কবিতায়' কবিতায়' বর্ণিত তরুণ বয়সে সহজেই বিপথগামী হওয়ার বিষয়টি উদ্দীপকে উঠে এসেছে। কবি 'আঠারো বছর বয়স' কবিতায় নিজের অভিজ্ঞতার আলোকে আঠারো বছর বয়সের বৈশিষ্ট্যকে তুলে ধরেছেন। বয়ঃসন্ধিক্ষণের এই সময়টিতে মানুষের শারীরিক এবং মানসিক পরিবর্তন ঘটে। এই বয়সে একজন কিশোর-কিশোরীর পক্ষে নিজেকে সঠিক পথে চালিত করা খুব কঠিন। জীবন সহজেই ঝুঁকির মধ্যে পড়তে পারে বয়সটিকে কবি দুর্যোগের সাথে তুলনা করে বলেছেন এই দুর্যোগে হাল ঠিক রাখা খুবই কঠিন। আলোচ্য উদ্দীপকে রাতুল নামের ছেলেটি কলেজে ওঠার পর পড়াশোনায় অমনোযোগী হয়ে পরে। স্মার্ট ফোন নিয়ে রাত জেগে কাটায়। বাবা-মায়ের সাথে দুর্ব্যবহার করে। বিষয়টি রাতুল উপলব্ধি করতে পারলেও সেখান থেকে বেরিয়ে আসা তার জন্য কঠিন হয়ে পড়ে। আলোচ্য কবিতায় কবি উল্লেখ করেছেন এই বয়সটি অত্যন্ত স্পর্শকাতর অল্পতেই এই কিশোররা আবেগপ্রবণ হয়ে পড়ে। এবং নিজেদেয় সবাই সঠিক পথে ধরে রাখতে পারে না। উদ্দীপকে বর্ণিত রাতুল দুর্যোগের সময় হাল ঠিক রাখতে পারেনি। অর্থাৎ উদ্দীপকে মূলত কবিতার বিপথগামী হওয়ার প্রসঙ্গটি উঠে এসেছে।"
        },
        {
          "label": "ঘ",
          "question": "'অসৎ বন্ধুর পাল্লায় পড়ে তরুণরা ভুল পথে পা বাড়াতে পারে'- উদ্দীপক ও 'আঠারো বছর বয়স' কবিতার আলোকে তোমার মতামত দাও।",
          "explanation": "অসৎ বন্ধুর পাল্লায় পড়ে তরুণরা ভুল পথে পা বাড়াতে পারে' উক্তিটি যথার্থ। 'আঠারো বছর বয়স' কবিতার কবির মতে আঠারো বছর, বয়সে কিশোরদের মনে নানা কুমন্ত্রণা আসে। বিশেষ করে পারিপার্শ্বিক অবস্থা ও বন্ধু-বান্ধবের মাধ্যমেই তারা বেশির ভাগ ক্ষেত্রে ভুল পথে পা বাড়ায়। এ বয়সে ভালো-মন্দ সব ধরনের বিষয় ও ঘটনার সাথে তারা পরিচিত হয়। ঘটনার ঘনঘটায় আকৃষ্ট হয়ে অনেকেই দিশেহারা হয়ে পড়ে, ফলে সে ভুল পথে চালিত হয়। কবির মতে এই ভয়ংকর সময়ে হাল ঠিক রাখতে না পারলে ক্ষতবিক্ষত হতে পারে সহস্র প্রাণ। আলোচ্য উদ্দীপকে বর্ণিত রাতুল কলেজে উঠেছে। হঠাৎ করেই তার মধ্যে পরিবর্তন দেখা যায়। সে ঠিকমতো পড়ালেখা করে না। রাত জেগে স্মার্টফোন দেখে। মা-বাবার সাথে আগের মতো ভালো আচরণ করে না। একপর্যায়ে সে-ও বিষয়টি অনুধাবন করতে পারে কিন্তু ওইপর্যায়ে এসে তার জন্য সেখান থেকে ফিরে আসা খুব কঠিন হয়। আলোচ্য 'আঠারো বছর বয়স কবিতায়'ও দেখা যায়, এই কিশোর বয়স প্রচণ্ড আবেগের, এই বয়সে বিভিন্ন বিষয় ও ঘটনা তাদের কানে আসে। অনেকেই কুমন্ত্রণাকে অতিক্রম করতে পারে না। ঠিক যেমনটি পারেনি উদ্দীপকের রাতুল। পারিপার্শ্বিক অবস্থা ও বাজে বন্ধুর পাল্লায় পড়ে রাতুল ভুল পথে চালিত হয়। যখন রাতুল বিষয়টি বুঝতে পারে, তখন সঠিক পথে ফেরা তার পক্ষে কঠিন হয়ে যায়। সুতরাং বলা যায় যে, 'অসৎ বন্ধুর পাল্লায় পড়ে তরুণরা ভুল পথে পা বাড়াতে পারে।' উক্তিটি যথার্থ।"
        }
      ]
    },
    {
      "number": "6",
      "uddipok": "তুমি তরুণ, তুমি অরুণ, জাতির ভাগ্যাকাশে তোমার তাজা প্রাণের ছোঁয়ায় বাংলা ভাষা হাসে উনসত্তরের অভ্যুত্থানে তোমারই বুক পাতা তোমারই লাল রক্তে ভিজে এসেছে স্বাধীনতা।",
      "tag": "RUMC 24",
      "sub_questions": [
        {
          "label": "ক",
          "question": "ধরে ধরে কৃষ্ণচূড়া কোথায় ফুটেছে।",
          "explanation": "শহরের পথে থরে থরে কৃষ্ণচূড়া ফুটেছে।"
        },
        {
          "label": "খ",
          "question": "ফুল নয়, ওরা শহিদদের ঝলকিত রক্তের বুদ্বুদ'- ব্যাখ্যা করো।",
          "explanation": "কবির মনে যেন ভাষা শহিদদের রক্তের বুদ্বুদ কৃষ্ণচূড়া ফুল হয়ে ফুটে ওঠেছে, যা আলোচ্য পঙক্তিতে ব্যস্ত হয়েছে। শহরের পথে ফুটে ওঠা কৃষ্ণচূড়ায় কবি একুশের চেতনার রং দেখতে পান। তাঁর মনে হয় যেন, ভাষার জন্য যাঁরা জীবন উৎসর্গ করেছেন তাঁদের ত্যাগ আর মহিমা মূর্ত হয়ে উঠেছে লাল কৃষ্ণচূড়ার স্তবকে স্তবকে, উদ্ধৃত উক্তিটি দ্বারা কৃষ্ণচূড়ার লাল রঙের মধ্য দিয়ে ভাষা শহিদদের মহান আত্মত্যাগের স্মৃতি এবং চেতনার দিককে ইঙ্গিত করা হয়েছে।"
        },
        {
          "label": "গ",
          "question": "উদ্দীপকটি 'ফেব্রুয়ারি ১৯৬৯' কবিতার যে দিকটিকে নির্দেশ করে তা তুলে ধরো।",
          "explanation": "উদ্দীপকটি 'ফেব্রুয়ারি ১৯৬৯' কবিতায় বর্ণিত উনসত্তরের গণ অভ্যুত্থানের পথ ধরে স্বাধীনতা অর্জনের দিকটি নির্দেশ করে। 'ফেব্রুয়ারি ১৯৬৯' কবিতাটি মাতৃভূমির প্রতি ভালোবাসায় সিক্ত বিভিন্ন শ্রেণি-পেশার মানুষের আত্মত্যাগের মহিমায় উদ্ভাসিত একটি কবিতা। এ কবিতায় ১৯৫২ সালের ভাষা শহিদদের সংগ্রামী চেতনার দিকটি তুলে ধরা হয়েছে। একইসাথে উঠে এসেছে ১৯৬৯-এর গণ অভ্যুত্থানে আপামর জনগণের প্রতিরোধ, সংগ্রাম ও আত্মত্যাগের দিকটি। কবি এসব ঘটনার বর্ণনায় গণমানুষের চেতনাগত ঐক্যের দিকটি প্রতিষ্ঠা করতে চেয়েছেন।। উদ্দীপকে বাংলাদেশের অভ্যুদয়ের পিছনে বিভিন্ন আন্দোলন-সংগ্রামে বাঙালির আত্মত্যাগী মানসিকতার বিষয়টি ফুটে উঠেছে। বাংলাদেশকে বুকে ধারণ করে এ দেশের মানুষ প্রতিবারই শত্রুর বিরুদ্ধে বলিষ্ঠভাবে রুখে দাঁড়িয়েছিল। ৫২-র ভায়া আন্দোলন, ৬৯-র গণ অভ্যুত্থান এবং ১৯৭১ সালের মুক্তিযুদ্ধে এ দেশের মানুষ বুকের তাজা রক্ত ঢেলে অধিকার আদায় করেছে। সেসব বীর শহিদদের আত্মদানের বিনিময়ে আমরা পেয়েছি স্বাধীন বাংলাদেশ। উদ্দীপকের এই আত্মত্যাগ ও সংগ্রামী চেতনার ছবি 'ফেব্রুয়ারি ১৯৬৯' কবিতায়ও একইভাবে উঠে এসেছে। এখানে উনসত্তরের গণ আন্দোলনে সর্বস্তরের মানুষের অধিকার আদায়ে রাজপথে নেমে আসার দিকটিকে ৫২-র চেতনা হিসেবে দেখানো হয়েছে।"
        },
        {
          "label": "ঘ",
          "question": "'বাঙালির মুক্তির সংগ্রামে তরুণদের ভূমিকা ছিল গুরুত্বপূর্ণ।'- উদ্দীপক ও 'ফেব্রুয়ারি ১৯৬৯' কবিতার আলোকে বিশ্লেষণ করো।",
          "explanation": "'ভাষা আন্দোলন থেকে শুরু করে স্বাধীনতা অর্জন পর্যন্ত বিভিন্ন সময়ে বাঙালির মুক্তি সংগ্রামে তরুণদের ভূমিকাই ছিল গুরুত্বপূর্ণ।'- উক্তিটি যথার্থ। 'ফেব্রুয়ারি ১৯৬৯' কবিতাটি ১৯৬৯ সালের গণ অভ্যুত্থানকে কেন্দ্র করে রচিত। দেশপ্রেম, গণজাগরণ ও সংগ্রামী চেতনার প্রতিফলন ঘটেছে এ কবিতায়। মুক্তিসংগ্রামের প্রথম সোপান ভাষা আন্দোলনে প্রথমবারের মতো রক্ত ঝরিয়েছে, এ দেশের তরুণ সমাজ। এরপর ১৯৬২ সালের শিক্ষা আন্দোলন, ১৯৬৯ সালে জাতিগত শোষণ, নিপীড়ন ও নির্যাতনের বিরুদ্ধে এ দেশের সাধারণ মানুষ ক্ষুব্ধ হয়ে ওঠে, জেগে ওঠে তরুণ জনতা। গ্রামগঞ্জ, হাটবাজার, কলকারখানা থেকে অসংখ্য মানুষ জড়ো হয় ঢাকার রাজপথে। স্কুল-কলেজ-বিশ্ববিদ্যালয় থেকে অসংখ্য তরুণ বেরিয়ে আসে রাজপথে। উদ্দীপকে মূলত তরুণদের তারুণ্যশক্তির কথা বলা হয়েছে, যারা বাঙালি জাতির প্রাণ। মাতৃভাষা ও দেশের স্বাধীনতার জন্য প্রাণের বিসর্জন দিয়ে তাঁরা অক্ষয় হয়ে আছে বাংলার আকাশে। বায়ান্নর ভাষা আন্দোলনে অংশগ্রহণের মধ্য দিয়ে এ দেশের তরুণ সমাজ প্রথমবারের মতো অধিকার আদায়ের লড়াইয়ে শামিল হয়। তরুণদের হাত ধরেই সংঘটিত হয় বাষট্টির ছাত্র আন্দোলন, উনসত্তরের গণ অভ্যুত্থান। সবশেষে ১৯৭১ সালের ১৬ই ডিসেম্বর তাদের হাত ধরেই এসেছে বাঙালি বহু প্রত্যাশিত স্বাধীনতা। উদ্দীপকে জাতির সকল আন্দোলন-সংগ্রামের সাথেই তরুণদের অংশগ্রহণের চিত্র পাওয়া যায়। অন্য কথায় বলা যায়, বাঙালির স্বাধীনতা সংগ্রামের বিভিন্ন পর্যায়ে তরুণদের ভূমিকাই ছিল মুখ্য। আলোচ্য 'ফেব্রুয়ারি ১৯৬৯' কবিতায়ও দেখা যায় জাতিগত চেতনা সৃষ্টি, বিদ্রোহ আর সংগ্রামের পথে তরুণদেরকেই প্রথম সারিতে দেখা যায়। তাই বলা যায়, 'বাঙালির মুক্তি সংগ্রামে তরুণদের ভূমিকাই ছিল গুরুত্বপূর্ণ।"
        }
      ]
    },
    {
      "number": "7",
      "uddipok": "গ্রামের মাতব্বর হলেও কবির আলী এলাকায় হঠাৎ আর্বিভূত হওয়া পীর জামিলের দাপটের কাছে অসহায় বোধ করেন। নিজের মতের বিরুদ্ধে গেলেও তিনি অনেক কিছু মেনে নিতে বাধ্য হন। এমনকি জামিলের কথায় তিনি স্ত্রীকে তালাক দিতে বাধ্য হন।",
      "tag": "RUMC 24",
      "sub_questions": [
        {
          "label": "ক",
          "question": "লালসালু' উপন্যাসে কাকে 'শয়তানের খাম্বা' বলা হয়েছে?",
          "explanation": "'লালসালু' উপন্যাসে মজিদ মহব্বতনগরের তাহেরের বাপকে - শয়তানের খাম্বা বলেছে।"
        },
        {
          "label": "খ",
          "question": "'সে-মুখ ফ্যাকাশে, রক্তশূন্য'- কোন প্রসঙ্গে এবং কেন বলা হয়েছে?",
          "explanation": "প্রশ্নোক্ত উক্তিতে পালকি থেকে মাজারে যাওয়ার পর আমেনা বিবির - ভয়ার্ত চেহারার বর্ণনা দেওয়া হয়েছে। বিনা আহারে রোজা রেখে, সারা দিন পবিত্র কোরআন পাঠ করে এবং আদা-নুন দিয়ে ইফতার করায় আমেনা বিবির শরীর দুর্বল হয়ে পড়ে। অন্যদিকে, মাজার প্রদক্ষিণের পরও সন্তান জন্ম দিতে ব্যর্থ হওয়ার ভয়ে আমেনার চেহারা রক্তশূন্য ফ্যাকাশে বর্ণ ধারণ করে। সে মুখ যেন কোনো জীবন্ত মানুষের নয়, সে মুখে পৃথিবীর কোনো লক্ষণ নেই।"
        },
        {
          "label": "গ",
          "question": "উদ্দীপকে 'লালসালু' উপন্যাসের কোন দিকটি প্রতিফলিত হয়েছে? আলোচনা করো।",
          "explanation": "জা'লালসালু' উপন্যাসে বর্ণিত মজিদের হুকুমেই গ্রামের প্রভাবশালী ব্যক্তি খালেক ব্যাপারীকে সিন্ধান্ত নিতে হয়- এই বিষয়টিই আলোচ্য উদ্দীপকে প্রতিফলিত হয়েছে। মহব্বতনগর গ্রামে নাটকীয় ভঙ্গিতে প্রবেশ করেন মজিদ এবং 'মোদাচ্ছের পীরের মাজারকে দেখিয়ে সে সেখানে মাজার তৈরি করে নিজেই মাজারের দায়িত্ব পালন করতে থাকেন। ধর্মভীরু মানুষ মাজারকে ভয় পায়। মজিদ ধর্মকে ব্যবহার করে ধীরে ধীরে গ্রামে প্রভাব বিস্তার করে, মজিদ আক্কাসকে স্কুল প্রতিষ্ঠা করতে বাধা দেয়। মজিদ গ্রামের প্রভাবশালী ব্যক্তি খালেক ব্যাপারীর উপর অসন্তুষ্ট হয়ে একটা পর্যায়ে তার স্ত্রীকে তালাক দিতে বাধ্য করে। উদ্দীপকে গ্রামের পীর জামিল গ্রামে বেশ প্রভাব বিস্তার করে আছে। তার দাপটে গ্রামের মাতব্বর করিম আলীও অসহায় হয়ে পরে। নিজের মতের বিরুদ্ধে তাকে অনেক সিদ্ধান্ত নিতে হয়। এক পর্যায়ে পীর জামিলের কথায় তার স্ত্রীকেও তালাক দিতে বাধ্য হয়। উদ্দীপকের পীর জামিল ধর্মভীরু মানুষকে প্রতারিত করে সমাজে নিজের অবস্থানকে প্রতিষ্ঠিত করেছে, ঠিক একইভাবে মহব্বতনগর গ্রামের পীর মজিদ এ গ্রামে এসে. মানুষের ধর্মকে ব্যবহার করে নিজের অবস্থান পাকাপোক্ত করেছেন, সম্পদের মালিক হয়েছেন এবং গ্রামের প্রভাবশালীদের উপর প্রভাব- বিস্তার করেছেন। মজিদের এ বিষয়টিই উদ্দীপকে প্রতিফলিত হয়েছে।"
        },
        {
          "label": "ঘ",
          "question": "উদ্দীপকটি 'লালসালু' উপন্যাসের সমগ্র ভাব ধারণ করেনি।'- তোমার মতামতসহ আলোচনা করো।",
          "explanation": "'লালসালু' উপন্যাসে পীরকেন্দ্রিক সমাজে ধর্মভীরু মানুষকে প্রতারিত করার এক সামগ্রিক চিত্র পাওয়া গেলেও উদ্দীপকটি উপন্যাসের সমগ্রতা- ধারণ করে না।আলোচ্য উপন্যাসের মূল বিষয় হলো মহব্বতনগর গ্রামে মজিদ প্রবেশ করে ধর্মপরায়ণ মানুষকে প্রতারিত করে সমাজে একটি প্রভাব বিস্তার করে। গ্রামের সকল মানুষ তার কাছে পানিপড়া নিতে আসে, এভাবে সে বেশ সম্পদের মালিক হয়ে ওঠে এবং পর্যায়ক্রমে রহিমা ও জমিলা নামক দুজনকে বিয়ে করে। আওয়ালপুর গ্রামে নতুন পীরের আবির্ভাব, স্কুল প্রতিষ্ঠায় আক্কাসকে বাধা দেওয়া, খালেক ব্যাপারীর স্ত্রীকে তালাক দিতে বাধ্য করার মতো হীন কাজ করতেও সে কুণ্ঠাবোধ করে না। উদ্দীপকে গ্রামের পীর জামিল বেশ প্রভাব বিস্তার করলে গ্রামের অন্য সাধারণ মানুষ থেকে শুরু করে প্রভাবশালী ব্যক্তিরাও তার কথায় চলে। তার বিরুদ্ধে গিয়ে কোনো সিন্ধান্ত নিতে পারে না। তার দাপটে গ্রামের মাতব্বর করিম আলীও অসহায় হয়ে পরে। প্রতিহিংসাপরায়ণ হয়ে পীর জামিল গ্রামের মাতব্বর করিম আলীকে বাধ্য করে তার স্ত্রীকে তালাক দিতে। উদ্দীপকের পীর জামিল ধর্মব্যাবসার ধারক এবং বাহক। এক সময় প্রভাব খাটিয়ে গ্রামের মাতব্বর কবির আলীকে বাধ্য করে তার স্ত্রীকে তালাক দিতে। কিন্তু উপন্যাসে মজিদ কুসংস্কার, শঠতা, প্রতারণা এবং অন্ধবিশ্বাসের প্রতীক। এজন্য সে যেকোনো কাজ করতেই প্রস্তুত, তা যতই নীতিহীন বা অমানবিক হোক। তাহেরের বাবাকে সে নিরুদ্দেশ হতে বাধ্য করে। আবার মাজার শক্তির প্রতি চ্যালেঞ্জ অনুভব করে সে আওয়ালপুরের পীরকে বিতাড়িত করে। স্কুল প্রতিষ্ঠার মাধ্যমে আক্কাস গ্রামের মানুষকে শিক্ষার আলোয় আলোকিত করতে চাইলে মজিদ সেখানে বাধা হয়ে দাঁড়ায় এবং আক্কাসের স্বপ্ন ধূলিসাৎ করে দেয়। আলোচ্য উপন্যাসের এই বিষয়গুলো উদ্দীপকে অনুপস্থিত। সেদিক বিবেচনায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "8",
      "uddipok": "একসময় পরম অনাদর ও অব্যবস্থা থেকে ওঠা আলেয়া গ্রামবাসীর কাছে হঠাৎ গুরুত্বপূর্ণ হয়ে ওঠে। এলাকায় পীর হিসেবে পরিচিত ওদুদের দ্বিতীয় স্ত্রীর মর্যাদা পাওয়ায় তার এ কদর। দূরদূরান্তে থেকে লোকজন প্রতিদিন তার কাছে নানা তদবির নিয়ে আসে। আলেয়া তাদের আবদার হাসিমুখে মেনে নেয়।",
      "tag": "RUMC 24",
      "sub_questions": [
        {
          "label": "ক",
          "question": "আওয়ালপুর ও মহব্বতনগরের মাঝপথে কোন গাছ পড়ে?",
          "explanation": "আওয়ালপুর ও মহব্বতনগরের মাঝপথে একটা মস্ত তেঁতুলগাছ পড়ে।.."
        },
        {
          "label": "খ",
          "question": "আসলে সে ঠান্ডা, ভীতু মানুষ'- কোন প্রসঙ্গে এবং কেন বলা হয়েছে?",
          "explanation": "লালসালু' উপন্যাসে রহিমার বৈশিষ্ট্যের বর্ণনা প্রসঙ্গে বলা হয়েছে 'আসলে সে ঠান্ডা, ভীতু মানুষ।' 'লালসালু' উপন্যাসের প্রধান চরিত্র মজিদের স্ত্রী রহিমা। স্বামীর ব্যক্তিত্বের কাছে নিজেকে সে অসহায় মনে করে। রহিমা দীর্ঘদেহী নারী এবং শারীরিক শক্তিও কম' নয়। আল্লাহর প্রতি তার রয়েছে অটল বিশ্বাস। সে মাজারকে ভয় পায়, মজিদকে ভয় পায়। তার বৈশিষ্ট্য সম্পর্কে বর্ণনা প্রসঙ্গে বলা হয়েছে, আসলে সে ঠান্ডা, ভীতু প্রকৃতির।"
        },
        {
          "label": "গ",
          "question": "উদ্দীপকে ‘লালসালু' উপন্যাসের কোন দিকটি ফুটে উঠেছে? আলোচনা করো ।",
          "explanation": "উদ্দীপকে 'লালসালু' উপন্যাসের রহিমা চরিত্রের বৈশিষ্ট্যের দিকটি - ফুটে উঠেছে। 'লালসালু' উপন্যাসের প্রধান চরিত্র মজিদ। সকলেই তাকে মহব্বতনগর গ্রামের পীর হিসেবে মানে। ধীরে ধীরে মানুষের বিশ্বাস অর্জন করে তাদের প্রতারিত করে বেশ ধনসম্পদের মালিক হয়ে ওঠে এবং একটা সময় মহব্বতনগর গ্রামের রহিমা নামক একটি মেয়েকে বিয়ে করেন। রহিমার ছোটোবেলা থেকেই ওই গ্রামে বড়ো হয়েছে। তার একটি বিয়েও হয়েছিল। কিন্তু এখন সে মজিদের বউ হওয়ায় গ্রামের অনেক নারীরাই তার কাছে আসে আবদার নিয়ে, তার স্বামী পীর মজিদ যেন তাদের বিষয়টি বিবেচনা করেন। হাসুনির মা তাদের মধ্যে একজন। গ্রামের মেয়ে আলেয়া একই গ্রামের পীর ওদুদের দ্বিতীয় স্ত্রী হওয়ার পর গ্রামে তার গুরুত্ব বেড়ে যায়। অন্য সব নারীরা তার কাছে নানা আবদার নিয়ে আসেন। তখন আলেয়া তাদের আবদারগুলোকে হাসিমুখে মেনে নেন। আলোচ্য 'লালসালু' উপন্যাসেও দেখা যায় মজিদের পীরের স্ত্রী হওয়ায় তার কাছে হাসুনির মাসহ গ্রামের অন্য নারীরা বিভিন্ন অভিযোগ ও আবদার নিয়ে রহিমার কাছে আসেন এবং রহিমা তাদের আবদারকে হাসিমুখে মেনে নেয়। সুতরাং দেখা যায়, উদ্দীপকের চরিত্রের মধ্যে মূলত রহিমার চরিত্র প্রতিফলিত হয়েছে।"
        },
        {
          "label": "ঘ",
          "question": "স্বামীর প্রভাব-প্রতিপত্তিই মূলত আলেয়ার গুরুত্বপূর্ণ হয়ে ওঠার কারণ'- উদ্দীপক ও 'লালসালু' উপন্যাসের আলোকে তোমার মতামত দাও।",
          "explanation": "'স্বামীর প্রভাব-প্রতিপত্তিই মূলত আলেয়ার গুরুত্বপূর্ণ হয়ে ওঠার কারণ'- উদ্দীপক ও 'লালসালু' উপন্যাসের আলোকে মন্তব্যটি সঠিক বলে মনে করি। আলোচ্য উপন্যাসের মূল বিষয় হলো মহব্বতনগর গ্রামে মজিদ প্রবেশ করে ধর্মপরায়ণ মানুষকে প্রতারিত করে সমাজে একটি প্রভাব বিস্তার করে। ধনসম্পদ বৃদ্ধি পাওয়ায় মজিদ বাড়িঘর করে, রহিমা নামক একটি মেয়েকে বিয়েও করে। রহিমা এই গ্রামেরই মেয়ে। কিন্তু এখন সে মজিদের স্ত্রী হওয়ায় গ্রামে তার গুরুত্ব বেড়ে যায়। সকল নারীরা বিভিন্ন অভিযোগ ও আবদার নিয়ে তার কাছে আসে। সে গ্রামের সকলের কাছে অনেক গুরুত্বপূর্ণ হয়ে ওঠে। উদ্দীপকে বর্ণিত গ্রামের মেয়ে আলেয়া। এই গ্রামের আলো-বাতাসে অনেকটা অনাদরেই বড়ো হয়েছে সে। গ্রামের পীর হিসেবে পরিচিত ওদুদ আলেয়াকে বিয়ে করে। আলেয়া ওদুদের দ্বিতীয় স্ত্রীর মর্জাদা পেলে গ্রামের অন্য সব নারীরা তার কাছে বিভিন্ন আবদার নিয়ে আসতে থাকে। তার গুরুত্ব বেড়ে যায় এবং আলেয়া তাদের এই আবদারকে হাসিমুখে মেনে নেয়। 'লালসালু' উপন্যাসের মহব্বতনগরের মানুষ সাধারণত কুসংস্কারাচ্ছন্ন ও ধর্মভীরু প্রকৃতির। তাই গ্রামের পীর মজিদের প্রতি সাধারণ মানুষের শ্রদ্ধা এবং ভক্তি রয়েছে বলেই মানুষের ধারণা পীরের স্ত্রীর গুরুত্বও কম নয়। তাই নানা আবদার নিয়ে মানুষ রহিমার কাছে আসে। অথচ বিয়ের পূর্বে এই গ্রামের মেয়ে রহিমার এমন মূল্যায়ন ছিল না। উদ্দীপকেও আমরা দেখতে পাই, আলেয়া চরম অবহেলা ও অনাদরে বেড়ে ওঠে কিন্তু পীর ওদুদের সাথে তার বিয়ে হওয়ায় গ্রামের মানুষজনের কাছে তার গ্রহণযোগ্যতা ও গুরুত্ব বেড়ে যায়। সুতরাং দেখা যায়, পীরের স্ত্রী হওয়ার কারণেই কেবল গ্রামে রহিমা ও আলেয়ার গুরুত্ব বৃদ্ধি পেয়েছে।"
        }
      ]
    },
    {
      "number": "9",
      "uddipok": "‘ওরা গুলি ছোড়ে এদেশের প্রাণে, দেশের দাবীকে রোখে ওদের ঘৃণ্য পদাঘাত, এই বাংলার বুকে। ওরা এদেশের নয়, দেশের ভাগ্য ওরা করে বিক্রয়।’",
      "tag": "MB 22,BB 17,JGCC 24,RUMC 24",
      "sub_questions": [
        {
          "label": "ক",
          "question": "",
          "explanation": "ক। ইংরেজরা পরাজিত হয়ে ফোর্ট উইলিয়াম জাহাজে আশ্রয় নেয় ।"
        },
        {
          "label": "খ",
          "question": "",
          "explanation": "খ। নবাব সিরাজউদ্দৌলার বিরুদ্ধে ষড়যন্ত্রের একপর্যায়ে নিজেদের ভাগ- বাঁটোয়ারা হিসাব করতে গিয়ে মিরজাফর প্রশ্নোক্ত মন্তব্যটি করেছিল । নবাব সিরাজউদ্দৌলার বিরুদ্ধে ষড়যন্ত্র করার জন্য তাঁর সিপাহসালার মিরজাফর ও কোম্পানির প্রতিনিধিরা মিরনের বাসগৃহে এক হয়েছিল। যুদ্ধে ক্লাইভ বিজয়ী হলে কে কতটা ভাগ পাবে তা নিয়ে দলিল তৈরি করেছিল তারা। কিন্তু দলিলে সই করতে গিয়ে চক্রান্তকারীরা তর্কে জড়িয়ে পড়ে। তখন বিলম্ব না করে দলিলে সই করার মাধ্যমে নিজ স্বার্থকে পাকাপোক্ত করার জন্য মিরজাফর আলোচ্য উক্তিটি করে।"
        },
        {
          "label": "গ",
          "question": "",
          "explanation": "গ। উদ্দীপকের প্রথম দুই চরণের ভাবার্থ ‘সিরাজউদ্দৌলা' নাটকে বাংলার শোচনীয় পরিস্থিতির সঙ্গে সাদৃশ্যপূর্ণ ।  ‘সিরাজউদ্দৌলা' নাটকটি ১৭৫৭ খ্রিষ্টাব্দের পলাশির যুদ্ধে সিরাজউদ্দৌলার পরাজয়ের ঘটনাকে কেন্দ্র করে আবর্তিত। এ যুদ্ধে সিরাজউদ্দৌলার সমরশক্তির কোনো অভাব ছিল না। তবু তাঁকে শোচনীয়ভাবে পরাজিত হতে হয় । হীন স্বার্থ রক্ষা করতে গিয়ে নবাবের সেনাপতি ও অমাত্যবর্গ বাংলার স্বাধীনতা বিসর্জন দিয়েছিল।  উদ্দীপকে 'ওরা' বলে আখ্যায়িত একশ্রেণির লোকদের বাংলার বুকে ঘৃণ্য পদাঘাত হানার কথা বলা হয়েছে। তারা দেশের দাবিকে তুচ্ছ করে এদেশের মানুষের প্রাণ কেড়ে নিতে গুলি ছোড়ে। যদি বাংলার প্রতি মমত্ববোধ থাকত তাহলে তারা এমনটি করতে পারত না। তারা গুলি ছুড়ে বাংলাকে বিপন্ন করছে, যা আলোচ্য নাটকে পলাশির যুদ্ধের দুর্ভাগ্যজনক পরিস্থিতির কথাই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "ঘ। উদ্দীপকের ‘দেশের ভাগ্য ওরা করে বিক্রয়' পঙ্ক্তিতে ‘সিরাজউদ্দৌলা' নাটকের মর্মার্থই প্রতিধ্বনিত হয়েছে।  'সিরাজউদ্দৌলা' নাটকে চিত্রিত বাংলার নবাব সিরাজউদ্দৌলা ছিলেন সাহসী এক দেশপ্রেমী। মৃত্যুর আগ মুহূর্ত পর্যন্ত তিনি বাংলার স্বাধীনতা বজায় রাখার সংকল্পে দৃঢ়প্রতিজ্ঞ ছিলেন। কিন্তু তাঁর কতিপয় অমাত্য ও নিকটজনেরা ছিল বিশ্বাসঘাতক। তারা নিজ নিজ স্বার্থ উদ্ধার করতে গিয়ে নামমাত্র মূল্যে বিকিয়ে দিয়েছিল ভিনদেশি বেনিয়াদের কাছে।  উদ্দীপকে প্রকারান্তরে বিশ্বাসঘাতক মিরজাফর, রাজবল্লভ, জগৎশেঠ, রায়দুর্লভদের কথাই বলা হয়েছে। তারা নবাব সিরাজউদ্দৌলার অমাত্য হয়েও ক্ষমতা ও অর্থের লোভে দেশকে বিক্রি করে দিয়েছিল। তারা স্বার্থের প্রয়োজনে দেশদ্রোহের আশ্রয় নিয়েছিল, ঠিক যেমনটি উদ্দীপকে বলা হয়েছে। যারা দেশের সঙ্গে বিশ্বাসঘাতকতা করে তারা দেশের কেউ হতে পারে না বলেই উদ্দীপকের কবি অভিমত প্রকাশ করেছেন। উদ্দীপকের শেষ চরণে স্বার্থান্ধ দেশদ্রোহীদের কথাই উচ্চারিত হয়েছে। তারা বাঙালি হলেও এদেশের নয় বলে কবি দাবি করেছেন। “সিরাজউদ্দৌলা' নাটকেও আমরা দেখি, পলাশির যুদ্ধে বিপুল সমরসামর্থা থাকা সত্ত্বেও নবাবের পরাজয় ঘটে। কেননা, তাঁর নিজস্ব সেনাদল যুদ্ধে নিষ্ক্রিয় ভূমিকা পালন করে। ব্যক্তি ও গোষ্ঠীস্বার্থ রক্ষা করতে গিয়ে বিশ্বাসঘাতক সেনাপতি ও অমাত্যবর্গ এভাবেই বাংলার স্বাধীনতা বিসর্জন দেয় । উদ্দীপকটি প্রকারান্তরে এসব স্বার্থান্বেষী ব্যক্তিদের কথাই বলেছে এবং দাবি করেছে যে, ‘দেশের ভাগ্য ওরা করে বিক্রয়।'"
        }
      ]
    },
    {
      "number": "10",
      "uddipok": "আত্মদ্বন্দ্ব পরাভূত মানবত্মার সকরুণ বেদনা ও সুকঠোর পীড়নের চিত্র যে নাটকে উদ্যাপিত হয় তাকে ট্র্যাজেডি বলে। ট্র্যাজেডি নাটকে নায়কের অসীম দুঃখ ভোগ ও নিদারুণ বেদনা প্রাণকে বিমথিত করে তোলে। ট্র্যাজেডিতে মৃত্যু অনিবার্য নয়। নায়কের পরাজিত জীবন মৃত্যুর চেয়েও অধিকতর সকরুণ। প্রতিকূল অবস্থার সাথে লড়াই করতে করতে শেষ পর্যন্ত নায়ক মৃত্যুর কোলে ঢলে পড়ে। নিঃশেষ হয়ে পড়ে তার অনমনীয় শক্তি।",
      "tag": "RUMC 24",
      "sub_questions": [
        {
          "label": "ক",
          "question": "চারদিকে শুধু অবিশ্বাস আর ষড়যন্ত্র।'-উক্তিটি কার?",
          "explanation": "'চারদিকে শুধু অবিশ্বাস আর ষড়যন্ত্র।'- উক্তিটি রায়দুর্লভের।"
        },
        {
          "label": "খ",
          "question": "'ভীরু প্রতারকের দল' চিরকালই পালায়।'-এর তাৎপর্য বুঝিয়ে দাও।",
          "explanation": "মানুষদের ঐক্যবদ্ধ হয়ে ইংরেজ ও তাদের দোসরদের বিরুদ্ধে লড়াইয়ে উদ্বুদ্ধ করতে গেলে অনেকের পালিয়ে যাওয়া প্রসঙ্গে নবাবের প্রশ্নোক্ত কথায় প্রতারক ভীরুদের চিরন্তন প্রবণতার দিকটি প্রকাশ পেয়েছে। পলাশির যুদ্ধে পরাজিত হয়ে নবাব সিরাজউদ্দৌলা রাজধানীতে ফিরে এসে পুনরায় সৈন্য সংগ্রহ করে ব্রিটিশদের বিরুদ্ধে লড়াইয়ের চেষ্টা করেন। কিন্তু দিকে দিকে দায়িত্বপ্রাপ্ত অনেকের পালানোর কথা ছড়িয়ে পড়ে। এ খবর নবাবের কাছে এলে হতাশাগ্রস্ত মানুষকে আশান্বিত করতে তখনো তিনি বীরত্বের কথা বলেন। এ প্রসঙ্গেই পলায়নরতদের কাপুরুষ আখ্যা দিয়ে তিনি প্রশ্নোক্ত কথাটি বলেন।"
        },
        {
          "label": "গ",
          "question": "'উদ্দীপকের প্রতিকূল অবস্থার সাথে লড়াই 'সিরাজউদ্দৌলা' নাটকের প্রেক্ষাপটে কতটুকু সাদৃশ্য বহন করে?'- আলোচনা করো।",
          "explanation": "উদ্দীপকের প্রতিকূল অবস্থার বিরুদ্ধে লড়াই 'সিরাজউদ্দৌলা' নাটকের নবাব সিরাজের নিকটজনের ষড়যন্ত্র সত্ত্বেও সংগ্রাম চালিয়ে যাওয়ার প্রেক্ষাপটে অনেকাংশেই সাদৃশ্য বহন করে। 'সিরাজউদ্দৌলা' নাটকে নবাব সিরাজউদ্দৌলা নির্বিঘ্নে শাসন ক্ষমতা চালাতে পারেননি। বিদেশি বেনিয়াদের পাশাপাশি রাজ্যের সেনাপতি ও নিকটজনের ষড়যন্ত্র তাকে স্থির থাকতে দেয়নি। তিনি এসব নিয়ে চিন্তাগ্রস্ত ছিলেন। বিদেশি শত্রুদের বিরুদ্ধে লড়াই করতে যে ঐক্যবদ্ধ প্রচেস্টা প্রয়োজন তা তিনি পাননি। মিরজাফরসহ বেশকিছু বিশ্বাসঘাতক অমাত্যের চক্রান্তে দ্বিধান্বিত ছিলেন। ফলে পলাশির যুদ্ধে তিনি কাঙ্ক্ষিত ভূমিকা রাখতে পারেননি। উদ্দীপকে প্রতিকূল অবস্থার বিরুদ্ধে লড়াই করার বৈশিষ্ট্য তুলে ধরা হয়েছে ট্র্যাজেডির নায়ক চরিত্রে। এক্ষেত্রে নায়ক তার চারপাশের পরিবেশ দ্বারা আবদ্ধ থাকেন। তিনি অন্তর্দ্বন্দ্বে সঠিক সিদ্ধান্ত নিতে পারেন না। একধরনের দোদুল্যমানতায় সন্দিগ্ধ থাকতে হয় তাকে। লড়াই করতে হলে চারপাশের যে স্বতঃস্ফূর্ত পরিবেশ প্রয়োজন তা নিশ্চিত না হলে যে কারো পক্ষেই টিকে থাকা কঠিন হয়ে পড়ে। দ্বিধা-দ্বন্দ্বে লড়াই করতে সঠিক সিদ্ধান্ত নেওয়া কষ্টসাধ্য হয় বিধায় নায়ককে শেষ পর্যন্ত জীবন-মৃত্যুর সন্ধিক্ষণে অবস্থান করতে হয়। 'সিরাজউদ্দৌলা' নাটকে নবাব সিরাজও তার প্রধান সেনাপতি মিরজাফর, কিছু স্বার্থন্বেষী অমাত্যবর্গ ও আপন খালা ঘসেটি বেগমের চক্রান্তের কারণে প্রতিকূল পরিস্থির শিকার হন। নিজের প্রতি নিজেই অবিশ্বাস পোষণ করেন এ নবাব। চারপাশে তার কেবল অবিশ্বাসের দেয়াল মনে হয়। ফলে শেষাবধি পলাশিতে তাঁর লড়াই সফল হয়নি। তাঁর জীবন প্রদীপও নিভে যায় এভাবে প্রতিকূলতার সাথে লড়াই করতে গিয়ে। প্রতিকূলতার বিরুদ্ধে এই লড়াই নাটকের প্রেক্ষাপটের সঙ্গে উদ্দীপকের সাদৃশ্য রচনা করেছে।"
        },
        {
          "label": "ঘ",
          "question": "উদ্দীপকের আলোকে 'সিরাজউদ্দৌলা' নাটকের সিরাজ চরিত্রের করুণ পরিণতি আলোচনা করো।",
          "explanation": "উদ্দীপকের ট্র্যাজেডির নায়কের আত্মদ্বন্দ্বের পরিণতির মতোই সিরাজউদ্দৌলা' নাটকের সিরাজ চরিত্রের করুণ পরিণতি হয়েছে বলা যায়। 'সিরাজউদ্দৌলা' নাটকের নায়ক নবাব সিরাজ আত্মদ্বন্দ্বের বেদনায় স্থির ছিলেন। তিনি তার অমাত্যবর্গের ষড়যন্ত্রের বিষয়টি অনুমান করতে পেরেও তাদের বিরুদ্ধে কঠোর হতে পারেননি। এদিকে তার খালা ঘসেটি বেগমের প্রাসাদ ষড়যন্ত্র তাকে আরও বেশি মর্মপীড়া দেয়। এই নিঃসীম দুঃখবোধ ও নিজের প্রতি অবিশ্বাস তাকে করুণ পরিণতি বরণ করতে বাধ্য করে। দ্বিধা-দ্বন্দ্বে থেকেও তিনি সেনাপতিদের বিশ্বাস করেন এবং তার জীবনাবসনার ঘটে। উদ্দীপকে ট্র্যাজেডির নায়ক সম্পর্কে বলা হয়েছে এ নায়ক নিঃসীম দুঃখ ভোগ ও নিদারুণ বেদনায় থাকেন। এ বেদনাবোধ ও দুঃখ তার প্রাণকে বিমথিত করে তোলে। ট্র্যাজেডিতে আত্মস্বন্দ্বে পরাভূত মানবাত্মার সকরুণ বেদনা ও সুকঠোর পীড়নের চিত্র উদ্‌ঘাটিত হয়। নায়কের মৃত্যু অনিবার্য না হলেও তার পরাজিত জীবন মৃত্যুর চেয়েও অধিকতর করুণ হয়। প্রতিকূল অবস্থার বিরুদ্ধে লড়তে লড়তে শেষপর্যন্ত নায়ক মৃত্যুর কোলেও ঢলে পড়ে। তখন তার অনমনীয় শক্তিও নিঃশেষ হয়ে পড়ে থাকে। 'সিরাজউদ্দৌলা' নাটকের নায়ক নবাব সিরাজ উদ্দীপকের ট্র্যাজেডির নায়কের বাস্তব প্রতিচ্ছবি। তিনি অন্তর্দ্বন্দ্বে মারাত্মকভাবে আড়ষ্ট। তার চারপাশে কেবল অবিশ্বাসের দেয়াল। কাকে রেখে কাকে বিশ্বাস করবেন এই অন্তর্জালায় তার নিঃসীম দুঃখবোধ জাগ্রত থাকে। তিনি যেন নিজের কাছেই নিজে পরাজিত। যাদের তিনি বাংলার সেনাপতি করে আশ্বস্ত হতে চেয়েছেন, তারাই তার জন্য বড়ো দেয়াল তৈরি করেছে। ব্রিটিশ বেনিয়াদের সাথে যোগসাজশে সেই মিরজাফর ও তার সহযোগীরা চায় নবাবের পরাজয়। এজন্য তিনি যুদ্ধের আগেই মনস্তাত্ত্বিক পরাজয় বরণ করেছেন। এত ব্যথা নবাব সহ্য করে লড়াই চালাবেন তা ভাবাটাও দুষ্কর। ঘরের ও বাইরের শত্রুর যৌথ চক্রান্ত তাকে অস্থির করে তোলে। ফলে তিনি অনমনীয় হতে পারেন না, আবার না পারেন নমনীয় হতে। এমন প্রতিকূল পরিবেশে লড়াই করতে গিয়ে তিনি পরাজিত ও নিহত হন। উদ্দীপকে ট্র্যাজেডি নায়কের এমন করুণ পরিণতির কথাই বলা হয়েছে।"
        }
      ]
    }
  ]
}