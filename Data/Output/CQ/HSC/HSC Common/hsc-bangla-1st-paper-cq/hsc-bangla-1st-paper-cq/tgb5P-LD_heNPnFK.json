{
  "title": "রাজশাহী বোর্ড ২০১৯",
  "subtitle": "বাংলা (10)",
  "questions": [
    {
      "number": "1",
      "uddipok": "প্রজাপতির দুই পক্ষ। বরপক্ষ এবং কন্যাপক্ষ। বরপক্ষ কন্যাপক্ষের কাছে নগদ পঞ্চশ হাজার টাকা ও পাঁচ ভরি স্বর্ণালঙ্কার চেয়ে বসল। নিত্যানন্দ রায় কোনোকিছু বিবেচনা না করে তাতেই মেয়ের বিয়ে দিতে সম্মত হয়ে গেল। তার মতে, এমন শিক্ষিত ছেলে আর বনেদি পরিবার, কিছুতেই হাত ছাড়া করা যায় না। তার ইচ্ছায় যন্ত্রারীতি আশীর্বাদ পর্ব শেষে শুভবিবাহের দিন ধার্য হয়ে গেল। নিত্যানন্দ অনেক কষ্ট স্বীকার করে বিয়ের যাবতীয় আয়োজন সম্পন্ন করার পরও নিতান্ত এক তুচ্ছ কারণে বিয়ের আসরেই এই বিয়ে ভেঙে যায়।",
      "tag": "RB 19,ACC 23",
      "sub_questions": [
        {
          "label": "ক",
          "question": "",
          "explanation": "বরের হাট মহার্ঘ।"
        },
        {
          "label": "খ",
          "question": "",
          "explanation": "প্রশ্নোক্ত উক্তিটিতে ব্যঙ্গার্থে দেবতা কার্তিকের সঙ্গে অনুপমের তুলনা করা হয়েছে। দেবী দুর্গার দুই পুত্র- অগ্রজ গণেশ ও অনুজ কার্তিক। দেবী দুর্গার কোলে দেব সেনাপতি কার্তিক অপূর্ব শোভায় ভাম্বর। বড়ো হয়েও অনুপম কার্তিকের মতো মায়ের কাছাকাছি থেকে মাতৃআজ্ঞা পালনে ব্যস্ত থাকে। তাই পরিণত বয়সেও তার স্বাধীন ব্যক্তিত্বের বিকাশ ঘটে না। 'অপরিচিতা' গল্পের অনুপম পরিবারতন্ত্রের কাছে অসহায় ও ব্যক্তিত্বহীন একটি চরিত্র। উচ্চশিক্ষিত হলেও তার নিজস্বতা বলতে কিছু নেই। তাকে দেখলে মনে হয় আজও সে যেন মায়ের কোলে থাকা শিশুমাত্র। এজন্যই ব্যঙ্গ করে অনুপমকে গজাননের ছোটো ভাই কার্তিকের সঙ্গে তুলনা করা হয়েছে।"
        },
        {
          "label": "গ",
          "question": "",
          "explanation": "কন্যার বিয়েতে যৌতুক প্রদানের দিক থেকে উদ্দীপকের নিত্যানন্দ রায়ের সঙ্গে 'অপরিচিতা' গল্পের শম্ভুনাথ সেনের সাদৃশ্য রয়েছে। 'অপরিচিতা' গল্পে শম্ভুনাথ সেন নগদ অর্থ ও গহনা যৌতুক দিতে রাজি হয়ে মেয়ের বিয়ে ঠিক করেছিলেন ধনী ঘরের সন্তান অনুপমের সঙ্গে। যদিও শেষ পর্যন্ত অনুপমের মামার হীন মানসিকতার কারণে শম্ভুনাথ সেন নিজেই মেয়ের বিয়ে ভেঙে দেন। তবে বিয়েতে যে পরিমাণ গহনা দেওয়ার কথা ছিল শম্ভুনাথ সেন তার চেয়েও বেশি গহনা দিয়েছিলেন। এতে মেয়ের বিয়ে দেওয়ার জন্য যৌতুক প্রদানে শম্ভুনাথ সেনের মানসিক সমর্থনই প্রকাশ পায়। উদ্দীপকের নিত্যানন্দ সুপাত্রের সন্ধান পেতেই কোনো প্রকার ভাবনা ছাড়া মেয়ের বিয়ে দিতে চান। বিয়ের আয়োজনে আর্থিক কষ্টের স্বীকার হতে হলেও তিনি সব ব্যবস্থাই করেন। তবে শেষ পর্যন্ত এ বিয়ে ভেঙে যায়। দেখা যায়, 'অপরিচিতা' গল্পে শম্ভুনাথ সেন তাঁর কন্যার বিয়ের যে সমারোহ দেখিয়েছেন উদ্দীপকের নিত্যানন্দও তেমনি সর্বোচ্চ চেষ্টা করে যৌতুকের জোগান দিয়েছেন। যৌতুক প্রদানের ক্ষেত্রে তাঁদের মনোভাব একই সূত্রে গাঁথা।"
        },
        {
          "label": "ঘ",
          "question": "",
          "explanation": "যৌতুকপ্রথা চিরবহমান একটি সামাজিক ব্যাধি হলেও যৌতুকপ্রথাই বিয়ে ভাঙার একমাত্র কারণ বলে আমি মনে করি না। 'অপরিচিতা' গল্পে যৌতুকপ্রথার ঘৃণ্য রূপটি ফুটে উঠেছে। এ প্রথা নারীকে পণ্য ও বিয়ে ব্যাপারটিকে বেচাকেনার সম্পর্কে পরিণত করেছে। যৌতুকের লোভ যে মানুষের মানসিকতাকে কতটা হীন করে দিতে পারে তার প্রমাণ হলো অনুপমের মামার আচরণ। উদ্দীপকে যৌতুকের কারণে বিয়ে ভাঙার চিত্র দেখা যায় না। নিত্যানন্দ রায় কষ্ট হলেও মেয়ের সুখের আশায় যৌতুকের টাকা জোগাড় করে। তবে এত কষ্টের পরেও বিয়েটা ভেঙে যায়। উদ্দীপকের মতো গল্পেও বিয়ে ভাঙার একমাত্র কারণ হিসেবে যৌতুকপ্রথাকে দায়ী করা যায় না। 'অপরিচিতা' গল্পে শম্ভুনাথ এবং উদ্দীপকের নিত্যানন্দ রায় দুজনেই কন্যার সুখের জন্য যৌতুক দিতে প্রস্তুত ছিলেন। অনুপমের মামার আচরণে হীনতার প্রকাশ এবং অনুপমের ব্যক্তিত্বহীন গলগ্রহের মানসিকতা গল্পে বিয়ে ভাঙার জন্য নিয়ামক হিসেবে কাজ করেছে। আর উদ্দীপকে যৌতুক প্রস্তুত থাকলেও তুচ্ছ কোনো এক কারণে বিয়ে ভাঙার চিত্র দেখা যায়। তাই উদ্দীপক ও গল্প বিবেচনায় বলা যায়, যৌতুকপ্রথাই বিয়ে ভেঙে যাওয়ার অন্যতম কারণ হলেও একমাত্র কারণ নয়।"
        }
      ]
    },
    {
      "number": "2",
      "uddipok": "১৯১৯ সালের ১৩ এপ্রিল জালিয়ানওয়ালাবাগের বন্ধ উদ্যানে জেনারেল ডায়ারের নির্দেশে নিরস্ত্র জনতার ওপর নির্বিচারে গুলি চালিয়েছিল ব্রিটিশ পুলিশ। ব্রিটিশ শাসকশ্রেণি ও তার দেশি-বিদেশি দোসরদের এ জাতীয় অত্যাচার-নির্যাতনে অতিষ্ট হয়ে উঠেছিল পরাধীন 'ভারতবর্ষের সাধারণ জনগণ। নির্যাতিত জনগণের মুক্তির অগ্রদূত হয়ে দেখা দিয়েছিলেন মোহনদাস করম চাঁদ গান্ধী। মহাত্মা গান্ধী নামে সমধিক পরিচিত এই রাজনীতিবিদ বর্ণবৈষম্য দূরীকরণসহ বিভিন্ন সামাজিক ও রাজনৈতিক কর্মকান্ডের মাধ্যমে নিজেকে ভারতবাসীর কাছে অবিসংবাদিতা নেতা হিসেবে প্রমাণ করেন এবং বিভিন্ন অত্যাচার-নির্যাতনের শিকার হয়েও ব্রিটিশ বিরোধী 'ভারত ছাড়ো' আন্দোলনে নেতৃত্ব দেন। অহিংস আন্দোলনের পুরোধা হলেও দেশ ও জনগণের মুক্তির প্রশ্নে কখনোই আপস করেননি মাহাত্মা গান্ধী।",
      "tag": "RB 19",
      "sub_questions": [
        {
          "label": "ক",
          "question": "মহিউদ্দিন আহমদ কী রোগে ভুগছিলেন?",
          "explanation": "মহিউদ্দিন আহমদ প্লুরিসিস রোগে ভুগছিলেন।"
        },
        {
          "label": "খ",
          "question": "\"বেশি জোরে চালাবেন না, কারণ বাবার কালের জীবনটা যেন রাস্তায় না যায়।\"- আলোচনা করো।",
          "explanation": "বজঙ্গবন্ধু শেখ মুজিবুর রহমান দেরি করে জাহাজ ঘাটে যাওয়ার জন্য কৌশল করে ট্যাক্সিচালককে আলোচ্য উক্তিটি করেছিলেন। বঙ্গবন্ধু শেখ মুজিবুর রহমান ও মহিউদ্দিনকে গোপনে ঢাকা জেল থেকে ফরিদপুর জেলে পাঠানো হচ্ছিল। কিন্তু বঙ্গবন্ধু চাচ্ছিলেন এই খবর নেতাকর্মীরা যেন জানতে পারে। ট্যাক্সিচালক খুব দ্রুত গাড়ি চালাচ্ছিলেন রাতের জাহাজ ধরার জন্য। বঙ্গবন্ধু কৌশল করে ট্যাক্সি ধীরে চালাতে বলেন, যেন জাহাজ ধরতে না পারেন। কেননা, জাহাজ ছেড়ে দিলে নেতাকর্মীদের কারও সঙ্গে দেখা হওয়ার সম্ভাবনা নেই। আর তাই দেরি করে যাওয়ার জন্য বঙ্গবন্ধু কৌশল করে আলোচ্য উক্তিটি করেছিলেন।"
        },
        {
          "label": "গ",
          "question": "উদ্দীপকের ব্রিটিশ শাসকের নির্যাতন এবং 'বায়ান্নর দিনগুলো' রচনায় পাকিস্তানি শাসকদের নির্যাতনের তুলনা করো।",
          "explanation": "উদ্দীপকের ব্রিটিশ শাসকের নির্যাতন এবং 'বায়ান্নর দিনগুলো' রচনায় উল্লিখিত পাকিস্তান সরকারের অন্যায়-অত্যাচারের মধ্যে চরিত্রগত সাদৃশ্য লক্ষ করা যায়। 'বায়ান্নর দিনগুলো' রচনায় বঙ্গবন্ধু শেখ মুজিবুর রহমান কারাজীবন ও কারাগার থেকে মুক্তিলাভের স্মৃতি বিধৃত হয়েছে। তৎকালীন পাকিস্তান সরকারের অপশাসন ও বিনা বিচারে বছরের পর বছর রাজবন্দিদের আটকে রাখার প্রতিবাদে বঙ্গবন্ধু অনশন-ধর্মঘট শুরু করেন। সেই সঙ্গে উঠে এসেছে ভাষা আন্দোলনকারীদের ওপর নির্মমভাবে গুলিবর্ষণ ও সাধারণ জনতা ও নেতাকর্মীদের মারধরের কথা। উদ্দীপকের মহাত্মা গান্ধী ব্রিটিশ শাসনের বিরুদ্ধে অহিংস আন্দোলনের ডাক দিয়েছিলেন। তিনি কোনো রক্তপাত চাননি। অথচ ব্রিটিশ সরকার সাধারণ মানুষের ওপর অত্যাচার-জুলুম চালায়, এমনকি নির্বিচারে গুলি করে হত্যা করে। মহাত্মা গান্ধী এতে সরকারের প্রতি ক্ষোভ প্রকাশ করেন। অনুরূপ চিত্র আমরা 'বায়ান্নর দিনগুলো' রচনায় দেখতে পাই। পাকিস্তানি সরকার বিনা অজুহাতে নেতাকর্মীদের গ্রেফতার করে কারাগারে আটকে রাখে। এছাড়া ১৯৫২ সালের ২১-এ ফেব্রুয়ারি পাকিস্তানি সরকারের নির্দেশে পুলিশ শিক্ষার্থীদের শান্তিপূর্ণ মিছিলে নির্বিচারে গুলি চালায়। পাকিস্তানি সরকারের এমন হঠকারী সিদ্ধান্তে বঙ্গবন্ধু তীব্র ক্ষোভ প্রকাশ করেন। উদ্দীপকের গান্ধীকেও ব্রিটিশ সরকারের জুলুম-অত্যাচারের বিরুদ্ধে ক্ষোভ প্রকাশ করতে দেখা যায়। অর্থাৎ এর মধ্য দিয়ে মূলত, উভয়স্থানেই শাসক কর্তৃক সাধারণ মানুষের ওপর অন্যায়-অত্যাচারের দিকটিই উঠে এসেছে।"
        },
        {
          "label": "ঘ",
          "question": "\"মহাত্মা গান্ধী এবং বঙ্গবন্ধু শেখ মুজিবুর রহমান উভয়েই দেশ ও দেশের মানুষের মুক্তিকেই সর্বাগ্রে প্রাধান্য দিয়েছেন।' উদ্দীপক ও 'বায়ান্নর দিনগুলো'\" রচনার আলোকে উক্তিটি মূল্যায়ন করো।",
          "explanation": "মহাত্মা গান্ধী ও বঙ্গবন্ধু শেখ মুজিবুর রহমান গণমানুষের অধিকার আদায়ের জন্য আজীবন সংগ্রাম করে গেছেন। বঙ্গবন্ধু শেখ মুজিবুর রহমান স্বদেশের মানুষের অধিকার আদায়ে অনড় ও অবিচল এক মানুষ। তিনি বাঙালিকে পাকিস্তানিদের শোষণ থেকে মুক্ত করার জন্য কারাবরণ করেছেন। দেশের মানুষকে ভালোবাসতেন বলেই জীবনের বেশির ভাগ সময়ই তাঁকে জেলখানায় কাটাতে হয়েছে। বাংলার মানুষের জন্য তাঁর আত্মত্যাগ অপূরণীয়। উদ্দীপকে দেখা যায়, জনসাধারণের অধিকার আদায়ের জন্য এবং ব্রিটিশদের দমন-পীড়নের প্রতিবাদে মহাত্মা গান্ধী অহিংস আন্দোলনের ডাক দেন। দুঃশাসনের বিরুদ্ধে অহিংস আন্দোলনের মন্ত্র শুনিয়ে তিনি সাধারণ মানুষকে ঐক্যবদ্ধ করেন। তাঁর আহ্বানে সাড়া দিয়ে লক্ষ লক্ষ মানুষ আন্দোলনে অংশ নেয় এবং এ আন্দোলনের পথ ধরেই ভারত স্বাধীনতা লাভ করে। 'বায়ান্নর দিনগুলো' রচনায় দেখা যায়, বাঙালির অধিকার আদায়ের জন্য বঙ্গবন্ধুকে কারাবরণ করতে হয়েছে, নির্যাতন সহ্য করতে হয়েছে। তবুও তিনি দমে যাননি। বজ্রকণ্ঠে পাকিস্তানি সরকারের অন্যায়-নিপীড়নের প্রতিবাদ করেছেন। জেলে থাকা অবস্থায় অনশন-ধর্মঘট করে প্রতিবাদ জানিয়েছেন। উদ্দীপকের মহাত্মা গান্ধীও ভারতের সাধারণ মানুষের মুক্তির জন্য লড়েছেন। সুতরাং মহাত্মা গান্ধী ও বঙ্গবন্ধু শেখ মুজিবুর রহমান উভয়ই দেশ ও দেশের মানুষের মুক্তিকেই সর্বাগ্রে প্রাধান্য দিয়েছেন- উক্তিটি যথার্থ।"
        }
      ]
    },
    {
      "number": "3",
      "uddipok": "দীপ্ত সম্প্রতি তার বড় ভাইয়ের সঙ্গে বাংলাদেশ জাতীয় জাদুঘর দর্শন করে 'আসে। জাদুঘরে গিয়ে সে প্রচুর আনন্দ লাভ করে। জাদুঘরে সংরক্ষিত বিভিন্ন প্রত্নতাত্ত্বিক নিদর্শন থেকে জাতির ইতিহাস, ঐতিহ্য, সভ্যতা ও সংস্কৃতি সম্পর্কে অনেক জ্ঞান অর্জন করে। সভ্যতা বিকাশের নানা নিদর্শন ও তথ্যচিত্র দেখে সে চমৎকৃত হয়। এতে সে মানসিক শক্তি অর্জনের প্রেরণা খুঁজে পায়। জাদুঘর দর্শন তার ভেতরে দেশপ্রেম ও জাতির প্রতি দায়িত্ববোধ বাড়িয়ে দেয়। এখন সে নিজেকে চিনে ও জানে।",
      "tag": "RB 19",
      "sub_questions": [
        {
          "label": "ক",
          "question": "পৃথিবীর প্রথম জাদুঘর স্থাপিত হয়েছিল কোথায়?",
          "explanation": "পৃথিবীর প্রথম জাদুঘর স্থাপিত হয়েছিল আলেকজান্দ্রিয়া শহরে।"
        },
        {
          "label": "খ",
          "question": "\"জাদুঘর আমাদের আনন্দ দেয়\"- কীভাবে?",
          "explanation": "জাদুঘরের নিদর্শনসমূহ চমকপ্রদ, লুপ্তপ্রায় ও বিস্ময়কর, যা দেখে আমরা মুগ্ধ এবং আনন্দিত হই। জাদুঘরের সংরক্ষিত জিনিসগুলো আর কোথাও পাওয়া যায় না, দেখা যায় না। এগুলো দেখার পাশাপাশি মানুষ এর অতীত সম্পর্কে জানতে পারে, জানতে পারে অনেক চমকপ্রদ উপাখ্যান। আর এগুলো মানুষকে শুধু চমকিত করে না বরং আনন্দও দেয়। মানুষের অনন্ত উদ্ভাবন দক্ষতা, তার নিরলস সৃজনশীলতা, সৌন্দর্যসাধনা এবং নিজেকে অতিক্রমের প্রয়াস আমাদের উল্লসিতও করে।"
        },
        {
          "label": "গ",
          "question": "উদ্দীপকের দীপ্তর অনুভূতির সঙ্গে 'জাদুঘরে কেন যাব' প্রবন্ধের কোন বিশেষ দিকটির সাদৃশ্য পাওয়া যায়?\" ব্যাখ্যা করো।",
          "explanation": "জাউদ্দীপকের দীপ্তর অনুভূতি 'জাদুঘরে কেন যাব' প্রবন্ধে বর্ণিত ইতিহাস ও ঐতিহ্যগত চেতনার সঙ্গে সংগতিপূর্ণ। 'জাদুঘরে কেন যাব' প্রবন্ধে জাদুঘরের গুরুত্ব বর্ণিত হয়েছে। একটি জাতির সামগ্রিক পরিচয় জানার জন্য জাদুঘরে সংরক্ষিত বিষয়সমূহ গুরুত্বপূর্ণ ভূমিকা পালন করে। একটি দেশ ও জাতির নানা ঐতিহাসিক, নৃতাত্ত্বিক, সাংস্কৃতিক, রাজনৈতিক, প্রত্নতাত্ত্বিক প্রভৃতি নিদর্শন জাদুঘরে সংরক্ষিত থাকে। যেগুলো দেখে কোনো জাতি তার ইতিহাস ও ঐতিহ্য সম্পর্কে ধারণা লাভ করতে পারে। নিজেদের ইতিহাস, শিল্প-সংস্কৃতির পরিচয় লাভ করে আত্মবিকাশের তাগিদে অনুপ্রাণিত হতে পারে। উদ্দীপকে দীপ্ত তার বড় ভাইয়ের সঙ্গে জাতীয় জাদুঘরে বেড়াতে যায়। সেখানে গিয়ে তারা বাঙালি জাতির ইতিহাস ও ঐতিহ্যের নানা নিদর্শন দেখতে পায়। তারা এ দেশের অতীত-গৌরব, ইতিহাস, প্রাচীন আমলের নানা সভ্যতা ও সংস্কৃতির নানা সামগ্রীর সঙ্গে পরিচিতি লাভ করে। জাদুঘর ভ্রমণ করে তার মধ্যে দেশপ্রেম সৃষ্টি হয়েছে। নিজেকে নতুন করে চিনতে পেরেছে বলে জাতির প্রতি তার দায়িত্ববোধ অনেক বেড়ে গেছে। জাদুঘরে যাওয়ার মধ্য দিয়ে দেশ ও জাতির ঐতিহ্য, ইতিহাস সম্পর্কে অবগত হওয়ার বিষয়টি আলোচ্য প্রবন্ধেও বর্ণিত হয়েছে। সুতরাং, দেখা যাচ্ছে উদ্দীপকের দীপ্তর অনুভূতি 'জাদুঘরে কেন যাব' প্রবন্ধের ইতিহাস ও ঐতিহ্যগত চেতনার সঙ্গে সংগতিপূর্ণ।"
        },
        {
          "label": "ঘ",
          "question": "\"উদ্দীপকটি 'জাদুঘরে কেন যাব' প্রবন্ধের সামগ্রিক বিষয়বস্তুকে ধারণ করে না\"- মন্তব্যটি যাচাই করো।",
          "explanation": "'জাদুঘরে কেন যাব' প্রবন্ধে জাদুঘরের প্রতিষ্ঠা ক্রমবিকাশ ও গুরুত্বের দিকটি বিস্তারিতভাবে উঠে এলেও উদ্দীপকে কেবল প্রয়োজনীয়তার দিকটি উঠে এসেছে। 'জাদুঘরে কেন যাব' প্রবন্ধে লেখক পৃথিবীতে জাদুঘর প্রতিষ্ঠার ইতিহাস, এর ক্রমবিবর্তন ও জাতীয় জীবনে এর গুরুত্বের বিষয়টি তুলে ধরেছেন। তার বর্ণনায় উঠে এসেছে বিভিন্ন ধরনের জাদুঘর প্রতিষ্ঠার কথা সেইসঙ্গেল উঠে এসেছে এর সামাজিক ও রাজনৈতিক গুরুত্বের কথা পরিদর্শকদের মাধ্য জানার কৌতূহল বাড়িয়ে তোলাই এর উদেশ্য পরপতি মনবজাতির আত্মপরিচয় তুলে ধরায় নানা ধরনের জাদুঘরের ভূমিকার কথা বর্ণিত হয়েছে এই প্রবনে উদ্দীপকের দীপ্ত তার বড় ভাইয়ের সঙ্গো বাংলাদেশ জাতীয় জাদুবর পরিদর্শনে যায় সেখানে সংরক্ষিত বিভিন্ন প্রত্নতাত্ত্বিক নিদর্শন থেকে জাতির ✓ ইতিহাস, ঐতিহ্য, সভ্যতা ও সংস্কৃতি সম্পর্কে জানতে পেরে সে অনেক পায়। এখ এখানে এসে মানসিক শত্ত্বি অর্জনের পাশাপাশি তার মধ্যে - দেশপ্রেম জাগ্রত হয়। ফলে তার মধ্যে দেশের প্রতি দায়িত্ববেদ সৃষ্টি হয় সে এখানে এসে এক ধরনের আত্মপরিচয় লাভ করে। *আলোচ্য প্রবন্ধে উদ্দীপকের আলোচনায় উঠে আসা জাদুঘরের গরুত্বের দিকটি উঠে আসার পালাপাশি আরও অনেক বিষয় আলোচিত হয়েছে পাদুঘর প্রতিষ্ঠার ইতিহাস, বিভিন্ন জাদুঘরের প্রতিষ্ঠা ও এর নিদর্শন, জাদুঘ জাদুঘরের শ্রেণিবিভাগ, বিভিন্ন দেশের জাদুঘরের মধ্যে তুলনা এবং সামাজিক জক ও রাজনৈতিক ক্ষেত্রে এর প্রভাব নিয়ে বিস্তর আলোচনা ক হয়েছে। কিন্তু এসব আলোস আলোচনার মূলে ছিল জাদুঘরে যাওয়ার প্রয়োজনীয়তা উপলব্ধি করা। সুতরাং, আলোচ্য প্রবন্ধে জাদুঘর সম্পর্কে যে ব্যপক আলোচনা ঠাঁই পেয়েছে উদ্দীপকের কর ঘায় পরিসরে তার একটি বিষয় ছাড়া - অন্য বিষয় উঠে আসা সম্ভব হয়নি।"
        }
      ]
    },
    {
      "number": "4",
      "uddipok": "একসময় ঈশা খাঁর সঙ্গে মানসিংহের যুদ্ধ হয়। রণনিপুণ ঈশা খাঁর তরবারির আঘাতে মানসিংহের তরবারি দ্বিখণ্ডিত হয়ে যায়। মানসিংহ অসহায় হয়ে পড়েন। ঈশা খাঁ। চাইলে এই অবস্থায় মানসিংহকে হত্যা করতে পারতেন। কিন্তু, বীরযোদ্ধা ঈশা খাঁ তা না করে নিজের কোষ থেকে একখানি ভালো তলোয়ার বের করে মানসিংহকে উপহার দিয়ে পুনরায় যুদ্ধে আহবান জানালেন। মানসিংহ ঈশা খাঁর এই মহানুভবতা, ঔদার্য ও বীরধর্মের আদর্শ দেখে মুগ্ধ হলেন এবং যুদ্ধের পরিবর্তে সন্ধি স্থাপনে এগিয়ে আসলেন।",
      "tag": "RB 19",
      "sub_questions": [
        {
          "label": "ক",
          "question": "মাইকেল মধুসূদন দত্তের মায়ের নাম কী?",
          "explanation": "মাইকেল মধুসূদন দত্তের মায়ের নাম জাহ্নবী দেবী।"
        },
        {
          "label": "খ",
          "question": "\"স্থাপিলা বিধুরে বিধি স্বানুর ললাটে\" কবিতার এই চরণ দ্বারা কী বোঝানো হয়েছে?২",
          "explanation": "'স্থাপিলা বিধুরে বিধি স্থাণুর ললাটে' বলতে বোঝানো হয়েছে বিধাতা চাঁদকে নিশ্চল আকাশে স্থাপন করেছেন। নিকুম্ভিলা যজ্ঞাগারে মেঘনাদের সঙ্গে কথোপকথনে বিভীষণ নিজেকে রাঘবদাস হিসেবে অভিহিত করেন। এ কথা শুনে মেঘনাদ বিভীষণকে তাঁর নিজের বংশমর্যাদার কথা স্মরণ করিয়ে দেন। তাঁর মতে, বিধাতা যেমন চাঁদকে মাটি থেকে অনেক ওপরে নিশ্চল আকাশে স্থাপন করেছেন, তেমনই তাঁদের বংশমর্যাদাও অতুলনীয়। এমন মর্যাদার অধিকারী হয়েও বিভীষণ কীভাবে নিজেকে রাঘবদাস বলেন তা মেঘনাদের মনে বিস্ময় জাগায়। প্রশ্নোক্ত চরণটিতে এ বিষয়টিই প্রকাশিত হয়েছে।"
        },
        {
          "label": "গ",
          "question": "উদ্দীপকের ঈশা খাঁ ও 'বিভীষণের প্রতি মেঘনাদ' কবিতার লক্ষ্মণের আদর্শগত বৈসাদৃশ্য নির্ণয় করো।",
          "explanation": "আদর্শগত দিক থেকে উদ্দীপকের ঈশা খাঁর সঙ্গে 'বিভীষণের প্রতি মেঘনাদ' কবিতার লক্ষ্মণের বৈসাদৃশ্য রয়েছে। 'বিভীষণের প্রতি মেঘনাদ' কবিতায় লক্ষ্মণকে নেতিবাচক দৃষ্টিকোণ থেকে উপস্থাপন করা হয়েছে। এ কবিতায় লক্ষ্মণ এক সুযোগসন্ধানী ও ধূর্ত চরিত্র। তিনি মিত্র বিভীষণের সহায়তায় গোপনে শত্রুপুরী লঙ্কায় প্রবেশ করেন। প্রার্থনারত নিরস্ত্র ও অপ্রস্তুত মেঘনাদকে যুদ্ধে আহ্বান করেন। উদ্দীপকে বিখ্যাত ঐতিহাসিক চরিত্র ঈশা খাঁর ন্যায়পরায়ণতার একটি দৃষ্টান্ত উপস্থাপন করা হয়েছে। তিনি ছিলেন বাংলার বিখ্যাত বারোভূঁইয়াদের প্রধান এবং বীর যোদ্ধা। যুদ্ধকালীন তাঁর তরবারির আঘাতে হঠাৎ মানসিংহের তরবারি ভেঙে গেলে তিনি নিরস্ত্র মানসিংহকে আঘাত করেননি। নিজের কোষ থেকে একটি ভালো তরবারি উপহার দিয়ে তাঁকে পুনরায় যুদ্ধে আহ্বান করেন। তাঁর চরিত্রের এই নৈতিক আদর্শের দিকটি আলোচ্য কবিতার লক্ষ্মণের আচরণে পরিলক্ষিত হয় না। এদিক থেকে উদ্দীপকের ঈশা খাঁর সঙ্গে 'বিভীষণের প্রতি মেঘনাদ' কবিতার লক্ষ্মণের বৈসাদৃশ্য পরিলক্ষিত হয়।"
        },
        {
          "label": "ঘ",
          "question": "\"উদ্দীপক ও বিভীষণের প্রতি মেঘনাদ' কবিতার মূলভাবনা এক নয়।”- মন্তব্যটি বিচার করো।",
          "explanation": "\"উদ্দীপক ও 'বিভীষণের প্রতি মেঘনাদ' কবিতার মূলভাবনা এক নয়\"- মন্তব্যটি যথার্থ বলেই আমি মনে করি। 'বিভীষণের প্রতি মেঘনাদ' কবিতায় কবি স্বদেশ ও স্বজাতির সঙ্গে বিভীষণের বিশ্বাসঘাতকতার এক মর্মস্পর্শী দৃষ্টান্ত তুলে ধরেছেন। পাশাপাশি কবিতাটিতে দেশাত্মবোধে উজ্জীবিত বীর যোদ্ধা মেঘনাদের জবানীতে বিভীষণের এরূপ অবস্থানের নিরর্থকতার দিকটি ফুটে উঠেছে। উদ্দীপকে বাংলার বীর যোদ্ধা ঈশা খাঁর বিরোচিত আদর্শের দিকটি উন্মোচিত হয়েছে। যুদ্ধের একপর্যায়ে তাঁর তরবারির আঘাতে মানসিংহের তরবারি ভেঙে গেলে তিনি তাঁকে সহজেই হত্যা করতে পারতেন। কিন্তু তিনি তেমনটি করেননি। উপরন্তু তাঁকে আরেকটি ভালো তরবারি উপহার দিয়ে পুনরায় যুদ্ধে আহ্বান জানান। তাঁর এই নৈতিকতা ও আদর্শের দিকটি মেঘনাদের প্রতি লক্ষ্মণের আচরণকে প্রশ্নবিদ্ধ করলেও কবিতাটির মূলভাবনা দেশাত্মবোধ। 'বিভীষণের প্রতি মেঘনাদ' কবিতাটি আদর্শ ও নৈতিকতার দ্বন্দ্ব নিয়ে রচিত। এ কবিতার অন্যতম প্রধান চরিত্র বিভীষণ ধর্ম ও নৈতিকতার প্রশ্নে শত্রু রামের পক্ষাবলম্বন করেন। অপরপক্ষে তাঁরই ভ্রাতুষ্পুত্র বীর মেঘনাদ এ সবকিছুর বিপরীতে দেশপ্রেম ও স্বাজাত্যবোধকেই প্রাধান্য দিয়েছেন। প্রয়োজন সাপেক্ষে তিনি ধর্মের উদ্ধৃতি দিয়ে দেখিয়েছেন যে স্বদেশ ও স্বজাতিপ্রীতি ধর্মেরই অঙ্গ। আর তাই স্বজাতি-বিদ্বেষকে ধর্মও সমর্থন করে না। আলোচ্য কবিতায় প্রকাশিত এমন ভাবনার বিপরীতে উদ্দীপকটিতে কেবল বীরধর্মের বিষয়টিই স্থান পেয়েছে। সে বিবেচনায় প্রশ্নোক্ত মন্তব্যটি যথাযথ।"
        }
      ]
    },
    {
      "number": "5",
      "uddipok": "শিক্ষকতার দীর্ঘ জীবনে রহিম সাহেবের কাছে শিক্ষার্থীদের ধর্মীয়, সামাজিক কিংবা অর্থনৈতিক পরিচয় কখনো বড় হয়ে ওঠেনি। জ্ঞান চর্চার পাশাপাশি আশপাশের মানুষদের মানবতাবাদে দীক্ষিত করা ছিল তাঁর জীবনব্রত। এখন তাঁর অবসর কাটে সামাজিক আর ব্যক্তি মানুষের কল্যাণকর্মে। ধর্মীয় গোঁড়ামি কিংবা অন্ধ সংস্কারের কারণে সমাজে যখন অনাচার দেখা দেয় তখন রহিম সাহেব সর্বশক্তি দিয়ে তা প্রতিহত করার চেষ্টা করেন। তিনি তাঁর শিক্ষার্থীদের প্রায়ই চণ্ডীদাসের সেই অমর উচ্চারণ মনে করিয়ে দিতেন, \"সবার উপরে মানুষ সত্য তাহার উপরে নাই।\"",
      "tag": "RB 19",
      "sub_questions": [
        {
          "label": "ক",
          "question": "সকল দেবতার বিশ্ব দেউল কী?",
          "explanation": "সকল দেবতার বিশ্ব- দেউল মানবহৃদয়"
        },
        {
          "label": "খ",
          "question": "\"ত্যজিল রাজ্য মানবের মহা বেদনার ডাক শুনি\"- ব্যাখ্যা করো।",
          "explanation": "প্রশ্নোক্ত চরণটি দ্বারা মানুষের দুঃখ-কষ্ট-বেদনা উপলব্ধি করে তা লাঘবের জন্য মহামতি বুদ্ধের রাজ্য ত্যাগের বিষয়টিকে বোঝানো হয়েছে। একমাত্র হৃদয়বান মানুষেরাই জগতের অসহায় মানুষের কষ্ট হৃদয় দিয়ে অনুধাবন করতে পারেন। শাক্যমুনি তথা গৌতমবুদ্ধ একজন রাজপুত্র ছিলেন। রাজপুত্র হলেও সাধারণ মানুষের দুঃখ-কষ্ট-বেদনায় তিনি কষ্ট পেতেন, আহত হতেন। তাই তা নিরসনকল্পে তিনি সিংহাসনের মোহ ত্যাগ করে সাধনায় ব্রতী হন। প্রশ্নোক্ত চরণটিতে আর্তমানবতার কষ্ট লাঘবের উদ্দেশ্যে তাঁর রাজ্য ত্যাগের বিষয়টিকেই ইঙ্গিত করেছেন কবি।"
        },
        {
          "label": "গ",
          "question": "উদ্দীপকের রহিম সাহেবের জীবনানুভূতির সাথে 'সাম্যবাদী' কবিতায় প্রতিফলিত কবির জীবনদর্শনের তুলনা করো।",
          "explanation": "উদ্দীপকের রহিম সাহেবের জীবনানুভূতিতে 'সাম্যবাদী' কবিতার কবির জীবনদর্শনেরই প্রতিফলন ঘটেছে। 'সাম্যবাদী' কবিতায় মানবতাবাদী কবি কাজী নজরুল ইসলাম সমাজে বিদ্যমান সকল বিভেদের ঊর্ধ্বে 'মানুষ' পরিচয়কেই বড়ো করে তুলেছেন। কবি মনে করেন, ধনী-নির্ধন, জাত-পাত, উঁচু-নিচু সব ভেদাভেদ ভুলে গিয়ে মানুষকে প্রকৃত মানবিক দৃষ্টিকোণ থেকেই বিচার করা উচিত। তবেই সমাজে সাম্য প্রতিষ্ঠিত হবে। উদ্দীপকের স্কুলশিক্ষক রহিম সাহেব একজন উদারচেতা মানবতাবাদী মানুষ। জাতিগত ও ধর্মীয় পরিচয়ের ঊর্ধ্বে মানুষ পরিচয়কেই তিনি সর্বোচ্চ মর্যাদা, দেন। শুধু তা-ই নয়, কুসংস্কার, ধর্মীয় গোঁড়ামি এবং অনাচারের বিরুদ্ধে তিনি সর্বদা সোচ্চার থাকেন। এমন অবস্থানের মধ্য দিয়ে তাঁর সাম্যবাদী মনোভাব এবং প্রগতিশীল চেতনার পরিচয় মেলে। একইভাবে, আলোচ্য 'সাম্যবাদী' কবিতার কবিও সকল বিভাজনের ঊর্ধ্বে মানবতাকেই প্রাধান্য দিয়েছেন। এ ক্ষেত্রে হৃদয়ধর্মকে গুরুত্ব দিয়েই তিনি ধর্মচর্চার কথা বলেছেন। এদিক বিবেচনায় উদ্দীপকের রহিম সাহেবের জীবনানুভূতিতে 'সাম্যবাদী' কবিতার কবির জীবনদর্শনেরই প্রতিফলন ঘটেছে।"
        },
        {
          "label": "ঘ",
          "question": "\"উদ্দীপকটি ভাবগত দিক থেকে 'সাম্যবাদী' কবিতাকে ধারণ করেছে।\"- মন্তব্যটি বিচার করো।",
          "explanation": "\"উদ্দীপকটি ভাবগত দিক থেকে 'সাম্যবাদী' কবিতাকে ধারণ করেছে\"- মন্তব্যটি যথার্থ বলেই আমি মনে করি। পৃথিবীর সকল মানুষ সমান মর্যাদা পাওয়ার অধিকার রাখে। তবুও কিছু স্বার্থান্বেষী মানুষ সুযোগ পেলেই ব্যক্তিস্বার্থ চরিতার্থ করতে সমাজের অসহায় মানুষের অধিকার খর্ব করতে তৎপর হয়। 'সাম্যবাদী' কবিতায় ধর্ম ও শাস্ত্রচর্চার নামে মানুষের হৃদয়ধর্মকে উপেক্ষা করার সমালোচনা করা হয়েছে। পাশাপাশি বৈষম্যহীন ও অসাম্প্রদায়িক সমাজ গঠনের প্রত্যাশা করা হয়েছে। উদ্দীপকে রহিম সাহেবের অসাম্প্রদায়িক, বৈষম্যহীন ও মানবিকতাবোধসম্পন্ন মানসিকতার দিকটি উপস্থাপন করা হয়েছে। একজন আদর্শ স্কুলশিক্ষক হিসেবে তিনি সামাজিক দায়বদ্ধতার প্রতিও সজাগ দৃষ্টি রাখেন। আর তাই ব্যক্তিজীবনে তিনি যেমন মানুষে মানুষে প্রভেদ করেন না, তেমনই সামাজিক অনাচারের বিরুদ্ধেও লড়াই চালিয়ে যান। শুধু তা-ই নয়, জ্ঞানচর্চার পাশাপাশি তিনি তাঁর আশপাশের মানুষদের মানবিক বোধে উজ্জীবিত করার জন্য চেষ্টা চালিয়ে যান। 'সাম্যবাদী' কবিতায় কবি মানুষের মাঝে বিদ্যমান সকল সামাজিক বৈষম্য ও অনাচার নিরসনের জন্য বিভেদমুক্ত ও অসাম্প্রদায়িক এক সমাজ গড়ার পক্ষে অবস্থান নিয়েছেন। তাঁর দৃষ্টিতে পৃথিবীর সকল মানুষই সমান মর্যাদাবান। এছাড়া ধর্ম-বর্ণ বা গোষ্ঠীর ঊর্ধ্বে মানবতাকে স্থান দিয়েছেন তিনি। একইভাবে উদ্দীপকের রহিম সাহেবও সকল মানুষকে সমতার দৃষ্টিতে দেখেন। 'সাম্যবাদী' কবিতার কবির মতো প্রগাঢ় মানবিকতাবোধ দ্বারা চালিত হয়েছেন বলেই মানবতাকেই সর্বাধিক গুরুত্ব দিয়েছেন তিনি। সে বিবেচনায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "6",
      "uddipok": "প্রাচীনকালে কোনো এক রাজ্যে নাকি মানুষ গাছপালা কেটে উজাড় করে দিত। রাষ্ট্রের শীর্ষ পর্যায়ের নেতারা মানুষের এ ধরনের অবিবেচনা-প্রসূত নেতিবাচক কর্মকাণ্ডে উদ্বিগ্ন হয়ে পড়েন। সবুজ নিধনের এই ভয়ঙ্কর বাজে অভ্যাস বন্ধে তখন দেশে এক কঠোর আইন প্রণীত হয়। এ আইন ব্যক্তিগত গাছসহ যেকোনো ধরনের গাছপালা কাটার ওপর কড়া নিষেধাজ্ঞা আরোপ করা হয়। বর্তমান সময়ে পরিবেশ সুরক্ষার লক্ষ্যে সবুজ বৃক্ষরাজি সংরক্ষণের আন্দোলন বিশ্বব্যাপী ছড়িয়ে পড়েছে। কিন্তু, মানুষের গাছপালা নিধনের প্রবণতা এখনো রয়েই গেছে।",
      "tag": "RB 19",
      "sub_questions": [
        {
          "label": "ক",
          "question": "কবি আহসান হাবীব কত খ্রিস্টাব্দে একুশে পদকে ভূষিত হন?",
          "explanation": "কবি আহসান হাবীব ১৯৭৮ খ্রিষ্টাব্দে একুশে পদকে ভূষিত হন।"
        },
        {
          "label": "খ",
          "question": "'সেই অস্ত্র' কবিতায় 'সভ্যতার সেই প্রতিশ্রুতি' বলতে কী বোঝানো হয়েছে?",
          "explanation": "বসভ্যতার সেই প্রতিশ্রুতি বলতে কবিতায় ভালোবাসাপূর্ণ একটি সুখী ও সমৃদ্ধ সমাজব্যবস্থা গড়ে তোলার আকাঙ্ক্ষাকে বোঝানো হয়েছে। 'সেই অস্ত্র' কবিতায় কবি মানুষের মাঝে ভালোবাসা প্রত্যাশা করেছেন। তিনি মনে করেন, সকল অমঙ্গল থেকে পরিত্রাণের পথ দেখায় ভালোবাসা। পারস্পরিক শ্রদ্ধাবোধ ও সহমর্মিতার কারণেই মানুষ সমাজে ও রাষ্ট্রে ঐক্যবদ্ধ হয়ে শান্তিপূর্ণ জীবনযাপন করতে পারে। আলোচ্য কবিতাটিতে 'সভ্যতার প্রতিশ্রুতি' বলতে ভালোবাসাপূর্ণ সমৃদ্ধ পৃথিবী গড়ে তোলার প্রত্যাশার প্রতি ইঙ্গিত করা হয়েছে।"
        },
        {
          "label": "গ",
          "question": "উদ্দীপকের সঙ্গে 'সেই অস্ত্র' কবিতার কোন প্রসঙ্গাটির সাদৃশ্য রয়েছে এবং কীভাবে?",
          "explanation": "ভালোবাসার পরিবর্তে ধ্বংসাত্মক কর্মকাণ্ড সংঘটনের দিক থেকে উদ্দীপকের সঙ্গে 'সেই অস্ত্র' কবিতার সাদৃশ্য রয়েছে। 'সেই অস্ত্র' কবিতায় কবি ভালোবাসাপূর্ণ এক উদার পৃথিবীর প্রত্যাশা ব্যক্ত করেছেন। আর তাঁর সে প্রত্যাশার যৌক্তিকতা তুলে ধরতে গিয়ে তিনি বর্তমান পৃথিবীতে সংঘটিত মানুষের নানা ধ্বংসাত্মক কর্মকাণ্ডের বর্ণনা দিয়েছেন। এরই সূত্র ধরে তিনি দ্বিতীয় বিশ্বযুদ্ধসহ নানা ঘটনার প্রসঙ্গ টেনেছেন। উদ্দীপকের বর্ণনাটিতে গণহারে গাছ কাটার মতো অবিবেচনাপ্রসূত ঘটনার প্রসঙ্গ এসেছে। অথচ গাছ আমাদের অকৃত্রিম বন্ধু। বেঁচে থাকার অনুকূল পরিবেশ বজায় রাখতে গাছের কোনো বিকল্প নেই। এ বিষয়টি জেনেও মানুষ গাছ কেটে প্রকৃতি ধ্বংস করছে। উদ্দীপকে উপস্থাপিত মানুষের এমন বিধ্বংসী কর্মকাণ্ডের দিকটি আলোচ্য 'সেই অস্ত্র' কবিতাতেও একইভাবে ফুটে উঠেছে। সেখানে কবি দ্বিতীয় বিশ্বযুদ্ধসহ মানুষের নানা ধ্বংসাত্মক কর্মকান্ডের বর্ণনা দিয়ে আক্ষেপ প্রকাশ করেছেন। এদিক বিবেচনায় উদ্দীপকের সঙ্গে 'সেই অস্ত্র' কবিতার সাদৃশ্য রয়েছে।"
        },
        {
          "label": "ঘ",
          "question": "\"উদ্দীপকে বর্ণিত 'কঠোর আইন'-এর উদ্দেশ্য ও 'সেই অস্ত্র' কবিতার কবির আকাঙ্ক্ষা অভিন্ন। বিশ্লেষণ করো।",
          "explanation": "\"উদ্দীপকে বর্ণিত কঠোর আইনের উদ্দেশ্য ও 'সেই অস্ত্র' কবিতার কবির আকাঙ্ক্ষা অভিন্ন\"- মন্তব্যটি যথার্থ। 'সেই অস্ত্র' কবিতায় কবি একটি সমৃদ্ধ ও শান্তিপূর্ণ সমাজের বিনির্মাণের প্রত্যাশায় মানুষের মাঝে ভালোবাসার শক্তির পুনরুত্থান কামনা করেছেন। তিনি লক্ষ করেছেন, বিদ্বেষপূর্ণ ও ধ্বংসাত্মক কর্মকাণ্ডে পৃথিবী আজ বিপর্যস্ত। পারস্পরিক অবিশ্বাস আর হিংসার বিষবাষ্পে পুড়ে মানুষের জীবন আজ অতিষ্ঠ হয়ে পড়েছে। এমন অবস্থা থেকে উত্তরণের জন্য সমাজসচেতন কবি ভালোবাসাকেই একমাত্র অমোঘ অস্ত্র বলে মনে করেন। উদ্দীপকে বিনা বিচারে গাছ কাটার মতো অমূলক কার্যক্রম ঠেকাতে কঠোর আইনের প্রসঙ্গটি এসেছে। বস্তুত গাছ প্রাকৃতিক সম্পদ। আমাদের বেঁচে থাকার অনুকূল পরিবেশ বজায় রাখতে গাছের ভূমিকাই সর্বাধিক। তাই গাছ কাটার মতো আত্মবিধ্বংসী কর্মকাণ্ডকে রুখতে প্রাচীনকালে শীর্ষ পর্যায়ের নেতারা কঠোর আইন প্রণয়নের সিদ্ধান্ত গ্রহণ করেন। একইভাবে, আলোচ্য 'সেই অস্ত্র' কবিতাটিতেও কবি শান্তিপূর্ণ সমাজ গড়ার উদ্দেশ্যেই ভালোবাসার প্রত্যাবর্তন কামনা করেছেন। 'সেই অস্ত্র' কবিতায় ভালোবাসাকে দেখানো হয়েছে শান্তি স্থাপনের একমাত্র উপায় হিসেবে। কবির দৃষ্টিতে তাই ভালোবাসা কেবল আবেগ বা অনুভূতির বিষয় নয়। তাঁর দৃষ্টিতে এটি সকল অমঙ্গলের বিরুদ্ধে অমোঘ অস্ত্র, যা মানুষের মাঝে মানবিকতার হৃতবোধকে ফিরিয়ে আনতে সক্ষম। একইভাবে আলোচ্য উদ্দীপকটিতেও কঠোর আইনের বিষয়টি এসেছে সামষ্টিক - কল্যাণের উদ্দেশ্যে। অর্থাৎ আলোচ্য কবিতার কবির ভালোবাসার প্রত্যাবর্তন প্রত্যাশা এবং উদ্দীপকের নেতাদের কঠোর আইনের উদ্দেশ্য মানবকল্যাণ সে বিবেচনায় প্রশ্নোক্ত মন্তব্যটি যথাযথ।"
        }
      ]
    },
    {
      "number": "7",
      "uddipok": "মাহাবুব সাহেব মধ্যপ্রাচ্যে গিয়ে অঢেল টাকা উপার্জন করেন। এলাকার রাস্তা, সেতু, মসজিদ, মন্দির নির্মাণে তার অকাতর দান রয়েছে। নিঃসন্তান মাহাবুবের পিতৃ-হৃদয়ের আদ্বাদ পূরণে অনেকেই তাকে দ্বিতীয় বিয়ের পরামর্শ দেন। স্ত্রী শামিমাও এ প্রস্তাব সমর্থন করেন। মাহাবুব তার এক বোনের নবজাতককে নিজ সন্তান হিসেবে প্রতিপালন করে স্ত্রী শামিমার মাতৃ-হৃদয়ের অতৃপ্ত বাসনা পূরণ করেন।",
      "tag": "RB 19,DIN.B 19",
      "sub_questions": [
        {
          "label": "ক",
          "question": "'লালসালু' কোন ধরনের উপন্যাস?",
          "explanation": "'লালসালু একটি সামাজিক সমস্যামূলক উপন্যাস।"
        },
        {
          "label": "খ",
          "question": "\"কেবল ধীরে ধীরে কাটের মত শক্ত হয়ে ওঠে তার মুখটা\"- কার মুখ শক্ত হয়ে ওঠে এবং কেন?",
          "explanation": "মজিদের শাসনমূলক কথা শুনে জমিলার মুখ ধীরে ধীরে কাঠের - মতো শক্ত হয়ে উঠে। মজিদ নামাজ পড়তে বলায় জমিলা সন্ধ্যার পরপরই নামাজ পড়ে ঘুমিয়ে - পড়ে। তাকে ঘুমাতে দেখে মজিদ মনে করে নামাজ না পড়েই জমিলা - ঘুমিয়ে পড়েছে। একারণে মজিদ নির্মমভাবে জমিলাকে ঘুম থেকে জাগিয়ে তোলে। জমিলা এমন ব্যবহারের প্রতিবাদস্বরূপ নামাজ পড়ার কথা না বলে চুপ করে বসে থাকে। পরদিন সকালে মজিদ এ বিষয় নিয়ে তাকে ও তার পরিবার নিয়ে কথা বলতে থাকলে ঘৃণা ও রাগে জমিলার মুখটা কাঠের মতো শক্ত হয়ে ওঠে।"
        },
        {
          "label": "গ",
          "question": "উদ্দীপকের মাহাবুবের সাথে 'লালসালু' উপন্যাসের খালেক ব্যাপারীর চরিত্রের তুলনা করো।",
          "explanation": "আধুনিক ও ইতিবাচক মানসিকতার কারণে উদ্দীপকের মাহাবুব সাহেব 'লালসালু' উপন্যাসের খালেক ব্যাপারীর চেয়ে অনেক বেশি অগ্রগামী। 'লালসালু' উপন্যাসের খালেক ব্যাপারী মহব্বতনগর গ্রামের ভূস্বামী ও প্রভাব প্রতিপত্তির অধিকারী। মানুষের মনকে বিকশিত হতে না দেওয়ার জন্য অজ্ঞানতার অন্ধকার জিয়ে রাখতে মজিদের সহযোগী হিসেবে খালেক ব্যাপারীকে দেখা যায়। অন্ধ কুসংস্কারে নিমজ্জিত হওয়ার কারণে ভণ্ড মজিদের কথায় নিজের স্ত্রী আমেনা বিবিকে তালাক দেন তিনি। উদ্দীপকের মাহাবুব সাহেব তাদের সংসারের কোনো সন্তান না থাকার পরেও দ্বিতীয় বিয়ে করার চিন্তা করেনি কখনো। এমনকি স্ত্রীর মাতৃত্বের আকাঙ্ক্ষার মর্যাদা দিতে বোনের নবজাতককে নিজ সন্তান হিসেবে তিনি গ্রহণ করেছেন। উদ্দীপকের মাহাবুব সাহেব ও 'লালসালু' উপন্যাসের খালেক ব্যাপারী উভয়েই নিঃসন্তান। কিন্তু মাহাবুব সাহেব খালেক ব্যাপারীর চেয়ে আধুনিক ও ইতিবাচক মানসিকতার অধিকারী। তাই স্ত্রীসহ সবাই দ্বিতীয় বিয়ের পরামর্শ দিলেও তিনি রাজি হননি। অন্যদিকে, খালেক ব্যাপারী | আগেই দ্বিতীয় বিয়ে করেছেন। তাছাড়া অন্ধ কুসংস্কারে নিমজ্জিত হওয়ার কারণে নিজের স্ত্রী আমেনাকে তালাক দিতেও দ্বিধাবোধ করেন নি। তাছাড়া ভন্ড ধর্ম ব্যবসায়ী মজিদের নেতৃত্বের কাছে নতি স্বীকারের মাধ্যমে খালেক ব্যাপারীর চরিত্রে আত্মমর্যাদাহীন ও ব্যক্তিত্বহীনতার পরিচয় স্পষ্ট হয়ে ওঠে। সার্বিক দিক বিবেচনায় বলা যায়, আধুনিক ও ইতিবাচক মানসিকতার কারণে উদ্দীপকের মাহাবুব সাহেব 'লালসালু' উপন্যাসের খালেক ব্যাপারীর চেয়ে অনেক বেশি ব্যক্তিত্বসম্পন্ন।"
        },
        {
          "label": "ঘ",
          "question": "\"উদ্দীপকের প্রতিফলিত ইতিবাচক জীবন চেতনা 'লালসালু' উপন্যাসে অনুপস্থিত।\"- উক্তিটি বিশ্লেষণ করো।",
          "explanation": "উদ্দীপকের মাহাবুব সাহেবের চরিত্রে যে ইতিবাচক মানসিকতার বহিঃপ্রকাশ লক্ষ করা যায় তা 'লালসালু' উপন্যাসের কোথাও সেভাবে ফুটে ওঠেনি। 'লালসালু' উপন্যাসে খালেক ব্যাপারী মহব্বতনগরের মাতব্বর। তিনি তার প্রথম স্ত্রী আমেনা বিবিকে ভালোবাসলেও তানু বিবিকে দ্বিতীয় স্ত্রী হিসেবে ঘরে তুলেছেন। আবার ভন্ড মজিদের কথা শুনে আমেনা বিবিকে তালাক দিতেও দ্বিধা করেননি। একারণে তার চরিত্রে ইতিবাচক বৈশিষ্ট্যের চেয়ে. নেতিবাচক ও ব্যক্তিত্বহীনতার দিকটিই স্পষ্ট হয়ে উঠেছে। এছাড়াও উপন্যাসে মজিদ চরিত্রটি উঠে এসেছে ভন্ড, খল ও ধর্ম ব্যবসায়ী হিসেবে। আর মজিদের সকল কাজে তিনি সহযোগিতা করেছেন। উদ্দীপকের মাহাবুব সাহেব বিদেশে গিয়ে অনেক সম্পদের মালিক হয়েছেন। এলাকার উন্নয়নমূলক কাজে তিনি সবসময় দান করেন। তিনি নিঃসন্তান হওয়ায় সবাই তাকে দ্বিতীয় বিয়ে করতে বললেও তিনি তা করেননি। স্ত্রী শামিমার মাতৃহৃদয়ের অতৃপ্ত সন্তান লাভের বাসনা পূরণ করতে তিনি বোনের সন্তানকে লালন-পালনের দায়িত্ব নিয়েছেন যার মধ্য দিয়ে মূলত তার অনুপম ব্যক্তিত্বের পরিচয় পাওয়া যায়। আলোচ্য উপন্যাসে খালেক ব্যাপারীর চরিত্রে নেতিবাচক দিকটি প্রকট হয়ে ধরা দিলেও উদ্দীপকের মাহাবুব সাহেবের চরিত্র ইতিবাচক নানা কর্মকাণ্ডে পরিপূর্ণ। উপন্যাসের অন্যতম প্রধান চরিত্র হিসেবে মজিদ চরিত্রটি উপস্থাপিত হয়েছে। মজিদ নিজে টিকে থাকার জন্য গ্রামের সরল মানুষের ধর্মীয় বিশ্বাসকে কাজে লাগিয়ে সম্পদের পাহাড় গড়েছে। আর এ কাজে সে খালেক ব্যাপারীর মতো প্রভাবশালীকে পাশে পেয়েছে। কিন্তু উদ্দীপকের মাহাবুব সাহেব এদের থেকে সম্পূর্ণ আলাদা। ইতিবাচক কর্মকাণ্ড দিয়ে তিনি তার জীবনকে সাজিয়ে তুলেছেন। এতে তাকে কাউকে কষ্ট দিতে হয়নি। নিজেও অনেক সুখ আশা করেননি। সুতরাং, উদ্দীপকে প্রতিফলিত ইতিবাচক জীবন চেতনা আলোচ্য উপন্যাসে অনুপস্থিত।"
        }
      ]
    },
    {
      "number": "8",
      "uddipok": "মুরাদপুর একটি অবহেলিত গ্রাম। গ্রামটি যোগাযোগব্যবস্থায় যেমন পিছিয়ে তার চেয়ে বেশি শিক্ষায়। নারী নারী শিক্ষায় পিছিয়ে থাকায় গ্রামে বাল্যবিবাহ নিত্য নৈমিত্তিক ব্যাপার। গ্রামের ছেলে মনির হোসেন এমএসসি পাস করে সরকারি চাকরির সুযোগ পেয়ে গ্রহণ করেননি। তিনি গ্রামে প্রতিষ্ঠা করেন একটি বালিকা বিদ্যালয়। এছাড়া সেলাই ও কম্পিউটার প্রশিক্ষণ কেন্দ্র স্থাপন করে মেয়েদের কর্মমুখী শিক্ষায় উদ্বুদ্ধ করেন।",
      "tag": "RB 19,DIN.B 19",
      "sub_questions": [
        {
          "label": "ক",
          "question": "খালেক ব্যাপারীর দ্বিতীয় স্ত্রীর নাম কী?",
          "explanation": "খালেক ব্যাপারীর দ্বিতীয় স্ত্রীর নাম তানু বিবি।"
        },
        {
          "label": "খ",
          "question": "\"শস্যের চেয়ে টুপি বেশি, ধর্মের আগাছা বেশি,\"- কথাটি দ্বারা কী বোঝানো হয়েছে?",
          "explanation": "আলোচ্য উক্তিটি দ্বারা প্রচন্ড অভাবের মধ্যে থেকেও সাধারণ মানুষের তা থেকে উত্তরণের চেয়ে তথাকথিত ধর্মচর্চার প্রতি অধিক খণ্ডলি আগ্রহের দিকটিকে বোঝানো হয়েছে। 'লালসালু' উপন্যাসে দুর্ভিক্ষপীড়িত এক জনবহুল অঞ্চলের কথা বলা হয়েছে। কিন্তু সেখানকার মানুষ দুর্ভিক্ষ থেকে বাঁচতে ফসল উৎপাদনে যত্নশীল না হয়ে ধর্মচর্চায় বেশি ব্যস্ত থাকে। অর্থাৎ ফসল উৎপাদন করে অভাব দূর করার জন্য যতটুকু যত্নশীল হওয়া প্রয়োজন তা তারা করে না। পক্ষান্তরে তারা যে ধর্ম নিয়ে বাড়াবাড়ি করে সেটাও বাহ্যিক, এটা তাদের অন্তরের বিষয় হয়ে উঠতে পারেনি। আর এ কারণেই তাদের মন ধর্মীয় নানা কুসংস্কারে আচ্ছন্ন। এমনকি কেউ কেউ ধর্মকে ব্যক্তিস্বার্থে ব্যবহার করতেও পিছপা হয় না। আর তাই লেখক আলোচ্য উক্তিটি করেছেন।"
        },
        {
          "label": "গ",
          "question": "উদ্দীপকের মুরাদপুর গ্রামের সমাজ বাস্তবতার সাথে 'লালসালু' উপন্যাসের মহব্বতনগর গ্রামের সমাজ বাস্তবতার তুলনা করো।",
          "explanation": "নাউদ্দীপকে উল্লিখিত গ্রামের ছেলে মনির হোসেনের ভূমিকা উপন্যাসের আক্কাসের স্কুল প্রতিষ্ঠার ঘটনাংশের সাথে সাদৃশ্যপূর্ণ হলেও উভয়গ্রামের সমাজবাস্তবতা সম্পূর্ণ বৈসাদৃশ্যপূর্ণ। উপন্যাসের আক্কাস চরিত্রটি শিক্ষিত ছেলে হিসেবে উঠে এসেছে। সে গ্রামের উন্নয়নকল্পে স্কুল প্রতিষ্ঠা করতে চায়। কিন্তু গ্রামের ধর্মব্যবসায়ী মজিদ ও মাতব্বর খালেক ব্যাপারী এর ঘোর প্রতিবাদ করে। তাদের তোপের মুখে গ্রাম ছাড়তে বাধ্য হয় আক্কাস। উদ্দীপকের মনির গ্রামে স্কুল প্রতিষ্ঠা করে। তার গ্রামের বয়োজ্যেষ্ঠদের এতে অনেক বড় ভূমিকা ছিল তা সহজেই অনুমান করা যায়। স্কুল প্রতিষ্ঠা করতে যাওয়ার ব্যাপারটি উদ্দীপক ও উপন্যাসে সাদৃশ্যপূর্ণ হলেও বয়োজ্যেষ্ঠদের ভূমিকা ছিল বৈসাদৃশ্যপূর্ণ। কারণ উদ্দীপকের গ্রামবাসীরা ছিল অনেক উদার। তাই তাদের সহায়তায় স্কুল এগিয়ে গিয়েছে। অন্যদিকে উপন্যাসে মজিদ ও খালেক ব্যাপারী এ ব্যাপারে আক্কাসকে কোনো সহযোগিতা করেনি। বরং আক্কাসের স্কুল প্রতিষ্ঠার প্রচেষ্টাকে তারা নস্যাৎ করে দেয়। আর এদিকটি উদ্দীপকের সাথে আলোচ্য উপন্যাসকে বৈসাদৃশ্যপূর্ণ করে তুলেছে। সুতরাং, উদ্দীপকের স্কুল প্রতিষ্ঠার আকাঙ্ক্ষাটি সাদৃশ্যপূর্ণ হলেও গ্রামের সমাজ বাস্তবতার দিকটি সম্পূর্ণ বিপরীত।"
        },
        {
          "label": "ঘ",
          "question": "\"উদ্দীপকের মনির কাঙ্ক্ষিত লক্ষ্যে পৌঁছাতে পারলেও 'লালসালু' উপন্যাসের আক্কাস সফল হয়নি।\"- আলোচনা করো।",
          "explanation": "সমাজ বাস্তবতার কারণে উদ্দীপকের মনির স্কুল প্রতিষ্ঠা করতে পারলেও উপন্যাসের আক্কাস স্কুল প্রতিষ্ঠা করে গ্রামের মানুষকে শিক্ষিত করে তুলতে পারেনি। উপন্যাসের আক্কাস চরিত্রটি সমাজের প্রগতিশীল যুবসমাজের প্রতিনিধিত্ব করে। তার স্বপ্ন ছিল গ্রামের মানুষের জন্য একটি স্কুল প্রতিষ্ঠা করবে। এ ব্যাপারে সে গ্রামের কারও সহযোগিতা পায় না। বরং ভণ্ড মজিদ ও মাতব্বর খালেক ব্যাপারী তার আকাঙ্ক্ষাকে হেয় প্রতিপন্ন করে এবং আক্কাসকে গ্রাম ছাড়া করে। উদ্দীপকের মনির হোসেনও স্কুল প্রতিষ্ঠা করতে চায়। শিক্ষিত মনির অনেক চেষ্টা ও শ্রমের পর স্কুলটি প্রতিষ্ঠা করতে সক্ষম হয়। গ্রামের বয়োজ্যেষ্ঠ ব্যক্তিদের সহযোগিতায় এগিয়ে চলে তার প্রাণপ্রিয় প্রতিষ্ঠান। ভালো চাকরির সুযোগ পেয়েও না করে এভাবেই তার স্বপ্ন পূরণ করে সে। অর্থাৎ, তার স্বপ্ন বাস্তবায়নে গ্রামের গণ্যমান্য ব্যক্তিদের ছিল স্বতঃস্ফূর্ত সহায়তা। উপন্যাসের আক্কাসের স্বপ্ন একটি অপূর্ণ ও চূর্ণ হয়ে যাওয়া স্বপ্ন। ধর্ম- ব্যবসায়ী ধূর্ত মজিদ ব্যক্তিস্বার্থে আঘাত লাগার ভয়ে আক্কাসের স্কুল প্রতিষ্ঠার প্রচেষ্টাকে সম্পূর্ণভাবে প্রতিহত করে। গ্রামের সাধারণ মানুষ, মজিদ ও খালেক ব্যাপারী যদি আক্কাসকে এ ব্যাপারে সহযোগিতা করতো তাহলে তার স্বপ্নও পূরণ হতো। অর্থাৎ, সুস্থ সমাজব্যবস্থার কারণে মনির কাঙ্ক্ষিত লক্ষ্যে পৌছাতে পারলেও বিরূপ স্বার্থান্বেষী সমাজ বাস্তবতার কারণে 'লালসালু' উপন্যাসের আক্কাস সফল হতে পারেনি।"
        }
      ]
    },
    {
      "number": "9",
      "uddipok": "সিংহজানী পরগণার এক প্রতাপশালী জমিদারের নাম সিংহ নারায়ণ রায়। প্রজাবাৎসল্য তার চরিত্রের অন্যতম দিক। প্রজাদের সুখের জন্য তিনি দিঘি খনন, রাস্তাঘাট নির্মাণ, স্কুল, কলেজ, মাদ্রাসা প্রতিষ্ঠা, খাদ্যাভাব মোকাবেলায় খাদ্য মজুদসহ নানা রকম জনহিতকর কর্মকাণ্ড পরিচালনা করতেন। তার জমিদারির অন্যতম সদস্য ছিলেন একমাত্র ভগ্নিপতি সমর সমাদ্দর। তিনি তাকে অত্যন্ত স্নেহ করতেন এবং বিশ্বাস করতেন। এই বিশ্বাসের সুযোগে সমর সমাদ্দার আত্মস্বার্থ চরিতার্থে ব্যস্ত থাকত। তার কৃত কর্ম অনেকবার ধরা পড়লেও জমিদার ঔদার্যবশত তাকে ক্ষমা করে দিতেন। এক বছর খাজনা পরিশোধের জন্য সমরকে দায়িত্ব দিলে সে সমস্ত অর্থ নিয়ে আত্মগোপন করে। সূর্যাস্ত আইনে জমিদারির পতন ঘটে।",
      "tag": "RB 19",
      "sub_questions": [
        {
          "label": "ক",
          "question": "উমিচাঁদ কোথা থেকে বাংলাদেশে এসেছে?",
          "explanation": "উমিচাঁদ লাহোর থেকে বাংলাদেশে এসেছে।"
        },
        {
          "label": "খ",
          "question": "আমার শেষ যুদ্ধ পলাশিতেই।\"- কেন?",
          "explanation": "মোহনলাল পলাশির যুদ্ধে আসন্ন পরাজয় ও নিজের মৃত্যু অনিবার্য মনে করে সিরাজউদ্দৌলাকে আলোচ্য কথাটি বলেছে। পলাশির যুদ্ধে মিরজাফর, রায়দুর্লভ, ইয়ার লুৎফ তাদের সৈন্যবাহিনী নিয়ে পুতুলের মতো দাঁড়িয়ে ছিল। যে কারণে বিশাল সৈন্যবাহিনী থাকা সত্ত্বেও নবাবকে পরাজয় বরণ করতে হয়। কিন্তু নবাবের পক্ষে দেশপ্রেমিক মোহনলাল, নৌবে সিং, বদ্রিআলি প্রমুখ জীবন বাজি রেখে লড়াই করে। যুদ্ধের শেষ পর্যায়ে মোহনলাল সিরাজউদ্দৌলাকে মুর্শিদাবাদে ফিরে গিয়ে সৈন্য সংগ্রহের পরামর্শ দেয়। নবাব একাই ফিরে যাবেন কি না- এমন প্রশ্নের উত্তরে মোহনলাল প্রশ্নোক্ত উক্তিটি করেছিল।"
        },
        {
          "label": "গ",
          "question": "উদ্দীপকের সমর সমাদ্দার কীভাবে 'সিরাজউদ্দৌলা' নাটকের মিরজাফরের সাথে সাদৃশ্যপূর্ণ?",
          "explanation": "বিশ্বাসঘাতকতার প্রেক্ষাপটে উদ্দীপকের সমর সমাদ্দার 'সিরাজউদ্দৌলা' নাটকের মিরজাফরের সাথে সাদৃশ্যপূর্ণ। 'সিরাজউদ্দৌলা' নাটকে মিরজাফর একটি বিশ্বাসঘাতক চরিত্র। সে নবাবের সরলতার সুযোগ নিয়ে আত্মস্বার্থ চরিতার্থ করতে মগ্ন হয়ে পড়ে। নবাব মিরজাফরের চরিত্র বুঝতে পেরেও বারবার তাকে ক্ষমা করে দেন। নবাবের এই মহানুভবতার সুযোগে মিরজাফর দেশের স্বার্থ জলাঞ্জলি দিয়ে গোপনে ইংরেজদের সাথে হাত মেলায়। তার এরূপ কর্মকাণ্ডের কারণেই পলাশির যুদ্ধে নবাবের তথা বাংলার পতন ঘটে। উদ্দীপকে সমর সমাদ্দার জমিদার সিংহ নারায়ণ রায়ের সরলতার সুযোগ নিয়ে বিশ্বাসঘাতকতা করেছে। স্নেহপরায়ণ জমিদার সমর সমাদ্দারের স্বার্থবাদী চরিত্র বুঝতে পেরেও বারবার ক্ষমা করে দিয়েছেন। কিন্তু সমর সমাদ্দারের চরিত্রে কোনো পরিবর্তন ঘটেনি। বরং জমিদারের সমস্ত অর্থ আত্মসাৎ করে আত্মগোপন করেছে। তার এরূপ কর্মকাণ্ডের কারণে জমিদার সিংহ নারায়ণ রায়কে জমিদারিও হারাতে হয়েছে সূর্যাস্ত আইনের খক্ষে। আর সমর সমাদ্দারের এই বিশ্বাসঘাতকতা 'সিরাজউদ্দৌলা' নাটকের মিরজাফরের বিশ্বাসঘাতকতারই প্রতিরূপ।"
        },
        {
          "label": "ঘ",
          "question": "\"উদ্দীপকের প্রজাবৎসল সিংহ নারায়ণ রায় যে কারণে জমিদারি হারিয়েছেন একই কারণে 'সিরাজউদ্দৌলা' নাটকে বাংলার স্বাধীনতা-সূর্য অস্ত যায়।\" উদ্দীপক ও 'সিরাজউদ্দৌলা' নাটকের আলোকে উক্তিটি যাচাই করো।",
          "explanation": "উদ্দীপকের সিংহ নারায়ণ রায় এবং 'সিরাজউদ্দৌলা' নাটকের নবাব উভয়ের রাজত্ব হারানোর কারণ তাদের উদারতা ও মহানুভবতা এবং সরল বিশ্বাস যা প্রশ্নোক্ত মন্তব্যটিকে যথার্থ করে তুলেছে। 'সিরাজউদ্দৌলা' নাটকে নবাব সিরাজউদ্দৌলা ছিলেন সরলপ্রাণ। তিনি সহজেই তাঁর সভাসদদের বিশ্বাস করেছিলেন। আর তাঁর এই সরল বিশ্বাসের সুযোগ নিয়েছিল ষড়যন্ত্রকারীরা। সেনাপতি মিরজাফর নবাবের সঙ্গে বিশ্বাসঘাতকতা করেছিল অবলীলায়। গোপনে ইংরেজদের সঙ্গে হাত মিলিয়ে নবাবের পতন ত্বরান্বিত করেছিল সে। অথচ নাবাব সিরাজউদ্দৌলা মিরজাফরের এহেন কর্মকাণ্ড পলাশির যুদ্ধের পূর্বেই। অনুধাবন করেছিলেন। তার পরও তিনি, স্বভাবগত মহানুভবতা ও উদারতার কারণে মিরজাফরসহ অন্য অমাত্যদের ক্ষমা করেছিলেন এবং তাদের প্রতিশ্রুতিতে বিশ্বাস স্থাপন করেছিলেন। ফলে তাঁর এই সরল বিশ্বাসই তাঁর পতনের কারণ হয়ে দাঁড়ায়। উদ্দীপকের সিংহ নারায়ণ রায় প্রজাবৎসল শাসক হলেও তিনি বিশ্বাসঘাতকতার শিকার হয়ে নিজের জমিদারি হারিয়েছেন। তিনি ভগ্নিপতি সমর সমাদ্দারকে অন্ধভাবে বিশ্বাস করেছিলেন। আত্মস্বার্থ চরিতার্থে নিমগ্ন সমর সমাদ্দারের কর্মকাণ্ড সম্পর্কে অবহিত হলেও স্বীয় মহানুভবতা হেতু তিনি তার বিরুদ্ধে কোনো ব্যবস্থা নেননি। বরং তাকে আবারও বিশ্বাস করে সুযোগ দিয়েছেন। আর জমিদারের এই বিশ্বাসরও মহানুভবতার সুযোগ নিয়েছে তাঁর ভগ্নিপতি। অর্থ আত্মসাৎ করে জমিদারকে পথে বসিয়েছে সে। 'সিরাজউদ্দৌলা' নাটকের নবাব যেমন উদার ও সরলমনা ছিলেন, তেমনি উদ্দীপকের সিংহ নারয়ণ রায়ও মহানুভব ও সরল মনের অধিকারী ছিলেন। তাঁরা দুজনেই সভাসদের ক্ষমাসুন্দর দৃষ্টিতে দেখেছিলেন এবং বিশ্বাস করেছিলেন। ফলে তাঁদের মহানুভবতা ও বিশ্বাসের সুযোগ নিয়েছে সুযোগসন্ধানীরা। এতে নাটকের নবাবকে হারাতে হয়েছে তাঁর সাম্রাজ্য আর উদ্দীপকের সিংহ নারায়ণ রায়কে হারাতে হয়েছে তাঁর জমিদারি। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "10",
      "uddipok": "রফিক সাহেব নাম-পরিচয়হীন এক অনাথ বালককে আশ্রয় দিয়েছিলেন বিশ বছর আগে। নাম রেখেছিলেন সজল। অকৃত্রিম ভালোবাসা ও আদর-যত্নে রফিক সাহেবের সন্তান হিসেবেই সে বড় হয়। কিন্তু, ন্যূনতম মানবিক মূল্যবোধের সৌরভ তার মধ্যে সৃষ্টি হয়নি। মনের দিক থেকে সে এতই কদর্য ও সংকীর্ণ যে, যে, রফিক সাহেবের বিশাল সম্পত্তির মালিক হয়ে যেতে চায় সে। এলাকায় রফিক সাহেবের যশ-খ্যাতি ও সুনামের যারা প্রতিপক্ষ, তাদের দ্বারা সজল প্রতিনিয়ত প্ররোচিত হয়। সে তার আশ্রয়দাতার সম্পত্তি হস্তগত করার জন্য সুযোগ খোঁজে। একদিন সে অস্ত্রের মুখে সমস্ত সম্পত্তি তার নামে লিখে দিতে রফিক ১ সাহেবকে বাধ্য করে এবং পরে তাকে নির্মমভাবে হত্যা করে।",
      "tag": "RB 19",
      "sub_questions": [
        {
          "label": "ক",
          "question": "\"চারিদিকে শুধু অবিশ্বাস আর ষড়যন্ত্র।\"- উক্তিটি কার?",
          "explanation": "\"চারিদিকে শুধু অবিশ্বাস আর ষড়যন্ত্র।\"-উক্তিটি রায়দুর্লভের।"
        },
        {
          "label": "খ",
          "question": "\"ভীরু প্রতারকের দল চিরকালই পালায়\"- এর তাৎপর্য বুঝিয়ে দাও।",
          "explanation": "মানুষদের ঐক্যবদ্ধ হয়ে ইংরেজ ও তাদের দোসরদের বিরুদ্ধে লড়াইয়ে উদ্বুদ্ধ করতে গেলে অনেকের পালিয়ে যাওয়া প্রসঙ্গে নবাবের প্রশ্নোক্ত কথায় আশায় বেঁচে থাকার দিকটি প্রকাশ পেয়েছে। পলাশির যুদ্ধে পরাজিত হয়ে নবাব সিরাজউদ্দৌলা রাজধানীতে ফিরে এসে পুনরায় সৈন্য সংগ্রহ করে ব্রিটিশদের বিরুদ্ধে লড়াইয়ের চেষ্টা করেন। কিন্তু দিকে দিকে সমাজের দায়িত্বপ্রাপ্ত অনেকের পালানোর কথা ছড়িয়ে পড়ে। এ খবর নবাবের কাছে এলে হতাশাগ্রস্ত মানুষকে আশান্বিত করতে তখনো তিনি বীরত্বের কথা বলেন। এ প্রসঙ্গেই পলায়নরতদের কাপুরুষ আখ্যা দিয়ে তিনি প্রশ্নোক্ত কথাটি বলেন।"
        },
        {
          "label": "গ",
          "question": "উদ্দীপকের সজলের আচরণ 'সিরাজউদ্দৌলা' নাটকের কোন চরিত্রের সঙ্গে তুলনীয়? যুক্তি দেখাও।",
          "explanation": "উদ্দীপকের সজলের আচরণ 'সিরাজউদ্দৌলা' নাটকের মোহাম্মদি বেগ চরিত্রের সঙ্গে তুলনীয়। 'সিরাজউদ্দৌলা' নাটকে মোহাম্মদি বেগ একজন প্রতারক ও কৃতঘ্ন চরিত্রের মানুষ। সে অনাথ হওয়ায় নবাব সিরাজউদ্দৌলার পিতামাতার আশ্রয়ে লালিত-পালিত হয়। অথচ অর্থলোভে মত্ত হয়ে সে উপকারীর অপকার করে। মিরনের আহ্বানে নবাবকে নির্দয়ভাবে হত্যা করে সে। মোহাম্মদি বেগের এ ধরনের কর্মকাণ্ড চরম নিমকহারামির পরিচায়ক। উদ্দীপকে অনাথ বালক সজল রফিক সাহেবের আশ্রয়ে লালিত-পালিত হয়। কিন্তু বিশ বছর পরে এসে সে আশ্রয়দাতার ঘাতক হয়ে ওঠে। সম্পদের লোভে পড়ে সে হীনস্বার্থ চরিতার্থ করে। সমাজের চক্রান্তকারীদের প্ররোচনায় প্ররোচিত হয়ে সজল রফিক সাহেবের কাছ থেকে জোরপূর্বক সমস্ত সম্পত্তি লিখে নেয়। শুধু সম্পত্তি লিখে নিয়ে সে ক্ষান্ত হয়নি, রফিক সাহেবকে নির্মমভাবে হত্যা করতেও কুণ্ঠিত হয় না সে। কৃতঘ্ন চরিত্রের প্রতিরূপ হিসেবে উদ্দীপকের সজল 'সিরাজউদ্দৌলা' নাটকের মোহাম্মদি বেগ চরিত্রের সঙ্গে তুলনীয়।"
        },
        {
          "label": "ঘ",
          "question": "\"উদ্দীপকের রফিক সাহেব ও 'সিরাজউদ্দৌলা' নাটকের সিরাজের পরিণতি এক হলেও প্রেক্ষাপট ভিন্ন।\" আলোচনা করো।",
          "explanation": "আশ্রিতের হাতে করুণ পরিণতি বরণের ক্ষেত্রে সাদৃশ্য থাকলেও উদ্দীপকের ঘটনা এবং 'সিরাজউদ্দৌলা' নাটকের ঘটনা ভিন্ন প্রেক্ষাপটে রচিত হওয়ায় প্রশ্নোক্ত মন্তব্যটি যথার্থ। 'সিরাজউদ্দৌলা' নাটকে নবাব সিরাজউদ্দৌলাকে করুণ পরিণতি বরণ করতে হয়েছে। অমাত্যবর্গের বিশ্বাসঘাতকতা এবং ষড়যন্ত্র নবাবের পতন ঘটাতে প্রত্যক্ষ ভূমিকা রেখেছিল। নবাব তার সভাসদদের যাকেই আপন মনে করেছিলেন তারাই নবাবের ক্ষতি করেছিল। এমনকি নবাবের পরিবারে লালিত-পালিত মোহাম্মদি বেগ নবাবকে হত্যা করে অর্থের লোভে। উদ্দীপকে রফিক সাহেবকে নিজের আশ্রিত ও লালিত-পালিত মানুষের হাতে জীবন দিতে হয়েছে। অনাথ বালক সজলকে বিশ বছর লালন-পালন করেও তার হাতেই জীবন দিতে হয়েছে রফিক সাহেবকে। সম্পদলোভী সজল রফিক সাহেবের সমস্ত সম্পত্তি হস্তগত করার জন্য নিম্ন মানসিকতার পরিচয় দিয়েছে। সজলের এই কর্মকাণ্ডের সমর্থন করেছে কতিপয় হিংসুক মানুষ, যারা রফিক সাহেবের সম্পদের প্রতি ঈর্ষাকাতর ছিল। 'সিরাজউদ্দৌলা' নাটকের নবাবকে যেমন ঘরের মানুষের হাতেই জীবন দিতে হয়েছে, তেমনি উদ্দীপকের রফিক সাহেবকেও ঘরের মানুষের হাতেই জীবন দিতে হয়েছে। তাদের দুজনের জীবনদানের প্রেক্ষাপট ছিল ভিন্ন। নাটকের নবাবকে যেখানে দেশি-বিদেশি ষড়যন্ত্রের শিকার হয়ে জীবন দিতে হয়েছে, সেখানে উদ্দীপকের রফিক সাহেবকে জীবন দিতে হয়েছে সম্পদলিপ্স আশ্রিত মানুষের হাতে। সুতরাং প্রশ্নোক্ত মন্তব্যটি যথার্থ।"
        }
      ]
    }
  ]
}