{
  "title": "রাজশাহী বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "জেরিন রহমান ডাক্তার। বাবা-মার অনুরোধ সত্ত্বেও বিয়ে করতে চান না। কারণ, পত্র-পত্রিকা আর বিভিন্ন সংবাদ মাধ্যমে যৌতুক ও নারী নির্যাতন বিষয়ে বিভিন্ন ঘটনা দেখে বিয়ে সম্পর্কে তার একটি নেতিবাচক ধারণা তৈরি হয়েছে। অবশেষে তার বাবা-মা বুঝিয়ে জেরিনকে বিয়ে করতে রাজি করান। বিয়ের দিনই তার ধারণা বদলে যায়। কারণ, বাবা-মা জেরিনের প্রয়োজনের কথা বিবেচনা করে কিছু আবসাবপত্র কিনে দিতে চাইলে জেরিনের শ্বশুর-শাশুড়ি তা নিতে বিনয়ের সাথে অস্বীকৃতি জানায়। শ্বশুর বাড়িতে এসে তার ধারণা একদম পাল্টে যায়। স্বামী ইরফান হাসানের ভালোবাসা এবং শ্বশুর-শাশুড়ির আদর-স্নেহ তাকে বিমোহিত করে।",
      "tag": "RB 25",
      "sub_questions": [
        {
          "label": "ক",
          "question": "'অপরিচিতা' রবীন্দ্রনাথ ঠাকুরের গল্পগুচ্ছের কোন খণ্ডে অন্তর্ভুক্ত হয়?",
          "explanation": "'অপরিচিতা' রবীন্দ্রনাথ ঠাকুরের 'গল্পগুচ্ছ'র তৃতীয় খণ্ডে অন্তর্ভুক্ত হয়।"
        },
        {
          "label": "খ",
          "question": "",
          "explanation": "কল্যাণীর প্রতি অনুপমের গভীর আকর্ষণের বিষয়টিই প্রশ্নোক্ত উক্তিটিতে বোঝানো হয়েছে। অনুপমের সাথে কল্যাণীর বিয়ে ঠিক হলেও অনুপম তাকে কখনো দেখেনি। সে শুধু বিনুদার কাছে তার বর্ণনাই শুনেছে। গহনা যাচাই করা নিয়ে তৈরি হওয়া দ্বন্দ্বের কারণে শম্ভুনাথ বিয়ের দিন কন্যা দানে অস্বীকৃতি জানান। ফলে অনুপমকে ফিরে আসতে হয় বিয়ে না করে। এতে পরিবারের সবার মতো শম্ভুনাথ সেনের প্রতি তারও ক্ষোভ জাগে। কিন্তু এ ক্ষোভের বিপরীতে কল্যাণীর প্রতি তার ভালোবাসার অনুভূতিও বিদ্যমান। কেননা না দেখলেও সেই অপরিচিতার প্রতি সমস্ত মন তার ছুটে গিয়েছিল।"
        },
        {
          "label": "গ",
          "question": "\"উদ্দীপকের শ্বশুর-শাশুড়ি এবং 'অপরিচিতা' গল্পের মামা ভিন্ন জগতের মানুষ\"-উক্তিটি যাচাই কর।",
          "explanation": "চারিত্রিক বৈশিষ্ট্যের দিক দিয়ে উদ্দীপকের শ্বশুর-শাশুড়ি এবং 'অপরিচিতা' গল্পের মামা ভিন্ন জগতের মানুষ। 'অপরিচিতা' গল্পের মামা একজন অমানবিক ও লোভী ব্যক্তি। অনুপমের বিয়ের ঘটকালিতে কন্যার থেকে কন্যার পিতার খবর ছিল তার কাছে গুরুত্বপূর্ণ। কনের বয়স বেশি হলেও পণের কথা ভেবে তিনি বিয়েতে রাজি হন। বিয়ের আগেই দেনা-পাওনা স্থির করে নেন। বিয়ের দিন সঙ্গে করে সেকরাকে নিয়ে যান গহনা যাচাই করার জন্য। এমনকি বিয়ের আগেই তিনি কনের গা থেকে সমস্ত গহনা খুলে সেকরাকে দিয়ে পরীক্ষা করান। উদ্দীপকের শ্বশুর-শাশুড়ি মানবিক ও নির্লোভ ব্যক্তিত্বের অধিকারী। তারা জেরিনকে ছেলের বউ হিসেবে গ্রহণ করেন। জেরিনের বাবা-মা কিছু আসবাবপত্র কিনে দিতে চাইলে তারা তা নিতে অস্বীকৃতি জানান। ছেলের বউ হিসেবে জেরিনকে তারা আদর-স্নেহে বিমোহিত করে রাখেন। উদ্দীপকের শ্বশুর-শাশুড়ির এমন চারিত্রিক বৈশিষ্ট্যের ঠিক বিপরীত 'অপরিচিতা' গল্পের মামা। যিনি অর্থলোভী এবং মানুষকে সম্পদের মানদণ্ডে বিচার করেন। তাই বলা যায় যে, উদ্দীপকের শ্বশুর-শাশুড়ি এবং আলোচ্য গল্পের মামা ভিন্ন জগতের মানুষ।"
        },
        {
          "label": "ঘ",
          "question": "\"শম্ভুনাথ ও কল্যাণীর কাঙ্ক্ষিত সমাজের ইঙ্গিত রয়েছে উদ্দীপকে।\"-তোমার মতামত দাও।",
          "explanation": "উদ্দীপকের শ্বশুর-শাশুড়ি কনে জেরিন রহমান এবং তার পরিবারকে মূল্যায়ন ও সম্মান করায় যে প্রীতিপূর্ণ সমাজের আবহ তৈরি হয় তাতে কল্যাণী ও শম্ভুনাথ সেনের কাঙ্ক্ষিত সমাজের ইঙ্গিত রয়েছে। 'অপরিচিতা' গল্পে শম্ভুনাথ সেন ও কল্যাণী সমাজে গেড়ে বসা ঘৃণ্য যৌতুকপ্রথার শিকার হন। শম্ভুনাথ সেন প্রথা মেনে যৌতুক প্রদান করতে সম্মত হলেও কন্যার অসম্মানকে প্রশ্রয় দেননি। বিয়ের আসরে অনুপমের মামা কল্যাণীর শরীর থেকে গহনা খুলে সেকরা দিয়ে পরীক্ষা করালে শম্ভুনাথবাবু ও কল্যাণী দুইজনই অপমান বোধ করেন। এমন লোভাতুর কর্মকাণ্ড দেখে ও অসম্মানিত বোধ করে শম্ভুনাথবাবু অনুপমদের সাথে আর আত্মীয়তার সম্পর্ক স্থাপন করেন না। তিনি বরপক্ষকে কেবল খাবার খাইয়েই বিদায় করে দেন। কল্যাণী নিজেও এমন ঘুণে ধরা সমাজে আর বিয়ে না করার সিদ্ধান্ত নেয় এবং নারীশিক্ষার ব্রত গ্রহণ করে। কল্যাণী ও তার বাবার সমাজে গেড়ে বসা এই ঘৃণ্য যৌতুকপ্রথার বিরুদ্ধে এমন প্রতিবাদ ও প্রতিরোধ প্রশংসনীয়। উদ্দীপকের জেরিন রহমান একজন ডাক্তার। যৌতুক ও নারী নির্যাতনের বিভিন্ন ঘটনা দেখে সে বিয়ে করতে অনীহা প্রকাশ করে। তবে বাবা-মায়ের অনুরোধে বিয়ে করতে রাজি হয়। ইরফান হাসানের সাথে তার বিয়ে হয়। ইরফান ও তার বাবা-মা নির্লোভ মানসিকতার মানুষ। জেরিনের বাবা-মা মেয়ের প্রয়োজনের কথা বিবেচনা করে কিছু আসবাবপত্র দিতে চাইলে ইরফানের বাবা-মা বিনয়ের সাথে সেসব নিতে আস্বীকৃতি জানান। ইরফানের বাসায় এসে তাদের ভালোবাসায় জেরিন বিমোহিত হয়। উদ্দীপকে প্রদর্শিত এই প্রীতিময় সম্পর্ক যে সমাজের আবহ তৈরি করেছে তাতে কনে ও কনের পিতামাতাকে সম্মানিত করা এবং যৌতুকপ্রথার বিরুদ্ধে বলিষ্ঠ প্রতিবাদ প্রতীকায়িত হয়েছে, যা কল্যাণী ও তার পিতার কাঙ্ক্ষিত সমাজের ইঙ্গিতবাহী। আলোচ্য গল্পের কল্যাণী ও তার পিতা যৌতুক প্রথাবিরোধী মনোভাব ধারণ করে। তারা উভয়ই নারীর প্রতি সম্মান প্রত্যাশা করে, যা অনুপমের মামা করেননি। তাদের আকাঙ্ক্ষিত সমাজে নারী মূল্যায়িত হবে, ভালোবাসা পাবে এবং সমাজে ঘৃণ্য যৌতুকপ্রথা থাকবে না, যা উদ্দীপকের শ্বশুর-শাশুড়ি এবং ইরফানের কর্মকান্ডে তৈরি হওয়া সমাজের প্রেক্ষাপটে প্রস্ফুটিত হয়েছে।"
        }
      ]
    },
    {
      "number": "2",
      "uddipok": "ইদ্রিস আলী দামপাড়া ইউনিয়নের প্রভাবশালী চেয়ারম্যান। বংশ মর্যাদাও ছিল সবার উপরে। হঠাৎ একটি সড়ক দুর্ঘটনায় স্ত্রী ও দুই সন্তানসহ নিহত হন। গুরুতর আহত হলেও অলৌকিকভাবে বেঁচে যায় তাঁর বড় ছেলে রাইহান। রাইহানকে সেবা করার মতো নিকটআত্মীয় কেউ ছিল না। কিন্তু পাশের বাড়ির হাতেম চৌকিদারের মেয়ে বিউটি তাকে সেবা দিয়ে, সাহস আর ভালোবাসা দিয়ে বাঁচিয়ে তোলে। এর বিনিময়ে তার কপালে জোটে কলঙ্কের দাগ, বঞ্চনা আর শারীরিক নির্যাতন।",
      "tag": "RB 25",
      "sub_questions": [
        {
          "label": "ক",
          "question": "মৃত্যুঞ্জয় কয়দিন অচেতন অবস্থায় ছিল?",
          "explanation": "মৃত্যুঞ্জয় দশ-পনেরো দিন অচেতন অবস্থায় ছিল।"
        },
        {
          "label": "খ",
          "question": "",
          "explanation": "উদ্ধৃত উক্তিটির মাধ্যমে অসুস্থ মৃত্যুঞ্জয়ের সেবারত বিলাসীর শারীরিক অবস্থা বোঝানো হয়েছে। 'বিলাসী' গল্পের নায়ক মৃত্যুঞ্জয় অসুস্থ হয়ে পড়লে বিলাসী দিনরাত তার সেবা-শুশ্রুষা করে। এই নিরবচ্ছিন্ন পরিশ্রমে বিলাসী শারীরিকভাবে দুর্বল হয়ে পড়ে। তার সারা শরীরে একটা অপরিসীম ক্লান্তি ও নিরবচ্ছিন্ন রাত জাগার ছাপ পড়ে যায়। তার এ সজীবতাহীন ও অবসন্ন শরীরকে গল্পের কথক তুলে ধরেছেন উক্তিটির মাধ্যমে।"
        },
        {
          "label": "গ",
          "question": "উদ্দীপকের সমাজের সাথে 'বিলাসী' গল্পে বর্ণিত সমাজের তুলনা কর।",
          "explanation": "উদ্দীপকের সমাজের সাথে 'বিলাসী' গল্পে বর্ণিত সমাজের তুলনা করা যায়। 'বিলাসী' গল্পে তৎকালীন হিন্দুসমাজের বীভৎস রূপ প্রকাশ পেয়েছে। তৎকালীন সমাজ ছিল অনুদার ও রক্ষণশীল। তাই তারা নিচু জাতের সাপুড়ে কন্যার সাথে কায়স্থ ঘরের সন্তান মৃত্যুঞ্জয়ের বিয়ে মেনে নিতে পারে না। আবার দুর্দিনে এ সমাজ মৃত্যুঞ্জয়ের পাশেও থাকেনি। অথচ ধর্মের দোহাই দিয়ে তাকে সমাজচ্যুত করে। পশ্চাৎপদ মানসিকতার কারণে বিলাসীর সেবাপরায়ণতা তাদের চোখে পড়ে না। তাই বিলাসী অমানবিক সমাজ কর্তৃক নির্যাতনের শিকার হয়। স্বামীর মৃত্যুশোক সইতে না পেরে বিলাসী আত্মহত্যা করলে সমাজ তাকে পরিহাস করে। সাম্প্রদায়িকতার বিষে সমাজ জর্জরিত ও অমানবিক। উদ্দীপকে দামপাড়া ইউনিয়নের চেয়ারম্যান ইদ্রিস আলীর কথা বলা হয়েছে, যিনি দুর্ঘটনায় স্ত্রী ও দুই সন্তানসহ নিহত হন। গুরুতর আহত হয়ে অলৌকিকভাবে বেঁচে যায় তাঁর বড়ো সন্তান রাইহান। তাকে সমাজের কেউ সেবাযত্ন করেনি। কিন্তু বিউটি তাকে সেবা, সাহস আর ভালোবাসা দিয়ে বাঁচিয়ে তুললে সমাজ তার সাথেই নিষ্ঠুর আচরণ করে। সংকীর্ণ চিন্তার অমানবিক মানুষগুলো বিউটিকে নির্যাতন করে। তাকে কলঙ্কিত আখ্যায়িত করে। সমাজের এই স্বার্থপরতা, সংকীর্ণতা ও পশ্চাৎপদতার চিত্র 'বিলাসী' গল্পেও ফুটে উঠেছে। উভয় জায়গার সমাজই এক ও অভিন্ন।"
        },
        {
          "label": "ঘ",
          "question": "উদ্দীপকের বিউটি 'বিলাসী' গল্পের বিলাসী চরিত্রের অনুরূপ, তুমি কি এ মত সমর্থন কর? যুক্তিসহ তুলে ধর।",
          "explanation": "নিষ্ঠুর সমাজের দ্বারা নিগৃহীত হলেও পরিণতির দিক থেকে উদ্দীপকের বিউটি 'বিলাসী' গল্পের বিলাসী চরিত্রের অনুরূপ নয়। 'বিলাসী' গল্পের নামচরিত্র বিলাসী। সে কর্মনিপুণ, বুদ্ধিমতী ও সেবাপরায়ণ নারী। মুমূর্ষু মৃত্যুঞ্জয়কে সে সেবাযত্ন দিয়ে সুস্থ করে তোলে। জাত-ধর্ম ভুলে মৃত্যুঞ্জয় ও বিলাসী বিবাহ বন্ধনে আবদ্ধ হয়। গ্রামবাসী বিষয়টি মেনে নেয় না। তারা অকথ্য নির্যাতন করে বিলাসীর উপর। ফলে তারা গ্রাম ছাড়তে বাধ্য হয়। এরপর মৃত্যুঞ্জয়কে নিয়ে বিলাসী সাপুড়ে পল্লিতে ঘর বাঁধে। মৃত্যুঞ্জয়ও বিলাসীর ভালোবাসার প্রতিদান দেয়। কিন্তু শেষ পর্যন্ত সাপ ধরতে গিয়ে মৃত্যুঞ্জয়ের মৃত্যু হয়। স্বামীর শোক সইতে না পেরে বিলাসী আত্মহননের পথ বেছে নেয়। উদ্দীপকের বিউটি একজন সাধারণ চৌকিদারের মেয়ে। উচ্চবংশের প্রভাবশালী চেয়ারম্যানের দুর্ঘটনায় মৃত্যু হলে তাঁর একমাত্র আহত পুত্রকে সে সেবা করে বাঁচিয়ে তোলে। বিউটির সেবা, সাহস ও ভালোবাসায় নতুন জীবন পায় চেয়ারম্যান-পুত্র রাইহান। কিন্তু বিউটির কপালে জোটে কলঙ্ক, বঞ্চনা ও নির্যাতন। 'বিলাসী' গল্পের বিলাসী ও উদ্দীপকের বিউটি উভয়ই সেবা দিয়ে মৃত্যুপথযাত্রী মানুষকে বাঁচিয়ে তোলে। তারা নিচু বংশের হওয়ায় সমাজ, কর্তৃক নিগৃহীত ও নির্যাতিত হয়। কিন্তু 'বিলাসী' গল্পের বিলাসী মৃত্যুঞ্জয় কর্তৃক স্ত্রীর স্বীকৃতি পেলেও উদ্দীপকের বিউটির ক্ষেত্রে এমন কোনো ঘটনা ঘটতে দেখা যায় না। এমনকি বিলাসীর মতো করুণ পরিণতির শিকারও বিউটি হয়নি। তাই বলা যায় যে, উদ্দীপকের বিউটি আলোচ্য গল্পের বিলাসী চরিত্রের অনুরূপ নয়।"
        }
      ]
    },
    {
      "number": "3",
      "uddipok": "আমিনুর সাহেব দীর্ঘদিন বিদেশে ছিলেন। প্রবাসের বর্ণাঢ্য কর্মজীবন শেষে তিনি নিজ গ্রামে ফিরে আসেন। গ্রামের মানুষের অভাব-অনটন দেখে তিনি মর্মাহত হন। গ্রামের বিভিন্ন শ্রেণির মানুষ প্রায়শই তার কাছে সাহায্য চাইতে আসেন। কিন্তু তিনি কাউকে সাহায্য করেন না। তিনি ভাবেন, দুই-চার হাজার টাকা সাহায্য করে কারো ভাগ্যের কোনো পরিবর্তন হবে না। বরং তারা আমার কাছে ছোটো হবেন। একদিন তিনি এলাকার যুবক-যুবতীদের নিয়ে সভায় বসেন। সিদ্ধান্ত হয় এলাকার সমস্ত পুকুর লিজ নিয়ে সমবায় ভিত্তিতে মাছ চাষ করবেন। গরু ও মুরগির ফার্ম গড়ে তুলবেন। অল্প দিনের মধ্যেই এলাকার দৃশ্যপট বদলে যায়। এলকার সমস্ত মানুষ স্বাবলম্বী হয়ে ওঠে।",
      "tag": "RB 25",
      "sub_questions": [
        {
          "label": "ক",
          "question": "মানব-কল্যাণ' প্রবন্ধটি প্রথম কোন গ্রন্থে সংকলিত হয়?",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "\"উদ্দীপকের আমিনুর রহমান প্রাবন্ধিকের মানস-পুত্র।\" মন্তব্যটি বিচার কর।",
          "explanation": ""
        },
        {
          "label": "ঘ",
          "question": "উদ্দীপকে 'মানব-কল্যাণ' প্রবন্ধের মূলবক্তব্য কতটুকু প্রতিফলিত হয়েছে? তোমার মতমাতসহ বিচার কর।",
          "explanation": ""
        }
      ]
    },
    {
      "number": "4",
      "uddipok": "অনেকবার ভেবেছে মুক্তিযুদ্ধে যাই। কিন্তু একটি সন্তান কোলে, আরেকটি পৃথিবীতে আসি আসি করছে। তাই সালেহীনের যুদ্ধে যাওয়া হয়নি। রাজ্যের অস্বস্তি নিয়ে সে ৯টা-৫টা সরকারি অফিস করে। তবে তার স্ত্রী লক্ষ করে সালেহীন সন্ধ্যায় কোথায় যেন যায়। একদিন রাতে পাক বাহিনী তার বাসায় হানা দিলে তার স্ত্রীর অনুমানই সত্যি হয়।",
      "tag": "RB 25",
      "sub_questions": [
        {
          "label": "ক",
          "question": "'রেইনকোট' গল্পটি কত সালে প্রকাশিত হয়?",
          "explanation": "'রেইনকোট' গল্পটি ১৯৯৫ সালে প্রকাশিত হয়।"
        },
        {
          "label": "খ",
          "question": "“প্রিন্সিপালের বাড়ির গেটে বোমা ফেলা মানে মিলিটারি ক্যাম্প অ্যাটাক করা।\"-এ কথার তাৎপর্য লেখ।",
          "explanation": "প্রিনসিপ্যালের কোয়ার্টারের সঙ্গের জিমন্যাশিয়ামটি মিলিটারি ক্যাম্প হওয়ায় প্রিনসিপ্যালের কোয়ার্টারের গেটে বোমা ফেলার অর্থ মিলিটারি ক্যাম্প অ্যাটাক করা। কলেজের দেওয়ালের পর বাগান, টেনিস লন। তারপর কলেজ দালান। মস্ত দালান পার হয়ে ফুটবল ও ক্রিকেট মাঠ। মাঠ পার হয়ে প্রিনসিপ্যালের কোয়ার্টার। রাতে মুক্তিযোদ্ধারা এসে কলেজের দেওয়াল ঘেঁষে থাকা ইলেকট্রিক ট্র্যান্সফরমার বোমা মেরে উড়িয়ে দেয়। যাওয়ার সময় প্রিনসিপ্যালের কোয়ার্টারের গেটে গ্রেনেড ছুড়ে গেট ভেঙে দেয়। কোয়ার্টারের পাশেই যেহেতু মিলিটারি ক্যাম্প তাই প্রিনসিপ্যালের বাড়ির গেটে বোমা ফেলা মানে মিলিটারি ক্যাম্পই অ্যাটাক করা বলে মনে করেন নুরুল হুদা।"
        },
        {
          "label": "গ",
          "question": "উদ্দীপকের সাঁলেহীন 'রেইনকোট' গল্পের কোন চরিত্রের প্রতিনিধিত্ব করে? কীভাবে?",
          "explanation": "বাধ্য হয়ে অফিস করা এবং দেশপ্রেম ও মুক্তিযোদ্ধাদের প্রতি সমর্থন থাকার দিক দিয়ে উদ্দীপকের সালেহীন 'রেইনকোট' গল্পের নুরুল হুদা চরিত্রের প্রতিনিধিত্ব করে। 'রেইনকোট' গল্পের নুরুল হুদা একজন কলেজ শিক্ষক। মুক্তিযুদ্ধের সময় স্ত্রী-সন্তানদের নিয়ে তিনি ঢাকায় অবস্থান করেন। ছাত্ররা না আসলেও শিক্ষকদের কলেজে হাজিরা দিতে হয়। কারণ কলেজে মিলিটারিরা ক্যাম্প করেছে। তারা দেখাতে চায় পরিস্থিতি স্বাভাবিক। নুরুল হুদার শ্যালক মুক্তিযুদ্ধে যোগ দেয়। ফলে তাকে কয়েকবার বাড়িও পরিবর্তন করতে হয়। তিনি সাধারণ ভীতু প্রকৃতির মানুষ হলেও দেশের এমন অবস্থায় মুক্তিযোদ্ধাদের প্রতি তাঁর সমর্থন রয়েছে। তাদের কর্মকাণ্ড দেখে তিনি উত্তেজনাও অনুভব করেন, যা তাঁর দেশপ্রেমের বহিঃপ্রকাশ। উদ্দীপকে বলা হয়েছে সালেহীন মুক্তিযুদ্ধে যেতে চাইলেও পরিস্থিতির কারণে যেতে পারেননি। সরকারি চাকরি তাই বাধ্য হয়ে অফিস করেন। সন্ধ্যায় তিনি প্রতিদিন বাইরে যান। তার স্ত্রী অনুমান করেন মুক্তিযোদ্ধাদের সাথে তার আঁতাঁত রয়েছে। একদিন পাকিস্তানি বাহিনী বাড়িতে হানা দিলে তার স্ত্রীর অনুমান সত্য প্রমাণিত হয়। মূলত 'রেইনকোট' গল্পের নুরুল হুদা ও উদ্দীপকের সালেহীন উভয়ই দেশপ্রেমিক। তাঁরা যুদ্ধ অবস্থাতেও অফিস করতে বাধ্য হন। তাদের উভয়েরই মুক্তিযুদ্ধের প্রতি রয়েছে পূর্ণ সমর্থন। তাই বলা যায় যে, বাধ্য হয়ে অফিস করা এবং দেশপ্রেম ও মুক্তিযোদ্ধাদের প্রতি সমর্থন থাকার দিক দিয়ে উদ্দীপকের সালেহীন আলোচ্য গল্পের নুরুল হুদা চরিত্রের প্রতিনিধিত্ব করে।"
        },
        {
          "label": "ঘ",
          "question": "উদ্দীপকে 'রেইনকোট' গল্পের বিষয়বস্তু কতটুকু প্রতিফলিত হয়েছে? তোমার মতামত দাও।",
          "explanation": "উদ্দীপকে 'রেইনকোট' গল্পের বিষয়বস্তু আংশিক প্রতিফলিত হয়েছে। 'রেইনকোট' গল্পটি কলেজ শিক্ষক নুরুল হুদার জবানিতে বর্ণিত হয়েছে। গল্পটিতে একজন সাধারণ শিক্ষক নুরুল হুদার সাহসী ও দেশপ্রেমিক হয়ে -ওঠার বিষয়টি প্রকাশিত হয়েছে। নুরুল হুদার পারিবারিক জীবন ও চিন্তা-চেতনার পাশাপাশি গল্পটিতে বর্ণিত হয়েছে যুদ্ধবিধ্বস্ত ঢাকার চিত্র, গেরিলা আক্রমণ, পাকিস্তানি বাহিনীর বর্বর নিপীড়নের চিত্র, মুক্তিযোদ্ধাদের সাহসিকতা ও নানান কর্মকাণ্ড। উদ্দীপকে একজন সরকারি চাকুরিজীবী সালেহীনের মুক্তিযুদ্ধ চলাকালীন কর্মকাণ্ড ও চিন্তা-চেতনার প্রকাশ ঘটেছে। তিনি মুক্তিযুদ্ধে যেতে চাইলেও পরিবারের জন্য যেতে পারেননি। কিন্তু মুক্তিযোদ্ধাদের সাথে তার যে যোগাযোগ রয়েছে তা বোঝা যায় পাকিস্তানি বাহিনী তার বাসায় হানা দিলে। 'রেইনকোট' গল্পে নূরুল হুদার জীবনযাত্রা, চিন্তা-চেতনার প্রকাশ পেয়েছে। সেই সাথে প্রকাশ পেয়েছে মুক্তিযুদ্ধের সময়কার ঢাকার পরিস্থিতি, মুক্তিযোদ্ধাদের গেরিলা আক্রমণ, পাকিস্তানি বাহিনী ও তাদের দোসরদের বর্বরতা, শহরের মানুষের উপর পাকিস্তানিদের করা নিপীড়ন ও হত্যাযজ্ঞের চিত্র। এই বিষয়গুলো উদ্দীপকে অনুপস্থিত। উদ্দীপকে কেবল সালেহীনের চিন্তা-চেতনা ও মুক্তিযোদ্ধাদের সাথে যোগাযোগ থাকার বিষয় ফুটে উঠেছে। তাই বলা যায় যে, উদ্দীপকে 'রেইনকোট' গল্পের বিষয়বস্তু আংশিক প্রতিফলিত হয়েছে।"
        }
      ]
    },
    {
      "number": "5",
      "uddipok": "কাজী নজরুল ইসলাম তাঁর 'রাজবন্দীর জবানবন্দী' প্রবন্ধে বলেন- \"আমি শুধু রাজার বিরুদ্ধে বিদ্রোহ করি নাই, সমাজের, জাতির, দেশের বিরুদ্ধে আমার সত্য-তরবারির তীব্র আক্রমণ সমান বিদ্রোহ ঘোষণা করেছে। তার জন্য ঘরে বাইরের বিদ্রুপ, অপমান, লাঞ্ছনা, আঘাত আমার উপর পর্যাপ্ত পরিমাণে বর্ষিত হয়েছে।",
      "tag": "RB 25",
      "sub_questions": [
        {
          "label": "ক",
          "question": "'বিদ্রোহী' কবিতায় কবি নিজেকে কার 'মরম বেদনা' বলেছেন?",
          "explanation": "'বিদ্রোহী' কবিতায় কবি নিজেকে অবমানিতের মরম বেদনা বলেছেন।"
        },
        {
          "label": "খ",
          "question": "\"মম এক হাতে বাঁকা বাঁশের বাঁশরী আর হাতে রণ-তূর্য।\"-উক্তিটির তাৎপর্য লেখ।",
          "explanation": "প্রেম ও দ্রোহের সমন্বয়ে নিজ অস্তিত্বের স্বরূপ তুলে ধরতেই কবি প্রশ্নোক্ত চরণটির অবতারণা করেছেন। কাজী নজরুল ইসলাম প্রেমের কবি, দ্রোহের কবি। মানবপ্রেম ও সাম্যবাদী চেতনা তাঁর কবিতার মূলসুর। আর তাই যেখানেই অসাম্য ও অনাচার লক্ষ করেছেন, ব্যথিত কবি সেখানেই উচ্চারণ করেছেন দ্রোহের পঙক্তিমালা। আলোচ্য কবিতাটিতেও কবির দ্রোহ পরাধীনতার শৃঙ্খল এবং অসাম্যের বিরুদ্ধে, যার মুখ্য উদ্দেশ্য মানবমুক্তি। নিপীড়িত মানুষের ক্রন্দন বন্ধ করার প্রয়াসেই তাঁর এই দ্রোহ। কবিসত্তার এই বিদ্রোহী রূপ এবং তার অন্তরালে মানবপ্রেমের বিষয়টি বোঝাতেই কবি প্রশ্নোক্ত চরণটির অবতারণা করেছেন।"
        },
        {
          "label": "গ",
          "question": "উদ্দীপকের সাথে 'বিদ্রোহী' কবিতার কোন দিকটি সাদৃশ্যপূর্ণ? ব্যাখ্যা কর।",
          "explanation": "উদ্দীপকের সাথে 'বিদ্রোহী' কবিতার কবির বিদ্রোহী চেতনার দিকটি সাদৃশ্যপূর্ণ। ' বিদ্রোহী' কবিতায় কবি নিজের বিদ্রোহী সভার প্রকাশ ঘটিয়েছেন। যেখানেই অন্যায়-অত্যাচার দেখেছেন, সেখানেই তিনি বিদ্রোহের অগ্নিমন্ত্রে ফুঁসে উঠেছেন। তার বিদ্রোহ শুধু ঔপনিবেশিক শাসনের বিরুদ্ধে নয়, তার বিদ্রোহ সমস্ত অন্যায়-অত্যাচার, নিপীড়ন-শোষণের বিরুদ্ধে। নিপীড়িত মানুষের ক্রন্দন প্রশমিত না হওয়া পর্যন্ত তিনি শান্ত হবেন না বলে প্রতিশ্রুতিবদ্ধ। উদ্দীপকে কাজী নজরুল ইসলাম তাঁর 'রাজবন্দীর জবানবন্দী' প্রবন্ধে নিজের বিদ্রোহী সত্তার কথা তুলে ধরেছেন। তাঁর মতে তিনি শুধু রাজার বিরুদ্ধেই বিদ্রোহ করেননি; তিনি সমাজে, জাতিতে বা দেশের ভিতর যেখানেই অন্যায় দেখেছেন সেখানেই বিদ্রোহ ঘোষণা করেছেন। তাঁর এই বিদ্রোহ সত্য তরবারির তীব্র আক্রমণের সমান। আর তার জন্য তিনি নানা বিদ্রূপ, অপমান ও আঘাত সহ্য করেছেন। উদ্দীপকের প্রাবন্ধিকের এই বিদ্রোহী চেতনা 'বিদ্রোহী' কবিতার কবির চেতনার সাথে সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপকটি বিদ্রোহী' কবিতার মূলসুরকে সর্বাংশে ধারণ করেনি।\" তোমার মতামত দাও।",
          "explanation": "'বিদ্রোহী' কবিতার মূলসুর হলো সমাজ থেকে অত্যাচারের অবসান কামনা ও তা না হওয়া পর্যন্ত বিদ্রোহ অব্যাহত রাখা, যা উদ্দীপকটি সর্বাংশে ধারণ করেনি। 'বিদ্রোহী' কবিতায় কবি নিজের বিদ্রোহী সত্তার প্রকাশ ঘটিয়ে ঔপনিবেশিক ভারতবর্ষের শাসকদের শাসন ক্ষমতার ভিত কাঁপিয়ে দেন। তিনি সমস্ত অন্যায়-অনিয়মের বিরুদ্ধে বিদ্রোহ ঘোষণা করেন। কবির আত্মপরিচয়, প্রেম, দ্রোহ ও চেতনার স্বরূপ ফুটে উঠেছে বর্ণনার মধ্য দিয়ে। ধর্ম, ইতিহাস, ঐতিহ্য, পুরাণ থেকে তিনি উপকরণ নিয়ে এই বিদ্রোহী সত্তার অবয়ব নির্মাণ করেন। তিনি কবিতার শেষে শুধু অত্যাচারীর অত্যাচারের অবসান কামনা করেই ক্ষান্ত হননি, উপরন্তু তিনি স্পষ্ট জানিয়ে দেন যে উৎপীড়িত জনতার কান্না প্রশমিত না হওয়া পর্যন্ত তিনি শান্ত হবেন না। উদ্দীপকে বলা হয়েছে প্রাবন্ধিক শুধু শাসক রাজার বিরুদ্ধেই বিদ্রোহ করেননি তিনি সমাজের, জাতির ও দেশের মধ্যে সংঘটিত অন্যায়ের বিরুদ্ধে সত্য তরবারির তীব্র আক্রমণের মতো বিদ্রোহ ঘোষণা করেছেন। আর তার জন্য তাঁকে অপমান ও আঘাত সহ্য করতে হয়েছে। 'বিদ্রোহী' কবিতা ও উদ্দীপক উভয় জায়গায় বিদ্রোহী সত্তার প্রকাশ ঘটেছে। \"কিন্তু 'বিদ্রোহী' কবিতার কবি দৃঢ়তার সাথে জানিয়ে দেন তিনি কোনো অপশক্তির কাছে মাথা নত করবেন না। মানবতাবোধে উদ্ভাসিত কবি অত্যাচার-অন্যায়ের অবসান না ঘটা পর্যন্ত মাথা উঁচু করে লড়াই চালিয়ে যাবেন, যা আলোচ্য কবিতার মূলসুর। আর এ বিষয়টি উদ্দীপকে প্রকাশ পায়নি। তাই বলা যায় যে, উদ্দীপকটি 'বিদ্রোহী' কবিতার মূলসুরকে সর্বাংশে ধারণ করেনি।"
        }
      ]
    },
    {
      "number": "6",
      "uddipok": "বৈষ্ণব সেইজন পাশে থাকে আজীবন পরের বেদন-ব্যথা জান রে পরের তরে শত উপকারে গর্ব থাকে না কোনোখানে রে সকল লোকের বন্দনায় রত নিন্দা কথা না জান রে মিথ্যা বচন ভুলে, না দেখে চোখ তুলে অন্যের সম্পদ পানে রে এ জীবন লোভ আর শঠতা রোহিত কাম-ক্রোধ নিবারণ রে।",
      "tag": "RB 25",
      "sub_questions": [
        {
          "label": "ক",
          "question": "'প্রতিদান' কবিতাটি জসীমউদ্দীনের কোন কাব্য গ্রন্থের অন্তর্গত?",
          "explanation": "'প্রতিদান' কবিতাটি জসীমউদ্দীনের 'বালুচর' কাব্যগ্রন্থের অন্তর্গত।"
        },
        {
          "label": "খ",
          "question": "কবির বুকে যে কবর বেঁধেছেন কবি তার জন্য কী করেন?",
          "explanation": "যে কবির বুকে কবর বেঁধেছে কবি প্রতিদানস্বরূপ তার বুক রঙিন ফুলের সোহাগ-জড়ানো ফুল মালঞ্চে ভরিয়ে দেওয়ার পরিপ্রেক্ষিতে প্রশ্নোক্ত কথাটি বলেছেন। 'প্রতিদান' কবিতার কবি প্রতিহিংসাপরায়ণ নন। কেউ তাঁর ক্ষতি করলে তিনি প্রতিদানস্বরূপ তাঁর উপকার করেন। তাই কবির বুকে যে ব্যথার কবর বেঁধেছে কবি তাকে রঙিন ফুলের সোহাগ-জড়ানো ফুল মালস্ত উপহার দিতে চান। কবির এই মনোভাব প্রকাশেই প্রশ্নোক্ত কথাটি বলা হয়েছে।"
        },
        {
          "label": "গ",
          "question": "\"যে মোরে দিয়েছে বিষে-ভরা বাণ, আমি দেই তারে বুক ভরা গান\"-কবিতার এই পঙ্ক্তির সাথে উদ্দীপকের কোন পঙ্ক্তির সাদৃশ্য রয়েছে? ব্যাখ্যা কর।",
          "explanation": "প্রশ্নোক্ত কবিতার পঙক্তির সাথে উদ্দীপকের 'সকল লোকেরও বন্দনায় রত/ নিন্দা কথা না জানে রে' পঙক্তির সাদৃশ্য রয়েছে। 'প্রতিদান' কবিতায় কবি পরার্থপরতার মধ্যেই যে ব্যক্তিজীবনের প্রকৃত সুখ ও জীবনের সার্থকতা নিহিত সেই বিষয়টি তুলে ধরেছেন। কবির কণ্ঠে প্রতিশোধ-প্রতিহিংসার বিপরীতে ব্যস্ত হয়েছে সম্প্রীতির মহান বাণী। অনিষ্টকারীর কোনো ক্ষতি না করে উপরন্তু তার উপকার করার মাধ্যমে কবি স্নেহভালোবাসাপূর্ণ সম্পর্ক প্রত্যাশা করেন। কেউ কবিকে কটু কথা বা হিংসাত্মক কথা বললে কবি তাকে সুললিত প্রত্যুত্তর দেন। উদ্দীপকের কবিতাংশে একজন বৈষ্ণব ব্যক্তির চিন্তা-চেতনার কথা প্রকাশ পেয়েছে। কবিতাংশের পঞ্চম ও ষষ্ঠ পড়স্তিতে বলা হয়েছে বৈষ্ণব ব্যক্তি সবসময় সকল মানুষের বন্দনা করে। কারো নিন্দা করতে জানে না। অর্থাৎ তার কাছে সকল মানুষ সমান। এই প্রীতি-ভালোবাসাময় ভাবনার প্রকাশ 'প্রতিদান' কবিতার 'যে মোরে দিয়েছে বিষে-ভরা বাণ/ আমি দেই তারে বুকভরা গান' পঙক্তিদ্বয়েও ফুটে উঠেছে। মূলত উভয় জায়গায় মানুষের প্রতি ভালোবাসা প্রকাশ পেয়েছে। এদিক দিয়েই প্রশ্নোক্ত পড়স্তির সাথে উদ্দীপকে সাদৃশ্য রয়েছে।"
        },
        {
          "label": "ঘ",
          "question": "\"ভাষা ভিন্ন হলেও উদ্দীপক ও 'প্রতিদান' কবিতার মূল বক্তব্য অভিন্ন।\" যুক্তিসহ মন্তব্যটি যাচাই কর।",
          "explanation": "ভাষা ভিন্ন হলেও উদ্দীপক ও 'প্রতিদান' কবিতার মূলবক্তব্য পরার্থে আত্মনিবেদন ও মানবকল্যাণে নিজেকে নিয়োজিত রাখার বিষয়টি অভিন্ন। 'প্রতিদান' কবিতায় কবি একজন পরার্থপর মানুষ। তিনি অন্যের জন্য নিবেদিতপ্রাণ। তিনি দিনরাত সেই সকল মানুষের জন্য ব্যাকুল যারা তাকৈ হেনস্তা করেছে। সমাজ-সংসারে বিদ্যমান বিভেদ-হিংসা-হানাহানি দ্বারা আক্রান্ত হওয়া সত্ত্বেও কবির কণ্ঠে ব্যক্ত হয়েছে প্রীতিময় এক পরিবেশ সৃষ্টির আকাঙ্ক্ষা। তাই তিনি বারবার অনিষ্টকারীকে ক্ষমা করেছে। তাদের জন্য নিজেকে উৎসর্গ করেছেন। উদ্দীপকে একজন বৈষ্ণব-এর বৈশিষ্ট্য প্রকাশ পেয়েছে। কবিতাংশে বলা হয়েছে একজন বৈষ্ণব সবসময় মানুষের পাশে থাকে। অন্যের ব্যথা-বেদনার কথা জানতে চেষ্টা করে। নিঃস্বার্থভাবে মানুষের উপকার করে। কোথাও নিজেকে নিয়ে গর্ব করে না। মানুষের বন্দনায় নিয়োজিত থাকে; কখনো মানবনিন্দা করে না। অন্যায় বা মিথ্যা কথা ভুলে যায়। অন্যের ধনসম্পদের দিকে চোখ তুলেও তাকায় না। তার জীবনে লোভ ও শঠতা নেই। 'প্রতিদান' কবিতায় কবি যেমন অপরের কল্যাণের কথা বলেছেন, উদ্দীপকের বৈষ্ণব তার সারা জীবন তেমনই মানুষের কল্যাণের নিমিত্তে কাজ করে। পরার্থে আত্মনিবেদনেই যে জীবনের সার্থকতা তা উদ্দীপক ও 'প্রতিদান' কবিতায় প্রকাশ পেয়েছে। তাই বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "7",
      "uddipok": "তারুণ্য অপরাজেয়, নির্ভীক। এ বয়স অদম্য দুঃসাহসে সকল বাধা-বিপদকে পেরিয়ে যাওয়ার এবং অন্যায়ের বিরুদ্ধে মাথা উঁচু করে দাঁড়াবার জন্য প্রস্তুত। এদের ধর্মই হলো আত্মত্যাগের মহানমন্ত্রে উজ্জীবিত হওয়া, আঘাত সংঘাতের মধ্যে রক্ত-শপথ নিয়ে ঝাঁপিয়ে পড়া। যা আমরা দেখেছি ৫২-এর ভাষা আন্দোলনে, ৬৯ আর ৯০-এর গণঅভ্যুত্থানে। এ চেতনার প্রতিফলন দেখেছি ২৪ শের জুলাই-আগস্টের গণ আন্দোলনে। বাঁক বদলের ইতিহাসে তারুণ্যই অনিবার্য হাতিয়ার।",
      "tag": "RB 25",
      "sub_questions": [
        {
          "label": "ক",
          "question": "'আঠারো বছর বয়স' কবিতাটি কোন ছন্দে রচিত?",
          "explanation": "'আঠারো বছর বয়স' কবিতাটি মাত্রাবৃত্ত ছন্দে রচিত।"
        },
        {
          "label": "খ",
          "question": "\"আঠারো বছর বয়স কী দুঃসহ\"-কেন?",
          "explanation": "এ বয়সে নানা দুঃসাহসী স্বপ্ন, কল্পনা ও উদ্যোগ মনকে ঘিরে রাখে বলে কবি আঠারো বছর বয়সকে দুঃসহ বলেছেন। আঠারো বছর বয়স মানবজীবনের এক উত্তরণকালীন পর্যায়। এ বয়সে মানুষ কৈশোর থেকে যৌবনে পদার্পণ করে। আত্মনির্ভরশীলতার তাড়না এ সময় মনকে অস্থির করে তোলে। এ বয়সেই স্বাধীনভাবে মাথা উঁচু করে দাঁড়াবার ঝুঁকি নেয় মানুষ। ফলে তাকে এক দুঃসহ অবস্থায় পড়তে হয়। তাই আলোচ্য কবিতায় আঠারো বছর বয়সকে দুঃসহ বলে অভিহিত করা হয়েছে।"
        },
        {
          "label": "গ",
          "question": "'আঠারো বছর বসয়' কবিতার কোন দিকটি উদ্দীপকে প্রতিফলিত হয়েছে?",
          "explanation": "'আঠারো বছর বয়স' কবিতার তারুণ্যের সব বাধাবিপত্তি অতিক্রম করার এবং অন্যায়ের বিরুদ্ধে মাথা উঁচু করে লড়াই করার দিকটি উদ্দীপকে প্রতিফলিত হয়েছে। 'আঠারো বছর বয়স' কবিতাটিতে প্রকাশ পেয়েছে তারুণ্যের অদম্য জীবনীশক্তির কথা। এ বয়সি তরুণ অদম্য দুঃসাহসে সব বাধাবিপত্তি পেরিয়ে সামনে এগিয়ে যায়। প্রবল আবেগ ও উচ্ছ্বাসে জীবনের ঝুঁকি নেয়। সমাজজীবনের নানা বিকার, অসুস্থতা ও সর্বনাশে এরা হয়ে ওঠে ভয়ংকর। সমস্ত দুর্যোগ ও দুর্বিপাক মোকাবিলা করার অদম্য প্রাণশক্তিতে ভরপুর তারা। তারা জানে রক্তদানের পুণ্যের কথা। দেশ, জাতি ও মানবতার জন্য এ বয়সের মানুষই সবসময় এগিয়ে আসে। তারা দেশ ও জনগণের মুক্তি ও কল্যাণের জন্য প্রাণ দেয়। উদ্দীপকে বলা হয়েছে তারুণ্য অপরাজেয় ও নির্ভীক। তারা তরুণ বয়সে, সব বাধাবিপত্তি পেড়িয়ে যাওয়ার এবং অন্যায়ের বিরুদ্ধে মাথা উঁচু করে দাঁড়াবার জন্য প্রস্তুত থাকে। তারা আত্মত্যাগের মহান মন্ত্রে উজ্জীবিত। তাই আঘাত-সংঘাতে তারা রক্ত-শপথ নিয়ে ঝাঁপিয়ে পড়ে। এমনটি আমরা দেখেছি '৫২-র ভাষা আন্দোলন, '৬৯ আর '৯০-র গণ অভ্যুত্থানে এবং ২৪ শের গণ আন্দোলনে। 'আঠারো বছর বয়স' কবিতায়ও কবি তরুণদের অপ্রতিরোধ্য শক্তির কথা তুলে ধরে তাদের জয়গান গেয়েছেন। তারা দুঃসাহসের সাথে সব বাধা অতিক্রম করে অন্যায়ের বিরুদ্ধে মাথা উঁচু করে দাঁড়াতে পারে। তাদের এ দিকটিই উদ্দীপকে প্রতিফলিত হয়েছে।"
        },
        {
          "label": "ঘ",
          "question": "\"এ দেশের বুকে আঠারো আসুক নেমে।\" কবির এই স্বপ্নই যেন রূপায়িত হয়েছে আলোচ্য উদ্দীপকে।\"- স্বীকার কর কি? তোমার মতামত দাও।",
          "explanation": "সমস্যাপীড়িত দেশে বারবার তারুণ্য আত্মত্যাগে উজ্জীবিত হয়ে উঠবে এ প্রত্যাশায় কবি এদেশের বুকে আঠারো নেমে আসার স্বপ্ন দেখেছেন, যা আলোচ্য উদ্দীপকেও রূপায়িত হয়েছে। 'আঠারো বছর বয়স' কবিতায় কবি তারুণ্যের জয়গান গেয়েছেন। কবির মতে, দেশের যেকোনো সংকটে তরুণরাই সবার আগে মাঠে নামে। ব্যক্তি বা সমাজজীবনের যেকোনো দুর্যোগ মোকাবিলায় এই আঠারো বছরের তরুণরাই দুর্বার গতিতে ঝাঁপিয়ে পড়ে। তাদের ধর্মই হলো আত্মত্যাগের মহান মন্ত্রে উজ্জীবিত হয়ে দেশের জন্য কাজ করা। কোনো বাধাবিপত্তিই তাদের আটকে রাখতে পারে না। তারা নির্ভীক চিত্তের অধিকারী। সমস্যাপীড়িত দেশে তরুণরা তাদের তারুণ্যশক্তি নিয়ে জাতীয় জীবনের চালিকাশক্তি হয়ে ওঠে। তাই কবি এদেশের বুকে আঠারো নেমে আসার প্রত্যাশা করেছেন। উদ্দীপকে বলা হয়েছে তারুণ্য অপরাজেয় হওয়ায় অদম্য সাহসে সব বাধাবিপত্তিকে পেরিয়ে যায়। মাথা উঁচু করে দাঁড়ায় অত্যাচারের বিরুদ্ধে। এদের ধর্মই হলো আত্মত্যাগের মহান মন্ত্রে উজ্জীবিত হয়ে অন্যায়ের বিরুদ্ধে ঝাঁপিয়ে পড়া, যা আমরা '৫২-র ভাষা আন্দোলন, '৬৯ আর '৯০-র গণ অভ্যুত্থান ও ২৪শের গণ আন্দোলনে দেখতে পাই। 'আঠারো বছর বয়স' কবিতায় তারুণ্যের ইতিবাচক বৈশিষ্ট্যের কথা উপস্থাপিত হয়েছে। দুর্বার গতি ও নতুন জীবন রচনার স্বপ্ন নিয়ে তরুণরা প্রগতির পথে এগিয়ে যায় বলে কবি এদেশের বুকে আঠারো প্রত্যাশা করেছেন। উদ্দীপকেও তরুণদের সাহস, কল্যাণব্রত, উদ্দীপনা ও 'দেশের কল্যাণে আত্মত্যাগে উজ্জীবিত হওয়ার বিষয়টি প্রকাশ পেয়েছে। তাই বলা যায় যে, 'এ দেশের বুকে আঠারো আসুক নেমে।'- কবির এই স্বপ্নই যেন রূপায়িত হয়েছে আলোচ্য উদ্দীপকে।"
        }
      ]
    },
    {
      "number": "8",
      "uddipok": "আইমান রহমান বিদেশের একটি বিশ্ববিদ্যালয়ে লেখাপড়া শেষ করে দেশে ফিরে আসে। সে নিজ গ্রামের যুবসমাজকে নিয়ে একটি সংগঠন গড়ে তোলে। তারা প্রতিজ্ঞা করে এলাকা থেকে সকল প্রকার অনিয়ম, অন্যায়, অবিচার দূর করবে। নির্বিচারে গাছ কাটা, নদী থেকে অবৈধভাবে বালি তোলা, অবৈধ ইটভাটার বিরুদ্ধে তারা সোচ্চার হয়। কিন্তু প্রভাবশালী মহলের চক্রান্তে একটি মিথ্যা মামলায় আইমান এখন জেলে।",
      "tag": "RB 25",
      "sub_questions": [
        {
          "label": "ক",
          "question": "ইউনিয়ন বোর্ডের প্রেসিডেন্টের নাম কী?",
          "explanation": "ইউনিয়ন বোর্ডের প্রেসিডেন্টের নাম মতলুব খাঁ।"
        },
        {
          "label": "খ",
          "question": "\"মেয়ে লোকের মনের মস্করা সহ্য করবে অতটা দুর্বল নয় সমাজ।\"-উক্তিটির তাৎপর্য লেখ।",
          "explanation": "মহব্বতনগরের, সমাজব্যবস্থায় মেয়েরা যে কতটা নিপীড়িত তা বোঝাতে প্রশ্নোক্ত উক্তিটি করা হয়েছে। সমাজে যদি কোনো মেয়ে আত্মহত্যা করবে বলে একবার ঘোষণা দেয়, তবে সে মৃত্যুর ভয়ে ঘোষণা থেকে সরে আসতে চাইলেও সমাজ তাকে আর সরতে দেয় না। সমাজই তাকে আত্মহত্যার সব আয়োজন করে দেয়, সর্বতোভাবে সাহায্য করে যাতে সে মৃত্যুমুখী হয়। এই কারণেই প্রশ্নোক্ত মন্তব্যটি করা হয়েছে।"
        },
        {
          "label": "গ",
          "question": "উদ্দীপকের আইমানের সাথে 'লালসালু' উপন্যাসের আক্কাসের তুলনা কর।",
          "explanation": "গ্রামের মানুষদের কল্যাণ কামনা করার দিক থেকে উদ্দীপকের আইমানের সাথে 'লালসালু' উপন্যাসের আক্কাসের মিল রয়েছে। 'লালসালু' উপন্যাসের মোদাব্বের মিঞার ছেলে আক্কাস। সে করিমগঞ্জ স্কুলে পড়াশোনা করেছে। গ্রামের বাহিরে ছিল বহুদিন। আড়তে কাজ করে পয়সা জমিয়ে গ্রামে ফিরেছে। সে গ্রামে একটা স্কুল প্রতিষ্ঠা করতে চায়। সে চায় গ্রামের অশিক্ষিত মানুষকে শিক্ষিত করে তুলতে। সেই অনুসারে কাজও শুরু করে। কিন্তু স্বার্থান্বেষী মজিদ ও গ্রামবাসীর রোষানলে পড়ে তাকে অপদস্ত হতে হয়। উদ্দীপকের আইমান রহমান বিদেশ থেকে লেখাপড়া শেষ করে দেশে ফিরে গ্রামের যুবসমাজকে নিয়ে একটি সংগঠন 'গড়ে তোলে। সে চায় সকলকে সাথে নিয়ে গ্রাম থেকে সমস্ত প্রকার অনিয়ম, অন্যায় ও অবিচার দূর করবে। এমনকি নির্বিচারে গাছ কাটা, বালি উত্তোলন ও ইটভাটার বিরুদ্ধে সোচ্চার হয়। ফলে প্রভাবশালী মহলের চক্রান্তের শিকার হয়। মিথ্যা মামলায় তার জেল হয়। উদ্দীপকের আইমান রহমান ও 'লালসালু' উপন্যাসের আক্কাস উভয়ই গ্রামের সাধারণ মানুষের কল্যাণের জন্য কাজ করতে চায় এবং কাজ করতে গিয়ে স্বার্থান্বেষী মহলের চক্রান্তের শিকার হয়। এসব দিক থেকে উদ্দীপকের আইমানের সাথে 'লালসালু' উপন্যাসের আক্কাস তুলনীয়।"
        },
        {
          "label": "ঘ",
          "question": "\"উদ্দীপটি 'লালসালু' উপন্যাসের সমগ্র বক্তব্যকে ধারণ করেনি।\"-স্বীকার কর কি? তোমার মতামত দাও।",
          "explanation": "উদ্দীপকে জনকল্যাণমূলক কাজ করতে চাওয়া এবং ধর্মান্ধ ও স্বার্থপর নানুষের সে কাজে বাধা দান করার দিকটি 'লালসালু' উপন্যাসের একটিমাত্র বক্তব্যকে ধারণ করে সামগ্রিক বক্তব্যকে ধারণ করে না। 'লালসালু' উপন্যাসে দেখা যায় মহব্বতনগর গ্রামের মজিদ একজন ভণ্ড মাজার ব্যবসায়ী। ধর্মের দোহাই দিয়ে সে গ্রামের মানুষগুলোর উপর প্রভাব বিস্তার করে। প্রতিনিয়ত অশিক্ষিত কুসংস্কারাচ্ছন্ন মানুষগুলোকে ঠকিয়ে স্বার্থসিদ্ধি করে। আক্কাস তাই গ্রামের মানুষগুলোকে শিক্ষিত করতে চায়। কিন্তু গ্রামবাসী ও মজিদের বাধার মুখে সমস্ত আয়োজন নস্যাৎ হয়ে যায়। উদ্দীপকে প্রকাশ পেয়েছে একজন সৎ ও শিক্ষিত যুবক আইমান রহমানের কথা। সে তার গ্রামের কল্যাণ করার জন্য একটি সংগঠন গড়ে তোলে। তারা বৃক্ষনিধন, নদী থেকে অবৈধভাবে বালি তোলা বা ইটের ভাটার দূষণ রোধ করতে চায়। কিন্তু প্রভাবশালী মহলের স্বার্থে টান লাগলে তাকে মিথ্যা মামলা দিয়ে ফাঁসিয়ে দেওয়া হয়। 'লালসালু' উপন্যাসের আক্কাসের মতো উদ্দীপকের আইমানও তার গ্রাম ও গ্রামের সাধারণ মানুষের জন্য কাজ করতে চায়। এর কারণে তারা উভয়ই ষড়যন্ত্রের শিকার হয়। এই বিষয়টি আলোচ্য উপন্যাসের একটি ঘটনা মাত্র। এই বিষয়টি ছাড়াও 'লালসালু' উপন্যাসে মজিদের মহব্বতনগর গ্রামে আসা, ভণ্ডামি ও শঠতার আশ্রয় নেওয়া, একাধিক বিয়ে করা, তার বিরুদ্ধে যাওয়া মানুষদের কৌশলে শাস্তি দেওয়া, সর্বোপরি জমিলাকে আবদ্ধ করতে গিয়ে তার প্রথম স্ত্রীর কাছে প্রতিরোধের শিকার হওয়ার মতো অনেক বিষয়ের প্রকাশ ঘটেছে। এসব বিষয় উদ্দীপকে অনুপস্থিত। তাই আমি প্রশ্নোক্ত মন্তব্যটি স্বীকার করি।"
        }
      ]
    },
    {
      "number": "9",
      "uddipok": "সামাজিক যোগাযোগ মাধ্যম সম্বন্ধে সাধারণ মানুষ খুবই অসচেতন। এটি যে তাদের দেহ ও মনের উপর কী পরিমাণ ক্ষতিকর প্রভাব ফেলে তা তারা জানে না। কিন্তু সামাজিক যোগাযোগ মাধ্যম পরিচালনাকারী কোম্পানিগুলো ক্ষতিকর দিকটি জেনেও এর প্রচার ও প্রসারের জন্য নিয়ত চেষ্টা চালিয়ে যাচ্ছে। নীতি, আদর্শ, স্বাস্থ্য কিংবা মানুষের জীবন নয়; কোম্পানিগুলোর কাছে মুখ্য তাদের মুনাফা ও অস্তিত্ব।",
      "tag": "RB 25",
      "sub_questions": [
        {
          "label": "ক",
          "question": "হাসুনির মাকে মজিদ কী রঙের শাড়ি কিনে দেয়?",
          "explanation": "হাসুনির মাকে মজিদ বেগুনি রঙের শাড়ি কিনে দেয়।"
        },
        {
          "label": "খ",
          "question": "“বিশ্বাসের পাথরে যেন খোদাই সে চোখ।\" উক্তিটির তাৎপর্য লেখ।",
          "explanation": "সৃজনশীল রচনামূলক প্রশ্ন নম্বর ২-খ দেখো।"
        },
        {
          "label": "গ",
          "question": "উদ্দীপকের সাধরণ মানুষের সাথে মহব্বতনগর গ্রামের মানুষের তুলনা কর।",
          "explanation": "শোষিত ও প্রতারিত হওয়ার দিক থেকে উদ্দীপকের সাধারণ মানুষের সাথে 'লালসালু' উপন্যাসের মহব্বতনগর গ্রামের মানুষ তুলনীয়। 'লালসালু' উপন্যাসে একটি অশিক্ষিত, অন্ধকারাচ্ছন্ন স্থবির গ্রামের কথা বলা হয়েছে। এই মহব্বতনগরের মানুষ ভাগ্য ও অলৌকিকত্বে গভীরভাবে বিশ্বাসী। তারা দৈবশক্তির লীলা দেখে ভয় পায় অথবা ভক্তিতে আপ্লুত হয়। ফলে মজিদের মতো ভণ্ড পিরের দ্বারা গ্রামের মানুষগুলো কেবল শোষিতই হয়। কখনো ধর্মীয়ভাবে, কখনো অর্থনৈতিকভাবে। তারা যে মজিদের ভন্ডামির শিকার হচ্ছে সেটা তারা বুঝতেও পারে না। না বুঝে তার কাছেই বারবার ছুটে যায়। উদ্দীপকে বলা হয়েছে বর্তমানে সামাজিক যোগাযোগমাধ্যম সম্পর্কে সাধারণ মানুষ খুবই অসচেতন। সামাজিক যোগাযোগমাধ্যম সরাসরি যে তাদের দেহ ও মনের উপর ক্ষতিকর প্রভাব ফেলে তা তারা জানে না। তারা বোঝে না তাদের ব্যবহার করে কোনো মহল স্বার্থ সিদ্ধি করছে। একইভাবে শোষিত ও প্রতারিত হয় 'লালসালু' উপন্যাসের মহব্বতনগর গ্রামের মানুষেরা। তাদের মজিদ ধর্মের নামে প্রতারিত করে। মজিদের প্রতারণা, শঠতা ও শোষণের বেড়াজালে বন্দি মহব্বতনগর গ্রামের মানুষ। তাই বলা যায় যে, শোষিত ও প্রতারিত হওয়ার দিক থেকে উদ্দীপকের সাধারণ মানুষ মহব্বতনগর গ্রামের মানুষের সাথে তুলনীয়।"
        },
        {
          "label": "ঘ",
          "question": "\"পরিস্থিতি স্বতন্ত্র হলেও উদ্দীপকের কোম্পানিগুলো ও মজিদের উদ্দেশ্য অভিন্ন।\"-স্বীকার কর কি? তোমার মতামত দাও।",
          "explanation": "পরিস্থিতি স্বতন্ত্র হলেও উদ্দীপকের কোম্পানিগুলো ও মজিদের উদ্দেশ্য অভিন্ন, কারণ তারা সাধারণ মানুষদের ঠকায় ও শোষণ করে। 'লালসালু' উপন্যাসে মহব্বতনগর গ্রামের মানুষেরা কুসংস্কারাচ্ছন্ন ও অন্ধবিশ্বাসে জর্জরিত। ফলে তারা খুব সহজেই মাজার, পির ও অলৌকিকতায় বিশ্বাস করে। মজিদের মতো ভণ্ড মানুষ এই সুযোগটাই নেয়। সে গ্রামের মানুষের অসচেতনতার সুযোগ নিয়ে তাদের উপর কর্তৃত্ব স্থাপন করতে সক্ষম হয়। তারা মাজারকে কেন্দ্র করে গ্রামের মানুষদের শাসন ও শোষণ করে নিজের অস্তিত্ব টিকিয়ে রাখে। উদ্দীপকে প্রকাশ পেয়েছে একজন সৎ ও শিক্ষিত যুবক আইমান রহমানের কথা। সে তার গ্রামের কল্যাণ করার জন্য একটি সংগঠন গড়ে তোলে। তারা বৃক্ষনিধন, নদী থেকে অবৈধভাবে বালি তোলা বা ইটের ভাটার দূষণ রোধ করতে চায়। কিন্তু প্রভাবশালী মহলের স্বার্থে টান লাগলে তাকে মিথ্যা মামলা দিয়ে ফাঁসিয়ে দেওয়া হয়। 'লালসালু' উপন্যাসের আক্কাসের মতো উদ্দীপকের আইমানও তার গ্রাম ও গ্রামের সাধারণ মানুষের জন্য কাজ করতে চায়। এর কারণে তারা উভয়ই ষড়যন্ত্রের শিকার হয়। এই বিষয়টি আলোচ্য উপন্যাসের একটি ঘটনা মাত্র। এই বিষয়টি ছাড়াও 'লালসালু' উপন্যাসে মজিদের মহব্বতনগর গ্রামে আসা, ভণ্ডামি ও শঠতার আশ্রয় নেওয়া, একাধিক বিয়ে করা, তার বিরুদ্ধে যাওয়া মানুষদের কৌশলে শাস্তি দেওয়া, সর্বোপরি জমিলাকে আবদ্ধ করতে গিয়ে তার প্রথম স্ত্রীর কাছে প্রতিরোধের শিকার হওয়ার মতো অনেক বিষয়ের প্রকাশ ঘটেছে। এসব বিষয় উদ্দীপকে অনুপস্থিত। তাই আমি প্রশ্নোক্ত মন্তব্যটি স্বীকার করি।"
        }
      ]
    },
    {
      "number": "10",
      "uddipok": "২০২৪ সালের জুলাই-আগস্টের গণঅভ্যুত্থানের একজন বীর শহিদ তার মা-বাবাকে চিঠি লিখে 'মা, আমি মিছিলে যাচ্ছি। আমি নিজেকে আর আটকিয়ে রাখতে পারলাম না। সরি আব্বুজান! তোমার কথা অমান্য করে বের হলাম। স্বার্থপরের মতো ঘরে বসে থাকতে পারলাম না। আমাদের ভাইয়েরা আমাদের ভবিষ্যৎ প্রজন্মের জন্য কাফনের কাপড় মাথায় বেঁধে রাজপথে নেমে সংগ্রাম করে যাচ্ছে। অকাতরে নিজেদের জীবন বিসর্জন দিচ্ছে। একটি প্রতিবন্ধী কিশোর, ৭ বছরের বাচ্চা, ল্যাংড়া মানুষ যদি সংগ্রামে নামতে পারে, তাহলে আমি কেন বসে থাকবো। আমার মনে হয় স্বার্থপরের মতো ঘরে বসে না থেকে সংগ্রামে নেমে গুলি খেয়ে বীরের মতো মৃত্যু অধিক শ্রেষ্ঠ.....।",
      "tag": "RB 25",
      "sub_questions": [
        {
          "label": "ক",
          "question": "যুদ্ধে সিরাজউদ্দৌলার পতন হলে কোম্পানি কত টাকা পাবে বলে দলিলে উল্লেখ আছে?",
          "explanation": "যুদ্ধে সিরাজউদ্দৌলার পতন হলে কোম্পানি এক কোটি টাকা পাবে বলে দলিলে উল্লেখ আছে।"
        },
        {
          "label": "খ",
          "question": "\"সবাই মিলে সত্যিই আমরা বাংলাকে বিক্রি করে দিচ্ছি না তো?\" উক্তিটি ব্যাখ্যা কর।",
          "explanation": "ক্লাইভের দলিলে স্বাক্ষর দিতে গিয়ে মিরজাফর নিজের মনের শঙ্কা প্রকাশ করে প্রশ্নোক্ত উক্তিটি করেছিল। নবাবের বিরুদ্ধে ষড়যন্ত্রে ইংরেজদের সঙ্গে হাত মেলায় মিরজাফরসহ নবাবের পারিষদবর্গের বেশ কয়েকজন। ষড়যন্ত্রের জন্য নিজেদের মধ্যে সমঝোতার দলিল তৈরি করেন লর্ড ক্লাইভ। ক্লাইভ এ দলিলে সই করতে বললে মিরজাফর ক্ষণিকের জন্য উদ্বিগ্ন হয়। নিজেদের স্বার্থের জন্য দেশের চূড়ান্ত ক্ষতি সাধন করে দেওয়ার বিষয়ে তার মনে সন্দেহ জাগে।"
        },
        {
          "label": "গ",
          "question": "উদ্দীপকে শহিদের সাথে নাটকের মোহনলাল চরিত্রের তুলনা কর।",
          "explanation": "দেশপ্রেম ও আত্মত্যাগের দিক দিয়ে উদ্দীপকের শহিদের সাথে 'সিরাজউদ্দৌলা' নাটকের মোহনলাল চরিত্র তুলনীয়। 'সিরাজউদ্দৌলা' নাটকের নবাব সিরাজউদ্দৌলার অনুগত যোদ্ধা মোহনলাল ছিলেন একজন দেশপ্রেমিক বীর। তিনি নবাবের বিশ্বস্ত একজন। দেশের প্রতি প্রতিশ্রুতিবদ্ধ এ বীর সেনাপতি জীবনের শেষ সময় পর্যন্ত দেশের জন্য লড়াই করেন। নিশ্চিত মৃত্যু জেনেও তিনি বীরদর্পে ইংরেজদের বিরুদ্ধে যুদ্ধ চালিয়ে গেছেন। উদ্দীপকে ২০২৪ সালের জুলাই-আগস্টের গণ অভ্যুত্থানে শহিদ হওয়া এক বীরের চিন্তা-চেতনা প্রকাশ পেয়েছে। তিনি চিঠি লিখে বাবা-মাকে জানিয়েছেন আন্দোলনে যোগ দেওয়ার কথা। দেশের ক্রান্তিকালে তিনি ঘরে বসে থাকতে পারেননি। লড়াইয়ে নেমে গুলি খেয়ে মরে যাওয়াকে উত্তম মনে করেছেন। তাই তিনি কাউকে না জানিয়ে আন্দোলনে যান এবং শহিদ হন। তাঁর এই দেশপ্রেম ও আত্মত্যাগের কারণে তিনি 'সিরাজউদ্দৌলা' নাটকের মোহনলাল চরিত্রের সাথে তুলনীয়। কেননা মোহনলালও ছিলেন একজন দেশপ্রেমিক সাহসী বীর। যিনি দেশের জন্য নিজেকে উৎসর্গ করেছেন।"
        },
        {
          "label": "ঘ",
          "question": "'উদ্দীপকের শহিদের মতো দেশপ্রেম নবাব পক্ষের সব সেনাপতির মনে থাকলে বাংলাকে দুইশ বছর ইংরেজদের গোলামি করতে হতো না\" তোমার অভিমত দাও।",
          "explanation": "'সিরাজউদ্দৌলা' নাটকের নবাব সিরাজউদ্দৌলার সব সেনাপতির মনে যদি উদ্দীপকের শহিদের মতো দেশপ্রেম থাকত তাহলে বাংলাকে দুইশ বছর ইংরেজদের গোলামি করতে হতো না। 'সিরাজউদ্দৌলা' নাটকে দেখা যায় অতি অল্প বয়সে সিরাজউদ্দৌলা সিংহাসনে আরোহণ করেন। সেই সময় থেকেই ইংরেজরা ষড়যন্ত্রে লিপ্ত হয়। অর্থ ও ক্ষমতার লোভে তাঁর অধিকাংশ অমাত্য ও সেনাপতি তাঁর বিরুদ্ধে ষড়যন্ত্রে ইংরেজদের সাথে হাত মেলায়। ইংরেজদের সাথে পলাশির প্রান্তরে যুদ্ধ শুরু হলে তাঁর অধিকাংশ সেনাপতি যুদ্ধে অংশগ্রহণ না করে নিষ্ক্রিয় থাকে। ফলে বিপুল সমর-সামর্থ্য থাকার পরও নবাবের পরাজয় ঘটে। বাংলার স্বাধীনতার সূর্য দুইশ বছরের জন্য অস্তমিত হয়ে যায়। উদ্দীপকের শহিদ একজন দেশপ্রেমিক বীর। তিনি গণ অভ্যুত্থানে নিজেকে ঘরে আটকে রাখতে পারেননি। দেশের ক্রান্তিলগ্নে পরিবারকে না জানিয়ে চিঠি লিখে ঘর ছেড়ে আন্দোলনে নেমেছেন। কারণ তাঁর কাছে ঘরে বসে থাকার চেয়ে দেশের জন্য গুলি খেয়ে মৃত্যুবরণ করা উত্তম মনে হয়েছে। তিনি শহিদ হয়েছেন। 'সিরাজউদ্দৌলা' নাটকের নবাবের অধিকাংশ সেনাপতি ক্ষমতালোভী, দেশদ্রোহী ও স্বার্থপর। তারা স্বার্থের জন্য দেশের স্বাধীনতা বিসর্জন দিতে পিছপা হয়নি। পক্ষান্তরে উদ্দীপকের শহিদ একজন দেশপ্রেমিক বীর। দেশের ক্লান্তিলগ্নে তিনি ঘরে বসে না থেকে লড়াইয়ে নেমে জীবন দিয়েছেন। তাই বলা যায় যে, উদ্দীপকের শহিদের মতো দেশপ্রেম নবাব পক্ষের সব সেনাপতির মনে থাকলে বাংলাকে দুইশ বছর ইংরেজদের গোলামি করতে হতো না।"
        }
      ]
    },
    {
      "number": "11",
      "uddipok": "জননী এগ্রোর মালিক হাবিব সাহেব। এর ব্যবস্থাপক আব্দুল কাদের প্রতিষ্ঠানের কর্মচারী হলেও হাবিব সাহেব কাদেরকে নিজের সন্তানের মতোই স্নেহ করেন। তাই ব্যবসার সমস্ত ভার হাবিব সাহেব কাদেরকে দিয়ে নিশ্চিন্ত থাকেন। কিছু দিনের জন্য হাবিব সাহেব বিদেশে যান। ব্যবসার সমস্ত দায়িত্ব দিয়ে যান কাদেরকে। এদিকে কাদের হাবিব সাহেবের শত্রুদের সাথে হাত মিলিয়ে জাল দলিলপত্র করে জননী এগ্রোর মালিক বনে যায়। বিদেশ থেকে এসে হাবিব সাহেব স্তম্ভিত হয় যান। মানুষ এত বড় বিশ্বাসঘাতক হতে পারে তিনি বিশ্বাসই করতে পারেন না।",
      "tag": "RB 25",
      "sub_questions": [
        {
          "label": "ক",
          "question": "পলাশির যুদ্ধে ইংরেজদের কামানের সংখ্যা কত ছিল?",
          "explanation": "পলাশির যুদ্ধে ইংরেজদের কামানের সংখ্যা ছিল আটটি।"
        },
        {
          "label": "খ",
          "question": "",
          "explanation": "সৃজনশীল রচনামূলক প্রশ্ন নম্বর ১-খ দেখো।"
        },
        {
          "label": "গ",
          "question": "",
          "explanation": "বিশ্বাসঘাতকতার দিক দিয়ে উদ্দীপকের আবদুল কাদেরের সাথে মিরজাফরের সাদৃশ্য রয়েছে। 'সিরাজউদ্দৌলা' নাটকের মিরজাফর ছিল নবাব সিরাজউদ্দৌলার প্রধান সেনাপতি। ক্ষমতার লোভে নীতি-নৈতিকতা বিসর্জন দিয়ে সে ইংরেজদের সাথে হাত মেলায়। পলাশির যুদ্ধে সেনাপতির পদে অধিষ্ঠিত হয়েও এবং কোরআন ছুঁয়ে নবাবের পক্ষে থাকার শপথ গ্রহণ করেও সে' নবাবের সাথে বিশ্বাসঘাতকতা করে। নিজের স্বার্থের জন্য সে নবাবকে কথা দিয়েও বাংলার স্বাধীনতা বিকিয়ে দেয়। উদ্দীপকের আবদুল কাদের জননী এগ্রো প্রতিষ্ঠানের একজন কর্মচারী। জননী এগ্রোর মালিক হাবিব সাহেব তাকে নিজের সন্তানের মতোই স্নেহ করেন। তাই বিদেশ যাওয়ার সময় প্রতিষ্ঠান ও ব্যাবসার সব দায়িত্ব দিয়ে যান আবদুল কাদেরকে। আবদুল কাদের হাবিব সাহেবের বিশ্বাসের সুযোগ নিয়ে তার শত্রুদের সাথে হাত মিলিয়ে জাল দলিল করে জননী এগ্রোর মালিক হয়ে যায়। তার এই বিশ্বাসঘাতকতা 'সিরাজউদ্দৌলা' নাটকের মিরজাফরের বিশ্বাসঘাতকতার কথাই মনে করিয়ে দেয়। তাই আমরা বলতে পারি যে, বিশ্বাসঘাতকতার দিক দিয়ে উদ্দীপকের কাদেরের সাথে আলোচ্য নাটকের মিরজাফরের সাদৃশ্য রয়েছে।"
        },
        {
          "label": "ঘ",
          "question": "''উদ্দীপকে 'সিরাজউদ্দৌলা' নাটকের বক্তব্য পরিপূর্ণভাবে প্রতিফলিত হয়েছে।\"-তুমি এ মত সমর্থন কর কি? তোমার মতের পক্ষে যুক্তি দাও।",
          "explanation": "ভাবগত দিক দিয়ে উদ্দীপকে 'সিরাজউদ্দৌলা' নাটকের বক্তব্য পরিপূর্ণভাবে প্রতিফলিত হয়েছে। 'সিরাজউদ্দৌলা' নাটকে নবাব সিরাজের করুণ পরিণতির কথা প্রকাশ পেয়েছে। সেই সাথে প্রকাশ পেয়েছে বাংলার স্বাধীনতার সূর্য অস্তমিত হওয়ার ইতিহাস। আর এসবের কারণ একটাই, তা হলো নবাবের অমাত্যবর্গ ও সেনাপতি মিরজাফরের বিশ্বাসঘাতকতা। নিজ স্বার্থের জন্য তারা নধাবের বিশ্বাস ভঙ্গ করে। তাদের জন্য দেশপ্রেমিক যোদ্ধা ও সেনাপতি থাকার পরও নবাবকে পরাজয় বরণ করতে হয়। নবাব শেষ পর্যন্ত বিশ্বাস করতে পারেননি যে, তারা এমন বিশ্বাসঘাতকতা করতে পারে। উদ্দীপকে জননী এগ্রোর মালিক হাবিব সাহেবের সাথে ঘটে যাওয়া প্রতারণার বিষয়টি ফুটে উঠেছে। তার প্রতিষ্ঠানেরই একজন কর্মচারী আবদুল কাদের তার সাথে বিশ্বাসঘাতকতা করে। তার অবর্তমানে জাল দলিল করে কোম্পানি নিজের নামে করে নেয়। তার কাছে হাবিব সাহেবের বিশ্বাস বা স্নেহের মর্যাদা পায়নি। সিরাজউদ্দৌলা' নাটক ও উদ্দীপক উভয় জায়গায় বিশ্বাসঘাতকতার ভয়াবহ রূপ প্রকাশ পেয়েছে। কিছু স্বার্থপর মানুষের কাছে যে নীতি-নৈতিকতার কোনো মূল্য নেই তা নাটকের নবাবের বিশ্বাসঘাতক অমাত্যবর্গ ও উদ্দীপকের আবদুল কাদেরের কর্মকাণ্ডে ফুটে উঠেছে। মূলত বিশ্বাসঘাতকতাকে কেন্দ্র করেই আলোচ্য নাটক ও উদ্দীপকের ঘটনা আবর্তিত হয়েছে। তাই বলা যায় যে, প্রশ্নোক্ত মন্তব্যটি যথার্থ।"
        }
      ]
    }
  ]
}