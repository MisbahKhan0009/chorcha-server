{
  "title": "ঢাকা কলেজ ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "আমি বলিলাম, তা থাক না, সুরবালা আমার কে? উত্তর শুনিলাম, সুরবালা আজ তোমার কেহই নয়, কিন্তু সুরবালা তোমার কী না হইতে পারিত। এ কথা সত্য। সুরবালা আমার কী না হইতে পারিত। আমার সবচেয়ে অন্তরঙ্গ, আমার সবচেয়ে নিকটবর্তী, আমার জীবনের সমস্ত সুখ-দুঃখভাগিনী হইতে পারিত- সে আজ এত দূর, এত পর... ।",
      "tag": "DC 23",
      "sub_questions": [
        {
          "label": "ক",
          "question": "বিয়ের সময় অনুপমের বয়স কত ছিল?",
          "explanation": "বিয়ের সময় অনুপমের বয়স ছিল বাইশ।"
        },
        {
          "label": "খ",
          "question": "একে তো বরের ঘাট মহার্ঘ, তাহার পরে ধনুক-ভাঙাপণ – কথাটির অর্থ বুঝিয়ে লেখো।",
          "explanation": "পনেরো বছর বয়সেও কল্যাণীর বিয়ে না হওয়ার কারণ নির্দেশ করা হয়েছে উক্তিটির মাধ্যমে । কল্যাণীর বয়স পনেরো যা তৎকালীন সমাজব্যবস্থায় বিয়ের যোগ্য কন্যার জন্য অনেকটাই বেশি। মোটা টাকা পণ দিতে হয় বলে সুপাত্র মেলাই ভার। তবে এ ব্যাপারে কল্যাণীর বাবা চিন্তিত নয়। বয়স যতই হোক উপযুক্ত পাত্র ছাড়া কন্যার বিয়ে না দিতে তিনি দৃঢ়প্রতিজ্ঞ। তখনকার সমাজে কন্যার পিতার এরূপ মনোভাবের প্রকাশ ঘটতে সাধারণত দেখা যেত না ।"
        },
        {
          "label": "গ",
          "question": "উদ্দীপকের সাথে 'অপরিচিতা' গল্পের সাদৃশ্য কোথায়? আলোচনা করো।",
          "explanation": "উদ্দীপকের সাথে 'অপরিচিতা' গল্পের বিয়ে ভেঙে যাওয়ার পরও অনুপম কর্তৃক কল্যাণীর স্মৃতিচারণার দিকটিতে সাদৃশ্য রয়েছে। ‘অপরিচিতা' গল্পে অনুপমের সাথে কল্যাণীর বিয়ে ঠিক হয়। যথাসময়ে বরযাত্রীও যায় কল্যাণীদের বাড়িতে। কিন্তু অনুপমের মামার হীন আচরণের কারণে কল্যাণীর বাবা শম্ভুনাথ বাবু অপমানিত হন এবং বিয়ে ভেঙে দেন। এ ঘটনার বহুদিন পর রেলগাড়িতে কল্যাণীর সাথে পরিচয় ঘটে অনুপমের। দীর্ঘদিন পেরিয়ে গেলেও অনুপম তার হৃদয়ে কল্যাণীর জন্য এক ধরনের বিশেষ আবেগ-অনুভূতি লালন করে রেখেছে। উদ্দীপকের কথক ও তার জীবনে অতীত হয়ে যাওয়া সুরবালার কথোপকথনে আবেগঘন পরিবেশ সৃষ্টি হয়েছে। 'সুরবালা আমার কে?'— এমন প্রশ্নে লেখকের মন বলে যে, আজ হয়তো সুরবালা কথকের কেউ নয়, তবে সে অনেক কিছুই হতে পারত। এভাবে কথক প্রিয়জন সুরবালার স্মৃতিরোমন্থনে ব্যস্ত হয়ে পড়ে। একইভাবে, 'অপরিচিতা' গল্পে কল্যাণীকে নিয়ে অনুপমের স্মৃতিচারণায়ও প্রায় একই ধরনের ঘটনার অবতারণা ঘটেছে। কেননা, কল্যাণীও অনুপমের জীবনে 'না হতে পারা প্রিয়জন'।"
        },
        {
          "label": "ঘ",
          "question": "উদ্দীপকের সুরবালা আর 'অপরিচিতা' গল্পের কল্যাণীর প্রেক্ষাপট ভিন্ন হলেও বিচ্ছেদ বেদনা অভিন্ন”- উক্তিটি বিশ্লেষণ করো।",
          "explanation": "অনুপমের সাথে বিয়ে সম্পন্ন না হওয়ায় কল্যাণীর পুনরায় বিয়ে না করে দেশের কল্যাণকর্মে যোগদান করা তার বুকে চেপে রাখা কষ্টের বহিঃপ্রকাশ বলে আলোচ্য মন্তব্যটিকে যথার্থ বলা যায় । 'অপরিচিতা' গল্পে অপরিচিতা বিশেষণের আড়ালে বলিষ্ঠ ব্যক্তিত্বের অধিকারী কল্যাণীর কাহিনি বর্ণিত হয়েছে। অনুপমের সাথে বিয়ে হওয়ার কথা থাকলেও বিয়ের দিন অনুপমের মামার হঠকারিতায় সে বিয়ে ভেঙে যায়। পরবর্তীতে কল্যাণীর সাথে পরিচয় হলে ভাঙা সম্পর্ককে আবার জোড়া লাগাতে চায় অনুপম। কিন্তু কল্যাণী দেশমাতৃকার সেবাকে ব্রত হিসেবে নেওয়ায় সেটি আর সম্ভব হয়নি। বিয়ের আসরে লগ্নভ্রষ্টা হওয়ার কষ্টেই হয়তো কল্যাণীর এহেন পরিবর্তন - অন্তত অনুপমের তা-ই ধারণা। উদ্দীপকে 'না হতে পারা আপনজন' সুরবালার স্মৃতিচারণের মধ্য দিয়ে সুরবালার প্রতি কথকের হৃদয়ের টান লক্ষ করা যায়। কথক সুরবালাকে অস্বীকার করতে চাইলেও তা পারেনি। তেমনি 'অপরিচিতা' গল্পের কল্যাণীকে নিয়েও অনুপমের মধ্যে একইরূপ হৃদয়ানুভূতি প্রকাশ পেয়েছে। উদ্দীপকের সুরবালার সাথে কথকের ঠিক কী কারণে বিচ্ছেদ হয়েছে তা উদ্দীপকে অনুপস্থিত থাকলেও কল্যাণীর বিষয়টি পরিষ্কার। অনুপমের মামার হঠকারিতা এবং অনুপমের পৌরুষদীপ্ত আচরণের অভাবেই অনুপম ও কল্যাণীর বিয়ে ভেঙে যায়। এক্ষেত্রে সুরবালার বিচ্ছেদ বেদনা আর কল্যাণীর সবকিছু ছেড়ে দেশসেবায় ব্রতী হওয়া মূলত একই রকম অনুভূতিপ্রসূত। তাই বলা যায় যে, উদ্দীপকের সুরবালা আর কল্যাণীর প্রেক্ষাপট ভিন্ন হলেও বিচ্ছেদ বেদনা অভিন্ন।"
        }
      ]
    },
    {
      "number": "2",
      "uddipok": "শিক্ষার লক্ষ্য হচ্ছে জ্ঞানচর্চা ও মনুষ্যত্বের বিকাশ সাধন। কিন্তু বর্তমানে শিক্ষার লক্ষ্যে পৌছানোর জন্য শিক্ষার্থীদের লেখাপড়ার আগ্রহ কম। আত্মনির্ভরশীল হওয়ার জন্য তারা নিজেদের যোগ্য করে গড়ে তোলে না। তাই আত্মপ্রতিষ্ঠার জন্য তাদের খুঁটির জোরের আশ্রয় নিতে হয়। ফলে জ্ঞানার্জনের আনন্দ থেকে তারা দূরে সরে পড়ে। এভাবে তারা নিজেদের ওপর আস্থা হারিয়ে ফেলে। পরিণতিতে তাদের মধ্যে জন্ম নেয় হতাশা ও পরনির্ভরশীলতা।",
      "tag": "DC 23",
      "sub_questions": [
        {
          "label": "ক",
          "question": "'আমার পথ' প্রবন্ধে 'আমার পথ' আমাকে কী দেখাবে?",
          "explanation": "'আমার পথ' প্রবন্ধে আমার পথ আমাকে দেখাবে আমার সত্য ।"
        },
        {
          "label": "খ",
          "question": "'আগুনের সম্মার্জনা' বলতে 'আমার পথ' প্রবন্ধে কী বোঝানো হয়েছে?",
          "explanation": "'আগুনের সম্মার্জনা' বলতে 'আমার পথ' প্রবন্ধে সমাজের সকল অশুদ্ধি ও ক্লেদ দূর করার হাতিয়ারকে বোঝানো হয়েছে। 'আমার পথ' প্রবন্ধে লেখক যে সমাজের ভিত্তি পচে গেছে তাকে সমূলে উৎপাটিত করার পক্ষপাতী। তিনি পক্ষপাতী যা কিছু অশুভ, মিথ্যা, মেকি তা দূর করার। এজন্য তাঁর মতে, প্রয়োজন আগুনের। কেননা, আগুন সব রকম অশুদ্ধিকে পুড়িয়ে ছাই করে দেয়। 'আগুনের সম্মার্জনা' বলতে লেখক এ বিষয়টিকেই বুঝিয়েছেন।"
        },
        {
          "label": "গ",
          "question": "উদ্দীপকের সঙ্গে 'আমার পথ' প্রবন্ধের মিলসমূহ চিহ্নিত করো।",
          "explanation": "উদ্দীপকের সঙ্গে 'আমার পথ' প্রবন্ধের পরাবলম্বনের বিষয়টি সাদৃশ্যপূর্ণ। 'আমার পথ' প্রবন্ধে লেখক আত্মার পরিচয় দিতে গিয়ে বলেছেন, আত্মাকে চিনলেই আত্মনির্ভরতা আসে। পক্ষান্তরে, নিজের ওপর বিশ্বাস না থাকলে মানুষ পরাবলম্বী হয়ে যায়। এ পরাবলম্বন আমাদের নিষ্ক্রিয় করে ফেলে। এটিকে লেখক মানব চরিত্রের বড়ো দাসত্ব বলে আখ্যায়িত করেছেন। অন্তরে এরূপ গোলামির ভাব মানুষকে চিরকালের জন্য গোলাম বানিয়ে রাখে । উদ্দীপকে পরনির্ভরশীলতা বৃদ্ধির কারণ উদ্ঘাটনের বিষয়টি বর্ণিত হয়েছে। শিক্ষা মানুষকে মনুষ্যত্ব বিকাশে সহায়তা করলেও বর্তমানে অনেকে যথাযথ শিক্ষলাভ না করে অন্যের সহযোগিতায় সাফল্য করায়ত্ত করতে প্রয়াসী। জ্ঞানার্জন থেকে দূরে সরে যাওয়ার পরিণতিতে হতাশা ও পরনির্ভরশীলতা তাদের মাঝে জেঁকে বসে। 'আমার পথ' প্রবন্ধেও লেখকের কথায় পরাবলম্বনকারী এ ধরনের মানুষের চরিত্রাঙ্কন করা হয়েছে। গান্ধীজির 'আমি আছি' স্লোগানকে এ ধরনের মানুষরা 'গান্ধীজি আছেন' বলে পরাবলম্বনের দৃষ্টান্ত স্থাপন করেছে।"
        },
        {
          "label": "ঘ",
          "question": "‘নিজের বিশ্বাস আর সত্যকে প্রকাশ করতে না জানলে তৈরি হয় পরনির্ভরশীলতা'- উদ্দীপক ও 'আমার পথ' প্রবন্ধ অবলম্বনে মন্তব্যটি বিচার করো ।",
          "explanation": "মিথ্যার জাল ছিন্ন করে সত্য উদ্ঘাটন করতে না পারলে আত্মনির্ভরশীল হওয়া যায় না বলে প্রশ্নোক্ত মন্তব্যটিকে যথার্থ বলা যায় । 'আমার পথ' প্রবন্ধে লেখক আমাদের আত্মনির্ভরশীলতা অর্জনের তাগিদ দিয়েছে। তিনি দ্ব্যর্থহীন কণ্ঠে বলেছেন, 'আমার কর্ণধার আমি।' কিন্তু সমস্যা হচ্ছে আমাদের সমাজের অধিকাংশ মানুষই নিজের মাঝে থাকা সত্য ও তার শক্তিকে না জানার কারণে মিথ্যার সাথে আপস করে চলে। এতে সে পরাবলম্বী হয়ে ওঠে এবং দাসত্বের শৃঙ্খলে আবদ্ধ হয়। উদ্দীপকে লেখাপড়ায় অনাগ্রহী পরাবলম্বনকারী মানুষের চরিত্র উদ্ঘাটন করা হয়েছে। জ্ঞানচর্চার চেয়ে এরা অন্যের খুঁটি ধরে সাফল্য পেতে বেশি আগ্রহী। ফলে জ্ঞানার্জনের আনন্দ থেকে তারা দূরে সরে পড়ে। এভাবে তারা নিজেদের ওপর আস্থা হারিয়ে ফেলে এবং পরিণতিতে তাদের মাঝে জন্ম নেয় হতাশা ও পরনির্ভরশীলতা। 'আমার পথ' প্রবন্ধেও লেখকের ভাষ্যে এরকম মানুষের কথা উঠে এসেছে। তাদের পরনির্ভরশীলতার এ বৈশিষ্ট্যকে লেখক বড়ো দাসত্ব বলে চিহ্নিত করেছেন।উদ্দীপক ও 'আমার পথ' প্রবন্ধে যুগপৎ জ্ঞানচর্চায় অনাগ্রহী এবং সত্য জানা ও প্রকাশে অক্ষম ব্যক্তিদের পরনির্ভরশীল হয়ে ওঠার কথায় সাদৃশ্য ফুটে উঠেছে। নিজের ভেতরে লুকিয়ে থাকা সত্য ও তার শক্তি সম্পর্কে অজ্ঞান লোকেরা তাই স্বভাবতই বিশ্বাস ও আস্থা রাখে অন্যের ওপর। এসব বিবেচনায় প্রশ্নোক্ত 'নিজের বিশ্বাস আর সত্যকে প্রকাশ করতে না জানলে তৈরি হয় পরনির্ভরশীলতা' মন্তব্যটি যথাযথ।"
        }
      ]
    },
    {
      "number": "3",
      "uddipok": "ভারতবর্ষে ব্রিটিশবিরোধী আন্দোলনের অন্যতম মহানায়ক ক্ষুদিরাম। এই উপমহাদেশে ব্রিটিশ শাসকদের উচ্ছেদ করতে তিনি দীর্ঘদিন সংগ্রাম করেন। অবশেষে ব্রিটিশ শাসক বড়োলাটের গাড়িতে বোমা নিক্ষেপের দায়ে তাঁকে গ্রেফতার করা হয়। ক্ষুদিরাম অত্যাচারীদের হাত থেকে দেশকে স্বাধীন করতে হাসিমুখে ফাঁসির মঞ্চে জীবন উৎসর্গ করেন।",
      "tag": "DC 23",
      "sub_questions": [
        {
          "label": "ক",
          "question": "বঙ্গবন্ধু শেখ মুজিবুর রহমানকে ঢাকা থেকে কোন জেলখানাতে বদলি করা হয়?",
          "explanation": "বঙ্গবন্ধু শেখ মুজিবুর রহমানকে ঢাকা থেকে ফরিদপুর জেলখানার বদলি করা হয়।"
        },
        {
          "label": "খ",
          "question": "মুক্তি দিলে খাব, না দিলে খাব না।'- উক্তিটি ব্যাখ্যা করো।",
          "explanation": "উদ্ধৃত উক্তিটিতে দাবি পূরণ না হওয়া পর্যন্ত বঙ্গবন্ধুর অনন ধর্মঘট পালন করে যাওয়ার প্রত্যয় ব্যক্ত করা হয়েছে। ১৯৫২ সালের ভাষা আন্দোলনের সময় বঙ্গবন্ধু শেখ মুজিবুর রহমান জেলে বন্দি ছিলেন। সেখানে তাঁর সঙ্গী ছিলেন মহিউদ্দিন আহমদ রাজবন্দিদের বিনা বিচারে আটক রাখার প্রতিবাদে তাঁরা অনশন ধর্মত পালন করেন। দাবি আদায় না হওয়া পর্যন্ত তাঁরা যেকোনে পরিস্থিতিতে অনশন ধর্মঘট অব্যাহত রাখার সিদ্ধান্ত নেন। আলেম উত্তিতে এভাবেই অন্যায়ের বিরুদ্ধে প্রতিবাদ এবং লক্ষ্য অর্জনে আপসহীন সংকল্পের কথা ব্যক্ত হয়েছে।"
        },
        {
          "label": "গ",
          "question": "উদ্দীপকের ব্রিটিশবিরোধী আন্দোলনের কোন বিষয়টি তোমার পঠিত রচনার সাথে সাদৃশ্যপূর্ণ? তা নির্ণয় করো।",
          "explanation": "উদ্দীপকের ব্রিটিশবিরোধী আন্দোলনের আপসহীনতা আমার পঠিত 'বায়ান্নর দিনগুলো' রচনার সাথে সাদৃশ্যপূর্ণ। 'বায়ান্নর দিনগুলো' রচনায় ১৯৫২ সালে বঙ্গবন্ধুর জেলজীবন এবং জেল থেকে মুক্তি লাভের স্মৃতি বিবৃত হয়েছে। তৎকালীন পাকিস্তানি শাসকগোষ্ঠীর অপশাসন এবং বিনা বিচারে বছরের পর বছর রাজবন্দিদের কারাগারে আটক রাখার প্রতিবাদে ১৯৫২ সালে লেখক অনশন ধর্মঘট করেন। অনশনরত অবস্থায় মৃত্যু আসন্ন জেনেও তিনি শাসকগোষ্ঠীর সাথে আপস করেননি : উদ্দীপকে ব্রিটিশবিরোধী আন্দোলনের অন্যতম মহানায়ক ক্ষুদিরামের আপসহীন সংগ্রামের কথা বর্ণিত হয়েছে। ব্রিটিশ শাসকদের উচ্ছেদে তিনি সংগ্রাম করেন। ব্রিটিশ শাসক বড়োলাটের গাড়িতে বেম নিক্ষেপের দায়ে তাঁকে গ্রেফতার করা হয়। দেশকে বিদেশি শক্তির কবল থেকে মুক্ত করতে হাসিমুখে ফাঁসির মঞ্চে জীবন উৎসর্গ করেন। বায়রে দিনগুলো' রচনাটি ভিন্ন প্রেক্ষাপটে হলেও বঙ্গবন্ধুর আপসহীন মনোভাব ক্ষুদিরামের বিদ্রোহী চেতনার সমান্তরাল। বঙ্গবন্ধু ও শাসকগোষ্ঠীর বিরুদ্ধে লড়াই করতে গিয়ে মৃত্যু অত্যাসন্ন জেনেও আপস করেননি।"
        },
        {
          "label": "ঘ",
          "question": "'প্রেক্ষাপট ভিন্ন হলেও চেতনাগত ঐক্য ক্ষুদিরাম ও বঙ্গবন্ধুকে একসূত্রে গেঁথেছে'— আলোচনা করো।",
          "explanation": "গণমানুষের ন্যায্য দাবি প্রতিষ্ঠায় অনমনীয় দৃঢ়তা দেখানোয় বল যায় যে, প্রেক্ষাপট ভিন্ন হলেও চেতনাগত ঐক্য ক্ষুদিরাম ও বঙ্গবন্ধুকে একসূত্রে গেঁথেছে । 'বায়ান্নর দিনগুলো' রচনায় ১৯৫২ সালের ভাষা আন্দোলনে অংশগ্রহণ ও নেতৃত্বদানের কথিত অপরাধে বন্দি বঙ্গবন্ধুর কারা জীবনের অবস্থা বর্ণিত হয়েছে। কারাবন্দি বঙ্গবন্ধু পাকিস্তানি শাসকগোষ্ঠীর অপশাসন এবং বিনা বিচারে বছরের পর বছর রাজবন্দিদের কারাগারে আটক রাখার প্রতিবাদে অনশন ধর্মঘট করেন। নিজের মৃত্যু অত্যাসন্ন জেনেও তিনি আপস করেননি। উদ্দীপকের বর্ণনামতে, ব্রিটিশবিরোধী আন্দোলনের অন্যতম মহানায়ক ক্ষুদিরাম ব্রিটিশ শাসকদের উচ্ছেদ করতে দীর্ঘদিন সংগ্রাম করেন। অবশেষে বড়োলাটের গাড়িতে বোমা নিক্ষেপের দায়ে তাঁকে গ্রেফতার করা হয়। দেশকে কাঙ্ক্ষিত স্বাধীনতা এনে দিতে তিনি হাসিমুখে ফাঁসির মঞ্চে জীবন উৎসর্গ করেন। অন্যায়ের সাথে আপস না করা এবং অপশাসনের বিরুদ্ধে লড়াই করার এহেন চেতনাবোধ ‘বায়ান্নর দিনগুলো' রচনায়ও ফুটে উঠেছে। উদ্দীপকের ক্ষুদিরাম এবং 'বায়ান্নর দিনগুলো' রচনার লেখক বঙ্গবন্ধু দুজনই মূলত বিপ্লবী। একজন লড়াই করেছেন ব্রিটিশ শাসকগোষ্ঠীর বিরুদ্ধে, পক্ষান্তরে অন্যজন করেছেন পাকিস্তানি শাসকগোষ্ঠীর বিরুদ্ধে। একজনের ফাঁসি হলেও অন্যজন একসময় ছাড়া পান। তবে তাঁদের উভয়ের বিদ্রোহী চেতনা একই ধারায় উৎসারিত হয়েছে। দুজনই রাজশক্তির | বিরুদ্ধে লড়াইয়ে আপসহীন। তাই বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "4",
      "uddipok": "'পৃথিবীর এক প্রান্ত থেকে অন্য প্রান্তে জ্বলন্ত ঘোষণার ধ্বনি প্রতিধ্বনি তুলে নতুন নিশানা উড়িয়ে, দামামা বাজিয়ে দিগবিদিক এই বাংলায় তোমাকে আসতেই হবে হে স্বাধীনতা।'",
      "tag": "DC 23",
      "sub_questions": [
        {
          "label": "ক",
          "question": "কোন দিন বৃষ্টি হলে সাত দিন থাকে ?",
          "explanation": "শনিবারে বৃষ্টি হলে সাত দিন থাকে।"
        },
        {
          "label": "খ",
          "question": "'এগুলো হলো পাকিস্তানের শরীরের কাঁটা'— উক্তিটি ব্যাখ্যা করো ।",
          "explanation": "রেইনকোট' গল্পে \"এগুলো হলো পাকিস্তানের শরীরের কাঁটা\" উক্তিটি শহীদ মিনারকে নিয়ে করা হয়েছে, যা মূলত পাকিস্তানি শাসকদের দৃষ্টিতে শহীদ মিনারের প্রতীকী অবস্থানকে বোঝায়। শহীদ মিনার বাঙালিদের ভাষা আন্দোলনের প্রতীক, যা পাকিস্তানের শাসকদের জন্য একটি বড় বাধা ও বিরোধী শক্তি হিসেবে প্রতিভাত হয়। শহীদ মিনার বাঙালিদের স্বাধীনতা ও সাংস্কৃতিক স্বাতন্ত্র্যের প্রতীক, যা পাকিস্তানের জন্য সবসময়ই একটি বিরোধের জায়গা ছিল। এটি তাদের শোষণমূলক শাসনের জন্য একটি বড় বাধা হয়ে দাঁড়ায়, এবং তাই তারা একে \"কাঁটা\" হিসেবে দেখেছিল।"
        },
        {
          "label": "গ",
          "question": "উদ্দীপক ও ‘রেইনকোট' গল্পের মধ্য দিয়ে ১৯৭১ সালের মুক্তিযুদ্ধের চিত্র কীভাবে ফুটে উঠেছে? ব্যাখ্যা করো।",
          "explanation": "উদ্দীপক ও 'রেইনকোট' গল্পের মধ্য দিয়ে ১৯৭১ সালের মুক্তিযুদ্ধের নিশ্চিত পরিসমাপ্তির দিকে এগিয়ে যাওয়ার ধারাবাহিকতা ফুটে উঠেছে। মুক্তিযুদ্ধের সময়কার ঢাকায় পরিস্থিতি নিয়ে 'রেইনকোট' গল্পটি রচিত। মুক্তিযুদ্ধের শেষ পর্যায়ে ঢাকায় মুক্তিযোদ্ধাদের গেরিলা আক্রমণে একটি বৈদ্যুতিক ট্রান্সফর্মার ধ্বংস হওয়ার ঘটনা ঘটে। সেই ঘটনাকে কেন্দ্র করে কলেজ-শিক্ষক নুরুল হুদাকে আটক করে মিলিটারিরা নির্যাতন চালায়। তখন তার গায়ে থাকা মুক্তিযোদ্ধা শ্যালকের রেইনকোটটি তার মধ্যে এক ধরনের আবেগের সঞ্চার করে, যা তাকে মুক্তিযুদ্ধের চেতনায় উদ্বুদ্ধ হতে সাহায্য করে। উদ্দীপকের কবিতাংশে পাকবাহিনীর বর্বর ধ্বংসযজ্ঞের বিপরীতে মুক্তিবাহিনীর সদর্প অবস্থানের কথা ফুটে উঠেছে। স্বাধীনতা লাভ করা এখন সময়ের ব্যাপার মাত্র। মুক্তিযোদ্ধাদের মুহুর্মুহু পালটা আক্রমণে সারাবিশ্বে বাঙালির সক্ষমতা জানান দেওয়া হয়ে গেছে। 'রেইনকোট' গল্পে গেরিলা মুক্তিযোদ্ধাদের আক্রমণে পাকবাহিনীর বিদায় ঘণ্টা বেজে যাওয়ার ইঙ্গিত পাওয়া যায়। মূলত, নিরীহ সাধারণ মানুষের ওপর নির্যাতন তাদের পরাজয়কে ত্বরান্বিত করে। সুতরাং উদ্দীপক ও আলোচ্য গল্পের মধ্য দিয়ে ১৯৭১ সালের মুক্তিযুদ্ধের স্বাধীনতা প্রাপ্তির প্রবল আকাঙ্ক্ষার দিকটি ফুটে উঠেছে।"
        },
        {
          "label": "ঘ",
          "question": "'রেইনকোট' গল্পে শিক্ষক নুরুল হুদার শারীরিক ও মানসিক পরিণতির যে চিত্র বর্ণিত হয়েছে তার প্রতীকী ব্যঞ্জনা উদ্দীপকে নেই” – মন্তব্যটি যুক্তিসহ বিশ্লেষণ করো ।",
          "explanation": "উদ্দীপকে বাঙালির স্বাধীনতা-সংগ্রামের পরিণতির পথে ধাবমান চিত্র উল্লেখ থাকলেও 'রেইনকোট' গল্পের নূরুল হুদার শারীরিক ও মানসিক পরিণতির সাদৃশ্য অনুপস্থিত বিধায় উক্তিটি যথার্থ। 'রেইনকোট' গল্পটি ১৯৭১ সালের মুক্তিযুদ্ধের পটভূমিতে রচিত। এখানে বিশেষ করে রাজধানী ঢাকা শহরের চালচিত্র ফুটে উঠেছে। মুক্তিযুদ্ধের শেষ পর্যায়ে ঢাকা কলেজের সামনে গেরিলা আক্রমণের ফলে বৈদ্যুতিক ট্রান্সফর্মার ধ্বংস হওয়ার জেরে কলেজের শিক্ষক নুরুল হুদা ও আবদুস সাত্তার মৃধাকে গ্রেফতার করে নির্যাতন করে পাকিস্তানি বাহিনী। হুদার গায়ে থাকা তার মুক্তিযোদ্ধা শ্যালকের রেইনকোট তাঁকে ভীতু প্রকৃতির মানুষ থেকে সাহসী ও দেশপ্রেমিক মানুষ করে তোলে। উদ্দীপকের কবিতাংশে পাকবাহিনীর চরম ধ্বংসযজ্ঞের পরও বাঙালির নিরন্তর সংগ্রামের প্রায় সমাপ্তির চিত্র ফুটে উঠেছে। মুক্তিবাহিনীর প্রতিরোধ যুদ্ধ এমন পর্যায় চলে গিয়েছে যে, সারাবিশ্বকে জানান দিয়ে স্বাধীন বাংলাদেশের অভ্যুদয় তখন সময়ের ব্যাপার মাত্র। কবির মতে, 'তোমাকে আসতেই হবে, হে স্বাধীনতা'। উপদ্দীপকের এ রকম চিত্র কিছুটা হলেও 'রেইনকোট' গল্পের সাথে সাদৃশ্য প্রকাশ করে। গেরিলা যোদ্ধাদের রাজধানী ঢাকায় প্রাধান্য বিস্তার আশু বিজয়েরই সংবাদবাহী। উদ্দীপক ও 'রেইনকোট' গল্পের প্রেক্ষাপট মূলত মুক্তিযুদ্ধের সফল পরিসমাপ্তির ঠিক আগ মুহূর্তের বাস্তবতা। চূড়ান্ত পরিণতির দিকে ধাবমান মুক্তিযুদ্ধের সমান্তরাল বর্ণনা থাকা সত্ত্বেও উদ্দীপকে একজন নুরুল হুদার মনোদৈহিক বিবর্তনের বিষয়টি অনুপস্থিত। উদ্দীপকে সাধারণ ভীতু নুরুল হুদার সাহসী ও দেশপ্রেমিক হয়ে ওঠার বিষয়টি উপস্থিত না থাকায় বলা যায় যে, 'রেইনকোট' গল্পে শিক্ষক নুরুল হুদার শারীরিক ও মানসিক পরিণতির যে চিত্র বর্ণিত হয়েছে তার প্রতীকী ব্যঞ্জনা উদ্দীপকে নেই ।"
        }
      ]
    },
    {
      "number": "5",
      "uddipok": "বিদ্রোহ আজ বিদ্রোহ চারিদিকে, আমি যাই তারি দিনপঞ্জিকা লিখে, এত বিদ্রোহ কখনো দেখেনি কেউ, স্বপ্ন-চূড়ার থেকে নেমে এসো সব— শুনেছ? শুনছ উদ্দাম কলরব? নয়া ইতিহাস লিখছে ধর্মঘট; রক্তে রক্তে আঁকা প্রচ্ছদপট । প্রত্যহ যারা ঘৃণিত ও পদানত, দেখো আজ তারা সবেগে সমুদ্যত",
      "tag": "CCC 24,HC 24,DC 23",
      "sub_questions": [
        {
          "label": "ক",
          "question": "'কৃপাণ' কী?",
          "explanation": "'কৃপাণ' হলো তলোয়ার বা তরবারি সদৃশ অস্ত্রবিশেষ ।"
        },
        {
          "label": "খ",
          "question": "কবি বিশ্বকে নিঃক্ষত্রিয় করতে চেয়েছেন কেন?",
          "explanation": "কবি সকল প্রকার অন্যায় যুদ্ধের বিরোধী বলে তিনি বিশ্বকে নিঃক্ষত্রিয় করতে চেয়েছেন। “বিদ্রোহী' কবিতায় কবি বিশ্বজগতের প্রায় সকল অন্যায়-অত্যাচার, অনাচার-অবিচারের বিরুদ্ধে দৃপ্তকণ্ঠে বিদ্রোহ ঘোষণা করেছেন। এসবের একপর্যায়ে বিশ্বকে নিঃক্ষত্রিয় বা ক্ষত্রিয়মুক্ত করার প্রত্যয় ঘোষিত হয়। কবি সকল প্রকার সাম্রাজ্যবাদ, শোষণ ও নিপীড়নের বিরুদ্ধে, কুসংস্কার ও কুপ্রথার বিরুদ্ধে তীব্রকণ্ঠ। ক্ষত্রিয় বা যোদ্ধারা যুগে যুগে বিশ্বকে রক্তের হোলিখেলার স্থান বানিয়ে ছেড়েছে। তাই কবি যুদ্ধমুক্ত এক শান্তিময়, পৃথিবী গড়ার প্রত্যয়ে বিশ্বকে নিঃক্ষত্রিয় করতে চেয়েছেন।"
        },
        {
          "label": "গ",
          "question": "উদ্দীপকটি কোন দিক থেকে 'বিদ্রোহী' কবিতার সঙ্গে সাদৃশ্যপূর্ণ? ব্যাখ্যা করো।",
          "explanation": "উদ্দীপকটি প্রান্তিক শ্রেণির মানুষের মর্যাদা প্রতিষ্ঠার সংগ্রামের দিক থেকে 'বিদ্রোহী' কবিতার সঙ্গে সাদৃশ্যপূর্ণ। 'বিদ্রোহী' কবিতায় কবি সমগ্র বিশ্বে ঘটে যাওয়া অন্যায়-অত্যাচার অবিচার-অনাচারের বিরুদ্ধে বিদ্রোহ ঘোষণা করেছেন। বিশেষত তাঁর বিদ্রোহ-বিপ্লবের সমাপ্তি রেখা টানার দিনক্ষণও কবিতায় ঘোষণা করেছেন কবি। উৎপীড়িতের ক্রন্দনরোল বন্ধ না হওয়া পর্যন্ত কবির ই অবিরামভাবে চলতে থাকবে। বিশ্বকে একটি শান্তিময় ও ভালোবাসাপূর্ব পৃথিবী হিসেবে প্রতিষ্ঠার লক্ষ্যে তাঁর এ সংগ্রাম। উদ্দীপকের কবিতাংশে বিদ্রোহের অগ্নিস্ফুলিঙ্গ ফুটে উঠেছে হবে হবে। কবির মতে চারদিকে শুধু বিদ্রোহ আর বিদ্রোহ। বিদ্রোহী উদ্দাম কলরব শুনতে সবাইকে আহ্বান করেছেন কবি। প্রতিদিন যারা ঘৃণিত ও পদানত বিদ্রোহী মনোভাব, বিশেষত তথাকথিত অন্ত্যজ শ্রেণির অধিকার প্রতিষ্ঠা হয়, সেই প্রান্তিক শ্রেণির মানুষ আজ বিদ্রোহে শামিল। উদ্দীপকের সংগ্রাম উদ্দীপক ও 'বিদ্রোহী' কবিতাকে সমান্তরালে দাঁড় করিয়েছে।"
        },
        {
          "label": "ঘ",
          "question": "উদ্দীপকের দিকে দিকে ওঠা অবাধ্যতার ঢেউ কি 'বিদ্রোহ' কবিতার কবির বিদ্রোহী চেতনার সঙ্গে একসূত্রে গাঁথা? তোমার উত্তরের সপক্ষে যুক্তি দাও ।",
          "explanation": "বঞ্চিত ও পদানত মানুষের অধিকার আদায়ে বিদ্রোহ ঘোষিত হওয় উদ্দীপকের দিকে দিকে ওঠা অবাধ্যতার ঢেউ 'বিদ্রোহী' কবিতার কবির দ্রোহ চেতনার সঙ্গে একসূত্রে গাঁথা । “বিদ্রোহী' কবিতাটি সর্বব্যাপী বিদ্রোহের এক এপিটাফ। কবি বিশ্বের সকল অন্যায়-অত্যাচার, অনাচার-অবিচারের বিরুদ্ধে বিদ্রোহ ঘোষণা করেছেন এ কবিতায়। কবির বিদ্রোহ মূলত একটি শোষণ-বঞ্চনাহীন ভালোবাসাপূর্ণ বিশ্ব গড়ে তোলার লক্ষ্যে। বিশেষ করে বিশ্বজুড়ে অবহেলিত, বঞ্চিত ও লাঞ্ছিত মানবতাকে সমুন্নত করতেই তাঁর অবিরাম বিদ্রোহ । উদ্দীপকের কবিতাংশে চারদিকে জেগে ওঠো বিদ্রোহী চেতনার বহিঃপ্রকাশ ঘটেছে। কবির মতে, চারদিকে আজ বিদ্রোহ। এত বিদ্রোহ এর আগে কেউ দেখেনি। সবাইকে এ বিদ্রোহের কলরব শোনাতে আহ্বান জানাচ্ছেন 'কবি। রক্তে রক্তে আঁকা হচ্ছে এ বিদ্রোহের পটভূমি সর্বোপরি, ঘৃণিত ও পদানত মানুষের সম্মিলনে এ বিদ্রোহ পেয়েছে সম্পূর্ণতা। \"বিদ্রোহ \" কবিতায়ও ভিন্নরূপে হলেও মূলত লাঞ্ছিত-বঞ্চিত মানবের অধিকার প্রতিষ্ঠার লক্ষ্যেই কবির বিদ্রোহ । উদ্দীপক ও 'বিদ্রোহী' কবিতায় যুগপৎ বিদ্রোহ বা বিপ্লবের কথা ধ্বনিত হয়েছে। যাদেরকে যুগ যুগ ধরে বঞ্চিত ও লাঞ্ছিত করা হয়েছে, তাদের মৌলিক মানবাধিকার প্রতিষ্ঠায় এ অবাধ্যতার ঢেউ চারদিকে ছি পড়েছে। আলোচ্য কবিতায় কবি দ্ব্যর্থহীন কণ্ঠে ঘোষণা করেছেন যে, উৎপীড়িতের কান্না না থামা পর্যন্ত তাঁর সংগ্রাম চলবেই। ওপরের আলোচনা থেকে তাই বলা যায় যে, উভয় কবির বিদ্রোহী চেতনার সুর সাদৃশ্যপূর্ণ হওয়ায় প্রশ্নোক্ত মন্তব্যটিকে যৌক্তিক হিসেবে বিবেচ্য।"
        }
      ]
    },
    {
      "number": "6",
      "uddipok": "‘তোমারে পেয়েছি কোন প্রাতে, তার পরে হারায়েছি রাতে। তারপরে অন্ধকারে অগোচরে তোমারেই লভি । নও ছবি, নও তুমি ছবি।",
      "tag": "DC 23",
      "sub_questions": [
        {
          "label": "ক",
          "question": "মাঘের সন্ন্যাসী কোথায় চলে গিয়েছে?",
          "explanation": "মাঘের সন্ন্যাসী পুষ্পশূন্য দিগন্তের পথে চলে গিয়েছে।"
        },
        {
          "label": "খ",
          "question": "'পুষ্পশূন্য দিগন্তের পথে' বলতে কী বোঝানো হয়েছে?",
          "explanation": "'পুষ্পশূন্য দিগন্তের পথে' বলতে কবি বিবর্ণ ও নিষ্প্রাণ প্রান্তরকে বুঝিয়েছেন । আলোচ্য কবিতাটিতে নিঃসঙ্গ ও নিষ্প্রাণ প্রকৃতি এবং কবির চেতনা যেন একাত্ম হয়ে উঠেছে। এ ক্ষেত্রে শীতকালীন প্রকৃতি যেমন তার সজীবতা হারিয়ে রুক্ষমূর্তি ধারণ করেছে, তেমনি শোকে মুহ্যমান কবির চেতনাও যেন প্রিয়জনের চলে যাওয়াকে কেন্দ্র করে বিষণ্ণতার রূপ পরিগ্রহ করেছে। আর তাই অকালে অপ্রাপ্তি নিয়ে স্বজনের চলে যাওয়ার এ বিষয়টিকে তিনি ‘পুষ্পশূন্য দিগন্তের পথে' বলে অভিহিত করেছেন।"
        },
        {
          "label": "গ",
          "question": "অন্ধকারে অগোচরে তোমারেই লতি' পঞ্চস্থিতির সঙ্গে তাহারেই পড়ে মনে' কবিতার সাদৃশ্য দেখাও।",
          "explanation": "অন্ধকারে অগোচরে তোমারেই লভি' পক্তিটির সাথে বসন্তে এসেও কবির শীতকালরূপী প্রিয়জনকে অনুভব করার দিকটি সাদৃশ্যপূর্ণ। 'তাহারেই পড়ে মনে' কবিতায় কবির ব্যক্তিজীবনের দুঃখময় ঘটনার ছায়াপাত ঘটেছে। তাঁর সাহিত্য সাধনার প্রধান সহায়ক ও উৎসাহ দাতা স্বামী সৈয়দ নেহাল হোসেনের আকস্মিক মৃত্যুতে কবির জীবনে প্রচণ্ড শূন্যতা নেমে আসে। কবিমন আচ্ছন্ন হয়ে যায় রিক্ততার হাহাকারে । তাই বসন্ত এলেও উদাসীন কবির অন্তর জুড়ে থাকে রিক্ত শীতের তথা কবির স্বামীর করুণ বিদায়ের বেদনা । উদ্দীপকের কবিতাংশে পেয়ে হারানোর বেদনার কথা প্রকাশিত হয়েছে। কবির মতে, তাঁর প্রিয়জনকে প্রাতে পেয়ে তারপর রাতে হারিয়ে ফেলেছেন কবি। তবে হারানো প্রিয়জনকে তিনি ভুলতে পারেন না; অন্ধকারে অগোচরে এলেই যেন কবির প্রিয়জন ফিরে আসেন। সে কথা বোঝাতেই কবি বলেছেন, 'তারপরে অন্ধকারে অগোচরে তোমারেই লভি। উদ্দীপকের হারানো প্রিয়জনকে ভুলতে না পারার দিকটি 'তাহারেই পড়ে মনে' কবিতায়ও ফুটে উঠেছে বারবার কবির স্বামীর স্মৃতিকাতরতায় ।"
        },
        {
          "label": "ঘ",
          "question": "উদ্দীপকটিতে কবিভক্তের দিকটি প্রকাশিত হলে তাহারেই পড়ে মনে' কবিতার পূর্ণভাব প্রকাশক উদ্দীপক হতো\"- মন্তব্যটির পক্ষে অথবা বিপক্ষে তোমার যুক্তি উপস্থাপন করে।",
          "explanation": "উদ্দীপকের অভিব্যক্তি একপাক্ষিক হওয়ায় বলা যায় যে, উদ্দীপকে কবিভক্তের দিকটি প্রকাশিত হলে 'তাহারেই পড়ে মনে' কবিতার পূর্ণভাব প্রকাশক উদ্দীপক হতো । 'তাহারেই পড়ে মনে' কবিতায় কবিভক্তের সাথে কবির কথোপকথনে প্রিয়জনকে ভুলতে না পারার বিষয়টি ফুটে উঠেছে। বসন্ত এলেও কবি বসন্ত বিষয়ে নীরব, বসন্ত বরণের কোনো উদ্যোগই নেই কবির। এমতাবস্থায় কবিভক্তের নানা প্রশ্নের উত্তর দিতে দিতে কবি শীতকাল তথা তাঁর স্বামীর চলে যাওয়ার স্মৃতি ভুলতে না পারার কথা ব্যক্ত করেন । কবির জীবনবাস্তবতা প্রকাশে তাই কবিভক্তের ভূমিকা অপরিসীম। উদ্দীপকের কবিতাংশে কবি তার প্রিয়জন হারানোর বেদনা অত্যন্ত ব্যঞ্জনাময় ভাষায় ব্যক্ত করেছেন। প্রাতে যাকে পেয়েছিলেন আপনার করে সন্ধ্যায় এসে কবি তাঁর সেই প্রিয়জনকে হারিয়ে ফেলেন। তবে কবির হারানো প্রিয়জনের অস্তিত্ব কবিহৃদয়ে চিরস্থায়ী আসন পেয়েছে। তাই তো অন্ধকারে এলেই কবির মানসপটে এসে হাজির হন কবির প্রিয়জন। উদ্দীপকের এ বিশেষ দিক অনেকটা ভিন্নরূপে ‘তাহারেই পড়ে মনে' কবিতায় ফুটে উঠেছে। উদ্দীপক ও 'তাহারেই পড়ে মনে' কবিতার কবি উভয়েই তাদের হারানো প্রিয়জনকে আপনজনের অবস্থান সুদৃঢ়। তবে উদ্দীপকের কবি সেখানে অকপটে ভুলতে পারেননি। দুজনের মানসপটে তাদের হারানো স্বীয় সব বলেছেন, সেখানে কবিতায় কবিভক্তের একের পর এক প্রশ্নবানে অনেকটা বাধ্য হয়েই কবি তাঁর প্রিয়জনের প্রসঙ্গ সামনে এনেছেন । তাই বলা যায় যে, প্রশ্নোক্ত মন্তব্যটি যথার্থ ।"
        }
      ]
    },
    {
      "number": "7",
      "uddipok": "ভাষা আন্দোলনে শহিদ দাদার রক্তমাখা শাতটি আবেগে বুকে চেপে ধরল আসান। দাদাকে দেখেনি, কিন্তু দাদার ভেতর দেশ ও মাতৃভাষার প্রতি যে ভালোবাসা, দরদ ছিল সেটা সে উপল্যি করার চেষ্টা করছে। দাদার আত্মদান যেন তাকে সুন্দর দেশ গড়ার পথ দেখায়।",
      "tag": "DC 23",
      "sub_questions": [
        {
          "label": "ক",
          "question": "কবির পূর্বপুরুষদের পিঠে কী ছিল?",
          "explanation": "কবির পূর্বপুরুষদের পিঠে রক্তজবার মতো ক্ষত ছিল ।"
        },
        {
          "label": "খ",
          "question": "কর্ষিত জমির প্রতিটি শস্যদানা কবিতা'- ব্যাখ্যা করো।",
          "explanation": "প্রশ্নোক্ত চরণটি দ্বারা কবি ফসল উৎপাদনের ক্ষেত্রে কৃষকদের শ্রমনিষ্ঠা ও সৃজনশীলতাকে বুঝিয়েছেন। কৃষকরা কঠোর পরিশ্রম করে চাষাবাদ করে। তারা মাথার ঘাম পায়ে ফেলে নতুন শস্যদানা উৎপাদন করে। তেমনিভাবে একটি কবিতা সৃষ্টির নেপথ্যেও রয়েছে কবির শ্রমনিষ্ঠা এবং সৃজনশীলতা। এ জন্য কবি শস্যদানাকে কবিতার সাথে তুলনা করেছেন। প্রশ্নোক্ত চরণটিতে এ বিষয়টিই প্রতিফলিত হয়েছে।"
        },
        {
          "label": "গ",
          "question": "উদ্দীপকে 'আমি কিংবদন্তির কথা বলছি' কবিতার কোন দিকটি প্রতিফলিত হয়েছে? আলোচনা করো।",
          "explanation": "উদ্দীপকে 'আমি কিংবদন্তির কথা বলছি' কবিতার পূর্বপুরুষের সংগ্রামী ঐতিহ্য তুলে ধরার দিকটি প্রতিফলিত হয়েছে। আমি কিংবদন্তির কথা বলছি' কবিতায় উচ্চারিত হয়েছে ঐতিহ্য সচেতন কিড়সন্ধানী মানুষের সর্বাঙ্গীণ মুক্তির দৃপ্ত ঘোষণা। কবি এখানে তাঁর পূর্বপুরুষের সাহসী ও গৌরবোজ্জ্বল ইতিহাসের কথা উপস্থাপনের মধ্য দিয়ে তাঁর বক্তব্যকে এগিয়ে নিয়ে চলেন। কবির বর্ণিত এই ইতিহাস মাটির কাছাকাছি মানুষের ইতিহাস; বাংলা ভূমিজীবী অনার্য ক্রীতদাসের পড়াই করে টিকে থাকার ইতিহাস। উদ্দীপকে আসাদ নামে একজনের ভাষা-সংগ্রামী দাদার কথা বর্ণিত হয়েছে, তিনি মাতৃভাষার মান রক্ষার্থে সংগ্রাম করতে গিয়ে শহিদ হয়েছেন। আসাদ তার দাদার রক্তমাখা শাটটি বুকে চেপে ধরে। সে দাদাকে না দেখলেও তাঁর দেশ ও মাতৃভাষার প্রতি ভালোবাসা ও দরদ উপলব্ধি করতে চেষ্টা করে। প্রায় একই ধরনের অনুভূতি আমি কিংবদন্তির কথা বলছি' কবিতায় ফুটে উঠেছে। সেখানে কবি তাঁর পূর্বপুরুষের গৌরবোজ্জ্বল ইতিহাসকে বিশেষ ব্যঞ্জনায় তুলে ধরতে প্রয়াসী হয়েছেন।"
        },
        {
          "label": "ঘ",
          "question": "'পূর্বপুরুষদের আত্মদান আমাদের সোনালি স্বপ্নের সোপান'- উদ্দীপক ও 'আমি কিংবদন্তির কথা বলছি' কবিতার আলোকে আলোচনা করো।",
          "explanation": "'পূর্বপুরুষদের আত্মদান আমাদের সোনালি স্বপ্নের সোপান'- মন্তব্যটি যথার্থ। 'আমি কিংবদন্তির কথা বলছি' কবিতা রচনার প্রেক্ষাপটে রয়েছে বাঙালি সংস্কৃতির হাজার বছরের ইতিহাস। এ জাতির সংগ্রাম, বিজয় ও মানবিক উদ্ভাসনের অনুষতাসমূহ কবিতার অন্যতম দিক। কবি তাঁর পূর্বপুরুষের সাহসী ও গৌরবোজ্জ্বল ইতিহাসের কথা উপস্থাপনের মধ্য দিয়ে তাঁর বক্তব্যের প্রকাশ ঘটিয়েছেন। অন্যায়-অত্যাচারের বিরুদ্ধে বাঙালির শাশ্বত প্রতিবাদী সত্তার প্রকাশ মূলত কবির পূর্বপুরুষের সোনালি অতীতকে স্মরণ করিয়ে দেয়। উদ্দীপকে জনৈক নাতি আসাদের ভাষা-সংগ্রামী দাদার প্রতি পরম আবেগ- অনুভূতি ফুটে উঠেছে। দাদাকে সে চোখে দেখেনি; কেননা ভাষা আন্দোলনে তিনি শহিদ হয়েছেন। চোখে না দেখা দাদার রক্তমাখা শার্ট তাকে আবেগে উদবেলিত করে । দাদার আত্মদান তাকে সুন্দর দেশ গড়ার পথ দেখায়। উদ্দীপক ও আলোচ্য কবিতা উভয় স্থানেই পূর্বপুরুষের গৌরবোজ্জ্বল সংগ্রামী ঐতিহ্যের কথা বর্ণিত হয়েছে। উভয়েরই পূর্বপুরুষ শত প্রতিকূলতার বিরুদ্ধে সংগ্রাম করে গেছেন পরবর্তী প্রজন্মের জন্য সুন্দর একটি দেশ গড়ে তুলতে। তাঁদের শর্তাবিহীন আত্মদান পরবর্তী প্রজন্মের কাছে তাই আলোকবর্তিকা। তাই বলা যায় যে, 'পূর্বপুরুষের আত্মদান আমাদের সোনালি স্বপ্নের সোপান'— কথাটি যুক্তিসঙ্গত।"
        }
      ]
    },
    {
      "number": "8",
      "uddipok": "শোনো, একদিন এই দেশটাতে দানবেরা দেয় হানা শকুনেরা মেলে ডানা, পুড়ে ছারখার মাঠের শস্য মানুষের আস্তানা।",
      "tag": "CB 19,DC 23",
      "sub_questions": [
        {
          "label": "ক",
          "question": "নবাবের গোলন্দাজ বাহিনী কোন খাল পেরিয়ে ছুটে আসছে?",
          "explanation": "নবাবের গোলন্দাজ বাহিনী শিয়ালদহের মারাঠা খাল পেরিয়ে ছুটে আসছে।"
        },
        {
          "label": "খ",
          "question": "“ফিরে এসেছি রাজধানীতে স্বাধীনতা বজায় রাখবার শেষ চেষ্টা করব বলে।”-উক্তিটি ব্যাখ্যা করো।",
          "explanation": "প্রশ্নোক্ত উক্তিটির মাধ্যমে নবাব সিরাজউদ্দৌলার মধ্যে পলাশির যুদ্ধে পরাস্ত হয়ে স্বাধীনতা রক্ষার প্রবল আকাঙ্ক্ষার দিকটি প্রকাশ পেয়েছে। সিরাজউদ্দৌলা' নাটকে পলাশির যুদ্ধে নবাবের প্রধান সেনাপতি মিরজাফর বিশ্বাসঘাতকতা করে। ফলে নবাব সেখানে পরাস্ত হয়ে কিছু সৈন্য নিয়ে রাজধানীতে ফিরে আসেন। এ আসা পলায়ন নয়, পুনর্গঠিত হয় ইংরেজদের বিরুদ্ধে লড়াই করে স্বাধীনতা রক্ষার শেষ চেষ্টা করতে চান নবাব। প্রশ্নোক্ত উক্তিটির মাধ্যমে সিরাজের সে আকাঙ্ক্ষাই অভিব্যক্ত হয়েছে।"
        },
        {
          "label": "গ",
          "question": "উদ্দীপকের ‘দানবেরা’, শকুনেরা' ‘সিরাজউদ্দৌলা' নাটকের কাদের সাথে সাদৃশ্যপূর্ণ?-ব্যাখ্যা করো।",
          "explanation": "উদ্দীপকের 'দানবেরা', 'শকুনেরা' 'সিরাজউদ্দৌলা' নাটকে বর্ণিত ইংরেজদের সঙ্গে সাদৃশ্যপূর্ণ। 'সিরাজউদ্দৌলা' নাটকে ব্রিটিশ বেনিয়া শ্রেণি এ দেশে ব্যবসায় করার জন্য এলেও কৌশলে শাসনক্ষমতা কুক্ষিগত করার চক্রান্ত করে। তারা এ দেশের নিরীহ মানুষের ওপর প্রবল অত্যাচার-নির্যাতন চালায়। তাদের সেই অত্যাচারের প্রকাশ্য রূপ দেখা যায় লবণচাষির বর্ণনায়। নবাব সিরাজউদ্দৌলা ইংরেজদের এই নির্মমতার বর্ণনা শুনে মর্মাহত হয়েছেন। আর তাই দেশ থেকে ইংরেজদের বিতাড়নে শেষ পর্যন্ত চেষ্টা করে গেছেন নবাব। উদ্দীপকে এ দেশে কিছু পাষণ্ডের আক্রমণের কথা বলা হয়েছে। তারা এতটাই অত্যাচারী আর নির্মম যে তাদের দানব ও শকুনের সঙ্গে তুলনা করা হয়েছে। তারা এ দেশে আক্রমণ করে ফসলের মাঠ ছারখার করেছে, মানুষের আবাসস্থল পুড়িয়ে দিয়েছে। তাদের এই নৃশংসতা 'সিরাজউদ্দৌলা' নাটকে বর্ণিত ইংরেজদের অত্যাচারের সমতুল্য। তাই বলা যায়, উদ্দীপকে প্রতীকার্থে বর্ণিত দানব ও শকুনেরা 'সিরাজউদ্দৌলা' নাটকে বর্ণিত ইংরেজদের সঙ্গে সাদৃশ্যপূর্ণ।"
        },
        {
          "label": "ঘ",
          "question": "“উদ্দীপকটি 'সিরাজউদ্দৌলা' নাটকের সাথে কতটুকু যোগসূত্র স্থাপন করেছে?”-বিশ্লেষণ করো।",
          "explanation": "উদ্দীপকটি 'সিরাজউদ্দৌলা' নাটকে বর্ণিত ইংরেজ আক্রমণের ইঙ্গিত বহন করলেও বাংলার স্বাধীনতা হারানোর মর্মন্তুদ কাহিনি ফুটিয়ে তুলতে পারেনি। 'সিরাজউদ্দৌলা' নাটকে নবাব সিরাজউদ্দৌলার অপরিসীম দেশপ্রেম এবং তার বিপরীতে ইংরেজদের চাতুর্য ও অমাত্যবর্গের বিশ্বাসঘাতকতার দিকটি বর্ণিত হয়েছে। নবাব এ দেশের স্বাধীনতা রক্ষার জন্য আপ্রাণ চেষ্টা করলেও কিছু অমাত্যের বিশ্বাসঘাতকতার কারণে তা পারেননি। শকুনরূপী ইংরেজরা এ দেশের শাসনক্ষমতার লোভে ষড়যন্ত্র করে এবং সেই অমাত্যদের কাজে লাগায়। ফলে নবাবকে করুণ পরিণতি বরণ করতে হয় এবং বাংলার স্বাধীনতা হয় বিপন্ন। উদ্দীপকে এ দেশে শত্রুর আক্রমণের কথা বর্ণিত হয়েছে। শত্রুরা দানবীয় রূপে এ দেশে অত্যাচার চালায়। তাদের অত্যাচার থেকে কিছুই- কেউই রেহাই পায় না। ফসলের মাঠ তারা জ্বালিয়ে ছারখার করে দিয়েছে। মানুষের বসতভিটা পুড়িয়ে দিয়ে মানুষকে বাস্তুহারা করেছে তারা। তাদের এই নৃশংসতা বর্ণনা করাই উদ্দীপকে মূল উদ্দেশ্য। 'সিরাজউদ্দৌলা' নাটকের মূল বিষয় নবাব সিরাজউদ্দৌলার করুণ পরিণতি এবং তাঁর অমাত্যদের বিশ্বাসঘাতকতার পরিচয় দেওয়া। নাটকে উঠে এসেছে নবাব সিরাজউদ্দৌলার গভীর দেশপ্রেম, প্রাসাদ ষড়যন্ত্র, ইংরেজদের চাতুর্য এবং নবাবের সরলতা। উদ্দীপকে নাটকের এই সম্পূর্ণ বিষয় ফুটে ওঠেনি। সেখানে কেবল বহিরাগত শত্রুর আগ্রাসনের চিত্র ফুটে উঠেছে; দেশিয়দের ষড়যন্ত্র, নবাবের নৃশংস প্রয়াণ ও বিপন্ন স্বাধীনতার দিকটি স্থান পায়নি। তাই বলা যায়, উদ্দীপকটি 'সিরাজউদ্দৌলা' নাটকের সাথে পরিপূর্ণ যোগসূত্র স্থাপন করতে পারেনি।"
        }
      ]
    },
    {
      "number": "9",
      "uddipok": "ইতিহাস বলে সম্রাট বাবরের মৃত্যুর পর তাঁর জ্যেষ্ঠপুত্র হুমায়ূন যখন সিংহাসনে বসেন, তখন তাঁর বয়স মাত্র বাইশ বছর। একদিকে অল্প বয়সে শাসনকার্যের গুরুদায়িত্ব, অন্যদিকে সিংহাসনে বসার পর থেকেই চলে নানামুখী ষড়যন্ত্র। এরকম প্রতিকৃষ্ণ পরিস্থিতিতেও যুবক শাসক হুমায়ূন সঠিকভাবে হাল ধরে অত্যন্ত সাহসিকতার সাথে শাসনকার্য চালিয়ে যান। হুমায়ূনের ভাইয়েরা এবং আত্মীয়স্বজন যদিও সহযোগিতার পরিবর্তে ষড়যন্ত্রে লিপ্ত ছিল, তথাপি দুর্দান্ত প্রতাপে শক্ত হাতে সবকিছুর মোকাবিলা করেন তিনি।",
      "tag": "CB 17,DC 23",
      "sub_questions": [
        {
          "label": "ক",
          "question": "মুক্তিযুদ্ধের সময় কলকাতা থেকে সিকান্দার আবু জাফর কোন পত্রিকা সম্পাদনা করেন?",
          "explanation": "মুক্তিযুদ্ধের সময় কলকাতা থেকে সিকান্দার আবু জাফর 'সাপ্তাহিক 'অভিযান' পত্রিকা সম্পাদনা করেন ।"
        },
        {
          "label": "খ",
          "question": "আমার সারা অস্তিত্ব জুড়ে কেবল যেন দেয়ালের ভিড়'- উক্তিটির তাৎপর্য লেখো।",
          "explanation": "'আমার সারা অস্তিত্ব জুড়ে কেবল যেন দেয়ালের ভিড়'- উক্তিটিতে নবাব সিরাজউদ্দৌলার বেদনাভারাক্রান্ত ও ঘনায়মান অসহায় অবস্থার প্রকাশ পেয়েছে। শাসনকার্য পরিচালনার শুরু থেকেই নবাব সিরাজউদ্দৌলা চিন্তা ও কাজের মাঝে বাধা পেয়েছেন। ঘরে-বাইরে ষড়যন্ত্র নবাবের শাসনকার্য পরিচালনায় প্রধান অন্তরায় হয়ে দাঁড়ায়। তাই ঘরে, বাইরে, দরবারে, সবখানে তাঁর মনে হয়েছে শুধু প্রতিবন্ধকতার দেয়াল। আর এই দেয়ালগুলো তাঁর অস্তিত্বকে সংকটে ফেলেছে, যা আলোচ্য উক্তিতে প্রকাশ পেয়েছে।"
        },
        {
          "label": "গ",
          "question": "উদ্দীপকের হুমায়ুনের সাথে 'সিরাজউদ্দৌলা' নাটকের কোন চরিত্রের মিল রয়েছে এবং কীভাবে? আলোচনা করো।",
          "explanation": "উদ্দীপকের হুমায়ূনের সাথে 'সিরাজউদ্দৌলা' নাটকের অল্পবয়সী নবাব সিরাজউদ্দৌলা চরিত্রের মিল রয়েছে। 'সিরাজউদ্দৌলা' নাটকের কেন্দ্রীয় চরিত্র নবাব সিরাজউদ্দৌলা। নানা আলিবর্দি খানের মৃত্যুর পর তিনি বাংলা, বিহার ও উড়িষ্যার নবাব হন। অল্পবয়সে তাঁর নবাব হওয়াকে অনেকেই ভালো চোখে দেখেননি। বিশেষত নবাব আলিবর্দি খানের জ্যেষ্ঠ কন্যা ও সিরাজউদ্দৌলার খালা ঘসেটি বেগম কোনোভাবেই সিরাজের কর্তৃত্ব মেনে নিতে পারেননি। তার সাথে যুক্ত হন নবাবের প্রধান সেনাপতি মিরজাফরসহ আরও কিছু শীর্ষস্থানীয় লোক। শুরু হয় নবাবের বিরুদ্ধে ষড়যন্ত্র। উদ্দীপকে মোগল সম্রাট বাবরের মৃত্যুর পর তাঁর জ্যেষ্ঠপুত্র হুমায়ূনের সিংহাসনে বসার পর যে প্রাসাদ ষড়যন্ত্র মোকাবিলা করতে হয়েছে, তা বর্ণিত হয়েছে। অল্পবয়সী সম্রাট সিংহাসনে বসার পরপরই তাঁর ভাইয়েরা এবং আত্মীয়-স্বজন সহযোগিতার পরিবর্তে ষড়যন্ত্রে লিপ্ত হয়। সম্রাট হুমায়ূনের এহেন পরিস্থিতির সাথে নবাব সিরাজউদ্দৌলার ক্ষমতারোহণ পরবর্তী বাস্তবতার সাদৃশ্য লক্ষ করা যায়। 'সিরাজউদ্দৌলা' নাটকে নবাবের বিরুদ্ধে ঘসেটি বেগম ও মিরজাফরসহ অন্যদের ভূমিকা প্রায় একইরকম ছিল।"
        },
        {
          "label": "ঘ",
          "question": "উদ্দীপকের হুমায়ুনের জীবনের শেষ পরিণতি আর 'সিরাজউদ্দৌলা' নাটকের মহাব সিরাজউদ্দৌলার জীবনের শেষ পরিণতি একরকম নয়”- মন্তব্যটির সপক্ষে তোমার মতামত দাও।",
          "explanation": "প্রাসাদ ষড়যন্ত্রে হুমায়ূন শেষ পর্যন্ত টিকে থাকতে পারলেও সিরাজউদ্দৌলাকে করুণ পরিণতি বহন করতে হয় বলে প্রশ্নোক্ত মন্তব্যটিকে যৌক্তিক বলা যায় । 'সিরাজউদ্দৌলা' নাটকের কেন্দ্রীয় চরিত্র নবাব সিরাজউদ্দৌলাকে মসনদে বসার সাথে সাথে নানামুখী ষড়যন্ত্রের মুখোমুখি হতে হয়। তাঁর আপন খালা ঘসেটি বেগম নবাবের চরম বিরোধিতা করেন এবং তাঁকে উৎখাত করতে ষড়যন্ত্রে লিপ্ত হন। তার সাথে যুক্ত হন প্রধান সেনাপতি মিরজাফরসহ আরও অনেকে। ইংরেজদের সাথে হাত মিলিয়ে তারা নবাবের শোচনীয় পরাজয় ও করুণ মৃত্যু নিশ্চিত করেন। উদ্দীপকে মোগল সম্রাট হুমায়ূনের ক্ষমতায় বসা এবং এর পরপরই নানামুখী ষড়যন্ত্রের শিকার হওয়ার বিষয়টি ফুটে উঠেছে। সম্রাটের ভাইদের পাশাপাশি ঘনিষ্ঠ অনেক আত্মীয়-স্বজনও এতে যোগ দেন। তারা সম্রাটকে উৎখাত করতে সচেষ্ট হন। “সিরাজউদ্দৌলা' নাটকে নবাব সিরাজউদ্দৌলাকেও প্রায় একই রকম পরিস্থিতি মোকাবিলা করতে হয়। ঘসেটি বেগম, মিরজাফর ও তার সহযোগীরা নবাবকে ক্ষমতা থেকে সরিয়ে দেওয়ার জন্য একজোট হয়ে কাজ করেন। উদ্দীপকের হুমায়ূন ও নাটকের সিরাউজদ্দৌলা উভয়েই খুব কাছের লোকজনের ষড়যন্ত্রের সম্মুখীন হন। এক্ষেত্রে সিরাজউদ্দৌলা শোচনীয় পরিণতি বরণ করলেও হুমায়ূন সকল ষড়যন্ত্র ছিন্নভিন্ন করে ক্ষমতা পাকাপোক্ত করতে সক্ষম হন। সিরাজউদ্দৌলা শুধু যুদ্ধে পরাজিতই হননি, করুণ মৃত্যুকেও বরণ করতে হয়েছে তাঁকে। তাই বলা যায়, উদ্দীপকের হুমায়ূনের জীবনের শেষ পরিণতি আর 'সিরাজউদ্দৌলা' নাটকের নবাব সিরাজউদ্দৌলার শেষ পরিণতি একরকম নয়।"
        }
      ]
    },
    {
      "number": "10",
      "uddipok": "ধর্মের মূল উদ্দেশ্য শান্তি প্রতিষ্ঠার মাধ্যমে মানবকল্যাণ সাধন করা। কিন্তু আমাদের সমাজে কিছু কিছু অসৎ ব্যক্তি রয়েছে, যারা ধর্মকে ব্যবহার করে সামাজিক অশান্তি ডেকে আনে, মানুষের ধর্মীয় বিশ্বাসকে নিজের স্বার্থ উদ্ধারের কাজে লাগায়। ধর্মব্যবসায়ীদের হাত থেকে সমাজের মানুষকে বাঁচাতে হলে প্রয়োজন সঠিক ধর্মীয় শিক্ষা ও সচেতনতা।",
      "tag": "DC 23",
      "sub_questions": [
        {
          "label": "ক",
          "question": "'কলমা জান মিঞা?' মজিদ প্রশ্নটি কাকে করেছে?",
          "explanation": "'কলমা জান মিঞা' মজিদ প্রশ্নটি দুদু মিঞাকে করেছে।"
        },
        {
          "label": "খ",
          "question": "মজিদ আওয়ালপুরে গেল কেন?",
          "explanation": "আওয়ালপুরের পীরের ভণ্ডামির মুখোশ উন্মোচনের মাধ্যমে প্রকারান্তরে নিজের অস্তিত্ব রক্ষার প্রয়োজনে মজিদ আওয়ালপুর গেল। 'লালসালু' উপন্যাসে মজিদ যখন ধীরে ধীরে মহব্বতনগরের দণ্ডমুণ্ডের কর্তা হয়ে বসেছে, সে সময়ে পার্শ্ববর্তী আওয়ালপুরে জনৈক পিরের আবির্ভাব হয়। আশপাশের বিভিন্ন গ্রাম থেকে পিরের কাছে অনেক লোকজনকে যেতে দেখে মজিদ; এমনকি মহব্বতনগরের মানুষও যায়। এসব দেখে মজিদ অস্তিত্ব সংকটে ভুগতে থাকে। নিজের মিথ্যার রাজ্যে অশনি সংকেত দেখে সে তারই প্রায় সগোত্রীয় আওয়ালপুরের পিরের ভণ্ডামির মুখোশ উন্মোচনে প্রয়াসী হয়ে আওয়ালপুরে গেল।"
        },
        {
          "label": "গ",
          "question": "উদ্দীপকের বিষয়বস্তুর সাথে 'লালসালু' উপন্যাসের বিধৃত বিষয়বস্তুর সাদৃশ্য-বৈসাদৃশ্য আলোচনা করো ।",
          "explanation": "উদ্দীপকের বিষয়বস্তুর সাথে 'লালসালু' উপন্যাসের বিধৃত বিষয়বস্তুর সাদৃশ্য হচ্ছে ধর্মের ব্যাবসায়িক ও কদর্য রূপায়ণ । 'লালসালু' উপন্যাসে তথাকথিত ধর্মব্যবসায়ী শ্রেণির মুখোশ উন্মোচন করার চেষ্টা করা হয়েছে। মজিদ সামান্য ধর্মীয় জ্ঞান সম্বল নিয়ে বিভিন্ন জায়গায় ব্যর্থ হয়ে মহব্বতনগর গ্রামে কথিত মাজারের খাদেম হিসেবে নিজেকে প্রতিষ্ঠা করতে প্রয়াসী হয় এবং সফলও হয়। মানুষের অজ্ঞতা ও ধর্মান্ধতাকে কাজে লাগিয়ে সে হয়ে ওঠে গ্রামের সকল দণ্ডমুণ্ডের কর্তা। উদ্দীপকে ধর্মের শাশ্বত বাণীর পাশাপাশি অসাধু ধর্মব্যবসায়ীদের চরিত্র উন্মোচন করা হয়েছে। এ সম্পর্কে বলা হয়েছে, আমাদের সমাজে কিছু অসৎ ব্যক্তি রয়েছে, যারা ধর্মকে ব্যবহার করে অশান্তি ডেকে আনে, মানুষের ধর্মীয় বিশ্বাসকে নিজের স্বার্থ উদ্ধারের কাজে লাগায়। উদ্দীপকের ঐ কথার বাস্তব প্রতিফলন দেখা যায় 'লালসালু' উপন্যাসের মজিদ চরিত্রে। সে মহব্বতনগর গ্রামের অজ্ঞ ও ধর্মান্ধ চোখে ধুলো দিয়ে ধর্মব্যাবসা করে ফুলে-ফেঁপে উঠেছে।"
        },
        {
          "label": "ঘ",
          "question": "\"ধর্মব্যবসায়ীদের হাত থেকে সামাজিক মানুষকে বাঁচাতে হলে প্রয়োজন বিশুদ্ধ ধর্মীয় শিক্ষা ও সচেতনতা।'— উক্তিটি উদ্দীপক ও 'লালসালু' উপন্যাসের আলোকে মূল্যায়ন করে",
          "explanation": "মজিদের মতো অর্ধশিক্ষিত ধর্মব্যবসায়ীদের হাত থেকে রক্ষা পেতে বিশুদ্ধ ধর্মীয় জ্ঞান ও জনসচেতনতা জরুরি বিধায় প্রশ্নোক্ত উক্তিটি যথার্থ । 'লালসালু' উপন্যাসে মজিদ মানুষের অজ্ঞতা ও ধর্মান্ধতাকে পুঁজি করে ফুলে-ফেঁপে ওঠে। ধর্মীয় বিষয়ে তার এত কদর হলেও ধর্মীয় জ্ঞান তার অতি সামান্যই ছিল। সাধারণ মানুষের অজ্ঞতা ও অসচেতনতার কারণে সে সহজেই পার পেয়ে গেলেও সর্বদা সে অস্তিত্ব সংকটে ভুগতো। সঠিক ধর্মীয় জ্ঞান থাকলে হয়তো তাকে এহেন ফাঁকির আশ্রয় নিতে হতো না। গ্রামবাসী শিক্ষিত ও সচেতন হলেও মজিদের ধরনের কাজ অসম্ভব হয়ে যেত। উদ্দীপকে ধর্মের মূল উদ্দেশ্য হিসেবে শান্তি প্রতিষ্ঠার মাধ্যমে মানব- কল্যাণ সাধনকে উল্লেখ করা হয়েছে। পাশাপাশি কিছু অসৎ ব্যক্তির ধর্মীয় অনুভূতিকে পুঁজি করে স্বার্থোদ্ধারের বিষয়টিও এখানে উঠে উপন্যাসের মজিদ চরিত্রের কর্মকাণ্ডে। সে অজ্ঞ ও ধর্মান্ধ মানুষকে এসেছে। এ ধরনের চিত্রের বাস্তব প্রতিফলন দেখা যায় 'লালসালু' ঠুকিয়ে নিজের ধর্মব্যবসায়ী চরিত্রের সর্বোচ্চ প্রতিফলন ঘটিয়েছে। উদ্দীপক ও 'লালসালু' উপন্যাস পর্যালোচনা করে দেখা যাচ্ছে, ধর্মব্যবসায় বা ধর্মকে ব্যবহার করে স্বার্থোদ্ধারের ন্যায় হীন অপকর্মের মূল কারণ গ্রামবাসী সচেতন থাকলে হয়তো এমন চিত্র দেখা যেত না। তাই বলা যায় শিক্ষার অভাব ও গণসচেতনতা। মজিদ পূর্ণধর্মীয় জ্ঞানসম্পন্ন হলে এবং ধর্মব্যবসায়ীদের হাত থেকে সামাজিক মানুষকে বাঁচাতে হলে প্রয়োজন বিশুদ্ধ ধর্মীয় শিক্ষা ও সচেতনতা।"
        }
      ]
    },
    {
      "number": "11",
      "uddipok": "'তওবা, তওবা, কহেন কি মাস্টার সাব। খোদাভক্ত পির, আন্নার গুলি মানুষ। দশ গায়ে যারে মানে, তার নামে এত বড়ো কুৎসা! ভালো কাজ করলা না মাস্টার, ভালো কাজ করলা না। ঘন ঘন মাথা নাড়লেন জমির ব্যাপারী। পিরের বদ দোয়ায় ছাই অইয়া যাইবা? কথা শুনে সশব্দে হেসে উঠল মতি মাস্টার। 'কি যে কও চাচা, তোমাগো কথা শুনলে হাসি পায়। হাসি পাইব না, লেখাপড়া শিখা তো এহন বড়ো মানুষ অইয়া গেছ। মুখ ভেংচিরে বললেন জমির ব্যাপারী। চাঁদা দিলে দিবা না দিলে নাই, এত বাহাত্তরী কথা ক্যান?”",
      "tag": "DC 23",
      "sub_questions": [
        {
          "label": "ক",
          "question": "খালেক ব্যাপারী মসজিদের কত আনা খরচ বহন করতে চায়?",
          "explanation": "খালেক ব্যাপারী মসজিদের বারো আনা খরচ বহন করতে চায়।"
        },
        {
          "label": "খ",
          "question": "চোখে তার তেমনি শিকারির সূচ্যগ্র একাগ্রতা'— বুঝিয়ে লেখো ।",
          "explanation": "কোঁচ-জুতি দিয়ে মাছ শিকার করার উদ্যত তাহেরের নিবিষ্টি মনে মাছের গতিবিধি লক্ষ করার বিষয়টি বোঝাতে আলোচ্য মন্তব্যটি করা হয়েছে। 'লালসালু' উপন্যাসে মজিদের মহব্বতনগর গ্রামে ঢোকার আগে মতিগঞ্জের সড়কের পাশে দাঁড়িয়ে তাহের-কাদেরের মাছধরা দেখে। তাহের হাতে কেঁচ-জুতি নিয়ে মাছ শিকারে ব্যস্ত; আর তার ভাই কাদের নৌকা সামলায়। তাহের কোনো একটি মাছকে লক্ষ করে শিকারে উদ্যত হলে যে নিবিষ্টচিত্ততা আসে, সে সম্পর্কে বলা হয়েছে, 'চোখে তার তেমনি শিকারির সূচাগ্র একাগ্রতা।"
        },
        {
          "label": "গ",
          "question": "উদ্দীপকে মতি মাস্টার 'লালসালু' উপন্যাসের কোন চরিত্রের প্রতিনিধি? ব্যাখ্যা করো।",
          "explanation": "উদ্দীপকের মতি মাস্টার 'লালসালু' উপন্যাসের আক্কাস চরিত্রের প্রতিনিধি । 'লালসালু' উপন্যাসে ইতিবাচক চিন্তা-চেতনার অধিকারী চরিত্র বলতে আবাস ছাড়া সে অর্থে আর কেউ নেই। যদিও উপন্যাসে তার বিচরণ খুবই অল্প সময়ের, তথাপি সেটুকুই মজিদকে নাড়িয়ে দিয়েছিল। শিক্ষিত বুবক আক্কাস শহরে থেকে লেখাপড়া শিখে এসে গ্রামে একটি স্কুল করতে সচেষ্ট হয় সে। যদিও ধর্মান্ধ মানুষের আবেগকে ব্যবহার করে তার সে উদ্যোগ ভণ্ডুল করে দেয় মজিদ। দীপকের স্বল্প পরিসরে মতি মাস্টার চরিত্রে তথাকথিত এক পীরের 'বিরুদ্ধাচারণ এবং ফলশ্রুতিতে গ্রামের মুরুব্বি জমির ব্যাপারীর কটুকথার শিকার হওয়ার বিষয়টি লক্ষ করা যায়। তবে মতি মাস্টার সত্যি কথা ফতে ভয় পান না। পিরের বদদোয়ার কোনো তোয়াক্কা করে না। 'লালসালু' উপন্যাসে আক্কাস চরিত্রে প্রায় একইরকম বৈশিষ্ট্য দেখা যায় । শিক্ষিত যুবক হওয়ায় সে মজিদের বিরুদ্ধাচারণ করতে এবং স্কুল প্রতিষ্ঠা করতে প্রয়াসী হয়। অবশ্য তার উদ্যোগ আলোর মুখ দেখেনি ।"
        },
        {
          "label": "ঘ",
          "question": "“উদ্দীপকটি 'লালসালু' উপন্যাসের মাত্র একটি ভাবকে ধারণ করতে সক্ষম হয়েছে। মন্তব্যটি বিচার করো।",
          "explanation": "উদ্দীপকে চাঁদা তোলা বিষয়ে কথোপকথনের বিষয়টি শুধু বর্ণিত ওয়ায় বলা যায়, প্রশ্নোক্ত মন্তব্যটি যথাযথ বর্ণিত হওয়ায় বলা যায়, প্রশ্নোক্ত মন্তব্যটি যথাযথ। লালসাল' উপন্যাসে অজ্ঞতা ও ধর্মান্ধতায় আচ্ছন্ন এক জনপদের কথা উদ্ভিদ কথিত মোদাচ্ছের পিরের মাজারকে কেন্দ্র করে গড়ে তোলে তার ধন্যার সাম্রাজ্য। পথের ফকির থেকে সে পরিণত হয় আমির। একাধিক বিয়েও করে সে। সাধারণ মানুষ তো বটেই সমাজের হর্তাকর্তারাও তাকে সমীহ করে চলে। তবে মাঝেমাঝে ছোটোখাটো দু-একটি ঘটনায় মজিদের মিথ্যার প্রাসাদ কেঁপে ওঠে। উদ্দীপকে মতি মাস্টার ও জমির ব্যাপারীর কথোপকথনে মানুষের ধর্মান্ধতার বিপরীতে সামান্য আলোর রেখা স্পষ্ট হয়ে উঠেছে। তথাকথিত খোদাভক্ত পিরের প্রতি জমির ব্যাপারীর অন্ধভক্তি মতি মাস্টারের সত্যি কথাকেও ঢেকে দিতে চায়। উলটো মতি মাস্টারকে পীরের বদ দোয়ার ভয় দেখায়। 'লালসালু' উপন্যাসে শিক্ষিত যুবক আব্বাস গ্রামে স্কুল প্রতিষ্ঠা করতে এলেও এমনি বাধা পায়। ধূর্ত মজিদের চালে পড়ে ও অন্ধভক্তির কারণে স্কুল প্রতিষ্ঠার বিষয়টি ভন্ডুল করে গ্রামের মসজিদ পাকা করার প্রস্তাব গৃহীত হয়। উদ্দীপক ও 'লালসালু' উপন্যাসে যথাক্রমে মতি মাস্টার ও আক্কাস চরিত্রের শুভ্রচিন্তাকে ধর্মান্ধ মানুষ বাতিল করে দেয় এ বিষয়টি উপন্যাসের একমাত্র আলোচ্য নয়। পুরো উপন্যাসের ধর্মান্ধতা, ধর্মব্যবসায়, অস্তিত্ববাদিতা, বহুবিবাহ, স্বাভাবিক আনন্দোচ্ছ্বাসে ধর্মের নামে বাধা সৃষ্টিসহ অনেক বিষয় ফুটে উঠেছে। তাই বলা যায় যে, উদ্দীপকটি 'লালসালু' উপন্যাসের মাত্র একটি ভাবকে ধারণ করতে সক্ষম হয়েছে।"
        }
      ]
    }
  ]
}