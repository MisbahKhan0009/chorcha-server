{
  "title": "নিউ ডিগ্রি কলেজ, রাজশাহী ২০২৩",
  "subtitle": "(11)",
  "questions": [
    {
      "number": "1",
      "uddipok": "অমনোযোগী শিক্ষার্থীর মনোজাগতিক চৈতন্য জাগরণে শিক্ষকের ভূমিকা অপরিসীম। তেমনি একজন অবসরপ্রাপ্ত শিক্ষক সালাম স্যার। তিনি গ্রামে গ্রামে ঘুরে ক্লাসে অনিয়মিত ও অমনোযোগী শিক্ষার্থীর সাথে কথা বলেন। তাদের ক্লাসমুখী করতে এবং লেখাপড়ার আগ্রহ তৈরি করতে নিরন্তর কাজ করেন। তাঁর কথা ও পরামর্শে বহু শিক্ষার্থীর জীবন বদলে গেছে। বদলে গেছে বখে যাওয়া ছেলে-মেয়ের জীবনাচরণ। সালাম স্যার বলেন, 'প্রবলের কাছে দুর্বলের, বিত্তবানের কাছে বিত্তহীনের নতি স্বীকার থেকেই শুরু হয় মানসিক দাস্ত এবং পরনির্ভরতা। এই পরনির্ভরতা থেকেই বিত্তহীন মানুষ দরিদ্র থেকে দরিদ্রতর হয়। অন্যের দান-খয়রাত ও সাহায্য-সহযোগিতার আশায় ক্রমশ হাতপাতা ব্যক্তিতে পরিণত হয়ে পড়ে। এমনি করেই ব্যক্তি থেকে পরিবার, পরিবার থেকে সমাজ, সমাজ থেকে রাষ্ট্র, আর রাষ্ট্র থেকে হাত পাতা জাতিতে রূপান্তরিত হয়।'",
      "tag": "NGDC 23",
      "sub_questions": [
        {
          "label": "ক",
          "question": "'মৃতের আত্মহত্যা'- কোন জাতীয় রচনা?",
          "explanation": ""
        },
        {
          "label": "খ",
          "question": "'বিভক্তিকরণের মনোভাব নিয়ে কারো কল্যাণ করা যায় না।'- এ বক্তব্যের তাৎপর্য ব্যাখ্যা করো।",
          "explanation": ""
        },
        {
          "label": "গ",
          "question": "সালাম স্যারের কর্মকান্ডের মাধ্যমে 'মানব-কল্যাণ' প্রবন্ধে লেখকের কোন মনোভাব প্রকাশ পেয়েছে? বিশ্লেষণ করো।",
          "explanation": ""
        },
        {
          "label": "ঘ",
          "question": "\"সত্যিকার মানব-কল্যাণ মহৎ চিন্তা-ভাবনারই ফসল।' এই বক্তব্যের সঙ্কো উদ্দীপক মোটেই সাংঘর্ষিক নয়।\"- মন্তব্যটির যথার্থতা যাচাই করো।",
          "explanation": ""
        }
      ]
    },
    {
      "number": "2",
      "uddipok": "ফাতেমা ও শিরিনা-একই বস্তিতে দুজনের বাস। বাসাবাড়ির কাজ, রাজমিস্ত্রির জোগালে এবং রোজ-কামলা হিসেবে রাস্তায় মাটি কাটে তারা। কোনো কোনো দিন বিকেলে বিভিন্ন জায়গা থেকে শাক-পাতা কুড়িয়ে বউবাজারে বিক্রি করে। দুজনই কাজ করে নিজেদের মধ্যে বোঝাপড়া করে। উভয়ের স্বামী অলস প্রকৃতির দুষ্ট মানুষ। বাসার কোনো খোঁজখবর রাখে না তারা। চার ছেলেমেয়ে নিয়ে জীবনের সাথে লড়াই করে ফাতেমা। শিরিনার তিন মেয়ে লেখাপড়া করে। লেখাপড়ার খচর জোগাতে বাড়াবাড়ি রকমের পরিশ্রম করে সে। তাছাড়াও মেয়েদের নিরাপত্তার কথা ভেবে আলাদা রকমের সতর্কতা অবলম্বন করতে হয় তাদের।",
      "tag": "NGDC 23",
      "sub_questions": [
        {
          "label": "ক",
          "question": "'অতসী মামী' গল্পটি লেখকের কত বছর বয়সের রচনা?",
          "explanation": ""
        },
        {
          "label": "খ",
          "question": "'কেমন একটা স্বস্তিবোধ করে মাসি-পিসি।' প্রসঙ্গ উল্লেখ করে তাৎপর্য ব্যাখ্যা করো।",
          "explanation": ""
        },
        {
          "label": "গ",
          "question": "ফাতেমা-শিরিনার দায়িত্ববোধের সঙ্গে মাসি-পিসির দায়-দায়িত্বের সাদৃশ্য বর্ণনা করো।",
          "explanation": ""
        },
        {
          "label": "ঘ",
          "question": "'প্রেক্ষাপট ভিন্নি হলেও মাসি-পিসি এবং ফাতেমা-শিরিনার জীবন-সংগ্রাম একই প্রকৃতির।'- মন্তব্যটির যথার্থতা বিচার করো।",
          "explanation": ""
        }
      ]
    },
    {
      "number": "3",
      "uddipok": "কতিপয় মানুষ অর্থবিত্ত-প্রতিপত্তি আর ক্ষমতার দাপটে বিদ্যমান সমাজে নিজেদের একটা শক্ত অবস্থান তৈরি করে। অসহায় গরিব মানুষ লঘুপাপে গুরুদণ্ড পেয়ে থাকে। কিন্তু দাপুটে মানুষগুলো গুরুপাপ করেও লঘুদণ্ডের হাত থেকে রেহাই পেয়ে যায়। সামান্য একটি মোবাইল চুরির অভিযোগে দিনভর গাছে বেঁধে পিটিয়ে মারে। পুকুর চুরি করেও তারা পার পেয়ে যায় অনায়াসে। এলাকার মানুষ প্রভাবশালীদের সামান্য অনুকম্পা আর ভুরিভোজ পেয়ে কৃতজ্ঞতায় গদগদ হয়ে পড়ে। ওদিকে ছোটো-খাটো ত্রুটি- বিচ্যুতিতে অসহায় মানুষের ওপর খগহস্ত হতে সামান্যতম দ্বিধা করে না বিদ্যমান সমাজ।",
      "tag": "NGDC 23",
      "sub_questions": [
        {
          "label": "ক",
          "question": "'পারিবারিক' প্রবন্ধ কে লিখেছেন?",
          "explanation": ""
        },
        {
          "label": "খ",
          "question": "'আমি বুঝিলাম, বিষহরির দোহাই বুঝি আর খাটে না।'- কথাটির তাৎপর্য ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকের বিষয়-ভাবনার সাথে 'বিলাসী' গল্পের সাদৃশ্যপূর্ণ অংশের তুলনামূলক বিশ্লেষণ করো।",
          "explanation": ""
        },
        {
          "label": "ঘ",
          "question": "\"উদ্দীপকে বর্ণিত প্রভাবশালীদের আচরণ-প্রকৃতি 'বিলাসী' গল্পে বিস্তৃত পরিসরে ফুটে উঠেছে।\"- তোমার উত্তরের সপক্ষে মতামত দাও।",
          "explanation": ""
        }
      ]
    },
    {
      "number": "4",
      "uddipok": "ঢাকা বিশ্ববিদ্যায়ে অনার্স পড়ুয়া মেধাবী শিক্ষার্থী রাজিয়া সুলতানা মানবসেবায় নিবেদিত প্রাণোচ্ছল মেয়ে। গ্রামের বাড়ি থেকে যে সকল মেয়ে ঢাকা শহরে পড়তে আসে তাদের থাকা-খাওয়ার বিষয়ে সে সাধ্যমতো চেষ্টা করে। চিকিৎসার জন্য আসা অসহায় মানুষের সাহায্য-সহযোগিতাও সে করে থাকে। অন্যায় আচরণের বিরুদ্ধে সে সর্বদাই প্রতিবাদী। সে যখন গ্রামে যায়- সবাই তাকে সমীহ করে। বিশেষ করে শিশু-কিশোরদের চোখের মণি সে। তাকে ঘিরে ধরে গল্প বলার বায়না করে। রাজিয়াও তাদের স্নেহভরে আদর করে, গল্প শোনায়। শর্ত দেয়- লেখাপড়ায় ভালো না করলে সে আর কোনোদিন তাদের গল্প শোনাবে না। তারাও মন দিয়ে লেখাপড়া করে।",
      "tag": "NGDC 23",
      "sub_questions": [
        {
          "label": "ক",
          "question": "মামার থেকে অনুপম কয় বছরের ছোটো?",
          "explanation": ""
        },
        {
          "label": "খ",
          "question": "'ভিড়ের মধ্যে দেখিলে সকলের আগে তাঁর উপরে চোখ পড়িবার মতো চেহারা।' কার সম্পর্কে এ মন্তব্যটি করা হয়েছে? ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকের রাজিয়া সুলতানার সঙ্গে 'অপরিচিতা' গল্পের তুলনীয় চরিত্রের সাদৃশ্য বর্ণনা দাও।",
          "explanation": ""
        },
        {
          "label": "ঘ",
          "question": "\"\"অপরিচিতা' গল্পে কল্যাণীর মাতৃ-আজ্ঞা পালন আর উদ্দীপকে রাজিয়া সুলতানার মানবসেবা ব্রত একই প্রকৃতির।\"- মন্তব্যটির যথার্থতা মূল্যায়ন করো।",
          "explanation": ""
        }
      ]
    },
    {
      "number": "5",
      "uddipok": "তুমি বাংলার ধ্রুবতারা তুমি হৃদয়ের বাতিঘর আকাশে বাতাসে বজ্রকণ্ঠ তোমার কণ্ঠস্বর। বাংলা মায়ের রক্ত পলাশ হৃদয় পদ্ম তুমি তোমার নামে গর্বিত জাতি আমার জন্মভূমি। তোমার স্বপ্নে পথ চলি আজো চেতনায় মহীয়ান মুজিব তোমার অমিত সাহসে জেগে আছে কোটি প্রাণ।",
      "tag": "NGDC 23",
      "sub_questions": [
        {
          "label": "ক",
          "question": "'ধর্মরাজ' কাদের দেবতা?",
          "explanation": ""
        },
        {
          "label": "খ",
          "question": "'শির নেহারি আমারি, নতশির ওই শিকর হিমাদ্রির!'- পঙক্তিটির তাৎপর্য ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকের কবিকণ্ঠের সঙ্গে 'বিদ্রোহী' কবিতার কবিকণ্ঠের সাদৃশ্য বর্ণনা করো।",
          "explanation": ""
        },
        {
          "label": "ঘ",
          "question": "\"উদ্দীপকের মুজিব আর 'বিদ্রোহী কবিতার স্পর্ধিত কণ্ঠস্বর মূলত জাগরণী চেতনা ও মুক্তির পথকেই অনুসন্ধান করেছে।\" মূল্যায়ন করো।",
          "explanation": ""
        }
      ]
    },
    {
      "number": "6",
      "uddipok": "যাও বলো তারে মেঘের ওপারে বৃষ্টি বন্দনা জুড়ে ধরণিতল, যাও বলো তারে শ্রাবণ আষাঢ়ে মেঘের শতদলে ছুঁয়েছে ভেজা জল। মাতাল হাওয়ার ধ্বনি বৃষ্টি কি শোনে না? ময়ূর পেখম তোলে ধিমতানা দেরে না, ধিমতানা, বাজে ধিমতানা, বাজে ধিমতানা, দে রে না।",
      "tag": "NGDC 23",
      "sub_questions": [
        {
          "label": "ক",
          "question": "'কুহেলী উত্তরী' গায়ে দিয়ে কে প্রকৃতি থেকে বিদায় নেয়?",
          "explanation": ""
        },
        {
          "label": "খ",
          "question": "'ডেকেছে কি সে আমারে? শুনি নাই, রাখি নি সন্ধান' কী বোঝানো হয়েছে?",
          "explanation": ""
        },
        {
          "label": "গ",
          "question": "উদ্দীপকের প্রকৃতি-বন্দনা 'তাহারেই পড়ে মনে' কবিতায় কীভাবে সাদৃশ্যপূর্ণ হয়ে উঠেছে? ব্যাখ্যা করো।",
          "explanation": ""
        },
        {
          "label": "ঘ",
          "question": "\"উদ্দীপকের সঙ্গে 'তাহারেই পড়ে মনে' কবিতার ভাবসমৃদ্ধি ও প্রত্যাশার ঐক্য ঘটলেও উভয়ের উদ্দেশ্য ভিন্ন।\"- পর্যালোচনা করে মতামত দাও।",
          "explanation": ""
        }
      ]
    },
    {
      "number": "7",
      "uddipok": "পরিচয়ে আমি বাঙালি, আমার আছে ইতিহাস গর্বের- কখনোই ভয় করিনাকো আমি উদ্যত কোনো খড়গের। শত্রুর সাথে লড়াই করেছি, স্বপ্নের সাথে বাস; অস্ত্রেও শান দিয়েছি যেমন শস্য করেছি চাষ; একই হাসিমুখে বাজায়েছি বাঁশি, গলায় পরেছি ফাঁস; আপোস করিনি কখনোই আমি- এই হলো ইতিহাস।",
      "tag": "NGDC 23",
      "sub_questions": [
        {
          "label": "ক",
          "question": "আবু জাফর ওবায়দুল্লাহর গ্রামের নাম কী?",
          "explanation": ""
        },
        {
          "label": "খ",
          "question": "প্রবহমান নদী যে সাঁতার জানে না তাকেও ভাসিয়ে রাখে।' পঙক্তিটির তাৎপর্য ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকের সঙ্গে 'আমি কিংবদন্তির কথা বলছি' কবিতাটি কীভাবে ঐতিহ্য ও ইতিহাসানুষঙ্গে সমগোত্রীয়? ব্যাখ্যা করো।",
          "explanation": ""
        },
        {
          "label": "ঘ",
          "question": "'আমি কিংবদন্তির কথা বলছি' কবিতার বিষয় বৈভব ও পরিসরকে উদ্দীপকের সীমিতসংখ্যক চরণ ছাপিয়ে উঠতে পারে না।\"- মতামত দাও।",
          "explanation": ""
        }
      ]
    },
    {
      "number": "8",
      "uddipok": "মিরাজ সরকারের দুই স্ত্রী। প্রথম স্ত্রীর অর্ধেক বয়সের এক নারী কুলসুমকে গত বছর বিয়ে করে মিরাজ। সে ভেবেছিল অল্পবয়সি এই নারীটির ওপর সহজেই কর্তৃত্ব আরোপ করা যাবে। কিন্তু দুরন্ত আর সাহসী এই নারী কোনো কর্তৃত্বকেই তোয়াক্কা করে না। একপেশে পারিবারিক অন্যায় সিদ্ধান্তগুলোর প্রতিবাদ করে। সেই সাথে স্বামীর আরোপিত কুসংস্কারমূলক নির্দেশনার বিরোধিতা করে।",
      "tag": "NGDC 23",
      "sub_questions": [
        {
          "label": "ক",
          "question": "কত সালে সৈয়দ ওয়ালীউল্লাহ মৃত্যুবরণ করেন?",
          "explanation": ""
        },
        {
          "label": "খ",
          "question": "\"জোরে হাসিস না বইন, মাইনসে হুনবো।\"- উক্তিটির প্রসঙ্গ ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকে বর্ণিত কুলসুমের সাথে 'লালসালু' উপন্যাসের সাদৃশ্যপূর্ণ চরিত্রের বর্ণনা দাও।",
          "explanation": ""
        },
        {
          "label": "ঘ",
          "question": "'উদ্দীপকের মিরাজ সরকার এবং 'লালসালু' উপন্যাসের মজিদ এক ও অভিন্ন।\"- উক্তিটি মূল্যায়ন করো।",
          "explanation": ""
        }
      ]
    },
    {
      "number": "9",
      "uddipok": "মসজিদ কাল শিরনি আছিল,-অঢেল গোস্ত-রুটি বাচিয়া গিয়াছে, মোল্লা সাহেব হেসে তাই কুটি কুটি, এমন সময় এলো মুসাফির গায়ে আজারির চিন বলে, 'বাবা, আমি ভুখাফাকা আছি আজ নিয়ে সাত দিন' তেরিয়া হইয়া হাঁকিল মোল্লা- 'ভ্যালা হলো দেখি লেঠা, ভুখা আছ মর গো-ভাগাড়ে গিয়ে নমাজ পড়িস বেটা?\"",
      "tag": "NGDC 23",
      "sub_questions": [
        {
          "label": "ক",
          "question": "ধলা মিঞা কে?",
          "explanation": ""
        },
        {
          "label": "খ",
          "question": "\"সে চোখে বিন্দুমাত্র খোদার ভয় নেই মানুষের ভয় তো দূরের কথা।'- ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকের ভিখারির সাথে 'লালসালু' উপন্যাসের আক্কাস চরিত্রের সাদৃশ্য নির্দেশ করো।",
          "explanation": ""
        },
        {
          "label": "ঘ",
          "question": "\"উদ্দীপকে বিধৃত মোল্লার ধর্মীয় মূল্যবোধের সাথে 'লালসালু' উপন্যাসের মজিদদের ধর্মীয় চেতনা একই সূত্রে গাঁথা।\"- উক্তিটি সপক্ষে তোমার মতামত দাও।",
          "explanation": ""
        }
      ]
    },
    {
      "number": "10",
      "uddipok": "লেডিস অ্যান্ড জেন্টেলম্যান, লর্ড কর্নওয়ালিশের খুব বুদ্ধি ছিল। তিনি পারমানেন্ট সেটেলমেন্ট দ্বারা জমিদার করিলেন আর জমিদারগণ লেজ নাড়িতে লাগিল। আপনারা বলেন, কর্নেল ক্লাইভ যুদ্ধ করিয়া বঙ্গদেশ জয় করিলেন। নো, নেভার। আই মাস্ট নট টক লাইক এন ইডিয়ট। ইতিহাস মিথ্যা করিতে পারিব না। বাংলাদেশের মেরাজ আলী সকল আপন হস্তে ক্লাইভের পকেটে বাংলাদেশ ঘুষড়াইয়া দিলেন। সো লং লিভ মেরাজ আলী, লং লিভ জমিদার জাতি।",
      "tag": "NGDC 23",
      "sub_questions": [
        {
          "label": "ক",
          "question": "নবাব সিরাজউদ্দৌলা আলিনগরের দেওয়ান হিসেবে কাকে নিযুক্ত করেন?",
          "explanation": ""
        },
        {
          "label": "খ",
          "question": "পলাশির যুদ্ধে মিরজাফর যুদ্ধ বিরতির আদেশ দিয়েছিল কেন?",
          "explanation": ""
        },
        {
          "label": "গ",
          "question": "উদ্দীপকে সাহেবের বক্তব্য 'সিরাজউদ্দৌলা' নাটকে বাঙালি চরিত্রের কোন ঘৃণ্য বৈশিষ্ট্যকে ইঙ্গিত করে? বিশ্লেষণ করো।",
          "explanation": ""
        },
        {
          "label": "ঘ",
          "question": "'পলাশি যুদ্ধে ইংরেজরা যে বিজয় লাভ করেছে সে বিজয় বীরত্বের নয়, ষড়যন্ত্রের।'- 'সিরাজউদ্দৌলা' নাটকের আলোকে মন্তব্যটির যৌক্তিকতা মূল্যায়ন করো।",
          "explanation": ""
        }
      ]
    },
    {
      "number": "11",
      "uddipok": "মনির সাহেব নিজের ছেলের মতোই ভালোবাসতেন পিয়ালকে। এতিম ছেলে বলে সবসময় দয়াদৃষ্টি থাকত তার প্রতি। মনির সাহেবের স্ত্রীও কখনো নিজের সন্তান থেকে আলাদা ভাবেননি। ছোটো থেকে লালন পালন করে একসময় নিজের কাছে রেখেই তার বিয়ে দিলেন। অথচ একথা ভাবতেই গা কাঁটা দিয়ে ওঠে; এই পিয়ালই কিনা মনির সাহেবের একমাত্র পুত্র মোহিতকে অর্থলোভে খুন করে। কুনের আগমুহূর্তে মোহিত অনেক অনুনয় করেছে। অতীত স্মৃতির কথা মনে করিয়ে দিয়েছে। তবুও টাকার লোভে পাষাণ পিয়ালের মন এতোটুকু নরম হলো না। সে খুন করল।",
      "tag": "NGDC 23",
      "sub_questions": [
        {
          "label": "ক",
          "question": "কে নবাবকে হত্যার জন্য মোহাম্মদী বেগকে নির্দেশ দেয়?",
          "explanation": ""
        },
        {
          "label": "খ",
          "question": "ইংরেজদের কাছে নবাবের পরাজয়ের মূল কারণ কী?",
          "explanation": ""
        },
        {
          "label": "গ",
          "question": "উদ্দীপকের পিয়াল চরিত্রের সাথে 'সিরাজউদ্দৌলা' নাটকের কোন চরিত্রের মিল রয়েছে?",
          "explanation": ""
        },
        {
          "label": "ঘ",
          "question": "\"তবুও টাকার লোভে পাষাণ পিয়ালের মন এতটুকু নরম হলো না।\"- 'সিরাজউদ্দৌলা' নাটক অবলম্বনে মন্তব্যটির যথার্থতা যাচাই করো।",
          "explanation": ""
        }
      ]
    }
  ]
}