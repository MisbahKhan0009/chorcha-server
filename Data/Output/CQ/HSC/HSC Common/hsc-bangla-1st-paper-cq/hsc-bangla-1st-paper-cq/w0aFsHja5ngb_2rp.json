{
  "title": "যশোর বোর্ড ২০২৩",
  "subtitle": "বাংলা (11)",
  "questions": [
    {
      "number": "1",
      "uddipok": "কেউ মালা, কেউ তসবি গলায় তাইতে কী জাত ভিন্ন বলায়,  যাওয়া কিংবা আসার বেলায়  জাতের চিহ্ন রয় কার রে।।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "ক। 'বিলাসী' গল্পটি প্রথম ভারতী পত্রিকায় প্রকাশিত হয়।"
        },
        {
          "label": "খ",
          "question": "",
          "explanation": "খ। উদ্ধৃত উক্তিটির মাধ্যমে অসুস্থ মৃত্যুঞ্জয়ের সেবায় রত বিলাসীর শারীরিক অবস্থাকে বোঝানো হয়েছে। 'বিলাসী' গল্পের নায়ক মৃত্যুঞ্জয় অসুস্থ হয়ে পড়লে বিলাসী রাতের পর রাত জেগে তার সেবা-শুশ্রূষা করে। এই নিরবচ্ছিন্ন পরিশ্রমে বিলাসী শারীরিকভাবে দুর্বল হয়ে পড়ে। তার সারা শরীরে একটা অপরিসীম ক্লান্তি ও নিরবচ্ছিন্ন রাত জাগার ছাপ পড়ে যায়। তার এ সজীবতাহীন ও অবসন্ন শরীরকে গল্পের কথক তুলে ধরেছে উক্তিটির মাধ্যমে।"
        },
        {
          "label": "গ",
          "question": "",
          "explanation": "গ। উদ্দীপকটি বিলাসী গল্পের জাত ভেদকে নির্দেশ করে।   ‘বিলাসী' গল্পে সমাজে বিদ্যমান জাত প্রথার প্রকট চিত্র ফুটে উঠেছে। মৃত্যুঞ্জয় কায়স্তের সন্তান হয়ে সাপুড়ে কন্যা বিলাসীকে বিয়ে করে। বিলাসীর হাতের খাবার খেয়ে সে অন্নপাপ করেছে বলে অভিযোগ করে গ্রামবাসী। একপর্যায়ে তাদের গ্রাম থেকে বের করে দেওয়া হয়। উদ্দীপকে বলা হয়েছে জাতপ্রথার অসাড়তা সম্পর্কে ভিন্ন ভিন্ন পোশাকে আমরা ভিন্ন ভিন্ন জাতকে চিনতে পারি। কিন্তু জন্ম বা মৃত্যুর সময় । আমাদের জাত নির্ধারিত থাকে না। প্রকৃতির কাছে সবাই সমান। উদ্দীপকে যে জাতপ্রথা নিয়ে কথা বলা হয়েছে 'বিলাসী' গল্পে সেই জাতপ্রথার নেতিবাচক দিকগুলো চিত্রিত হয়েছে।"
        },
        {
          "label": "ঘ",
          "question": "",
          "explanation": "ঘ। 'বিলাসী' গল্পে জাতপ্রথার করুণ পরিণতি এবং সার্বিক চিত্র প্রতিফলিত হলেও উদ্দীপকে শুধু এর অসাড়তা নিয়ে কথা বলায় উদ্দীপকে 'বিলাসী' গল্পের পুরো ভাব প্রকাশিত হয়নি ।   'বিলাসী' গল্পে তৎকালীন সমাজের জাত প্রথার স্বরূপ বিস্তৃতভাবে চিত্রিত হয়েছে। মৃত্যুঞ্জয় ও বিলাসী পরস্পরকে ভালোবাসলে জাতপ্রথার কারণে তারা কালিমার শিকার হয়। মৃত্যুঞ্জয়কে অন্নপাপের দায়ে অভিযুক্ত করা হয়। তাদের গ্রাম থেকে বের করে দিয়ে ঝুঁকিপূর্ণ জীবনের দিকে ঠেলে দেয় সমাজের মানুষ ।   উদ্দীপকে জাতপ্রথার অপ্রয়োজনীয়তা দেখানো হয়েছে। জাতপ্রথা মানুষেরই সৃষ্টি, মানুষ বিভিন্নভাবে নিজেদের মধ্যে উঁচু-নিচু ভেদ তৈরি করে। কিন্তু জন্ম বা মৃত্যুর সময় মানুষের কোনো জাত পরিচয় থাকে না। 'বিলাসী' গল্পে জাতপ্রথা নিয়ে আলোকপাত করার পাশাপাশি নর- নারীর ভালোবাসার রূপও প্রকাশিত হয়েছে। 'বিলাসী' গল্পে সংকীর্ণ সমাজ দৃষ্টির ঊর্ধ্বে মানব-মানবীর প্রেমের স্বরূপ তুলে ধরা হয়েছে। বর্ণবাদী সমাজের দৃষ্টি-ভঙ্গি প্রকাশিত হয়েছে। অসচেতন মানুষের অন্ধ বিশ্বাস প্রবণতা দেখানো হয়েছে। এর সাথে জাতপ্রথার বলী হয়ে বিলাসী এবং মৃত্যুঞ্জয়ের করুণ পরিণতি এ গল্পে দৃশ্যমান।   উদ্দীপকে জাতপ্রথার একটিমাত্র দিক আলোচিত হওয়ায় উদ্দীপকটি 'বিলাসী' গল্পের সম্পূর্ণ ভাব ধারণ করতে পারেনি বলে আমি মনে করি।"
        }
      ]
    },
    {
      "number": "2",
      "uddipok": "আত্মবিশ্বাসী মানুষই সাফল্যের পথে এগিয়ে যান। তিনি অন্যের মত ও পথের প্রতি শ্রদ্ধা বজায় রেখেও নিজের সত্যকে প্রতিষ্ঠা করতে পারেন। অন্যের উপর নির্ভরতা তার লক্ষ্য নয়। নিজেকে চিনে এবং নিজের বিশ্বাসকে বড় মনে করার মধ্য দিয়েই তিনি কল্যাণকর কিছু করতে পারেন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "'আমার পথ' প্রবন্ধ অবলম্বনে সবচেয়ে বড় দাসত্ব হলো পরাবলম্বন। এই পর্যন্ত ১ পয়েন্ট"
        },
        {
          "label": "খ",
          "question": "যে নিজের সত্যকে চিনতে পারে না তার ভেতরে ভয় কাজ করে বলে সে বাইরেও ভয় পায় । — ব্যাখ্যা করো",
          "explanation": "যে নিজের সত্যকে চিনতে পারে না তার ভেতরে ভয় কাজ করে বলে সে বাইরেও ভয় পায় । বাস্তব জীবনে মানুষকে প্রতিনিয়ত নানারকম সত্য মিথ্যার মুখোমুখি হতে হয়। কিন্তু খুব অল্প মানুষই সত্য-মিথ্যার প্রকৃত রূপ চিনতে পারে। যে সত্যকে সঠিকভাবে চিনতে পারে তার অন্তরে মিথ্যার অমূলক ভয় থাকে না। আর যে ব্যক্তি সত্যের আসল রূপটি চিনতে ব্যর্থ হয় তার অন্তরেই মিথ্যার ভয় থাকে। যার মনে মিথ্যা সেই মিথ্যার ভয় করে, আর অন্তরে ভয় থাকলে সে ভয় বাইরেও প্রকাশ পায়। এজন্য প্রাবন্ধিক বলেছেন, যার ভেতরে ভয় সেই বাইরে ভয় পায় । এই পর্যন্ত ১ পয়েন্ট"
        },
        {
          "label": "গ",
          "question": "",
          "explanation": "নিজের শক্তি ও ক্ষমতা সম্পর্কে জেনে আপন সত্যকে ধারণ করে এগিয়ে যাবার কথা 'আমার পথ' প্রবন্ধের ন্যায় উদ্দীপকেও ফুটে উঠেছে।   ‘আমার পথ' প্রবন্ধে লেখক আত্মনির্ভরশীলতার ওপর গুরুত্ব আরোপ করেছেন। পরাবলম্বন আমাদের নিষ্ক্রিয় করে ফেলে। তিনি মনে করেন, এ পরাবলম্বনই সবচেয়ে বড়ো দাসত্ব। অন্তরে যাদের গোলামির ভাব বাইরের গোলামি থেকে তাদের মুক্তি নেই। আত্মনির্ভরশীল ব্যক্তি নিজেকে প্রতিষ্ঠিত করার জন্য যথেষ্ট। কিন্তু আত্মনির্ভরশীলতা না থাকলে মানুষ নিজের উন্নতির জন্য অন্যের ওপর নির্ভর করে। বস্তুত যেদিন মানুষের মনে আত্মনির্ভরশীলতা আসবে সেদিনই মানুষ প্রকৃত স্বাধীনতা পাবে ।   উদ্দীপকে সাফল্যের পথ হিসেবে আত্মবিশ্বাসী মানুষের পথকে বোঝানো হয়েছে।অন্যের মত ও পথের প্রতি শ্রদ্ধা বজায় রেখেও নিজের সত্যকে প্রতিষ্ঠা করতে পারা-ই সফলতা। 'আমার পথ' প্রবন্ধে নজরুল ইসলাম 'আমি' সত্তার জাগরণের কথা বলেছেন যার প্রকাশ উদ্দীপকেও রয়েছে। নিজেকে চেনা, নিজের সত্যকে উপলব্ধি করার মাধ্যমে মানুষ চিরকল্যাণের পথে অগ্রসর হতে পারে— আর এ ভাবনাটি প্রবন্ধ ও গল্পে প্রকাশিত হয়েছে। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "\"আত্মনির্ভরশীলতার মধ্য দিয়েই একজন ব্যক্তি বা একটি জাতি উন্নতির চরম শিখরে পৌঁছতে পারে। \" উদ্দীপক ও 'আমার পথ' প্রবন্ধ অবলম্বনে মন্তব্যটি উপযুক্ত।   আত্মবিশ্বাস ও আত্মনির্ভরতার আহ্বান জানানো হয়েছে 'আমার পথ' প্রবন্ধে। সত্যের উপলব্ধি লেখকের প্রাণপ্রাচুর্যের উৎসবিন্দু। লেখক সত্যের আলোতে মানুষের ব্যক্তিত্বের জাগরণ ও বিকাশ প্রত্যাশা করেছেন। - পরনির্ভরতামুক্ত স্বাধীন ব্যক্তি আত্মবিশ্বাসী, এরা সত্য প্রকাশে নির্ভীক হয়ে থাকে। আত্মশক্তিকে অনুধাবন করতে পারলেই মানুষ আত্মনির্ভরশীল হতে পারে'। আর আত্মনির্ভরশীল মানুষ সব কিছুকেই সম্ভব করে তুলতে পারে ।   উদ্দীপকে বলা হয়েছে, আত্মবিশ্বাসী মানুষই সাফল্যের পথে এগিয়ে যান। তিনি অন্যের মত ও পথের প্রতি শ্রদ্ধা বজায় রেখেও নিজের সত্যকে প্রতিষ্ঠা করতে পারেন। অন্যের উপর নির্ভরতা তার লক্ষ্য নয়। নিজেকে চিনে এবং নিজের বিশ্বাসকে বড় মনে করার মধ্য দিয়েই তিনি কল্যাণকর কিছু করতে পারেন।   ‘আমার পথ' প্রবন্ধ এবং উদ্দীপকের লেখক আত্মশক্তিকে প্রাণপ্রাচুর্যের উৎস হিসেবে উপলব্ধি করেছেন। নিজে নিষ্ক্রিয় থেকে কখনোই সফলতা অর্জন সম্ভব নয়। তাই নিজের সত্য ও বিশ্বাসকে জেনে আত্মার অফুরান শক্তিকে জাগ্রত করতে পারলেই মানুষ পেতে পারে আত্মনির্ভরশীলতা। আর এ আত্মনির্ভরশীলতার গুণেই মানুষ পেতে পারে সাফল্য।      \"আত্মনির্ভরশীলতার মধ্য দিয়েই একজন ব্যক্তি বা একটি জাতি উন্নতির চরম শিখরে পৌঁছতে পারে। \" উদ্দীপক ও 'আমার পথ' প্রবন্ধ অবলম্বনে মন্তব্যটি যথার্থ।  এই পর্যন্ত ৩ পয়েন্ট"
        }
      ]
    },
    {
      "number": "3",
      "uddipok": "এইখানে তোর বুজির কবর পরীর মতন মেয়ে, বিয়ে দিয়েছিনু কাজিদের বাড়ি বনিয়াদি ঘর পেয়ে। এত আদরের বুজিরে যে তাহারা ভালোবাসিত না মোটে, হাতেতে যদিও না মারিত তারে শত যে মারিত ঠোঁটে।",
      "tag": "JB 23,DRMC 24",
      "sub_questions": [
        {
          "label": "ক",
          "question": "",
          "explanation": "মানিক বন্দ্যোপাধ্যায়ের পিতৃপ্রদত্ত নাম প্রবোধকুমার বন্দ্যোপাধ্যায় ।"
        },
        {
          "label": "খ",
          "question": "",
          "explanation": "আহ্লাদিকে দেখে তার নিজের মেয়ের কথা মনে হওয়ায় বুড়ো রহমানের চোখ ছলছল করে ওঠে। আহ্লাদির চেয়ে বয়সে ছোটো মেয়েটাকে রহমান বিয়ে দিয়েছিল। অবুঝ মেয়েটা শ্বশুরবাড়ি না যাওয়ার জন্য খুব কেঁদেছিল। কিন্তু তার ভালোর জন্যই তাকে জোর করে শ্বশুরবাড়ি পাঠায় রহমান। সেখানে গিয়ে অল্পদিন পরেই তার মেয়ে মারা যায়। একই সমস্যার শিকার আহ্লাদিকে দেখে মেয়ের কথা মনে হওয়ায় বুড়ো রহমানের চোখ ছলছল করে ওঠে।"
        },
        {
          "label": "গ",
          "question": "",
          "explanation": "পরিণতি ভিন্ন হলেও-উদ্দীপকের বুজির সঙ্গে 'মাসি-পিসি' গল্পের আহ্লাদির বিবাহিত জীবনের দুঃখকষ্ট এক ও অভিন্ন। পুরুষশাসিত সমাজে নারীরা প্রতিনিয়তই স্বামী ও শ্বশুরবাড়ির লোকজন কর্তৃক লাঞ্ছিত ও নির্যাতিত হয়। আহ্লাদি এমনই নির্যাতনের শিকার। সে চার মাসের অন্তঃসত্ত্বা, অথচ তার স্বামী তাকে নানাভাবে শারীরিক- মানসিক নির্যাতন করত। খেতে না দিয়ে দিনরাত খুঁটির সাথে বেঁধে রাখত, কলকেপোড়া ছ্যাঁকা দিত। শ্বশুরবাড়ির লাঞ্ছনা সহ্য করতে হতো প্রতিনিয়ত। এসব অত্যাচার মেনে নিতে না পেরে সে বাপের বাড়ি চলে - আসে এবং মাসি-পিসির আশ্রয়ে জীবন শুরু করে। আর মাসি-পিসিও আহ্লাদির অস্তিত্ব রক্ষায় দায়িত্বশীল ভূমিকা পালন করে। উদ্দীপকের বুজিকে বনিয়াদি পরিবারে বিয়ে দেওয়া হয়। কিন্তু বুজির বিবাহিত জীবন সুখের ছিল না। স্বামী ও শ্বশুরবাড়ির লোকজন তাকে নানাভাবে নির্যাতন করত। শারীরিক নির্যাতন না করলেও নিজেদের আচার- ব্যবহার আর কথাবার্তায় তারা সবসময়ই বুজিকে অবহেলা ও অবজ্ঞা করত। এই মানসিক অত্যাচার সহ্য করতে না পেরে অকালেই বুজি প্রাণ হারায়। উদ্দীপকের বুজি ও গল্পের আহ্লাদি দুজনই বিবাহিত জীবনে অন্যায়- অত্যাচারের শিকার। বিবাহিত জীবন তাদের নিরাপদ ও নির্ভরযোগ্য ছিল না। তবে আহ্লাদি এই অনিরাপদ জীবন থেকে বাঁচতে মাসি-পিসিকে পাশে পেলেও বুজি তা পায়নি। মৃত্যুই ছিল তার জীবনের শেষ পরিণতি। তাই বলা যায় বুজি ও আহ্লাদির জীবনযন্ত্রণা এক হলেও পরিণতি ছিল ভিন্ন।"
        },
        {
          "label": "ঘ",
          "question": "",
          "explanation": "'মাসি-পিসি' পুরুষতান্ত্রিক সমাজব্যবস্থায় নারীর ঘুরে দাঁড়ানোর গল্প হওয়ায় উদ্দীপকে গল্পের মূলভাব আংশিকভাবে প্রতিফলিত হয়েছে। পুরুষশাসিত সমাজে নারীরা অসহায় ও বঞ্চিত হয়ে চলেছে নিরন্তন। এই বঞ্চিত নারী সমাজের প্রতিনিধি মাসি-পিসি ও আহ্লাদি। কিন্তু শেষ পর্যন্ত এই ব্যাধিগ্রস্ত পুরুষশাসিত সমাজের কাছে তারা হার মানেনি। মাসি-পিসি নিজেদের জীবিকার ব্যবস্থা নিজেরাই করেছে। আবার পিতৃমাতৃহীন আহ্লাদির দায়িত্বভার গ্রহণ করেছে। সমাজের লালসা-উন্মত্ত শ্রেণির কবল থেকে রক্ষা পেতে বুদ্ধিদীপ্ত ও সাহসী সংগ্রাম পরিচালনা করেছে। উদ্দীপকের বুজিকে তার পরিবার বনিয়াদি ঘরে অনেক আশা করে বিয়ে দিয়েছিল। কিন্তু এই বিয়ে তার জীবনে সুখ এনে দিতে পারেনি। স্বামী ও শ্বশুরবাড়ির লাঞ্ছনা ও নির্যাতন সহ্য করতে না পেরে অকালেই তাকে প্রাণ হারাতে হয়। উদ্দীপকে পুরুষশাসিত সমাজে নারীর প্রতি অমানবিক আচরণের করুণ পরিণতি দেখানো হয়েছে। এইসব নির্যাতিত নারীদের জীবনবাস্তবতা 'মাসি-পিসি' গল্পেও ফুটে উঠেছে, তবে এখানে অন্যায়ের বিরুদ্ধে ঐক্যবদ্ধ হয়ে নারীর সামাজিক সচেতনমূলক প্রতিরোধের বিষয়টি বিশেষভাবে উল্লেখযোগ্য। সেখানে অত্যাচারী স্বামী এবং লালসা উন্মত্ত জোতদার, দারোগা ও গুন্ডা-বদমাশদের আক্রমণ থেকে আহ্লাদিকে নিরাপদ রাখার ক্ষেত্রে অসহায় দুই বিধবার দায়িত্বশীল ও মানবিক জীবনযুদ্ধ খুবই প্রশংসনীয়। তাই বলা যায়, উদ্দীপকে নারী নির্যাতন এবং সামাজিকভাবে নারীর নিরাপত্তাহীনতার বিষয়টি উঠে এলেও 'মাসি-পিসি' গল্পের মূলভাবে ফুটে ওঠা নারীর অস্তিত্বরক্ষায় তার সাহসী পদক্ষেপের বিষয়টি অনুপস্থিত। ফলে উদ্দীপকটি গল্পের মূলভাবকে আংশিকভাবে ধারণ করেছে।"
        }
      ]
    },
    {
      "number": "4",
      "uddipok": "ঢাকার ছয় জায়গায় গ্রেনেড ফেটেছে, আমরা তো সাত-আটদিন আগে এরকম বোমা। ফাটার কথা শুনেছিলাম, কিন্তু ঠিক বিশ্বাস করিনি। আমার সারা শরীরে কাঁটা দিয়ে উঠল। ব্যাপারটা তাহলে সত্যি সত্যি সত্যি তাহলে ঢাকার আনাচে-কানাচে মুক্তিফৌজের গেরিলারা প্রতিঘাতের ছোট ছোট স্ফুলিঙ্গ জ্বালাতে শুরু করেছে? এতদিন জানতাম বর্ডারঘেঁষা অঞ্চলগুলোতেই গেরিলা তৎপরতা। এখন তাহলে খোদ ঢাকাতেও?",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "মিন্টুর জন্য নুরুলহুদাকে এক্সট্রা তটস্থ থাকতে হয়। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "মুক্তিসেনা মিন্টুর রেইনকোটটি পরে ভীতু প্রকৃতির নুরুল হুদার ভেতরে যে চেতনা সঞ্চারিত হয়েছিল, তার নিখুঁত পরিচয় আছে 'রেইনকোট' গল্পে। মুক্তিযোদ্ধা শ্যালক মিন্টুর রেইনকোটটি পরার পর থেকেই ভীতু প্রকৃতির নুরুল হুদার মাঝে সখারিত হয় সাহস ও দেশপ্রেমের এক বিচিত্র অনুভতি। মুক্তিযোদ্ধাদের সাথে নুরুল হুদার সংযোগ থাকায় তাকে চাবুক দিয়ে পিটিয়ে তথ্য বের করার চেষ্টা চালায় পাকিস্তানি সেনারা। কিন্তু রেইনকোটটির কারণে তার মাঝে যে প্রেরণার সৃষ্টি হয়েছিল, তা যেন তার চাবুকের আঘাতকে ভুলিয়ে দিয়েছিল। নুরুল হুদার কাছে চাবুকের আঘাতের ব্যাপারটি রেইনকোর্টের ওপর বৃষ্টি পড়ার মতোই স্বাভাবিক লাগছিল। এই পর্যন্ত ১ পয়েন্ট"
        },
        {
          "label": "গ",
          "question": "",
          "explanation": "প্রশ্নোক্ত উক্তিটি দ্বারা 'রেইনকোট' গল্পে পাকিস্তানি হানাদার বাহিনীর ওপর মুক্তিযোদ্ধাদের আকস্মিক আক্রমণের বিষয়টির প্রতি ইঙ্গিত করা হয়েছে যার সঙ্গে উদ্দীপকের সাদৃশ্য রয়েছে।   'রেইনকোট' গল্পে মুক্তিযোদ্ধা কর্তৃক পাকিস্তানি হানাদার বাহিনীকে প্রতিহত করার বিষয়টি ফুটে উঠেছে। ঢাকাকে শত্রুমুক্ত করতে তরুণ মুক্তিযোদ্ধারা কৌশলে পাক হানাদারদের ওপর আক্রমণ চালাত। কিছু বুঝে ওঠার আগেই মুহুর্মুহু আক্রমণে শত্রুদের বিপর্যস্ত করে তোলা ছিল মুক্তিযোদ্ধাদের যুদ্ধ কৌশল। ঢাকার বাইরে থেকে নৌকায় করে এসে অপারেশন সম্পন্ন করে আবার তারা চলে যেত।   উদ্দীপকেও মুক্তিযোদ্ধাদের আকস্মিক আক্রমণের উল্লেখ রয়েছে। মুক্তিযোদ্ধাদের গেরিলা আক্রমণ দেশের প্রত্যন্ত অঞ্চল ছড়িয়ে কেন্দ্রে চলে আসে তা ভেবে জনগনের চেতনা উজ্জীবিত হয়ে ওঠে। মুক্তিবাহিনীর আক্রমণে শত্রুবাহিনী দিশেহারা হয়ে পড়ে। মুক্তিযোদ্ধাদের যুদ্ধ কৌশল দেশের স্বাধীনতাকে ত্বরান্বিত করেছিল। মুক্তিযোদ্ধাদের আকস্মিক আক্রমণের কৌশলের দিক থেকে আলোচ্য গল্পের সাথে উদ্দীপকের সাদৃশ্য রয়েছে। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "\"মুক্তিযোদ্ধাদের প্রতিঘাতের ছোট ছোট স্ফুলিঙ্গ এক সময় দাবানলে রূপ নেয়।”—উদ্দীপক ও 'রেইনকোট' গল্পের আলোকে মন্তব্যটি যথার্থ।   'রেইনকোট' গল্পটি মুক্তিযুদ্ধের সময়কার ঢাকার পরিস্থিতি নিয়ে রচিত। পাকিস্তানি বাহিনীর বর্বর নিপীড়ন ও হত্যাযজ্ঞ এদেশের নিরস্ত্র- নিরপরাধ মানুষকে ভীত-সন্ত্রস্ত করে তোলে। পাকিস্তানিদের হামলার বিরুদ্ধে মুক্তিযোদ্ধারা প্রবল প্রতিরোধ গড়ে তোলে। পাকিস্তানি সেনাদের বিরুদ্ধে গেরিলা আক্রমণকে প্রধান অবলম্বন হিসেবে গ্রহণ করে মুক্তিযোদ্ধারা। আলোচ্য গল্পে দেখা যায়, কুলির ছদ্মবেশে মুক্তিযোদ্ধারা বৈদ্যুতিক ট্রান্সফর্মার ধ্বংস করে, খানসেনাদের জিপ উড়িয়ে দেয়, নৌকায় করে ভারী অস্ত্র বয়ে এনে পাকিস্তানি সেনাদের হত্যা করে।    উদ্দীপকে দেখা যায়, ঢাকার ছয় জায়গায় গ্রেনেড ফেটেছে, ঢাকার আনাচে-কানাচে মুক্তিফৌজের গেরিলারা প্রতিঘাতের ছোট ছোট স্ফুলিঙ্গ জ্বালাতে শুরু করেছে। ভাইয়ের হত্যার প্রতিশোধ নিতে মুক্তিযোদ্ধারা শত্রুর বিরুদ্ধে ঝাঁপিয়ে পড়ে এবং গড়ে তোলে প্রবল প্রতিরোধ, যা উদ্দীপকে পরিলক্ষিত হয়। মুক্তিযোদ্ধাদের গেরিলা তৎপরতা বর্ডার ঘেঁষা অঞ্চল থেকে বিস্তৃত হয়ে দেশের কেন্দ্রে পৌঁছে যায়।   পাকিস্তান রাষ্ট্রের জন্ম থেকেই বাঙালিরা সামাজিক, রাজনৈতিক ও অর্থনৈতিক দিক থেকে শোষিত হতে থাকে। ১৯৭১ সালের ২৫শে মার্চ কালরাতে ঘুমন্ত ও নিরস্ত্র বাঙালির ওপর তারা বর্বরোচিত হত্যাযজ্ঞ চালায়। মূলত নানারকম অত্যাচারের মধ্য দিয়ে তারা বাঙালি জাতিকে পঙ্গু ও নিঃশেষ করতে চেয়েছিল। আলোচ্য গল্পে পাকিস্তানি বাহিনীর বর্বর নিপীড়ন ও হত্যাযজ্ঞের মধ্যে ঢাকা শহরের আতঙ্কগ্রস্ত জীবনের চিত্র অঙ্কিত হয়েছে। আবার, উদ্দীপকটি বাঙালির প্রবল প্রতিরোধের সাক্ষ্য বহন করে। আলোচ্য গল্পে দেখা যায়, কথক নুরুল হুদার শ্যালক মিন্টু জীবন বাজি রেখে মুক্তিযুদ্ধে যোগ দিয়েছে। মুক্তিযোদ্ধারা উপর্যুপরি আক্রমণের মধ্য দিয়ে শত্রুদের আতঙ্কগ্রস্ত করে তুলেছে।   উপরিউক্ত আলোচনার পরিপ্রেক্ষিতে বলা যায়, \"মুক্তিযোদ্ধাদের প্রতিঘাতের ছোট ছোট স্ফুলিঙ্গ এক সময় দাবানলে রূপ নেয়।”—উদ্দীপক ও 'রেইনকোট' গল্পের আলোকে মন্তব্যটি যথার্থ হয়েছে। এই পর্যন্ত ৩ পয়েন্ট"
        }
      ]
    },
    {
      "number": "5",
      "uddipok": "আমায় নহে গো ভালোবাস শুধু ভালোবাস মোর গান, বনের পাখিরে কে চিনে রাখে গান হলে অবসান; চাঁদেরে কে চায়, জোছনা সবাই যাচে গীত-শেষে বীণা পড়ে তাকে ধূলি-মাঝ।.",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "'সোনার তরী' কবিতায় কবি ক্ষণিক হেসে সোনার ধান নিয়ে যেতে বলেছেন। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "ঠাঁই নাই, ঠাঁই নাই, ছোট সে তরী” বলতে মহাকালরূপী ছোট সোনার তরণিতে সোনার ফসলরূপী মহৎ সৃষ্টিকর্মের স্থান হওয়া এবং ব্যক্তিসত্তার স্থান বা ঠাঁই না হওয়া বোঝানো হয়েছে ।  ব্যক্তি মানুষের মৃত্যুঅনিবার্য, তাকে রোধ করা সম্ভব নয়। কিন্তু কর্মফল বা অর্জনকে মৃত্যু স্পর্শ করতে পারেনা। আর তাই সোনার তরীতে কেবল কৃষকের সোনার ধান ঠাঁই পায়, কিন্তু ব্যক্তিকৃষককে অপূর্ণতার বেদনা নিয়ে অপেক্ষা করতে হয় অনিবার্যভাবে মহাকালের স্রোতে বিলীন হওয়ার জন্য।মানুষ তার কর্মকে রেখে যায়, মানুষের স্থান হয় না এ নশ্বর পৃথিবীতে।প্রশ্নোক্ত  চরণটিতে ঠাই নাই কথাটির মাধ্যমে এই অমেঘ সত্যটিকেই  তুলে ধরা হয়েছ। এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "উদ্দীপকে বনের পাখির সাথে 'সোনার তরী' কবিতায় প্রকাশিত শিল্পস্রষ্টা তথা কৃষকের সাদৃশ্য রয়েছে। 'সোনার তরী' কবিতায় বর্ণিত কৃষক মূলত শিল্পস্রষ্টা। সোনার ধান হল সৃষ্টিকর্মের প্রতীক। কৃষক তাঁর জমি থেকে সোনার ধান কেটে অপেক্ষায় আছেন কখন তরী এসে ফসলসহ তাঁকে নিয়ে যাবে।অবশেষে কৃষকের কষ্টের ফসল সোনার ধান মহাকালের তরীতে স্থান পেলেও কৃষকের স্থান সেখানে হয়নি।বস্তুত, মহাকাল মানুষের শিল্পকর্মের কদর করলেও শিল্প স্রষ্টার কথা কেউ মনে রাখে না।  উদ্দীপকের কবিতাংশের কবি নিজের সৃষ্ট গানের মাঝেই নিজের অস্তিত্ব টিকিয়ে রাখতে চান।কেননা গান শেষ হলে বনের গায়ক পাখির খোঁজ কেউ করেনা,কেবল তার মিষ্টি গানই আমাদের ভালো লাগে।আবার সবাই জোসনা ভালবাসলেও চাঁদের কথা কারো মনে থাকে না। তেমনি গান শেষ হলে বিণাও পড়ে থাকে ধূলি মাঝে।অনুরূপভাবে 'সোনার তরী' কবিতাতেও এই অমোঘ সত্যটিই উন্মোচিত হয়েছে। মহাকালের স্রোতে মহৎ সৃষ্টিকর্ম টিকে থাকলেও শিল্পস্রষ্টাকে অবধারিতভাবেই কালস্রোতে হারিয়ে যেতে হয়। তাকে কেউ মনে রাখে না। সুতরাং উদ্দীপকের বনের পাখির সাথে আলোচ্য কবিতার কৃষকের সাদৃশ্য লক্ষ্য করা যায়।. এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "উদ্দীপকের কবিতাংশে উল্লিখিত 'গীত শেষে বীণা পড়ে থাকে ধুলি মাঝে' চরণটিই 'সোনার তরী' কবিতার অন্তর্ভাবনাকে প্রকাশ করে। কীর্তিমানের মৃত্যু নেই অর্থাৎ যারা ভালো কাজ করে তারা পৃথিবীতে অমর হয়ে থাকে। ঠিক সোনার তরী কবিতাটি একটি রূপক কবিতা এখানে রূপকের আড়ালে জীবনের একটি অমোঘ সত্যকে প্রকাশ করেছেন। তাঁর মতে, কালের করালগ্রাসে মানুষ তার শারীরিক অস্তিত্ব হারায়,কিন্তু তার কৃতকর্মকে মৃত্যু স্পর্শ করতে পারে না। উদ্দীপকের কবিতাংশে নিজের সৃষ্টিকর্মকে ঘিরে কবির প্রত্যাশার দিকটি উম্মোচিত হয়েছে। মহাকালের স্রোতে কবি হারিয়ে গেলেও তার সৃষ্ট গান সবার মনে জেগে থাকে, এটাই কবির চাওয়া। তিনি লক্ষ্য করেছেন, গানের সুরে সবাই মোহিতো হয়, কিন্তু বাদ্যযন্ত্রের দিকে তাদের নজর পড়ে না। আর তাই কবি নিজের পরিবর্তে তার সৃষ্ট শিল্পকর্মের অমরতাই প্রার্থনা করেছেন। আলোচ্য কবিতায় আমরা এমন জীবন দর্শনই দেখতে পাই। সোনার তরী কবিতায় কবি বলতে চেয়েছেন, সানুষের কর্মই পৃথিবীতে টিকে থাকে,ব্যক্তিমানুষ নয়। অর্থাৎ, সৃষ্টিকর্ম কালের খেয়াতে স্থান পেলেও স্রষ্টাকে অতৃপ্তির বেদনা নিয়ে অপেক্ষা করতে হয় অনিবার্যভাবে মহাকালের শূন্যতায় বিলীন হওয়ার জন্য। অন্যদিকে উদ্দীপকের কবিতাংশে কবি  তাঁকে ভালো না বাঁসলেও তার গান তথা সৃষ্টিকর্মকে ভালোবাসার অনুরোধ জানিয়েছেন। এর মধ্যে দিয়ে আলোচ্য কবিতাটিতে প্রকাশিত মহাকালের কালস্রোতে সৃষ্টিকর্মের টিকে থাকার এবং শিল্পস্রষ্টার বিলীন হওয়ার প্রসঙ্গটি ফুটে উঠেছে।সুতরাং, প্রশ্নোক্ত উক্তিটির মাঝে সোনার তরী কবিতার মূল বক্তব্য নিহিত রয়েছে। এই পর্যন্ত ৩ পয়েন্ট"
        }
      ]
    },
    {
      "number": "6",
      "uddipok": "অনুজের হস্ত ধরিয়া নিকটে বসাইয়া হাসান বলিতে লাগিলেন, ভাই স্থির হও। আমি আমার বিষ দাতাকে চিনি। যাহা হউক ভাই, তাহার নাম আমি কখনোই মুখে আনিব না। তাহার প্রতি আমার রাগ, হিংসা কিছুই নাই। ঈশ্বরের নামে শপথ করিয়া বলিতেছি, আমার বিষদাতার মুক্তির জন্য ঈশ্বরের নিকট প্রার্থনা করিব।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "'বান' শব্দের অর্থ তীর।"
        },
        {
          "label": "খ",
          "question": "",
          "explanation": "কবি বলেছেন সমাজ সংসারে বিদ্যমান বিভেদ হিংসা হানাহানি দ্বারা আক্রান্ত হওয়া সত্ত্বেও কোভিদ কণ্ঠে প্রতিশোধ প্রতিহিংসার বিপরীতে ব্যক্ত হয়েছে প্রীতিময় এক পরিবেশ সৃষ্টির আশঙ্কায়। কেননা ভালোবাসাপূর্ণ মানুষের নির্মাণ করতে পারে সুন্দর নিরাপদ পৃথিবী।"
        },
        {
          "label": "গ",
          "question": "",
          "explanation": "উদ্দীপকের সঙ্গে 'প্রতিদান' কবিতার ক্ষমা ও মহানুভবতার গুণাবলির সাদৃশ্য রয়েছে।   ‘প্রতিদান' কবিতায় কবি সহানশীলতা, উদারতা ও ক্ষমাশীলতার দৃষ্টান্ত উপস্থাপন করেছেন। কবি সমাজে বিদ্যমান হানাহানি-হিংসা-বিদ্বেষের বিপরীতে প্রীতিময় পরিবেশের আকাঙ্ক্ষা করেছেন। কেননা, ভালোবাসাপূর্ণ মানুষই নির্মাণ করতে পারে সুন্দর, নিরাপদ পৃথিবী। কবি অনিষ্টকারীর উপকার করার মাধ্যমে মহানুভবতার শক্তিতে পৃথিবীকে নির্মল ও সুন্দর করে তুলতে চেয়েছেন। কেননা, অপরের উপকারেই মানবজীবনের সুখ ও সার্থকতা নিহিত।   উদ্দীপকে হাসান তাঁর বিষদাতার পরিচয় জেনেও কোনো প্রতিশোধ গ্রহণ করেন না। বরং ভাইকে স্থির থাকতে বলেন। বিষদাতার প্রতি তাঁর মনে 'কোনো বিদ্বেষ নেই এবং তাকে তিনি ক্ষমা করেছেন বলেও স্পষ্ট জানান। শুধু তাই নয়, প্রতিজ্ঞা করেন তাঁর বিষদাতার জন্য তিনি ঈশ্বরের কাছে ক্ষমা প্রার্থনা করবেন। 'প্রতিদান' কবিতায়ও কবি অনিষ্টকারীর ওপর প্রতিশোধের বীজ বপন না করে তাকে উপকার করার মাধ্যমেই পৃথিবীতে শান্তি স্থাপন করতে চেয়েছেন। তাই দেখা যায়, ক্ষমাশীলতার পরিপ্রেক্ষিতে উদ্দীপকের সঙ্গে 'প্রতিদান' কবিতার মিল পাওয়া যায়। উভয় জায়গায় অনিষ্টকারীকে ক্ষমা করা ও তার মঙ্গল কামনার বিষয়টি লক্ষ করা যায় ।"
        },
        {
          "label": "ঘ",
          "question": "",
          "explanation": "\"উদ্দীপকের বিষদাতা 'প্রতিদান' কবিতার নিষ্ঠুর মানুষদের প্রতিনিধি\" - অনিষ্টকারীদের চারিত্রিক সাদৃশ্য বিবেচনায় মন্তব্যটি যথার্থ বলা যায়।   'প্রতিদান' কবিতার নিষ্ঠুর সব মানুষ বিশ্বাসঘাতক হিসেবে কাছের লোকের ক্ষতি করে থাকে। তারা অন্যের বুকে আঘাত হানতেও দ্বিধা করে না। হত্যার উদ্দেশ্যে বিষে ভরা বাণ মারে এসব লোক। এরা নিষ্ঠুর কথায় অপরের বুক ভেঙে চুরমার করে দেয়। মানবিকতা ও মনুষ্যত্ব হারিয়ে এই বৈশিষ্ট্যের লোকেরা অনিষ্টতার সর্বনিম্ন পর্যায়ে উপনীত হয়।   উদ্দীপকের বিষদাতাও এমন নিষ্ঠুরতার প্রমাণ দিয়েছে। নীতিবোধ ও বিবেকবর্জিত হয়ে সে তার আপনজনের মৃত্যুর পথ প্রশস্ত করে। বিষ প্রয়োগ করে হাসানকে সে হত্যা করার ঘৃণ্য ষড়যন্ত্রে লিপ্ত থাকে। কতটা নিষ্ঠুর হলে মানুষ এমন হীন কাজ সংঘটিত করে তা কল্পনাতীত। এমন শত্রুর প্রতি হাসান প্রতিশোধ পরায়ণ না হয়ে তাকে ক্ষমা ও মহত্বের বাণী শোনান ।   'প্রতিদান' কবিতার নিষ্ঠুর মানুষেরা উদ্দীপকের এই বিষদাতারই সার্থক প্রতিনিধি। আলোচ্য কবিতায় কবি প্রতিদান নাম দিয়ে ক্ষতির বিপরীতে অনিষ্টকারীদের প্রতি উদার ও ক্ষমার মহান বাণী ধ্বনিত করেছেন । কবি নিষ্ঠুরতার প্রতিদান নিষ্ঠুরতা, নয় বরং কল্যাণ কামনায় মহৎ করেছেন। তিনি বলতে চেয়েছেন যে তাঁর ঘর ভাঙবে তিনি তার ঘর বেঁধে দেবেন। যে তাঁকে পথে নামাবে তিনি তার জন্য পথে পথে ঘুরবেন। যে বা যারাই বুকে আঘাত করবে তিনি তাদের জন্য এতটাই দরদি হতে কুণ্ঠাবোধ করবেন না। এমনকি তাঁকে বিষবাণে জর্জরিত করলেও তিনি বিষদাতাকে বুকভরা গান শোনাবেন। কবিতার এসব নিষ্ঠুর মানুষের প্রতিচ্ছবি উদ্দীপকের হাসানের বিষদাতা। সে বিষ প্রয়োগ করে হত্যার চেষ্টা করলেও হাসান তাকে ক্ষমা করে মহত্ত্ব প্রকাশ করেন।"
        }
      ]
    },
    {
      "number": "7",
      "uddipok": "পরিচয়ে আমি বাঙালি, আমার আছে ইতিহাস গর্বের- কখনোই ভয় করিনিকো আমি উদ্যত কোন খড়গের। শত্রুর সাথে লড়াই করেছি, স্বপ্নের সাথে বাস; অস্ত্রেও শান দিয়েছি যেমন শস্য করেছি চাষ; একই হাসি মুখে বাজিয়েছি বাঁশি গলায় পড়েছি ফাঁস আপোষ-করিনি কখনোই আমি- এই হলো ইতিহাস।",
      "tag": "JB 23,DB, DIN.B, JB, SB 18,MCC 24,DRMC 23",
      "sub_questions": [
        {
          "label": "ক",
          "question": "'কিংবদন্তি' শব্দের অর্থ কী?",
          "explanation": "'কিংবদন্তি' শব্দের অর্থ- জনশ্রুতি।"
        },
        {
          "label": "খ",
          "question": "তাঁর পিঠে রক্তজবার মত ক্ষত ছিল।\"- বুঝিয়ে লেখো।",
          "explanation": "বাঙালি জাতির ওপর অত্যাচারের ইতিহাস ব্যক্ত করতে গিয়ে কবি প্রশ্নোক্ত উক্তিটি করেছেন। 'আমি কিংবদন্তির কথা বলছি' কবিতায় কবি আমাদের পূর্বপুরুষদের সম্পর্কে বলেছেন। শত্রুরা আমাদের পূর্বপুরুষের ওপর যে অত্যাচার ও নির্যাতন করেছিল তা এখনো তাজা রয়েছে বোঝাতেই রক্তজবার প্রসজা ব্যবহৃত হয়েছে। পরাধীনতার কারণে পূর্বপুরুষদের ওপর বারবার অমানুষিক অত্যাচার নেমে এসেছে। বিদেশি শত্রুরা আমাদের সাথে ক্রীতদাসের মতো আচরণ করেছে। পূর্বপুরুষদের পরাধীনতা ও তাদের সেই অত্যাচারের মাত্রা বোঝাতেই আলোচ্য চরণটির অবতারণা করা হয়েছে।"
        },
        {
          "label": "গ",
          "question": "উদ্দীপকের ইতিহাস প্রসঙ্গ এবং 'আমি কিংবদন্তির কথা বলছি' কবিতায় ঐতিহ্যচেতনার সাদৃশ্য নির্দেশ করো।",
          "explanation": "উদ্দীপকে বর্ণিত বাঙালির হাজার বছরের ইতিহাস বর্ণনার সঙ্গে 'আমি কিংবদন্তির কথা বলছি' কবিতায় বর্ণিত ঐতিহ্যের চেতনাগত সাদৃশ্য পরিলক্ষিত হয়। 'আমি কিংবদন্তির কথা বলছি' কবিতাটি রচনার প্রেক্ষাপটে আছে বাঙালির জীবন-সংস্কৃতির চিরায়ত রূপ। এখানে আলোচিত হয়েছে বাঙালি জাতির সংগ্রাম, বিজয় ও মানবিক উদ্ভাসনের নানা দিক। বাঙালির পূর্বপুরুষের সাহসিকতার গৌরবোজ্জ্বল ইতিহাসের কথা উপস্থাপিত হয়েছে কবিতাটিতে। এই ইতিহাস মাটির কাছাকাছি থাকা মানুষদের ইতিহাস, যারা বাংলার অনার্য কৃষিজীবী সম্প্রদায়। উদ্দীপকে দীর্ঘ পথ-পরিক্রমার মধ্য দিয়ে এগিয়ে চলা বাংলা ও বাঙালির গৌরবময় ইতিহাসের কথা ব্যক্ত হয়েছে। এখানে উঠে এসেছে অন্যায়ের কাছে বাঙালির হার না মানা মনোভাবের দিকটি। বাংলার মানুষ হৃদয়ে সোনালি স্বপ্নের বীজ বপনের পাশাপাশি শত্রুর সাথে লড়াই করেছে দ্বিধাহীন চিত্তে। বাঙালির প্রকৃত ইতিহাস হলো শত্রুর সাথে কখনোই আপস না করার ইতিহাস। 'আমি কিংবদন্তির কথা বলছি' কবিতাতেও এই ইতিহাসের কথাই বর্ণিত হয়েছে, যার প্রবহমানতায় যুগে যুগে বিজয়ী হয়েছে বাঙালি। তাই বাঙালি জাতির ইতিহাসের পটভূমিতে উদ্দীপকের কবিতাংশ আলোচ্য কবিতার সঙ্গে চেতনাগত সাদৃশ্য রক্ষা করেছে।"
        },
        {
          "label": "ঘ",
          "question": "\"উদ্দীপকে প্রতিফলিত সংগ্রামীচেতনা যেন 'আমি কিংবদন্তির কথা বলছি' কবিতার ভাবসত্যের সংহতরূপ।\"- এ অভিমত মূল্যায়ন করো।",
          "explanation": "উদ্দীপকে প্রতিফলিত সংগ্রামী চেতনা যেন 'আমি কিংবদন্তির কথা বলছি' কবিতার ভাবসত্যের সংহতরূপ মন্তব্যটি যথার্থ। 'আমি কিংবদন্তির কথা বলছি' কবিতায় পরাধীনতার গ্লানি থেকে উত্তরণের জন্য বাঙালির দীর্ঘ সংগ্রামের ইতিহাস উঠে এসেছে। এ কবিতায় উচ্চারিত হয়েছে শিকড়সন্ধানী মানুষের সর্বাঙ্গীণ মুক্তির ঘোষণা। কবি তাঁর লেখনীর মধ্য দিয়ে আমাদের পূর্বপুরুষদের সাহসী ও গৌরবোজ্জ্বল ইতিহাসের কথা উপস্থাপন করেছেন। উদ্দীপকে বাঙালির আবহমান কালের সমৃদ্ধি ও শৌর্য-বীর্যের কথা অঙ্কিত হয়েছে। ইতিহাস অনুসন্ধানে দেখা যায়, বাঙালি কৃষিকাজে সমৃদ্ধি অর্জনের পাশাপাশি প্রস্তুত থেকেছে শত্রুকে মোকাবিলার জন্য। তাই মহান মুক্তিযুদ্ধের সময় অস্তিত্বের প্রয়োজনে বাঙালি সহজেই হাতে তুলে নিতে পেরেছিল আগ্নেয়্যন্ত। সেই অস্ত্রের আঘাতে শত্রুরা আত্মসমর্পণে বাধ্য হয়েছিল এবং এভাবেই রচিত হয়েছিল বাঙালির নতুন ইতিহাস। 'আমি কিংবদন্তির কথা বলছি' কবিতায় বাঙালির বীরত্বের পরিচয় ফুটে উঠেছে। দীর্ঘ সংগ্রামের পথ পাড়ি দিয়ে আমরা ছিনিয়ে এনেছি আমাদের কাঙ্ক্ষিত স্বাধীনতা। পরাধীনতার শৃঙ্খলে আবদ্ধ আমাদের পূর্বপুরুষদের দীর্ঘদিন ধরে সহ্য করতে হয়েছে সীমাহীন দুর্ভোগ। কিন্তু মুক্তিসংগ্রামীদের অদম্য মানসিকতার ফলেই আমরা পেয়েছি মুক্তির আনন্দ। অপরদিকে, উদ্দীপকেও বাঙালির আপসহীন মানসিকতার পরিচয় ফুটে উঠেছে। বাঙালি যে অস্ত্র দিয়ে শস্য চাষ করেছে, সেই অস্ত্র দিয়েই দেশকে শত্রুমুক্ত করেছে। সুতরাং, উদ্দীপকে বাঙালির যে আপসহীন মনোভাবের দিকটি উঠে এসেছে আলোচ্য কবিতায়, তা আরও সংহতরূপে প্রকাশ পেয়েছে। তাই প্রশ্নোক্ত মন্তব্যটিকে যথার্থ বলা যায়।"
        }
      ]
    },
    {
      "number": "8",
      "uddipok": "হাজার বছরের শ্রেষ্ঠ বাঙালি বঙ্গবন্ধু শেখ মুজিবুর রহমান আপাদমস্তক একজন দেশপ্রেমিক। যুগ যুগ ধরে শোষিত নিপীড়িত বাঙালিকে তিনিই মুক্তির স্বাদ নিতে পেরেছিলেন। দেশ ও দেশের মানুষকে ভালোবেসে বহুবার কারাবরণ করেছেন তিনি। নিজের জীবন উৎসর্গ করেছেন সাধারণ মানুষের কল্যাণে। অথচ নিজ ঘরের দরজায় পরিচিত কয়েকজনকে হন্তারকের ভূমিকায় দেখে স্তব্ধ হয়ে গিয়েছিলেন জাতির পিতা।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "সিকানদার আবু জাফর সম্পাদিত সাহিত্য- পত্রিকার নাম সমকাল।  এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "নবাব আলীবর্দী খানের মৃত্যুর পরে, ঘসেটি বেগম চেষ্টা করছিলেন দ্বিতীয় বোন শাহ বেগমের পুত্র শওকত জঙ্গকে সিংহাসনে বসানোর। কিন্তু সিরাজউদ্দৌলা বাংলার ক্ষমতা আরোহণ করতে সমর্থ হন। অবশেষে, তিনি নবাব আলীবর্দী খানের সেনাপতি মীর জাফর, ব্যবসায়ী জগৎ শেঠ এবং উমিচাঁদের সঙ্গে গোপনে ষড়যন্ত্র করেন। পলাশীর যুদ্ধে সিরাজউদ্দৌলা পরাজিত হন এবং ইংরেজরা মীর জাফরকে নবাব বানান। এই পর্যন্ত ১ পয়েন্ট"
        },
        {
          "label": "গ",
          "question": "",
          "explanation": "দেশের জন্যে আত্মত্যাগ প্রসঙ্গে বঙ্গবন্ধু শেখ মুজিবুর রহমানের সঙ্গে নবাব সিরাজউদ্দৌলার তুলনা নিন্মরুপ। বঙ্গবন্ধু ও বাংলাদেশ একে অপরের পরিপূরক। বাংলাদেশ ও বাঙালি জাতীয়তাবাদের স্রষ্টা শেখ মুজিবুর রহমানের পুরো জীবনই সংগ্রাম আর আত্মত্যাগের রাজনীতি। নাটকের প্রধান চরিত্র বাংলার শেষ স্বাধীন নবাব সিরাজউদৌলা। তিনি দেশপ্রেমিক বাংলার স্বাধীনতা রক্ষার জন্য অদম্য সংগ্রামী মানুষ। কিন্তু তিনি ছিলেন দেশি-বিদেশি লোকদের ষড়যন্ত্রের শিকার। বৈরি পরিস্থিতিতেও তিনি ছিলেন লড়াইরত গণমানুষের প্রেরণার উৎস। উদ্দীপকে আমাদের বাঙালি জাতির নেতা বঙ্গবন্ধুর দেশপ্রেম, বাঙালির প্রতি ভালোবাসা প্রকাশিত। তিনি ১৯৭১ সালের ৭ই মার্চ রেসকোর্স ময়দানে লাখো মানুষের সামনে ঐতিহাসিক ভাষণ দেন। সেটাই ছিলো মূলত বাংলাদেশের স্বাধীনতা সংগ্রামের ঘোষণাপত্র। অন্যদিকে ‘সিরাজউদ্দৌলা' নাটকে পলাশির যুদ্ধে অন্যায়ভাবে পরাজিত নবাব মুর্শিদাবাদে গিয়ে উপস্থিত জনতাকে স্বাধীনতাবিরোধী শক্তিকে রুখে দেওয়ার জন্য, স্বাধীনতা রক্ষার জন্য লড়াইয়ের আহ্বান জানান। উদ্দীপকে বঙ্গবন্ধু শেখ মুজিবুর রহমান এবং নাটকের সিরাজউদ্দৌলা উভয়ের মধ্যে রয়েছে অগাধ দেশ প্রেম এবং উভয়ের চরিত্রেই ফুটে ওঠে দেশের জন্য দেশমাতার জন্য আত্মত্যাগ। এই পর্যন্ত ২ পয়েন্ট"
        },
        {
          "label": "ঘ",
          "question": "‘বঙ্গবন্ধু শেখ মুজিবুর রহমান বাংলার শেষ স্বাধীন নবাব সিরাজউদ্দৌলার মতোই দেশপ্রেমিক ছিলেন ।’ মন্তব্যটি বিশ্লেষণ করো।",
          "explanation": "দেশের জন্যে আত্মত্যাগ প্রসঙ্গে বঙ্গবন্ধু শেখ মুজিবুর রহমানের সঙ্গে নবাব সিরাজউদ্দৌলার তুলনা নিন্মরুপ। বঙ্গবন্ধু ও বাংলাদেশ একে অপরের পরিপূরক। বাংলাদেশ ও বাঙালি জাতীয়তাবাদের স্রষ্টা শেখ মুজিবুর রহমানের পুরো জীবনই সংগ্রাম আর আত্মত্যাগের রাজনীতি। নাটকের প্রধান চরিত্র বাংলার শেষ স্বাধীন নবাব সিরাজউদৌলা। তিনি দেশপ্রেমিক বাংলার স্বাধীনতা রক্ষার জন্য অদম্য সংগ্রামী মানুষ। কিন্তু তিনি ছিলেন দেশি-বিদেশি লোকদের ষড়যন্ত্রের শিকার। বৈরি পরিস্থিতিতেও তিনি ছিলেন লড়াইরত গণমানুষের প্রেরণার উৎস। উদ্দীপকে আমাদের বাঙালি জাতির নেতা বঙ্গবন্ধুর দেশপ্রেম, বাঙালির প্রতি ভালোবাসা প্রকাশিত। তিনি ১৯৭১ সালের ৭ই মার্চ রেসকোর্স ময়দানে লাখো মানুষের সামনে ঐতিহাসিক ভাষণ দেন। সেটাই ছিলো মূলত বাংলাদেশের স্বাধীনতা সংগ্রামের ঘোষণাপত্র। অন্যদিকে ‘সিরাজউদ্দৌলা' নাটকে পলাশির যুদ্ধে অন্যায়ভাবে পরাজিত নবাব মুর্শিদাবাদে গিয়ে উপস্থিত জনতাকে স্বাধীনতাবিরোধী শক্তিকে রুখে দেওয়ার জন্য, স্বাধীনতা রক্ষার জন্য লড়াইয়ের আহ্বান জানান। উদ্দীপকে বঙ্গবন্ধু শেখ মুজিবুর রহমান এবং নাটকের সিরাজউদ্দৌলা উভয়ের মধ্যে রয়েছে অগাধ দেশ প্রেম এবং উভয়ের চরিত্রেই ফুটে ওঠে দেশের জন্য দেশমাতার জন্য আত্মত্যাগ। এই পর্যন্ত ২ পয়েন্ট"
        }
      ]
    },
    {
      "number": "9",
      "uddipok": "দিল্লির সুলতান ইলতুৎমিশ তাঁর কন্যা রাজিয়া সুলতানাকে প্রাণাধিক ভালোবাসতেন। কোনো প্রয়োজনে যখন সুলতান ইলতুৎমিশকে রাজধানী ছাড়তে হতো, তিনি তখন তার কন্যা দক্ষ সেনাপতি ও প্রশাসক রাজিয়াকে শাসনভার বুঝিয়ে দিয়ে যেতেন। পুত্র বর্তমান থাকা সত্ত্বেও সুলতান তার কন্যা রাজিয়াকে সিংহাসনে অধিষ্ঠিত করেন। এতে রাজিয়ার ভাইয়েরা ক্ষিপ্ত হয়ে উঠে এবং বহিরাগত শত্রুর সাথে হাত মিলিয়ে রাজিয়াকে হত্যা করে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "পলাশির যুদ্ধে ইংরেজদের পক্ষে সৈন্য সংখ্যা ৩ হাজার ছিলো। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "নানা ষড়যন্ত্রের শিকার সিরাজউদ্দৌলা যখন তাঁর বিশ্বাসের শেষ আশ্রয় সহধর্মিনী লুৎফার কাছে আসে তখন স্ত্রীর অনুযোগের উত্তর দিতে গিয়ে বিপর্যস্ত নবাব এ উক্তিটি করেছেন। নবাবের প্রতি তীব্র বিদ্বেষ ও স্বার্থান্ধ ঘসেটি বেগমের সাথে নবাবের উত্তপ্ত বাক্য বিনিময়ের পর নবাব পত্নী স্বামীকে কিঞ্চিৎ অভিযোগের সুরেই ঘসেটি বেগমের মর্মাহত হয়ে ফিরে যাওয়ার কথা বলেন। নবাব স্ত্রীর কাছে বলেন, “আমাকে ক্ষমতাচ্যুত করতে পারলে খালাম্মা খুশি হবেন সবচেয়ে বেশি।” প্উত্তরে লুৎফা বেগম বলেন, তার সম্পত্তিতে বার বার হস্তক্ষেপ করতে থাকলে ভরসা নষ্ট হওয়ারই কথা। স্ত্রীর এ কথার উত্তর দিতে গিয়েই অভিমানী সিরাজ প্রশ্নোলি­খিত সংলাপটি করেছেন। এই পর্যন্ত ২ পয়েন্ট"
        },
        {
          "label": "গ",
          "question": "",
          "explanation": "উদ্দীপকের সুলতানের ছেলেদের সাথে 'সিরাজউদ্দৌলা' নাটকের ঘসিটি বেগম মীরজাফর উমিচাঁদ চরিত্রের মিল রয়েছে।   সিরাজউদ্দৌলা নাটকের ঘসেটি বেগম, মিরজাফর, উমিচাঁদ, জগৎশেঠ, রাজবল্লভ, মানিক চাঁদ, রায়দুর্লভ প্রভৃতি বিশ্বাসঘাতক চরিত্রের প্রতিনিধিত্ব করে। 'সিরাজউদ্দৌলা' নাটকে সিরাজ যখন নবাব আলিবর্দি খানের মৃত্যুর পর সিংহাসনে আরোহণ করেন তখন ইংরেজদের সাথে একত্রিত হয়ে তাঁর আপন খালা ঘসেটি বেগম, প্রাসাদের অমাত্য মিরজাফর, উমিচাঁদ, জগৎশেঠ, রাজবল্লভসহ আরো অনেকে বিরুদ্ধে ষড়যন্ত্র করে। পলাশির যুদ্ধে নবাবের নিজের লোকেরা যুদ্ধ করা থেকে বিরত থেকে নবাবকে ইংরেজদের কাছে পরাজিত করে। ইংরেজদের দেখানো ক্ষমতা ও অর্থের লোভে তারা নিজ দেশের সাথে বিশ্বাসঘাতকতা করে। উদ্দীপকে, দিল্লির সুলতান ইলতুৎমিস যখন তার কন্যা রাশিয়া সুলতানকে সকল দায়ভার বুঝিয়ে দেয় রাষ্ট্রের তখন তার ছেলেরা এবং নিকটস্থ আত্মীয়রাই তার বিরুদ্ধে ষড়যন্ত্র শুরু করে। এই পর্যন্ত ১ পয়েন্ট"
        },
        {
          "label": "ঘ",
          "question": "",
          "explanation": "সুলতানা রাজিয়া ও নবাব সিরাজউদ্দৌলার পরিণাম একসূত্রে গাঁথা। ‘সিরাজউদ্দৌলা' নাটকে সিরাজ ছিলেন বাংলার শেষ স্বাধীন নবাব। তিনি যখন সিংহাসনে আরোহণ করেন তখন তাঁর বিরুদ্ধে ষড়যন্ত্রের জাল বোনা শুরু হয়। শুধু ব্যক্তিগত লোভ আর স্বার্থের আশায় সকলেই চেয়েছিল সিরাজের পতন হোক। মিরজাফর পলাশির যুদ্ধে নবাবের প্রধান সেনাপতি থাকা সত্ত্বেও যুদ্ধের ময়দানে যুদ্ধ করেননি এবং বাকি দেশপ্রেমিকদের যুদ্ধ থেকে বিরত থাকার হুকুম দিয়েছিলেন। অনেকেই যুদ্ধের ময়দান থেকে পালিয়েও যায়। এতে সিরাজ একা হয়ে যান এবং পরাজিত হন ইংরেজদের কাছে।   ঠিক তেমনি উদ্দীপকে রাজিয়া সুলতানা ইলতুৎমিশের কন্যা। কিন্তু রাজ্যের সকল ব্যয়ভার তার কন্যার উপর অর্পণ করে। এজন্য তার আপন ছেলেও তার বিরুদ্ধে চলে যায় এবং রাজিয়ার হত্যা ষড়যন্ত্রে অংশগ্রহণ করে।   উদ্দীপক এবং নাটক সিরাজউদ্দৌলার একটি বিষয় লক্ষ্যনীয় যে তারা তাদের ক্ষমতা এর জন্য আপন এবং আত্মীয়দের দ্বারা প্রতারিত এবং ষড়যন্ত্রের সম্মুখীন হয়েছিলেন। তারাও ভয় তাদের কার্য সঠিকভাবে পরিচালনা করেছিলেন কিন্তু তাদের পাওয়া অবস্থান তাদের আপন ভাইবোনদের এবং আত্মীয়দের সহ্য হয়নি এই জন্য তাদের দুজনকেই আপন আত্মীয় দ্বারা ষড়যন্ত্রের শিকার হতে হয়েছে এবং তাদের পরিণাম একই হয়েছিল। এই পর্যন্ত ২ পয়েন্ট"
        }
      ]
    },
    {
      "number": "10",
      "uddipok": "রফিক মিয়া অনেক বছর আগেই তার জন্মভূমি ছেড়ে, জীবিকার সন্ধানে এই জয়নগর অঞ্চলে বসতি গড়েছে। পরিশ্রম, সততা ও বুদ্ধির জোরে সহায় সম্বলহীন অবস্থা থেকে রফিক মিয়া আজ বড় ব্যবসায়ীতে পরিণত হয়েছে। সে লোক ঠকায় না বরং মানুষের উপকার করে। আজ যেমন তার সহায়-সম্পত্তি হয়েছে, তেমনি সমাজের সকল মানুষ তাকে সম্মানও করে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "ঝালরওয়ালা সালু দ্বারা আবৃত কবরটি দেখতে মাছের পিঠের মতো। এই পর্যন্ত ১ পয়েন্ট"
        },
        {
          "label": "খ",
          "question": "",
          "explanation": "বাইরে প্রচন্ড ঝড়-শিলাবৃষ্টি হচ্ছে দেখে মজিদ ধানের ক্ষতি সম্পর্কে কথা বলায়, রহিমা ক্ষুদ্ধ হয়ে মজিদকে প্রশ্নোক্ত কথাটি বলেছে। জমিলাকে মাজার আঙ্গিনা থেকে বন্ধনমুক্ত করে তাকে ঘরে নিয়ে আসতে বলা প্রসঙ্গে রহিমা মজিদকে উক্তিটি করেছে। জমিলাকে শাস্তি দিতে এক রাতে মজিদ তাকে মাজারের খুঁটির সাথে বেঁধে রাখে। এর পর শুরু হয় ঝড় এবং শিলাবৃষ্টি। সেই অবস্থায় নির্দয় মজিদ জমিলার কথা না ভেবে মাঠে ধান নষ্ট হয়ে যাচ্ছে সে কথা বলে। জবাবে উৎকণ্ঠিত রহিমা প্রশ্নোক্ত উক্তিটি করে জমিলাকে ঘরের ভেতর নিয়ে আসতে বলে। উপন্যাসজুড়ে ব্যক্তিত্বহীন রহিমা এখানে এসে মাতৃত্বের মধ্য দিয়ে ব্যক্তিত্বময়ী হয়ে উঠেছে। এই পর্যন্ত ১ পয়েন্ট"
        },
        {
          "label": "গ",
          "question": "",
          "explanation": "উদ্দীপকের সাথে 'লালসালু' উপন্যাসের প্রেক্ষাপটের সাদৃশ্য হচ্ছে তারা দুজনই তাদের জন্মভূমিতে নিজের অস্তিত্ব টিকিয়ে রাখতে সক্ষম।   'লালসালু' উপন্যাসের কেন্দ্রীয় চরিত্র মজিদ। এ উপন্যাস আপাততভাবে সে কুসংস্কার, শঠতা ও প্রতারণার প্রতীক। সে প্রথাকে টিকিয়ে রাখতে চায় এই কারণে যে প্রথা টিকে না থাকলে তার প্রভুত্ব টিকে থাকবে না। মজিদ মাতব্বর নগরে নাটকীয়ভাবে প্রবেশ করেন। এবং সেখানে মানুষের সরল সহজ স্বভাবের কারণে সে তাদের ফায়দা লুটে এবং অন্ধবিশ্বাস কুসংস্কারের প্রসার ঘটায়। এরই মধ্য দিয়ে এসে মাতাব্বর নগরে তার প্রতিপত্তি বিরাজ করতে সক্ষম হয়। ধর্মানন্দ এবং কুসংস্কারের ছায়া তলে সে ধীরে ধীরে এই নগরে তার স্থায়ী ঠিকানা গড়ে তোলে এবং সবার মধ্যে মনি হয়ে ওঠে। অপরপক্ষে উদ্দীপকের,  রফিক মিয়া অনেক বছর আগেই তার জন্মভূমি ছেড়ে, জীবিকার সন্ধানে এই জয়নগর অঞ্চলে বসতি গড়েছে। পরিশ্রম, সততা ও বুদ্ধির জোরে সহায় সম্বলহীন অবস্থা থেকে রফিক মিয়া আজ বড় ব্যবসায়ীতে পরিণত হয়েছে। সে লোক ঠকায় না বরং মানুষের উপকার করে। আজ যেমন তার সহায়-সম্পত্তি হয়েছে, তেমনি সমাজের সকল মানুষ তাকে সম্মানও করে। এখানে রফিক মিয়া এবং মজিদ উভয়ের মধ্যে তাদের জীবিকার সন্ধানে এবং অস্তিত্ব টিকিয়ে রাখতে সক্ষম হয়েছেন। এই পর্যন্ত ২ পয়েন্ট"
        },
        {
          "label": "ঘ",
          "question": "",
          "explanation": "উদ্দীপকের সাথে 'লালসালু' উপন্যাসের প্রেক্ষাপটের সাদৃশ্য হচ্ছে তারা দুজনই তাদের জন্মভূমিতে নিজের অস্তিত্ব টিকিয়ে রাখতে সক্ষম।   'লালসালু' উপন্যাসের কেন্দ্রীয় চরিত্র মজিদ। এ উপন্যাস আপাততভাবে সে কুসংস্কার, শঠতা ও প্রতারণার প্রতীক। সে প্রথাকে টিকিয়ে রাখতে চায় এই কারণে যে প্রথা টিকে না থাকলে তার প্রভুত্ব টিকে থাকবে না। মজিদ মাতব্বর নগরে নাটকীয়ভাবে প্রবেশ করেন। এবং সেখানে মানুষের সরল সহজ স্বভাবের কারণে সে তাদের ফায়দা লুটে এবং অন্ধবিশ্বাস কুসংস্কারের প্রসার ঘটায়। এরই মধ্য দিয়ে এসে মাতাব্বর নগরে তার প্রতিপত্তি বিরাজ করতে সক্ষম হয়। ধর্মানন্দ এবং কুসংস্কারের ছায়া তলে সে ধীরে ধীরে এই নগরে তার স্থায়ী ঠিকানা গড়ে তোলে এবং সবার মধ্যে মনি হয়ে ওঠে। অপরপক্ষে উদ্দীপকের,  রফিক মিয়া অনেক বছর আগেই তার জন্মভূমি ছেড়ে, জীবিকার সন্ধানে এই জয়নগর অঞ্চলে বসতি গড়েছে। পরিশ্রম, সততা ও বুদ্ধির জোরে সহায় সম্বলহীন অবস্থা থেকে রফিক মিয়া আজ বড় ব্যবসায়ীতে পরিণত হয়েছে। সে লোক ঠকায় না বরং মানুষের উপকার করে। আজ যেমন তার সহায়-সম্পত্তি হয়েছে, তেমনি সমাজের সকল মানুষ তাকে সম্মানও করে। এখানে রফিক মিয়া এবং মজিদ উভয়ের মধ্যে তাদের জীবিকার সন্ধানে এবং অস্তিত্ব টিকিয়ে রাখতে সক্ষম হয়েছেন। এই পর্যন্ত ২ পয়েন্ট"
        }
      ]
    },
    {
      "number": "11",
      "uddipok": "মধ্যযুগে বাংলার মুসলিম নারীসমাজ অনেকটাই পিছিয়ে ছিল। শিক্ষা গ্রহণের সুযোগ তো তারা পেতই না বরং চার দেয়ালে বন্দি জীবন কাটাতে হতো। ধর্মের নামে অধর্মের বেসাতি চালানো হতো তাদের উপর। পুরুষতান্ত্রিক সমাজে সর্বদাই নারীরা ছিল অবহেলার পাত্র। নিতান্তই হুকুম পালন ও ঘরকন্যা ছাড়া তাদের আর কোনো অধিকার ছিলনা।",
      "tag": "JB 23,BCC 24",
      "sub_questions": [
        {
          "label": "ক",
          "question": "",
          "explanation": "খালেক ব্যাপারীর দ্বিতীয় স্ত্রীর নাম তানু বিবি।"
        },
        {
          "label": "খ",
          "question": "",
          "explanation": "শস্যের চেয়ে টুপি বেশী, ধর্মের আগাছা বেশী।’ ‘লালসালু’ উপন্যাসে এই বক্তব্যের মধ্যেই প্রকাশ পায় বেশির ভাগ বাঙালির ধর্মীয় জ্ঞানের অজ্ঞতা, ধর্মভীরুতা ও ধর্মীয় গোঁড়ামির চিত্র। ধর্মভীরু মানুষকে কাজে লাগিয়ে নিজ স্বার্থ হাসিল করার প্রকৃষ্ট উদাহরণ সৈয়দ ওয়ালীউল্লাহর এই উপন্যাস। একদিকে কুসংস্কারাচ্ছন্ন ধর্মভীরু শোষিত দরিদ্র মানুষ; অন্যদিকে প্রতারক, ধর্মব্যবসায়ী ও শোষক মাতবর-ভূস্বামী।"
        },
        {
          "label": "গ",
          "question": "",
          "explanation": "'লালসালু' উপন্যাসের রহিমা উদ্দীপকে উল্লিখিত মুসলিম নারী সমাজেরই প্রতিনিধিত্ব করে।   রহিমা মজিদের প্রথম স্ত্রী। শক্তিমত্তা তার বাইরের রূপ কিন্তু প্রকৃতপক্ষে ঠান্ডা ও ভীতু প্রকৃতির মেয়ে। স্বল্পভাষী ও মজিদের একান্ত অনুগত। গ্রামের লোকেরা তারই অন্যতম সংস্করণ। রহিমা এই গ্রামের মেয়ে। ছোটবেলায় নাকে নোলক পরে হলদে শাড়ি পেঁচিয়ে পরে ছুটোছুটি করত যা সবার মনে আছে। রহিমা বারো বছর মজিদের সাথে সংসার করেছে। মজিদের প্রতি রহিমার আনুগত্য ধ্রুবতারার মতো অনড়, বিশ্বাস পর্বতের মতো অটল। সে মজিদের ঘরের খুঁটি। রহিমা সত্যি সে লম্বা-চওড়া মানুষ।এ চির চেনা বাঙালি নারী- দৈহিক শক্তিমত্তায় সে যতই প্রবল হোক না কেন, স্বামীর প্রতি ভক্তি তার প্রবল, স্বামীর কথা অক্ষরে অক্ষরে সে মেনে চলে। সে নম্ৰ ও বিনীত। এ রকম এক নারীরই প্রয়োজন ছিল মজিদের, যে তার সংসার আগলে রাখবে। কঠিন হাতে সামাল দেবে সংসার, কিন্তু স্বামীর সামনে থাকবে সদা নতমস্তকে, বিনীতা, আনুগতা। মজিদের জন্য রহিমাই আদর্শ স্ত্রী। কিন্তু উদ্দীপকের সে সমাজে মুসলিম নারীরা পিছিয়ে ছিল। তাদের মধ্যে শিক্ষা গ্রহগুলো আগ্রহ থাকলেও তারা শিক্ষা গ্রহণ করতে পারত না কারণ পুরুষতান্ত্রিক সমাজের কারণে তাদের অনেক বাধা এর সম্মুখীন হতে হতো।"
        },
        {
          "label": "ঘ",
          "question": "",
          "explanation": "পুরুষতান্ত্রিক সমাজে নারীরা সর্বদাই অবহেলার পাত্র।”   পুরুষতান্ত্রিক সমাজের বাস্তবতা এমন যে নারীর ক্ষেত্রে সবচেয়ে নাজুক, দুর্বল এবং গ্লানির জায়গা হচ্ছে তার যৌনতা এবং যৌন অঙ্গ-প্রত্যঙ্গ । অতএব, নারীকে সবচেয়ে নির্মমভাবে আঘাত করার উপায় হচ্ছে যৌন নিপীড়ন। বেশিরভাগ রক্ষণশীল সমাজ, পশ্চাৎপদ ও ধর্মীয় দৃষ্টিভঙ্গি অনুযায়ী নারীর উপর যৌন-নিপীড়ন যার দ্বারাই সংঘটিত হোক এর মুখ্য গ্লানি হচ্ছে আক্রান্ত নারীর। পশ্চাৎপদ সমাজে এই গ্লানি বা ‘কলঙ্ক’ এমন এক গ্লানি যা কোনো কিছু দ্বারাই মোচনীয় নয়। যে সমাজ যত পশ্চাৎপদ সে সমাজে এই মনোভাব তত গভীরভাবে প্রোথিত হয়ে আছে। আমরা লালসালু উপন্যাসও দেখতে পাই সেখানে মজিদ তার স্ত্রী রহিমাকে অনেক অবহেলা করে। তখনকার সময় ছিল নারী ও পুরুষের সমান অধিকার না পাওয়ার সমান। সে সময় নারীদের উপর নানা ধরনের নির্যাতন এবং অত্যাচার করা হতো এই পুরুষতান্ত্রিক সমাজে নারীদেরকে অবহেলিত মনে করা হতো ঠিক তেমনি লালসালে উপন্যাসে মুজিব এবং খালেদ বেপারী উভয়ের মধ্যে এরকম একটা চরিত্র ফুটে তারা তাদের স্ত্রীর সাথে অবহেলা অত্যাচার করে। এবং উদ্দীপকে আমরা দেখতে পারি মুসলিম সমাজে একসময় নারীদের প্রতি অত্যাচার নির্যাতন করা হতো পুরুষতান্ত্রিক সমাজ কর্তৃক তাদেরকে অবহেলিত মনে করা হতো। কিন্তু ইতিহাস সাক্ষ্য দেয় যে নারী ও পুরুষের সমান অধিকার রয়েছে আজ পর্যন্ত পৃথিবীতে যত অসাধ্য সাধন হয়েছে সেখানে পুরুষের যতটা অবদান ছিল নারীর ঠিক ততটাই অবদান ছিল এই ক্ষেত্রে নারী ও পুরুষকে কোনভাবেই আলাদা করা যায় না শুধুমাত্র শারীরিক সক্ষমতা দিক থেকে তাদেরকে আলাদা করা মোটেও ঠিক নয়।   কিন্তু আমাদের সমাজটা হচ্ছে পুরুষতান্ত্রিক সেখানে নারীকে সম্মান দেওয়া তো দূরের কথা উল্টা নারীর অবহেলিত করা হয় যে যুগের পর থেকে ধরে এসেছে। এখানে নারীদেরকে গৃহবন্দী করে রাখা হয় এবং তাদেরকে অসম্মান এবং অবহেলা করা হয়। যে বিষয়টি আমরা উদ্দীপক এবং পাশাপাশি লালসালের মধ্যেও খানিকটা লক্ষ্য করি।"
        }
      ]
    }
  ]
}