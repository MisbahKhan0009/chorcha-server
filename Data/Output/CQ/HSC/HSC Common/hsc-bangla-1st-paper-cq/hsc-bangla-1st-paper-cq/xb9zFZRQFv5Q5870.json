{
  "title": "ঢাকা বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "সুমন ও নীলিমা দুজনেই উচ্চশিক্ষিত। তারা পরস্পরকে খুব ভালোবাসে। তারা বিয়ে করে সংসারী হতে চায়। নীলিমার পরিবার যৌতুক দিতে পারেনি বলে সুমনের পরিবার তাকে মেনে নিতে চায় না। সুমন পরিবারের ইচ্ছায় অন্যত্র বিয়ে করে। কিন্তু নীলিমা এটিকে অপমানজনক মনে করে আর বিয়ে করে না। অতঃপর শিক্ষকতায় নিবেদিত হয়ে নীলিমা তার বাকি জীবন অতিবাহিত করে।",
      "tag": "DB 25",
      "sub_questions": [
        {
          "label": "ক",
          "question": "কল্যাণীর বাবার পেশা কী?",
          "explanation": "কল্যাণীর বাবার পেশা ডাক্তারি।"
        },
        {
          "label": "খ",
          "question": "",
          "explanation": "প্রশ্নোত্ত উক্তিটির মধ্য দিয়ে অনুপমের কল্যাণীর কাছাকাছি থাকতে পারার আনন্দানুভূতি প্রকাশ পেয়েছে। কানপুরে পৌঁছে কল্যাণীর পরিচয় জানতে পেরে অনুপমের হৃদয় আবারও কল্যাণীর চিন্তায় আচ্ছন্ন হয়। সে কল্যাণীকে বিয়ে করতে চাইলেও কল্যাণী রাজি হয় না। কল্যাণীর কাছাকাছি থাকার জন্য সে কানপুরেই বসবাস করতে শুরু করে। সুযোগ পেলেই সে কল্যাণীর কাজে সাহায্য করে। কল্যাণীর আশেপাশে থাকার সুযোগটাকেই সে পরম পাওয়া বলে মনে করে।"
        },
        {
          "label": "গ",
          "question": "উদ্দীপকের সুমন আর 'অপরিচিতা' গল্পের অনুপম চরিত্রের সাদৃশ্য তুলে ধরো।",
          "explanation": "অন্যায়ের প্রতিবাদ করতে না পারা এবং ব্যক্তিত্বহীন হওয়ায় উদ্দীপকের সুমন আর 'অপরিচিতা' গল্পের অনুপম পরস্পর সাদৃশ্যপূর্ণ। 'অপরিচিতা' গল্পে অনুপম চরিত্রে ফুটে উঠেছে ব্যক্তিত্বহীনতা। গল্পকথক অনুপম বিশ্ববিদ্যালয়ের উচ্চতর উপাধি অর্জন করেও ব্যক্তিত্বরহিত, পরিবারতন্ত্রের কাছে অসহায় পুতুলমাত্র। বিয়ের আসরে তার মামা কল্যাণীর পিতার দেওয়া গয়না আসল না নকল পরীক্ষা করতে চায়। মামার এ অন্যায়ের কোনো প্রতিবাদ সে করে না। বিয়েতে মামার চরম অন্যায় আচরণ সে মাথা পেতে মেনে নিয়েছে। উদ্দীপকের সুমন ও নীলিমা পরস্পরকে খুব ভালোবাসে। তারা বিয়ে করে সংসারী হতে চাইলে বাধা হয়ে দাঁড়ায় পাত্রপক্ষের যৌতুক গ্রহণের ইচ্ছা। নীলিমার পরিবার যৌতুক প্রদানে অপারগ হলে বিয়ে' ভেঙে যায়। আর সুমন তার ভালোবাসাকে টিকিয়ে রাখতে কোনোই তৎপরতা দেখায় না বরং পরিবারের ইচ্ছায় অন্যত্র বিয়ে করে। তাই তার সাথে 'অপরিচিতা' গল্পের অনুপম চরিত্রের সাদৃশ্য লক্ষণীয়।"
        },
        {
          "label": "ঘ",
          "question": "",
          "explanation": "ব্যক্তিত্বের যথার্থ স্ফুরণ ঘটায় উদ্দীপকের নীলিমা 'অপরিচিতা' গল্পের কল্যাণীরই প্রতিচ্ছবি। 'অপরিচিতা' গল্পে যে বলিষ্ঠ ব্যক্তিত্বের অধিকারী নারীর কাহিনি বর্ণিত হয়েছে, তার নাম কল্যাণী। বিয়ে উপলক্ষ্যে যৌতুক নিয়ে চরম অবমাননাকর পরিস্থিতির সৃষ্টি হলে পিতা শম্ভুনাথ সেন কন্যার লগ্নভ্রষ্ট হওয়ার লৌকিকতাকে অগ্রাহ্য করে বিয়ে ভেঙে দেন। বিয়ে ভাঙার পর নতুন এক কল্যাণীকে দেখা যায়। দেশমাতৃকার জন্য জীবনোৎসর্গের - সিদ্ধান্ত তাকে ব্যক্তিত্বের অনন্যতায় পৌছে দেয়। উদ্দীপকের নীলিমা সুমনকে ভালোবেসে ঘর বাঁধার স্বপ্ন দেখে। কিন্তু সুমনের পরিবার যৌতুক দাবি করে। নীলিমার পরিবার যৌতুক দিতে অপারগ হলে বিয়ে ভেঙে যায়। সুমন ব্যক্তিত্বহীনতার পরিচয় দিয়ে পরিবারের সিদ্ধান্ত মেনে নিয়ে নীলিমাকে বিয়ে না করার সিদ্ধান্ত নেয়। এ বিষয়টি নীলিমার কাছে অপমানজনক মনে হয়। তাই সে বাকি জীবন শিক্ষকতায় নিজেকে নিবেদিত করে তোলে। 'অপরিচিতা' গল্পে কল্যাণীর ক্ষেত্রেও একই ধরনের ঘটনা ঘটতে দেখা যায়। বিয়ে ভেঙে গেলে সেও নীলিমার মতো দেশমাতৃকার সেবায় আত্মনিয়োগ করেছে। 'অপরিচিতা' গল্পের কল্যাণী এবং উদ্দীপকের নীলিমা উভয়েরই যৌতুক-সংক্রান্ত কারণে বিয়ে ভেঙে যায়। পরে দুইজনই বিয়ে সম্পর্কে নিস্পৃহ হয়ে। যায় এবং শিক্ষকতাকে ব্রত হিসেবে গ্রহণ করে। জাতিগঠনে নতুন প্রজন্মকে শিক্ষিত করে তোলার মহতী আদর্শের কাজ করে তারা। তাই বলা যায় যে, উদ্দীপকের নীলিমা 'অপরিচিতা' গল্পের কল্যাণীরই প্রতিচ্ছবি।"
        }
      ]
    },
    {
      "number": "2",
      "uddipok": "\"জাত গেল জাত গেল বলে একি আজব কারখানা। সত্য কাজে কেউ নয় রাজি সবই দেখি তা না না না।।\"",
      "tag": "DB 25",
      "sub_questions": [
        {
          "label": "ক",
          "question": "'বিলাসী' গল্পের বর্ণনাকারী কে?",
          "explanation": "'বিলাসী' গল্পের বর্ণনাকারী ন্যাড়া।"
        },
        {
          "label": "খ",
          "question": "",
          "explanation": "প্রশ্নোক্ত উক্তিটিতে সমাজে উঁচু জাতের অন্তর্ভুক্ত মৃত্যুঞ্জয়ের নিচু জাতের বিলাসীর হাতে ভাত খাওয়ার পাপকে বোঝানো হয়েছে। হিন্দুসমাজ মতে, এই পাপের কোনো প্রায়শ্চিত্ত নেই। হিন্দুধর্মমতে অন্নপাপ অত্যন্ত গর্হিত কাজ। নিম্নবর্ণের বিলাসীর হাতে ভাত খেয়ে মৃত্যুঞ্জয় এই পাপ করেছিল। ফলে সাপের কামড়ে অপমৃত্যু হলে গ্রামের অনেকে বলাবলি করতে লাগল, অন্নপাপের ফলেই মৃত্যুঞ্জয়ের অপমৃত্যু হয়েছে। এই পাপের কারণেই সে মরার পর মুখাগ্নিটুকুও পায়নি। কেননা, এই পাপের কোনো প্রায়শ্চিত্ত নেই।"
        },
        {
          "label": "গ",
          "question": "",
          "explanation": "উদ্দীপকে 'বিলাসী' গল্পের জাতিগত বিভেদের মতো সংকীর্ণতার দিকটির সাদৃশ্য আছে। 'বিলাসী' গল্পে বর্ণিত হয়েছে জাতিগত বিভেদের সংকীর্ণতার কথা। জাতিগত বিভেদের নিষ্ঠুর জাঁতাকলে পৃষ্ঠ হয় মৃত্যুঞ্জয় ও বিলাসী। মৃত্যুঞ্জয়ের স্ত্রী বিলাসী নিম্নবর্ণের হওয়ায় তার হাতে রান্না করা ভাত খেয়ে মৃত্যুঞ্জয়ের জাত গিয়েছে বলে মৃত্যুঞ্জয়কে তার গ্রাম ও পৈতৃক বাড়ি বিসর্জন দিতে বাধ্য করা হয়। উদ্দীপকে জাতপ্রথার সংকীর্ণতার বিষয়টি ফুটে উঠেছে। ভিন্ন জাতের সংস্পর্শে এলেই সমাজে জাত নষ্ট হওয়ার যে আওয়াজ তোলা হয় তা উদ্দীপকের কবির কাছে অমূলক। তাঁর মতে, সমাজের মানুষ জাত নিয়ে অযথাই নানান কথা বলে কিন্তু সৎ কাজে কারো আগ্রহ লক্ষ করা যায় না। এই বিষয়টিই আমরা দেখি 'বিলাসী' গল্পে। অসুস্থ হয়ে বিনা চিকিৎসায় মৃত্যুঞ্জয় যখন মৃত্যুশয্যায় ছিল তখন তার দিকে কারো খেয়াল ছিল না কিন্তু অন্নপাপের কথা শোনামাত্র জাত যাওয়ার রব তুলে অত্যাচার করার জন্য গ্রামবাসী একজোট হয়ে ছুটে আসে। বিলাসীকে নির্যাতন করে। তাদের গ্রাম ছাড়তে বাধ্য করে। তাই বলা যায়, উদ্দীপকে 'বিলাসী' গল্পের জাতিগত বিভেদ বা জাতভেদের মতো সংকীর্ণ দিকটির সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকে শুধু জাতিভেদ প্রথার স্বরূপ উন্মোচিত হওয়ায় আলোচ্য মন্তব্যটি যথার্থ। 'বিলাসী' গল্পে লেখক হিন্দুসমাজে প্রচলিত জাতিভেদ প্রথার স্বরূপ উন্মোচন করেছেন। মানবীয় হৃদয়বৃত্তির চেয়ে সেখানে জাতিভেদকে সমুন্নত রাখতে তৎপর এক শ্রেণির মানুষ। তবে বিলাসীর সেবাযত্ন ও ভালোবাসায় মৃত্যুঞ্জয় এক নতুন জীবনের সন্ধান পেয়েছে। জাতিভেদ প্রথা তাকে দমিয়ে রাখতে পারেনি; বিলাসীর জন্য সে স্বীয় সমাজ ছেড়ে পুরোদস্তুর সাপুড়ে হয়ে উঠেছে। কিন্তু তার করুণ মৃত্যু হলে বিলাসীও মৃত্যুঞ্জয়ের মৃত্যু মেনে নিতে না পেরে স্বেচ্ছামৃত্যুর পথ বেছে নেয়। উদ্দীপকের কবিতাংশে জাতিভেদের বড়াই করার পিছনে থাকা এর সংকীর্ণ চিন্তার কথা তুলে ধরা হয়েছে। সবাই 'জাত গেল', 'জাত গেল' বলতে থাকলেও কেউ সত্য সুন্দর কাজ করতে আগ্রহী হয় না। উদ্দীপকে জাতিভেদ প্রথার সংকীর্ণতা তুলে ধরা হয়েছে। 'বিলাসী' গল্পও এক্ষেত্রে সমান্তরাল বর্ণনায় সমৃদ্ধ। তবে আলোচ্য গল্পে এর পাশাপাশি গ্রামবাংলার প্রকৃতি, শৈশবকালীন চপলতা, ধর্মান্ধতা, ধর্মকে লোভের হাতিয়ার হিসেবে ব্যবহার করা এবং সর্বোপরি হৃদয়বৃত্তির আহ্বানকে সাদরে গ্রহণ করার বিষয়গুলো উঠে এসেছে। তাই বলা যায় যে, উদ্দীপকে 'বিলাসী' গল্পের আংশিক ভাবের প্রতিফলন ঘটেছে।"
        }
      ]
    },
    {
      "number": "3",
      "uddipok": "'সিডর'-এ সব হারিয়ে কৃষক কেরামত আলী একেবারে নিঃস্ব হয়ে গেলো। কেরামত নিরুপায় হয়ে বন্ধু হাসমত মিয়ার বাড়ি গিয়ে উঠলো সাহায্যের জন্য। বন্ধু তাকে নিরাশ করেনি। সে তাকে এক জোড়া হালের গরু, লাঙল ও জোয়াল কিনতে টাকা দিলো এবং চাষাবাদ আরম্ভ করতে বললো। কেরামত তার বন্ধুর এ সহায়তা পেয়ে প্রচুর পরিশ্রমের ফলে নিজের অবস্থার পরিবর্তন করতে সক্ষম হলো।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "4",
      "uddipok": "দার্শনিক সক্রেটিস বলেছেন, \"নিজেকে জানো\"। নিজেকে জানা, মানে আত্মনির্ভরশীল হওয়া। যে ব্যক্তি আত্মনির্ভরশীল, কোনো মিথ্যা ভয় তাকে পরাভূত করতে পারে না। কিন্তু আজকাল সমাজে প্রায়ই পরাবলম্বনের চিত্র চোখে পড়ে। যার ভিতরে ভয় কাজ করে এবং আত্মনির্ভরশীল নয়, সে মানসিক দাসত্বের শিকার। সে কখনো সমাজের কিংবা মানুষের কল্যাণ সাধন করতে পারে না।",
      "tag": "DB 25",
      "sub_questions": [
        {
          "label": "ক",
          "question": "'সম্মার্জনা' শব্দের অর্থ কী?",
          "explanation": ""
        },
        {
          "label": "খ",
          "question": "'এই পরাবলম্বনই আমাদের নিষ্ক্রিয় করে ফেললে।\"-ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকের সাথে 'আমার পথ' প্রবন্ধের বক্তব্যগত কী সাদৃশ্য রয়েছে? বুঝিয়ে লেখো।",
          "explanation": ""
        },
        {
          "label": "ঘ",
          "question": "সমাজের উন্নয়নে উদ্দীপক এবং 'আমার পথ' প্রবন্ধের মূলবক্তব্য কতটুকু সার্থক বলে তুমি মনে করো?",
          "explanation": ""
        }
      ]
    },
    {
      "number": "5",
      "uddipok": "\"আমায় নহে গো-ভালোবাসো শুধু ভালোবাসো মোর গান। বনের পাখিরে কে চিনে রাখে, গান হলে অবসাব।। চাঁদেরে কে চায় জোছনা সবাই যাচে গীত শেষে বীণা পড়ে থাকে ধূলি মাঝে;\"",
      "tag": "DB 25",
      "sub_questions": [
        {
          "label": "ক",
          "question": "'সোনার তরী' কবিতাটি কোন ছন্দে রচিত?",
          "explanation": "'সোনার তরী' কবিতাটি মাত্রাবৃত্ত ছন্দে রচিত।"
        },
        {
          "label": "খ",
          "question": "'চারিদিকে বাঁকা জল'-এর মাধ্যমে কবি কী বলতে চেয়েছেন?",
          "explanation": "'চারিদিকে বাঁকা জল' বলতে ভরা বর্ষায় নদীর জলের ভয়ংকর রূপ ধারণের বিষয়টিকে বোঝানো হয়েছে। কবিতায় এক নিঃসঙ্গ কৃষক সোনার ধান কেটে নদীতীরবর্তী খেতে অপেক্ষমাণ। আকাশে ঘন মেঘের গর্জন, বর্ষার ভরা নদীর ক্ষুরধারা স্রোতের সাথে এর জলও বাঁকা হয়ে খেলা করছে। ছোটো খেতটুকুকে ধীরে ধীরে গ্রাস করে চলেছে তা। এভাবে 'চারিদিকে বাঁকা জল' শব্দবন্ধের ভিতর দিয়ে কবিতাটিতে বৈরী প্রকৃতির রুদ্ররূপের প্রতি ইঙ্গিত করা হয়েছে। এছাড়া 'চারিদিকে বাঁকা জল' কবিতাটিতে অনন্ত কালস্রোতের প্রতীক"
        },
        {
          "label": "গ",
          "question": "'সোনার তরী' কবিতার ধানের সাথে উদ্দীপকের গীতের তুলনা করো।",
          "explanation": "উদ্দীপকের গীত 'সোনার তরী' কবিতার সোনার ধানের সাথে তুলনীয়। 'সোনার তরী' একটি রূপক কবিতা। কবিতায় কৃষক, ধান, সোনার তরী ইত্যাদি রূপকের অন্তরালে মানবজীবনের চিরকালীন বাস্তবতা প্রকাশিত হয়েছে। কৃষকের ফলানো সোনার ধান সোনার তরীরূপী পৃথিবীতে স্থান পেলেও কৃষকের স্থান হয় না। অর্থাৎ মানুষের কর্মই থেকে যায়, মানুষটি নয়। উদ্দীপকের কবিতাংশে গায়করূপী কবি আহ্বান জানিয়েছেন তাঁকে নয় বরং তাঁর গানকে যেন সকলে ভালোবাসে। কেননা, তিনি দেখেছেন বনের পাখিকে কেউ মনে রাখে না, গানই মানুষকে আকৃষ্ট করে। উদ্দীপকের গীত বা গান তাই 'সোনার তরী' কবিতার ধানকে নির্দেশ করে।"
        },
        {
          "label": "ঘ",
          "question": "\"উদ্দীপকের শেষ চরণ দুটি যেন 'সোনার তরী' কবিতার জীবনদর্শনের প্রতিচ্ছবি\"-'সোনার তরী' কবিতার আলোকে মূল্যায়ন করো।",
          "explanation": "মানুষের দৈহিক মৃত্যুর বিপরীতে কর্মের স্থায়িত্ব বিবেচনায় আলোচ্য মন্তব্যটি যথার্থ। 'সোনার তরী' কবিতায় রূপকের আশ্রয়ে মানবজীবনের এক পরম বাস্তবতা তুলে ধরা হয়েছে। কৃষকরূপী মানুষ সোনার ধান ফলায় পৃথিবী নামক শস্যক্ষেত্রে। একদিন মহাকালের ডাকে কৃষককে পৃথিবীর সবকিছু ছেড়ে চলে যেতে হয়। পিছনে রেখে যায় কেবল স্বীয় কর্মগাথা। এ জগতে তার আর জায়গা হয় না। উদ্দীপকের কবিতাংশের কবি বাস্তবতা মেনে নিয়েই আহ্বান জানিয়েছেন যেন তাঁকে নয় বরং তাঁর গানকে ভালোবাসা দেওয়া হয়। কারণ কবি উপলব্ধি করেছেন চাঁদ নয়, জোছনা সবার কাম্য; একইভাবে গীত শেষে বীণার কদরও শেষ হয়ে যায়। উদ্দীপক ও 'সোনার তরী' কবিতা উভয় জায়গায় যে যুগপৎ সত্য প্রকাশিত হয়েছে তা হলো মানুষ বরাবরই মহাকালের কাছে মূল্যহীন। শুধু তার কাজকে মহাকাল গ্রহণ করে। তাই উদ্দীপকে লক্ষ করা যায়, 'গীত শেষে বীণা পড়ে থাকে ধূলির মাঝে' আর সবাই জোছনাকে চায় চাঁদকে নয়। যা 'সোনার তরী' কবিতার কৃষকের নৌকায় জায়গা না হওয়ার বিষয়টিকে নি ইঙ্গিত করে। 'সোনার তরী' কবিতার জীবনদর্শনও তাই। অতএব বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "6",
      "uddipok": "সুকান্ত ভট্টাচার্য একজন তেজস্বী কবি। তিনি ব্রিটিশ ঔপনিবেশিক শাসকদের বিরুদ্ধে তাঁর লেখনী ধারণ করেন। তাঁর কবিতায় আছে মানুষের মুক্তির বার্তা এবং স্বকীয়তা ও স্বাধীনতার স্বাদ। তাঁর দ্রোহচেতনা কবিতার মাধ্যমে ছড়িয়ে পড়েছিল সমাজে।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "'অগ্নি-বীণা' ১৯২২ সালে প্রকাশিত হয়।"
        },
        {
          "label": "খ",
          "question": "কবি নিজেকে 'বিদ্রোহী রণক্লান্ত' বলেছেন কেন? ব্যাখ্যা করো।",
          "explanation": "নিরন্তর বিদ্রোহ প্রকাশের মাধ্যমে একের পর যুদ্ধ করার পরিক্রমায় কবি নিজেকে 'বিদ্রোহী রণক্লান্ত' বলেছেন। 'বিদ্রোহী' কবিতায় সগর্বে কবি নিজের বিদ্রোহী কবিসত্তার প্রকাশ ঘটিয়ে ঔপনিবেশিক ভারতবর্ষে শাসকদের শাসন ক্ষমতার ভিত কাঁপিয়ে দেন। কবি সমস্ত অন্যায়, অনিয়মের বিরুদ্ধে নিরন্তর সংগ্রাম ঘোষণা করায় তা শুধু ঔপনিবেশিক শাসক নয় বরং আধিপত্যবাদী যেকোনো শক্তিরই ভিত কাঁপিয়ে দেন। সর্বপ্রকার অনিয়ম ও অনাচারের বিরুদ্ধে বিপ্লব করতে করতে কবি নিজেকে 'বিদ্রোহী রণক্লান্ত' বলে আখ্যায়িত করেছেন।"
        },
        {
          "label": "গ",
          "question": "উদ্দীপকে 'বিদ্রোহী' কবিতার কোন বক্তব্যটি ফুটে উঠেছে? বুঝিয়ে লেখো।",
          "explanation": "উদ্দীপকে 'বিদ্রোহী' কবিতার ঔপনিবেশিক শক্তির অন্যায়-অত্যাচারের বিরুদ্ধে কবির বিপ্লবী চেতনার বক্তব্য ফুটে উঠেছে। 'বিদ্রোহী' কবিতায় কবি নিজের বিদ্রোহী সভার প্রকাশ ঘটিয়ে ঔপনিবেশিক শাসকদের শাসন ক্ষমতার ভিত কাঁপিয়ে দেন। কবি সমস্ত অন্যায়-অনিয়মের বিরুদ্ধে বিদ্রোহ ঘোষণা করেছেন এবং উৎপীড়িত জনতার ক্রন্দনরোল না থামা পর্যন্ত বিদ্রোহ চালিয়ে যাওয়ার ঘোষণা দেন। উদ্দীপকে কবি সুকান্ত ভট্টাচার্যের বিপ্লবী চেতনার কথা তুলে ধরা হয়েছে। তিনি ব্রিটিশ ঔপনিবেশিক শাসকদের বিরুদ্ধে লেখনী ধারণ করেছিলেন। তাঁর কবিতায় মানুষের মুক্তির বার্তা, স্বকীয়তা ও স্বাধীনতার স্বাদ মানুষের মাঝে দ্রোহচেতনা ছড়িয়েছে। একইভাবে 'বিদ্রোহী' কবিতাতেও আমরা শাসক-শোষকদের বিরুদ্ধে কবির দ্রোহচেতনা দেখতে পাই। তাই বলা যায় যে, উদ্দীপকে 'বিদ্রোহী' কবিতার ঔপনিবেশিক শাসকগোষ্ঠীর সমস্ত অন্যায়-অনিয়মের বিরুদ্ধে কবি বিদ্রোহ চেতনার বিষয়টি ফুটে উঠেছে।"
        },
        {
          "label": "ঘ",
          "question": "উদ্দীপক এবং 'বিদ্রোহী' কবিতার আলোকে বিদ্রোহীসত্তার স্বরূপ উন্মোচন করো।",
          "explanation": "উদ্দীপক এবং 'বিদ্রোহী' কবিতায় উভয় কবির চেতনায় বিদ্রোহী সভার পরিচয় ফুটে উঠেছে। 'বিদ্রোহী' কবিতায় কবি নিজের বিদ্রোহীসত্তার প্রকাশ ঘটিয়ে ঔপনিবেশিক শাসকদের শাসন ক্ষমতার ভিত কাঁপিয়ে দেন। কবি সব প্রকার অন্যায়-অনিয়মের বিরুদ্ধে নিরন্তর বিদ্রোহ ঘোষণা করেন। এক্ষেত্রে ধর্ম, ঐতিহ্য, ইতিহাস ও পুরাণের শক্তি কবিকে প্রেরণা জুগিয়েছে। বিদ্রোহী কবি জানিয়ে দেন যে, উৎপীড়িত জনতার ক্রন্দনরোল না থামা পর্যন্ত তাঁর বিদ্রোহ চলমান থাকবে। উদ্দীপকে কবি সুকান্ত ভট্টাচার্যের বিদ্রোহী চেতনার পরিচয় ফুটে উঠেছে। তিনি ব্রিটিশ ঔপনিবেশিক শাসকদের বিরুদ্ধে স্বীয় লেখনী ধারণ করেন। তাঁর কবিতায় মানুষের মুক্তির বার্তা এবং স্বকীয়তা ও স্বাধীনতার স্বাদ উঠে এসেছে। তাঁর দ্রোহচেতনা এভাবে গণমানুষের মাঝে ছড়িয়ে পড়ে। 'বিদ্রোহী' কবিতায়ও কবি একইরকম চেতনাবোধের পরিচয় দিয়েছেন। ঔপনিবেশিক শক্তিসহ সকল অপশক্তির বিরুদ্ধে তিনি বিদ্রোহ ঘোষণা করেছেন। উদ্দীপক ও 'বিদ্রোহী' কবিতায় যুগপৎ উভয় কবির বিদ্রোহী চেতনার বহিঃপ্রকাশ ঘটেছে। তাঁরা উভয়ই ঔপনিবেশিক শাসকদের দুঃশাসনে অতিষ্ঠ জনজীবনের মুখপাত্র হিসেবে নিজেদের প্রতিষ্ঠিত করেছেন। সমস্ত অন্যায়-অবিচারের বিরুদ্ধে তাঁরা বিদ্রোহ ঘোষণা করেছেন এবং সাধারণ মানুষের মাঝে সেই চেতনাবোধ ছড়িয়ে দিয়েছেন। তাই বলা যায় যে, উদ্দীপক ও 'বিদ্রোহী' কবিতায় উভয় কবির বিদ্রোহীসত্তার স্বরূপ উন্মোচিত হয়েছে।"
        }
      ]
    },
    {
      "number": "7",
      "uddipok": "মহানবি হযরত মুহাম্মদ (সা) তায়েফে ইসলাম প্রচার করতে গেলে তায়েফবাসী তাঁর 'ওপর পাথর নিক্ষেপ করে তাঁকে রক্তাক্ত করে। কিন্তু এত অত্যাচার সহ্য করেও নবিজি তাদের ওপর প্রতিশোধ নেননি। বরং বলেছেন-\"এদের জ্ঞান দাও প্রভু এদের ক্ষমা করো।\"",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "কবির বুকে যে কবর বেঁধেছে তার বুক তিনি রঙিন ফুলের সোহাগ জড়ানো ফুল মালঞ্চ দিয়ে ভরিয়ে দেন।"
        },
        {
          "label": "খ",
          "question": "",
          "explanation": "প্রশ্নোক্ত চরণের মাধ্যমে কবি বোঝাতে চেয়েছেন কাছের-দূরের সব - মানুষের প্রতিই তিনি সমান ভালোবাসা অনুভব করেন। যে কবিকে পর করে দিয়েছে তাকেই আপন করতে কবির প্রাণ কাঁদে। কবি সকলকে আপনজন মনে করেন। তিনি কাউকে শত্রু ভাবতে পারেন না। তাই যারা কবিকে ভুল বুঝে পর করে দেয়, কবি তাদের জন্যই কেঁদে বেড়ান। কারণ তারা তাঁকে পর ভাবলেও কবি তা ভাবেন না। পরম মমতায় তাদের আপন করতে চান।"
        },
        {
          "label": "গ",
          "question": "",
          "explanation": "উদ্দীপকের সাথে 'প্রতিদান' কবিতার মহানুভবতাপূর্ণ বক্তব্যটি সাদৃশ্যপূর্ণ। 'প্রতিদান' কবিতায় কবির মহানুভবতার দিক প্রকাশ পেয়েছে। এতে কবি ক্ষুদ্র স্বার্থ বিসর্জন দিয়ে পরার্থপরতার মাঝেই জীবনের প্রকৃত সার্থকতা ঘোষণা করেছেন। সমাজ-সংসারে বিদ্যমান বিভেদ-হিংসা-হানাহানি দ্বারা আক্রান্ত হওয়া সত্ত্বেও কবির কণ্ঠে প্রতিশোধ বা প্রতিহিংসার বিপরীতে এক প্রীতিময় পরিবেশ সৃষ্টির আকাঙ্ক্ষা ব্যক্ত হয়েছে। উদ্দীপকে মহানবি হযরত মুহাম্মদ (স.)-এর মহানুভবতার কথা বর্ণিত হয়েছে। তায়েফে ইসলাম প্রচার করতে গেলে সেখানকার লোকজন তাঁকে পাথর মেরে রক্তাক্ত করে। তিনি এর প্রতিশোধ নেওয়া তো দূরের কথা, উপরন্তু আল্লাহ তায়ালার কাছে তাদের জন্য ক্ষমা প্রার্থনা করেন। 'প্রতিদান' কবিতায়ও একই রকমের মহানুভবতার প্রকাশ ঘটেছে। সেখানে কবির প্রতি যাদের বিরূপ মনোভাব, কবি তাদের জন্য ভালোবাসাপূর্ণ হৃদয়ে এগিয়ে যাওয়ার কথা বলেছেন।"
        },
        {
          "label": "ঘ",
          "question": "",
          "explanation": "'প্রতিদান' কবিতায় ভালোবাসাপূর্ণ এবং উদ্দীপকে ক্ষমাশীল ও মহানুভব মানুষের বৈশিষ্ট্যের কথা বলা হয়েছে- একটি সুখী ও সুন্দর সমাজ গঠনে আলোচ্য কবিতার ও উদ্দীপকে প্রকাশিত মানব বৈশিষ্ট্যের সমন্বয়সাধন অপরিহার্য। 'প্রতিদান' কবিতায় সমাজ-সংসারে বিদ্যমান বিভেদ-হিংসা-হানাহানি দ্বারা আক্রান্ত হওয়া সত্ত্বেও প্রতিশোধ-প্রতিহিংসার বিপরীতে ব্যক্ত হয়েছে প্রীতিময় এক পরিবেশ সৃষ্টির আকাঙ্ক্ষা। কবি অনিষ্টকারীকে কেবল ক্ষমা করেই নয় বরং প্রতিদান হিসেবে অনিষ্টকারীর উপকার করার মাধ্যমে পৃথিবীকে সুন্দর ও বাসযোগ্য করতে চেয়েছেন। উদ্দীপকে মহানবি হযরত মুহাম্মদ (স.)-এর মহানুভবতার দৃষ্টান্ত উঠে এসেছে। তায়েফে ইসলাম প্রচার করতে গেলে তিনি তায়েফবাসীদের ছারা আক্রমণের শিকার হন। তারা তাঁকে পাথর মেরে রক্তাক্ত করে। এরপরও মহানবি (স.) তাদের প্রতি প্রতিশোধপরায়ণ না হয়ে উলটা মহান আল্লাহর কাছে তাদের জন্য জ্ঞান ও ক্ষমা প্রার্থনা করেন। 'প্রতিদান' কবিতায়ও কবি একইভাবে তাঁর অনিষ্টকারীর প্রতি ভালোবাসার প্রকাশ ঘটিয়েছেন। উদ্দীপকে বর্ণিত মহানবি (স.)-এর চরিত্র-মাধুর্যের বহিঃপ্রকাশ ঘটেছে 'প্রতিদান' কবিতার চরণে চরণে। মহানবি (স.) ক্ষমা ও ভালোবাসার মাধ্যমে চেয়েছেন মানুষকে আপন করতে, এমনকি যারা তাঁকে রক্তাক্ত করেছে তাদেরও। 'প্রতিদান' কবিতার ভাবার্থও অনিষ্টকারীর উপকার করার কথাই প্রকাশ করে। আসলে ভালোবাসাপূর্ণ মানুষই পারে সুন্দর ও নিরাপদ পৃথিবী তৈরি করতে। তাই বলা যায় যে, একটি সুখী ও সুন্দর সমাজ গঠনে 'প্রতিদান' কবিতার ভাবার্থ ও উদ্দীপকের ভাবার্থের সমন্বয়সাধন অপরিহার্য।"
        }
      ]
    },
    {
      "number": "8",
      "uddipok": "নদীভাঙনে সর্বস্বান্ত নাজিরপুর এলাকার বাসিন্দা হাকিম। জীবন-জীবিকার জন্য সে চলে যায় শহরে। রিকসা চালিয়ে জীবিকা শুরু করলেও অবৈধ ব্যবসার সাথে যুক্ত হয়ে ক্রমেই প্রতিপত্তির মালিক হয়ে অভিজাতদের দলভুক্ত হয়।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "'নাফরমানি করিও না'- উক্তিটি মজিদের।"
        },
        {
          "label": "খ",
          "question": "",
          "explanation": "শিলাবৃষ্টির পর মজিদসহ মহব্বতনগরবাসীর আস্থাশীল সম্পর্কে বলা হয়েছে 'বিশ্বাসের পাথরে যেন খোদাই সে চোখ'। মহব্বতনগরে শিলাবৃষ্টিতে ধানখেত ধ্বংসস্তূপে পরিণত হয়। খেতের প্রান্তে এসে জমা হয় গ্রামবাসী। ধানখেত দেখে সবাই স্তব্ধ হয়ে দাঁড়িয়ে থাকে। মজিদকে দেখে তারা হাহাকার করে ওঠে। মজিদ তখন কঠোর মুখে সকলকে খোদার উপর বিশ্বাস রাখতে বলে। এরপর আর কেউ কথা বলতে পারে না। শুধু ধ্বংস হওয়া খেতের দিকে চেয়ে চেয়ে দেখে। মনে হয় যেন তাদের চোখের মধ্যে আস্থা ও বিশ্বাসের দৃঢ়তা প্রতিষ্ঠিত হয়ে আছে। এ প্রসঙ্গে প্রশ্নোক্ত উক্তিটি করা হয়েছে।"
        },
        {
          "label": "গ",
          "question": "",
          "explanation": "উদ্দীপকের সাথে 'লালসালু' উপন্যাসের ভাগান্বেষণে মজিদের নিজ জন্মস্থান ছেড়ে অন্য এলাকায় পাড়ি জমানোর দিকটির সাথে সাদৃশ্যপূর্ণ। 'লালসালু' উপন্যাসের মজিদ একটি শস্যহীন জনবহুল অঞ্চল থেকে ক্ষুধার তাড়নায় জীবন বাঁচাতে নিজ জন্মভূমি ত্যাগ করে। সে অস্তিত্ব রক্ষার লড়াইয়ে মহব্বতনগর গ্রামকে বেছে নেয়। সেখানে সে তথাকথিত মোদাচ্ছের পিরের মাজারের কল্পকাহিনিকে পুঁজি করে নিজের অস্তিত্ব রক্ষার সংগ্রামে সফলতা লাভ করে। মাজারকে পুঁজি করে সে গ্রামের সহজসরল মানুষদের ঠকিয়ে অর্থবিত্ত ও প্রভাব-প্রতিপত্তি গড়ে তোলে। উদ্দীপকে মানুষের বেঁচে থাকার লড়াইয়ের প্রসঙ্গ উঠে এসেছে। অমিত রক্ষার লড়াইয়ে নদীভাঙনে সর্বদ্বান্ত নাজিরপুর এলাকার হাকিম শহরে চলে গায়। শহরে গিয়ে রিকশা চালিয়ে জীবিকা শুরু করে। ক্রমে অবৈধ ব্যবসায় জড়িয়ে প্রতিপত্তির মালিক হয়। একইভাবে 'লালসালু' উপন্যাসের মজিদ এস্তিত্ব রক্ষা করতে মহব্বতনগর গ্রামে এসে তার শেষ সম্বল ধর্মকে হাতিয়ার করে মাজার প্রতিষ্ঠা করে। ধর্মের মোড়কে মিথ্যাকে পুঁজি করে নিজের অস্তিত রক্ষার সংগ্রাম চালিয়ে যেতে থাকে। এভাবে সে এক সময় প্রভাবশালী হয়ে ওঠে। এসব দিক বিচার করে বলা যায়, উদ্দীপকের সাথে জলসালু' উপন্যাসের জীবন বাঁচাতে অন্যত্র ছুটে চলা ও অস্তিত্ব রক্ষায় সংগ্রামের দিকটি সাদৃশ্যপূর্ণ"
        },
        {
          "label": "ঘ",
          "question": "",
          "explanation": "দরিদ্রতা থেকে মুক্তি পেতে হীন পথ অবলম্বন করে হলেও আত্মপ্রতিষ্ঠার চেফী করায় উদ্দীপকের হাকিম এবং 'লালসালু' উপন্যাসের মজিদ উভয়ের মাকেই অস্তিত্ববাদী চেতনা প্রতিফলিত হয়েছে। লালসালু' উপন্যাসে মজিদ যে মাজার ব্যাবসা শুরু করে, তার মূলে ধর্ম প্রতিষ্ঠা ছিল না, ছিল আত্মপ্রতিষ্ঠার সংগ্রাম। দরিদ্রপীড়িত জীবন থেকে মুক্তি পেতে এবং জীবিকা অর্জনের তাগিদে সে মহব্বতনগরে মোদাচ্ছের পিরের মজার প্রতিষ্ঠা করে। গ্রামের সহজসরল মানুষদের ঠকিয়ে শুরু হয় তার রমরমা ধর্মব্যাবসা। ফলে কিছু দিনের মধ্যেই সে প্রভাবশালী হয়ে ওঠে। উদ্দীপকের হাকিমও নদীভাঙনে সব হারিয়ে জীবিকার জন্য শহরে গিয়ে আর্থিক অবস্থা উত্তরণের জন্য অবৈধ পথ বেছে নিয়েছে। আত্মপ্রতিষ্ঠার আকাঙ্ক্ষা থেকে রিকশা চালানো শুরু করলেও পরবর্তী সময়ে অবৈধ ব্যাবসার মাধ্যমে সে প্রভাব-প্রতিপত্তি অর্জন করেছে। তার এ কর্মকাণ্ডে শঠতা এবং সুযোগসন্ধানী মনোভাবের পরিচয় মেলে। উদ্দীপক ও 'লালসালু' উপন্যাসে যথাক্রমে হাকিম ও মজিদ অস্তিত্ব রক্ষায় সংগ্রামী দুই ব্যক্তি। যদিও তাদের আত্মপ্রতিষ্ঠার পথটি ইতিবাচক নয়। একজন আত্মপ্রতিষ্ঠার জন্য ধর্মব্যাবসা বেছে নিয়েছে। অন্যজন অবৈধ ব্যাবসার সঙ্গো যুক্ত হয়েছে। অস্তিত্বরক্ষার তাগিদে তারা দুইজনই নৈতিকতা বিসর্জন দিয়েছে। সেদিক বিবেচনায় আমরা বলতে পারি, উদ্দীপকের হাকিম এবং 'লালসালু' উপন্যাসের মজিদের আত্মপ্রতিষ্ঠার অনৈতিক আয়োজন মূলত অস্তিত্ববাদী চেতনারই প্রতিফলন।"
        }
      ]
    },
    {
      "number": "9",
      "uddipok": "আসামের চা বাগানে কুলি জোগাড় করা খুবই কঠিন। দলে দলে লোক কালাজ্বরে মরে। মজুর খাটতে সেখানে কোনো লোক যেতে চায় না। সেই সমস্যা নিরসনে এবং কমিশন পাওয়ার লোভে সুন্দরলাল সাঁওতাল পরগণার অশিক্ষিত, অসহায় ও কুসংস্কারাচ্ছন্ন মানুষদের শিং বোঙ্গার দৈববাণীর ভয় দেখিয়ে কুলির কাজ করতে বাধ্য করায়।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "সাত ছেলের বাপের নাম দুদু মিঞা।"
        },
        {
          "label": "খ",
          "question": "\"দুনিয়াটা বড় বিচিত্র জায়গা।\" উক্তিটি কার? কোন প্রসঙ্গে বলেছে?",
          "explanation": "দুনিয়ায় বাস করতে গেলে সময়ে-অসময়ে মিথ্যা কথা না বললেই নয় বলে মজিদ প্রশ্নোক্ত উক্তিটি করে। করিমগঞ্জ হাসপাতালে মহব্বতনগরের আহত লোকদের দেখতে যায় মজিদ। অসুস্থ লোকদের দেখাশোনা করে গ্রামে ফিরে এসে মজিদ গুরুতর আহত কালু মিয়ার বাপকে বলে, সেখানে তার ছেলের সেবাযত্ন ও ওষুধ-পথ্যের কোনো অভাব নেই। কারণ হাসপাতালের ডাক্তার তার মুরিদ। একথাটা অবশ্য মিথ্যা, তবু মজিদ জেনেশুনে মিথ্যা কথা বলে। কারণ তার মতে, দুনিয়াটা বড়ো বিচিত্র জায়গা। এখানে সময়ে-অসময়ে মিথ্যা কথা না বললে চলে না।"
        },
        {
          "label": "গ",
          "question": "উদ্দীপকের দৈববাণীর সাথে 'লালসালু' উপন্যাসের কীসের সাদৃশ্য রয়েছে? বুঝিয়ে লেখো।",
          "explanation": "উদ্দীপকের সুন্দরলালের দৈববাণীর সঙ্গো মোদাচ্ছের পিয়ের মাজারের অলৌকিক শক্তির সাদৃশ্য। শক্তির কথা বলে 'লালসালু' উপন্যাসের মজিদ মাজারের আলৌকিক মহব্বতনগরের সহজসরল মানুষের সাথে প্রতারণা করে। ধর্মীয় বিশ্বাসকে পুঁজি করে নিজের অর্থনৈতিক উচ্চাভিলাষ যে চরিতার্থ করে। মাজারের অলৌকিক ক্ষমতার কথা বলে গ্রামের মানুষকে কে নিয়ন্ত্রণ করে আধিপত্য বিস্তার করে হার করে উদ্দীপকের সুন্দরলাল একজন লোভী ও স্বার্থপর মানুষ। সে কুসংস্কারাচ্ছন্ন সাঁওতাল পরগনার নিরীহ মানুষদের অর্থ উপার্জনের উদ্দেশ্যে ব্যবহার কৌশলে সাঁওতালদের বসে আনতে সে শিংবোজ্যার দৈববাণীকে কে কাজে লাগায়। অমানবিকভাবে সরল বিশ্বাসী মানুষকে সে প্রতারিত করে সুন্দরলালের এমন কর্মকাণ্ড 'লালসালু' উপন্যাসের মজিদের কথাই যেন স্মরণ করিয়ে দেয়। সে গ্রামের সরল মানুষদের ধর্মবিশ্বাসকে স্বার্থ হাসিলের উপায় হিসেবে বেছে নেয়। অজ্ঞাত এক কবরকে মোদাচ্ছের পিরের মাজার বলে চালিয়ে দেয় এবং সে মাজারের অলৌকিক শক্তির কথা বলে প্রভাব বিস্তার করে। অর্থাৎ উদ্দীপকের সুন্দরলালের দৈববাণী 'লালসালু' উপন্যাসের মজিদের মাজার ও তার অলৌকিক শক্তির সঙ্গে সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপকের সাঁওতাল পরগণার মানুষগুলো যেন মহব্বত নগরের গ্রামবাসীর প্রতিনিধি।\" মন্তব্যটি বিশ্লেষণ করো।",
          "explanation": "সাঁওতাল পরগনার মানুষের ধর্মীয় সংবেদনশীলতা ও সারল্য 'লালসালু' উপন্যাসের মহব্বতনগরের গ্রামবাসীদের অনুরূপ। 'লালসালু' উপন্যাসে ধর্মব্যাবসার স্বরূপ উন্মোচিত হয়েছে। মজিদের মতো বাংলার আনাচেকানাচে অসংখ্য ভন্ড মাজার ব্যবসায়ীরা ধর্মের নামে মানুষকে অত্যাচার ও শোষণ করে চলে। মজিদ নিরীহ মানুষদের প্রতারণার ফাঁদে ফেলে তার স্বার্থ হাসিল করে। উদ্দীপকের সুন্দরলাল, সাঁওতাল জনগোষ্ঠীর মানুষের সাথে প্রতারণা করে। অশিক্ষিত ধর্মভীর লোকগুলো তার উপর বিশ্বাস স্থাপন করে। সেই দুর্বলতার সুযোগে সুন্দরলালের মতো অসাধু লোক নিজের হীনস্বার্থ চরিতার্থ করে। সে দৈববাণীর ভয় দেখিয়ে সাঁওতালদের চা বাগানে কুলির কাজ করতে বাধ্য করে। কুসংস্কারাচ্ছন্ন সরল বিশ্বাসী মানুষদের সুন্দরলালের মতো প্রতারকের অমানবিকতার নিষ্ঠুর বলি হতে হয়। 'লালসালু' উপন্যাসেও ধর্মব্যাবসার নিষ্ঠুর কশাঘাতে মানুষের জীবন চরম আকার ধারণ করেছে। অশিক্ষিত, কুসংস্কারাচ্ছন্ন মানুষ ধর্মের আসল মাহাত্ম্য জানে না। তাই মজিদের মতো মানুষরা তাদের যে প্রতারিত ও নিষ্পেষিত করে তারা তা বুঝতে পারে না। নিরীহ, অজ্ঞ, ধর্মবিশ্বাসী লোকগুলোর কাছে মাজারের খাদেম বেশে মজিদ হয়ে ওঠে গ্রামের ক্ষমতাধর ব্যক্তি। সমাজের সরল বিশ্বাসী মানুষগুলো তাকে বিশ্বাস করে। একইভাবে উদ্দীপকের সহজসরল মানুষরাও সুন্দরলালকে বিশ্বাস করে। উদ্দীপক ও আলোচ্য উপন্যাস উভয় জায়গার মানুষগুলো সহজসরল ও কুসংস্কারাচ্ছন্ন। তাই বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "10",
      "uddipok": "মিলি ও লিলি দুই বোন। মিলি দীর্ঘদিন পরে বিদেশ থেকে দেশে ফিরল এবং জানল যে তাদের বাবার মৃত্যু হয়েছে। মৃত্যুর পূর্বে তাদের বাবা সম্পত্তির কিছু অংশ লিলিকে দান করে যান। এই নিয়ে মিলি ভীষণ গোলযোগ সৃষ্টি করে। সে মনে করে লিলি তাদের বাবাকে ভুলিয়ে সম্পত্তি আত্মসাৎ করেছে। সে প্রতিশোধ নিতে ভয়ংকর হয়ে ওঠে। লিলির একমাত্র ছেলেকে সে মেরে ফেলার ষড়যন্ত্র করে।",
      "tag": "DB 25",
      "sub_questions": [
        {
          "label": "ক",
          "question": "'সিরাজউদ্দৌলা' নাটকের শেষ সংলাপটি কার?",
          "explanation": "'সিরাজউদ্দৌলা' নাটকের শেষ সংলাপটি মোহাম্মদি বেগের।"
        },
        {
          "label": "খ",
          "question": "\"ঘরের লোক অবিশ্বাসী হলে বাইরের লোকের পক্ষে সবই সম্ভব\"-ব্যাখ্যা করো।",
          "explanation": "স্বার্থবাদী চেতনার দিক থেকে উদ্দীপকের মিলির সাথে 'সিরাজউদ্দৌলা' নাটকের ঘসেটি বেগমের মিল রয়েছে। 'সিরাজউদ্দৌলা' নাটকের ঘসেটি বেগম ছিলেন ক্ষমতালোভী। তিনি নবাব সিরাজউদ্দৌলার মা আমিনা বেগমের বড়ো বোন। তিনি নবাব সিরাজউদ্দৌলার আপন খালা হয়েও নবাবের ধ্বংস কামনা করেন। নবাবকে ক্ষমতাচ্যুত করার জন্য তিনি গোপনে ষড়যন্ত্র করেন। এছাড়া মিরজাফর ও তার দোসরদের সঙ্গে হাত মিলিয়ে ইংরেজদের সহযোগিতা করেন। ঘসেটি বেগমের এসব করার মূল কারণ ক্ষমতার প্রতি প্রবল আকর্ষণ। তিনি মনে করেন, ক্ষমতা থেকে নবাব সিরাজউদ্দৌলাকে সরাতে পারলে শাসনকার্যে তার প্রভাব বৃদ্ধি পাবে। উদ্দীপকের মিলি ঘসেটি বেগমের মতোই লোভী। মিলি তার বাবার সম্পত্তির লোভে নিজের বোন ও তার পরিবারের প্রতি হিংসাত্মক মনোভাব পোষণ করে। এজন্য নিজের বোন ও তার পরিবারের ক্ষতি করার চেষ্টা করে। বোনের একমাত্র ছেলেকে মেরে ফেলার ষড়যন্ত্র করে। নিজের স্বার্থ উদ্ধারের জন্য অন্যের ক্ষতি করার এরূপ মানসিকতা 'সিরাজউদ্দৌলা' নাটকের ঘসেটি বেগমের মানসিকতারই বাস্তব প্রতিফলন। এদিক থেকে মিলির সাথে ঘসেটি বেগমের মিল রয়েছে।"
        },
        {
          "label": "গ",
          "question": "",
          "explanation": "স্বার্থবাদী চেতনার দিক থেকে উদ্দীপকের মিলির সাথে 'সিরাজউদ্দৌলা' নাটকের ঘসেটি বেগমের মিল রয়েছে। 'সিরাজউদ্দৌলা' নাটকের ঘসেটি বেগম ছিলেন ক্ষমতালোভী। তিনি নবাব সিরাজউদ্দৌলার মা আমিনা বেগমের বড়ো বোন। তিনি নবাব সিরাজউদ্দৌলার আপন খালা হয়েও নবাবের ধ্বংস কামনা করেন। নবাবকে ক্ষমতাচ্যুত করার জন্য তিনি গোপনে ষড়যন্ত্র করেন। এছাড়া মিরজাফর ও তার দোসরদের সঙ্গে হাত মিলিয়ে ইংরেজদের সহযোগিতা করেন। ঘসেটি বেগমের এসব করার মূল কারণ ক্ষমতার প্রতি প্রবল আকর্ষণ। তিনি মনে করেন, ক্ষমতা থেকে নবাব সিরাজউদ্দৌলাকে সরাতে পারলে শাসনকার্যে তার প্রভাব বৃদ্ধি পাবে। উদ্দীপকের মিলি ঘসেটি বেগমের মতোই লোভী। মিলি তার বাবার সম্পত্তির লোভে নিজের বোন ও তার পরিবারের প্রতি হিংসাত্মক মনোভাব পোষণ করে। এজন্য নিজের বোন ও তার পরিবারের ক্ষতি করার চেষ্টা করে। বোনের একমাত্র ছেলেকে মেরে ফেলার ষড়যন্ত্র করে। নিজের স্বার্থ উদ্ধারের জন্য অন্যের ক্ষতি করার এরূপ মানসিকতা 'সিরাজউদ্দৌলা' নাটকের ঘসেটি বেগমের মানসিকতারই বাস্তব প্রতিফলন। এদিক থেকে মিলির সাথে ঘসেটি বেগমের মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকের মিলি ও লিলির দ্বন্দ্ব পৈতৃক সম্পত্তির উত্তরাধিকারকে কেন্দ্র করে এষং 'সিরাজউদ্দৌলা' নাটকের ঘসেটি বেগম এবং নবাব সিরাজউদ্দৌলার দ্বন্দ্ব রাষ্ট্রক্ষমতা নিয়ে, যা প্রশ্নোক্ত উক্তিটিকে যথার্থ করে তুলেছে। 'সিরাজউদ্দৌলা' নাটকে ঘসেটি বেগম নবাব সিরাজউদ্দৌলার আপন খালা। তা সত্ত্বেও ক্ষমতাকে কেন্দ্র করে তাদের দুইজনের মধ্যে দ্বন্দ্ব শুরু হয়। নবাব সিরাজউদ্দৌলা সিংহাসনে আরোহণ করলে ঘসেটি বেগম তা মেনে নিতে পারেন না। এজন্য নবাবকে সিংহাসনচ্যুত করার জন্য' গৌপনে ষড়যন্ত্র করেন। ক্ষমতার ভাগ পেতে সভাসদদের সাথে তিনিও ইংরেজদের সাথে হাত মেলান। উদ্দীপকের মিলি তার বাবার সম্পত্তির লোভে বোন লিলির সঙ্গে দ্বন্দ্বে জড়িয়ে পড়ে। বাবা সম্পত্তির কিছু অংশ লিলিকে লিখে দিলে মিলি তা মেনে নিতে পারে না। ফলে লিলির ক্ষতি করার জন্য উঠেপড়ে লাগে সে। এজন্য লিলির একমাত্র ছেলেকে মেরে ফেলার ষড়যন্ত্র করে মিলি। তার এ ধরনের কর্মকান্ড কেবল বাবার সম্পদের লোভেই। উদ্দীপকের মিলি ও লিলির দ্বন্দ্ব বাবার সম্পদের মালিকানাকেন্দ্রিক হলেও 'সিরাজউদ্দৌলা' নাটকের ঘসেটি বেগম ও সিরাজউদ্দৌলার দ্বন্দ্ব ব্যক্তিগত সম্পদের লোভে নয়। তাদের দ্বন্দ্ব রাষ্ট্রক্ষমতা দখলকে কেন্দ্র করে। ঘসেটি বেগম মনে করেন সিরাজউদ্দৌলাকে ক্ষমতা থেকে সরাতে পারলে তার ক্ষমতা লাভের পথ সুগম হবে। ফলে সভাসদের সঙ্গে তিনি প্রাসাদ ষড়যন্ত্রে লিপ্ত হন। অন্যদিকে উদ্দীপকের মিলি কেবল বাবার সমস্ত সম্পত্তি ভোগদখল করতে চায়। তাই প্রশ্নোক্ত মন্তব্যটি যথার্থ বলেই প্রতীয়মান হয়।"
        }
      ]
    },
    {
      "number": "11",
      "uddipok": "দেশমাতৃকার টানে রমিজ কাউকে কিছু বা বলে যুদ্ধে গিয়েছিলো। কিন্তু প্রতিপক্ষের লোকজন বিষয়টি বুঝতে পেরেছিলো। এ কারণে তারা রমিজের ভিটেবাড়ি পুড়িয়ে ছাই করে দিয়েছিলো এবং পরিবারের অন্যান্য সদস্যকে নদীর তীরে নিয়ে গুলি করে মেরে ফেলেছিলো।",
      "tag": "DB 25",
      "sub_questions": [
        {
          "label": "ক",
          "question": "ঘসেটি বেগম কাকে 'সাপিনী' বলেছে?",
          "explanation": "ঘসেটি বেগম তার বোন আমিনা বেগমকে 'সাপিনী' বলেছেন।"
        },
        {
          "label": "খ",
          "question": "",
          "explanation": "নানা ষড়যন্ত্রের শিকার সিরাজউদ্দৌলা যখন তাঁর বিশ্বাসের শেষ আশ্রয় সহধর্মিণী লুৎফার কাছে আসেন, তখন তাঁর স্ত্রীর অনুযোগের উত্তর দিতে গিয়ে বিপর্যন্ত নবাব প্রশ্নোক্ত উক্তিটি করেন। নবাবের প্রতি তীব্র বিদ্বেষী ও স্বার্থান্ধ ঘসেটি বেগমের সাথে নবাবের উত্তপ্ত বাক্য বিনিময় হয়। বিষয়টি দেখে নবাবপত্নী কিঞ্চিৎ অভিযোগের সুরেই বলেন, যে নবাবের তার সাথে এমন করা উচিত হয়নি। নবাব স্ত্রীর কাছে বলেন, তার খালা তাকে ক্ষমতাচ্যুত করার আয়োজনে লিপ্ত। সিরাজ ক্ষমতা হারালে তিনি খুশি হবেন। প্রত্যুত্তরে লুৎফা বলেন, বিধবা মানুষ তার সম্পত্তিতে হস্তক্ষেপ করলে ভরসা তো নষ্ট হবেই। এমন করা নবাবের উচিত হয়নি। স্ত্রীর এমন অনুযোগ যে ভিত্তিহীন তা বোঝাতেই অভিমানী নবাব সিরাজউদ্দৌলা প্রশ্নোক্ত কথাটি বলেন।"
        },
        {
          "label": "গ",
          "question": "",
          "explanation": "উদ্দীপকের প্রতিপক্ষের লোকজন 'সিরাজউদ্দৌলা' নাটকের মিরজাফর, জগৎশেঠ, রাজবল্লভ প্রমুখ চরিত্রের সাথে সাদৃশ্যপূর্ণ। 'সিরাজউদ্দৌলা' নাটকে পলাশির যুদ্ধে নবাব সিরাজউদ্দৌলার পরাজয়ের ঘটনা প্রকাশ পেয়েছে। নবাবের পরাজয়ের বিশেষ অনুঘটক হিসেবে কাজ করেছে তাঁরই প্রধান সেনাপতি মিরজাফর, জগৎশেঠ, রাজবল্লভসহ আরও অনেকে। এমনকি নবাবের খালা ঘসেটি বেগমও এসব লোকের সাথে যুক্ত হয়ে নবাবকে ক্ষমতাচ্যুত করতে চেয়েছেন। উদ্দীপকের যোদ্ধা রমিজের যুদ্ধে অংশগ্রহণ করার বিষয়টি তার প্রতিপক্ষের লোকজনকে ক্ষুব্ধ করে তোলে। তারা রমিজের বাড়িঘর পুড়িয়ে ছাই করে দেয় এবং পরিবারের অন্যান্য সদস্যকে নদীর তীরে নিয়ে গুলি করে মেরে ফেলে। একইভাবে 'সিরাজউদ্দৌলা' নাটকেও নবাব সিরাজউদ্দৌলাকে দমন করতে ইংরেজদের সহযোগিতা করে তারই কাছের মানুষ মিরজাফর, জগৎশেঠ, রাজবল্লভরা। তাই বলা যায় যে, উদ্দীপকের প্রতিপক্ষের লোকজন আলোচ্য নাটকের মিরজাফর, জগৎশেঠ ও রাজবল্লভদের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপক ও 'সিরাজউদ্দৌলা' নাটকের শেষ পরিণতি বিবেচনায় প্রশ্নোক্ত মন্তব্যটি যথার্থ। 'সিরাজউদ্দৌলা' নাটকের নবাব সিরাজউদ্দৌলা ও ইংরেজ ক্যাপ্টেন রবার্ট ক্লাইভের মধ্যে দ্বন্দ্ব শুরু হয়। কিন্তু নবাবের প্রধান সেনাপতি মিরজাফর, জগৎশেঠ, রাজবল্লভ প্রমুখ ব্যক্তিবর্গ নবাবের বিরুদ্ধে কাজ করে। এতে নবাবের পরাজয় নিশ্চিত হয়ে যায়। মূলত স্বীয় স্বার্থ চরিতার্থ করতে গিয়ে এসব লোক দেশের স্বার্থকে জলাঞ্জলি দিয়েছিল। উদ্দীপকে দেশমাতৃকার টানে রমিজ নামে এক ব্যক্তির যুদ্ধে যাওয়ার কথা প্রকাশ পেয়েছে। প্রতিপক্ষরা তার যুদ্ধে যাওয়ার বিষয়ে জানতে পেরে তার বাড়িঘর পুড়িয়ে ছাই করে দেয় এবং তার পরিবারের লোকজনকে নদীর তীরে নিয়ে গুলি করে হত্যা করে। 'সিরাজউদ্দৌলা' নাটকে সিরাজউদ্দৌলার সাথেও মিরজাফরসহ অন্যরা একই ধরনের আচরণ করে। উদ্দীপক ও 'সিরাজউদ্দৌলা' নাটক উভয় স্থানের প্রতিদ্বন্দ্বী বা প্রতিপক্ষের কাছে দেশ ও দশের স্বার্থ ভূলুণ্ঠিত হয়েছে। দেশের মানুষ হয়েই নিজের স্বার্থে দেশের বিরুদ্ধে কাজ করেছে যার কারণে উদ্দীপকের রমিজের পরিবারও রক্ষা পায় না তাদের বিদ্বেষী মনোভাব থেকে। রেহায় পায় না আলোচ্য নাটকের নবাব সিরাজ ও তাঁর দেশপ্রেমিক অমাত্যগণ। দেশের সূর্য অস্তমিত হয়। তাই বলা যায় যে, উদ্দীপক ও 'সিরাজউদ্দৌলা' নাটকে স্বার্থপরতা সর্বনাশের কারণ।"
        }
      ]
    }
  ]
}