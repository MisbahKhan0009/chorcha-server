{
  "title": "ভিকারুননিসা নূন স্কুল এন্ড কলেজ ২০২৫",
  "subtitle": "বাংলা(12)",
  "questions": [
    {
      "number": "1",
      "uddipok": "(ক) মধ্য অ' ধ্বনির সংবৃত উচ্চারণের পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের উচ্চারণ লেখো:\nঅদ্বিতীয়, অক্ষরবৃত্ত, মৃন্ময়, ব্যক্তিত্ব, স্মরণীয়, বিদ্রোহ, শাস্ত্রজ্ঞ, ব্রহ্মাণ্ড",
      "tag": "VNSC 25",
      "sub_questions": [
        {
          "label": "",
          "question": "",
          "explanation": "(ক)\nমধ্য 'অ' ধ্বনির সংবৃত উচ্চারণের পাঁচটি নিয়ম উদাহরণসহ নিচে\nদেওয়া হলো-\nক. শব্দমধ্যের 'অ' যদি ঈ, উ, ঊ কিংবা ঋ-কারের আগে থাকে তাহলে সে অ-এর উচ্চারণ সাধারণত ও-কারের মতো হয়ে থাকে। যেমন: কাকলি (কাকোলি), জননী (জনোনি), উপকূল (উপোকুল্) ইত্যাদি।\nখ. তিন বা তার অধিক বর্ণে গঠিত শব্দের মধ্য অ-এর আগে যদি অ, আ, এ কিংবা ও-কার থাকে তবে মধ্যবর্তী 'অ' ও-কার রূপে উচ্চারিত হয়ে থাকে। যেমন: কলম (কলোম্), যতন (জতোন), সাগর (শাগোর্) ইত্যাদি।\nগ. বাংলা ভাষায় বেশকিছু সমাসবদ্ধ তৎসম শব্দের মধ্য 'অ' ও-কার রূপে উচ্চারিত হয়। যেমন: পথচারী (পথোচারি), বনবাসী (বনোবাশি), রণতূর্য (রনোতুজো) ইত্যাদি।\nঘ. মধ্য অ-এর আগে 'আ' থাকলে সেই 'অ' ও-কার রূপে উচ্চারিত হয়। যেমন: ভাষণ (ভাশোন), আসল (আশোল্)।\n৫. মধ্য অ-এর আগে 'এ' থাকলে 'অ' ও-কার-রূপে উচ্চারিত হয়। যেমন: বেতন (বেতোন্), কেতন (কেতোন্)।\n(খ)\nঅদ্বিতীয় → অদ্ দিতিয়ো\nঅক্ষরবৃত্ত → অক্ খোর্ বৃ ত্ তো\nমৃন্ময় → মৃ ন্ ময়্\nব্যক্তিত্ব → বেক্ তিত্ তো\nস্মরণীয় → শরোনিয়ো\nবিদ্ দ্রোহো\nশাশ্ ত্রগ্ গোঁ\nব্রম্ হান্ ডো"
        }
      ]
    },
    {
      "number": "2",
      "uddipok": "ক) বাংলা একাডেমি প্রণীত আধুনিক বাংলা বানানের পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের বানান শুদ্ধ করে লেখো:\nসম্বলিত, প্রাতঃরাশ, প্রোজ্জ্বলন, স্নেহাশীষ, বাল্মিকি, পৈত্রিক, দুর্লঙ্ঘনীয়, কুজ্জাটকা",
      "tag": "VNSC 25",
      "sub_questions": [
        {
          "label": "",
          "question": "",
          "explanation": "(ক)\nবাংলা একাডেমি প্রণীত বাংলা বানানের আধুনিক নিয়ম অনুসারে অ-তৎসম শব্দের যে কোনো পাঁচটি বানান সূত্র উদাহরণসহ নিম্নে বর্ণিত হলো :\n১. সকল অ-তৎসম শব্দে অর্থাৎ তদ্ভব, দেশি, বিদেশি ও মিশ্র শব্দে কেবল ই এবং উ-কার ব্যবহৃত হবে । এমনকি জাতিবাচক ও স্ত্রীবাচক শব্দের ক্ষেত্রেও এ নিয়ম প্রযোজ্য হবে । যেমন— বাড়ি, শাড়ি, তরকারি, ইংরেজি, জাপানি, ইতালি, পিসি, দিদি ইত্যাদি ।\n২.‘আলি’ প্রত্যয়যুক্ত শব্দে ই-কার হবে। যেমন— মিতালি, বর্ণালি, সোনালি ইত্যাদি । তবে নাম বিশেষ্যের ক্ষেত্রে প্রত্যয় চলতে পারে ।\n৩. সর্বনাম, বিশেষণ ও ক্রিয়া বিশেষণ পদরূপে ‘কী’ শব্দটি ঈ-কার দিয়ে লেখা হবে । যেমন— কী করছ? কী পড়? অন্য সব ক্ষেত্রে অব্যয় পদরূপে ই-কার দিয়ে শব্দটি লেখা হবে । যেমন— সে কি এসেছিল? তুমিও কি যাবে?\n৪. পদাশ্রিত নির্দেশকটিতে ই-কার হবে । যেমন— মেয়েটি, বইটি ।\n৫. তৎসম শব্দের বানানে ‘ক্ষ’ অপরিবর্তনীয় । যেমন— ক্ষেত, ক্ষীর, ক্ষুর ইত্যাদি। তবে অ-তৎসম শব্দে খুদ, খুর, খিদে ইত্যাদি লেখা চলবে ।\n(খ)\nসম্বলিত → সংবলিত\nপ্রোজ্জ্বলন→ প্রজ্বলন\nস্নেহাশীষ → স্নেহাশিস\nবাল্মিকি → বাল্মীকি\nপৈত্রিক → পৈতৃক\nকুজ্জাটকা → কুজ্জটিকা"
        }
      ]
    },
    {
      "number": "3",
      "uddipok": "(ক) বিশেষ্য কাকে বলে? উদাহরণসহ বিশেষ্যের শ্রেণিবিভাগ আলোচনা করো।\nঅথবা,\n(খ) নিচের যেকোনো পাঁচটি বাক্যের নিম্নরেখ শব্দের ব্যাকরণিক শ্রেণি নির্দেশ করো:\ni. শিক্ষক ছাত্রদের ব্যাকরণ পড়াচ্ছেন ।\nii. বাংলাদেশ বিশ্বে দ্বিতীয় বৃহত্তম পোশাক রপ্তানিকারক দেশ।\niii. বেশ , তাই হোক।\niv. আত্মমর্যাদা বিকিয়ো না।\nV. পড়ন্ত বিকেলে হাঁটতে ভালো লাগে।\nvi. ব্যক্তিত্বহীনরাই দায়িত্ব-কর্তব্য পালনে অমনোযোগী হয়।\nvii. জনতা নীরব হয়ে রইল।\nviii. অল্পে তুষ্ট থাকা উচিত।",
      "tag": "VNSC 25",
      "sub_questions": [
        {
          "label": "",
          "question": "",
          "explanation": "(ক)\nবিশেষ্যঃ বিশেষ্য পদ বলতে এমন পদকে বুঝায়, যা কোনো বস্তু, প্রাণী, শ্রেণি, সমষ্টি, ভাব, কাজ, প্রভৃতির নামকে বুঝায়। আবার এক কথায় বলা যায়, যে পদ দ্বারা কোনো কিছুর নাম বুঝায় তাকে বিশেষ্য পদ বলে। যেমন: কলম, বই, ফুল, ফল, আকাশ, সাগর, মাটি, ইত্যাদি।\nবিশেষ্য পদের শ্রেণিবিভাগ: বিশেষ্য পদকে নিম্নোক্ত ছয়টি শ্রেণিতে বিভক্ত করা যায়। যেমন:\n১। নামবাচক বিশেষ্য: যে পদ দ্বারা কোনো ব্যক্তি, বস্তু, ভৌগোলিক স্থান বা সংজ্ঞা এবং গ্রন্থবিশেষের নাম প্রকাশ করা হয় তাকে নামবাচক বিশেষ্য বলে। নামবাচক বিশেষ্যকে আবার সংজ্ঞাবাচক বিশেষ্যও বলা হয়ে থাকে। যেমন: ক. ব্যক্তির নাম: কামাল, জামাল, রবীন্দ্রনাথ, রহিম, করিম, প্রমুখ। খ. ভৌগোলিক স্থানের নাম: মক্কা, মদিনা, ঢাকা, নেপাল, রাজশাহী, বাংলাদেশ, ভারত, প্রভৃতি।\n২। জাতিবাচক বিশেষ্য: যে পদ দ্বারা কোনো একজাতীয় প্রাণী বা পদার্থের নাম বুঝায় তাকে জাতিবাচক বিশেষ্য বলে। যেমন: গরু, ঘোড়া, মানুষ, পর্বত, নদী, ইংরেজ, প্রভৃতি।\n৩। বস্তুবাচক বিশেষ্য: যে পদ দ্বারা কোনো উপাদানবাচক পদার্থের নাম বুঝায়, তাকে বস্তুবাচক বিশেষ্য বলে। বস্তুবাচক বিশেষ্যকে আবার দ্রব্যবাচক বিশেষ্যও বলা হয়। এ জাতীয় বস্তুর কেবল পরিমাণ নির্ণয় করা যায়, কিন্তু গণনা করা যায় না। যেমন: পানি, তৈল, চাল, চিনি, দুধ, মধু লবণ, প্রভৃতি।\n৪। সমষ্টিবাচক বিশেষ্য: যে পদ দ্বারা বেশ কিছুসংখ্যক ব্যক্তি বা প্রাণীর সমষ্টি বুঝায়, তাকে সমষ্টিবাচক বিশেষ্য বলে। যেমন: সভা, কাফেলা, সমাজ, মাহফিল, ঝাঁক, সমিতি, জনতা, দল, প্রভৃতি।\n৫। ভাববাচক বিশেষ্য: যে বিশেষ্য পদ দ্বারা কোনো ক্রিয়ার ভাব বা কাজের ভাব প্রকাশিত হয়, তাকে ভাববাচক বিশেষ্য বলে। যেমন: দর্শন (দেখার কাজ), ভোজন (খাওয়ার কাজ), শয়ন (শোয়ার কাজ), শ্রবণ (শোনার কাজ) প্রভৃতি।\n৬. গুণবাচক বিশেষ্য: যে বিশেষ্য পদ দ্বারা কোনো বস্তুর দোষ বা গুণের নাম বুঝায় তাকে গুনবাচক বিশেষ্য বলে। যেমন: মধুর মিষ্টত্বের গুণ – মধুরতা, সুন্দর বস্তুর গুণ – সৌন্দর্য, তরল পদার্থের গুণ – তারল্য, বীরের গুণ – বীর্য, অনুরূপ – সুখ, দুঃখ, সততা, মহত্ব, দরিদ্রতা, ইত্যাদি।\n(খ)\nব্যাকরণ – বিশেষ্য\nদ্বিতীয় – বিশেষণ\nবেশ – ক্রিয়া বিশেষণ\nবিকিয়ো – ক্রিয়া\nপড়ন্ত – বিশেষণ\nঅমনোযোগী – বিশেষণ\nনীরব – বিশেষণ\nঅল্পে – বিশেষ্য"
        }
      ]
    },
    {
      "number": "4",
      "uddipok": "(ক) সর্বনাম পদ কাকে বলে? সর্বনাম পদের শ্রেণিবিভাগ আলোচনা কর।\nঅথবা,\n(খ) নিচের যেকোনো পাঁচটি শব্দের ব্যাসবাক্যসহ সমাসের নাম লেখ।\nকালান্তর, মিশকালো, সিংহাসন, প্রভাত, হাতেখড়ি, তেপায়া, উপকণ্ঠ, রাজপুত্র।",
      "tag": "CCC 24,DCC 24,ISCM 24,HC 24,RCPC 24,CPCR 24,DIN.B 23,JB 23,SB 23,BB 23,CB 23,MC 23,DC 23,ISCM 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,DIN.B 19,DIN.B 17,JB 16",
      "sub_questions": [
        {
          "label": "",
          "question": "",
          "explanation": "(ক)\nএকই পদের বার বার ব্যবহার যেমন আমাদের বিরক্তির কারণ হয়ে ওঠে ,তেমনি ভাষার সৌন্দর্য নষ্ট করে । ভাষার মাধুর্য রক্ষার জন্য তাই একই পদের বারবার ব্যবহার কখনোই কাম্য নয় ।  ভাষার এই সমস্যা দূর করার জন্য বিশেষ্য পদের পরিবর্তে যে অন্যপদ ব্যবহার করা হয় তাকে সর্বনাম বলে। সর্বনাম কথাটির  অর্থ  হল 'সকল নাম'।  তাই আমরা বলতে পারি  বিশেষ্য পদের পরিবর্তে যে পদ ব্যবহার করা হয়, তাকে সর্বনাম পদ বলে। সব রকম নামের পরিবর্তে ব্যবহৃত হয় বলে এর নাম সর্বনাম । উদাহরণ: আমি, আমরা, তুমি, আপনি,আপনাকে,আপনার, তুই , তোমরা, সে, তিনি, তার , যে, কে, কী, ঐ, এই, ইহা, ইনি,উনি ইত্যাদি।\nসর্বনামের প্রকারভেদ\n১) ব্যক্তিবাচক সর্বনাম বা পুরুষবাচক সর্বনাম :\nব্যক্তিবাচক বা পুরুষবাচক শব্দের পরিবর্তে যে সর্বনাম ব্যবহৃত হয়, তাকে ব্যক্তিবাচক সর্বনাম বলে। একে পুরুষবাচক সর্বনাম‌ও বলে। পুরুষবাচক সর্বনাম তিন ধরণের হয়- (ক) প্রথম পুরুষের সর্বনাম বা ভিন্ন পক্ষের সর্বনাম (খ) মধ্যম পুরুষের সর্বনাম বা শ্রোতা পক্ষের সর্বনাম (গ) উত্তম পুরুষের সর্বনাম বা বক্তা পক্ষের সর্বনাম ।\nউদাহরণ : আমি, তুমি, আমরা, তোমরা, সে , তারা ইত্যাদি।\nবাক্যে প্রয়োগ – তুমি কোন কাননের ফুল । বাংলার মুখ আমি দেখিয়াছি ।\n২) নির্দেশক সর্বনাম :\nযে সর্বনাম কোনো ব্যক্তি, বস্তু ইত্যাদি নির্দেশ করে, তাদের নির্দেশক সর্বনাম বলে।\nউদাহরণ : এ,এই, ও,ওই , ইহা , উহা ,তা,তাহা,ইনি,উনি ইত্যাদি\nবাক্যে প্রয়োগ: উনি আজ আসবেন। , ইহা বর্তমান কালের ফ্যাসন হইয়াছে ।\nনির্দেশক সর্বনাম দুই প্রকার- (ক) সামীপ্যবাচক নির্দেশক সর্বনাম বা নৈকট্যসূচক নির্দেশক সর্বনাম ও (খ) দূরত্ত্ববাচক নির্দেশক সর্বনাম ।\nযে সর্বনাম কাছের বা নিকটের কোনো ব্যাক্তি বা বস্তুকে নির্দেশ করে তাদের সামীপ্যসূচক বা নৈকট্যসূচক নির্দেশক সর্বনাম বলে । যেমন: এ,এই,ইহা,ইনি,এরা ইত্যাদি।\nযে সর্বনাম দূরের কোনো ব্যাক্তি বা বস্তুকে নির্দেশ করে তাদের দূরত্ত্ববাচক নির্দেশক সর্বনাম বলে । যেমন: ও,ঐ,উনি,ওরা,উহা ইত্যাদি।\n৩) অনির্দেশক সর্বনাম :\nযে সর্বনাম কোনো ব্যক্তি,বস্তু,বা ভাবকে নির্দিষ্ট করে বোঝায় না , তাদের অনির্দেশক সর্বনাম বলে।\nউদাহরণ : কেউ,কেহ,কেউ কেউ,কিছু,কিছু কিছু ,কোথাও ইত্যাদি ।\nবাক্যে প্রয়োগ- কেউ কেউ এ কথা জানে । কিছু কিছু ভুল হয়েছে ।\n৪) প্রশ্নবাচক সর্বনাম :\nযে সর্বনাম দ্বারা কোনো কিছু জানতে চাওয়া হয় বা প্রশ্ন করা হয় ,তাকে প্রশ্নবাচক সর্বনাম পদ বলে ।\nউদাহরণ : কে,কী,কি,কোন,কারা, ইত্যাদি ।\nবাক্যে প্রয়োগ – কে আজ আসবে ? তুমি কী খেয়েছো ?\n৫) আত্মবাচক সর্বনাম :\n‘অন্য কারো সাহায্য ছাড়া’ এই ভাবটি বোঝাবার জন্য বিশেষ্য ও সর্বনামের সঙ্গে যে সর্বনাম ব্যবহৃত হয় তাকে আত্মবাচক সর্বনাম বলে । এই সর্বনাম নিজস্ব বা আত্মভাব প্রকাশ করে । উদাহরণ : স্বয়ং , নিজে , নিজ , খোদ , নিজে-নিজে , আপনি,আপনারে ইত্যাদি।\nবাক্যে প্রয়োগ – তিনি স্বয়ং উপস্থিত ছিলেন । আপনি নিজে কাজটি করেছেন ।\n৬) সাপেক্ষ সর্বনাম বা নিত্যমম্বন্ধী সর্বনাম :\nযে সর্বনাম পদ দুই বা ততোধিক ব্যক্তি বা বস্তুর সংযোগ সাধন করে বা সঙ্গতি বিধান করে তাকে সাপেক্ষ সর্বনাম বলে । এই সর্বনামগুলি নিত্য সম্বন্ধযুক্ত থাকে ,অর্থাৎ একটি ব্যবহার করলে আর একটি ব্যবহার করতেই হয় । এই সর্বনামকে সঙ্গতিবাচক বা সংযোগবাচক সর্বনামও বলে । এই সর্বনামকে সমুচ্চয়ী সর্বনামও বলে ।\nউদাহরণ : যে-সে,যিনি-তিনি,যাহা-তাহা,যা-তা,যাকে-তাকে\nবাক্যে প্রয়োগ – সে সহে সে রহে । যত মত তত পথ ।\n৭) সমষ্টিবাচক সর্বনাম বা সাকল্যবাচক সর্বনাম :\nযে সর্বনামের দ্বারা সমষ্টিবাচক ব্যক্তি,বস্তু বা ভাবকে বোঝানো হয়, তাকে সমষ্টিবাচক সর্বনাম বা সাকল্যবাচক সর্বনাম বলে।\nউদাহরণ : সব,সর্ব,সকল,সবাই,সবার,সবে ইত্যাদি ।\nবাক্যে প্রয়োগ – সকলের তরে সকলে আমরা ।\n৮) ব্যতিহারিক বা পারস্পরিক সর্বনাম -\nযে সর্বনামের দ্বারা পারস্পরিক সম্বন্ধ বোঝানো হয়, তাকে পারস্পরিক বা ব্যতিহারিক সর্বনাম বলে।\nএই সর্বনামে ‘অন্যের প্ররোচনা বা সাহায্য ব্যতীত’ এই রকম অর্থ প্রকাশিত হয় ।\nউদাহরণ : নিজে-নিজে , আপনা-আপনি\nবাক্যে প্রয়োগ – নিজে নিজে কাজটি করো । আপনা আপনি জেগে উঠল ।\n৯) অন্যাদিবাচক সর্বনাম -\nযে সর্বনাম উদ্দিষ্টভিন্ন অন্য কোনো ব্যক্তি ,বস্তু বা ভাবকে নির্দেশ করে তাকে অন্যাদিবাচক সর্বনাম বলে ।\nউদাহরণ : অন্য,অপর,অমুক ইত্যাদি ।\nবাক্যে প্রয়োগ – তুমি নও অন্য কেউ কাজটি করেছে ।\n১০) যৌগিক সর্বনাম\nদুটি সর্বনাম পদ যুগ্মভাবে একটি সর্বনাম হিসাবে ব্যবহৃত হলে তাকে যৌগিক সর্বনাম বলে ।\nএই সর্বনাম আসলে অনির্দেশক সর্বনাম হিসেবেই পরিচিত ।\nযেমন: যে কেউ, কে একটা, যা কিছু ইত্যাদি।\nকখনো কখনো সর্বনাম পদের পরপর দুবার প্রয়োগ হয়,তাকে আমরা সর্বনামের দ্বিত্ব বলি ।\nযেমন: কেউ কেউ এ রকম মনে করে । যে যে যাবে এসো ।\nকিন্তু সর্বনামের দ্বিত্ব এবং যৌগিক সর্বনাম এক বিষয় নয় ।\n(খ) উত্তর:\nপ্রদত্ত শব্দ\nব্যাসবাক্য\nসমাসের নাম\nকালান্তর\nঅন্য কাল\nনিত্য সমাস\nমিশকালো\nমিশির ন্যায় কালো াগ\nউপমান কর্মধারয় সমাস\nসিংহাসন\nসিংহ চিহ্নিত আসন\nমধ্যপদলোপী কর্মধারয় সমাস\nপ্রভাত\nপ্র (প্রকৃষ্ট ) ভাত (জ্যোতি)\nপ্রাদি সমাস\nহাতেখড়ি\nহাতে খড়ি দেওয়া হয় যে অনুষ্ঠানে\nবহুব্রীহি সমাস\nতেপায়া\nতিন পায়া যার\nসংখ্যাবাচক বহুব্রীহি সমাস\nউপকণ্ঠ\nকণ্ঠের সমীপে\nঅব্যয়ী ভাব সমাস\nরাজপুত্র\nরাজার পুত্র\nষষ্ঠী তৎপুরুষ সমাস"
        }
      ]
    },
    {
      "number": "5",
      "uddipok": "ক) বাক্য কাকে বলে? সার্থক বাক্যের গুণাবলি আলোচনা করো।\nঅথবা,\n(খ) বন্ধনীর নির্দেশ অনুসারে বাক্যান্তর করো: (যেকোনো পাঁচটি)\ni. পরিশ্রমী হও নতুবা উন্নতি করতে পারবে না। (জটিল)\nii. কথাটায় তার বিশ্বাস হয়। (নেতিবাচক)\niii. সরস্বতী বর দেবেন না। (প্রশ্নবোধক)\niv. কামনা করি সৎপথে তার মতি হোক। (প্রার্থনাসূচক)\nv. দুর্জনের সঙ্গ ত্যাগ করো। (নির্দেশাত্মক)\nvi. ত্যাগের এ মহিমা অপূর্ব, (বিস্ময়সূচক)\nvii. তোমার নাম কী? (অনুজ্ঞাসূচক)\nviii. যদি ভেবেচিন্তে কাজ করো তাহলে দুঃখ পাবে না। (যৌগিক)",
      "tag": "VNSC 25",
      "sub_questions": [
        {
          "label": "",
          "question": "",
          "explanation": "(ক)\nপরস্পর অর্থ সম্বন্ধবিশিষ্ট যেসব পদ দ্বারা একটি সম্পূর্ণ ধারণা বা বক্তব্য বা ভার প্রকাশ পায় সেই পদগুলোর সমষ্টিকে বাক্য বলে। যেমন- ‘‘চাঁদ উঠেছে ফুল ফুটেছে কদম তলায় কে।’’ এখানে চাঁদ, ফুল ও কদমতলা সম্পর্কে কয়েকটি শব্দ দ্বারা মনের ভাব প্রকাশ পেয়েছে।\nসার্থক বাক্যের গুণাবালি বা বৈশিষ্ট্য বা লক্ষণ:\nবাক্যকে সার্থক করে গঠন করতে হলে দিনটি গুণ বা বৈশিষ্ট্য থাকতে হয়। যথা:-\n১. আকাঙ্ক্ষা : বাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা বলে। যেমন- ‘আমি বাড়ি’ বললে বাক্যটি মনের সম্পূর্ণ ভাব প্রকাশ করে না, আরও কিছু আকাঙ্ক্ষা থাকে। ‘আমি বাড়ি যাব’ বললে বাক্যটি পূর্ণ হয় এবং আকাঙ্ক্ষা মিটে যায়।\n২. আসত্তি :  বাক্যের অর্থসংগতি রক্ষার জন্য ‍সুশৃঙ্খল পদবিন্যাসই আসত্তি। যেমন- ‘‘ভালো কবিতা হক লেখেন লিলি’’ বললে পদবিন্যাস সঠিকভাবে না হওয়ায় মনোভাবটি ঠিকমতো  প্রকাশ পাযনি। কিন্তু ‘‘লিলি হক ভালো কবিতা লেখেন’’ বললে পদবিন্রাস সঠিক হওয়ার কারণে মনোভাব প্রকাশ পেয়েছে। বাক্যের মধ্যে এ আসত্তিগুণ থাকা আবশ্যক।\n৩. যোগ্যতা : বাক্যস্থিত পদসমূহের অর্থগত ও ভাবগত মিল বা সংগতি সাধনকে যোগ্যতা বলে। যেমন- ‘‘আকাশে পদ্ম ফোটে।’’ এ পদসমষ্টিতে এক পদে সাথে অন্য পদের অর্থগত মিল নেই। কারণ আকাশে পদ্ম ফোটে না। কিন্তু যদি বলা হয় ‘‘পুকুরে পদ্ম ফোটে’’ তবে পদগুলোর অর্থগত মিল পাওয়া যায়। সুতরং বাক্যে আকাঙ্ক্ষা, আসত্তি, যোগ্যতা এই তিনটি গুণ বা বৈশিষ্ট্য থাকা প্রয়োজন।\n(খ) বন্ধনীর নির্দেশ অনুসারে বাক্যান্তর:\ni. পরিশ্রমী হও নতুবা উন্নতি করতে পারবে না। (জটিল)\n-যদি পরিশ্রমী না হও, তবে উন্নতি করতে পারবে না।\nii. কথাটায় তার বিশ্বাস হয়। (নেতিবাচক)\n-কথাটায় তার বিশ্বাস হয় না।\niii. সরস্বতী বর দেবেন না। (প্রশ্নবোধক)\n-সরস্বতী কি বর দেবেন না?\niv. কামনা করি সৎপথে তার মতি হোক। (প্রার্থনাসূচক)\n-আমি কামনা করি তার মতি সৎপথে হোক।\nv. দুর্জনের সঙ্গ ত্যাগ করো। (নির্দেশাত্মক)\n-দুর্জনের সঙ্গ ত্যাগ করো। (এটি ইতিমধ্যেই নির্দেশাত্মক।)\nvi. ত্যাগের এ মহিমা অপূর্ব। (বিস্ময়সূচক)\n-ত্যাগের এ মহিমা কী অপূর্ব!\nvii. তোমার নাম কী? (অনুজ্ঞাসূচক)\n-তোমার নাম কি বলবে?\nviii. যদি ভেবেচিন্তে কাজ করো তাহলে দুঃখ পাবে না। (যৌগিক)\n-যদি ভেবেচিন্তে কাজ করো এবং সতর্ক থাকো, তবে দুঃখ পাবে না।"
        }
      ]
    },
    {
      "number": "6",
      "uddipok": "(ক) বাক্য শুদ্ধ করে লেখো: (যেকোনো পাঁচটি)\ni. সদ্যঃজাত শিশুটি সুস্থ আছে।\nii. নজরুল জন্ম-জয়ন্তী উৎসব পালিত হয়েছে।\niii. বাংলাদেশের ঝড় বৈচিত্রতা অত্যন্ত মনোমুগ্ধকর।\niv. বৃক্ষটি সমূলসহ উৎপাটন করা হয়েছে।\nv. দারিদ্র্যতা একটি অভিশাপ।\nvi. বাংলাদেশ একটি উন্নতশীল রাষ্ট্র।\nvii. শিক্ষক অন্যান্য বিষয়গুলোর আলোচনা করলেন।\nviii. কেবলমাত্র গলার জোরেই সব হয় না।\nঅথবা,\n(খ) নিচের অনুচ্ছেদটি শুদ্ধ করে লেখো:\nবিদ্যান মূর্খ অপেক্ষা শ্রেয়তর একথা প্রমাণ হয়েছে। জীবনে সার্থকতা লাভ করতে হলে পাঠে মনোযোগী হতে হয়। দুরাবস্থা আকাঙ্ক্ষার অন্তরায়। দৈন্যতা কাম্য নয়।",
      "tag": "VNSC 25",
      "sub_questions": [
        {
          "label": "",
          "question": "",
          "explanation": "(ক) বাক্য শুদ্ধ করে লেখো:\ni. সদ্যোজাত শিশুটি সুস্থ আছে।\nii. নজরুল জন্মজয়ন্তী উৎসব পালিত হয়েছে।\niii. বাংলাদেশের ঝড়ের বৈচিত্র্য অত্যন্ত মনোমুগ্ধকর।\niv. বৃক্ষটি মূলসহ উৎপাটন করা হয়েছে।\nv. দারিদ্র্য একটি অভিশাপ।\nvi. বাংলাদেশ একটি উন্নয়নশীল রাষ্ট্র।\nvii. শিক্ষক অন্যান্য বিষয়গুলোর আলোচনা করলেন।\nviii. কেবল গলার জোরেই সব হয় না।\n(খ)\nবিদ্বান মূর্খ অপেক্ষা শ্রেষ্ঠ । এ কথা প্রমানিত হয়েছে । জীবনে স্বার্থকতা লাভ করতে হলে পাঠে মনোযোগী হতে হয় । দূরাবস্থা আকাঙ্খার অন্তরায় । দৈন্য ভালো নয় ।"
        }
      ]
    },
    {
      "number": "7",
      "uddipok": "(ক) যেকোনো দশটি শব্দের পারিভাষিক রূপ লেখো:\nAllegation, Bureaucracy, Co-ordinator, Dialect, Gist, Hostile, Passport, Obligatory, Occupation, Registration, Terminology, Vacation, Theory, Year Book, Union\nঅথবা,\n(খ) নিচের অনুচ্ছেদটি বাংলায় অনুবাদ করো:\nBangladesh is now a free country. She suffered much during the last few years. But for her, the days of suffering are over. She is going to enter into an age of great prosperity. The golden land of Bangladesh will again be flowing with milk and honey.",
      "tag": "VNSC 25",
      "sub_questions": [
        {
          "label": "",
          "question": "",
          "explanation": "(ক) নিচে দেওয়া হলো দশটি শব্দের পারিভাষিক রূপ:\nAllegation - অভিযোগ\nBureaucracy - আমলাতন্ত্র\nCo-ordinator - সমন্বয়ক\nDialect - আঞ্চলিক ভাষা\nGist - সারমর্ম\nHostile - শত্রুতাপূর্ণ\nPassport - পাসপোর্ট\nObligatory - বাধ্যতামূলক\nOccupation - পেশা\nRegistration - নিবন্ধন\n(খ) বাংলাদেশ এখন একটি স্বাধীন দেশ। গত কয়েক বছর ধরে তিনি অনেক কষ্ট সহ্য করেছেন। তবে তার জন্য কষ্টের দিনগুলি শেষ হয়ে গেছে। তিনি একটি মহান সমৃদ্ধির যুগে প্রবেশ করতে চলেছেন। বাংলাদেশের সোনালী ভূমি আবারও দুধ ও মধু দিয়ে পূর্ণ হবে।"
        }
      ]
    },
    {
      "number": "8",
      "uddipok": "(ক) কোনো ঐতিহাসিক স্থান ভ্রমণের অনুভূতি নিয়ে একটি দিনলিপি লেখো।\nঅথবা,\n(খ ) সংবাদপত্রে প্রকাশ উপযোগী 'দুর্নীতি: জাতীয় উন্নয়নের অন্তরায়' শীর্ষক একটি প্রতিবেদন রচনা করো।",
      "tag": "VNSC 25",
      "sub_questions": [
        {
          "label": "",
          "question": "",
          "explanation": "(ক) দিনলিপি: ঐতিহাসিক স্থান ভ্রমণ\nতারিখ: ২৬ এপ্রিল, ২০২৫\nআজকের দিনটা একদম বিশেষ ছিল। সকালে হালকা মেঘলা আকাশে সূর্য অস্ত যাওয়ার আগে ঠিকই তার মৃদু আলো আমাদের পথ আলোকিত করছিল। ঠিক তখন আমি যাচ্ছিলাম এক ঐতিহাসিক স্থানে, যেখানে প্রতিটি ইট, প্রতিটি পাথর যেন একেকটি গল্প বলে। স্থানটি ছিল আমাদের দেশের পুরনো দুর্গ, যেটি শতাব্দীপ্রাচীন এক রাজবংশের সাক্ষী।\nযতটুকু আগ্রহ ছিল, ততটুকু কৌতুহল আর উত্তেজনা ছিল। প্রথমে প্রবেশদ্বারে পৌঁছানোর পর এক বিশাল গেটের সামনে দাঁড়িয়ে মনে হলো, আমি যেন ইতিহাসের কোনো এক গভীর অধ্যায়ে প্রবেশ করছি। চারপাশে লম্বা পুরনো দেয়াল, ভাঙাচোরা মঠ, খিলান এবং পুরনো মন্দিরগুলোকে দেখে আমি এক অদ্ভুত প্রশান্তি অনুভব করছিলাম।\nসেখানে দাঁড়িয়ে আমি মনে মনে ভাবছিলাম, এই দেয়ালগুলোর মধ্যে হয়তো কখনো রাজাদের সভা হয়েছে, এই মন্দিরে হয়তো হাজারো পুণ্যার্থী প্রার্থনা করেছে। মনে হচ্ছিল যেন একেকটি শিলালিপি আজও আমাদের কাছে কথা বলে। কিছু জায়গায় দাঁড়িয়ে ইতিহাস যেন এক ঝলক চোখের সামনে চলে আসে, এমন এক অনুভূতি হচ্ছিল।\nদুর্গের অভ্যন্তরে একসময় রাজপরিবারের বাসস্থান ছিল। আজও সেই প্রাসাদের শিহরণ জেগে আছে। ভেতরের উঠোনে দাঁড়িয়ে সেই সময়কার রাজত্বের জীবনযাত্রার কল্পনা করছিলাম। মনে হচ্ছিল, সময়ের রেখা মুছে গিয়ে আমি সেই রাজপরিবারেরই কেউ!\nএটি ছিল একটি স্মরণীয় অভিজ্ঞতা। ঐতিহাসিক স্থানের প্রতিটি কোণ আমাকে জানান দিয়েছিল, অতীত কখনো হারিয়ে যায় না, বরং আমাদের জীবনের অমূল্য অংশ হয়ে থাকে। যখনই আমরা সেই অতীতকে দেখি, তা আমাদের ভাবনায় নতুন শক্তি যোগায়। আজকের ভ্রমণ আমাকে শুধুমাত্র ঐতিহ্যের গভীরতা ও ইতিহাসের গুরুত্ব বোঝালো, তা নয়, বরং আমাকে পৃথিবীর সাথে আরও গভীর সংযোগ অনুভব করালো।\nআজকের দিনটি আমার জীবনের স্মরণীয় একটি দিন হয়ে থাকবে।\n(খ) দুর্নীতি: জাতীয় উন্নয়নের অন্তরায়\nদুর্নীতি একটি সমাজের জন্য চরম বিপর্যয় ডেকে আনে। এটি দেশের অর্থনৈতিক, সামাজিক ও রাজনৈতিক উন্নতির পথে এক অবাঞ্ছিত বাধা। বাংলাদেশ, যে দেশে প্রাকৃতিক সম্পদ এবং মানবসম্পদ অনেক বেশি, সেখানে দুর্নীতির কারণে বারবার হোঁচট খাচ্ছে উন্নয়ন প্রকল্পগুলো। দুর্নীতি কখনোই একটি ক্ষুদ্র সমস্যার মতো শুরু হয় না, বরং তা একে একে ছড়িয়ে পড়ে সমাজের প্রতিটি স্তরে, যার ফলে জাতির বৃহত্তর উন্নয়ন প্রক্রিয়া ব্যাহত হয়।\nবাংলাদেশের বর্তমান উন্নয়ন চিত্রের মধ্যে অন্যতম একটি সমস্যা হল দুর্নীতি। সরকারি কর্মকর্তা থেকে শুরু করে ব্যবসায়ী, শিল্পপতি, রাজনৈতিক নেতৃবৃন্দ - সর্বত্রই এর প্রভাব লক্ষ্য করা যায়। গত কয়েক দশক ধরে সরকারি খাতে, বেসরকারি খাতে এমনকি বিদেশী সাহায্য ব্যবস্থাতেও দুর্নীতির ব্যাপক বিস্তার ঘটেছে। বিভিন্ন স্তরে তোলা, অনিয়ম, অবৈধ লেনদেন এবং ঘুষ এই সকল দুর্নীতির চিহ্ন স্বাভাবিক হয়ে উঠেছে।\nপ্রতিবছর সরকারের উন্নয়ন বাজেটের একটি বড় অংশ দুর্নীতির শিকার হয়, যা বিভিন্ন মেগা প্রকল্প এবং উন্নয়ন কর্মসূচির অগ্রগতি থামিয়ে দেয়। তার মধ্যে সবচেয়ে বিপজ্জনক বিষয় হচ্ছে এই দুর্নীতির কারণেই উন্নয়নের প্রকল্পগুলোর বাস্তবায়ন জটিল হয়ে যায়, যা দেশের সাধারণ মানুষের উন্নয়ন ও সুখ-সমৃদ্ধির পথে বাধা হয়ে দাঁড়ায়।\nএকটি বিশেষ ক্ষেত্র যেমন স্বাস্থ্য খাত, যেখানে প্রতি বছর সরকারের বড় অংকের বাজেট বরাদ্দ করা হয়, সেখানে দুর্নীতির কারণে সাধারণ জনগণ নির্দিষ্ট সেবা থেকে বঞ্চিত হয়ে থাকে। সঠিক চিকিৎসা, প্রয়োজনীয় ওষুধ, স্বাস্থ্যসেবা সংক্রান্ত অন্যান্য সুবিধা সাধারণ মানুষ উপভোগ করতে পারে না, যা সরাসরি জাতীয় উন্নয়ন প্রক্রিয়ার ক্ষতি করে। এছাড়া, শিক্ষা খাতেও দুর্নীতির ফলে পাঠদানের মান ও সুযোগ-সুবিধা হ্রাস পায়, যার প্রভাব পড়ছে আগামী প্রজন্মের উপর।\nদুর্নীতির বিরুদ্ধে যুদ্ধ শুরু করতে হলে, এর মূল কারণগুলো চিহ্নিত করতে হবে। দুর্নীতির জন্য কিছু অংশে রাজনৈতিক ও প্রশাসনিক দুর্বলতা দায়ী, যা অনুকূল পরিবেশ তৈরি করে দুর্নীতির প্রসারের জন্য। সুশাসন প্রতিষ্ঠা, দায়িত্বশীলতা ও স্বচ্ছতা নিশ্চিত করার মাধ্যমে এই সমস্যা মোকাবেলা করা সম্ভব। জনগণের মধ্যে দুর্নীতির বিরুদ্ধে সচেতনতা সৃষ্টি এবং নৈতিক শিক্ষা প্রদানের মাধ্যমে এর কুফল থেকে রক্ষা পাওয়া সম্ভব।\nপরিশেষে, দুর্নীতি শুধু একটি ব্যক্তি বা দলকে নয়, বরং দেশের সার্বিক উন্নয়নকে ক্ষতিগ্রস্ত করে। সুতরাং, রাষ্ট্র, সমাজ ও জনগণের সম্মিলিত প্রচেষ্টায় দুর্নীতি নির্মূলের পথ খুঁজে বের করা প্রয়োজন, যাতে জাতীয় উন্নয়নকে কোনো বাধা সৃষ্টি না হয়। দুর্নীতির বিরুদ্ধে ঐক্যবদ্ধ আন্দোলন এবং সচেতনতা সৃষ্টিই আমাদের সামনের পথ।"
        }
      ]
    },
    {
      "number": "9",
      "uddipok": "(ক) শুদ্ধাচার ও সৌজন্যবোধ সম্পর্কে ছোটো ভাইয়ের নিকট একটি উপদেশমূলক বৈদ্যুতিন চিঠি লেখো।\nঅথবা,\n(খ) বেসরকারি কলেজের প্রভাষক পদে নিয়োগ লাভের জন্য একটি আবেদনপত্র রচনা করো।",
      "tag": "VNSC 25",
      "sub_questions": [
        {
          "label": "",
          "question": "",
          "explanation": "(ক) To : *******@gmail.com\nCc :\nBcc :\nSubject: শুদ্ধাচার ও সৌজন্যবোধ সম্পর্কে\nপ্রিয় ছোটো ভাই,\nআশা করি ভালো আছো। তোমার শিক্ষাজীবন যেন আরও সুন্দরভাবে এগিয়ে চলে, সেই দোয়া রইল। আজ আমি তোমার সাথে শুদ্ধাচার এবং সৌজন্যবোধ নিয়ে কিছু কথা শেয়ার করতে চাই।\nতোমার বয়সের ছেলে-মেয়ে যারা পড়াশোনা করছে, তাদের জন্য শুদ্ধাচার এবং সৌজন্যবোধ অত্যন্ত গুরুত্বপূর্ণ বিষয়। শুদ্ধাচার মানে হলো, সৎ, নিষ্ঠাবান এবং নীতিবান হয়ে চলা। আমাদের সমাজে শুদ্ধাচার একজন মানুষের পরিচিতি তৈরি করে এবং তার ওপর মানুষের আস্থা স্থাপন করতে সহায়তা করে। তুমি জানো, শিক্ষা শুধু বইয়ের মধ্যে সীমাবদ্ধ নয়, বরং এটি তোমার চরিত্র ও আচরণকে গঠন করে। তাই সবসময় সত্য বলো, ন্যায়পরায়ণ থেকো এবং যা শিখো তা সৎভাবে কাজে লাগাও।\nআর সৌজন্যবোধ হলো, অন্যের প্রতি সম্মান ও সহানুভূতি প্রদর্শন করা। সৌজন্যবোধ না থাকলে আমরা একে অপরের সাথে ভালো সম্পর্ক তৈরি করতে পারি না। যেমন, যখন তুমি কাউকে ভালোভাবে স্বাগত জানাও, তার কথা মনোযোগ দিয়ে শোনো, এবং তার প্রতি শ্রদ্ধাশীল হও, তখন তুমি আসলেই একটি সুন্দর সম্পর্ক গড়ে তুলতে পারো। সৌজন্যবোধের মাধ্যমে মানুষ সহজেই তোমার কাছে আসবে এবং তোমার সাথে ভালো সম্পর্ক স্থাপন করবে।\nসবশেষে, শুদ্ধাচার এবং সৌজন্যবোধ একে অপরের পরিপূরক। এই দুটি গুণ যদি তুমি তোমার জীবনে অবলম্বন করো, তাহলে তুমি নিজেকে একজন আদর্শ মানুষ হিসেবে গড়ে তুলতে পারবে। তোমার ভবিষ্যৎ উজ্জ্বল হবে এবং তুমি সবার কাছে সম্মানিত হবে।\nআশা করি, তুমি এই পরামর্শগুলো গ্রহণ করবে এবং নিজেকে আরও ভালো মানুষ হিসেবে গড়ে তুলবে।\nতোমার বড় ভাই\n(খ) প্রধান, হলি ল্যান্ড কলেজ, দিনাজপুর সদর, তারিখ: ২৬ এপ্রিল ২০২৫\nবিষয়: প্রভাষক পদে নিয়োগের জন্য আবেদন।\nমহোদয়/মহোদয়া,\nশুভেচ্ছা নিবেদন করছি। আমি, মাকসুদুর রহমান, [বিষয়ের নাম] বিষয়ে [আপনার শিক্ষাগত যোগ্যতা] নিয়ে [বিশ্ববিদ্যালয়ের নাম] থেকে [ডিগ্রির নাম] লাভ করেছি। আমি আপনার কলেজের প্রভাষক পদে নিয়োগের জন্য আবেদন করতে চাই।\n[আপনার পূর্ববর্তী শিক্ষণ অভিজ্ঞতা, যেমন কোন স্কুল/কলেজে আপনি শিক্ষকতা করেছেন বা যদি কোনো প্রশিক্ষণ লাভ করে থাকেন তা উল্লেখ করুন]। আমি বিশ্বাস করি, আমার পাঠদান দক্ষতা এবং শিক্ষার্থীদের প্রতি নিবেদন আমাকে আপনার কলেজের জন্য উপযুক্ত প্রার্থী হিসেবে পরিগণিত করবে।\nআমি শুদ্ধাচার, নৈতিকতা এবং ভালো শিক্ষাদান পদ্ধতির প্রতি দৃঢ় মনোভাব পোষণ করি এবং প্রতিটি ছাত্রকে তার সামর্থ্য অনুযায়ী সর্বোচ্চ শিক্ষা দেয়ার জন্য প্রতিজ্ঞাবদ্ধ। আমি আশা করি, আমার শিক্ষাদান পদ্ধতি এবং অভিজ্ঞতা আপনার কলেজের মান উন্নয়নে অবদান রাখতে সক্ষম হবে।\nঅতএব, আমি আপনাকে আমার আবেদন বিবেচনা করে আমাকে প্রভাষক পদে নিয়োগ প্রদান করার জন্য অনুরোধ জানাচ্ছি। আমি আশাবাদী যে, আপনি আমাকে সাক্ষাৎকারের সুযোগ প্রদান করবেন।\nআপনার সময় এবং বিবেচনার জন্য ধন্যবাদ।\nবিশেষভাবে, মাকসুদুর রহমান যোগাযোগের তথ্য: ০১৭৪৮৩৩৯৬৪১"
        }
      ]
    },
    {
      "number": "10",
      "uddipok": "(ক) ভাবসম্প্রসারণ করো:\nস্বাধীনতা অর্জনের চেয়ে স্বাধীনতা রক্ষা করা কঠিন।\nঅথবা,\n(খ) সারমর্ম লেখো:\nসার্থক জনম আমার জন্মেছি এই দেশে।\nসার্থক জনম, মা গো, তোমায় ভালোবেসে।\nজানি নে তোর ধন রতন আছে কি না রানির মতন,\nশুধু জানি আমার অঙ্গ জুড়ায় তোমার ছায়ায় এসে\nকোন বনেতে জানি নে ফুল গন্ধে এমন করে আকুল,\nকোন গগনে ওঠে রে চাঁদ এমন হাসি হেসে।\nআঁখি মেলে তোমার আলো প্রথম আমার চোখ জুড়ালো\nওই আলোতে নয়ন মেলে মুদব নয়ন শেষে।",
      "tag": "VNSC 25",
      "sub_questions": [
        {
          "label": "",
          "question": "",
          "explanation": "(ক) মূলভাব:কোনো জাতির জীবনে স্বাধীনতার সূর্য ছিনিয়ে আনা কষ্টকর এবং তার চেয়েও কষ্টকর অর্জিত স্বাধীনতা রক্ষা করা।\nসম্প্রসারিত ভাব :স্বাধীনতা মানুষের অমূল্য সম্পদ। কোনো মানুষই পরাধীনরূপে বেঁচে থাকতে চায় না। তাই মানুষ স্বাধীনতার জন্য আন্দোলন করে, যুদ্ধ করে। প্রসঙ্গত, স্বার্থমগ্ন শক্তিশালী বেনিয়া শাসকরা সহজে কোনো জাতিকে স্বাধীনতা দান করেনি; বহু কষ্টে রক্তক্ষয়ী সংগ্রামের মাধ্যমেই তা ছিনিয়ে আনতে হয়েছে।\nস্বাধীনতা অর্জন অত্যন্ত গৌরবের ব্যাপার। কিন্তু স্বাধীনতা অর্জিত হলেই সংগ্রাম শেষ হয়ে যায় না। তখন বিজয়ী জাতির সামনে আসে স্বাধীনতা রক্ষার সংগ্রাম। এ সংগ্রামে আরও ত্যাগ-তিতিক্ষা ও শক্তি-সামর্থ্যের প্রয়োজন হয়। কারণ স্বাধীন দেশের ভেতরে ও বাইরে শত্রুর অভাব নেই। এরা সুযোগের সন্ধানে সর্বক্ষণ তৎপর থাকে। যেকোনো সময় সুযোগ পেলে ধ্বংসাত্মক কার্যকলাপের মাধ্যমে স্বাধীনতাকে ধ্বংস করে দিতে পারে।\nসুতরাং, এসব প্রতিক্রিয়াশীল, মীরজাফরী চরিত্রের ধ্বংসাত্মক দৃষ্টি থেকে দেশকে রক্ষার জন্য শক্তি ও বুদ্ধির প্রয়োজন। কিন্তু তাদের পরাভূত করা কঠিন ব্যাপার। যথেষ্ট দায়িত্ব সচেতন, সদা সতর্ক, নিবেদিতপ্রাণ, দেশপ্রেমিক ও শক্তিশালী না হলে স্বাধীনতা রক্ষা করা অসম্ভব হয়ে পড়ে।\nসিদ্ধান্ত :স্বাধীনতা রক্ষা করা স্বাধীনতা অর্জনের চেয়ে কঠিন ও দুরূহ কাজ। তাই স্বাধীনতা রক্ষা করার জন্য সম্মিলিতভাবে চেষ্টা করা উচিত।\n(খ) সারমর্ম :\nএই কবিতায় কবি তাঁর জন্মভূমি, বাংলাদেশকে গভীর ভালোবাসা ও শ্রদ্ধার সাথে স্মরণ করেছেন। তিনি বলছেন, তাঁর জীবন সার্থক হয়েছে, কারণ তিনি এই দেশেই জন্মগ্রহণ করেছেন এবং মাকে ভালোবেসে তার ছায়ায় বেড়ে উঠেছেন। কবি দেশের সৌন্দর্য, প্রকৃতির অপূর্ব দৃশ্য এবং মাতৃভূমির প্রতি নিজের ভালোবাসার কথা ব্যক্ত করেছেন। তিনি বলছেন, মায়ের আলোতে তার চোখের জ্যোতি প্রথম জীবনে এসে পৌঁছেছিল এবং সেই আলোতে তাঁর জীবন উজ্জ্বল হয়ে উঠেছে। এই কবিতার মাধ্যমে কবি দেশপ্রেম, মাতৃভূমির প্রতি ভালোবাসা এবং জীবনের উদ্দেশ্য প্রকাশ করেছেন।"
        }
      ]
    },
    {
      "number": "11",
      "uddipok": "ক) 'পরমতসহিষ্ণুতা' বিষয়ে দুই বন্ধুর মধ্যে সংলাপ রচনা করো।\nঅথবা,\n(খ) নিচের অনুচ্ছেদটি অবলম্বনে একটি খুদেগল্প রচনা করো:\nচেষ্টা করলে কী না হয়! এটা প্রমাণ করে দেখিয়েছে আয়েশা।\nকত দিন পরে আজ ....",
      "tag": "VNSC 25",
      "sub_questions": [
        {
          "label": "",
          "question": "",
          "explanation": "(ক) সংলাপ: পরমতসহিষ্ণুতা\nমাহিম: হে রাহুল, তুমি তো জানো, পৃথিবী এখন অনেক পরিবর্তনশীল। কিন্তু অনেক সময় আমি ভাবি, আমাদের সমাজে মানুষ নিজের মতামতকে সঠিক মনে করে, আর অন্যদের মতামতকে খারাপ বা ভুল মনে করে। এমনকি কখনও কখনও এ নিয়ে অনেক রাগ, বিতর্কও শুরু হয়ে যায়। তুমি কি মনে করো, আমাদের একে অপরের মতামতের প্রতি সহিষ্ণু হওয়া উচিত?\nরাহুল: একদম, মাহিম! আমি তো মনে করি, পরমতসহিষ্ণুতা আমাদের জীবনের এক গুরুত্বপূর্ণ গুণ হওয়া উচিত। যদি আমরা অন্যদের মতামতকে সম্মান না করি, তবে আমাদের সমাজে অহেতুক অস্থিরতা ছড়াবে। সবাই তো একরকমভাবে চিন্তা করে না, এবং সেটা স্বাভাবিক। যে বিষয়টা একজনের কাছে সঠিক, তা অন্যজনের কাছে ভুল হতে পারে, আর এই বৈচিত্র্যকে সম্মান করা আমাদের দায়িত্ব।\nমাহিম: হ্যাঁ, ঠিক বলেছো। আমি মনে করি, পরমতসহিষ্ণুতা শুধু আমাদের একে অপরের সঙ্গে সম্পর্ক স্থাপনেই সাহায্য করে না, বরং সমাজে শান্তি বজায় রাখতেও গুরুত্বপূর্ণ ভূমিকা রাখে। যখন আমরা পরস্পরের মতামতকে বুঝে, শ্রদ্ধা জানিয়ে আলোচনার মাধ্যমে সমাধান খুঁজে বের করি, তখন সমাধান আরও কার্যকরী হয়।\nরাহুল: একদম! বিশেষ করে, আমরা যে সমাজে বাস করছি, সেখানে বিভিন্ন ধর্ম, জাতি এবং সংস্কৃতির মানুষ রয়েছে। তাদের মধ্যে বিভিন্ন মতামত থাকবে, আর যদি আমরা পরমতসহিষ্ণুতা দেখাই, তাহলে ঐক্য এবং সম্মান প্রতিষ্ঠিত হবে। তুমি ভাবো, যদি সবাই শুধু নিজের মতামতকে সঠিক মনে করে, তাহলে তো কোনভাবেই শান্তি বজায় রাখা সম্ভব নয়!\nমাহিম: ঠিক। আর আমাদেরও এটা মনে রাখা উচিত, কোনো মতামত বা বিশ্বাস খারাপ নয়, যদি তা অন্যকে ক্ষতি না করে। পরমতসহিষ্ণুতা আমাদের মানসিকতা পরিবর্তন করতে সাহায্য করে, যেখানে আমরা একে অপরের ভিন্নতা বুঝতে পারি এবং সেটিকে গ্রহণ করতে শিখি।\nরাহুল: আমি একদম একমত। পরমতসহিষ্ণুতা আমাদের সামাজিক বন্ধন মজবুত করে এবং আমাদের আলাপ-আলোচনার মাধ্যমে ভুল বুঝাবুঝি কমিয়ে আনে। যদি আমরা এই গুণটি নিজেদের মধ্যে ধারণ করতে পারি, তাহলে আমাদের সমাজে শান্তি এবং উন্নতি আসবে।\nমাহিম: সঠিক বলেছো, রাহুল। পরমতসহিষ্ণুতা কেবল একটি ব্যক্তিগত গুণ নয়, বরং এটি একটি জাতিরও মূল শক্তি। আমাদের উচিত এই গুণকে নিজের মধ্যে অন্তর্ভুক্ত করা এবং অন্যদেরকেও শেখানো।\nরাহুল: একদম, মাহিম। চল, এই বিষয়টি আমরা আরো মানুষের কাছে পৌঁছাই, যেন সবাই পরমতসহিষ্ণু হতে পারে এবং সমাজে শান্তি প্রতিষ্ঠিত হয়।\nমাহিম: অবশ্যই, রাহুল। আমাদের দায়িত্ব এই শিক্ষা ছড়িয়ে দেওয়া।\n(খ) খুদে গল্প: \"আয়েশার সংগ্রাম\"\nকত দিন পরে আজ আয়েশা সেই দৃশ্যের সামনে দাঁড়িয়ে। একদম না ভাবতেই তো পারত, সে তো কোনোদিনও এই কাজ করতে পারবে না। তবে, এখন যা কিছু দেখছে, তা ছিল তার কঠোর পরিশ্রমের ফল।\nআয়েশা ছোটবেলা থেকেই খুব সাধারণ পরিবারের মেয়ে ছিল। তার বাবা-মা তার পড়াশোনা, জীবনযাত্রা এবং ভবিষ্যতের প্রতি সবসময় নির্ভরশীল ছিলেন। ছোট থেকেই আয়েশা জানতে পারল যে, জীবনে কঠিন পরিশ্রমের গুরুত্ব কতটা। কিন্তু এক দিন, যখন তার বাবা অসুস্থ হয়ে পড়েন, আয়েশার উপর পরিবারের দায়িত্ব এসে পড়ে। তিনি সিদ্ধান্ত নেন যে তিনি কঠোর পরিশ্রম করবেন, নিজে চেষ্টা করে পরিবারের সমস্ত বোঝা সামলাবেন।\nবিগত কয়েক মাসে, আয়েশা অজস্র পরীক্ষায় বসেছে, কঠিন পাঠ্যবই পড়েছে, প্র্যাকটিস করেছে এবং অবশেষে সে তার প্রথম সফলতা অর্জন করে। আজ, সে শহরের সেরা ইঞ্জিনিয়ারিং কলেজে এক বছরের জন্য স্কলারশিপ পেয়েছে।\n\"চেষ্টা করলে কী না হয়!\" এটা প্রমাণ করে দেখিয়ে গেছে আয়েশা, যে কঠোর পরিশ্রম এবং বিশ্বাসের মাধ্যমে কোনো কিছুই অসম্ভব নয়।"
        }
      ]
    },
    {
      "number": "12",
      "uddipok": "যেকোনো একটি বিষয় অবলম্বনে প্রবন্ধ রচনা করো:\nক. আধুনিক বিজ্ঞান ও কৃত্রিম বুদ্ধিমত্তা\nখ. বাংলাদেশের অগ্রযাত্রায় তরুণসমাজের ভূমিকা\nগ. বৃত্তিমূলক শিক্ষা\nঘ.পরিবেশ সংরক্ষণে বনায়ন\nঙ. অধ্যবসায়",
      "tag": "VNSC 25",
      "sub_questions": [
        {
          "label": "",
          "question": "",
          "explanation": "অধ্যবসায়\nভূমিকাঃ প্রতিটি মানুষই চাই সফল হতে। মানব জীবনে সফলতা অর্জনের দৃঢ় প্রচেষ্টার নামই হচ্ছে অধ্যবসায়। মানব জীবনে সফলতা অতটা সহজ নয় আমরা সবাই সফলতা পেতে চাই তবে সফলতা অর্জন করতে চাইলে জীবনে কিছু ব্যর্থতা আসবে। সকল ব্যর্থতাকে কাজে লাগিয়ে দিয়ে শেষ পর্যন্ত টিকে থাকে সেই হয়ে ওঠে সফলকামি।\nআমাদের প্রত্যেকের জীবনে কিছু আলাদা আলাদা লক্ষ্য রয়েছে। মানুষ লক্ষ খাওয়ার জন্য সময় শ্রম সবকিছু বিলিয়ে দেয় তবে অনেক প্রচেষ্টার পরেও সে যদি তার গন্তব্যে নাও পৌঁছাতে পারে এবং শেষ সময় এসে হাল ছেড়ে দেয় তাহলে এটি অধ্যবসায় নয়। সহজ ভাষায় বলতে গেলে মানব জীবনে লক্ষ্য অর্জনের জন্য সকল ব্যর্থতা পেরিয়ে দীর্ঘ প্রচেষ্টা এবং ধৈর্যধারণ এর নামই হচ্ছে অধ্যবসায়।\nঅধ্যবসায় কিঃ অধ্যবস্যাই বলতে অবিরাম প্রচেষ্টা কে বোঝায়। কোন ব্যক্তি যদি তার লক্ষ্যে বা গন্তব্যে পৌঁছানোর জন্য অবিরাম প্রচেষ্টায় অব্যাহত থাকেন তাহলে বুঝবেন তার মাঝে অধ্যবসায় রয়েছে। জীবনে ভালো কিছু পেতে চাইলে তা কখনো সহজে পাওয়া যায় না। তার জন্য অধ্যবসায় খুবই গুরুত্বপূর্ণ।\nযে যত বেশি ধৈর্য ধারণ করে লক্ষ্যের দিকে টিকে থাকে তারা তত বেশি সফলতার দিকে এগিয়ে যায়। অধ্যাবসায় হচ্ছে মানসিক বল। সফলতার পথে যতই বাধা-বিপত্তি আসুক না কেন একজন অধ্যবসায়ী সমস্ত বাধা-বিপত্তি পার করতে সক্ষম। যার মাঝে মানসিক বল বেশি রয়েছে সে ততো বেশি অধ্যবসায়ী।\nকবি কালীপ্রসন্ন ঘোষ বলেছেন\n``পারিব না এই কথাটি বলিও না আর,\nএকবার না পারিলে দেখ শতবার।’’\nঅধ্যবসায় প্রয়োজনীয়তা\nমানব জীবনে সফলতা অর্জনের ক্ষেত্রে অধ্যবসায়ের প্রয়োজনীয়তা অপরিসীম। অধ্যবসায় ছাড়া মানব জীবনে সফলতা অর্জন অসম্ভব। কেননা সফলতা চাবিকাঠি হচ্ছে অধ্যবসায়। পুরো বিশ্বের মহৎ, কল্যাণকর এবং সুন্দর জিনিস গুলো অধ্যবসায়ের দ্বারা অর্জিত। জীবনে চলার ক্ষেত্রে অনেক বাধা-বিপত্তি আসবে এটাই স্বাভাবিক।\nতবে যারা সকল বাধা বিপত্তি পেরিয়ে তার লক্ষ্যকে অটুট রেখে এগিয়ে যাই তারাই হয়ে ওঠে সফলকাম। বিশ্বে যত বড় বড় ব্যক্তিবর্গ রয়েছে যেমন বৈজ্ঞানিক, দার্শনিক, সাহিত্যিক ইত্যাদি সকলেরই সফলতার মূল কারণ হচ্ছে অধ্যবসায়। অধ্যবসায়কে কাজে লাগিয়ে মানুষ অনেক অসাধ্যকে সাধন করতে সক্ষম হয়েছেন।\nঅধ্যবসায়ের গুরুত্বঃ\nকবি কৃষ্ণচন্দ্র মজুমদার বলেছিলেন\nকেন পান্থ ক্ষান্ত হও, ভেরি দীর্ঘ পথ\nউদ্যম বিহনে কার পুরো মনোরথ?\nসকল মানুষের জীবনের সাথে কর্ম জড়িত। কর্ম প্রচেষ্টাকে কাজে লাগিয়ে ভবিষ্যতে সফলতা অর্জনের জন্য অধ্যবসায়ের খুবই প্রয়োজন। অধ্যবসায় হচ্ছে মানব জীবন সফলতার লক্ষ্যে পৌঁছানোর প্রেরণা বা মূল চালিকাশক্তি। সফল হতে হলে ব্যর্থতা আসবেই কিন্তু এটিই শেষ নয় ব্যর্থতা হচ্ছে সফলতার প্রথম সিঁড়ি। বিশ্বে ভালো কিছু অর্জন করা সাধনা ছাড়া মোটেও সম্ভব নয়। বিল গেটস বলেন-\nজীবনে বড় ধাক্কা খাওয়া বা বাজে পরিস্থিতির শিকার হওয়াও\nসাফল্যের অন্যতম মূলমন্ত্র\nঅধ্যবসায় থাকলে মানুষ অনেক অসাধ্য সাধন করতে পারে। যারা বারবার ব্যথা হওয়ার পরেও বিরামহীন ধৈর্যের সাথে তার লক্ষ্যে অব্যাহত থেকেছেন তারাই হচ্ছে প্রকৃত অধ্যবসায়ী। তাই মানব জীবনে অধ্যবসায়ের গুরুত্ব অপরিসীম।\nব্যক্তি জীবনে অধ্যবসায়ঃ জীবনে চলার পথে বিভিন্ন ধরনের সমস্যার সম্মুখীন হতে হয়। এই সমস্যা সমাধানের উপায় হচ্ছে অধ্যবসায়। যে সকল ব্যক্তি কোন কিছুর প্রচেষ্টা ছাড়াই হাল ছেড়ে দেয় যে সকল ব্যক্তিরা অধ্যবসায়ী নয়। আর যে সকল ব্যক্তি তার লক্ষ্য অর্জনে দীর্ঘ প্রচেষ্টা চালিয়ে যাই তারাই হচ্ছে প্রকৃত অধ্যবসায়ী।\nছাত্র জীবনের অধ্যবসায়ঃ ছাত্রজীবন ভবিষ্যৎ জীবন রচনার অনুশীলনক্ষেত্র। তাই অধ্যবসায় ছাত্রজীবনের সবক্ষেত্রেই গুরুত্বপূর্ণ ভূমিকা রাখে। অধ্যয়ন এবং অধ্যবসায়ের মধ্যে রয়েছে অবিচ্ছেদ্য সংযোগ। বারবার পাঠ অনুশীলনের মাধ্যমে শিক্ষার্থীকে জ্ঞান আহরণ করতে হয়। ছাত্রজীবনে অধ্যবসায়কে সর্বাধিক গুৰুত্ব দিলে রচিত হয় জীবনের সাফল্যের বুনিয়াদ। অধ্যবসায় না থাকলে কেবল মেধা কাজে লাগে না। অনেক মেধাবী বিদ্যার্থী যথেষ্ট প্রয়াসের অভাবে জীবনে সফলতা অর্জনে ব্যর্থ হয়।\nমানব সভ্যতাই অধ্যবসায়ঃ আজকে আমাদের এই আধুনিক জগত সব আমাদের পূর্ব পুরুষদের অধ্যবসায়ের ফল। প্রাচীনকালে মানুষ গুহায় বা বন জঙ্গলে বাস করত তখন রাষ্ট্র, সমাজ, ভাষা বলতে কিছুই ছিল না। তবে আস্তে আস্তে মানুষের দীর্ঘ প্রচেষ্টার পর মানব সভ্যতার উন্নতি ঘটেছে।\nএকসময় যা মানুষের স্বপ্ন ছিল তা আজ আমরা বাস্তব রূপে দেখছি। যুগ যুগ ধরে মহামানবদের জ্ঞানের সমন্বয়ে এবং অধ্যবসায়ের কারণে আজ পুরো বিশ্ব আমাদের হাতের মুঠোয়। মানব সভ্যতার উন্নতি এটি এত সহজ ছিল না মানুষের অবিরাম প্রচেষ্টা এবং অধ্যবসায়ের ফলে আমরা পেয়েছি একটি উন্নত সভ্যতা।\nমনীষীদের জীবনে অধ্যবসায়ঃ জগতে যাঁরা মানুষের শ্রদ্ধা আর ভালোবাসার আদর্শ হয়েছেন তাঁদের প্রত্যেকেই ছিলেন অধ্যবসায়ী। মহাকবি ফেরদৌসীর অমর মহাকাব্য 'শাহানামা' দীর্ঘ তিরিশ বছরের কাব্যপ্রয়াস। জ্ঞানেন্দ্রমোহন দাশ বিশ বছরের সাধনায় রচনা করেন 'বাংলা ভাষার অভিধান'।\nকোনো প্রাতিষ্ঠানিক সহায়তা ছাড়াই একক প্রচেষ্টায় প্রায় দু হাজার প্রাচীন পুঁথি সংগ্রহ করেন খ্যাতনামা সংগ্রাহক আবদুল করিম সাহিত্যবিশারদ। স্কটল্যান্ডের রাজা রবার্ট ব্রুস পরপর ছয়বার ইংরেজদের সাথে যুদ্ধে পরাজিত হয়েও হাল ছাড়েননি। শেষপর্যন্ত তিনি জয়ী হয়েছিলেন। বিশ্ববিস্তৃত বিজ্ঞানী নিউটনের অনুষ্ঠ স্বীকৃতি। বিজ্ঞানে তাঁর অবদানের মূলে আছে বহু বছরের একনিষ্ঠ সাধনা ও নিরবচ্ছিন্ন পরিশ্রম।\nজাতীয় জীবনে অধ্যবসায়ঃ জাতীয় জীবনে অধ্যবসায় সামগ্রিকভাবে জাতির সগৌরব প্রতিষ্ঠার জন্যে প্রত্যেক নাগরিকেরই অধ্যবসায়ী হওয়া প্রয়োজন। জাতীয় জীবনে অধ্যবসায়ের প্রতিষ্ঠা করতে হলে ব্যক্তিজীবনে তার অনুশীলন প্রয়োজন। এদিক থেকে জাতির বৃহত্তর কল্যাণে অধ্যবসায়ী ব্যক্তির গুরুত্ব অনেকখানি।\nবিজ্ঞানে অধ্যবসায়ঃ পৃথিবীর সমস্ত ক্ষেত্রেই অধ্যবসায়ের গুরুত্ব অপরিচিত। এর মধ্যে বিজ্ঞান অন্যতম। প্রতিটি বৈজ্ঞানিক আবিষ্কারের পেছনে লক্ষ্য করলে অধ্যবসায়ের দৃষ্টান্ত দেখতে পাবো। আমরা বর্তমানে যে সকল বৈজ্ঞানিক প্রযুক্তি ব্যবহার করে থাকি এগুলো আবিষ্কার এতটাও সহজ ছিল না। বৈজ্ঞানিকদের আত্মবিশ্বাস, প্রচেষ্টা এবং অধ্যবসায়ের ফলেই আজ পুরো বিশ্বে এত উন্নত প্রযুক্তি। বিজ্ঞান থেকে আমরা অধ্যবসায়ের শিক্ষা গ্রহণ করতে পারি।\nঅধ্যবসায়ের মূল্যঃ মানব জীবনের অধ্যবসায়ের মূল্য অনেক। মানুষের জীবনের যত বিপদ-বিপত্তি আসুক না কেন অধ্যবসায়েরা সবসময়ই বিপদের বিরুদ্ধে রুখে দাঁড়াতে সক্ষম। উদাহরণস্বরূপ বলা যেতে পারে বাংলাদেশের প্রাকৃতিক দুর্যোগ যেমন বন্যা, ভূমিধস, নদী ভাঙ্গন ইত্যাদি থেকে মানুষ ভীত না হয়ে এসবের মোকাবেলা করে। মানুষের সাহসিকতা এবং আত্মবিশ্বাস অধ্যবসায়ের মূলমন্ত্র। দৃঢ় পরিশ্রম এবং আত্মবিশ্বাস দ্বারা মানুষ তাদের মধ্যে অধ্যবসায়কে টিকিয়ে রেখেছেন।\nঅধ্যবসায় ও প্রতিভাঃ কেউ কেউ মনে করেন, প্রতিভাই সফলতার মূল নিয়ামক। এ ধারণা পুরোপুরি গ্রহণযোগ্য নয়। অধ্যবসায় ছাড়া সুপ্ত প্রতিভা বিকশিত হয় না। প্রতিভাবানদের জীবনেও আত্মপ্রতিষ্ঠা আসে অধ্যবসায়ের মাধ্যমে।\nঅধ্যবসায় সাফল্যের চাবিকাঠিঃ অধ্যবসয় স্বপ্ন পূরণ এবং সাফল্যের মূল চাবিকাঠি। উন্নত জীবন ব্যবস্থা গড়ে তুলতে অধ্যবসায়ের গুরুত্ব অপরিসীম। শিক্ষাজীবনে, ব্যক্তি জীবনে, মানব সভ্যতায়, মনীষীদের জীবনে, বিজ্ঞানে এছাড়াও জাতীয় জীবনের উন্নতির এবং সফলতার পেছনে রয়েছে অধ্যবসায়। অধ্যাবসায় ছাড়া সাফল্য লাভ করা মোটেও সম্ভব নয়। তাই অধ্যাবসায় হচ্ছে সাফল্যের চাবিকাঠি।\nঅধ্যবসায়ের চর্চাঃ সবকিছুই চর্চার অধীনে। অধ্যবসায় এমন এক ধরনের চর্চা যার মাধ্যমে সমস্ত বাধা বিপত্তি পেরিয়ে সফলতা অর্জন করা যায়। কারো মধ্যে জন্ম থেকে অধ্যবসায় উপস্থিত থাকে না বরং এটি অর্জন করতে হয়। আমেরিকার সফল উদ্যোক্তা আর্নল্ড গ্লাসগো বলেন সাফল্যের আগুন একা একা জলে না, এটা তোমাকে নিজ হাতে জ্বালাতে হবে। তাই জীবনে সফল হতে হলে অধ্যবসায় চর্চা করা খুবই প্রয়োজন।\nঅধ্যবসায়হীন মানুষের পরিণামঃ মানব জীবনের সফলতা পাওয়া এতটা সহজ নয়। অনেক ব্যক্তি কোন কাজের শেষ পর্যন্ত গিয়েও অধ্যবসায়ের অভাবে তাতে সফল হতে পারেন না। একজন মানুষের জীবনে যদি অধ্যবসায় না থাকে তাহলে সে কোন কিছুতেই সফল হতে পারবে না। কেননা প্রতিটি সফলতার পেছনে থাকে দৃঢ় প্রচেষ্টা, ধৈর্য এবং পরিশ্রম। অধ্যবসায়ের অভাবে অনেক মানুষ ব্যর্থ হন। অ্যাপেল কোম্পানির প্রতিষ্ঠাতা স্ট্রিভ জবস বলেছেন-\nরাতারাতি সাফল্য বলতে কিছুই নেই। মনোযোগ দিলে দেখবে সব সাফল্যই অনেক সময় নিয়ে আসে\nঅধ্যবসায় ও সফলতাঃ যার মধ্যে অধ্যবসায় রয়েছে তার জীবনে সফলতা নিশ্চিত। পৃথিবীতে যত মহান ব্যক্তি এসেছে তারা আমাদেরকে এমন কিছু দিয়ে গেছে যার ফলে তারা পৃথিবীতে না থাকলেও তাদের কর্ম এবং মাহাত্ম্য আমাদের কাছে ক্ষণস্থায়ী। সফলতার শীর্ষবিন্দুতে পৌঁছানো তখনই সম্ভব হয় যখন কারো মধ্যে অধ্যবসায় থাকে। অধ্যবসয়ের এর মাধ্যমে যে কোন কর্মে সফলতা নিশ্চিত সম্ভব।\nঅধ্যবসায় ও আত্মবিশ্বাসঃ মানব জীবনে সফলতার আরেকটি অন্যতম উপাদান হচ্ছে আত্মবিশ্বাস। নিজের প্রতি যদি বিশ্বাস থাকে যে হ্যাঁ আমি কি পারবো তাহলে জীবনে কোন কিছু করাই অসম্ভব বলে মনে হবে না। সকল তারাই যারা সফল বাধা-বিপত্তি পার হয়ে আত্মবিশ্বাস রেখে সামনের দিকে এগিয়ে গেছে। বিশ্বের বড় বড় ব্যক্তিবর্গের সাফল্যের পিছে আত্মবিশ্বাসের হাত রয়েছে।\nবিল গেটস যখন কলেজ থেকে ড্রপ আউট করেছিলেন তখন শিক্ষকরা ভেবেছিল ছেলেটা গোল্লায় গেল। তবে তিনি আজ বিশ্বের অন্যতম ধনী ব্যক্তিদের মধ্যে একজন এবং মাইক্রোসফট কোম্পানির প্রতিষ্ঠাতা।\nঅধ্যবসায়ের শিক্ষাঃ মানব জীবনে ব্যর্থতা থাকবে না এমনটা হওয়ার কোন সুযোগ নেই। ব্যর্থতা আসবে এটাই স্বাভাবিক যারা ব্যর্থতার পরেও পিছুপা না হয়ে সাফল্যের উদ্দেশ্যে দৃঢ় প্রচেষ্টা দ্বারা লক্ষ্যের দিকে অগ্রসর হতে থাকে তারাই সফলতা অর্জন করতে পারে। বিশ্বের উন্নত দেশগুলো এবং সফল ব্যক্তিদের লক্ষ্য করলে দেখা যায় প্রত্যেকের সফলতার পিছে অধ্যবসায়ের হাত রয়েছে। দক্ষিণ আফ্রিকার বর্ণবাদ বিদ্রোহী আন্দোলনে বিপ্লবী নেলসন ম্যান্ডেলা বলেন\nThe greatest glory in living lies not in never falling,\nbut in rising every time you fall\nউপসংহারঃ জীবনে সাফল্য লাভ করে জাতিকে গৌরবান্বিত করার ক্ষেত্রে অধ্যবসায়ের বিকল্প নেই। লক্ষ্যে পৌঁছানোর উদ্যমী নিরন্তর প্রচেষ্টা থাকলে কোনো প্রতিকূলতাই জাতিকে নিরস্ত করতে পারে না। অধ্যবসায়ী মানুষ ধৈর্য ও অবিচলতার পরীক্ষায় উত্তীর্ণ হয়ে একসময়-না-একসময় সাফল্য ছিনিয়ে আনে। প্রতিটি সফল জীবন এক অর্থে অধ্যবসায়েরই চালচিত্র। তাই ছোটবেলা থেকে প্রত্যেকের উচিত এই বিশেষ গুণের অধিকারী হওয়া।"
        }
      ]
    }
  ]
}