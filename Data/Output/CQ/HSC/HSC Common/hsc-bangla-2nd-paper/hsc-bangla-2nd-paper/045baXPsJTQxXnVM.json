{
  "title": "সকল বোর্ড ২০১৮",
  "subtitle": "ব্যাকারণ অংশ(6)",
  "questions": [
    {
      "number": "1",
      "uddipok": "(ক) বাংলা একাডেমি প্রণীত প্রমিত বাংলা বানানের নিয়ম অনুসারে ই, উ, ক্ষ, শ এবং রেফ (') ব্যবহারের নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের বানান শুদ্ধ করে লেখো।\nস্বত্ত্বা, সমিচীন, আইনজীবি, পোষ্টমাষ্টার, মূর্ছনা, বিদূষি, উচ্ছ্বাস, ইতিমধ্যে।",
      "tag": "All.B 18",
      "sub_questions": [
        {
          "label": "",
          "question": "",
          "explanation": "ক)উত্তর:\nক. সকল অতৎসম শব্দের বানানে ই-কার হবে। যেমন: বাঙালি, আরবি, ইংরেজি, কাহিনি, সরকারি, ট্রাজেডি।\nখ. সকল অতৎসম শব্দের বানানে উ-কার হবে। যেমন: চুন, পুজো, পুব, মুলো।\nগ. অতৎসম শব্দে 'ক্ষ' এর স্থলে 'খ' হবে। যেমন: খুদে, খিদে, খুর।\nঘ. ইংরেজি ও ইংরেজি মাধ্যমে আগত- sh,- sion, -ssion, -tion প্রভৃতি বর্ণগুচ্ছ বা ধ্বনির জন্য 'শ' ব্যবহৃত হবে। যেমন: ভিশন, মিশন, সেশন।\nঙ. তৎসম শব্দে রেফ (') এর পরে 'ণ' বসে। যেমন: আকীর্ণ, ঘূর্ণন, দীর্ণ, পূর্ণিমা, নির্ণয়, বর্ণনা, শীর্ণ, জীর্ণ, বিকীর্ণ, স্বর্ণ, কর্ণ ইত্যাদি\nখ) উত্তর:\nঅশুদ্ধ\nশুদ্ধ\nস্বত্ত্বা\nসত্তা\nসমিচীন\nসমীচীন\nআইনজীবি\nআইনজীবী\nপোষ্টমাষ্টার\nপোস্টমাস্টার\nমূর্ছনা\nমূর্ছনা\nবিদূষি\nবিদুষী\nউচ্ছ্বাস\nউচ্ছ্বাস\nইতিমধ্যে\nইতোমধ্যে"
        }
      ]
    },
    {
      "number": "2",
      "uddipok": "(ক) যোজক কাকে বলে? যোজক কত প্রকার ও কী কী? উদাহরণসহ লেখো।\nঅথবা,\n(খ) নিচের অনুচ্ছেদ থেকে নিম্নরেখ শব্দগুলোর ব্যাকরণিক শ্রেণি নির্দেশ করো:\nসে ছিল চমৎকার এক সুন্দরী তরুণী। নিয়তির ভুলেই যেন এক কেরানির পরিবারে তার জন্ম হয়েছে। তার ছিল না কোনো আনন্দ, কোনো আশা। পরিচিত হবার, প্রশংসা পাওয়ার, প্রেমলাভ করার এবং কোনো ধনী অথবা বিশিষ্ট লোকের সঙ্গে বিবাহিত হওয়ার কোনো উপায় তার ছিল না। তাই শিক্ষা পরিষদ আপিসের সামান্য এক কেরানির সঙ্গে বিবাহ সে স্বীকার করে নিয়েছিল।",
      "tag": "All.B 18",
      "sub_questions": [
        {
          "label": "",
          "question": "",
          "explanation": "ক) উত্তর: যে শব্দ একটি বাক্য বা বাক্যাংশের সঙ্গে অন্য একটি বাক্য বা বাক্যাংশের কিংবা বাক্যস্থিত একটি শব্দের সঙ্গে অন্য শব্দের সংযোজন, বিয়োজন বা সংকোচন ঘটায় তাকে যোজক বলে। যেমন: আমি গান গাইব আর তুমি নাচবে। অর্থ এবং সংযোজনের ধরন ও বৈশিষ্ট্য অনুযায়ী যোজক শব্দ পাঁচ প্রকার। এগুলো নিম্নরূপ-\nক. সাধারণ যোজক: যে যোজক দ্বারা একাধিক শব্দ, বাক্য বা বাক্যাংশকে সংযুক্ত করা যায় তাকে সাধারণ যোজক বলে। যেমন: আমি ও আমার বাবা বাজারে এসেছি।\nখ. বৈকল্পিক যোজক: যে যোজক দ্বারা একাধিক শব্দ, বাক্য বা বাক্যাংশের মধ্যে বিকল্প বোঝায় তাকে বৈকল্পিক যোজক বলে। যেমন: তুমি বা তোমার বন্ধু যে কেউ এলেই হবে।\nগ. বিরোধমূলক যোজক: এ ধরনের যোজক দুটি বাক্যের সংযোগ ঘটিয়ে দ্বিতীয়টি দ্বারা প্রথমটির বিরোধ নির্দেশ করে। যেমন: আমি চিঠি দিয়েছি কিন্তু উত্তর পাইনি।\nঘ.. কারণবাচক যোজক: এ ধরনের যোজক এমন দুটি বাক্যের মধ্যে সংযোগ ঘটায় যার একটি অন্যটির কারণ। যেমন: আমি যাইনি, কারণ তুমি দাওয়াত দাওনি।\nঙ. সাপেক্ষ যোজক: পরস্পর নির্ভরশীল যে যোজকগুলো একে অন্যের পরিপূরক হিসেবে বাক্যে ব্যবহৃত হয় তাদের সাপেক্ষ যোজক বলে। যেমন: যদি টাকা দাও তবে কাজ হবে।\nখ) উত্তর:\nসুন্দরী - বিশেষণ;\nপরিবারে - বিশেষ্য;\nতার - সর্বনাম;\nঅথবা - যোজক;\nসামান্য - বিশেষণ।"
        }
      ]
    },
    {
      "number": "3",
      "uddipok": "(ক) যেকোনো পাঁচটি শব্দের প্রত্যয়ের নামসহ প্রকৃতি ও প্রত্যয় নির্ণয় করো:\nজয়, নীলিমা, উক্তি, প্রেম, সম্রাট, খোদাই, প্রাচুর্য, ধার্মিক।\nঅথবা, (খ) ব্যাসবাক্যসহ সমাস নির্ণয় কর (যেকোনো পাঁচটি):\nপ্রভাকর, উপনদী, রাজপথ, উদ্বেল, বীরকেশরী, আশীবিষ, বইপড়া, অহিনকুল।",
      "tag": "All.B 18",
      "sub_questions": [
        {
          "label": "",
          "question": "",
          "explanation": "ক) উত্তর:\nজয়, নীলিমা, উক্তি, প্রেম, সম্রাট, খোদাই, প্রাচুর্য, ধার্মিক।\nগঠিত শব্দ\nপ্রকৃতি+প্রত্যয়\nপ্রত্যয়ের নাম\nজয়\n√জি+অল\nকৃত প্রত্যায়\nনীলিমা\nনীল + ইমন\nতদ্ধিত প্রত্যায়\nউক্তি\n√বচ্ + তি\nকৃত প্রত্যায়\nপ্রেম\nপ্রিয় + ইমন\nতদ্ধিত প্রত্যায়\nসম্রাট\nসম + √রাট\nকৃত প্রত্যায়\nখোদাই\n√খোদ + আই\nকৃত প্রত্যায়\nপ্রাচুর্য\nপ্রচুর + য\nতদ্ধিত প্রত্যায়\nধার্মিক\nধর্ম + ইক\nতদ্ধিত প্রত্যায়\nখ) উত্তর:\nপ্রভাকর, উপনদী, রাজপথ, উদ্বেল, বীরকেশরী, আশীবিষ, বইপড়া, অহিনকুল।\nপ্রদত্ত শব্দ\nব্যাসবাক্য\nসমাসের নাম\nপ্রভাকর\nপ্রভা করে যে\nউপপদ তৎপুরুষ সমাস\nউপনদী\nনদীর সদৃশ\nঅব্যায়ীভাব সমাস\nরাজপথ\nপথের রাজা\n৬ষ্ঠী তৎ পুরুষ সমাস\nউদ্বেল\nবেলাকে অতিক্রান্ত\nঅব্যায়ীভাব সমাস\nবীরকেশরী\nবীর কেশরীর ন্যায়\nউপমিত কর্মধারয়\nআশীবিষ\nআশীতে(দাঁতে) বিষ যার\nবহুব্রীহি সমাস\nবইপড়া\nবইকে পড়া\nতৎপুরুষ সমাস\nঅহিনকুল\nঅহি ও নকুল\nদ্বন্দ্ব সমাস"
        }
      ]
    },
    {
      "number": "4",
      "uddipok": "(ক) একটি সার্থক বাক্যের কী কী গুণ থাকা আবশ্যক? উদাহরণ লেখ।\nঅথবা,\n(খ) নির্দেশ অনুসারে বাক্যান্তর কর (যে কোনো পাঁচটি):\n(i) শিশুরা দূষণমুক্ত পরিবেশ চায় (নেতিবাচক)।\n(ii) এখন খাঁটি জিনিস সহজলভ্য নয় (অস্তিবাচক)।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\n(v) রচনায় সহজবোধ্য শব্দ ব্যবহার করা উচিত (জটিল)\n(vi) তিনি আর নেই (যৌগিক)\n(vii) যেসব পশু মাংস খায়, তারা অত্যন্ত বলবান (সরল)।\n(viii) বাংলাদেশের চির স্থায়িত্ব কামনা করি (ইচ্ছাসূচক)।",
      "tag": "CCC 24,PCC 24,NDCD 24,DCC 24,ISCM 24,HC 24,RCPC 24,CPCR 24,DB 23,DIN.B 23,JB 23,RB 23,SB 23,BB 23,MB 23,CTG.B 23,CB 23,RCC 23,JGCC 23,NDCD 23,DRMC 23,MC 23,JCC 23,RCC 23,ISCM 23,HC 23,CC 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,BB 19,DIN.B 19,RB 19,CB 19,SB 19,All.B 18,CTG.B 17,BB 17,CB 17,DIN.B 17,RB 17,SB 19,CTG.B 16,DIN.B 16,DB 16,CB 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য কাকে বলে?\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয়। তাকে বাক্য বলে।\nযেমন, রহিম ফুটবল খেলে। এখানে বক্তার সম্পূর্ন মনোভাব প্রকাশিত হয়েছে।\nএকটি সার্থক বাক্যের কী কী গুণ থাকা আবশ্যক?\nভাষার বিচারে বাক্যের ৩টি গুণ থাকা আবশ্যক। সেগুলো হলো-\nআকাঙ্ক্ষা (Expectancy)।\nআসত্তি (Proximity)।\nযোগ্যতা (Propriety)।\nআকাঙ্ক্ষা কাকে বলে?\nবাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা (Expectancy) বলে।\nযেমন, কেউ যদি ‘অর্থই অনর্থের’ বলে থেমে যায়। তাহলে বার্কের অর্থ অসম্পূর্ণ থেকে যাবে। বলতে হবে, ‘অর্থই অনর্থের মূল’। এখানে বাক্যের অর্থ পরিষ্কারভাবে বুঝা গেছে। এই বাক্যে ‘অর্থই অনর্থের’ বলার পর ‘মূল’ শব্দটি শোনার যে ইচ্ছা তাকে বাক্যের আকাঙ্কা বলে।\nআসত্তি কাকে বলে?\nবক্তার মনোভাব প্রকাশের জন্য বাক্যে শব্দগুলোকে এমনভাবে পর পর সাজাতে হবে যেন বক্তার সম্পূর্ন মনোভাব প্রকাশ করে। এতে যেন মনোভাব প্রকাশে বাধাগ্রস্ত না হয়।  বাক্যে অর্থসংগতি রক্ষার জন্য সুশৃঙ্খল পদবিন্যাসকে আসত্তি বলে।\nযেমন: করিম ছেলে ভালো খুব । এখানে মনোভাব প্রকাশিত হয়নি। বলতে হবে, করিম খুব ভালো ছেলে। ‘করিম ছেলে ভালো খুব ‘ এ বাক্যে পরপর শব্দগুলোকে সাজানো হলেও বক্তার সম্পূর্ণ মনোভাব প্রকাশিত হয়নি। ‘করিম খুব ভালো ছেলে’ এ বাক্যে পরপর শব্দগুলোকে সাজানো হয়েছে এবং বক্তার সম্পূর্ণ ভাব প্রকাশিত হয়েছে। সঠিক জায়গায় পরপর শব্দগুলো সাজানোকে আসত্তি বলে।\nযোগ্যতা কাকে বলে?\nবাক্যস্থিত পদসমূহের অর্থগত এবং ভাবগত মিলবন্ধনের নাম যোগ্যতা।\nযেমন: ‘সূর্য পশ্চিম দিকে উঠছে’ এই বাক্য তার যোগ্যতা হারিয়েছে। বলতে হবে ‘সূর্য পূর্ব দিকে উঠছে’।\nবি.দ্র: পরপর শব্দ বসালেই সঠিক বাক্য হবেনা। সঠিক বাক্য হতে হলে শব্দগুলোকে সঠিক জায়গায় বসাতে হবে যাতে মনের সম্পূর্ণ ভাব প্রকাশ পায় এবং বাক্যের অর্থগত এবং ভাবগত মিলবন্ধন হয়।\n(খ) উত্তরঃ\n(i) শিশুরা দূষণমুক্ত পরিবেশ চায় (নেতিবাচক)।\nউত্তর: শিশুরা দূষণযুক্ত পরিবেশ চায় না ।\n(ii) এখন খাঁটি জিনিস সহজলভ্য নয় (অস্তিবাচক)।\nউত্তর: এখন খাঁটি জিনিস দুর্লভ।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\nউত্তর: নারী ও শিশু নির্যাতনের বিরুদ্ধে প্রতিবাদ জানাও।\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\nউত্তর: ওহ্ ! কী ভয়াবহ ছিল পঞ্চাশের মন্বন্তরের ঘটনা !\n(v) রচনায় সহজবোধ্য শব্দ ব্যবহার করা উচিত (জটিল)\nউত্তর: যেসব শব্দ সহজবোধ্য সেসবই রচনায় ব্যবহার করা উচিত ।\n(vi) তিনি আর নেই (যৌগিক)\nউত্তর: তিনি ছিলেন কিন্তু এখন আর নেই ।\n(vii) যেসব পশু মাংস খায়, তারা অত্যন্ত বলবান (সরল)।\nউত্তর: মাংসেভোজী  পশু অত্যন্ত বলবান ।\n(viii) বাংলাদেশের চির স্থায়িত্ব কামনা করি (ইচ্ছাসূচক)।\nউত্তর: বাংলাদেশ চিরস্থায়ী হোক।"
        }
      ]
    },
    {
      "number": "5",
      "uddipok": "(ক) যে কোনো পাঁচটি বাক্যের অপপ্রয়োগ শুদ্ধ করে লেখো:\ni. তিনি আজ ভিডিও কনফারেন্সের মাধ্যমে ভাষণ দেবে।\nii. প্রয়াত কবিকে আমরা সবাই অশ্রুজলে বিদায় দিলাম।\niii. তাহারা সবাই অন্যায়ের বিরুদ্ধে রুখে দাঁড়িয়েছে।\niv. সুশিক্ষার কোনো বিকল্প নেই।\nv. এতে গৌরব লোপ হয়েছে।\nvi. শ্রাবণী অত্যন্ত বুদ্ধিমান মেয়ে।\nvii. সকল সদস্যগণকে অভিনন্দন জানাচ্ছি।\nviii. পরবর্তীতে আপনি আবার আসবেন।\nঅথবা, (খ) নিচের অনুচ্ছেদের অপপ্রয়োগগুলো শুদ্ধ করো:\nজামিল সাহেব স্বপরিবারে ছুটি কাটাতে চলেছেন। এবার তাঁর যাত্রা কক্সবাজারের সমুদ্রসৈকত। কিন্তু ট্রেনে কিছু যাত্রীর সৌজন্যতাহীন আচরণে তিনি বড় বিরক্ত হলেন। শিক্ষাসফরের যাত্রীরা অসুরে গলায় সুরদেবীর আরাধনা করছে। তবে তাঁর বিরক্তবোধ প্রকাশ প মাত্রই তারা নিজেদের ভুল বুঝতে পারে।",
      "tag": "All.B 18",
      "sub_questions": [
        {
          "label": "",
          "question": "",
          "explanation": "ক) উত্তরঃ\ni. তিনি আজ ভিডিও কনফারেন্সে ভাষণ দেবেন ।\nii. প্রয়াত কবি কে আমরা সবাই অশ্রসিক্ত নয়নে বিদায় দিলাম।\niii. তারা সবাই অন্যায়ের বিরুদ্ধে রুখে দাঁড়িয়েছেন।\niv. শিক্ষার কোন বিকল্প নেই।\nv. এতে গৌরব লোপ পেয়েছে ।\nvi. শ্রাবণী অত্যন্ত বুদ্ধিমতি মেয়ে ।\nvii. সকল সদস্যকে অভিনন্দন জানাচ্ছি ।\nviii. আপনি পরে আবার আসবেন ।\nখ) উত্তর : জামিল সাহেব সপরিবারে ছুটি কাটাতে চলেছেন। এবার তাদের যাত্রা কক্সবাজারের সমুদ্রসৈকত। কিন্তু ট্রেনে কিছু যাত্রীর অসৌজন্য আচরণে তিনি বড় বিরক্ত হলেন। শিক্ষাসফরের যাত্রীরা বেসুরো গলায় সুরদেবীর আরাধনা করছে। তবে তাঁর বিরক্ত প্রকাশ পাওয়া মাত্রই তারা নিজেদের ভুল বুঝতে পারে।"
        }
      ]
    },
    {
      "number": "6",
      "uddipok": "(ক) বাংলা 'অ' ধ্বনি উচ্চারণের যে কোনো পাঁচটি নিয়ম উদাহরণসহ লেখ।\nঅথবা,\n(খ) যে কোনো পাঁচটি শব্দের উচ্চারণ লেখ:-\nপদ্য, চর্যাপদ, অত্যাচার, বিজ্ঞপ্তি, স্বাগত, আহবান, স্মর্তব্য, ব্রহ্মাণ্ড।",
      "tag": "CCC 24,PCC 24,NDCD 24,DCC 24,ISCM 24,HC 24,CPCR 24,DB 23,DIN.B 23,JB 23,BB 23,CTG.B 23,CB 23,PCC 23,RCC 23,NDCD 23,MC 23,JCC 23,RCC 23,DC 23,ISCM 23,HC 23,BCC 23,CCC 23,SCC 23,RUMC 23,DB 22,CB 22,SB 22,RB 22,DIN.B 22,DB 19,JB 19,BB 19,DIN.B 19,CTG.B 19,RB 19,SB 19,All.B 18,CB 17,DIN.B 17,RB 17,JB 17,CTG.B 16,DIN.B 16,DB 16,CB 16,JB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nনিম্নে অ ধ্বনি উচ্চারণের ৫টি নিয়ম উদাহরণসহ আলোচনা করা হলোঃ\nশব্দের প্রথমে যদি ‘অ’কার থাকে এবং পরে ‘ই’-কার ও ‘উ’-কার, থাকে তবে সেক্ষেত্রে ‘অ’ এর উচ্চারণ সাধারণত ‘ও’-কারের মতো হয়। যেমনঃ অভিধান অভিযান (ওভিজান), (ওভিধান), অতি (ওতি), অতীত (ওতিত্), মতি (মোতি) ইত্যাদি।\nশব্দের প্রথমে যদি ‘অ’কার এর পরে ‘য’-ফলা যুক্ত ব্যঞ্জনবর্ণ হয়, তবে ‘অ’-এর উচ্চারণ অধিকাংশ ক্ষেত্রে ‘ও’-কারের মতো হয়। যেমনঃ অদ্য (ওদ্‌দো), অত্যাচার (ওত্‌তাচার), অন্য (ওন্‌নো), কন্যা (কোন্‌না) ইত্যাদি।\nশব্দের প্রথমে ‘অ’ এর পর যুক্তবর্ণ ‘ক্ষ’, ‘জ্ঞ’, থাকলে, তবে ‘অ’ এর উচ্চারণ ‘ও’-কারের মতো হয়ে থাকে। যেমনঃ অক্ষ (ওক্‌খো), লক্ষণ (লোক্‌খোন্‌), দক্ষ (দোক্‌খো), যক্ষ (জোক্‌খো), যজ্ঞ (জোগ্‌গোঁ), লক্ষ (লোক্‌খো), রক্ষা (রোক্‌খা) ইত্যাদি।\nশব্দের শুরুতে ‘অ’ থাকে এবং শেষে ‘ঋ’-কার যুক্ত ব্যঞ্জনবর্ণ থাকলে, সেই ক্ষেত্রে ‘অ’-কার এর উচ্চারণ সাধারণত ‘ও’-কারের মতো হয়ে থাকে। যেমনঃ মসৃণ (মোসৃন্‌), যকৃত (জোকৃত্‌), বক্তৃতা (বোক্তৃতা) ইত্যাদি।\nশুরুতে ‘অ’-কার এর সাথে ‘র’-ফলা যুক্ত থাকলে, সেক্ষেত্রেও ‘অ’-কারের উচ্চারণ ‘ও’-কার হয়ে থাকে। যেমনঃ গ্রহ (গ্রোহো), ক্রম (ক্রোম), গ্রন্থ (গ্রোন্‌থো) ইত্যাদি।\n(খ) উত্তরঃ\nশব্দ\nউচ্চারণ\nপদ্য\nপোদ্ দো\nচর্যাপদ\nচোর্ জাপদ্\nঅত্যাচার\nওত্ তাচার্\nবিজ্ঞপ্তি\nবিগ্ গোঁপ্ তি\nস্বাগত\nশাগতো\nআহবান\nআওভান্\nস্মর্তব্য\nশঁর্ তোব্ বো\nব্রহ্মাণ্ড\nব্রোম্ হান্ ডো"
        }
      ]
    },
    {
      "number": "1",
      "uddipok": "মুক্তিযুদ্ধের চেতনা এবং আমাদের করণীয়",
      "tag": "All.B 18",
      "sub_questions": [
        {
          "label": "",
          "question": "",
          "explanation": "ভূমিকা\nমুক্তিযুদ্ধের চেতনা প্রকাশ পায় এমন একটি গানের প্রথম ছয়টি লাইন হলো-\nমোরা একটি ফুলকে বাঁচাবো বলে যুদ্ধ করি\nমোরা একটি মুখের হাসির জন্য অস্ত্র ধরি।\nযে মাটির চির মমতা আমার অঙ্গে মাখা\nযার নদী জলে ফুলে ফলে মোর স্বপ্ন আঁকা\nযে নদীর নীল অম্বরে মোর মেলছে পাখা\nসারাটি জীবন সে মাটির গানে অস্ত্র ধরি।\n——————– গোবিন্দ হালদার\nবাঙালিদের জাতীয় জীবনে তথা বাংলাদেশের ইতিহাসে মুক্তিযুদ্ধের গুরুত্ব অপরিসীম। মুক্তিযুদ্ধের চেতনা একটি বলিষ্ঠ চেতনা এবং আত্মপ্রত্যয়ের দৃঢ় অঙ্গীকার। প্রখ্যাত সাহিত্যিক সৈয়দ ইসমাইল হোসেন সিরাজী বলেছেন, “আলোক ব্যতীত যেমন পৃথিবী জাগে না, স্রোত ব্যতীত যেমন নদী টিকে না, স্বাধীনতা ব্যতীত তেমনি জাতি কখনো বাঁচিতে পারে না।” বাংলাদেশের মানুষও নদীর স্রোতের মতো চিরন্তন সত্যের পথ ধরে ১৯৭১ সালে এক রক্তক্ষয়ী সংগ্রাম ও মুক্তিযুদ্ধের চেতনায় উদ্বুদ্ধ হয়ে ছিনিয়ে এনেছিল স্বাধীনতার কাঙ্ক্ষিত সূর্যকে। তিরিশ লাখ প্রাণের বিনিময়ে এদেশবাসী যে স্বাধীনতা অর্জন করেছেন তাকে চির সমুন্নত রাখতে মুক্তিযুদ্ধের চেতনা আবহমানকাল ধরে প্রেরণা যোগাবে।\nমুক্তিযুদ্ধের পটভূমি\nস্বাধীন বাংলাদেশের নাগরিক হিসেবে আমরা যে গৌরববোধ করি, এ গৌরব অর্জনের পেছনে এক ভয়াবহ রক্তক্ষয়ী সংগ্রামের ইতিহাস বিদ্যমান। বাংলাদেশের স্বাধীনতা ও মুক্তিযুদ্ধের পরিস্থিতি একদিনে সৃষ্টি হয় নি। ১৯৪৭ সালে ব্রিটিশ শাসনের কবল থেকে পাকিস্তান স্বাধীন হওয়ার পরও পূর্ব পাকিস্তান তথা বাংলাদেশের মানুষ তাদের অধিকার ফিরে পায় নি। পরিবর্তন আসে নি বাঙালিদের জীবনে। ব্রিটিশের পর পাকিস্তানের পশ্চিমা শাসকদের উপনিবেশে পরিণত হয়েছিল বাংলাদেশ। তারা প্রথম আঘাত হানে বাঙালিদের মাতৃভাষার ওপর। সমগ্র পাকিস্তানে বাঙালিরা সংখ্যাগরিষ্ঠ হওয়ার পরও বাংলা ভাষাকে অবজ্ঞা করে উর্দুকে পাকিস্তানের একমাত্র রাষ্ট্রভাষা হিসেবে ঘোষণা করা হয়। কিন্তু পশ্চিমা শাসকের একপেশে সিদ্ধান্ত আর বৈরী আচরণকে বাঙালিরা মেনে নিতে পারে নি। এর প্রতিবাদে তারা রাজপথে আসে। শুরু হয় ভাষা আন্দোলন। ঢাকার রাজপথ প্রকম্পিত হয়। ক্রমে ক্রমে সারা দেশে ছড়িয়ে পড়ে আন্দোলন।\nতৎকালীন পাকিস্তানের প্রধানমন্ত্রী লিয়াকত আলী খান আততায়ীর হাতে নিহত হওয়ার পর নতুন প্রধানমন্ত্রীর দায়িত্ব লাভ করেন খাজা নাজিমউদ্দীন। ১৯৫২ সালের ৩০ জানুয়ারি তিনি ঢাকায় এসে পূর্বসূরিদের অনুসরণে একমাত্র রাষ্ট্রভাষা হিসেবে উর্দুর কথাই বললেন। ফলে ভাষা আন্দোলন আরও জোরদার হয়ে এক তুমুল গণআন্দোলনে রূপলাভ করে। ১৯৫২ সালের ২০ ফেব্রুয়ারি থেকে মিছিল, মিটিং, শোভাযাত্রা ইত্যাদি নিষিদ্ধ করে এক মাসের জন্য ১৪৪ ধারা জারি করা হয়। ছাত্র- জনতা তাও মেনে নেয় নি। ১৯৫২ সালের ২১ ফেব্রুয়ারি ১৪৪ ধারা ভঙ্গ করে বাঙালি ছাত্র-জনতা মিছিল নিয়ে রাজপথে নামে। মিছিলের ওপর পুলিশ গুলিবর্ষণ করলে নিহত হন রফিক, জব্বার, সালাম, বরকতসহ আরও অনেকে। এ পথ ধরেই বাঙালিরা তাদের অধিকার আদায়ের সংগ্রামে নামে। ১৯৬৯ সালে আবারও এক মর্মান্তিক হত্যাকাণ্ড ঘটানো হয় রাজশাহী বিশ্ববিদ্যালয় প্রাঙ্গণে। এ পর্যায়ে পাকিস্তানের প্রেসিডেন্ট ফিল্ড মার্শাল আইয়ুব খানের পতনের পর ক্ষমতায় আসেন জেনারেল ইয়াহিয়া খান। ক্ষমতায় আসার অল্পকালের মধ্যেই সাধারণ নির্বাচন ঘোষণা করলেন তিনি।\n১৯৭০ সালের নির্বাচনে সংখ্যাগরিষ্ঠ আসনে বাঙালিদের বিজয় হলেও ক্ষমতা দেওয়া হলো না। ১৯৭১ সালের ৭ মার্চ বঙ্গবন্ধু শেখ মুজিবুর রহমানের ডাকে শুরু হলো অসহযোগ আন্দোলন। পশ্চিমা শাসকগোষ্ঠী আলোচনার নামে কালক্ষেপণ করতে থাকলে বাংলাদেশ এগিয়ে যায় মুক্তিযুদ্ধের দিকে। এদেশের মানুষের মনে দানা বেঁধে ওঠে মুক্তিযুদ্ধের চেতনা। ২৫ মার্চ রাতে ঘুমন্ত বাঙালিদের ওপর ঝাঁপিয়ে পড়ে পাকিস্তানি হানাদার বাহিনী, জঘন্যতম হত্যাকাণ্ড চলে এবং ১৯৭১ সালের ২৬ মার্চ বাংলাদেশের স্বাধীনতা ঘোষণা হওয়ার পর শুরু হয় মুক্তিযুদ্ধ।\nমুক্তিযুদ্ধের চেতনা\nপাকিস্তানি শাসনামলে পশ্চিমা শাসকগোষ্ঠী দীর্ঘদিন ধরে বাঙালিদের ওপর শাসনের নামে শোষণ নির্যাতন চালায়। ফলে স্বৈরাচারী শাসকদের কবল থেকে মুক্ত হওয়ার জন্য ১৯৭১ সালে শুরু হয় মুক্তিযুদ্ধ অর্থাৎ বাংলাদেশের স্বাধীনতা সংগ্রাম। মুক্তিযুদ্ধ ছিল সকল শ্রেণির বাংলাদেশী মানুষের আদর্শ এবং নতুন দিনের পথপ্রদর্শক। একাত্তরের মুক্তিযুদ্ধের চেতনা আজও মিশে আছে আমাদের জীবনে, আমাদের সাহিত্যে, সংগীতে, শিল্পকলায়, স্থাপত্যে আর ভাস্কর্য শিল্পে। মিশে আছে আমাদের সংস্কৃতিতে। একে আমরা প্রতিবছর অনুভব করি স্বাধীনতা দিবস, বিজয় দিবস, বুদ্ধিজীবী হত্যা দিবস ইত্যাদি স্মরণীয় দিবসের মধ্য দিয়ে। বহু আত্মত্যাগের বিনিময়ে ১৯৭১ সালে ১৬ ডিসেম্বর অর্জিত হয়েছে আমাদের বিজয়ের দিন। সফলতা পেয়েছে মুক্তিযুদ্ধের চেতনা।\nমুক্তিযুদ্ধের চেতনার প্রতিফলন\nআমাদের নানা কর্মকাণ্ডে মুক্তিযুদ্ধের চেতনার বিকাশ এবং প্রতিফলন লক্ষ করা যায়। স্বাধীনতা দিবস, বিজয় দিবস, বুদ্ধিজীবী হত্যা দিবস ইত্যাদি পালনের মধ্যেও মুক্তিযুদ্ধের চেতনার প্রতিফলন ঘটে। মুক্তিযুদ্ধের চেতনাকে সমুজ্জ্বল রাখার জন্য গড়ে তোলা হয় নানা ভাস্কর্য। মুক্তিযুদ্ধ যাতে বাংলাদেশের মানুষের কাছে অবিস্মরণীয় হয়ে থাকে, সেজন্য নানা ধরনের ভাস্কর্য নির্মাণ করা হয়।\nসাভারের জাতীয় স্মৃতিসৌধ, মুজিবনগরের স্বাধীনতা ঘোষণার স্মৃতিস্তষ্ক, ঢাকা বিশ্ববিদ্যালয়ের কলাভবনের সামনে অপরাজয়ে বাংলা, রোকেয়া হলের পূর্ব পাশে অবস্থিত ভাস্কর্য, গাজীপুরের চৌরাস্তায় নির্মিত ভাস্কর্য ইত্যাদিতে বাংলাদেশের মুক্তিযুদ্ধের চেতনা প্রতিফলিত হয়েছে। ঢাকার সেগুন বাগিচায় গড়ে তোলা হয়েছে ‘মুক্তিযুদ্ধ যাদুঘর’। এখানে সংগৃহীত হয়েছে মুক্তিযুদ্ধের অসংখ্য স্মৃতি এবং উপকরণ। এসব স্মৃতি উপকরণ পরবর্তী প্রজন্মের মনে মুক্তিযুদ্ধের চেতনার প্রতিফলন ঘটাবে।\nবাংলা সাহিত্যে মুক্তিযুদ্ধের চেতনা\nবাংলাদেশের সাহিত্যে মুক্তিযুদ্ধের চেতনা প্রতিফলিত হয়েছে সবচেয়ে বেশি। মুক্তিযুদ্ধের করুণ কাহিনী আর বীরত্বগাথা দিয়ে রচিত হয়েছে গল্প, উপন্যাস, নাটক, সঙ্গীত, প্রবন্ধ এবং অসংখ্য কবিতা-ছড়া। মাহবুবুল আলমের ভাষায়, “যুদ্ধোত্তর বাংলাদেশের উপন্যানে মুক্তিযুদ্ধের যথেষ্ট প্রতিফলন লক্ষণীয়। স্বাধীনতা সংগ্রামের পটভূমিতে এখানকার জীবনে যে প্রবল আলোড়ন সৃষ্টি হয়েছিল তা প্রত্যক্ষদর্শী ঔপন্যাসিকগণ উপেক্ষা করতে পারেন নি। তাই এখানকার উপন্যাসে মুক্তিযুদ্ধের চিত্রাঙ্কনের সঙ্গে সঙ্গে যুদ্ধোত্তর কালের জীবনের রূপায়ণেরও নিদর্শন প্রকাশিত হচ্ছে।” শওকত ওসমানের ‘দুই সৈনিক’, সৈয়দ শামসুল হকের ‘নীলা দংশন’, রাবেয়া খাতুনের ‘মুক্তিযোদ্ধার স্ত্রী’, আনোয়ার পাশার ‘রাইফেল রোটি আওরাত’, রিজিয়া রাহমানের ‘রস্তের অক্ষর’, সেলিনা হোসেনের ‘হাঙর নদী গ্রেনেড’, ইমদাদুল হক মিলনের ‘মহাযুদ্ধ’, শিরীন মজিদের ‘অপু বিজয় দেখেনি’ প্রভৃতি মুক্তিযুদ্ধভিত্তিক উপন্যাস। শওকত ওসমানের ‘জন্য যদি তব বঙ্গে’ গ্রন্থের সবগুলো গল্পই রচিত হয়েছে বাংলাদেশের মুক্তিযুদ্ধ নিয়ে। মুক্তিযুদ্ধের চেতনা নিয়ে প্রকাশিত হয়েছে ‘বাংলাদেশের মুক্তিযুদ্ধের নির্বাচিত গল্প’ সংকলন। কল্যাণ মিত্রের ‘জল্লাদের দরবার’ নাটক মুক্তিযুদ্ধ চলাকালীন সময়ে তুমুল আলোড়ন সৃষ্টি করেছিল। বাংলাদেশের প্রবীণ এবং নবীন প্রায় সকল কবির হাতেই সৃষ্টি হয়েছে মুক্তিযুদ্ধের কবিতা। জন্ম হয়েছে সাহিত্যের নতুন স্রোতধারা। এদিক থেকে যাঁরা অগ্রণী ভূমিকা পালন করেছেন তাঁদের মধ্যে পল্লিকবি জসীমউদ্‌দীন, সুফিয়া কামাল, আহসান হাবীব, সিকান্দার আবু জাফর, শামসুর রাহমান, জাহানারা আরজু, হাসান হাফিজুর রহমান, আলাউদ্দিন আল আজাদ, আল মাহমুদ, মোহাম্মদ মনিরুজ্জামান, সৈয়দ শামসুল হক, ফজল শাহাবুদ্দীন, মহাদেব সাহা, নির্মলেন্দু গুণ, আসাদ চৌধুরী, হুমায়ুন আজাদ, মুহম্মদ নূরুল হ্রদা বিশেষভাবে উল্লেখযোগ্য। জসীমউদ্দীনের ‘সপ্তগ্রাম’ আহসান হাবীবের ‘মার্চ’, সিকান্‌দার আবু জাফরের বাঙলা ছাড়ো’, আলাউদ্দিন আল আজদের ‘মুক্তিযোদ্ধা’, ফজল শাহাবুদ্দীনের ‘বাংলাদেশ একাত্তরে’, মহাদেব সাহার ‘একজন মুক্তিযোদ্ধার ডায়রী’, আবদুল মান্নান সৈয়দের ‘মুক্তিযুদ্ধ’, হুমায়ুন আজাদের ‘মুক্তিবাহিনীর জন্যে’ প্রভৃতি বাংলাদেশের মুক্তিযুদ্ধের চেতনা নিয়ে রচিত উল্লেখযোগ্য কবিতা।\nসমাজ-বাস্তবতার প্রেক্ষাপটে মুক্তিযুদ্ধের চেতনা\nবাংলাদেশের মানুষের যে স্বপ্ন আর আকাঙ্ক্ষার মানসে মুক্তিযুদ্ধ সংঘটিত হয়েছিল, প্রকৃতপক্ষে সেই স্বপ্নের বাস্তবায়ন হয় নি। স্বাধীনতার পর বারবার সরকার বদল, হত্যা আর রক্তপাতের মধ্য দিয়ে ক্ষমতা দখল, দেশি ও বিদেশি ষড়যন্ত্রকারীদের মুক্তিযুদ্ধের চেতনাবিরোধী তৎপরতা, রাজনৈতিক ও অর্থনৈতিক বৈষম্য, খুবসমাজে সৃষ্ট হতাশা, আইনশৃঙ্খলার অবনতি, ঘুষ, দুর্নীতি ইত্যাদি কারণ মুক্তিযুদ্ধের চেতনাকে সমাজে বাস্তবায়িত হতে দেয় নি। সত্যিকার অর্থে মুক্তিযুদ্ধের চেতনা জাতীয় জীবনে প্রতিষ্ঠা করতে হলে প্রয়োজন দেশপ্রেমিক গণতান্ত্রিক শক্তির ঐক্যবদ্ধ প্রয়াস এবং রাষ্ট্রীয় ক্ষেত্রে আন্তরিক পদক্ষেপ। এ লক্ষ্যে দুর্নীতিমুক্ত কল্যাণকর শাসনব্যবস্থা যেমন প্রতিষ্ঠা করা প্রয়োজন, তেমনি প্রয়োজন মুক্তিযুদ্ধের প্রকৃত গৌরবগাথা আর আত্মত্যাগের সঠিক ইতিহাস ভবিষ্যৎ প্রজন্যের কাছে তুলে ধরা। যে আদর্শ, উদ্দেশ্য ও চেতনা নিয়ে বাংলাদেশের মুক্তিকামী মানুষ তাদের তাজা প্রাণ বিলিয়ে দিয়েছে, ইজ্জত দিয়েছে হাজার হাজার মা-বোন, আমাদের সমাজ এবং জাতীয় জীবনে মুক্তিযুদ্ধের সেই আদর্শ ও চেতনাকে সুপ্রতিষ্ঠিত করতে হবে-এটিই আমাদের অঙ্গীকার হওয়া উচিত।\nউপসংহার\nমুক্তিকামী বিপ্লবী বাঙালি জনমানসে শৃঙ্খল ভাঙার চেতনা জাগ্রত হয়। আর তারই পথ ধরে বাঙালি ছিনিয়ে আনে স্বাধীনতার সোনালি সূর্য। তবে এ স্বাধীনতা পূর্ণাঙ্গ নয়। মুক্তিযুদ্ধের চেতনাকে ধারণ করে আমাদেরকে অর্জন করতে হবে অর্থনৈতিক, সামাজিক, সাংস্কৃতিক স্বাধীনতা। তবেই আমাদের মুক্তিযুদ্ধ এবং স্বাধীনতা হবে গৌরবময়।"
        }
      ]
    },
    {
      "number": "2",
      "uddipok": "ইন্টারনেট ও বর্তমান বাংলাদেশ",
      "tag": "All.B 18",
      "sub_questions": [
        {
          "label": "",
          "question": "",
          "explanation": "ভূমিকা: পৃথিবীর নব নব আবিষ্কার সভ্যতাকে এগিয়ে নিয়ে চলেছে। আধুনিক সময় বিজ্ঞানের বিচিত্র আবিষ্কারের মধ্যে ইন্টারনেট সবচেয়ে বেশি গুরুত্ব বহন করে। আধুনিক বিশ্বকে  মানুষ হাতের মুঠোয় নিয়ে এসেছে ইন্টারনেটের কল্যাণে। আজকের দিনে ইন্টারনেট  ব্যতীত একটি দিন অতিক্রম  করতে পারি না। ইন্টারনেট সুবিধার মাধ্যমে সমগ্র পৃথিবীর মানুষ মুহূর্তের মধ্যে একে অন্যের সঙ্গে সম্পর্ক স্থাপন করতে পারছে। ইন্টারনেটের কারণে তথ্য প্রযুক্তি ব্যবস্থায় ব্যাপক পরিবর্তন এসেছে। মানুষের জীবনযাত্রা হয়েছে সহজ । দূরত্ব এবং সময় উভয় কমিয়ে এনেছে ইন্টারনেট প্রযুক্তি।  ব্যক্তি জীবন থেকে শুরু করে সমাজ ও রাষ্ট্রীয় জীবনে ইন্টারনেটের গুরুত্ব দিনের পর দিন বৃদ্ধি পেয়ে যাচ্ছে। বর্তমান বাংলাদেশে ইন্টারনেট প্রযুক্তি ব্যবহারের মাধ্যমে উত্তরোত্তর উন্নতি সাধন করে চলছে।\nইন্টারনেট  কী: আন্তর্জাতিক নেটওয়ার্ক ব্যবস্থাপনাকে  সংক্ষেপে বলা হয় ইন্টারনেট।বর্তমান সময়ের সবচেয়ে আলোচিত শব্দ ইন্টারনেট। আন্তর্জাতিক কম্পিউটার নেটওয়ার্ক  সেবা ও ইন্টারনেট বলা হয়। পৃথিবীর সমগ্র কম্পিউটারে একটি পদ্ধতির মধ্যে নিয়ে আসাকে ইন্টারনেট ব্যবস্থা বলা হয়ে থাকে।একটি কম্পিউটারের সঙ্গে আরেকটি কম্পিউটারে সংযোগ স্থাপন করা হয় ইন্টারনেট এর মূল কাজ। এভাবে দেশের তথ্য প্রযুক্তির সঙ্গে অন্য আরেকটি দেশের তথ্যপ্রযুক্তি সংযুক্ত হয় ইন্টারনেট ব্যবস্থার মধ্য দিয়ে। পৃথিবীর যেকোন প্রান্তের মানুষ একে অন্যের মধ্যে সংযোগ স্থাপন করতে পারবে ইন্টারনেট সেবা ব্যবহারের মাধ্যমে। কথা বলা, ছবি আদান প্রদান, গবেষণা পত্র জমা, ব্যবসায়িক কাগজপত্র, লেখাপড়া সহ বিচিত্র সেবা পাওয়া যায় ইন্টারনেটের কল্যাণে।  পৃথিবীর সমস্ত কম্পিউটার, আধুনিক মানের মোবাইল ফোন ও ল্যাপটপ প্রযুক্তিকে একত্রিত করেছে ইন্টারনেট পরিষেবা।জালের মত ছড়িয়ে ছিটিয়ে থেকে ইন্টারনেট কম্পিউটার, ও মোবাইল ফোন যুক্ত করে রাখে।বিশ্বের সমগ্র মানুষকে এক সুতোয় বেঁধে রেখেছে ইন্টারনেট ব্যবস্থা ।\nইন্টারনেট ব্যবহারের অনুষঙ্গ: ইন্টারনেট সেবা ব্যতীত আজকের পৃথিবী মুহূর্তের মধ্যেই অচল হয়ে পড়বে। ইন্টারনেট সুবিধা গ্রহণের জন্য সবচেয়ে প্রথমেই প্রয়োজন একটি কম্পিউটার, ল্যাপটপ, বা মোবাইল।নেটওয়ার্ক  ধরে রাখার জন্য প্রয়োজন একটি রাউটার। মোবাইলে ব্যবহারের ক্ষেত্রে নেটওয়ার্ক নিয়ন্ত্রণে কাজ করে মোবাইল টাওয়ার এবং প্রয়োজনীয় মেগাবাইট  মোবাইল কোম্পানির কাছ থেকে কিনে নিতে হয় যার নির্দিষ্ট পরিমাণ ও ব্যবহারের নির্দিষ্ট সময় দেওয়া থাকে।তবে সরকারি টেলিফোন সংযোগ লাইন যদি থাকে তাহলে রাউটারের মাধ্যমে ইন্টারনেট সংযোগ পাওয়া যায়। মডেমের মাধ্যমে ইন্টারনেট ব্যবহারের প্রচলন ছিল। ইন্টারনেট সেবা সহজ করার জন্য বিজ্ঞান নতুন নতুন আবিষ্কার করে যাচ্ছে। এই সেবা মানুষের দোরগোড়ায়  পৌঁছে দিতে পারে দেশ ও বিশ্বের বহুমুখী উন্নয়ন সাধিত হবে।\nইন্টারনেটের কর্মপদ্ধতি: ইন্টারনেট সেবা পাওয়ার জন্য মূল সার্ভার থেকে তরঙ্গ প্রবাহ নিজের কম্পিউটার বা মোবাইলে সংযুক্ত করতে হবে। একটি সার্ভার থেকে আরেকটি সার্ভারে সংযুক্ত হওয়ার মধ্য দিয়ে  বৃহৎ ইন্টারনেট পরিষেবা গড়ে ওঠে। সাধারণত   দেশের কেন্দ্রস্থল থেকে বড় শহরের কেন্দ্রস্থলে পৌঁছায় এবং সেখান থেকে বিভিন্ন জায়গায় ছড়িয়ে পড়ে। ইন্টারনেট সেবা  লাভের ক্ষেত্রে প্রথম কাজ হলো নেটওয়ার্কের সঙ্গে যুক্ত হওয়া। এই নেটওয়ার্কের সঙ্গে যুক্ত হওয়ার কাজটি করে দেয় মডেম বা অপটিক্যাল ফাইবার। কম্পিউটারে  ইন্টারনেট সেবা পাওয়ার ক্ষেত্রে মডেম ব্যবহার করার পাশাপাশি ওয়াইফাই সংযোগ ব্যবহার করা যায়। একটি রাউটারের মাধ্যমে নির্দিষ্ট আয়তনে কম্পিউটার নেটওয়ার্ক  পাবে। মোবাইলে ইন্টারনেট সেবা ব্যবহারের ক্ষেত্রে, ব্যবহৃত সিম কোম্পানির ইন্টারনেট সেবা পাওয়ার জন্য  ডাটা মুড অন করতে হবে।ইন্টারনেট সেবা লাভের ক্ষেত্রে ঠিকানা বোঝাতে ওয়েব এড্রেস  শব্দটি ব্যবহার করা হয়। প্রয়োজনীয় ঠিকানা বা ওয়েব এড্রেস লিখে ইন্টারনেট সংযোগ ব্যবস্থার মাধ্যমে কাঙ্ক্ষিত বিষয়ের তথ্য পাওয়া যায়।\nইন্টারনেট এর শ্রেণীবিভাগ: ইন্টারনেট সেবা প্রদানের জন্য বিভিন্ন রকম প্রযুক্তি ব্যবহার করা হয়ে থাকে। প্রযুক্তিগত ব্যবহারের উপর ভিত্তি করে ইন্টারনেটের চারটি শ্রেণী বিভাজন করা যায়, যথা-  অপটিক্যাল ফাইবার,  ওয়াইফাই বা তারবিহীন সংযোগ,  টেলিফোন লাইন, কম্পিউটার মডেম। ক্ষুদ্র ব্যবহারকারীরা অপটিক্যাল ফাইবার বা ফাইবার ইন্টারনেট ব্যবহার করে থাকে। এই পদ্ধতিকে ফাইবার টু হোম পদ্ধতি বলা হয়। মোবাইলের মাধ্যমে ইন্টারনেট সেবা পাওয়ার জন্য ওয়াইফাই বা তারবিহীন পদ্ধতি সংযুক্ত করা হয়। মাঝারি বা বৃহৎ ব্যবহারকারীরা  গিগাবাইট ইন্টারনেট ব্যবহার করে থাকে, এই শ্রেনীর ব্যবহারকারীদের উচ্চগতিসম্পন্ন নেটওয়ার্ক এর প্রয়োজন হয়। মডেম ব্যবহারের মাধ্যমে সাধারণত একটি কম্পিউটার বা ল্যাপটপে ইন্টারনেট  সংযোগ দেওয়া সম্ভব হয়।\nইন্টারনেট ব্যবহারের ইতিহাস: জ্ঞান-বিজ্ঞানে উন্নত বিশ্ব নিজের দেশের তথ্য সংরক্ষণ এবং গোপন যোগাযোগ রক্ষার জন্য প্রথম ইন্টারনেট ব্যবহার করা হয়েছিল। ১৯৬০ সালে আমেরিকার সামরিক গোয়েন্দা সংস্থা কিছু বিশ্ববিদ্যালয় ও গবেষণাগারে ইন্টারনেট ব্যবহারের পরীক্ষামূলক প্রচেষ্টা চালায়। বিশেষত পৃথিবীর দুটি বৃহৎ পারমাণবিক শক্তিধর দেশ সোভিয়েত ইউনিয়ন ও মার্কিন যুক্তরাষ্ট্রের মধ্যে  স্নায়ুযুদ্ধ চলাকালীন সময়ে এই ইন্টারনেট প্রযুক্তি ব্যবহারের প্রয়োজনীয়তা উপলব্ধি করে। ১৯৬৯ সালে আমেরিকার বিজ্ঞানীরা  টেলিফোনের বিকল্প হিসেবে ইন্টারনেট ব্যবহার শুরু করে এবং এর নাম তখন ছিল MILNET ।এই ব্যবস্থাটিকে আরও বেশি কার্যকর এবং বহুমুখী করার জন্য আমেরিকার বিশ্ববিদ্যালয়গুলোর গবেষণা শুরু করে। ১৯৮৪ সালে যুক্তরাষ্ট্রের সাধারণ মানুষের জন্য ‘নেস্ফেনেট’  নামের যোগাযোগ ব্যবস্থা চালু করে। এটির উপযোগিতা এত বেশি ছিল অল্প সময়ের মধ্যেই আমেরিকা ছাড়িয়ে পৃথিবীর অনেক দেশেই নেটওয়ার্ক ব্যবস্থা গড়ে ওঠে। ১৯৯৩ সালে ইন্টারনেট ব্যবস্থাকে বাণিজ্যিকভাবে রূপ দেওয়ার চেষ্টা করা হয় এবং একটি কেন্দ্রীয় নেটওয়ার্ক গড়ে তোলা হয়। কেন্দ্রীয় নেটওয়ার্ক প্রযুক্তিগত বিষয় সমূহ যুগোপযোগী করার মাধ্যমে পৃথিবীর কোটি কোটি মানুষকে ইন্টারনেট সেবা প্রদান করা সম্ভব হচ্ছে। সামরিক ব্যবস্থাপনার উন্নয়নের জন্য ইন্টারনেট  উদ্ভাবনের প্রাথমিক চেষ্টা হলেও  বর্তমানে তা ব্যবহার হচ্ছে বহুমাত্রিক  কাজে।\nইন্টারনেট ব্যবহারের সুফল: ইন্টারনেট ব্যবহার ছাড়া আজকের পৃথিবী কল্পনাই করা যাবে না। প্রতিদিনকার জীবনের সঙ্গে ইন্টারনেটের কোন না কোন সম্পর্ক রয়েছে।প্রযুক্তিগত  ব্যবহারের মাধ্যমে মানুষের জীবনে  বৃহৎ পরিবর্তন এসেছে।  শিক্ষাক্ষেত্রে ইন্টারনেট বিশেষ ভূমিকা রাখতে। যে কোন বিষয় সম্পর্কে জানার আগ্রহ হলে ইন্টারনেট ব্যবহারের মাধ্যমে আমরা সে বিষয়ে সম্পর্কে মোটামুটি ধারণা পেতে পারি। বিশ্ববিদ্যালয়ে  লেখাপড়া ও গবেষণার কাজে  ইন্টারনেট পরিষেবা খুব কার্যকরী। দেশে বা কোনো অঞ্চলে বিশেষ কারণে শিক্ষার্থীরা স্কুল-কলেজ-বিশ্ববিদ্যালয় আসতে না পারলে প্রয়োজনীয় শিক্ষা উপকরণ ই-মেইলের মাধ্যমে প্রেরণ করা হয়। এক দেশ থেকে আরেক দেশে গবেষণাপত্র প্রেরণের জন্য সবচেয়ে সহজ মাধ্যম এখন ইন্টারনেট।সামরিক ক্ষেত্রে ইন্টারনেটের  ব্যবহার একটি দেশকে শক্তিশালী করে তোলে। বহিঃশত্রুর হাত থেকে রক্ষা পাবার জন্য  আগাম তথ্য লাভের ক্ষেত্রে ইন্টারনেট যেমন কাজে লাগে তেমনি ভাবে নিজ দেশের গোপন যোগাযোগ রক্ষার জন্য ইন্টারনেট কার্যকরী।  বাণিজ্য ব্যবস্থা এখন পুরোপুরি ইন্টারনেট নির্ভর। ইন্টারনেটের মাধ্যমে এক দেশ থেকে  অন্য দেশের ক্রয়াদেশ প্রেরণ, কাজের অগ্রগতি পর্যবেক্ষণ, চাহিদামত পণ্য উৎপাদিত হচ্ছে কি না সেটা জানা যায় সহজেই।  বিশেষ প্রযুক্তি ব্যবহারের মাধ্যমে দোকান সমূহ পণ্যের  মূল্য নির্ধারণের মাধ্যমে  একজন মালিক একাধিক ব্যবসা প্রতিষ্ঠান সহজে চালাতে পারে। দূর দূরান্তে বসে নিজের ব্যবসার সমস্ত হিসাব-নিকাশ সহজেই মিলিয়ে নেওয়া যায় ইন্টারনেটের মাধ্যমে। প্রিয়জনের সঙ্গে কথা বলা, ছবি প্রেরণ এবং ভিডিও কলের মাধ্যমে  ছবি দেখার মত সুযোগ সৃষ্টি করে দিয়েছে ইন্টারনেট। দেশের অভ্যন্তরে জরুরী সেবা লাভের জন্য বিশেষ নম্বরে ফোন করে বা তথ্যপাঠানোর ব্যবস্থা করা যায় ইন্টারনেটের মাধ্যমে। পুলিশ, ডাক্তার, ফায়ার সার্ভিস,ও আইনজীবীর পরামর্শ লাভের জন্য ইন্টারনেট ব্যবস্থা বর্তমানে সবচেয়ে জনপ্রিয় মাধ্যম। সংবাদ পরিবেশনের জন্য ইন্টারনেট ভিত্তিক সংবাদ মাধ্যম গড়ে উঠেছে। পৃথিবীর যেকোন সংবাদ মুহুর্তের মধ্যে আমরা জানতে পারি ইন্টারনেটের মাধ্যমে।বিনোদনের মাধ্যম হিসেবে গান শোনা, কবিতা আবৃত্তি শোনা, সিনেমা দেখার সহজ মাধ্যম ইন্টারনেট। সামাজিক যোগাযোগের মাধ্যম হিসেবে ব্যবহৃত বিভিন্ন ওয়েবসাইট ব্যবহার করা যায় ইন্টারনেটের মাধ্যমে। অফিস ম্যানেজমেন্ট এর পুরো দায়িত্ব এখন অনলাইন নির্ভর। হাজার হাজার ফাইল সংরক্ষণের দায়িত্ব নিয়েছে ইন্টারনেট পরিষেবা। অল্প সময়ে প্রয়োজনীয় ফাইল আমরা খুঁজে পেতে পারি ইন্টারনেট ব্যবহারের মাধ্যমে।অনলাইনে কেনাবেচার জন্য  ইন্টারনেটের বিকল্প নেই। ঘরে বসেই পণ্য পছন্দ করে যেমন কিনতে পারছি তেমনি ভাবে কোনো পণ্য বিক্রি করার প্রয়োজন হলেও রয়েছে তার প্ল্যাটফর্ম ।বাস, প্লেন,ট্রেনের টিকিটসহ হোটেল বুকিং এর মত কাজ দূর দূরান্তের বসে সেরে ফেলা যায় ইন্টারনেট ব্যবহারের মাধ্যমে।ব্যাংকিং ব্যবস্থাপনায় গতি এসেছে এবং আর্থিক লেনদেন সহজ হয়েছে ইন্টারনেট ব্যবহারের কারণে একই সাথে কমেছে চেক জালিয়াতি ও অর্থ আত্মসাতের ঘটনা। এক মুহূর্তের জন্য ইন্টারনেট পরিষেবা বন্ধ থাকলে পৃথিবীর আর্থিক ক্ষতি কি পরিমাণ হবে তা অকল্পনীয় এবং অপূরণীয় । সর্বোপরি ইন্টারনেট বর্তমান বিশ্বের অন্যতম প্রয়োজনীয় বিষয়।\nতথ্যপ্রযুক্তি ও ইন্টারনেট: তথ্য প্রযুক্তি সেবা ব্যতীত আজকের বিশ্ব কোনভাবেই সামনের দিকে এগিয়ে যেতে পারে না। আমাদের নিত্যদিনের সঙ্গে ওতপ্রোতভাবে জড়িয়ে আছে তথ্যপ্রযুক্তি। ই-মেইল, মেসেজ ,ইলেকট্রনিক ফান্ড ট্রান্সফার, টেলিকনফারেন্স সহ নানান ধরনের  সেবা লাভের ক্ষেত্রে ইন্টারনেট ব্যবহার করা হচ্ছে । তথ্য সংরক্ষণের জন্য আমাদের নির্ভর করতে হয় ইন্টারনেট ব্যবস্থাপনার ওপর। ইন্টারনেট ব্যবহারের মাধ্যমে আমরা একে অপরের সঙ্গে যেমন যোগাযোগ রক্ষা করতে পারি তেমনি তথ্যের আদান-প্রদান করতে পারি। মানুষের সঙ্গে মানুষের ভাবের আদান-প্রদান, আবেগ-অনুভূতি সকল কিছুই  বিনিময় হচ্ছে ইন্টারনেটের মাধ্যমে। মানুষের কাজকে সহজ করার জন্য তথ্য প্রযুক্তি সেবার ব্যবহার বাড়ছে ফলে এর উপরে মানুষের নির্ভরতা দিনের পর দিন বেড়েই যাচ্ছে। মানুষের ওপর চাপ কমানোর জন্য ইন্টারনেট ব্যবস্থা বেশ উপযোগী।তথ্যপ্রযুক্তির অবাধ বিচরণ ক্ষেত্র হিসেবে ইন্টারনেট ব্যবহৃত হলেও মানুষকে ইন্টারনেট এর থেকে আরও বেশি গতিশীল হতে হবে, না  হলে ইন্টারনেট এক সময় মানুষকে নিয়ন্ত্রণে নিয়ে নেবে।\nযোগাযোগ ব্যবস্থা ও ইন্টারনেটের ব্যবহার: সমগ্র পৃথিবীকে আজ একত্রিত করেছে ইন্টারনেট।বহির্বিশ্বের সঙ্গে যোগাযোগ স্থাপন ব্যতীত আমরা কোনোভাবেই উন্নতির পথে অগ্রসর হতে পারবে না।তথ্যপ্রযুক্তি সেবা সহজিকরণ এর মাধ্যমে একটি দেশের সার্বিক সেবা ব্যবস্থাকে পরিবর্তন করা হচ্ছে। ব্যক্তিগত প্রতিষ্ঠান ও  এক দেশের সাথে অন্য দেশের যোগাযোগ স্থাপনের জন্য আজকের বিশ্বে ইন্টারনেট ব্যবস্থার বিকল্প কিছু নেই। উন্নত বিশ্বে প্রায় ৮০% মানুষ তথ্য প্রযুক্তির সর্বোত্তম ব্যবহার করে থাকে। সকল ক্ষেত্রে যোগাযোগ রক্ষা করার জন্য একটি নির্দিষ্ট ওয়েব এড্রেস ব্যবহারের মাধ্যমে সেটি সম্ভব হয়।  যেকোনো প্রতিষ্ঠান নিজের তথ্য যেমন সংরক্ষণ করতে পারে তেমনি অন্য প্রতিষ্ঠান বা ব্যক্তির সঙ্গে সহজে যোগাযোগ স্থাপন করতে পারে ইন্টারনেটের মাধ্যমে। বর্তমান সময় তথ্য প্রবাহ  সহজ করা প্রতিষ্ঠান ও রাষ্ট্রের জন্য সমৃদ্ধি বয়ে আনে।\nবাংলাদেশে ইন্টারনেটের ব্যবহার: বাংলাদেশে ইন্টারনেট ব্যবহার প্রসঙ্গ ব্যাখ্যা করতে হলে কম্পিউটার ব্যবহারের সময়  সম্পর্কে ধারণা লাভ করা প্রয়োজন। বাংলাদেশ কম্পিউটার কাউন্সিলে ষাটের দশকে কম্পিউটার ব্যবহারের যাত্রা শুরু হয়। এরপর বিভিন্ন ক্ষেত্রে কম্পিউটারের ব্যবহার বেড়েই চলেছে। বিভিন্ন অফিস-আদালতে টাইপ রাইটারের পরিবর্তে কম্পিউটার টাইপ শুরু করা হয়।১৯৯৩ সালের নভেম্বর মাসের ১১ তারিখ বাংলাদেশে ইন্টারনেট  প্রথম ব্যবহার হয়। প্রাথমিক ভাবে কয়েকটি অফিসের মধ্যে সংযোগ স্থাপনের মাধ্যমে ইন্টারনেট ব্যবহার করা হতো। off-line প্রযুক্তির মাধ্যমে  ইন্টারনেটের যাত্রা শুরু হলেও ১৯৯৬ সালে ভিএসএটি ( VSAT) এর মাধ্যমে প্রথম অনলাইন ইন্টারনেট চালু করা হয়। বাংলাদেশের  ইন্টারনেট ব্যবস্থা বিস্তার ঘটে আইএসএন (ISN) নামের আইএসপি (ISP) এর মাধ্যমে। শুরুতে ব্যবস্থাটি বিটিসিএলের( BTCL) হাতে সীমাবদ্ধ ছিল অর্থাৎ সরকারি নিয়ন্ত্রণাধীন ব্যবস্থার মধ্যে ছিল।পরবর্তী সময় দেশের ও দেশের বাইরের বেসরকারি সংস্থা বাংলাদেশে ইন্টারনেট সুবিধা নিয়ে এসেছে।\nবর্তমান বাংলাদেশের অর্থনৈতিক প্রবাহ ও ইন্টারনেট: বর্তমান বাংলাদেশের অর্থনৈতিক প্রবাহ বিশ্লেষণ করতে হলে কোন ভাবে ইন্টারনেট পরিষেবা কে  বাদ দেওয়া যাবে না। বিশেষত বাংলাদেশের তরুণ প্রজন্ম নতুন নতুন যে ব্যবসা ক্ষেত্র তৈরী করছে তার সঙ্গে প্রত্যক্ষ ভাবে জড়িয়ে রয়েছে ইন্টারনেট। গত দুই দশকে পৃথিবীতে ঘটে যাওয়া তথ্য প্রযুক্তির বিপ্লব থেকে বাংলাদেশে সফলতার পথ খুঁজেছে। পৃথিবীর সাথে তাল মেলাতে এবং অর্থনৈতিকভাবে স্বাবলম্বী হওয়ার ক্ষেত্রে ইন্টারনেট বিশেষ ভূমিকা রাখে। সরকারি পৃষ্ঠপোষকতায়  ইউনিয়ন পর্যন্ত ইন্টারনেট পরিষেবার আওতাধীন। বিশ্ববিদ্যালয় ভর্তি নিবন্ধন, চাকরির আবেদন, আমদানি রপ্তানি ব্যবস্থা, শিক্ষা প্রতিষ্ঠানের পাঠদান, গবেষণা পত্র সংরক্ষণ, স্বাস্থ্য পরিষেবা, আর্থিক লেনদেন সকল কিছুই ইন্টারনেট নির্ভর।তরুণ প্রজন্ম প্রযুক্তি পরিষেবা কে অর্থনৈতিক প্রবাহ  বৃদ্ধির মাধ্যমে হিসেবে ব্যবহার করছে। ই-কমার্স, আউট সোর্সিংয়ের মাধ্যমে তরুণ সমাজ বাংলাদেশের  অর্থনীতিতে সন্তোষজনক অবদান রাখছে এবং দিনের পর দিন অর্থনীতিতে তাদের অবদান বৃদ্ধি পাচ্ছে। একটি কম্পিউটার এবং ইন্টারনেট সংযোগ থাকলেই দেশের যেকোন স্থানে বসে একজন যুবক সহজে টাকা আয় করতে পারে। সরকারি ও বেসরকারি সকল সেবা অনলাইন ভিত্তিক হওয়াতে ইন্টারনেটের চাহিদা বৃদ্ধি পেয়েছে তেমনি ভাবে প্রান্তিক পর্যায়ে  বেশ কিছু তরুণ স্বাবলম্বী হয়েছে। প্রযুক্তি সেবার অভাবনীয় এই মাধ্যমটিকে বাংলাদেশের মানুষ সহজে গ্রহণ করেছে ফলে এর সুবিধা এদেশের মানুষ ভোগ করছে যার ফলে আজ আমাদের দেশ  উন্নয়নশীল দেশে পরিণত হয়েছে।২০২৫ সাল পর্যন্ত বাংলাদেশের প্রায় ১০ কোটি মানুষ সরাসরি ইন্টারনেট ব্যবহারের সাথে ‍যুক্ত থাকবে।\nইন্টারনেট ব্যবহার বৃদ্ধি করার উপায়: বাংলাদেশে ইন্টারনেট ব্যবহার দিনের পর দিন বৃদ্ধি পাচ্ছে। ডিজিটাল বাংলাদেশ বিনির্মাণের লক্ষ্যে পৌঁছানোর জন্য ইন্টারনেট সেবা বৃদ্ধির কোনো বিকল্প নেই। পাঠ্যসূচিতে কম্পিউটার শিক্ষা অন্তর্ভুক্ত করা হলেও কম্পিউটারের ব্যবহারিক দিক এর উপর তুলনামূলকভাবে কম নজরদারি করা হয়। বিভিন্ন প্রয়োজনে মানুষ ইন্টারনেট সেবা গ্রহণ করতে বাধ্য হচ্ছে তাই এর ব্যবহার বৃদ্ধি করার জন্য সরকারের প্রথম কাজ সহজ মূল্যে মানুষের কাছে ইন্টারনেট সংযোগ পৌঁছে দেওয়ার ব্যবস্থা করা। শতভাগ বিদ্যুতায়ন এর মাধ্যমে নিরবিচ্ছিন্ন বিদ্যুৎ নিশ্চিত করতে হবে। ইন্টারনেট ব্যবহারের ক্ষেত্রে প্রয়োজনীয় উপকরণের সহজ  আমদানি নিশ্চিত করতে হবে। প্রতিটি কাজ অনলাইন ভিত্তিক করা গেলে ইন্টারনেট সেবা গ্রহণ করতে মানুষ বাধ্য হবে। অল্প পুঁজির মাধ্যমে অনলাইন ভিত্তিক ব্যবসা শুরু করার ক্ষেত্রে ঋণ ব্যবস্থা বা প্রণোদনার ব্যবস্থা রাখা যেতে পারে। যথাযথ সেবা প্রদানের  মাধ্যমে মানুষের মাঝে আস্থা প্রতিষ্ঠা করতে হবে তবেই ইন্টারনেট ব্যবহার বৃদ্ধি করা  সহজ হবে।\nইন্টারনেটের অসুবিধা: প্রতিটি জিনিসের ভালো যেমন আছে তেমনি তার খারাপ দিকও আছে।ব্যবহারকারী ইন্টারনেটের মাধ্যমে কোন জিনিস গ্রহণ করবে সেটি তার ওপর নির্ভর করবে। তরুণ সমাজের আগ্রহের স্থান থাকে  পর্নোগ্রাফি। অনলাইন জুয়া, অর্থের বিনিময়ে গেম খেলা, অপরিচিত নারী বা পুরুষের সঙ্গে সরল বিশ্বাসে সম্পর্কে জড়ানো, গুজব বিস্তার সহ নানা ধরনের খারাপ পথের কানাগলি এই ইন্টারনেট। ভাইরাস সৃষ্টির মাধ্যমে কম্পিউটারের প্রোগ্রাম   ও তথ্য মুছে ফেলার মতো কাজে ব্যবহার করা হচ্ছে ফলে প্রতি বছর লাখ লাখ কম্পিউটার ক্ষতিগ্রস্ত হচ্ছে।  সামাজিক যোগাযোগ মাধ্যম ব্যবহার করে যে কোন মানুষকে লক্ষ্য করে  খারাপ মন্তব্য প্রকাশের মাধ্যমে ব্যক্তির সম্মান সহজেই  ক্ষুন্ন করা যায়। ইন্টারনেট মানুষের জীবনে যেমন স্বস্তি এনেছে তেমনি কিছু অনাকাঙ্খিত ঘটনা মানুষকে বিব্রত কর অবস্থায় পড়তে বাধ্য করছে তবুও আজকের পৃথিবীতে ইন্টারনেট ছাড়া একটি দিনও কল্পনা করা সম্ভব নয়।\nউপসংহার: ইউরোপে শিল্প বিপ্লবের পর থেকে বিজ্ঞানের নানা আবিষ্কার সভ্যতার পরিবর্তনে উল্লেখযোগ্য অবদান রেখেছে। বিংশ শতাব্দীর সবচেয়ে বড় আবিষ্কার ইন্টারনেট। সময়ের সাথে সাথে ইন্টারনেটের ব্যবহার বৃদ্ধি পেয়েছে যার উপর ভিত্তি করে মানুষের জীবনযাত্রায় এসেছে পরিবর্তন।দেশের এমন কোন সেক্টর নেই যেখানে ইন্টারনেটের ব্যবহার করা হচ্ছে না। সকল কঠিন কাজ অতি সহজ করে মানুষের কাছে নিয়ে আসছে ইন্টারনেট পরিষেবা।তৃতীয় বিশ্বকে উন্নত বিশ্বে পরিণত করতে হলে ইন্টারনেট ছাড়া কোনভাবেই সম্ভব নয়।  শিক্ষা-দীক্ষা, ব্যবসা বাণিজ্য, চিকিৎসা সেবা যোগাযোগ প্রযুক্তি ও ব্যক্তিগত তথ্য আদান-প্রদানের জন্য সবথেকে জনপ্রিয় এবং নির্ভরযোগ্য মাধ্যম ইন্টারনেট। ইন্টারনেট আবিষ্কার  পৃথিবীতে মহা বিপ্লবের সৃষ্টি করেছে।"
        }
      ]
    },
    {
      "number": "3",
      "uddipok": "কৃষিতে বাংলাদেশের উন্নয়ন এবং কৃষক।",
      "tag": "All.B 18",
      "sub_questions": [
        {
          "label": "",
          "question": "",
          "explanation": "ভূমিকা: বাংলাদেশ কৃষি প্রধান দেশ। এদেশের প্রায় ৭০ ভাগ মানুষ কৃষির উপর নির্ভর করে জীবনযাপন করছে এবং প্রায় ৬০ ভাগ কর্মসংস্থানের উৎস হলো কৃষি। আমরা যে শিল্প খাত থেকে বৈদেশিক মুদ্রা অর্জন করি, সেই শিল্পের কাঁচামালও আসে কৃষি খাত থেকে। দেশের মানুষের খাদ্য উৎপাদনসহ, শিল্প উন্নয়ন ও অন্যান্য ক্ষেত্রেও কৃষির ভূমিকাই প্রধান। বাংলাদেশের মতো উন্নয়নশীল দেশে কৃষি ও কৃষকের উন্নতির উপরই দেশের সামগ্রিক উন্নয়ন নির্ভর করে।\nজাতীয় অর্থনীতিতে কৃষি ও কৃষক: যেহেতু আমাদের অর্থনীতির মূল অবকাঠামো কৃষির উপর দন্ডায়মান, সে কারণেই জাতীয় অর্থনীতিতে কৃষি ও কৃষকের ভূমিকা অপরিমেয়। কৃষি উৎপাদন কম হলে যে শুধু খাদ্য ঘাটতি দেখা দেবে তাই নয়, সেই সাথে যেসব শিল্প, কৃষিভিত্তিক কাঁচামালের উপর নির্ভরশীল সেসব শিল্প কারখানায় উৎপাদন ব্যহত হব। একই সাথে দ্রব্যমূল্যের ঊর্ধ্বগতি হবে আকাশচুম্বী। কৃষি উৎপাদন ব্যহত হলে অভ্যন্তরীণ ও বর্হিবাণিজ্য থামকে দাঁড়ায়। অপরদিকে কৃষি উৎপাদন ভালো হলেই দেশের অর্থনীতি চাঙ্গা হয়ে ওঠে। তাই এ ক্ষেত্রে কৃষকের ভূমিকাই মূখ্য।\nজাতীয় আয় বৃদ্ধিতে কৃষি ও কৃষকের ভূমিকা: যে দেশের অর্থনীতি কৃষির উপর দাঁড়িয়ে আছে, সে দেশের জাতীয় আয়ে কৃষির ভূমিকা কতটা গুরুত্বপূর্ণ তা বলার অপেক্ষা রাখে না। আমাদের দেশে শিল্পের কাঁচামাল থেকে শুরু করে খাদ্য দ্রব্যসহ প্রায় সকল উৎপাদিত দ্রব্যের উৎসই হলো কৃষি। দেশের কৃষিজাত বিভিন্ন পণ্য বিদেশে রপ্তানি হচ্ছে এবং দেশ বৈদেশিক মুদ্রা অর্জন করছে।\nখাদ্য উৎপাদনে কৃষি ও কৃষক: বাঙালির খাদ্য তালিকায় অপরিহার্য খাবার ভাত, ডাল, মাছ, শাক-সব্জি, ফল ইত্যাদি সবই কৃষকের চাষাবাদের ফসল। বাংলাদেশের ২.২০ কোটি চাষযোগ্য জমির প্রায় ৯০ ভাগ জমিতেই উৎপাদিত হয় খাদ্য শস্য। এ দেশের ৭০ ভাগ জমি ব্যবহৃত হয় ধান উৎপাদনের জন্য। কিন্তু নানাবিধ প্রাকৃতিক দুর্যোগে এদেশে ফসল নষ্ট হয়। তাছাড়া জনসংখ্যার বিপরীতে চাষযোগ্য জমি কম হওয়ায় এবং বিজ্ঞানভিত্তিক কৃষি প্রযুক্তি ব্যবহার না করায় আমরা ক্ষতির সম্মুখীন হচ্ছি। তবুও ৮০ ভাগ খাদ্য আমাদের কৃষকই যোগান দেয়।\nপৃষ্টি সমস্যা সমাধানে কৃষি ও কৃষকের ভূমিকা: পুষ্টিহীনতা আমাদের দেশের একটি অন্যতম সমস্যা। গ্রামের জনসংখ্যার অধিকাংশই অপুষ্টিতে ভুগছে। শতকরা ৭০ জন মহিলা রক্তশূন্যতায় ভুগছে, প্রতিবছর ৩০ হাজার শিশু অন্ধ হয়ে যাচ্ছে ভিটামিন ‘এ’ এর অভাবে। ৪-১৪ বছরের ৭৪ শতাংশ ছেলে এবং ৭৫ শতাংশ মেয়ে রক্তশূন্যতায় ভুগছে। দেশের উত্তরাঞ্চলের ১৬টি জেলার ১২ লাখ লোক অপুষ্টির করণে গলগন্ড রোগে আক্রান্ত। কৃষক নানা রকম পুষ্টিকর শাকসবজি ও ফল উৎপাদন করে এই পুষ্টিহীনতা দূরীকরণে অবদান রাখছে।\nশিল্পায়নে কৃষি ও কৃষকের অবদান: শিল্পায়নেও কৃষির অবদান অবর্ণনীয়। বাংলাদেশের প্রধান শিল্প বস্ত্রশিল্প। এই শিল্পের মূল কাঁচামাল কৃষি থেকেই আসে। অপরদিকে চিনি শিল্পের মূল কাঁচামাল আখও কৃষি থেকেই আসছে। কৃষকের হাতে উৎপাদিত হচ্ছে গম, যা থেকে তৈরি হচ্ছে উৎকৃষ্ট মানের আটা, ময়দা ইত্যাদি। এভাবেই বাংলাদেশের ছোট বড় প্রায় প্রতিটি শিল্পই কৃষিকে ঘিরে আবর্তিত হচ্ছে।\nরপ্তানি আয় বৃদ্ধিতে কৃষি ও কৃষকের অবদান: বাংলাদেশে রপ্তানি আয়ের একটি বড় অংশ আসে কৃষি খাত থেকে। সোনালি আঁশের কথা আমরা সকলেই জানি, যা রপ্তানি করে আমাদের দেশ উল্লেখযোগ্য পরিমাণ বৈদেশিক মুদ্রা অর্জন করছে। এই সোনালি আঁশ তথা পাট কৃষকেরই উৎপাদিত পণ্য। বর্তমানে পাটজাত নানা দ্রব্য যেমন, থলে, বস্তা প্রভৃতি রপ্তানি হচ্ছে। পাটের পরেই রয়েছে চায়ের স্থান। প্রতিবছর বাংলাদেশ প্রচুর পরিমাণে চা রপ্তানি করে অনেক বৈদেশিক মুদ্রা অর্জন করছে। তবে বর্তমানে কিছুটা হ্রাস পেলেও এক সময় কৃষিখাত থেকে এদেশের ৭০/৭৫ ভাগ রপ্তানি আয় আসত।\nকর্মসংস্থান সৃষ্টিতে কৃষি ও কৃষকেরভূমিকা: বেকার সমস্যা বাংলাদেশের একটি বড় সমস্যা। কৃষি ক্ষেত্রে কাজের জন্য শ্রমিকের প্রয়োজন হয়, ফলে প্রচুর লোক এখান থেকেই জীবিকা নির্বাহ করতে পারছে। আবার কৃষিজাত কাঁচামাল থেকে হচ্ছে শিল্প প্রতিষ্ঠান। সে সব প্রতিষ্ঠানেও প্রচুর শ্রমিকের প্রয়োজন। এভাবে সৃষ্টি হচ্ছে অনেক লোকের কর্মসংস্থান।\nবাংলাদেশের কৃষক:\n‘ভোর না হতেই লাঙ্গল কাধে, মাঠ পানে কে যায়?\nসে আমাদের গাঁয়ের কৃষক, বাস আমাদের গায়।’\nবাংলাদেশের প্রতিটি গ্রামে এমনই কৃষকের বাস। ভোরের আলো ফুটতে না ফুটতেই, প্রতিটি কৃষক লাঙ্গল কাধে নিয়ে মাঠ পানে ছুটতে থাকে। রোদে পুড়ে, বৃষ্টিতে ভিজে, অক্লান্ত পরিশ্রম করে সে ফসল ফলায়। ভোরবেলা থেকে সন্ধ্যা পর্যন্ত চলতে থাকে তার এই পরিশ্রম। এভাবেই মাথার ঘাম পায়ে ফেলে প্রতিটি কৃষক আমাদেরই জন্য উৎপাদন করে যাচ্ছে খাদ্য শস্য ও অন্যান্য কৃষিজাত দ্রব্য।\nকৃষকের অতীত অবস্থা: বাংলাদেশের কৃষকের অতীত অবস্থা আমরা ইতিহাস, লোককথা, প্রবাদ-প্রবচনের মধ্য দিয়েই বুঝতে পারি। বিখ্যাত পর্যটক ইবনে বতুতার বর্ণনায় বাংলাদেশের কৃষকদের কথা স্থান পেয়েছে। এদেশের কৃষকের এক সময় ছিল গোলা ভরা ধান, গোয়াল ভরা গরু, পুকুর ভরা মাছ। সেই সাথে কৃষাণীর পরনে থাকত তাঁতের শাড়ী আর নানা রকম অলংকার।\nকৃষকের বর্তমান অবস্থা: অতীতে বাংলাদেশের লোক সংখ্যা ছিল কম, সেই তুলনায় চাষযোগ্য জমি ছিল বেশি, সাথে ছিল উর্বর জমি, সেই কারণে ফসল ফলত অধিক। কিন্তু বর্তমানে এদেশে আর সেই অবস্থা নেই। এখন দরিদ্র, শিক্ষাহীন, অসহায় কৃষক তার কষ্টের ন্যায্য মূল্য আর পায় না। তবে বর্তমানের কৃষকরা মান্ধাতার আমলের কুপমন্ডকতা ও কুসংস্কার থেকে বেরিয়েছে। তাই তার নিজেদের উন্নয়নের চেষ্টা করে চলেছে অবিরাম।\nকৃষি ও কৃষকের সমস্যা: বাংলাদেশের কৃষিখাত নানা সমস্যায় জর্জরিত, যার ভুক্তভোগী হচ্ছে এদেশের কৃষকরা। এসব সমস্যা অতিক্রম করে কৃষি কাজ চালিয়ে যেতে তাদের অনেক কঠিন চ্যালেঞ্জের মুখোমুখি হতে হচ্ছে। নিম্নে বাংলাদেশের কৃষি ও কৃষকদের কিছু প্রধান সমস্যা তুলে ধরা হলো।\nমূলধনের অভাব: বর্তমানে দেশের অধিকাংশ কৃষকই গরীব ফলে তারা প্রায়ই কাজ করতে গিয়ে মূলধন সংকটে পড়ছেন। ফলে সঠিক সময়ে মূলধনের অভাবে সঠিক কাজটি না করতে পেরে তারা ক্ষতিগ্রস্ত হচ্ছেন।\nপ্রশিক্ষণের অভাব: কৃষিতে ফলন বাড়ানোর জন্য দক্ষ কৃষকের বিকল্প নেই। আমাদের দেশের বেশিরভাগ কৃষকই অশিক্ষিত এবং অদক্ষ। এমনকি তাদের উপযুক্ত প্রশিক্ষণের ব্যবস্থাও নেই।\nকৃষি উপকরণের অভাব: এদেশের কৃষকরা এখনও পুরাতন যন্ত্রপাতি ব্যবহার করেই কাজ চালিয়ে যাচ্ছেন। তারা প্রয়োজনীয় আধুনিক যন্ত্রপাতি ও বৈজ্ঞানিক প্রযুক্তির অভাবে অনেক পিছিয়ে যাচ্ছেন।\nসেচ ব্যবস্থার অপ্রতুলতা: শুকনো মৌসুমে কৃষকরা ইরি ধান চাষের জন্য প্রয়োজনীয় সেচ দিতে পারেন না। ফলে ফসল ক্ষতিগ্রস্ত হয়।\nপ্রাকৃতিক দুর্যোগ: প্রাকৃতিক দুর্যোগের কারণে প্রতি বছর আমাদের দেশের অনেক ফসল নষ্ট হয় এতে ক্ষতিগ্রস্ত হন কৃষকরা।\nত্রুটিপূর্ণ বাজার: আমাদের দেশের কৃষিজাত দ্রব্যের বাজার ব্যবস্থা ত্রুটিপূর্ণ হওয়ায় কৃষকরা ন্যায্য মূল্য থেকে বঞ্চিত হন।\nসংরক্ষণ ব্যবস্থার ত্রুটি: আমাদের দেশে উদ্বৃত্ত ফসল সংরক্ষণের সুব্যবস্থা অপ্রতুল হওয়ার কারণে প্রতিবছরই অনেক ফসল নষ্ট হয়ে কৃষকরা ক্ষতির মুখে পড়ছে।\nকৃষি খাত এবং কৃষকের উন্নয়নের জন্য করণীয়: বাংলাদেশের কৃষি খাতের উন্নয়ন এবং কৃষকদের অবস্থার উন্নতির জন্য নিম্নোক্ত পদক্ষেপগুলো গ্রহণ করা একান্ত প্রয়োজন। যেমন-\n- কৃষকদের শিক্ষিত করে তুলতে হবে এবং প্রয়োজনীয় প্রশিক্ষণের ব্যবস্থা করতে হবে।\n- বৈজ্ঞানিক পদ্ধতিতে কৃষিকাজ করার জন্য কৃষকদের হাতে আধুনিক যন্ত্রপাতি ও কীটনাশক পৌঁছে দিতে হবে।\n- ভূমিহীন কৃষকদের জন্য ভূমির ব্যবস্থা করতে হবে।\n- সেচ কাজের জন্য প্রয়োজনীয় পানি ও বিদ্যুৎ সরবরাহ করতে হবে।\n- কৃষকদেরকে স্বল্প সুদে ঋণদান করার ব্যবস্থা গ্রহণ করতে হবে।\n- বাজার ব্যবস্থায় ত্রুটিপূর্ণ বিষয়গুলোর সংস্কার করতে হবে।\n- কৃষিজাত দ্রব্য সঠিকভাবে সংরক্ষণে আধুনিক প্রযুক্তির ব্যবহার করতে হবে।\nউপসংহার: কৃষি বাংলাদেশের অর্থনীতির চাকা সচল রাখতে অপরিসীম ভূমিকা রাখছে অথচ এদেশের কৃষকের অবস্থা এখনও নাজুক। তাদের সামাজিক মর্যাদা নেই বললেই চলে। এই জন্য শিক্ষিত নাগরিকের দৃষ্টিভঙ্গি বদলানো প্রয়োজন। যে শিক্ষিত জনগোষ্ঠী শহরে বসে কৃষকের ভাগ্য নির্ধারণ করেন তাদের অবশ্যই মনে রাখতে হবে কৃষি ও কৃষকের উন্নয়নই দেশের উন্নয়ন। কৃষি ও কৃষকদের উন্নয়নে গৃহীত সময়োচিত পদক্ষেপই জাতীয় অর্থনীতিকে সমৃদ্ধ করতে পারে। তাই এ বিষয়টিকে গুরুত্ব দিতে হবে।"
        }
      ]
    },
    {
      "number": "4",
      "uddipok": "দুর্নীতি: কারণ ও প্রতিকার।",
      "tag": "RUMC 24,MCC 24,FCC 23,All.B 18,CB 17",
      "sub_questions": [
        {
          "label": "",
          "question": "",
          "explanation": "বাংলাদেশে দুর্নীতি :\nকারণ, প্রভাব ও প্রতিকার রচনার একটি নমুনা তৈরি করবো আজ। আশা করি এটি শিক্ষার্থীদের কাজে লাগবে। সমাজের রন্ধে রন্ধে বিষবাষ্পের মতো ছড়িয়ে পড়া সর্বগ্রাসী দুর্নীতির ভয়াল কালো থাবায় বিপন্ন আজ মানবসভ্যতা। এ সর্বনাশা সামাজিক ব্যাধির মরণ ছোবলে বর্তমান সমাজ জর্জরিত। রাষ্ট্রীয় প্রশাসন থেকে শুরু করে দেশের রাজনীতি, অর্থনীতি, সমাজনীতি, শিক্ষানীতি, সংস্কৃতি, শিল্প, ব্যবসা- বাণিজ্যসহ সর্বত্রই চলছে দুর্নীতি।\nবাংলাদেশে দুর্নীতি : কারণ, প্রভাব ও প্রতিকারঃ\nদুর্নীতির করালগ্রাসে সম্ভাবনাময় বাংলাদেশের ভবিষ্যৎ ক্রমশ হয়ে উঠছে অনিশ্চিত ও অনুজ্জ্বল। তাই বিশেষজ্ঞরা দুর্নীতিকে জাতীয় উন্নয়নের অন্যতম প্রধান অন্তরায় হিসেবে চিহ্নিত করেছেন। তাই দেশ ও জাতির সার্বিক উন্নয়নের জন্য আমাদের সবাইকে দুর্নীতির ভয়াবহতা সম্পর্কে সচেতন হতে হবে, এর জন্য দায়ী কারণ খুঁজতে হবে এবং তা মোকাবিলার উপায় উদ্ভাবনে সর্বাধিক গুরুত্ব দিতে হবে।\nদুর্নীতি :\nদুর্নীতি একটি ব্যাপক ও জটিল প্রত্যয়। দুর্নীতির গতিপ্রকৃতি বহুমুখী এবং বিচিত্র বলে এর সংজ্ঞা নিরূপণ জনি কাজ। দুর্নীতি সমাজের প্রচলিত নীতি, আদর্শ ও মূল্যবোধের পরিপন্থী বিশেষ ধরনের অপরাধমূলক আচরণ। দুর্নীতির সাথে পেশা, ক্ষমতা, সুযোগ-সুবিধা, পদবি প্রভৃতি অপব্যবহার সংশ্লিষ্ট। আভিধানিক অর্থে দুর্নীতি হলো ঘুষ বা অনুগ্রহ দ্বারা জনকর্তব্য সম্পাদনে একাগ্রতার বিকৃতি বা ধ্বংস। নৈতিক প্রেক্ষাপটে বলা যায়, নীতিবিচ্যুত হওয়া বা কোনো গুণ ও পবিত্রতার অবমাননাই হলো দুর্নীতি।\nআবার প্রশাসনিক দৃষ্টিকোণ থেকে বলা যায়, ব্যক্তিগত স্বার্থ চরিতার্থ। কিংবা আত্মীয়স্বজন, বন্ধুবান্ধব বা অন্য কাউকে অবৈধ সুযোগ-সুবিধা প্রদানের উদ্দেশ্যে যদি কোনো সরকারি কর্মকর্তা- কর্মচারী নিজের খেয়ালখুশিমতো সরকারি ক্ষমতা বা পদমর্যাদার অপব্যবহার করে বা টাকা-পয়সা এবং বস্তুগত ও অন্যবিধ উৎকোচাদির মাধ্যমে অন্যায় কোনো কাজ করে অথবা ন্যায়সঙ্গত কাজ করা থেকে বিরত থাকে তাহলে তার এরূপ কার্যকলাপ দুর্নীতি Social Work Dictionary-র সংজ্ঞানুসারে, Corruption is in political and public service administration, the abuse of office for personal gain, usually through bribery, extortion, influence pedding and special treatment given to some citizens and not to others’\nঅর্থাৎ রাজনৈতিক ও সরকারি প্রশাসনে দুর্নীতি বলতে অফিস-আদালতকে ব্যক্তিগত লাভের জন্য অপব্যবহার করাকে বোঝায়। সাধারণত ঘুষ, বলপ্রয়োগ বা ভয়প্রদর্শন, প্রভাব এবং ব্যক্তিবিশেষকে বিশেষ সুবিধা প্রদানের মাধ্যমে গণ প্রশাসনের ক্ষমতা অপব্যবহারের দ্বারা ব্যক্তিগত সুবিধা অর্জনকে দুর্নীতি বলা হয়।\nবাংলাদেশে দুর্নীতির ব্যাপকতা :\nবর্তমানে বাংলাদেশের সমাজ, রাজনীতি, অর্থনীতিসহ জীবনযাত্রার প্রায় সকল ক্ষেত্রে দুর্নীতি এক মহাবিপর্যয়কর পরিস্থিতির উদ্ভব ঘটিয়েছে। এ কালো ব্যাধির করালগ্রাসে সম্ভাবনাময় বাংলাদেশের ভবিষ্যৎ ক্রমশ হয়ে উঠছে অনিশ্চিত। বর্তমান সমাজে দুর্নীতির অবস্থান এমনই শক্তিশালী যে, দেশের সাধারণ মানুষ দুর্নীতির কাছে অসহায় হয়ে একে তাদের ভাগ্য বলে মেনে নিয়েছে। এক পরিসংখ্যানে দেখা যায়, দুর্নীতি দমন ব্যুরোতে ৮ হাজার মামলা ঝুলে আছে শুধু দুর্নীতিকে কেন্দ্র করে।\nগত ৩৪ বছরের ইতিহাসে বাংলাদেশ পরপর পাঁচ বার বিশ্ববাসীর নজর কেড়েছে দুর্নীতির জন্য। দুর্নীতিবিরোধী আন্তর্জাতিক সংস্থা ট্রান্সপারেন্সি ইন্টারন্যাশনাল (টিআই) কর্তৃক প্রকাশিত রিপোর্টে ২০০১, ২০০২, ২০০৩, ২০০৪, ২০০৫ এ পাঁচ বছর বাংলাদেশকে বিশ্বের সবচেয়ে বেশি দুর্নীতিগ্রস্ত দেশ হিসেবে চিহ্নিত করা হয়েছে। বাংলাদেশের স্বাধীনতা অর্জিত হয়েছিল বহু ত্যাগ-সংগ্রামের পর।\nএ দেশে বিগত তিন দশকে আমাদের যা কিছু প্রশংসনীয় অর্জন খাদ্যে স্বয়ংসম্পূর্ণতা, জামানত ছাড়াই উন্নয়নমূলক ক্ষুদ্রঋণ কর্মসূচি, ডায়ারিয়া প্রতিরোধী ওরস্যালাইনের আবিষ্কার, শিশুমৃত্যুর হার কমানো, নারী শিক্ষা ও রপ্তানিমুখী তৈরি পোশাক শিল্পের প্রসার ইত্যাদি সবকিছুই যেন ম্লান করে দিয়েছে বিশ্বব্যাপী আমাদের এই কলঙ্কিত উপস্থাপনের মাধ্যমে। পরপর তিনবার শীর্ষ দুর্নীতিবাজ জাতি হিসেবে এই পরিচিতি সারা বিশ্বে আমাদের ভাবমূর্তিকে প্রশ্নবিদ্ধ করেছে।\nনানা ক্ষেত্রে দুর্নীতি :\nআমাদের দেশে জাতীয় উন্নয়নের সাথে সংশ্লিষ্ট বিভিন্ন ক্ষেত্রে কিভাবে দুর্নীতি বিরাজ করছে তা আলোচনা করা যেতে পারে।\nরাজনৈতিক ক্ষেত্রে দুর্নীতি :\nরাজনৈতিক দলগুলো দেশের মূল চালিকাশক্তি। অথচ রাজনৈতিক ক্ষেত্রেই বর্তমানে ব্যাপকহারে দুর্নীতি চলছে। জনগণের সাথে রাজনৈতিক অঙ্গীকারের বরখেলাপ, ক্ষমতায় থাকাকালে নিজ পদ ও ক্ষমতা ব্যবহার করে রাষ্ট্রীয় সুযোগ-সুবিধাকে অন্যায়ভাবে নিজের আত্মীয়-স্বজন, বন্ধু-বান্ধব ও নিজ দলীয় কর্মী সমর্থকদের স্বার্থে কাজে লাগানো, তাদেরকে নির্মাণকাজের ঠিকাদারি বা হাট-বাজারের ইজারা প্রদান এবং বিভিন্ন ধরনের লাইসেন্স দেয়া, ব্যবসায়ীমহলসহ বিভিন্ন ব্যক্তি ও সংস্থার কাছ থেকে কমিশন গ্রহণ ও চাঁদা আদায় এবং বিনিময়ে তাদের বিভিন্ন অন্যায় সুবিধা প্রদান, সরকারি অর্থের অপচয় ও আত্মসাৎসহ বিভিন্ন রাজনৈতিক দুর্নীতি বর্তমানে এ দেশে স্বাভাবিক রীতিতে পরিণত হয়েছে।\nপ্রশাসনিক ক্ষেত্রে দুর্নীতি :\nবর্তমানে বাংলাদেশের কোনো সরকারি দপ্তর বিভাগই দুর্নীতিমুক্ত নয়। ঘুষ বা উৎকোচ গ্রহণ, সরকারি অর্থ আত্মসাৎ, অপচয় ও চুরি ছাড়াও ক্ষমতার অপব্যবহার, কাজে ফাঁকি দেয়া, স্বজনপ্রীতি, সরকার সুযোগ-সুবিধার অপব্যবহার ইত্যাদির মাধ্যমে প্রশাসনে ব্যাপকহারে দুর্নীতি হয়ে থাকে।\nঅর্থনৈতিক ক্ষেত্রে দুর্নীতি :\nব্যবসায়ী মহল কর্তৃক মজুদদারির মাধ্যমে দ্রব্যবাজারে কৃত্রিম সংকট সৃষ্টি করে অতিরিক্ত মুনাফা আদায়, বিভিন্ন অজুহাতে দ্রব্যমূল্য বৃদ্ধি করা, চোরাকারবার, খাদ্যে ভেজাল দেয়া, নকল পণ্য উৎপাদন ও বিক্রয়, ওজনে কম দেয়া, সরকারি রেশনে কারচুপি করা, কর, শুল্ক, খাজনা ইত্যাদি ফাঁকি দেখাসহ এ ধরনের অর্থনৈতিক দুর্নীতি বর্তমানে বাংলাদেশকে গ্রাস করে ফেলছে।\nশিক্ষাক্ষেত্রে দুর্নীতি :\nপরীক্ষায় ব্যাপক নকল, শিক্ষা প্রতিষ্ঠানের অর্থ আত্মসাৎ, শিক্ষার্থীদের কাছ থেকে বিভিন্ন অজুহাতে অতিরিক্ত অর্থ আদায়, ক্লাসে ভালোভাবে না পড়িয়ে প্রাইভেট টিউশনি ও কোচিং সেন্টারে পাঠদান, নিয়মিত ক্লাসে না আসা, দলীয় ভিত্তিতে অযোগ্য লোকদের বিশ্ববিদ্যালয়সহ বিভিন্ন শিক্ষা প্রতিষ্ঠানে নিয়োগ দেয়াসহ এ ধরনের অসংখ্য দুর্নীতির কারণে বর্তমানে বাংলাদেশে শিক্ষার গুণগত মানের চরম অবনতি ঘটেছে। ফলে প্রয়োজনীয় যোগ্যতাসম্পন্ন এবং দক্ষ মানবসম্পদ গড়ে উঠছে না।\nধর্মীয় ক্ষেত্রে দুর্নীতি :\nএ দেশে ধর্মকে কেন্দ্র করেও নানা রকমের দুর্নীতি চলছে। জনসাধারণের ধর্মীয় বিশ্বাস ও অনুভূতির সুযোগ নিয়ে বিভিন্ন ধরনের প্রতারণা স্বার্থসিদ্ধি, অর্থ উপার্জন বা কাজ ধর্মীয় দুর্নীতির পর্যায়ভূক্ত বিভিন্ন ধরনের ধর্মব্যবসা, রোগমুক্তি ও মনোবাসনা পূরণে ধর্মের দোহাই দিয়ে ধর্মপ্রাণ মানুষের সাথে ধোঁকাবাজি, ধর্মীয় প্রতিষ্ঠানকে ব্যক্তি বা দলীয় স্বার্থে কাজে লাগানোও ধর্মীয় দুর্নীতির পর্যায়ে পড়ে।\nবেসরকারি খাতে দুর্নীতি :\nশুধু সরকারি খাতে নয়, বেসরকারি খাতেও দুর্নীতি ছড়িয়ে পড়েছে। শিল্প প্রতিষ্ঠান গড়ার নামে সরকারি সুবিধা ও ব্যাংক ঋণ নিয়ে সে টাকা বিলাস-বাসন বা অন্য কাজে ব্যবহার এবং বিদেশী ব্যাংকে জমা করা, ব্যাংক ঋণ ইচ্ছাকৃতভাবে পরিশোধ না কর, কর ও শুল্ক ফাঁকি দেয়া শেয়ার মার্কেট কেলেংকারি ইত্যাদি এ প্রসঙ্গে উল্লেখ করা যেতে পারে। দুঃখজনক হলেও সত্য যে, ঋণখেলাফী বর্তমানে বাংলাদেশে রাতারাতি ধনী হওয়ার প্রধান হাতিয়ারে পরিণত হয়েছে।\nদুর্নীতি ও দেশের আর্থিক ক্ষতি :\nসরকারি-বেসরকারি বিভিন্ন ক্ষেত্রে ব্যাপক দুর্নীতির ফলে দেশ ও দেশের জনগণ যে কি বিপুল পরিমাণ আর্থিক ক্ষতির সম্মুখীন হচ্ছে তা নিচের পরিসংখ্যান থেকে কিছুটা অনুমান করা যেতে পারে:\nবিআইডিএসের সাবেক মহাপরিচালক ড. সদরুণ রেজার অনুসন্ধানে দেখা যায়, ১৯৮৫-৮৬ অর্থবছরে মুখ, কর ফাঁকি, চোরাচালানসহ অন্যান্য ক্ষেত্রে দুর্নীতির কারণে দেশের ২৩ হাজার ৫৮৫ কোটি টাকার ক্ষতি হয়েছে।\nজাতীয় রাজস্ব বোর্ডের মতে বাংলাদেশে অবৈধ আয়ের পরিমাণ মোট জাতীয় আয়ের শতকরা ৩০-৩৪ ভাগ হবে।\nঅর্থ মন্ত্রণালয়ের অর্থবিভাগের তথ্যানুযায়ী ১৯৭১ থেকে ১৯৯৩ সাল পর্যন্ত ২২ বছরে চুরি ও অপপ্রয়োগের ঘটনায় সরকারি তহবিলের ১৮ হাজার কোটি টাকা বিনষ্ট হয়েছে।\nএজিবি অফিসের অডিট প্রতিবেদনে দেখা যায়, বিগত ৩৫ বছরে বাংলাদেশে ৫০-৬০ হাজার কোটি টাকার দুর্নীতি ও অনিয়মের ঘটনা ঘটেছে।\nবিশ্বব্যাংক ১৯৯৫ সালের সাহায্য স্মারক প্রতিবেদনে বলেছে, বাংলাদেশে আমদানি-রপ্তানির ক্ষেত্রে মোট লেনদেনের শতকরা ৭ ভাগ ঘুষ দিতে হয়।\nপরিসংখ্যানে দেখা যায়, বাংলাদেশে গত সাড়ে তিন দশকে যে হাজার হাজার কোটি টাকা বৈদেশিক সাহায্য এসেছে তার মাত্র ২৫ ভাগ উন্নয়নমূলক কাজে ব্যয় করা হয়েছে। অবশিষ্ট ৭৫ ভাগই দুর্নীতিবাজ শাসক, রাজনীতিবিদ ও আমলাদের পকেটে গেছে।\nজাতীয় উন্নয়নে দুর্নীতির প্রভাব :\nবাংলাদেশে দুর্নীতির ভয়াবহ বিস্তার এবং এর ফলে সৃষ্ট অর্থনৈতিক ক্ষতিসহ অন্যান্য ক্ষতির বিশালতার কারণে উন্নয়ন বিশেষজ্ঞগণ দুর্নীতিকে বাংলাদেশের জাতীয় উন্নয়নের সবচেয়ে বড় অন্তরায় হিসেবে চিহ্নিত করেছেন। কারণ দুর্নীতি আমাদের জাতীয় উন্নয়ন ও অর্থনীতির প্রতিটি ক্ষেত্রকেই গ্রাস করে ফেলেছে।\nযেমন-\nক. দুর্নীতি ও জাতীয় উন্নয়ন প্রক্রিয়া :\nদুর্নীতির সবচেয়ে ক্ষান্ত হয় সরকারি খাতে জাতীয় উ প্রক্রিয়া। যে অর্থ ঋণ করে আনা হয় দেশের উন্নয়নের জন্য বা যে অর্থ সাহায্য হিসেবে আসে দরিদ্র জনগণের উপকারের জন্য তার সিকিভাগও সফলভাবে ব্যবহৃত হয় না। যে অর্থ উন্নয়নমূলক কর্মসৃষ্টি ও উৎপাদনশীল কাজে ব্যয় করার কথা তা চলে যায় দুর্নীতিবাজ আমলা ও শাসকগোষ্ঠীর পকেটে। দুর্নীতির ফলে অদক্ষ ঠিকাদারের হয়ে গড়ে ওঠে নিম্নমানের বিভিন্ন স্থাপনা। সরবরাহকারীরা কমদামের ও নিম্নমানের জিনিস বেশি মাসে সরবরাহ করে বিপুল অঙ্কের টাকা আয় করে। সরকারি কর্মকর্তাদের একটি নির্দিষ্ট অঙ্কের টাকা ঘুষ হিসেবে না দেয়া পর্যন্ত উন্নয়নমূলক কর্মসূচির ফাইল চাপা পড়ে থাকে।\nখ. দুর্নীতি ও প্রবৃদ্ধি :\nদুর্নীতি বাংলাদেশের উচ্চতর অর্থনৈতিক প্রবৃদ্ধির পথে অন্যতম অন্তরায়। দেশীয় অর্থনীতির বিভিন্ন খাত যেমন কৃষি, শিল্প, ব্যাংকসহ অন্যান্য আর্থিক খাতের দুর্নীতি দেশজ উৎপাদনকে নানাভাবে বাধাগ্রস্ত করে থাকে। বিশ্বব্যাংক বাংলাদেশে দুর্নীতি বিষয়ে এক গবেষণা প্রতিবেদনে বলেছে, বাংলাদেশের দুর্নীতির ব্যাপকতা রোধ করা গেলে জিডিপির প্রবৃদ্ধি ২-৩ শতাংশ বেড়ে যেত এবং মাথাপিছু আয় দ্বিগুণ হয়ে ৭০০ ডলারে উন্নীত হতো। এমনকি বিশেষজ্ঞরা দাবি করেন, দুর্নীতির ফলে যে অর্থ অপচয় হয় তা উন্নয়নমূলক কাজে ব্যয় করা গেলে জিডিপির প্রবৃদ্ধি হতো ৪ শতাংশ বেশি।\nগ. দুর্নীতি ও বিনিয়োগ :\nব্যাপক দুর্নীতি ও প্রশাসনিক হয়রানি বাংলাদেশে দেশী-বিদেশী বিনিয়োগের একটি বড় অন্তরায়। ইউএনডিপির মতে, দুর্নীতি কমাতে পারলে বাংলাদেশে প্রকৃত বিনিয়োগের পরিমাণ অন্তত ৫ শতাংশ এবং বার্ষিক জিডিপির হার ০.৫ শতাংশ বৃদ্ধি পেত। ইতিপূর্বে এডিবি এবং ইইউ বাংলাদেশকে এই বলে সতর্ক করে দিয়েছে যে, দুর্নীতি, অস্বচ্ছতা আর আমলাতান্ত্রিক জটিলতার কারণে বাংলাদেশ পর্যাপ্ত পরিমাণ বিদেশী বিনিয়োগ আকর্ষণ করতে পারছে না। এক হিসেবে দেখা গেছে, একটি গার্মেন্টস ফ্যাক্টরি স্থাপনের জন্য প্রাথমিকভাবে যে দাপ্তরিক খরচ হয়, দুর্নীতির ফলে এ ক্ষেত্রে শতকরা ৩৫০ ভাগ খরচ বেশি হয় এবং অতিরিক্ত খরচের ভয়ে বিনিয়োগকারীরা এ দেশে বিনিয়োগ করতে উৎসাহিত হয় না ।\nঘ.দুর্নীতি ও মানব উন্নয়ন :\nজাতীয় উন্নয়নের জন্য মানব উন্নয়ন সর্বাধিক গুরুত্বপূর্ণ। অথচ মানব উন্নয়ে বাংলাদেশের অবস্থান এখনো দক্ষিণ এশিয়ার দেশগুলোর মধ্যে সর্বনিম্নে। এজন্য মূলত দুর্নীতিই দায়ী। কেননা স্বাস্থ্য, শিক্ষা, পুষ্টি, পরিবার পরিকল্পনা, বয়স্ক সাক্ষরতাসহ মানব উন্নয়নের বিভিন্ন খাতে এ পর্যন্ত সরকারি ও বেসরকারিভাবে যে পরিমাণ অর্থ ব্যয় করা হয়েছে তা যদি দুর্নীতিমুক্ত হয়ে সঠিকভাবে ব্যবহৃত হতো তাহলে মানব উন্নয়নে বাংলাদেশের অবস্থান নিঃসন্দেহে আরো ওপরে থাকতো।\nঙ. দুর্নীতি ও দারিদ্র্য বিমোচন :\nদুর্নীতি ও দরিদ্র আমাদের জাতীয় জীবনে দুটি প্রধান সমস্যা। দারিদ্র্য অনেক ক্ষেত্রে দুর্নীতিকে সহায়তা করছে, আবার দুর্নীতির ফলে আমরা দারিদ্র্যের বেড়াজাল থেকে বেরিয়ে আসতে পারছি না। দুর্নীতি পদে পদে দারিদ্র্য বিমোচনের সরকারি-বেসরকারি নানাবিধ প্রয়াসকে বাধাগ্রস্ত করছে। এমনকি আমাদের অর্থনৈতিক উন্নয়ন ও প্রবৃদ্ধি যেটুকু হচ্ছে তাও দরিদ্র জনগোষ্ঠীর কাছে ঠিকমতো পৌঁছছে না। দুর্নীতিবাজ আমলা, রাজনীতিবিদ, এনজিও কর্মকর্তা ও ধনকুবেরদের যোগসাজশে তা দরিদ্র জনগোষ্ঠীর নাগালের বাইরেই থেকে যায়। অথচ দুর্নীতির ফলে যে অর্থ অপচয় হয় তা যদি দারিদ্র্য বিমোচনে সঠিকভাবে কাজে লাগানো যেত তাহলে কয়েক বছরেই বাংলাদেশের দারিদ্র্য বিমোচন সম্ভব হতো।\nদুর্নীতির অন্যান্য প্রভাব :\nদুর্নীতি আরো বিভিন্নভাবে দেশ ও জনগণের উন্নয়নের অন্তরায় হিসেবে কাজ করে। দুর্নীতি…\nপ্রশাসনিক দক্ষতা হ্রাস করে।\nজনগণকে তাদের ন্যায্য অধিকার থেকে বঞ্চিত করে ।\nসামাজিক নৈরাজ্য, সন্ত্রাস, বিভিন্ন ধরনের অপরাধ ও সন্ত্রাস বৃদ্ধি করে।\nসরকারের প্রতি জনগণের শ্রদ্ধা ও আনুগত্য হ্রাস করে।\nজনগণের বিড়ম্বনা বৃদ্ধি করে।\nআন্তর্জাতিক পর্যায়ে দেশের সুনাম মারাত্মকভাবে ক্ষুণ্ণ করে\nমূলধন গঠন ও উৎপাদনশীল খাতে বিনিয়োগে বাধার সৃষ্টি করে ।\nসরকারি সিদ্ধান্ত গ্রহণে দীর্ঘসূত্রতা সৃষ্টি করে।\nএক কথায় বলা যায়, দুর্নীতি সামাজিক বৈষম্য, বিচ্ছিন্নতা, স্বার্থপরতা, অবিশ্বাস, শঠতা, ষড়যন্ত্র ইত্যাদি বৃদ্ধির মাধ্যমে জাতীয় পর্যায়ে অনৈকা ও অস্থিতিশীলতা সৃষ্টি করে। আর এসব কিছুর ফলাফল হলো একটাই আর তা হলো দুর্নীতি দেশ ও জাতিকে উন্নয়নের সকল দিক থেকে পিছিয়ে দেয়। তাই আমাদের দুর্নীতির জন্য দায়ী কারণগুলো খুঁজে বের করে তা দূর করার উপায় উদ্ভাবন করতে হবে।\nবাংলাদেশে দুর্নীতির ব্যাপকতার কারণসমূহ :\nপৃথিবীর সব দেশেই কম-বেশি দুর্নীতি থাকলেও বাংলাদেশে এর প্রসার অত্যন্ত ব্যাপক ও ভয়াবহ। এর পেছনে নানা কারণ রয়েছে।\nযেমন-\nক. ঐতিহাসিক কারণ :\nবাংলাদেশে ঐতিহাসিকভাবেই দুর্নীতি চলে আসছে। ঔপনিবেশিক শাসনামলে বিদেশী শাসক-শোষকদের স্বার্থরক্ষার জন্য এ দেশে এক শ্রেণীর দুর্নীতিবাজ আমলা ও মধ্যস্বত্বভোগী সৃষ্টি করা হয়েছিল, যারা দুর্নীতি, প্রতারণা ও বঞ্চনার মাধ্যমে জনগণকে শোষণ করত। ঔপনিবেশিক বেনিয়াদের সৃষ্ট দুর্নীতির প্রক্রিয়া আজও সমাজে ক্রিয়াশীল রয়েছে। ভারতীয় উপমহাদেশে ইস্ট ইন্ডিয়া কোম্পানির শাসনামলে দুর্নীতির বিস্তার ঘটে।\nব্রিটিশ শাসনামলেও সে ধারা অব্যাহত থাকে। ১৯৪৭ সালের দেশবিভাগের পর পাকিস্তানি নব্য ব্যবসায়ীরা প্রচুর মুনাফার জন্য দুর্নীতির আশ্রয় নেয়। ফলে প্রশাসনিক কাঠামোতে দুর্নীতির বিস্তার ঘটে। ১৯৫৮ সালে পাকিস্তানে সামরিক শাসন জারি হলে দুর্নীতি রাজনৈতিক ক্ষেত্রে প্রসারিত হয়। স্বাধীনতার পর বাংলাদেশে দুর্নীতির ধারা ক্রমশ শক্তিশালী হয়ে উঠেছে।\nখ. আর্থিক অসচ্ছলতা :\nআর্থিক অসচ্ছলতা ও নিম্ন জীবনযাত্রার মান দুর্নীতি বিস্তারের অন্যতম প্রধান কারণ। দারিদ্র্যের প্রভাবে বাংলাদেশের বিভিন্ন পেশাজীবী ও শ্রমজীবী মানুষ সমাজে স্বাভাবিক উপায়ে মৌল চাহিদা পূরণে ব্যর্থ হয়ে অস্বাভাবিক উপায় অবলম্বন করছে, যার প্রভাবে সমাজে দুর্নীতির প্রসার ঘটছে।\nগ. উচ্চাভিলাষী জীবনের মোহ :\nরাতারাতি আর্থ-সামাজিকভাবে প্রতিষ্ঠা লাভের তীব্র আকাঙ্ক্ষা এ দেশে দুর্নীতি বিকাশের অন্যতম প্রধান কারণ। স্বল্পসময়ে অধিক সম্পদের মালিক হওয়ার প্রচেষ্টায় সমাজের উচ্চ শ্রেণী স্ব স্ব ক্ষমতাও পেশাগত পদবির অপব্যবহারের মাধ্যমে দুর্নীতি করে থাকে।\nঘ. বেকারত্ব :\nবাংলাদেশে ভয়াবহ বেকারত্বের পার্শ্বপ্রতিক্রিয়া হিসেবে সমাজে দুর্নীতি প্রসারিত হচ্ছে। বেকারত্ব দূরীকরণের জন্য অনেকে অবৈধ উপায়ে এবং ঘুষ প্রদানের মাধ্যমে চাকরি পাওয়ার চেষ্টা করে। আবার চাকরি পাওয়ার পর তারাও পেশাগত দায়িত্ব পালনের ক্ষেত্রে ঘুষ লেনদেনের সাথে জড়িয়ে পড়ে। আর এর ফলে দুর্নীতি ক্রমশ বাড়তেই থাকে ।\nঙ. অসম অর্থনৈতিক প্রতিযোগিতা :\nবাংলাদেশে অর্থ হলো সামাজিক মর্যাদা পরিমাপের প্রধান মানদণ্ড। আমাদের সমাজে যার যত বেশি অর্থ সে-ই তত প্রভাব-প্রতিপত্তি ও মর্যাদার অধিকারী। সামাজিক মর্যাদা লাভের অসম এই অর্থনৈতিক প্রতিযোগিতা সমাজে দুর্নীতি বিস্তারে সহায়তা করছে। সৎপথে অর্জিত অর্থের মাধ্যমে দ্রুত সম্পদশালী হওয়া সম্ভব নয় বিধায় অনেকে বাধ্য হয়ে দুর্নীতির মাধ্যমে রাতারাতি ধনী হওয়ার চেষ্টা করে।\nচ. রাজনৈতিক ও সামাজিক অস্থিরতা :\nবাংলাদেশে দুর্নীতি বিস্তারে বিরাজমান রাজনৈতিক ও সামাজিক অস্থিরতা বিশেষভাবে দায়ী। রাজনৈতিক ক্ষেত্রে গণতান্ত্রিক মূল্যবোধ চর্চার অভাব, অগণতান্ত্রিক উপায়ে রাজনৈতিক ক্ষমতার বদল এবং রাষ্ট্রীয় ক্ষমতা লাভের তীব্র আকাঙ্ক্ষা দুর্নীতি বিস্তারের অনুকূল পরিবেশ সৃষ্টি করছে। রাজনৈতিক ক্ষমতা লাভের জন্য নির্বাচনে বিপুল পরিমাণ অর্থ অবৈধভাবে ব্যয় করে ভোটারদের প্রভাবিত করা হয়। নির্বাচিত হবার পর ক্ষমতার অপব্যবহার করে দুর্নীতির মাধ্যমে নির্বাচনী ব্যয় ওঠানোর চেষ্টা করা হয়। আবার রাজনৈতিক পরিচিতির সুযোগ নিয়ে অনেক ক্ষেত্রে প্রভাব খাটিয়ে দুর্নীতিবাজরা ব্যাপকভাবে দুর্নীতি করার চেষ্টা করে।\nছ. অপর্যাপ্ত বেতন ও পারিশ্রমিক\nআমাদের দেশে কর্মজীবী মানুষদের বেতন ও পারিশ্রমিক চাহিদার তুলনায় একেবারেই অপর্যাপ্ত। ফলে তারা তাদের বিভিন্ন প্রয়োজন পূরণের জন্য অর্থ আত্মসাৎ মুখ বা বিকল্প কোনো উপায়ে অর্থ উপার্জনের চেষ্টা করে। বাংলাদেশে স্বল্প বেতনভুক্ত কর্মচারীদের মাঝে দুর্নীতি পরায়ণতা আসার পেছনে অপর্যাপ্ত বেতন কাঠামো মুখ্যত দায়ী।\nজ. দেশপ্রেম ও মানবিক মূল্যবোধের অভাব\nসদাজাগ্রত দেশপ্রেম ও মানবিক মূল্যবোধসম্পন্ন সমাজে দুর্নীতি গড়ে উঠতে পারে না। যারা দেশ এবং জাতির উন্নয়ন ও স্বার্থ সম্পর্কে সদা সচেতন তারা দুর্নীতি থেকে নিজেরা বিরত থাকে, অন্যকেও দুর্নীতি থেকে বিরত রাখে। কিন্তু আমাদের দেশে অনেক ক্ষেত্রেই ব্যক্তিগত ও দলীয় স্বার্থকে দেশ ও জাতির স্বার্থের ঊর্ধ্বে স্থান দেয়া হয় বিধায় সর্বক্ষেত্রেই দুর্নীতির বিস্তার ঘটছে।\nঝ. আইনের অস্পষ্টতা\nঅনেক সময় প্রচলিত আইনের অস্পষ্টতা বা আইনের ফাঁকের সুযোগ নিয়ে দুর্নীতি করা হয়। জালিয়াতির মাধ্যমে অর্থ আত্মসাতের ক্ষেত্রে এরূপ দুর্নীতি বেশি পরিলক্ষিত হয়। আবার অনেক সময় জনগণের অজ্ঞতার সুযোগ নিয়ে আইনের মনগড়া ব্যাখ্যা দিয়েও দুর্নীতি করা হয় ।\nঞ. দুর্নীতি দমনে সদিচ্ছার অভাব\nদুর্নীতি, অবৈধভাবে অর্থ উপার্জন, সরকারি অর্থ আত্মসাৎ বা ক্ষমতার অপব্যবহারের জন্য চাকুরিচ্যুত বা বিচারের সম্মুখীন করার জোরালো ব্যবস্থা আমাদের দেশে নেই। দুর্নীতিবাজদের সাথে শাসকগোষ্ঠীর গোপন আঁতাত থাকায় শক্ত হাতে দুর্নীতি দমন করার ব্যাপারে সরকারের সদিচ্ছার অভাব লক্ষ্য করা যায়। দুর্নীতি দমনের প্রতি সরকারের এই শিথিলতার ফলে বাংলাদেশে দুর্নীতি দিন দিন প্রসারিত হচ্ছে।\nট. নৈতিক অবক্ষয়\nসর্বোপরি বাংলাদেশে দুর্নীতি প্রসারের অন্যতম প্রধান কারণ হলো এ দেশের জনগণের মাঝে নীতি, নৈতিকতা ও সামাজিক মূল্যবোধের চরম অবক্ষয় ঘটা। বর্তমানে এ দেশের জনগণের মাঝে নৈতিকতার এমনই অবক্ষয় ঘটেছে যে তারা দুর্নীতিবাজদের প্রতি সহনশীল মনোভাবাপন্ন হয়ে পড়েছে। দুর্নীতিবাজদের প্রতি সামাজিক ঘৃণা এখন আর জোরালোভাবে লক্ষ্য করা যায় না।\nদুর্নীতি দমনের উপায়সমূহ\nবর্তমানে দুর্নীতি সমস্যা আমাদের জাতীয় জীবনে ক্যান্সারস্বরূপ বিস্তার লাভ করেছে। তাই বাংলাদেশের জাতীয় উন্নয়নের স্বার্থে সমাজের সর্বস্তর থেকে দুর্নীতির মূলোচ্ছেদ করার বিষয়টি এক নম্বর অগ্রাধিকার পাওয়া উচিত। দুর্নীতি প্রতিরোধ করা রাষ্ট্রের পবিত্র ও সাংবিধানিক দায়িত্ব। আর এজন্য প্রয়োজন বলিষ্ঠ রাষ্ট্রীয় সিদ্ধান্ত গ্রহণ, কঠোরভাবে আইন ওয়ণয়ন ও বাস্তবায়ন এবং দুর্নীতির বিরুদ্ধে ব্যাপক জনমত গঠন। বাংলাদেশে ব্যাপক বিস্তৃত দুর্নীতি প্রতিরোধ ও মোকাবিলা করার জন্য নিম্নলিখিত উপায়ে পদক্ষেপ গ্রহণ করা যেতে পারে।\n১. দুর্নীতিবিরোধী টাস্কফোর্স গঠন\nবাংলাদেশে সর্বস্তরের দুর্নীতির সঙ্গে যুক্ত সকল প্রাসঙ্গিক ইস্যু মূল্যায়ন এবং দুর্নীতির মূলোৎপাটনের জন্য দক্ষ, যোগ্য ও অভিজ্ঞ নাগরিকদের সমন্বয়ে অনতিবিলম্বে একটি টাস্কফোর্স গঠন করতে হবে। এই টাস্কফোর্স দুর্নীতি দমনের একটি বিশদ কর্মসূচি সুপারিশ করবে। সুপারিশ অনুসারে দুর্নীতি দমনের জন্য ব্যাপকভাবে Operation. Clean Corruption শুরু করতে হবে।\n২. ন্যায়পালের গম বাস্তবায়ন\nবাংলাদেশে দুর্নীতি দমনের জন্য ন্যায়পালের পন বাস্তবায়ন করা প্রয়োজন সংকারি ও রাষ্ট্রীয় ক্ষমতার কর্তৃপক্ষের কিদ্ধে সাধারণ নাগরিকের দুর্নীতি ও অনিয়মের অভিযোগের তদন্ত নিরপেক্ষভাবে সম্পাদনের জন্য ন্যায়পালের অফিস প্রতিষ্ঠা করা দরকার। ন্যায়পালকে রাষ্ট্রের যে কোনো বিভাগের সিদ্ধান্ত ও কার্যক্রমের তদন্ত করার এবং জবাবদিহিতা আদায় করার ক্ষমতা দিতে হবে। ন্যায়পালের পদ সঠিকভাবে বাস্তবায়ন ক্যালে দরকারি প্রশাসনযন্ত্রে নিরপেক্ষ শাভিত্ব পালন ও জবাবদিহিতার সুযোগ সৃষ্টি হবে। ফলে দুর্নীতি প্রতিরোধ সহজতর হবে।\n৩. স্বাধীন ও নিরপেক্ষ বিচার বিভাগ প্রতিষ্ঠা\nদুর্নীতি প্রতিরোধের অপরিহার্য পূর্বশর্ত হলো বিচার বিভাগের স্বাধীনতা। এজন্য শাসন বিভাগ, আইন বিভাগ ও রাজনৈতিক দলের প্রভাব ও হস্তক্ষেপ থেকে যুক্ত আইনের অধীন পূর্ণ স্বাধীন ও নিরপেক্ষ বিচার বিভাগ প্রতিষ্ঠা করতে হবে, যাতে তারা দুর্নীতির সাথে সংশ্লিষ্ট মামল মোকদ্দমা বিচার নিষ্পত্তি করতে পারেন। একই সাথে দুর্নীতিবাজদেরকে আদালতে হাজির করার অধিকার এবং আদলতের রায় কার্যকর করার পূর্ণক্ষমতাও বিচার বিভাগকে দিতে হবে।\n৪. স্বাধীন দুর্নীতি দমন কমিশন গঠন\nদুর্নীতি দমনে নিয়োজিত সরকারের বিশেষ বিভাগ দুর্নীতি দমন ব্যুরোকে পুনর্গঠন করে একটি স্বাধীন ও শক্তিশালী দুর্নীতি দমন কমিশন গঠন করা হয়েছে। কিন্তু নানা প্রতিকূলতার কারণে তা কার্যক্রম চালাতে পারছে না। এ কমিশনকে সব ধরনের প্রভাবমুক্ত থেকে স্বাধীন ও নিরপেক্ষভাবে ভূমিকা পালন করতে হবে।\n৫. সরকারি নিরীক্ষা কমিটি গঠন\nরাষ্ট্রের কার্যনির্বাহী বিভাগের আয়-ব্যয়ের ধারাবাহিক ও নিয়মিত পরীক্ষার জন্য পর্যাপ্ত জনবলসহ উচ্চ ক্ষমতাসম্পন্ন সরকারি নিরীক্ষণ কমিটি গঠন করা প্রয়োজন। কারণ রাষ্ট্রের কার্যনির্বাহী বিভাগের বাজেটের ওপর আইনগত নিয়ন্ত্রণ ও জবাবদিহিতা নিশ্চিত করতে না পারলে দুর্নীতি নিয়ন্ত্রণ করা সম্ভব হবে না। এজন্য সরকারি পর্যায়ে নিরীক্ষণ কমিটি পঠন করেও দুর্নীতি প্রতিরোধ করা যেতে পারে ।\n৬. রাজনৈতিক নেতৃবৃন্দের সৎ ও আইনগত নির্দেশনা\nবাংলাদেশে রাজনৈতিক আবরণে এবং রাজনৈতিক ক্ষমতার অপব্যবহারের মাধ্যমে বেশি দুর্নীতি হয়ে থাকে। তাই বিভিন্ন পর্যায়ের রাজনৈতিক নেতৃবৃন্দ সরকারি আমলাদের সততার সঙ্গে আইনগত দায়িত্ব ও কর্তব্য পালনের নির্দেশনা দান করলে তা দুর্নীতি হ্রাসে সহায়ক হবে। কারণ রাজনৈতিক নেতৃবৃন্দের সততা, আইনের প্রতি শ্রদ্ধা, দেশপ্রেম ও কার্তব্যনিষ্ঠা জনগণের মধ্যে দুর্নীতি বিরোধী মূল্যবোধ ও নৈতিকতা গড়ে তুলতে উৎসাহিত করে। সিঙ্গাপুর ও মালয়েশিয়ার রাজনৈতিক নেতৃবৃন্দের কার্যক্রম এ ক্ষেত্রে উদাহরণ হতে পারে।\n৭. আইনের শাসন প্রতিষ্ঠা\nদুর্নীতি দমনের পূর্বশর্ত হলো আইনের শাসন প্রতিষ্ঠা। দুর্নীতির দায়ে অভিযুক্ত ব্যক্তি বা ব্যক্তিবর্গ কোনোভাবেই যাতে শান্তি এড়িয়ে যেতে না পারে, সেজন্য দুর্নীতির সাথে সংশ্লিষ্ট আইনের কঠোর প্রয়োগ দুর্নীতির প্রবণতা হ্রাসে কার্যকর ভূমিকা রাখতে পারে। আইনের ফাঁক বা অস্পষ্টতার সুযোগে কেউ যাতে দুর্নীতি করতে বা দুর্নীতি করে শান্তি এড়িয়ে যেতে না পারে সোনা সংশ্লিষ্ট আইনের সংশোধন, সুস্পষ্ট ব্যাখ্যা প্রদান এবং প্রয়োজনে নতুন আইন প্রণয়নের পদক্ষেপ গ্রহণ করতে হবে। আইনের দৃষ্টিতে সবাই সমান এবং কেউ আইনের ডর্থে নয়- সমাজে এরূপ বিশ্বাস প্রতিষ্ঠা করা প্রয়োজন। দুর্নীতিবাজ সমাজের যে কোনো শ্রেণীরই হোক না কেন, তাকে আইনের সম্মুখীন হতে হবে এরূপ পরিবেশ সৃষ্টি করতে পারলে তা দুর্নীতির সহায়ক হবে।\n৮. আয়-ব্যয়ের সামঞ্জস্যহীনতার জবাবদিহিতার ব্যবস্থাকরণ\nদুর্নীতি দমনের উত্তম ও কার্যকর ব্যবস্থা হলো সরকারি প্রশাসনের বিভিন্ন পর্যায়ে কার্যরত কর্মকর্তা কর্মচারীদের আয় ও ব্যয়ের মধ্যকার সামঞ্জসাহীনতা সম্পর্কে রাষ্ট্রীয় পর্যায়ে কঠোর জবাবদিহিতার ব্যবস্থা গ্রহণ করা। এসব ক্ষেত্রে আয়ের উৎস সম্পর্কে সুষ্ঠু ও নিরপেক্ষ অনুসন্ধান করা হলে দুর্নীতি বেরিয়ে আসে। সরকারি প্রশাসনের সঙ্গে সংশ্লিষ্ট সকল পর্যায়ের কর্মকর্তা-কর্মচারীদের আয়ের সাথে অসঙ্গতিপূর্ণ বায়ের হিসাব যথাযথভাবে নেয়া হলে দুর্নীতি স্বাভাবিকভাবেই হ্রাস পাবে।\n৯. দুর্নীতিবাজদের সামাজিকভাবে বয়কটকরণ\nঅনেক সময় পেশাগত বা ব্যবসায়িক দিক থেকে সমাজের মানুষ অতি সহজে দুর্নীতিবাজদের চিহ্নিত করতে পারে। ঘুষখোর, সুদখোর. চোরাচালানি প্রভৃতি শ্রেণীকে সামাজিকভাবে বয়কট ও তাদের প্রতি ঘৃণা প্রদর্শন করা হলে দুর্নীতির প্রবণতা হ্রাস পাবে। এসব শ্রেণীর সাথে সামাজিক সম্পর্কচ্ছেদ করার পদক্ষেপ সামাজিকভাবে গ্রহণ করতে হবে। দুর্নীতির বিরুদ্ধে ব্যাপক সামাজিক আন্দোলন গড়ে তুলতে হবে।\n১০. পর্যাপ্ত বেতন ও পারিশ্রমিক প্রদান\nআমাদের দেশে সরকারি কর্মকর্তা-কর্মচারীদের বেতন তাদের প্রয়োজন ও চাহিদার তুলনায় অপর্যাপ্ত বলে অনেক সময় তারা তাদের বিভিন্ন প্রয়োজন পূরণের জন্য বাধ্য হয়ে অসৎ উপায়ে অর্থ উপার্জন করে। তাই তাদের দুর্নীতি বন্ধ করার জন্য বাজারদরের সাথে সমাজস্যপূর্ণ এবং প্রয়োজনের তুলনায় পর্যাপ্ত বেতন ও সুযোগ সুবিধা তাদের জন্য নির্ধারণ করতে হবে। অন্যথায় তাদের দুর্নীতি বন্ধ করা যাবে না।\n১১. দুর্নীতির বিরুদ্ধে নৈতিক ও সামাজিক চেতনা সৃষ্টি\nদুর্নীতি দমনের আদর্শ এবং সর্বোৎকৃষ্ট। উপায় হলো মানুষের মাঝে সামাজিক, নৈতিক ও ধর্মীয় মূল্যবোধকে জাগ্রত করা। কারণ নৈতিক ও ধর্মীয় মূল্যবোধসম্পন্ন ব্যক্তি কখনো দুর্নীতির আশ্রয় নিতে পারে না। তাই ছেলে-মেয়েদেরকে সামাজিক ঐতিহ্য, মূল্যবোধ, নীতি ও আদর্শের প্রতি শ্রদ্ধাশীল হবার মানসিকতাসম্পন্ন করে গড়ে তোলার শিক্ষা প্রদান করতে হবে, যাতে করে ছোটবেলা থেকেই তাদের মাঝে দুর্নীতি ও অনিয়মকে ঘৃণা করার মানসিকতা গড়ে ওঠে। এজন্য পারিবারিক পর্যায় থেকে উচ্চ শিক্ষার স্তর পর্যন্ত নৈতিক শিক্ষার প্রতি সর্বাধিক গুরুত্ব দিতে হবে।\nউপসংহার\nওপরের আলোচনার পরিপ্রেক্ষিতে বলা যায়, বাংলাদেশের আর্থ-সামাজিক জীবনের সর্বাংশ আজ দুর্নীতির কবলে নিমজ্জিত। দুর্নীতির কালো হাত সমাজ জীবনের সকল দিককে গ্রাস করেছে। দুর্নীতিই বাংলাদেশের জাতীয় উন্নয়নের সবচেয়ে বড় অন্তরায়। দুর্নীতিই আমাদের সকল অর্জন এবং জাতীয় উন্নয়নের সকল প্রচেষ্টাকে নস্যাৎ করে দিচ্ছে। তাই জাতীয় উন্নয়নের মাধ্যমে বিশ্বের বুকে একটি সমৃদ্ধশালী ও মর্যাদাবান জাতি হিসেবে প্রতিষ্ঠা লাভের জন্য আমাদেরকে দুর্নীতি নামক এই সর্বনাশা ও সর্বগ্রাসী সামাজিক ব্যাধির মূলোৎপাটনে সর্বশক্তি নিয়োগ করতে হবে।"
        }
      ]
    },
    {
      "number": "5",
      "uddipok": "মানবকল্যাণে বিজ্ঞান",
      "tag": "CCC 24,PCC 24,NDCD 24,DCC 24,RCPC 24,CPCR 24,DB 23,DIN.B 23,JB 23,RB 23,SB 23,MB 23,CTG.B 23,RCC 23,NDCD 23,DRMC 23,JCC 23,ISCM 23,HC 23,CC 23,FCC 23,BCC 23,RUMC 23,DB 19,BB 19,DIN.B 19,CTG.B 19,RB 19,CB 19,All.B 18,CTG.B 17,BB 17,CB 17,SB 19,DB 16,SB 16,BB 16,RB 16,CPSCM 24",
      "sub_questions": [
        {
          "label": "",
          "question": "",
          "explanation": "ভূমিকা – বিজ্ঞান আধুনিক সভ্যতার আশীর্বাদ।  অন্ধকার জীবন থেকে মানুষকে আলোর পথে নিয়ে এসেছে বিজ্ঞান ও প্রযুক্তি সেবা। প্রাচীন থেকে আধুনিক ধারার জীবন যাপনে মানুষকে দিনের-পর-দিন নতুনত্ব উপহার দিয়ে চলেছে বিজ্ঞান। প্রতিদিনের জীবনে বিজ্ঞানের আবিষ্কার কোন না কোন ভাবে মানুষকে সহায়তা করছে ফলে মানুষের জীবন  সহজ থেকে সহজতর হচ্ছে। বিজ্ঞান শব্দের আভিধানিক অর্থ ‘বিশেষ জ্ঞান’। পার্থিব জগতের কল্যাণের জন্য বিশেষ জ্ঞান সৃষ্টি করায় বিজ্ঞানের অন্যতম লক্ষ্য। বিজ্ঞানের আবিষ্কার মানুষকে ক্রমবিবর্তনের মধ্য দিয়ে পৌঁছে দিয়েছে আধুনিক সভ্যতার চরম শিখরে।সারা পৃথিবীতে আজ বিজ্ঞানের জয়ধ্বনি। বিজ্ঞান ও প্রযুক্তি ব্যতীত মানুষ এক মুহূর্ত বাঁচতে পারবে না। বিজ্ঞানের ছোঁয়া  যে দেশে পড়েনি সে দেশ কোনভাবেই উন্নতি লাভ করতে পারেনি। মানুষের জীবনে বিজ্ঞানের ছোঁয়া কতটা লেগেছে তা প্রতিদিনকার জীবনকে দেখলেই আমরা অনুভব করতে পারি।মানব কল্যাণে বিজ্ঞান ও প্রযুক্তি প্রতিনিয়ত অবদান রেখে  চলেছে।\nবিজ্ঞানের আবিষ্কার- বিজ্ঞানের বিচিত্র আবিষ্কার মানুষের জীবনে সুফল বয়ে এনেছে। মানুষের জীবনে পরিপূর্ণতা এনে দিয়েছে বিজ্ঞান। গুহাবাসী মানুষ আলোকিত জীবনের প্রথম ধাপে আবিষ্কার করেছিল  আগুন। বিজ্ঞানের  পদযাত্রা শুরু হয়েছিল আগুন জ্বালানোর মধ্য দিয়ে।এরপর মানুষের জীবনে যে আবিষ্কারটি গতি এনে দিয়েছে তা হল চাকা আবিষ্কার। পণ্য পরিবহন ও এক স্থান থেকে অন্য স্থানে যেতে মানুষকে চাকা সহায়ক ভূমিকা পালন করেছে। এরপর থেকে মানুষকে আর থেমে থাকতে হয়নি আগুনে পুড়িয়ে  তৈরি হয়েছে নতুন নতুন যন্ত্রপাতি। এক স্থান থেকে অন্য স্থানে মানুষ  পৌঁছে গেছে চাকায়  চালিত বাহনের মাধ্যমে। সমাজের যত পরিবর্তন হয়েছে মানুষের জ্ঞান বিজ্ঞানের  জিজ্ঞাসা ততই বেড়েছে। আকাশ, জল, স্থল  সম্পর্কে মানুষের কৌতূহল বৃদ্ধি পেয়েছে ফলে আবিষ্কারের নেশা  মানুষকে তাড়িত করে।\nবিংশ শতাব্দীর বিজ্ঞান- বিজ্ঞানের জয়যাত্রা প্রাচীনকাল থেকে শুরু হলেও বিংশ শতাব্দীতে এসে সমৃদ্ধি লাভ করেছে। বিজ্ঞানের আবিষ্কার মানুষের জীবনকে যেমন সহজ করেছে তেমনি প্রকৃতিকে নিয়ন্ত্রণ করার কিছুটা সক্ষমতা তৈরি করেছে। বিজ্ঞানের বহুমুখী আবিষ্কার প্রাত্যহিক জীবনকে সহজ করে দিয়েছে। বিজ্ঞানের বিভিন্ন আবিষ্কার মানুষ তার প্রয়োজন মত ব্যবহার করছে। বিজ্ঞানের জয়যাত্রা একবিংশ শতাব্দীতে অব্যাহত থাকবে এবং পৃথিবীকে  নিয়ে যাবে সমৃদ্ধির চরম শিখরে। বিজ্ঞানের বহুমুখী আবিষ্কার পৃথিবীকে দেখাবে নতুন দিগন্ত।বিংশ শতাব্দীতে আমরা উপলব্ধি করতে পারছি বিজ্ঞানের আবিষ্কার ছাড়া সমৃদ্ধি অর্জন কোনভাবেই সম্ভব না।\nপ্রযুক্তি আবিষ্কারে আত্মত্যাগ- প্রকৃতি জগতের বিচিত্র বিষয়ের প্রতি ক্ষুদ্রাতিক্ষুদ্র আগ্রহ এবং পরীক্ষা-নিরীক্ষার মধ্য দিয়ে নতুন নতুন কিছু আবিষ্কার করা বিজ্ঞানীদের মূল কাজ। বিভিন্ন রকম আবিষ্কার থেকে আমরা যে সুফল ভোগ করছি এর পেছনে প্রযুক্তি আবিষ্কারকদের রয়েছে নিরলস শ্রম, মেধা, অধ্যবসায়  ও সাধনা। নতুন নতুন জ্ঞান সমাজে পরিবেশন করা খুব সহজ কাজ ছিল না। নিজের আবিষ্কার সমাজে প্রতিষ্ঠা করতে গিয়ে প্রাণ দিতে হয়েছে ব্রনো, ও ল্যাভয়িসকে। এছাড়া সক্রেটিস, গ্যালিলিও, আর্কিমিডিস, নিউটন, স্যার জগদীশচন্দ্র বসু  প্রভৃতি বিজ্ঞানী তাদের জীবনের বড় অংশ ব্যয় করেছেন গবেষণার কাজে। প্রযুক্তি আবিষ্কার এর পেছনের এই মহান মানুষগুলোর নিরলস পরিশ্রমের বিনিময়ে আধুনিক সভ্যতা বিচিত্র সুবিধা ভোগ করছে। প্রযুক্তি আবিষ্কারের প্রত্যক্ষ এই মানুষগুলোর প্রতি আমাদের সবসময় শ্রদ্ধাশীল থাকতে হবে।\nদৈনন্দিন জীবনে বিজ্ঞান – প্রতিদিনকার জীবনে এমন কোনো মুহূর্ত নেই যে মুহূর্তে আমরা বিজ্ঞানের আশীর্বাদ গ্রহণ করছি না। সকাল থেকে শুরু করে সন্ধ্যা পর্যন্ত বিভিন্ন ভাবে বিজ্ঞান আমাদের পাশে থাকে। সকালে ঘুম থেকে ওঠার সময় যে ঘড়িটা দেখি সেটি থেকে শুরু করে অফিস-আদালতের কাজ শেষ করে এসি বা ফ্যানের বাতাসে নিদ্রায় যাওয়া পর্যন্ত ছন্দময় জীবন এনে দিয়েছে বিজ্ঞান । যাতায়াত, তথ্য প্রযুক্তির ব্যবহার, মানুষের সঙ্গে যোগাযোগ স্থাপন, ব্যবসা-বাণিজ্যের প্রসার, কৃষি, চিকিৎসা, শিক্ষা ও প্রকৌশলীসহ নানামুখী কাজে বিজ্ঞান আমাদের পাশে রয়েছে। মানুষের প্রতিটি কর্মকাণ্ডের সঙ্গে বিজ্ঞান জড়িত। সমাজের প্রতিটি স্তরে বিজ্ঞান এর ছোঁয়া লেগেছে ফলে  জীবনে এসেছে পরিবর্তন। মানব জীবন এবং বিজ্ঞানকে আজ কোনভাবেই আলাদা করা যাবে না। প্রাত্যহিক জীবনে বিজ্ঞান আমাদের প্রতিনিয়ত সুফল এনে দিচ্ছে।\nবেকারত্ব মোচনে বিজ্ঞান – উন্নয়নশীল ও অনুন্নত দেশে বেকারত্ব অভিশাপ। আর্থিক সচ্ছলতা না থাকলে সমাজে অরাজকতা সৃষ্টির সম্ভাবনা থাকে। বিজ্ঞানের আবিষ্কার আজ বেকারত্ব  দূরীকরণ উল্লেখযোগ্য ভূমিকা রাখছে। হাতে-কলমে প্রযুক্তি সেবা সম্পর্কে জ্ঞান লাভ করে  তরুণ সমাজ অর্থ উপার্জন করছে। রেডিও ,টেলিভিশন, বৈদ্যুতিক পাখা, কম্পিউটার, মোবাইল উৎপাদন প্রতিষ্ঠানে যেমন শ্রম শক্তির প্রয়োজন হচ্ছে তেমনি ভাবে পরবর্তীতে মেরামতের জন্য আরেকটি শ্রমশক্তির প্রয়োজন দেখা দিচ্ছে ।ইলেকট্রনিক বিভিন্ন যন্ত্রাংশ উৎপাদন এবং মেরামতের জন্য আধুনিক শিক্ষা ব্যবস্থার মধ্যে কর্মমুখী শিক্ষার সুযোগ করে দিয়ে বেকারত্ব দূর করা সম্ভব হচ্ছে। ফ্রিল্যান্সিংয়ের মাধ্যমে অর্থ আয় করে বাংলাদেশের তরুণ সমাজ দেশের আর্থিক খাতে বিরাট ভূমিকা পালন করছে। বড় বড় শিল্প-কলকারখানায় উৎপাদন বৃদ্ধির জন্য বেশি বেশি শ্রমিক লাগছে। মোবাইলে রিচার্জ বা  মোবাইল এর মাধ্যমে ব্যাংকিং কার্যক্রম সম্পন্ন করে অর্থ উপার্জন করছে এবং তা দিয়ে একটি শ্রেণী তাদের জীবন জীবিকা বেশ ভালোভাবে নির্বাহ করছে। সর্বোপরি বিজ্ঞান বেকারত্ব দূর করার কাজে উল্লেখযোগ্য ভূমিকা পালন করছে।\nশিক্ষা ক্ষেত্রে বিজ্ঞানের অবদান-  শিক্ষা বিকাশের ক্ষেত্রে সবচেয়ে উল্লেখযোগ্য ভূমিকা রেখেছে বিজ্ঞানের নতুন আবিষ্কার।বিশেষ করে কাগজ-কলমের আবিষ্কার, মুদ্রণ শিল্পের অগ্রগতি, টাইপরাইটার আবিষ্কার যা শিক্ষার প্রসার ও বিকাশে সহায়তা করছে ।আধুনিক সময়ে কম্পিউটার আবিষ্কার হওয়ার পর শিক্ষাক্ষেত্রে উন্নতি আরো বৃদ্ধি পেয়েছে। পাওয়ার পয়েন্ট প্রেজেন্টেশনের মাধ্যমে খুব সহজভাবে   পাঠ্যবইয়ের বিষয়সমূহ উপস্থাপন  করলে শিক্ষার্থীদের বুঝতে সুবিধা  হায়। শিক্ষক ও শিক্ষার্থীদের যোগাযোগের মাধ্যম হিসেবে ইমেইল বা সামাজিক যোগাযোগ মাধ্যম বেশ কার্যকরী। শিক্ষার আলো পৌঁছে দিতে বিজ্ঞান সর্বোচ্চ চেষ্টা করছে। দেশ-বিদেশের বিশ্ববিদ্যালয়গুলোতে উচ্চতর শিক্ষা লাভের জন্য গবেষণা পত্র জমা দেওয়া বা ভর্তি পরীক্ষা  এখন অনলাইনের মাধ্যমে সম্পন্ন হচ্ছে। পৃথিবীর বিভিন্ন দেশের উন্নত শিক্ষা প্রতিষ্ঠান সম্পর্কে ধারণা নেওয়া এবং বিচিত্র জ্ঞান আহরণের জন্য ইন্টারনেট প্রযুক্তির অধিক কার্যকর। পৃথিবীর যেকোন ভাষার উল্লেখযোগ্য গ্রন্থ আমরা সহজেই পড়তে পারি ইন্টারনেটের কল্যাণে। পৃথিবীর কোন জ্ঞান নির্দিষ্ট সমাজ বা দেশের গন্ডির মধ্যে সীমাবদ্ধ থাকছে না, জ্ঞান হয়ে উঠেছে সমগ্র পৃথিবীর। বিজ্ঞানের নানা আবিষ্কার শিক্ষাক্ষেত্রকে  উন্নতির দিকে নিয়ে যাচ্ছে।\nচিকিৎসা ক্ষেত্রে বিজ্ঞান- জনস্বাস্থ্যের কল্যাণে উল্লেখযোগ্য ভূমিকা রেখেছে বিজ্ঞান। চিকিৎসা ক্ষেত্রে বিজ্ঞানের অবদান আমরা তখনই বুঝতে পারে যখন আমি বা আমার পরিবারের কেউ অসুস্থ হয়। এক্সে, আল্ট্রাসনোগ্রাম, ইসিজি, সিটি স্ক্যান প্রভৃতি আবিষ্কার রোগ নির্ণয় করার ক্ষেত্রে যথাযথ ভূমিকা পালন করছে। অত্যাধুনিক আবিষ্কার জটিল রোগের  সহজ সমাধান এনেছে। বৃক্ক,  অস্থিমজ্জা, যকৃত এর মত শরীরের গুরুত্বপূর্ণ অঙ্গ প্রতিস্থাপনের মাধ্যমে মানুষ নতুন করে জীবন ফিরে পাচ্ছে। হৃদ রোগীদের জন্য রক্তের প্রবাহ ঠিক রাখতে রক্তনালীর মাঝে  রিং ব্যবহার করা হচ্ছে অথবা লেজার রশ্মির মাধ্যমে রক্তনালীর অভ্যন্তরের চর্বি সরিয়ে দিচ্ছে। ক্যান্সারে আক্রান্ত রোগীদের চিকিৎসা নিশ্চিত করার লক্ষ্যে কেমোথেরাপির বিশেষ ভূমিকা পালন করছে। মূত্রথলি ও পিত্তকোষের পাথর অপসারণের জন্য লেজার রশ্মি ব্যবহার বর্তমান সময়ে বেশ বৃদ্ধি পেয়েছে। লেজারের মাধ্যমে শরীরের  অতি স্পর্শকাতর স্থানের সুচিকিৎসা নিশ্চিত করা যাচ্ছে। বিজ্ঞানের আবিষ্কার ব্যতীত আজকের দিনের আধুনিক চিকিৎসা কোনভাবেই কল্পনা করা সম্ভব নয়। কম্পিউটার প্রযুক্তি চিকিৎসাবিজ্ঞানে অভূতপূর্ব পরিবর্তন  এনে দিয়েছে।\nঅর্থনীতিতে বিজ্ঞানের অবদান- অর্থনৈতিক ভিত্তি ব্যতীত আধুনিক পৃথিবীতে কোন দেশ উন্নতি করতে পারবে না। অর্থনৈতিক প্রবাহ যে দেশে যত বেশি গতিশীল থাকে সেই দেশের জীবনযাত্রার মান তত বেশি উন্নতি লাভ করবে। অর্থনৈতিক উন্নয়নের ক্ষেত্রে বিজ্ঞানের অবদান বিশেষভাবে গুরুত্ব বহন করে। শিল্প কলকারখানা, ব্যাংকিং ব্যবস্থা, আধুনিক মানের যন্ত্রপাতি আবিষ্কার সহ আর্থিক খাতের সকল প্রতিষ্ঠানে বিজ্ঞানের  ছোঁয়া লেগেছে। বিজ্ঞানের সুফল হিসেবে মানুষের কর্মসংস্থানের সৃষ্টি হয়েছে যেমন তেমনি ভাবে আর্থিক প্রবাহ বৃদ্ধি পেয়েছে সর্বোপরি একটি দেশের মোট দেশজ উৎপাদন বা জিডিপিতে বিশেষ প্রভাব সৃষ্টি করছে।মানুষের মাথাপিছু আয় যত বেশি বৃদ্ধি পাবে তত বেশি সে দেশের সম্মান বহির্বিশ্বে বৃদ্ধি পাবে। অর্থনৈতিকভাবে সচ্ছলতা সৃষ্টি করা বিজ্ঞানের কাজ হয়ে দাঁড়িয়েছে। নতুন নতুন আবিষ্কার অর্থনৈতিক প্রবাহে আর্থিক উৎসের নতুন নতুন পথ সংযুক্ত করছে।\nযোগাযোগ ও পরিবহন ব্যবস্থায় বিজ্ঞান- যে দেশের পরিবহন ও যোগাযোগ ব্যবস্থা যত নিরাপদ ও সহজ সেই দেশ তত দ্রুত উন্নতি করতে পারবে। বর্তমান পৃথিবীর  সমৃদ্ধি বহুলাংশে নির্ভর করে সে দেশের পরিবহন ও যোগাযোগ ব্যবস্থার ওপর।চাকা আবিষ্কারের মধ্য দিয়ে পরিবহন ও যোগাযোগ ব্যবস্থা পরিবর্তনের যে ধারা শুরু হয়েছিল তা বর্তমানে ব্যাপকতা লাভ করেছে। বুলেট ট্রেন, এরোপ্লেন, রকেট সহ বহু ধরনের দ্রুতগামী বাহন আবিষ্কৃত হয়েছে। নৌপথে পণ্য ও মানুষ পরিবহনের জন্য উন্নত মানের জাহাজ, লঞ্চ, স্টিমার ,স্পিড বোর্ড আবিষ্কৃত হয়েছে। পৃথিবীর এক প্রান্ত থেকে অন্য প্রান্তে মানুষের সঙ্গে যোগাযোগ স্থাপনের জন্য মোবাইল, টেলিফোন ব্যবহার করা হচ্ছে। প্রাতিষ্ঠানিক তথ্য বিনিময়ের জন্য ইমেইল সবচেয়ে জনপ্রিয় মাধ্যম।গভীর সমুদ্র পথ পাড়ি দিতে পারে এমন বৃহদায়তনের উচ্চ প্রযুক্তি সম্পন্ন মালবাহী জাহাজ পৃথিবীর এক প্রান্ত থেকে অন্য প্রান্ত পর্যন্ত চলে যাচ্ছে।  যোগাযোগ ও পরিবহন ব্যবস্থায় বিজ্ঞানের অবদান অনস্বীকার্য।\nঝুঁকিপূর্ণ কাজে বিজ্ঞান- মানুষ যেখানে পৌঁছাতে পারে না সেখানে মানুষের তৈরি প্রযুক্তি পৌঁছে যেতে পারে সহজেই। বিজ্ঞানের অভূতপূর্ব আবিষ্কার রোবট। মহাশূন্যের রহস্য আবিষ্কারের জন্য রোবট সবচেয়ে কার্যকরী মাধ্যম। দুর্গম পাহাড়-পর্বত, গভীর খনি, সমুদ্রের অতল গহীনে সহজে পৌঁছে যাচ্ছে রোবট। মানুষকে  চাঁদে নিয়ে  গেছে রকেট  আবার মঙ্গলে  পানির অস্তিত্ব খুঁজে পেতে বিজ্ঞান নিরলস পরিশ্রম করে যাচ্ছে।মহাশূন্যের বিচিত্র অজানা তথ্য জানতে মানুষ বিজ্ঞানের শরণাপন্ন হচ্ছে।আকাশপথে ড্রোনের মাধ্যমে গোয়েন্দা তথ্য যেমন সংগ্রহ করা হচ্ছে তেমনি ভাবে মানুষের কাছে বার্তাও পাঠানো হচ্ছে এই প্রযুক্তির মাধ্যমে। যেখানে মানুষের জীবনের ঝুঁকি রয়েছে সেখানে এগিয়ে যাচ্ছে বিজ্ঞানের আবিষ্কৃত বিভিন্ন প্রযুক্তি।মানবকল্যাণে বিজ্ঞান সব সময় অবদান রেখে চলেছে।\nবাণিজ্য বিকাশে বিজ্ঞানের অবদান- সাম্প্রতিক বিশ্বে বাণিজ্য বিকাশে সবথেকে কার্যকরী ভূমিকা পালন করছে বিজ্ঞান। এক দেশ থেকে অন্য দেশে  কাঁচামাল সরবরাহ করা যেমন সহজ হচ্ছে তেমনি ভাবে পৃথিবীর যেকোন প্রান্তে উৎপাদিত পণ্য পৌঁছে দেয়া যাচ্ছে। সমগ্র পৃথিবীটাই এখন একটি বাজারে পরিণত হয়েছে এবং এর একমাত্র কারণ বিজ্ঞানের বিস্ময়কর আবিষ্কার সমূহ। পৃথিবীর কোন অঞ্চলে কোন পণ্যের চাহিদা রয়েছে তা যেমন আমরা মুহূর্তের মধ্যে ইন্টারনেট সংযোগের মাধ্যমে জানতে পারি ঠিক তেমনি ভাবে  একটি পণ্য উৎপাদন করতে কত খরচ পড়বে তাও আমরা সহজে হিসাব করে ফেলতে পারি।বাণিজ্য বিকাশের আজকের যে সফলতার পেছনে বিজ্ঞানের  বড় অবদান রয়েছে।\nকৃষিক্ষেত্রে বিজ্ঞান- মানুষের খাদ্য নিরাপত্তার জন্য বিজ্ঞানীরা নতুন নতুন জাতের  বীজ উৎপাদন করছে। এখন আর মাঠে আমরা লাঙ্গল গরু খুব একটা দেখি না আমরা দেখি  পাওয়ার টিলার, ট্রাক্টর, ধান মাড়াই যন্ত্র। কৃষি কাজ সহজ করার জন্য আবিষ্কৃত হয়েছে বীজ রোপণ, ফসল আহরণ করার যন্ত্র। পানির জন্য প্রকৃতির ওপর নির্ভরতা কমিয়ে গভীর নলকূপ স্থাপন করে পানি উত্তোলন করা হচ্ছে।  পূর্বে যে জমিতে বছরে একটি মাত্র  সফল উৎপাদন হতো সেই জমিতে উন্নত জাতের বীজ ব্যবহার করার কারণে বছরে তিনটি ফসল উৎপাদিত হচ্ছে।  বিভিন্ন জাতের বিলুপ্তপ্রায় দেশি মাছ পুকুরে চাষ করার উপযোগী করার মাধ্যমে দেশে মাছের চাহিদা পূরণ হচ্ছে। মাটি পরীক্ষার যন্ত্র ব্যবহার করে জমিতে প্রয়োজনীয় সার ব্যবহার করা হচ্ছে।প্রাকৃতিক  সারের সঙ্গে ব্যবহৃত হচ্ছে রাসায়নিক সার।গবেষণার মাধ্যমে কৃষিক্ষেত্রে উন্নত জাতের বীজ, সার, চাষ পদ্ধতি, আবিষ্কৃত  হয়েছে  যা মূলত কৃষি বিপ্লবের ভিত্তি রচনা করেছে। মানব কল্যাণের জন্য বিজ্ঞান যেসব আবিষ্কার মানুষের জীবনকে বদলে দিয়েছে তারমধ্যে উল্লেখযোগ্য হল কৃষি সম্পর্কিত আবিষ্কার।\nজীবনমান উন্নয়নে বিজ্ঞানের ব্যবহার- মানুষের অর্থনৈতিক প্রবাহ যদি যথাযথ থাকে তাহলে জীবন মানের উন্নয়ন ঘটে। অর্থনৈতিক প্রবাহ ঠিক রাখার ক্ষেত্রে বিজ্ঞানের নতুন নতুন আবিষ্কারের অবদান অনস্বীকার্য। জীবনমান উন্নয়নের ক্ষেত্রে বিজ্ঞানের আবিষ্কার অভূতপূর্ব ভাবে কাজে লাগছে। আজ আমরা রেডিও টেলিভিশনের মাধ্যমে ঘরে বসেই বিনোদন লাভ করতে পারছি আবার প্রয়োজন মত অন্যের সঙ্গে যোগাযোগ স্থাপনের জন্য টেলিফোন, মোবাইল ব্যবহার করছি। বাণিজ্য ব্যবস্থা ঠিক রাখার জন্য বিশেষ অ্যাপ ব্যবহার করা হচ্ছে। সার্বিকভাবে আমাদের জীবন মান উন্নয়নে প্রত্যক্ষভাবে বিজ্ঞান প্রভাব ফেলছে।\nআবহাওয়ার পূর্বাভাস জানতে বিজ্ঞান – প্রকৃতির বিপক্ষে গিয়ে আমরা যতই অবস্থান নিচ্ছে ততই প্রকৃতি নিজের শক্তি-সামর্থ্য জানান দিতে ঝড়, বন্যা, জলোচ্ছ্বাস সহ বিভিন্ন রকম প্রাকৃতিক দুর্যোগ সৃষ্টি করছে। মানুষ  তার বুদ্ধি বিবেক ব্যবহার করে আবহাওয়ার পূর্বাভাস জানার জন্য প্রযুক্তি সহায়তা নিচ্ছে। বাতাসের গতিবেগ নির্ণয়, বাতাসে জলীয় বাস্পের পরিমাণ নির্ণয়,ঘূর্ণিঝড়ের পূর্বাভাস, জলোচ্ছ্বাসের সম্ভাবনা সহ বিভিন্ন রকম দুর্যোগপূর্ণ আবহাওয়ার আগাম সংবাদ আমরা বিজ্ঞানের কল্যাণে  পাচ্ছি ।বাংলাদেশের উপকূলীয় এলাকায় বসবাসরত মানুষের প্রকৃতির সঙ্গে যুদ্ধ করে বেঁচে থাকতে হয় তাই অতি বর্ষণের ফলে সৃষ্ট বন্যা, অথবা নিম্নচাপের ফলে সৃষ্টি হওয়া ঘূর্ণিঝড় থেকে রক্ষা পাওয়ার জন্য বিজ্ঞান আমাদের সহায়তা করছে। উপগ্রহের মাধ্যমে আমরা আবহাওয়ার পূর্বাভাস জানতে পারি।\nশিল্প ক্ষেত্রে বিজ্ঞান-  অষ্টাদশ শতাব্দীতে ইউরোপে শিল্প বিপ্লব ঘটেছিল মূলত বিজ্ঞানের নতুন নতুন আবিষ্কারের ফলে। ছোট শিল্প বা কুটির শিল্প একটি পণ্য উৎপাদন করতে যে সময় ও অর্থ ব্যয় করে বৃহৎ শিল্প তার থেকে কম মূল্যে পণ্য উৎপাদন করতে সক্ষম হচ্ছে। শিল্পক্ষেত্রে যে পরিবর্তন তার পেছনে রয়েছে বিজ্ঞানের আশীর্বাদ। অনলাইন ভিত্তিক বিভিন্ন ওয়েবসাইটে উৎপাদিত পণ্যের বিজ্ঞাপন প্রদানের মাধ্যমে ক্রেতা সংগ্রহ করা সহজ হয়েছে। আধুনিক সময়ে শিল্পের প্রসারে বিজ্ঞানের বিস্ময় আবিষ্কার বহুমুখী। উৎপাদন থেকে শুরু করে ক্রেতা পর্যন্ত আধুনিক প্রযুক্তির সহায়তা নেয়া হচ্ছে। ইন্টারনেট ব্যবহার করে পণ্যের বিজ্ঞাপন দেওয়া যেমন সহজ তেমনি ভাবে পণ্যের চাহিদা যাচাই করারও সুযোগ তৈরি হয়েছে। বিভিন্ন পণ্য উৎপাদনের জন্য যে কাঁচামাল ব্যবহার করা হয় তার বৃহৎ অংশ পাওয়া যায় খনিতে আর  খনির অনুসন্ধান কাজ করতে ব্যবহার করা হচ্ছে আধুনিক বিজ্ঞানের বিভিন্ন আবিষ্কার।\nসভ্যতা বিকাশে বিজ্ঞানের অবদান- মানব সভ্যতা বিকাশের ক্ষেত্রে উল্লেখযোগ্য অবদান রেখেছে বিজ্ঞান। বিজ্ঞান ছাড়া কখনোই আমরা আজকের এই আধুনিক বিশ্বে উপস্থিত হতে পারতাম না। জ্ঞান বিজ্ঞানের বিকাশ, যোগাযোগ ব্যবস্থার অভূতপূর্ব পরিবর্তন, মানুষের চিন্তা চেতনার বিশালতা, সভ্য জীবনে পদার্পণ এ সকল কিছুর পেছনে রয়েছে বিজ্ঞান। সর্বোপরি সভ্যতা বিকাশের ক্ষেত্রে বিজ্ঞান  সব থেকে বেশি অবদান রেখেছে। সূর্যোদয় থেকে সূর্যাস্ত পর্যন্ত সকল কাজেই প্রত্যক্ষ এবং পরোক্ষভাবে বিজ্ঞানের উপর আমাদের নির্ভর করতে হচ্ছে।\nবিজ্ঞানের ক্ষতিকর দিক –  বিজ্ঞানের সাফল্যের দিক যেমন রয়েছে তেমনি তার একটি অন্ধকার দিকও রয়েছে যা আমরা অস্বীকার করতে পারি না।পৃথিবীতে আজ বড় বড় যুদ্ধে ব্যবহার করা হচ্ছে ভারি ভারি অস্ত্র যেমন বোমারু বিমান, পারমানবিক বোমা, ডিনামাইট, এটম বোমা, ট্যাংক, কামান সহ বিভিন্ন গোলাবারুদ যা আধুনিক বিজ্ঞানের আবিষ্কার। প্রথম ও দ্বিতীয় বিশ্বযুদ্ধ, ইসরাইল-ফিলিস্তিন যুদ্ধ, আফগানিস্তান, সিরিয়ার যুদ্ধ যার মধ্য দিয়ে মানব সভ্যতা দেখলো বিজ্ঞানের ভয়াবহ রূপ।হিরোশিমা ও নাগাসাকির মানুষ আজও যুদ্ধের ভয়াবহতা বহন করে যাচ্ছে।\nউপসংহার- বিজ্ঞানের কিছু আবিষ্কার মানুষের জন্য ক্ষতির কারণ হলেও বৃহত্তর অর্থে বিজ্ঞান মানুষকে দেখিয়েছে শান্তি এবং সমৃদ্ধির পথ। বিজ্ঞানকে যদি আমরা শুভ কাজে ব্যবহার করতে পারি তাহলে বিজ্ঞান হবে আমাদের কাছে শতভাগ আশীর্বাদ আর যদি খারাপ কাজে ব্যবহার করি তাহলে আমাদের জন্য হবে অভিশাপ। বর্তমান সময়ে বিজ্ঞান ছাড়া আমরা কোন ভাবে সমৃদ্ধির পথে এগোতে পারি না। সর্বোপরি বিজ্ঞানের বিচিত্র আবিষ্কার মানুষের জীবনে  কল্যাণ বয়ে নিয়ে এসেছে।"
        }
      ]
    },
    {
      "number": "1",
      "uddipok": "(ক) যেকোনো দশটি শব্দের পারিভাষিক রূপ লেখো:\nAbstract, Bidder, Cold war, Diplomatic, Embargo, Face value, Gratuity, Hygiene, Initial, Myth, Justice, Power house, Queue, Sabotage, Violation\nঅথবা, (খ) নিচের অনুচ্ছেদটি বাংলায় অনুবাদ করো:\nPatriotism is a very noble virtue. Its means love for one's country. A person who loves his/her country more than anything else is called a patriot. Patriotism inspires a man to do everything just and fair for the wellbeing and betterment of the country. It is the invaluable quality that impels a man to sacrifice his own interest, comfort, pleasure and even his life for the sake of his/her country. To a true patriot mother and the motherland are the same.",
      "tag": "MB 24,MB 24,FCC 24,DB 22,All.B 18,JB 17",
      "sub_questions": [
        {
          "label": "",
          "question": "",
          "explanation": "ক) উত্তরঃ\nইংরেজি শব্দ\nপারিভাষিক শব্দ\nAbstract\nসার, বিমর্ত\nBidder\nনিলাম ডাককারী\nCold war\nস্নায়ুযুদ্ধ\nDiplomatic\nকূটনৈতিক\nEmbargo\nঅবরোধ, নিষেধাজ্ঞা\nFace value\nঅভিহিত মূল্য\nGratuity\nঅনুতোষিক, উপহার\nHygiene\nস্বাস্থ্যবিজ্ঞান / স্বাস্থ্যবিদ্যা\nInitial\nপ্রারম্ভিক\nMyth\nপৌরাণিক কাহিনী\nJustice\nন্যায়বিচার\nPower house\nবিদ্যুৎকেন্দ্র\nQueue\nসারি\nSabotage\nঅন্তর্ঘাত\nViolation\nলংঘন\nখ) উত্তরঃ দেশপ্রেম একটি উন্নত চারিত্রিক গুণ। এটা দেশের প্রতি ব্যক্তির ভালোবাসাকে বোঝায়। একজন মানুষ যখন যেকোনো কিছুর চেয়ে নিজের দেশকে বেশী ভালোবাসে তখন তাকে দেশপ্রেমিক বলে। দেশপ্রেম একজন মানুষকে দেশের মঙ্গল ও অগ্রগতির জন্য ন্যায়সঙ্গত সবকিছু করতে অনুপ্রাণিত করে। এটি এমন এক অমূল্য গুণ, যা মানুষকে ব্যক্তি স্বার্থ, আরাম-আয়েশ, খুশি এমনকি নিজের জীবনও দেশের জন্য উৎসর্গ করতে অনুপ্রাণিত করে। একজন যথার্থ দেশপ্রেমিকের কাছে মা ও মাতৃভূমি সমার্থক।"
        }
      ]
    },
    {
      "number": "2",
      "uddipok": "(গ) “আন্তর্জাতিক মাতৃভাষা দিবস” বিষয়ে একটি রচনা লেখ",
      "tag": "BMARPC 24,ACC 24,MC 24,AHC 24,CTGC.B,SCC 24,NDCM 24,DCC 24,VNSC 24,BAFSC 24,BNMPC 24,NGDC 24,GECP 24,NDCD 24,DCC 24,RCPC 24,CPCR 24,DB 23,DIN.B 23,JB 23,RB 23,BB 23,CTG.B 23,CB 23,NDCD 23,DRMC 23,MC 23,RCC 23,MGCC 23,DC 23,CCC 23,RUMC 23,VNSC 23,RCC 23,DB 22,BB 22,DB 19,DIN.B 19,CTG.B 19,RB 19,SB 19,All.B 18,BB 17,RB 17,JB 17,SB 19,CTG.B 16,DIN.B 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "ভূমিকা\nমানুষ ভাবের বিনিময় করে ভাষার মাধ্যমে। এ ভাষার গুণেই পৃথিবীর সকল প্রাণী থেকে মানুষ স্বতন্ত্র মর্যাদার অধিকারী। মানুষ তার হাসি আনন্দ দুঃখ বেদনা সবকিছুই প্রকাশ করে ভাষার মাধ্যমে। মাতৃভাষা ছাড়া তৃপ্তি মিটিয়ে মনের ভাব প্রকাশ করা যায় না। মাতৃভাষার এ গুরুত্বের কথা ভেবেই পৃথিবীর প্রায় সবদেশেই প্রাথমিক শিক্ষা শুরু হয় মাতৃভাষার মাধ্যমে। মাতৃভাষার ভেতর দিয়েই শিশুর মনে স্বদেশপ্রেমের সূত্রপাত ঘটে। আমাদের মাতৃভাষা বাংলা। বিদেশি শাসকরা এ ভাষাকে যুগে যুগে পদানত করতে চেয়েছে। তার বিরুদ্ধে রুখে দাঁড়িয়েছে এদেশের মানুষ। করেছে ভাষা আন্দোলন। অনেক রক্ত ঝরেছে। ১৯৫২ সালের একুশে ফেব্রুয়ারিতে অকাতরে জীবন দিয়ে তার বিনিময়ে প্রতিষ্ঠিত হয়েছে বাংলা ভাষার মর্যাদা। একুশে ফেব্রুয়ারি আজ আন্তর্জাতিক মাতৃভাষা দিবস হিসেবে স্বীকৃত।\nভাষা আন্দোলনের সংক্ষিপ্ত ইতিহাস\n১৯৪৭ সালের দেশবিভাগের মাধ্যমে পাকিস্তান সৃষ্টি হওয়ার পর থেকে পাকিস্তানের কেন্দ্রীয় সরকার পূর্ব পাকিস্তান অর্থাৎ বাংলাদেশের শিক্ষা শিল্প সংস্কৃতিকে ধ্বংস করার চেষ্টা চালায় যার পরিপ্রেক্ষিতে সৃষ্টি হয় ভাষা আন্দোলন। বাঙালির মাতৃভাষা বাংলাকে রাষ্ট্রভাষার মর্যাদায় প্রতিষ্ঠা করার জন্য ১৯৪৮ সাল থেকে ১৯৫২ সাল পর্যন্ত যে আন্দোলন হয়েছে তাকে ভাষা আন্দোলন বলা হয়। ১৯৪৮ সালের ২৩ ফেব্রুয়ারি করাচিতে পাকিস্তান গণপরিষদের প্রথম অধিবেশন শুরু হয়েছিল। সেখানে গণপরিষদের ভাষা হিসেবে গৃহীত হয় উর্দু এবং ইংরেজি। বাংলাকেও গণপরিষদের ভাষা হিসেবে গ্রহণের দাবি জানানো হয়। কিন্তু পাকিস্তানের প্রধানমন্ত্রী লিয়াকত আলী খানসহ মুসলিম লীগের নেতারা এর বিরোধিতা করেন। ফলে ২ মার্চ ঢাকায় ফজলুল হক মুসলিম হলে এক সভায় বাংলা ভাষার পক্ষে সর্বদলীয় সংগ্রাম পরিষদ গঠন করা হয়। এ পরিষদ ১৯৪৮ সালের ১১ মার্চ সাধারণ ধর্মঘট আহ্বান করে এবং ছাত্ররা শোভাযাত্রা নিয়ে রাজপথে নামে। শোভাযাত্রায় পুলিশ নির্বিচারে গুলি ও লাঠিচার্জ করলে অনেক ছাত্র মারাত্মকভাবে আহত হয়। এর প্রতিবাদে ১৩ মার্চ ঢাকা বিশ্ববিদ্যালয় ও অন্যান্য শিক্ষাপ্রতিষ্ঠানে ধর্মঘট পালন এবং ১৫ মার্চ পর্যন্ত এ ধর্মঘট অব্যাহত রাখার সিদ্ধান্ত নেওয়া হয়। ১৯৪৮ সালের ১৯ মার্চ পাকিস্তানের গভর্নর জেনারেল মোহাম্মদ আলী জিন্নাহ প্রথম ঢাকায় আসেন। তিনি ২১ মার্চ রেসকোর্স ময়দানে (বর্তমানে সোহরাওয়ার্দী উদ্যান) এক জনসভায় ঘোষণা করলেন Urdu and only Urdu will be the State Language of Pakistan. এর প্রতিবাদে ২৬ মার্চ ঢাকায় ধর্মঘট পালিত হয়। ১৯৪৮ সালের ১১ সেপ্টেম্বর জিন্নাহর মৃত্যুর পর ১৮ নভেম্বর ঢাকায় আসেন প্রধানমন্ত্রী লিয়াকত আলী খান। এর আগের দিন ঢাকায় গঠিত হয় রাষ্ট্রভাষা কর্মপরিষদ। ১৯৫০ সালে গণপরিষদে ভাষণ দিতে গিয়ে জিন্নাহকে অনুসরণ করে লিয়াকত আলী খান বললেন দুই হবে পাকিস্তানের রাষ্ট্রভাষা। এর প্রতিবাসে ঢাকার রাজপথ গরম হয়ে ওঠে এবং ৩০ জানুয়ারি পালিত হয় ধর্মঘট। ১৯৫২ জনরোষের ভয়ে ২০ ফেব্রুয়ারি থেকে এক মাসের জন্য ঢাকা জেলার সর্বত্র ধর্মঘট জনসভা শোভাযাত্রা নিষিদ্ধ করে ১৪৪ ধারা জারির ঘোষণা দেয়। কিন্তু ছাত্ররা ১৪৪ ধারা ভঙ্গ করে রাজপথে নামলে পুলিশ নির্মমভাবে গুলিবর্ষণ করে। পুলিশের গুলিতে শহিদ হন রফিক জব্বার সালাম বরকত এবং নাম না জানা আরও অনেকে। শহিদদের স্মৃতিকে স্মরণীয় করে রাখার জন্য শহিদ মিনার নির্মাণ করা হয় এবং ২১ ফেব্রুয়ারিকে জাতীয় মর্যাদায় পালন করা হয় শহিদ দিবস হিসেবে।\nআন্তর্জাতিক মাতৃভাষা দিবসের স্বীকৃতি\n১৯৯৯ সালের ১৭ নভেম্বর ফ্রান্সের প্যারিসে ইউনেস্কোর সাধারণ পরিষদ ২১ ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দিয়েছে। বাঙালি জাতির জন্য এ এক বিরাট গৌরব। একদিকে সারা বিশ্বের মানুষ জানতে পারবে বাংলাদেশ নামে একটি দেশের কথা বাঙালি জাতি ও বাংলা ভাষার কথা অন্যদিকে ক্ষুদ্র ক্ষুদ্র দেশের ভাষাগুলো মর্যাদা লাভের পথ খুঁজে পাবে। বলা যায় ভাষার আগ্রাসনের বিরুদ্ধে আন্তর্জাতিক মাতৃভাষা দিবস এক বিরাট ভূমিকা পালন করবে।\nমাতৃভাষা ও বর্তমান বাংলাদেশ\nবাংলাদেশ বরাবরই নিজের মাতৃভাষার রক্ষার প্রতি অপরের তুলনায় অধিক সচেতন এবং প্রতিজ্ঞাবদ্ধ। যে ভাষাকে রক্ষার জন্য জীবন দিয়েছিল শত শত তরুণ হাজারো প্রাণ ঝরে গিয়েছিল অকালে সেই ভাষার রক্ষার ক্ষেত্রে বাংলাদেশের ভূমিকা অনস্বীকার্য। দক্ষিণ এশিয়ার বুকে ক্ষুদ্র এই দেশটির মাতৃভাষা বাংলা বাংলা ভাষাকে এই দেশ নিজের মায়ের মত করে ভালোবাসে। বলা হয়ে থাকে বাংলা ভাষার সংস্কৃতি ও কৃষ্টিকে পরম যত্নে বাংলাদেশ বাঁচিয়ে রেখেছে। বাংলাদেশের জাতীয় ভাষা হিসেবে বাংলা পৃথিবীর বুকে নিজের এক অন্যতম স্থান করে নিয়েছে। বাংলাদেশ প্রমাণ করে দিয়েছে এই ভাষার অবলম্বনকারী মানুষ নিজের সংস্কৃতি এবং কৃষ্টিকে রক্ষায় রক্ত ঝরাতেও পিছুপা হয়না।\nমাতৃভাষার বিকৃতি ও অবজ্ঞা\nবর্তমান যুগে বিশ্বব্যাপী অপসংস্কৃতির ব্যাপক চর্চায় ছাড় পায়নি মাতৃভাষাও। এ কথা সত্য যে ভাষা হল মানুষের ভাব প্রকাশের একটি প্রাণবন্ত ও প্রগতিশীল মাধ্যম। পৃথিবীর প্রত্যেকটি ভাষার মধ্যে অন্য অনেক ভাষার প্রভাব সর্বদাই লক্ষ্য করা যায়। কিন্তু তা বলে নিজের মাতৃভাষাকে বিকৃত করে অন্য ভাষা থেকে ধার করা শব্দবন্ধের সংযোজন কখনোই গ্রহণযোগ্য হতে পারে না। একবিংশ শতাব্দীর এই বিশ্বায়নের কালে মানুষ যতই বিশ্ব নাগরিক হতে চাইছে নিজের মাতৃভাষার প্রতি অবজ্ঞা ততই বেড়ে চলেছে। আমাদের মনে রাখা দরকার নিজের মাতৃভাষাকে ভালো না বাসলে কোন মানুষ পৃথিবীর অন্য কোন ভাষাকে আদর্শরূপে আয়ত্ত করতে পারে না। মাতৃভাষা কোন একটি জনগোষ্ঠীর ঐতিহাসিক ঐতিহ্য এবং সংস্কৃতিকে ধারণ করে।তদপুরি সার্বিক সামাজিক চরিত্রকে গড়ে তোলার ক্ষেত্রেও মাতৃভাষার অবদান সবচেয়ে বেশি। তাই কোন সমাজে মাতৃভাষায় অপসংস্কৃতির অনুপ্রবেশ ভাষার বিকৃতি এবং অবজ্ঞা সমাজের নৈতিক অবক্ষয় ডেকে আনে, যা পরবর্তীতে একটি জনগোষ্ঠীর পতনের কারণ হয়ে দাঁড়ায়।\nমাতৃভাষা দিবসের আনন্দ উৎসব\nমহান একুশে ফেব্রুয়ারি আন্তর্জাতিক মাতৃভাষা দিবসের স্বীকৃতি পাওয়ায় সরকারের শিক্ষা মন্ত্রণালয় মাতৃভাষা দিবস উৎসবের আয়োজন করে ১৯৯৯ সালের ৭ ডিসেম্বর। উৎসবটি পালিত হয় ২০০০ সালের ২১ ফেব্রুয়ারি ঢাকার ঐতিহাসিক পল্টন ময়দানে।একুশ আমাদের অহংকার একুশ পৃথিবীর অলঙ্কার অমর একুশ অজয় হয়েছে–এরকম অজস্র কথা কবিতা গদ্য নৃত্যছন্দে জমজমাট আনন্দ উৎসবের মধ্যে পালিত হয় আন্তর্জাতিক মাতৃভাষা দিবস। আন্তর্জাতিক স্বীকৃতি উপলক্ষে দিনভর রাষ্ট্রীয় উদ্যোগে আনন্দ শোভাযাত্রা আলোচনা নৃত্য সংগীত আবৃত্তি ইত্যাদি সাংস্কৃতিক অনুষ্ঠানের আয়োজন করা হয়। রাজধানী ঢাকা ছাড়াও দেশের বিভিন্ন জেলা ও উপজেলা পর্যায়ে পালিত হয় এ উৎসব।\nভাষা আন্দোলনের আদি কথা\nপাকিস্তান সৃষ্টির পূর্বমূহুর্তে আলীগড় মুসলিম বিশ্ববিদ্যালয়ের তৎকালীন উপাচার্য ড জিয়াউদ্দিন উর্দুকে পাকিস্তানের একমাত্র রাষ্ট্রভাষা করার প্রস্তাব উপস্থাপ করেন। পূর্ববঙ্গ থেকে ড মুহম্মদ শহীদুল্লাহ এ প্রস্তাবের ঘোর বিরোধিতা করেন এবং বাংলাকে রাষ্ট্রভাষা করার দাবি উত্থাপন করেন (১১ শ্রাবণ ১৩৫৪ বঙ্গাব্দ)। এভাবেই ভাষা আন্দোলনের সূত্রপাত ঘটে।\nরাষ্ট্রভাষা হিসেবে বাংলা ভাষার স্বীকৃতি\n১৯৫২ সালের ২১ ফেব্রুয়ারিতে সংঘটিত মর্মান্তিক হত্যাকাণ্ডের খবর সারা দেশে বিদ্যুৎবেগে পৌঁছে যায় এবং দেশবাসী প্রচণ্ড বিক্ষোভে ফেটে পড়ে। অতঃপর পাকিস্তান সরকার বাংলাকে রাষ্ট্রভাষা হিসেবে স্বীকৃতি দিতে বাধ্য হয়। ১৯৫৬ সালের সংবিধানে সরকার বাংলাকে রাষ্ট্রভাষা হিসেবে অনুষ্ঠানিকভাবে স্বীকৃতি দেয়।\nবিশ্বের বিভিন্ন দেশে আন্তর্জাতিক মাতৃভাষা দিবস পালন\n২০০০ সালের একুশে ফেব্রুয়ারি বাংলাদেশের মানুষের জন্য একটি স্মরণীয় দিন।বাংলা ভাষাকে জাতীয় মর্যাদায় প্রতিষ্ঠিত করার জন্য ১৯৫২ সালের ২১ ফেব্রুয়ারিতে যারা জীবন দিয়েছেন তাঁদের উদ্দেশ্যে শ্রদ্ধা নিবেদনের জন্য সারা দেশের বিভিন্ন শ্রেণির মানুষ ছুটে যায় শহিদ মিনারে। জাতিসংঘের মহাসচিব এ দিবসটি পালন উপলক্ষে বাংলাদেশের তৎকালীন প্রধানমন্ত্রীর কাছে বার্তা প্রেরণ করেন। বাংলাদেশ ছাড়াও বিশ্বের বিভিন্ন দেশ এবারই প্রথম আন্তর্জাতিক মাতৃভাষা দিবসটি উদযাপন করে। তাই বাংলাদেশের ইতিহাসে এ দিনটি অব্যয় ও অক্ষয় হয়ে থাকবে।\nআন্তর্জাতিক মাতৃভাষা দিবসের প্রেক্ষাপট\nআন্তর্জাতিক মাতৃভাষা দিবসের প্রেক্ষাপটকে গোড়া থেকে বোঝার জন্য আমাদের ফিরে যেতে হবে সেই ১৯৫২ খ্রিস্টাব্দেরও আগে। স্বাধীন বাংলাদেশ প্রতিষ্ঠিত হয়নি তখনো। সেই সময়ে ভারতবর্ষ থেকে সদ্য বিভক্ত হয়ে যাওয়া পাকিস্তানের মধ্যে পূর্ব পাকিস্তান রূপে পরিচিত ছিল আজকের গৌরবময় বাংলাদেশ। পাকিস্তানের প্রধান তথা বৃহত্তর অংশের জনগোষ্ঠী মূলত উর্দু ভাষাভাষী হলেও পূর্ব পাকিস্তানের মাতৃভাষা ছিল বাংলা। কিন্তু দুর্ভাগ্যজনকভাবে পাকিস্তানের শাসকগোষ্ঠী এই অঞ্চলের মানুষদের ওপর জোর করে উর্দু ভাষা চাপিয়ে দিতে চায়। মাতৃভাষার সাথে জড়িয়ে থাকে বহু প্রাচীন ইতিহাস ঐতিহ্য এবং আবেগ। কোন ভাষার বিস্তৃতির সাথে সেই ভাষাগোষ্ঠীর ঐতিহ্য ও আবেগেরও বিস্তৃতি ঘটে। তাই স্বাভাবিক ভাবেই জোর করে উর্দু চাপিয়ে দেওয়ার প্রতিবাদে আন্দোলনে ফেটে পড়ে তৎকালীন পূর্ব পাকিস্তান। ১৯৪৭ এ দেশবিভাগের পর থেকেই বাংলা ভাষার ওপর জোর জুলুম তীব্রতর হতে থাকে। এর প্রতিবাদে তীব্র হয় ভাষা আন্দোলনও।\n১৯৫২ তে তা চরম আকার নেয়। ওই বছরের একুশে ফেব্রুয়ারি বাংলাকে পূর্ব পাকিস্তানের অন্যতম রাষ্ট্রভাষা করার দাবিতে আন্দোলনরত তরুণ ছাত্র ছাত্রীদের ওপর পুলিশের নির্মম গুলিবর্ষণে কয়েকটি তাজা প্রাণ অকালে ঝরে যায়। এদের মধ্যে অন্যতম হলো রফিক জব্বার সালাম শফিউল বরকত সহ অনেকেই। বাংলাদেশের ইতিহাসে এই দিনটি শহীদ দিবস হিসেবে চিহ্নিত হয়ে আছে। এই মহান দিনটিকে স্মরণ করেই ২০১০ খ্রিস্টাব্দ থেকে জাতিসংঘ এই দিনে বিশ্বব্যাপী আন্তর্জাতিক মাতৃভাষা দিবস পালনের উদ্যোগ গ্রহণ করে।\nআন্তর্জাতিক মাতৃভাষা দিবস প্রতিষ্ঠার উদ্যোগ\nইতিহাসে যতদূর জানা যায় তা হল আন্তর্জাতিক মাতৃভাষা দিবসের প্রতিষ্ঠার জন্য সর্বপ্রথম উদ্যোগ গ্রহণ করেন কানাডার ভেঙ্কুভারে বসবাসকারী দুই বাঙালি রফিকুল ইসলাম এবং আব্দুস সালাম। তাদের সার্বিক উদ্যোগে প্রথমে প্রতিষ্ঠিত হয় মাদার ল্যাঙ্গুয়েজ লাভারস অব দ্য ওয়ার্ল্ড নামে একটি সংগঠন। এরপর আরও নানা সুধীজনের সহযোগিতায় বিভিন্ন ওঠাপড়ার শেষে ১৯৯৯ সালের ১৭ই নভেম্বর অনুষ্ঠিত ইউনেস্কোর প্যারিস অধিবেশনে ২১শে ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণার প্রস্তাব উত্থাপন করা হয়। সেই অধিবেশনেই মোট ১৮৮টি দেশের সমর্থন সহযোগে প্রস্তাবটি পাশ হলে তার পরের বছর থেকে ফেব্রুয়ারি মাসের ২১ তারিখে জাতিপুঞ্জের সদস্য দেশগুলিতে যথাযথ মর্যাদায় আন্তর্জাতিক মাতৃভাষা দিবস পালিত হয়ে আসছে। এরপরে ২০১০ সালের একুশে অক্টোবর সাধারণ পরিষদের ৬৫তম অধিবেশনে জাতিপুঞ্জ স্বয়ং একুশে ফেব্রুয়ারিকে আন্তর্জাতিক মাতৃভাষা হিসেবে পালনের উদ্যোগ নেয়। এই প্রস্তাবটি উত্থাপন করেছিল বাংলাদেশ। তার পরের বছর মে মাসে জাতিপুঞ্জের ১১৩ সদস্য বিশিষ্ট তথ্য বিষয়ক কমিটিতে উক্ত প্রস্তাবটি সর্বসম্মতিক্রমে পাস হয়। আন্তর্জাতিক মাতৃভাষা দিবসের প্রতিষ্ঠা পূর্ণতা লাভ করে।\nমাতৃভাষা ও সাহিত্য\nমাতৃভাষা এবং সাহিত্যচর্চা পরস্পর ওতপ্রোতভাবে জড়িত। এই বক্তব্যটির প্রকৃত অর্থকে বুঝতে গেলে সর্বপ্রথম আমাদের সাহিত্যের স্বরূপ অনুধাবন করতে হবে। সাহিত্য হল আমাদের মনের ভেতরকার সেই সব কল্পনা যাকে আমরা ভাষার মাধ্যমে জীবন্ত রূপ দিতে চাই। এ বিশ্বে যা কিছু প্রাকৃতিক এবং স্বাভাবিক তা কিছুই সুন্দর। মানুষ স্বাভাবিকভাবে নিজের মনের অন্দরমহলে সাহিত্যিক কল্পনার রূপ দান করে আপন মাতৃভাষায় চিন্তার মাধ্যমে। তাই কোন মানুষ যদি নিজের মাতৃভাষায় দুর্বল হয় তার পক্ষে সমৃদ্ধ সাহিত্যকে রূপ দান করা কঠিন হয়ে দাঁড়ায়। এমন সাহিত্য গড়ে উঠলেও তা নিজের স্বাভাবিকত্ব হারিয়ে সুন্দরকে পাশ কাটিয়ে হয়ে পড়ে দুর্বল। খেয়াল করলে দেখা যাবে এই পৃথিবীতে বিশ্বমানের যত সাহিত্য সৃষ্টি হয়েছে প্রত্যেকটির পিছনে লেখক বা লেখিকার মাতৃভাষার অবদান সবথেকে বেশি। কারণ নিজের মাতৃভাষায় যত স্নিগ্ধ বা নির্মল ভাবে চিন্তা করা যায় পৃথিবীর অন্য কোন ভাষায় অসীম জ্ঞান থাকলেও আবেগের অভাব হেতু চিন্তার সেই স্নিগ্ধতা বা গভীরতা কোনটাই আসেনা।\n২১-এর দীক্ষা\nশুধু মাত্র উৎসবের মধ্যে একুশকে সীমাবদ্ধ রাখা মোটেই আমাদের কাম্য হতে পারে না। একুশ আমাদের যে শিক্ষা দিয়েছে তা আমাদের দীক্ষা হিসেবে নিতে হবে। একুশ হবে আমাদের কর্মচাঞ্চল্যের উদ্দীপনা। ২১ এর সত্যিকার ইতিহাস আমাদের নতুন প্রজন্মের কাছে তুলে ধরতে হবে। বাংলাভাষার বিকাশ ঘটানোর জন্য আমাদের সর্বদা সচেষ্ট থাকতে হবে। যে লক্ষ্যে আমাদের দেশের মেধাবী ছাত্ররা জীবন দিয়ে গেছে সেই লক্ষ্য অর্জনের জন্য আমাদেরই পদক্ষেপ নিতে হবে।\nআন্তর্জাতিক মাতৃভাষা দিবস ও বাংলাদেশের গুরুত্ব\nআজ আমরা বুক ফুলিয়ে বলতে পারি আমরাই প্রথম জাতি বাংলা ভাষাকে রাষ্ট্রীয় মর্যাদায় প্রতিষ্ঠিত করার জন্য রক্ত দিয়েছি অকাতরে জীবন দিয়েছি। মাতৃভাষার জন্য রক্ত এবং জীবন দেওয়ার ইতিহাস পৃথিবীতে আর নেই। সেই রক্ত বৃথা যায় নি। বিশ্ববাসী স্বীকৃতি দিয়েছে আমাদের মাতৃভাষাকে। একুশে ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতি লাভের সাথে সাথে বাংলাদেশের গুরুত্বও বৃদ্ধি পেল আন্তর্জাতিক পর্যায়ে। সেই সাথে বাংলা ভাষা হলো গৌরবের ভাষা।একুশে ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতির মধ্য দিয়ে বাঙালির সংগ্রামের ও আত্মত্যাগের ঘটনা বাংলাদেশের ভৌগোলিক সীমানা অতিক্রম করে আন্তর্জাতিক রূপ লাভ করল। আন্তর্জাতিক মাতৃভাষা দিবস পালনের মাধ্যমে বিশ্ববাসী অনুভব করতে সক্ষম হবে মাতৃভাষা একটি দেশের জাতিসত্তার প্রধান বিবেচ্য বিষয়। তাই যখনই তাদের মাতৃভাষার ওপর কোনো আঘাত আসবে তখনই তারা আত্মপ্রত্যয়ী হয়ে উঠবে তাদের মাতৃভাষাকে রক্ষা করার জন্য। এর সাথে গুরুত্বের সাথে স্মরণীয় হয়ে থাকবে বাংলা ভাষা ও বাংলাদেশের নাম।\nমাতৃভাষা দিবস প্রসঙ্গে বাংলাদেশ সরকারের গৃহীত পদক্ষেপ\nমাতৃভাষা দিবসের সঠিক ইতিহাস বিশ্বের দরবারে তুলে ধরার জন্য বাংলাদেশ সরকার কয়েকটি পদক্ষেপ গ্রহণ করেছেন। গৃহীত পদক্ষেপগুলো নিম্নরূপ-\n১. মাতৃভাষা গবেষণা কেন্দ্র স্থাপনের সিদ্ধান্ত\nআমাদের মাতৃভাষাকে নিয়ে গবেষণা এবং পৃথিবীর সকল মাতৃভাষাকে রক্ষা করার জন্য বাংলাদেশ সরকার একটি l8মাতৃভাষা চর্চা ও গবেষণা কেন্দ্র প্রতিষ্ঠা করার পদক্ষেপ গ্রহণ করেছে। গোটা বিশ্বের পাঁচ ছয় হাজার মাতৃভাষার কোনটিই যেন হারিয়ে না যায় এ কেন্দ্রে সেই ব্যবস্থা করা হবে। ব্যবস্থা থাকবে বিভিন্ন ভাষা শিক্ষার। ফলে এ কেন্দ্র একদিন বিশ্বের সকল মাতৃভাষা সংরক্ষণে সহায়ক হবে। এজন্য বাংলাদেশসহ পৃথিবীর অন্যান্য দেশ থেকে ভাষাতত্ত্ববিদ তুলনামূলক ভাষাতত্ত্বের পন্ডিত বর্গ ও নৃতত্ত্ববিদদের এখানে কাজ করার আমন্ত্রণ জানানো হবে।এর ফলে বাংলা ভাষার বিস্তৃতি ঘটবে বিশ্বের অনেক দেশে।\n২. বিশ্বভাষা মেলা আয়োজন\nসেসময়ে ঠিক করা হয়েছিল আগামী মহান একুশে উপলক্ষে ঢাকায় আয়োজন করা হবে বিশ্বভাষা মেলা ও মহান সাহিত্যিকদের আলোকচিত্র প্রদর্শনী। এছাড়া থাকবে ভাষা বিষয়ে আলোচনা অনুষ্ঠান প্রামাণ্য চিত্র আবৃত্ত সংগীত পরিবেশন ইত্যাদি। মেলায় বাংলাদেশের একটি বড় স্টলসহ বিশ্বের বিভিন্ন দেশের স্টল থাকবে।\n৩. সিডি ও ভিডিও ক্যাসেট তৈরির পরিকল্পনা\nবাংলা ভাষার উৎপত্তি বিবর্তন ও পরিচয় বর্ণনা করে তৈরি একটি সিডি ও ভিডিও ক্যাসেট অচিরেই বিশ্বের ১৮৮টি দেশে পাঠানো হবে। এছাড়াও জাতিসংঘের ৫টি ভাষা যথা— ইংরেজি ফারসি জার্মান স্প্যানিস ও আরবিতে সিডি ও ভিডিও ক্যাসেট তৈরি করা হবে।\nজাতীয় শিক্ষা কার্যক্রমে মাতৃভাষার প্রচলন\nবাংলাদেশের মানুষের মাতৃভাষা এবং রাষ্ট্রভাষা বাংলা। কিন্তু জীবনের সবক্ষেত্রে আজ বাংলা ভাষার ব্যবহার ও প্রচলন হয়নি। ব্যবসায় বাণিজ্যে অফিস আদালতে উচ্চতর শিক্ষাব্যবস্থায় বাংলা ভাষাকে যথাযথভাবে ব্যবহার করা হচ্ছে না। আমরা যদি জাতি হিসেবে বিশ্বের দরবা মর্যা আসন লাভ করতে চাই তাহলে উচ্চতর পর্যায়ের বইগুলো বাংলা ভাষায় অনুবাদ করে শিক্ষার্থীদের কাছে পৌঁছে দিতে হবে। আমরা জানি বাংলা পৃথিবীর সপ্তম বৃহৎ ভাষা আন্তর্জাতিকভাবে স্বীকৃত ভাষা। এ ভাষার গঠনপ্রণালি সম্পূর্ণ বিজ্ঞানভিত্তিক। কাজেই বিদেশি ভাষার প্রতি আনুগত্য ত্যাগ করে মাতৃভাষায় জ্ঞানচর্চা করা এবং জীবনের সকল ক্ষেত্রে এর প্রতি ভালোবাসা প্রদান করা আমাদের কর্তব্য। মাতৃভাষার মাধ্যমে শিক্ষাসহ জীবনের সমস্ত কর্মকাণ্ড পরিচালনা যে সম্ভব তার বাস্তব প্রমাণ আধুনিক বিশ্বের চীন জাপান ফ্রান্স ইত্যাদি দেশ। কাজেই আমরা যদি জাতি হিসেবে বিশ্বের কাছে পরিচিত হতে চাই তবে আমাদেরকে বিদেশি ভাষার প্রতি আনুগত্য ত্যাগ করে জাতীয় শিক্ষা কার্যক্রমসহ জীবনের সকল ক্ষেত্রে বাংলা ভাষাকে প্রচলন করতে হবে।\nউপসংহার\nআমরা একুশ শতকে পদার্পণ করেছি। আমাদের জাতীয় জীবনে গত শতক ছিল আশা আকাঙ্ক্ষা সংগ্রাম যুদ্ধে ভরা টালমাটাল দিন। ইতিহাস থেকে আমরা অনেক কিছুই শিখেছি লাখ লাখ জীবনের বিনিময়ে। এদেশের মানুষ মাটির গন্ধ বড় বেশি ভালোবাসে। তাই তারা ভালোবাসে মাটির মাকে আর মায়ের মুখের ভাষাকে। বাংলা মায়ের সন্তানেরা বিশ্বের বুকে নতুন শতকে মাথা উঁচু করে দাঁড়াবার জন্য আজ দৃঢ়প্রত্যয়ী। আর সেজন্য আমাদের জীবনের সবক্ষেত্রে এবং আন্তর্জাতিক অঙ্গনে মাতৃভাষার প্রচলন নিশ্চিত করা প্রয়োজন।"
        }
      ]
    },
    {
      "number": "3",
      "uddipok": "(ক) মোবাইল ফোনের অপব্যবহারের ক্ষতিগুলো উল্লেখ করে বন্ধুর নিকট একটি ই-মেইল লেখ।\nঅথবা,\n(খ) মাধ্যমিক বিদ্যালয়ের সহকারী শিক্ষকের পদে নিয়োগ লাভের জন্য একটি আবেদনপত্র লেখ",
      "tag": "CCC 24,NDCD 24,ISCM 24,RCPC 24,DB 23,DIN.B 23,JB 23,RB 23,SB 23,BB 23,MB 23,CB 23,JGCC 23,NDCD 23,MC 23,JCC 23,MGCC 23,HC 23,CC 23,BCC 23,SCC 23,RUMC 23,VNSC 23,BB 19,DIN.B 19,All.B 18,DIN.B 17,RB 17,SB 19,CTG.B 16,CB 16,JB 16,SB 16,BB 16",
      "sub_questions": [
        {
          "label": "",
          "question": "",
          "explanation": "ক) উত্তরঃ\nTo:\namantika@gmail.com\nCc:\nBcc:\nSubject:\nমোবাইল ফোনের অপব্যবহারের ক্ষতিকর দিক\nপ্রিয় বন্ধু,\nশুভেচ্ছা নিও। বিজ্ঞানের বিস্ময়কর আবিষ্কার মোবাইল ফোন। যোগাযোগের ক্ষেত্রে এর গুরুত্ব অপরিসীম। কিন্তু বর্তমানে এর অপব্যবহারে জনমনে মিশ্র প্রতিক্রিয়া দেখা দিয়েছে। মোবাইল ফোনের অপব্যবহারের ক্ষতিকর দিকগুলো হলো:\n১. চুরি, ডাকাতি, ছিনতাই, সন্ত্রাস, হুমকি, অপহরণ ও জঙ্গিবাদসহ নানা অপকর্মে সহায়ক ভূমিকা রাখছে মোবাইল ফোন। ২. সংঘবদ্ধ দুষ্কৃতকারীরা এর মাধ্যমে অগ্রিম সংবাদ পেয়ে দ্রুত গা ঢাকা দিতে পারে। ৩. মিথ্যা বলার প্রবণতা ও সড়ক দুর্ঘটনা বৃদ্ধি পাচ্ছে। ৪. সময়ের ও অর্থের অপচয় এবং শ্রেণিকক্ষ, সভা-সমিতি ও উপাসনালয়ের পরিবেশ নষ্ট হচ্ছে। ৫. অশালীন কুরুচিপূর্ণ ছবি ও অসামাজিক কার্যকলাপ এবং ইভটিজিং বৃদ্ধি পাচ্ছে। ৬. সর্বোপরি মোবাইল ফোনের রেডিয়েশন মানবদেহের ক্ষতিসাধন করে। উচ্চ রক্তচাপ থেকে শুরু করে ব্রেনটিউমারের মতো কঠিন রোগের সম্ভাবনা বৃদ্ধিসহ এর রিংটোন হার্টের প্রচণ্ড ক্ষতি করে। সুতরাং মোবাইল ফোনের অপব্যবহার থেকে আমাদের আত্মরক্ষা করতে হবে। আশা করি, বন্ধুরা বিষয়টি নিয়ে গুরুত্বসহ ভাববে। সবাই ভালো থেকো।\nতোমার বন্ধু\nশাহীন।\nখ) উত্তরঃ\nতারিখ- ১০/১১/২০১৯\nবরাবর\nমহাপরিচালক\nমাধ্যমিক ও উচ্চশিক্ষা অধিদপ্তর\nঢাকা।\nবিষয়-  মাধ্যমিক বিদ্যালয়ে সহকারী শিক্ষক পদে নিয়োগের জন্য আবেদন।\nজনাব\nবিনীত নিবেদন এই যে, গত ০৩ নভেম্বর ২০১৯  তারিখে ‘দৈনিক সমকাল’  পত্রিকায় প্রকাশিত বিজ্ঞাপনের মাধ্যমে জানতে পারলাম যে, মাধ্যমিক বিদ্যালয়ে সহকারী শিক্ষক নিয়োগ করা হবে। আমি  উক্ত পদের একজন প্রার্থী হিসেবে সদয় বিবেচনার জন্য আমার যোগ্যতা সম্পর্কিত তথ্যাবলী নিম্নে উপস্থাপন করলাম।\nনাম                        : ক\nপিতার নাম             : খ\nমাতার নাম             : গ\nস্থায়ী ঠিকানা           : গ্রাম- ই , পোস্ট- উ, উপজেলা-  অ, জেলা – আ\nবর্তমান ঠিকানা       : ১২ ,বাঘা যতিন সড়ক, ঝিনাইদহ।\nজন্মতারিখ              : ১০ জানুয়ারি ১৯৯৩ খ্রি.।\nজাতীয়তা                : বাংলাদেশী\nধর্ম                         : ইসলাম\nই-মেইল                 :  gagssss@gmail.com\nবয়স                      : ২৭ বছর ১১ মাস ১ দিন।\nবৈবাহিক অবস্থা      : বিবাহিত\nমোবাইল নম্বর        : ০১৯১০০০০০০০\nশিক্ষাগত যোগ্যতা   :\nপরীক্ষার নাম\nপাশের সন\nবিভাগ/ বিষয়\nফলাফল\nশিক্ষা প্রতিষ্ঠানের নাম\nবোর্ড/ বিশ্ববিদ্যালয়\nএসএসসি\n২০০৭\nমানবিক\nএ ( ৪.০০)\nবি কে বি মাধ্যমিক বিদ্যালয়\nযশোর বোর্ড\nএইচএসসি\n২০০৯\nমানবিক\nএ (৪.২৫)\nঝিনাইদহ মডেল কলেজ\nযশোর বোর্ড\nবিএ (সম্মান)\n২০১৩\nবাংলা\n৩.০০\nসরকারি কেসি কলেজ\nজাতীয় বিশ্ববিদ্যালয়\nএমএ\n২০১৪\nবাংলা\n৩.১৫\nসরকারি কেসি কলেজ\nজাতীয়  বিশ্ববিদ্যালয়\nঅভিজ্ঞতা:  একটি বেসরকারি স্কুলে  সহকারী শিক্ষক পদে  শিক্ষাগতার এক বছরের  বাস্তব অভিজ্ঞতা।\nঅতএব, মহোদয়ের নিকট বিনীত প্রার্থনা আমার উল্লিখিত বিষয়সমূহ বিবেচনা পূর্বক উক্ত পদে নিয়োগ প্রদান করলে আমি আমার মেধা, শ্রম ও নিষ্ঠার মাধ্যমে শিক্ষকতার মহান দায়িত্ব পালনে সর্বদা সচেষ্ট থাকব ।\nবিনীত নিবেদক\nক\n( স্বাক্ষর দিতে হবে)\nসংযুক্তি\n১. পরীক্ষার মূল সনদপত্রের সত্যায়িত ফটোকপি -১ সেট।\n২. চারিত্রিক সনদপত্র, প্রশংসাপত্র  ও  নাগরিকত্ব সনদ পত্রের  সত্যায়িত ফটোকপি- ১ সেট।\n৩. অভিজ্ঞতা সনদ পত্রের সত্যায়িত ফটোকপি।\n৪. সদ্যতোলা রঙিন পাসপোর্ট সাইজের ছবি- ৩ কপি।\n৫. ব্যাংক ড্রাফট।"
        }
      ]
    },
    {
      "number": "4",
      "uddipok": "(ক) সারাংশ লেখো: শ্রেষ্ঠ বলিয়া অহঙ্কার করিতে যে লজ্জাবোধ করে না, যে মানুষকে নিম্নাসনে বসাইয়া রাখিতে আনন্দবোধ করে, যে দরিদ্র ও ছোটকে ছোট করিয়া রাখিতে কষ্ট অনুভব করে না, যে মানুষের শক্তি-স্বাধীনতা হরণ করিতে ব্যস্ত, যে মানুষের হাত দিয়া নিজের পায়ের' জুতা খুলাইয়া লয়, তোমরা তাহাদিগকে সালাম করিও না। সে সারারাত্রি প্রার্থনা করুক, মানুষ তাহার পদধূলি লইয়া মাথায় মাখুক, সে প্রথম শ্রেণির গাড়িতে চড়ুক, সে রাজদরবারের সদস্য হউক, তোমরা তাহাকে আত্মীয় মনে করিও না। লক্ষ নরনারী মুক্তির আশায় করুণ নেত্রে তোমাদের দিকেই চাহিয়া আছে। লক্ষ, কোটি মানবাত্মা তোমাদের আগমনের অপেক্ষা করিতেছে। যে দুর্বৃত্তের দল সত্যকে চূর্ণ করিয়া মহান সৃষ্টিকর্তার বাণীকে অবমাননা করিতেছে, তাহাদিগকে দেখিয়া আর তোমরা শ্রদ্ধায় আসন ছাড়িয়া দাঁড়াইও না।\nঅথবা (খ) ভাব-সম্প্রসারণ করো:\nতাই আজ প্রকৃতির উপর আধিপত্য নয়, মানুষ গড়ে তুলতে চাইছে প্রকৃতির সঙ্গে মৈত্রীর সম্বন্ধ।",
      "tag": "ISCM 24,All.B 18",
      "sub_questions": [
        {
          "label": "",
          "question": "",
          "explanation": "ক)উত্তর: অন্যের সেবা ও আনুগত্য পাওয়ার জন্য যারা ক্ষমতার দাপট দেখায়, তারা কখনোই মহৎ বলে বিবেচিত হতে পারে না। এমন ব প্রকৃতির লোক যতই বিত্তবান বা প্রভাবশালী হোক না কেন তারা সম্মানিত হতে পারে না। প্রকৃত সম্মান ও মর্যাদা পেতে হলে বঞ্চিত- লাঞ্ছিত মানুষের মুক্তির লক্ষ্যে অগ্রসর হতে হবে।\nখ)উত্তর:\nমূলভাব:\nআধিপত্য বিস্তার নয় বরং মানুষের অস্তিত্ব টিকিয়ে রাখতে হলে প্রকৃতির সঙ্গে মৈত্রীর সম্বন্ধই বেশি বাঞ্ছনীয়। মানুষকে প্রকৃতির সাথে সখ্য গড়ে তুলতে হবে।\nসম্প্রসারিত ভাব :জীব জগতের সবচেয়ে শ্রেষ্ঠ প্রাণী হচ্ছে মানুষ। সর্বশ্রেষ্ঠ বলেই প্রাগৈতিহাসিক কাল থেকে মানুষ প্রকৃতির ওপর নির্ভর করেছে এবং প্রকৃতির ওপর আধিপত্য বিস্তারে প্রয়াসী হয়েছে। মানুষ প্রথম দিকে একান্তই প্রকৃতির ওপর নির্ভরশীল হলেও যখন সে সভ্য হতে শুরু করল তখন থেকেই পৃথিবীকে নিজেদের উপযোগী করে তোলার সর্বাঙ্গীণ প্রচেষ্টা চালিয়েছে। দেশ ও জনপদ গড়ে তোলার জন্য বন উজাড় করেছে, বন্যপ্রাণী ধ্বংস করেছে এবং প্রাকৃতিক সম্পদের যথেচ্ছ ব্যবহার করেছে। প্রথমদিকে এর প্রভাব ব্যাপকভাবে লক্ষণীয় না হলেও শিল্পযুগের আবির্ভাবের পর থেকে তা পরিলক্ষিত হচ্ছে। বিগত শতাব্দীতে বিজ্ঞানের প্রভূত উন্নয়নের ফলে মানুষ প্রকৃতির ওপর আধিপত্য বিস্তারেই মনোযোগী হয়েছে বেশি। ফলে বন উজাড়, সাগর-নদ-নদী ভরাট, অত্যধিক কার্বন ডাই-অক্সাইড নিঃসরণ, পানিদূষণ, বায়ুদূষণ নিয়মিত ব্যাপার হয়ে দাঁড়িয়েছে। প্রকৃতির ওপর মানুষের এ সর্বগ্রাসী আধিপত্যের বিরূপ - প্রতিক্রিয়া যে প্রকৃতি দেয়নি এমনটি নয়। বিশ্বে তাপমাত্রা বৃদ্ধির ফলে সমুদ্রের উচ্চতা বেড়ে যাচ্ছে ফলে বন্যা, জলোচ্ছ্বাসে ডুবে যাচ্ছে জনপথ। আবার অতিবৃষ্টি, অনাবৃষ্টি, সাইক্লোন, টর্নেডো প্রভৃতি প্রাকৃতিক দুর্যোগ নেমে আসছে মানুষের ওপর। এভাবে চলতে থাকলে হয়ত সমগ্র পৃথিবী একদিন মরুভূমিতে পরিণত হবে, নয়তো সমুদ্রের অতল জলে ডুবে যাবে। তবে এসব থেকে পৃথিবীকে টিকিয়ে রাখার একটিই উপায়, প্রকৃতির ওপর আধিপত্যের পরিবর্তে প্রকৃতির প্রতি যত্নশীল হওয়া। পরিবেশের জন্য যা কিছু হুমকিস্বরূপ তার ব্যবহার সীমিত করে পরিবেশ দূষণ প্রতিরোধ করার চেষ্টা করা। পাশাপাশি জীববৈচিত্র্য সংরক্ষণ, বন সংরক্ষণ, বনায়ন ইত্যাদি কার্যক্রম শুরু করে মানুষ চাইছে প্রকৃতির সঙ্গে মৈত্রীর সম্বন্ধ গড়ে তুলতে।\nসিদ্ধান্ত :প্রকৃতি তার অপার উপকরণ দিয়ে পৃথিবীকে মানুষের বসবাসের উপযোগী করে তুলেছে তাই নিজের স্বার্থেই মানুষকে প্রকৃতির ওপর আধিপত্য বিস্তারের পরিবর্তে মৈত্রীর সম্বন্ধ স্থাপন করতে হবে।"
        }
      ]
    },
    {
      "number": "5",
      "uddipok": "(ক) 'শিশু ও নারীর প্রতি সহিংসতা' বিষয়ে শিক্ষক-শিক্ষার্থীর একটি সংলাপ রচনা করো।\nঅথবা, (খ) নিচের উদ্দীপক অনুসরণে একটি খুদেগল্প লেখো:\nপিতার আকস্মিক মৃত্যুর পর সংসারের হাল ধরতে লেখাপড়া ছেড়ে চাকরি নিয়েছে রাজু। ছোট ভাই মিঠু ও মিনার মধ্যেই সে দেখতে পায় তার স্বপ্ন পূরণের.........",
      "tag": "All.B 18",
      "sub_questions": [
        {
          "label": "",
          "question": "",
          "explanation": "ক) উত্তরঃ শিশু ও নারীর প্রতি সহিংসতা বিষয়ে শিক্ষক-শিক্ষার্থীর সংলাপ\nশিক্ষার্থী : আস্সালামু আলাইকুম স্যার।\nশিক্ষক : ওয়ালাইকুম আস্সালাম। কেমন আছ রাফি?\nশিক্ষার্থী : ভালো আছি। আচ্ছা স্যার, গতকাল পত্রিকায় দেখলাম, একজন গৃহকত্রী ১১ বছরের কাজের ছেলেকে পিটিয়ে মেরে ফেলেছে। বিষয়টা কী নির্মম।\nশিক্ষক: দিন দিন আমাদের মানবিক মূল্যবোধের জায়গাটা 'নষ্ট হয়ে যাচ্ছে। আমরা শিশুদের প্রতি উদার না হয়ে সহিংস হচ্ছি। এটা জাতির জন্য একটি সাংঘাতিক ব্যাপার।\nশিক্ষার্থী : আচ্ছা স্যার, শিশুশ্রম কি অন্যায় না?\nশিক্ষক : শুধু অন্যায় নয়, দণ্ডনীয় অপরাধ। তবু আমরা এটা করছি অহরহ। প্রথমেই শিশুকে শিশু না ভেবে আমরা তাদেরকে শ্রমিক ভাবছি। সমস্যাটা এখানেই।\nশিক্ষার্থী : কয়েকদিন আগে পত্রিকায় পড়লাম, এক নারীকে তার স্বামী পুড়িয়ে হত্যা করেছে। এটাকে আপনি কী বলবেন?\nশিক্ষক: এখানে অবশ্য মানবিক মূল্যবোধের অভাবের পাশাপাশি উগ্র পুরুষতান্ত্রিকতার প্রভাব রয়েছে। খেয়াল করলে দেখতে পারবে, এদেশে সবচেয়ে বেশি সহিংসতার স্বীকার হয় শিশু ও নারী।\nশিক্ষার্থী : জি স্যার একদম ঠিক কথা বলেছেন। কিন্তু এর কারণ কী?\nশিক্ষক : কারণ হলো এরা দুর্বল। আদিকাল থেকেই নারীকে দুর্বল, অবলা বানিয়ে রেখেছে পুরুষরা। আর শিশুতো আদতেই দুর্বল।\nশিক্ষার্থী : এ অবস্থা থেকে উত্তরণের উপায় কী স্যার?\nশিক্ষক : প্রথমত আমাদেরকে মানবিকবোধ সম্পন্ন হতে হবে। আর এর জন্য প্রয়োজন যথাযথ শিক্ষা ও জনসচেতনতা বৃদ্ধি।\nশিক্ষার্থী: কিন্তু এই দায়িত্ব নেবে কে? শিক্ষক : সবাই। তুমি, আমি, গণমাধ্যম ও সরকার।\nশিক্ষার্থী : তাহলে আমরা একটি সংগঠন করি। আমাদের স্লোগান হবে \"নারী ও শিশুর প্রতি সহিংসতা, আর না আর না।\"\nশিক্ষক : বেশ। আমিও আছি তোমাদের সঙ্গে।\nশিক্ষার্থী : ধন্যবাদ স্যার। আপনার পরামর্শ আমাদেরকে সামনের দিকে এগিয়ে যেতে সাহায্য করবে।\nখ)উত্তরঃ বাবার স্বপ্ন\nপিতার আকস্মিক মৃত্যুর পর সংসারের হাল ধরতে গিয়ে লেখাপড়া ছেড়ে চাকরি নিয়েছে রাজু। ছোটো ভাই মিঠু ও বোন মিনার মধ্যেই সে দেখতে পায় তার স্বপ্ন পূরণের প্রেরণা। মাস দুয়েক আগে এক মর্মান্তিক সড়ক দুর্ঘটনায় রাজুর বাবা মারা যান। বাবার মৃত্যুর সাথে সাথে অবসান হয় রাজুর জীবনের সকল স্বপ্নের। হৃদয়ের স্বপ্নবৃক্ষ থেকে সকল পাতা ঝরে পড়ে আকস্মিক ঝড়ে। ধীরে ধীরে অন্ধকার হয়ে আসে রাজুর চারপাশ। এসএসসিতে জিপিএ-৫ পাওয়ার পর রাজুর বাবা যেন পৃথিবী হাতে পেয়েছিলেন। রাজ্যের আনন্দ ভর করেছিল তার সমস্ত সত্তার ওপর। মানুষের কাছে বলে বেড়াতেন, 'আমার রাজু ডাক্তার হবে। গরিব-দুঃখী মানুষের চিকিৎসা করবে।' এক বুক আশা নিয়ে তিনি রাজুকে ভর্তি করিয়েছিলেন ঢাকা কলেজে। অভাবের সংসার, তবু প্রতি মাসে তিন হাজার ? টাকা পাঠাতেন ছেলের জন্য। কিন্তু চার মাসের মাথায়ই তিনি পৃথিবী করি ছাড়লেন। ছোটো দুই ভাই-বোন ও মায়ের কথা ভেবে রাজু কূল-কিনারা হারিয়ে ফেলে। একমাত্র উপার্জনক্ষম মানুষটির মৃত্যুর ফলে পুরো পরিবার যেন নিঃস্ব হয়ে যায়। কোনো উপায়ন্তর না দেখে রাজু চলে যায় গাজীপুরে। চাকরি নেয় একটি পোশাক কারখানায়। নির্দিষ্ট ডিউটির পরে ৬ ঘণ্টা ওভারটাইম। তারপর বাসায় ফিরে সামান্য বিশ্রাম। ভোরবেলায় আবার কারখানায়। প্রতি মাসে চার হাজার টাকা সে মায়ের কাছে পাঠায়। এই দিয়ে কোনো রকমে সংসার চলে। ছোটো ভাই মিঠু পঞ্চম শ্রেণিতে ট্যালেন্টপুলে বৃত্তি পেয়ে ষষ্ঠ শ্রেণিতে উত্তীর্ণ হয়েছে। বোন মিনা পিইসি দেবে এবারই। দুজনই পড়ালেখায় বেশ মনোযোগী ও মেধাবী। মিঠু মাঝে মাঝে এটা সেটা করে সামান্য রোজগারের চেষ্টা করে। কিন্তু রাজুর আপত্তির ফলে সে তা বন্ধ করে। কোনোভাবেই রাজু তার ছোটো ভাইবোনকে বাবার অভাব বুঝতে দেয়নি। ওদের সকল প্রয়োজন মেটানোর জন্য রাজু দিন-রাত খেটে যায়। রাজু ভাবে, সে যা পারেনি, ওর ছোটো ভাইবোন যেন তা পারে। নিজের ডাক্তার হওয়ার স্বপ্ন কবর দিয়ে ভাইবোনের ডাক্তার হবার স্বপ্নের বীজ বোনে সে। ছোটো ভাইবোনদের মধ্যেই সে তার বাবার স্বপ্ন দেখতে পায়। ওদের দ্বারাই সে পূরণ করতে চায় বাবার আজন্ম লালিত স্বপ্ন। এদিকে রাজুর মা প্রায়ই ওর পরীক্ষার খবর জানতে চায়। রাজু এটা সেটা বলে তাকে বোঝায়। কোনোভাবেই কাউকে কিছু বুঝতে না দিয়ে ভাইবোনের স্বপ্ন পূরণের জন্য দিনরাত খেটে যায় সে।"
        }
      ]
    }
  ]
}