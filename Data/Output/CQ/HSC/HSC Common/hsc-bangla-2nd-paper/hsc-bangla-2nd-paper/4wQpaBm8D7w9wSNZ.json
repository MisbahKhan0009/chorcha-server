{
  "title": "রাজউক উত্তরা কলেজ ২০২৫",
  "subtitle": "বাংলা - লিখিত(11)",
  "questions": [
    {
      "number": "1",
      "uddipok": "(ক) বাংলা 'অ' ধ্বনি উচ্চারণের যে কোনো পাঁচটি নিয়ম উদাহরণসহ লেখ।\nঅথবা,\n(খ) যে কোনো পাঁচটি শব্দের উচ্চারণ লেখ:-\nপদ্য, চর্যাপদ, অত্যাচার, বিজ্ঞপ্তি, স্বাগত, আহবান, স্মর্তব্য, ব্রহ্মাণ্ড।",
      "tag": "CCC 24,PCC 24,NDCD 24,DCC 24,ISCM 24,HC 24,CPCR 24,DB 23,DIN.B 23,JB 23,BB 23,CTG.B 23,CB 23,PCC 23,RCC 23,NDCD 23,MC 23,JCC 23,RCC 23,DC 23,ISCM 23,HC 23,BCC 23,CCC 23,SCC 23,RUMC 23,DB 22,CB 22,SB 22,RB 22,DIN.B 22,DB 19,JB 19,BB 19,DIN.B 19,CTG.B 19,RB 19,SB 19,All.B 18,CB 17,DIN.B 17,RB 17,JB 17,CTG.B 16,DIN.B 16,DB 16,CB 16,JB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nনিম্নে অ ধ্বনি উচ্চারণের ৫টি নিয়ম উদাহরণসহ আলোচনা করা হলোঃ\nশব্দের প্রথমে যদি ‘অ’কার থাকে এবং পরে ‘ই’-কার ও ‘উ’-কার, থাকে তবে সেক্ষেত্রে ‘অ’ এর উচ্চারণ সাধারণত ‘ও’-কারের মতো হয়। যেমনঃ অভিধান অভিযান (ওভিজান), (ওভিধান), অতি (ওতি), অতীত (ওতিত্), মতি (মোতি) ইত্যাদি।\nশব্দের প্রথমে যদি ‘অ’কার এর পরে ‘য’-ফলা যুক্ত ব্যঞ্জনবর্ণ হয়, তবে ‘অ’-এর উচ্চারণ অধিকাংশ ক্ষেত্রে ‘ও’-কারের মতো হয়। যেমনঃ অদ্য (ওদ্‌দো), অত্যাচার (ওত্‌তাচার), অন্য (ওন্‌নো), কন্যা (কোন্‌না) ইত্যাদি।\nশব্দের প্রথমে ‘অ’ এর পর যুক্তবর্ণ ‘ক্ষ’, ‘জ্ঞ’, থাকলে, তবে ‘অ’ এর উচ্চারণ ‘ও’-কারের মতো হয়ে থাকে। যেমনঃ অক্ষ (ওক্‌খো), লক্ষণ (লোক্‌খোন্‌), দক্ষ (দোক্‌খো), যক্ষ (জোক্‌খো), যজ্ঞ (জোগ্‌গোঁ), লক্ষ (লোক্‌খো), রক্ষা (রোক্‌খা) ইত্যাদি।\nশব্দের শুরুতে ‘অ’ থাকে এবং শেষে ‘ঋ’-কার যুক্ত ব্যঞ্জনবর্ণ থাকলে, সেই ক্ষেত্রে ‘অ’-কার এর উচ্চারণ সাধারণত ‘ও’-কারের মতো হয়ে থাকে। যেমনঃ মসৃণ (মোসৃন্‌), যকৃত (জোকৃত্‌), বক্তৃতা (বোক্তৃতা) ইত্যাদি।\nশুরুতে ‘অ’-কার এর সাথে ‘র’-ফলা যুক্ত থাকলে, সেক্ষেত্রেও ‘অ’-কারের উচ্চারণ ‘ও’-কার হয়ে থাকে। যেমনঃ গ্রহ (গ্রোহো), ক্রম (ক্রোম), গ্রন্থ (গ্রোন্‌থো) ইত্যাদি।\n(খ) উত্তরঃ\nশব্দ\nউচ্চারণ\nপদ্য\nপোদ্ দো\nচর্যাপদ\nচোর্ জাপদ্\nঅত্যাচার\nওত্ তাচার্\nবিজ্ঞপ্তি\nবিগ্ গোঁপ্ তি\nস্বাগত\nশাগতো\nআহবান\nআওভান্\nস্মর্তব্য\nশঁর্ তোব্ বো\nব্রহ্মাণ্ড\nব্রোম্ হান্ ডো"
        }
      ]
    },
    {
      "number": "2",
      "uddipok": "(ক) সর্বনাম পদ কাকে বলে? সর্বনাম পদের শ্রেণিবিভাগ আলোচনা কর।\nঅথবা,\n(খ) নিচের যেকোনো পাঁচটি শব্দের ব্যাসবাক্যসহ সমাসের নাম লেখ।\nকালান্তর, মিশকালো, সিংহাসন, প্রভাত, হাতেখড়ি, তেপায়া, উপকণ্ঠ, রাজপুত্র।",
      "tag": "CCC 24,DCC 24,ISCM 24,HC 24,RCPC 24,CPCR 24,DIN.B 23,JB 23,SB 23,BB 23,CB 23,MC 23,DC 23,ISCM 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,DIN.B 19,DIN.B 17,JB 16",
      "sub_questions": [
        {
          "label": "",
          "question": "",
          "explanation": "(ক)\nএকই পদের বার বার ব্যবহার যেমন আমাদের বিরক্তির কারণ হয়ে ওঠে ,তেমনি ভাষার সৌন্দর্য নষ্ট করে । ভাষার মাধুর্য রক্ষার জন্য তাই একই পদের বারবার ব্যবহার কখনোই কাম্য নয় ।  ভাষার এই সমস্যা দূর করার জন্য বিশেষ্য পদের পরিবর্তে যে অন্যপদ ব্যবহার করা হয় তাকে সর্বনাম বলে। সর্বনাম কথাটির  অর্থ  হল 'সকল নাম'।  তাই আমরা বলতে পারি  বিশেষ্য পদের পরিবর্তে যে পদ ব্যবহার করা হয়, তাকে সর্বনাম পদ বলে। সব রকম নামের পরিবর্তে ব্যবহৃত হয় বলে এর নাম সর্বনাম । উদাহরণ: আমি, আমরা, তুমি, আপনি,আপনাকে,আপনার, তুই , তোমরা, সে, তিনি, তার , যে, কে, কী, ঐ, এই, ইহা, ইনি,উনি ইত্যাদি।\nসর্বনামের প্রকারভেদ\n১) ব্যক্তিবাচক সর্বনাম বা পুরুষবাচক সর্বনাম :\nব্যক্তিবাচক বা পুরুষবাচক শব্দের পরিবর্তে যে সর্বনাম ব্যবহৃত হয়, তাকে ব্যক্তিবাচক সর্বনাম বলে। একে পুরুষবাচক সর্বনাম‌ও বলে। পুরুষবাচক সর্বনাম তিন ধরণের হয়- (ক) প্রথম পুরুষের সর্বনাম বা ভিন্ন পক্ষের সর্বনাম (খ) মধ্যম পুরুষের সর্বনাম বা শ্রোতা পক্ষের সর্বনাম (গ) উত্তম পুরুষের সর্বনাম বা বক্তা পক্ষের সর্বনাম ।\nউদাহরণ : আমি, তুমি, আমরা, তোমরা, সে , তারা ইত্যাদি।\nবাক্যে প্রয়োগ – তুমি কোন কাননের ফুল । বাংলার মুখ আমি দেখিয়াছি ।\n২) নির্দেশক সর্বনাম :\nযে সর্বনাম কোনো ব্যক্তি, বস্তু ইত্যাদি নির্দেশ করে, তাদের নির্দেশক সর্বনাম বলে।\nউদাহরণ : এ,এই, ও,ওই , ইহা , উহা ,তা,তাহা,ইনি,উনি ইত্যাদি\nবাক্যে প্রয়োগ: উনি আজ আসবেন। , ইহা বর্তমান কালের ফ্যাসন হইয়াছে ।\nনির্দেশক সর্বনাম দুই প্রকার- (ক) সামীপ্যবাচক নির্দেশক সর্বনাম বা নৈকট্যসূচক নির্দেশক সর্বনাম ও (খ) দূরত্ত্ববাচক নির্দেশক সর্বনাম ।\nযে সর্বনাম কাছের বা নিকটের কোনো ব্যাক্তি বা বস্তুকে নির্দেশ করে তাদের সামীপ্যসূচক বা নৈকট্যসূচক নির্দেশক সর্বনাম বলে । যেমন: এ,এই,ইহা,ইনি,এরা ইত্যাদি।\nযে সর্বনাম দূরের কোনো ব্যাক্তি বা বস্তুকে নির্দেশ করে তাদের দূরত্ত্ববাচক নির্দেশক সর্বনাম বলে । যেমন: ও,ঐ,উনি,ওরা,উহা ইত্যাদি।\n৩) অনির্দেশক সর্বনাম :\nযে সর্বনাম কোনো ব্যক্তি,বস্তু,বা ভাবকে নির্দিষ্ট করে বোঝায় না , তাদের অনির্দেশক সর্বনাম বলে।\nউদাহরণ : কেউ,কেহ,কেউ কেউ,কিছু,কিছু কিছু ,কোথাও ইত্যাদি ।\nবাক্যে প্রয়োগ- কেউ কেউ এ কথা জানে । কিছু কিছু ভুল হয়েছে ।\n৪) প্রশ্নবাচক সর্বনাম :\nযে সর্বনাম দ্বারা কোনো কিছু জানতে চাওয়া হয় বা প্রশ্ন করা হয় ,তাকে প্রশ্নবাচক সর্বনাম পদ বলে ।\nউদাহরণ : কে,কী,কি,কোন,কারা, ইত্যাদি ।\nবাক্যে প্রয়োগ – কে আজ আসবে ? তুমি কী খেয়েছো ?\n৫) আত্মবাচক সর্বনাম :\n‘অন্য কারো সাহায্য ছাড়া’ এই ভাবটি বোঝাবার জন্য বিশেষ্য ও সর্বনামের সঙ্গে যে সর্বনাম ব্যবহৃত হয় তাকে আত্মবাচক সর্বনাম বলে । এই সর্বনাম নিজস্ব বা আত্মভাব প্রকাশ করে । উদাহরণ : স্বয়ং , নিজে , নিজ , খোদ , নিজে-নিজে , আপনি,আপনারে ইত্যাদি।\nবাক্যে প্রয়োগ – তিনি স্বয়ং উপস্থিত ছিলেন । আপনি নিজে কাজটি করেছেন ।\n৬) সাপেক্ষ সর্বনাম বা নিত্যমম্বন্ধী সর্বনাম :\nযে সর্বনাম পদ দুই বা ততোধিক ব্যক্তি বা বস্তুর সংযোগ সাধন করে বা সঙ্গতি বিধান করে তাকে সাপেক্ষ সর্বনাম বলে । এই সর্বনামগুলি নিত্য সম্বন্ধযুক্ত থাকে ,অর্থাৎ একটি ব্যবহার করলে আর একটি ব্যবহার করতেই হয় । এই সর্বনামকে সঙ্গতিবাচক বা সংযোগবাচক সর্বনামও বলে । এই সর্বনামকে সমুচ্চয়ী সর্বনামও বলে ।\nউদাহরণ : যে-সে,যিনি-তিনি,যাহা-তাহা,যা-তা,যাকে-তাকে\nবাক্যে প্রয়োগ – সে সহে সে রহে । যত মত তত পথ ।\n৭) সমষ্টিবাচক সর্বনাম বা সাকল্যবাচক সর্বনাম :\nযে সর্বনামের দ্বারা সমষ্টিবাচক ব্যক্তি,বস্তু বা ভাবকে বোঝানো হয়, তাকে সমষ্টিবাচক সর্বনাম বা সাকল্যবাচক সর্বনাম বলে।\nউদাহরণ : সব,সর্ব,সকল,সবাই,সবার,সবে ইত্যাদি ।\nবাক্যে প্রয়োগ – সকলের তরে সকলে আমরা ।\n৮) ব্যতিহারিক বা পারস্পরিক সর্বনাম -\nযে সর্বনামের দ্বারা পারস্পরিক সম্বন্ধ বোঝানো হয়, তাকে পারস্পরিক বা ব্যতিহারিক সর্বনাম বলে।\nএই সর্বনামে ‘অন্যের প্ররোচনা বা সাহায্য ব্যতীত’ এই রকম অর্থ প্রকাশিত হয় ।\nউদাহরণ : নিজে-নিজে , আপনা-আপনি\nবাক্যে প্রয়োগ – নিজে নিজে কাজটি করো । আপনা আপনি জেগে উঠল ।\n৯) অন্যাদিবাচক সর্বনাম -\nযে সর্বনাম উদ্দিষ্টভিন্ন অন্য কোনো ব্যক্তি ,বস্তু বা ভাবকে নির্দেশ করে তাকে অন্যাদিবাচক সর্বনাম বলে ।\nউদাহরণ : অন্য,অপর,অমুক ইত্যাদি ।\nবাক্যে প্রয়োগ – তুমি নও অন্য কেউ কাজটি করেছে ।\n১০) যৌগিক সর্বনাম\nদুটি সর্বনাম পদ যুগ্মভাবে একটি সর্বনাম হিসাবে ব্যবহৃত হলে তাকে যৌগিক সর্বনাম বলে ।\nএই সর্বনাম আসলে অনির্দেশক সর্বনাম হিসেবেই পরিচিত ।\nযেমন: যে কেউ, কে একটা, যা কিছু ইত্যাদি।\nকখনো কখনো সর্বনাম পদের পরপর দুবার প্রয়োগ হয়,তাকে আমরা সর্বনামের দ্বিত্ব বলি ।\nযেমন: কেউ কেউ এ রকম মনে করে । যে যে যাবে এসো ।\nকিন্তু সর্বনামের দ্বিত্ব এবং যৌগিক সর্বনাম এক বিষয় নয় ।\n(খ) উত্তর:\nপ্রদত্ত শব্দ\nব্যাসবাক্য\nসমাসের নাম\nকালান্তর\nঅন্য কাল\nনিত্য সমাস\nমিশকালো\nমিশির ন্যায় কালো াগ\nউপমান কর্মধারয় সমাস\nসিংহাসন\nসিংহ চিহ্নিত আসন\nমধ্যপদলোপী কর্মধারয় সমাস\nপ্রভাত\nপ্র (প্রকৃষ্ট ) ভাত (জ্যোতি)\nপ্রাদি সমাস\nহাতেখড়ি\nহাতে খড়ি দেওয়া হয় যে অনুষ্ঠানে\nবহুব্রীহি সমাস\nতেপায়া\nতিন পায়া যার\nসংখ্যাবাচক বহুব্রীহি সমাস\nউপকণ্ঠ\nকণ্ঠের সমীপে\nঅব্যয়ী ভাব সমাস\nরাজপুত্র\nরাজার পুত্র\nষষ্ঠী তৎপুরুষ সমাস"
        }
      ]
    },
    {
      "number": "3",
      "uddipok": "(ক) 'অ' ধ্বনি উচ্চারণের পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের উচ্চারণ লেখো:\nগ্লাবন, আহ্বান, কর্তব্য, দেশপ্রেম, ইন্দ্রেজিৎ, বৃহস্পতিবার, জীবন, অঞ্জলি",
      "tag": "RUMC 25",
      "sub_questions": [
        {
          "label": "",
          "question": "",
          "explanation": "(ক)\nউত্তর: উদাহরণসহ বাংলা 'অ' ধ্বনি উচ্চারণের পাঁচটি নিয়ম নিচে দেওয়া হলো:\nক. শব্দের আদিতে যদি 'অ' থাকে এবং তারপর ই-কার বা ঈ-কার কিংবা উ-কার বা ঊ-কার থাকে তবে সে অ-এর উচ্চারণ ও- কারের মতো হয়। যেমন: অতীত (ওতিত্), নদী (নোদি), অনুরোধ (ওনুরোধ), ময়ূর (মোয়ুর্) ইত্যাদি।\nখ. শব্দের আদ্য অ-এর পরে য-ফলাযুক্ত ব্যঞ্জনবর্ণ থাকলে সে ক্ষেত্রে অ-এর উচ্চারণ সাধারণত ও-কারের মতো হয়।\nযেমন: অন্য (ওন্ নো), অত্যাচার (ওত্তাচার্), কন্যা (কোন্ না) ইত্যাদি।\nগ. আদ্য অ-এর পর 'ক্ষ' থাকলে সে অ-এর উচ্চারণ সাধারণত ও- কারের মতো হয়ে থাকে। যেমন: অক্ষ (ওক্ খো), লক্ষ্মণ (লোক্ খোন্), রক্ষা (রোক্খা) ইত্যাদি।\nঘ. বাংলা ভাষায় বেশ কিছু সমাসবদ্ধ তৎসম শব্দের মধ্য 'অ' ও- কারান্ত রূপে উচ্চারিত হয়। যেমন: পথচারী (পথোচারি), বনবাসী (বনোবাশি), রণতূর্য (রনোতুর্ জো) ইত্যাদি।\nগ্লাবন- গ্লা বোন্\nআহ্বান- আহ্হান্\nকর্তব্য-কর্ তোব্ বো\nদেশপ্রেম- দেশোপ্ প্রেম্\nইন্দ্রেজিৎ-ইন্ দ্রো জিত্"
        }
      ]
    },
    {
      "number": "4",
      "uddipok": "(ক) বিশেষ্য কাকে বলে? উদাহরণসহ বিশেষ্যের শ্রেণিবিভাগ আলোচনা করো।\nঅথবা,\n(খ) নিম্নোক্ত যে-কোনো পাঁচটি বাক্যের নিম্নরেখ শব্দের ব্যাকরণিক শ্রেণি নির্দেশ করো:\n(i) বিরাট দুঃসাহসেরা দেয় যে উঁকি।\n(ii) অনেকক্ষণ ধরে মাঠে হাঁটছি।\n(iii) আহা! বেচারার কত কষ্ট।\n(iv) রোগা মানুষ সমস্ত রাত খেতে পাবে না।\n(v) মামার মন নরম হইল।\n(vi) মানুষ-ধর্ম সবচেয়ে বড় ধর্ম।\n(vii) বেশ, তাই হবে।\n(viii) নাচতে না জানলে উঠোন বাঁকা।",
      "tag": "RUMC 25",
      "sub_questions": [
        {
          "label": "",
          "question": "",
          "explanation": "(ক)\nবিশেষ্য পদ বলতে এমন পদকে বুঝায়, যা কোনো বস্তু, প্রাণী, শ্রেণি, সমষ্টি, ভাব, কাজ, প্রভৃতির নামকে বুঝায়। আবার এক কথায় বলা যায়, যে পদ দ্বারা কোনো কিছুর নাম বুঝায় তাকে বিশেষ্য পদ বলে। যেমন: কলম, বই, ফুল, ফল, আকাশ, সাগর, মাটি, ইত্যাদি।\nবিশেষ্য পদের শ্রেণিবিভাগ: বিশেষ্য পদকে নিম্নোক্ত ছয়টি শ্রেণিতে বিভক্ত করা যায়। যেমন:\n১। নামবাচক বিশেষ্য: যে পদ দ্বারা কোনো ব্যক্তি, বস্তু, ভৌগোলিক স্থান বা সংজ্ঞা এবং গ্রন্থবিশেষের নাম প্রকাশ করা হয় তাকে নামবাচক বিশেষ্য বলে। নামবাচক বিশেষ্যকে আবার সংজ্ঞাবাচক বিশেষ্যও বলা হয়ে থাকে। যেমন: ক. ব্যক্তির নাম: কামাল, জামাল, রবীন্দ্রনাথ, রহিম, করিম, প্রমুখ। খ. ভৌগোলিক স্থানের নাম: মক্কা, মদিনা, ঢাকা, নেপাল, রাজশাহী, বাংলাদেশ, ভারত, প্রভৃতি।\n২। জাতিবাচক বিশেষ্য: যে পদ দ্বারা কোনো একজাতীয় প্রাণী বা পদার্থের নাম বুঝায় তাকে জাতিবাচক বিশেষ্য বলে। যেমন: গরু, ঘোড়া, মানুষ, পর্বত, নদী, ইংরেজ, প্রভৃতি।\n৩। বস্তুবাচক বিশেষ্য: যে পদ দ্বারা কোনো উপাদানবাচক পদার্থের নাম বুঝায়, তাকে বস্তুবাচক বিশেষ্য বলে। বস্তুবাচক বিশেষ্যকে আবার দ্রব্যবাচক বিশেষ্যও বলা হয়। এ জাতীয় বস্তুর কেবল পরিমাণ নির্ণয় করা যায়, কিন্তু গণনা করা যায় না। যেমন: পানি, তৈল, চাল, চিনি, দুধ, মধু লবণ, প্রভৃতি।\n৪। সমষ্টিবাচক বিশেষ্য: যে পদ দ্বারা বেশ কিছুসংখ্যক ব্যক্তি বা প্রাণীর সমষ্টি বুঝায়, তাকে সমষ্টিবাচক বিশেষ্য বলে। যেমন: সভা, কাফেলা, সমাজ, মাহফিল, ঝাঁক, সমিতি, জনতা, দল, প্রভৃতি।\n৫। ভাববাচক বিশেষ্য: যে বিশেষ্য পদ দ্বারা কোনো ক্রিয়ার ভাব বা কাজের ভাব প্রকাশিত হয়, তাকে ভাববাচক বিশেষ্য বলে। যেমন: দর্শন (দেখার কাজ), ভোজন (খাওয়ার কাজ), শয়ন (শোয়ার কাজ), শ্রবণ (শোনার কাজ) প্রভৃতি।\n৬. গুণবাচক বিশেষ্য: যে বিশেষ্য পদ দ্বারা কোনো বস্তুর দোষ বা গুণের নাম বুঝায় তাকে গুনবাচক বিশেষ্য বলে। যেমন: মধুর মিষ্টত্বের গুণ – মধুরতা, সুন্দর বস্তুর গুণ – সৌন্দর্য, তরল পদার্থের গুণ – তারল্য, বীরের গুণ – বীর্য, অনুরূপ – সুখ, দুঃখ, সততা, মহত্ব, দরিদ্রতা, ইত্যাদি।\n……………………………………………………………………………\nখ) দুঃসাহসেরা = বিশেষ্য অনেকক্ষণ ধরে = ক্রিয়া বিশেষণ আহা! = আবেগ রোগা = বিশেষণ নরম = বিশেষণ মানুষ-ধর্ম = বিশেষ্য বেশ = অব্যয় জানলে = ক্রিয়া"
        }
      ]
    },
    {
      "number": "5",
      "uddipok": "(ক) বাক্য বলতে কী বোঝো? সার্থক বাক্যের বৈশিষ্ট্যসমূহ উদাহরণসহ আলোচনা করো।\nঅথবা,\n(খ) বন্ধনীর নির্দেশ অনুসারে যেকোনো পাঁচটির বাক্যান্তর করো:\ni. যে লোক চরিত্রহীন, সে পশুর চেয়েও অধম। (সরল বাক্য)\nii. বিদ্বান হলেও তাঁর অহঙ্কার নেই। (যৌগিক বাক্য)\niii. তিনি ধনী ছিলেন, কিন্তু সুখী ছিলেন না। (জটিল বাক্য)\niv. যদি পরিশ্রম করো, তাহলে ফল পাবে। (যৌগিক বাক্য)\nv. মানুষ মরণশীল। (নেতিবাচক বাক্য)\nvi. এটি ভারি লজ্জার কথা। (বিস্ময়বাচক)\nvii. দেশের সেবা করা কর্তব্য। (অনুজ্ঞাবাচক)\nviii. তোমার দীর্ঘ জীবন কামনা করছি। (প্রার্থনাসূচক)",
      "tag": "RUMC 25",
      "sub_questions": [
        {
          "label": "",
          "question": "",
          "explanation": "(ক)\nপরস্পর অর্থ সম্বন্ধবিশিষ্ট যেসব পদ দ্বারা একটি সম্পূর্ণ ধারণা বা বক্তব্য বা ভার প্রকাশ পায় সেই পদগুলোর সমষ্টিকে বাক্য বলে। যেমন- ‘‘চাঁদ উঠেছে ফুল ফুটেছে কদম তলায় কে।’’ এখানে চাঁদ, ফুল ও কদমতলা সম্পর্কে কয়েকটি শব্দ দ্বারা মনের ভাব প্রকাশ পেয়েছে।\nসার্থক বাক্যের গুণাবালি বা বৈশিষ্ট্য বা লক্ষণ:\nবাক্যকে সার্থক করে গঠন করতে হলে দিনটি গুণ বা বৈশিষ্ট্য থাকতে হয়। যথা:-\n১. আকাঙ্ক্ষা : বাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা বলে। যেমন- ‘আমি বাড়ি’ বললে বাক্যটি মনের সম্পূর্ণ ভাব প্রকাশ করে না, আরও কিছু আকাঙ্ক্ষা থাকে। ‘আমি বাড়ি যাব’ বললে বাক্যটি পূর্ণ হয় এবং আকাঙ্ক্ষা মিটে যায়।\n২. আসত্তি :  বাক্যের অর্থসংগতি রক্ষার জন্য ‍সুশৃঙ্খল পদবিন্যাসই আসত্তি। যেমন- ‘‘ভালো কবিতা হক লেখেন লিলি’’ বললে পদবিন্যাস সঠিকভাবে না হওয়ায় মনোভাবটি ঠিকমতো  প্রকাশ পাযনি। কিন্তু ‘‘লিলি হক ভালো কবিতা লেখেন’’ বললে পদবিন্রাস সঠিক হওয়ার কারণে মনোভাব প্রকাশ পেয়েছে। বাক্যের মধ্যে এ আসত্তিগুণ থাকা আবশ্যক।\n৩. যোগ্যতা : বাক্যস্থিত পদসমূহের অর্থগত ও ভাবগত মিল বা সংগতি সাধনকে যোগ্যতা বলে। যেমন- ‘‘আকাশে পদ্ম ফোটে।’’ এ পদসমষ্টিতে এক পদে সাথে অন্য পদের অর্থগত মিল নেই। কারণ আকাশে পদ্ম ফোটে না। কিন্তু যদি বলা হয় ‘‘পুকুরে পদ্ম ফোটে’’ তবে পদগুলোর অর্থগত মিল পাওয়া যায়। সুতরং বাক্যে আকাঙ্ক্ষা, আসত্তি, যোগ্যতা এই তিনটি গুণ বা বৈশিষ্ট্য থাকা প্রয়োজন।\n(খ). উত্তরঃ\ni. যে লোক চরিত্রহীন, সে পশুর চেয়েও অধম। (সরল বাক্য)\nউত্তর:চরিত্রহীন লোক পশুর চেয়েও অধম।\nii. বিদ্বান হলেও তাঁর অহঙ্কার নেই। (যৌগিক বাক্য)\nউত্তর: তিনি বিদ্বান অথচ তাঁর অহংকার নেই।\niii. তিনি ধনী ছিলেন, কিন্তু সুখী ছিলেন না। (জটিল বাক্য)\nউত্তর: যদিও তিনি ধনী ছিলেন তবুও সুখী ছিলেন না।\niv. যদি পরিশ্রম করো, তাহলে ফল পাবে। (যৌগিক বাক্য)\nউত্তর: পরিশ্রম কর তবে ফল পাবে।\nv. মানুষ মরণশীল। (নেতিবাচক বাক্য)\nউত্তর: মানুষ অমর নয়।"
        }
      ]
    },
    {
      "number": "6",
      "uddipok": "(ক) যেকোনো পাঁচটি বাক্য শুদ্ধ করে লেখো:\ni. দৈন্যতা কোনো সময়ই প্রশংসনীয় নয়।\nii. দুঃসংবাদটি শুনে সে চোখের অশ্রুজল সংবরণ করতে পারলো না।\niii. এ বিষয়ে অজ্ঞানতাই তার পতনের কারণ।\niv. পরীক্ষা চলাকালীন সময়ে হর্ন বাজানো নিষেধ।\nv. পাহাড়ের প্রাকৃতিক বৈচিত্রতা আমাদের মুগ্ধ করে।\nvi. আমরা তার বিদেহী আত্মার চিরশান্তি কামনা করছি।\nvii. তিনি স্বস্ত্রীক নিউমার্কেটে গিয়েছেন।\nviii. দেশের উন্নয়নের গতি ত্বরান্বিত করার জন্য কৃচ্ছতা সাধন দরকার।\nঅথবা,\n(খ) নিচের অনুচ্ছেদের অপপ্রয়োগগুলো শুদ্ধ করো:\nসোহানের ছোট ভ্রাতা রোহানের বিয়ে। সোহান আমার সবচেয়ে ঘনিষ্ঠতম বন্ধু। এ বিয়েতে সে আমাকে স্বপরিবারে নিমন্ত্রণ করেছে। বরের বাড়িতে বিবাহোত্তর সম্বর্ধনা অনুষ্ঠানে হবে। আশা করি আসছে। আগামীকাল আমি ঐ অনুষ্ঠানে যোগদান করবো।",
      "tag": "RUMC 25",
      "sub_questions": [
        {
          "label": "",
          "question": "",
          "explanation": "(ক)\ni. দৈন্যতা কোনো সময়ই প্রশংসনীয় নয়।\nউত্তর: দীনতা কোনো সময়ই প্রশংসনীয় নয়।\nii. দুঃসংবাদটি শুনে সে চোখের অশ্রুজল সংবরণ করতে পারলো না।\nউত্তর: দুঃসংবাদটি শুনে সে চোখের জল সংবরণ করতে পারল না।\niii. এ বিষয়ে অজ্ঞানতাই তার পতনের কারণ।\nউত্তর: এ বিষয়ে অজ্ঞতাই তার পতনের কারণ।\niv. পরীক্ষা চলাকালীন সময়ে হর্ন বাজানো নিষেধ।\nউত্তর: পরীক্ষা চলাকালীন হর্ন বাজানো নিষেধ।\nv. পাহাড়ের প্রাকৃতিক বৈচিত্র  আমাদের মুগ্ধ করে।\nউত্তর: পাহাড়ের প্রাকৃতিক বৈচিত্র আমাদের মুগ্ধ করে।\nvi. আমরা তার বিদেহী আত্মার চিরশান্তি কামনা করছি।\nউত্তর: আমরা তার আত্মার শান্তি কামনা করছি।\nvii. তিনি\nস্বস্ত্রীক\nউত্তর: তিনি সস্ত্রীক নিউমার্কেটে গিয়েছেন।\nviii. দেশের উন্নয়নের গতি ত্বরান্বিত করার জন্য কৃচ্ছতা সাধন দরকার।\nউত্তর: দেশের উন্নয়ন ত্বরান্বিত করার জন্য কৃচ্ছ্রসাধন দরকার।\n…………………………………………………………………………..\n(খ)"
        }
      ]
    },
    {
      "number": "7",
      "uddipok": "(ক) যেকোনো দশটি শব্দের পারিভাষিক রূপ লেখো:\nAgenda. Affidavit, Bulletin, Census, Debenture, Data, Embargo, Forecast, Manifesto, Quarantine, Zone, Theory, Sabotage, Walk-out, Gratuity\nঅথবা,\n(খ) নিচের অনুচ্ছেদটি বাংলায় অনুবাদ করো:\nMany people put off for tomorrow the work they can do today. Students also very often put off their class lessons for tomorrow. Nothing is more injurious than this habit. Men do not know what will happen tomorrow. This is why it is wise to value the present moments to make our life meaningful. A lot of troubles and dangers may come and upset everything. So, we must not neglect our time.",
      "tag": "RUMC 25",
      "sub_questions": [
        {
          "label": "",
          "question": "",
          "explanation": "(ক)\nনিচে উল্লিখিত শব্দগুলির পারিভাষিক রূপ দেওয়া হলো:\nAgenda - কর্মসূচি, Affidavit - শপথপত্র, Bulletin - সংবাদ বিজ্ঞপ্তি, Census - জনগণনা, Debenture - ঋণপত্র, Data - তথ্য, Embargo - নিষেধাজ্ঞা, Forecast - পূর্বাভাস, Manifesto - ঘোষণাপত্র, Quarantine - পৃথকীকরণ, Zone - অঞ্চল, Theory - তত্ত্ব, Sabotage - বিশৃঙ্খলা সৃষ্টি, Walk-out - কর্মবিরতি, Gratuity - অবসরভাতা.\n…………………………………………………………………………..\n(খ)\nঅনেক মানুষ আজকের কাজ আগামীকাল করার জন্য স্থগিত রাখে। ছাত্ররা অনেক সময় তাদের ক্লাসের পাঠ আগামীকালের জন্য রেখে দেয়। এই অভ্যাসটির চেয়ে ক্ষতিকর আর কিছু নেই। মানুষ জানে না আগামীকাল কী হবে। এই কারণে, বর্তমান মুহূর্তগুলির মূল্য দেওয়া বুদ্ধিমানের কাজ, যাতে আমাদের জীবন অর্থপূর্ণ হয়। অনেক ধরনের সমস্যা এবং বিপদ আসতে পারে এবং সবকিছু বিঘ্নিত করতে পারে। সুতরাং, আমাদের সময়কে অবহেলা করা উচিত নয়।"
        }
      ]
    },
    {
      "number": "8",
      "uddipok": "(ক) তোমার কলেজের প্রথম দিনের দিনলিপি রচনা করো।\nঅথবা,\n(খ) নিত্যপ্রয়োজনীয় খাদ্যদ্রব্যে সাম্প্রতিক ভেজাল মিশ্রণ প্রবণতা বিষয়ে একটি অনুসন্ধানী প্রতিবেদন রচনা করো।",
      "tag": "RUMC 25",
      "sub_questions": [
        {
          "label": "",
          "question": "",
          "explanation": "(ক)\nদিনলিপি: কলেজের প্রথম দিন\nআজ ছিল আমার কলেজের প্রথম দিন। সকালে ঘুম থেকে উঠতেই এক অদ্ভুত উত্তেজনা অনুভব করছিলাম। একটু চিন্তা এবং আনন্দ মিলিয়ে একটা অদ্ভুত অনুভূতি। নতুন পরিবেশ, নতুন বন্ধু, নতুন শিক্ষক – সবকিছু ছিল অনির্বচনীয়। কলেজে আসার জন্য মনটা খুবই আগ্রহী ছিল, কিন্তু মনে এক ধরনের দ্বিধাও কাজ করছিল।\nসকালে নতুন ইউনিফর্ম পরে কলেজে যেতে বের হই। রাস্তা ছিল পরিচিত, তবে কলেজের কাছাকাছি পৌঁছাতেই যেন নতুন এক পৃথিবী দেখতে পেলাম। বড় বড় ভবন, প্রাণচঞ্চল পরিবেশ, সবাই ব্যস্ত। কলেজের গেটের কাছে গিয়ে দেখি অনেক ছাত্র-ছাত্রী এসে উপস্থিত। একে অপরকে পরিচয় দিচ্ছিল, হাসছিল, কথা বলছিল। আমি কিছুটা লাজুক ছিলাম, কিন্তু সাহস করে এক বন্ধুর সাথে কথা শুরু করলাম। সে আমাকে কলেজের কিছু গুরুত্বপূর্ণ জায়গার কথা বলল, এবং আমরা একসাথে ক্লাসরুমের দিকে এগিয়ে গেলাম।\nকলেজের প্রথম ক্লাস শুরু হলো। আমাদের প্রথম শিক্ষক ছিলেন একজন বন্ধুত্বপূর্ণ ব্যক্তিত্ব। তিনি আমাদের পরিচয় করিয়ে দিলেন, এবং ক্লাসের নিয়ম-কানুনগুলো শেয়ার করলেন। শিক্ষক খুব সহানুভূতিশীল ছিলেন, এবং তিনি আমাদের সবাইকে উত্সাহিত করার জন্য কিছু দৃষ্টান্ত তুলে ধরলেন। প্রথম ক্লাসটি খুবই মনোরম ছিল, কারণ আমি কিছু নতুন তথ্য জানতে পেরেছি যা আমার আগের জ্ঞানের সাথে মেলে না।\nবিরতির সময়, আমি এবং আমার নতুন বন্ধুদের সাথে গল্প করতে করতে চা খেতে বের হলাম। কলেজের ক্যান্টিনে অনেক ধরনের খাবারের আয়োজন ছিল। সেখানকার পরিবেশ ছিল খুবই প্রাণবন্ত। চারপাশে হাসি-আনন্দ, আলোচনা, বন্ধুত্বের সম্পর্কগুলো খুব দ্রুত গড়ে উঠছিল।\nদুপুরে আমার দ্বিতীয় ক্লাস ছিল। এখানে আমরা আমাদের বিষয়ভিত্তিক পাঠক্রম নিয়ে আলোচনা করলাম। প্রথমদিনেই আমি অনেক কিছু শিখলাম। শিক্ষকরা খুব ভালোভাবে পাঠ্যক্রমটি আমাদের বোঝানোর চেষ্টা করলেন। কলেজে প্রথম দিনটি ছিল একেবারে নতুন অভিজ্ঞতায় ভরা। আমি বুঝতে পারলাম যে, কলেজের দিনগুলো শুধু পড়াশোনা নয়, বরং জীবনের অনেক কিছু শিখার সুযোগ এনে দেবে।\nশেষে, যখন কলেজ ছেড়ে বাসায় ফিরলাম, মনে হচ্ছিল যেন আজ একটা নতুন অধ্যায়ের শুরু হলো। একদিকে আনন্দ, অন্যদিকে নতুন জায়গায় কিছুটা অজানা ভয়ও ছিল। তবে আমি জানি, সামনে আরও অনেক কিছু শিখব, আরও নতুন বন্ধু পাবো এবং কলেজের জীবন খুবই উপভোগ্য হবে।\nআজকের দিনটি আমার জীবনের এক অমূল্য স্মৃতি হয়ে থাকবে।\n…………………………………………………………………………..\n(খ)\n৭ই নভেম্বর, ২০২০\nবরাবর\nনির্বাহী পরিচালক\nবিএসটিআই তেজগাঁও, ঢাকা।\nবিষয়: খাদ্যে ভেজালের কারণ ও তার প্রতিকার প্রসঙ্গে।\nসূত্র: বিএসটিআই/১৭/১০/২০১৯\nজনাব,\nআপনার আদেশ প্রাপ্ত হয়ে 'খাদ্যে ভেজালের কারণ ও তার প্রতিকার' শীর্ষক প্রতিবেদন উপস্থাপন করা হলো।\nখাদ্যে ভেজালের কারণ ও তার প্রতিকার\nমানুষ প্রতিনিয়ত কোনো না কোনো খাবার গ্রহণ করে জীবন ধারণ করে। বেঁচে থাকার জন্য খাদ্য অপরিহার্য। তাই জীবন ধারণের তাগিদে তারা নানারকম উপাদেয় খাদ্যবস্তু গ্রহণ করে। চাল, ডাল, আটা, তেল, শাক্-সবজি, ফলমূল, মাছ, মাংস প্রতিটি খাবারের মধ্যে কোনো না কোনো পুষ্টিগুণ রয়েছে যাতে করে মানুষ খাবার গ্রহণের মধ্য দিয়ে সুস্থ, সুন্দর ও স্বাভাবিক প্রক্রিয়ায় জীবন ধারণে সক্ষম হয়। কিন্তু বর্তমানে আমরা এমন এক সমাজে বসবাস করছি যেখানে ভেজালমুক্ত খাবার দুর্লভ হয়ে পড়েছে। বাজার থেকে যেকোনো খাদ্যবস্তু কিনতে গেলে আগেই ভেজালের প্রসঙ্গ চলে আসে। কিছু অসাধু ব্যবসায়ী অধিক মুনাফা অর্জনের লক্ষ্যে খাদ্যদ্রব্যে ভেজাল মিশিয়ে নিজ স্বার্থ চরিতার্থে নিয়োজিত রয়েছে। তারা কিছু খাদ্যদ্রব্য যেমন- মাছ, সবজি, ফলমূল ইত্যাদি জাতীয় খাদ্যদ্রব্যে কার্বাইড ফরমালিন, ক্লোরিন নামক কেমিক্যাল ব্যবহার করে দীর্ঘসময় খাদ্যবস্তুগুলোর রং ও ঔজ্জ্বল্য ধরে রাখতে সচেষ্ট থাকে। এক অর্থে বলা যায়, ভেজাল খাদ্য গ্রহণের ফলে আমরা প্রকৃত খাদ্যদ্রব্যের পরিবর্তে বিষ গ্রহণ করছি। ভেজাল খাদ্য গ্রহণের ফলে আমাদের দেহে বিভিন্ন প্রকার রোগ দেখা দিচ্ছে। যে ব্যবসায়ীরা এ ধরনের অসৎ কর্মের সাথে নিজেদের নিয়োজিত রেখেছেন তারাও এর কুফলের বাইরে নন।\nখাদ্যদ্রব্যে এসব ভেজালের কারণ অনুসন্ধান করে দেখা যায় প্রধানত কয়েকটি বিষয় এর পেছনে দায়ী:\n১. অসাধু ব্যবসায়ীদের অধিক মুনাফা অর্জনের লোভ।\n২. পরিমাপে কম দেওয়া।\n৩. সবজি, মাছ, ফলমূল ইত্যাদি খাদ্যদ্রব্যের পচনরোধ করা।\nখাদ্যে ভেজাল প্রতিরোধে বিশেষজ্ঞ ব্যক্তি ও সুধীমহলের সঙ্গে কথা বলে বোঝা গেছে, নৈতিক মূল্যবোধ ও সর্বস্তরের সচেতনতাই পারে এ অবস্থা থেকে উত্তরণ ঘটাতে। এক্ষেত্রে ভেজালের প্রতিকার হিসেবে কয়েকটি পদক্ষেপ গ্রহণ করা যেতে পারে: ১. সরকারি মহল কর্তৃক প্রতিনিয়ত বাজার ও কারখানা তদারকি করা যাতে করে অসাধু ব্যবসায়ীরা খাদ্যদ্রব্যে অখাদ্য বস্তু মিশিয়ে ওজনে কম দিতে না পারে।\n২. ভ্রাম্যমাণ আদালতের মাধ্যমে দোষী ব্যবসায়ীদের দৃষ্টান্তমূলক শাস্তি প্রদান।\n৩. জনসচেতনতা বৃদ্ধির জন্য নানারকম উদ্যোগ গ্রহণ।\n৪. বিএসটিআইতে লোকবল বাড়ানো।\nনিবেদক\nমশিউর রহমান, মান নিয়ন্ত্রণ কর্মকর্তা,\nবিএসটিআই, ঢাকা।\n* [এখানে প্রতিষ্ঠান ও প্রতিবেদকের ঠিকানাসহ খাম আঁকতে হবে।]"
        }
      ]
    },
    {
      "number": "9",
      "uddipok": "(ক) মোবাইল ফোনের অপব্যবহারের ক্ষতিগুলো উল্লেখ করে বন্ধুর নিকট একটি ই-মেইল লেখ।\nঅথবা,\n(খ) মাধ্যমিক বিদ্যালয়ের সহকারী শিক্ষকের পদে নিয়োগ লাভের জন্য একটি আবেদনপত্র লেখ",
      "tag": "CCC 24,NDCD 24,ISCM 24,RCPC 24,DB 23,DIN.B 23,JB 23,RB 23,SB 23,BB 23,MB 23,CB 23,JGCC 23,NDCD 23,MC 23,JCC 23,MGCC 23,HC 23,CC 23,BCC 23,SCC 23,RUMC 23,VNSC 23,BB 19,DIN.B 19,All.B 18,DIN.B 17,RB 17,SB 19,CTG.B 16,CB 16,JB 16,SB 16,BB 16",
      "sub_questions": [
        {
          "label": "",
          "question": "",
          "explanation": "ক) উত্তরঃ\nTo:\namantika@gmail.com\nCc:\nBcc:\nSubject:\nমোবাইল ফোনের অপব্যবহারের ক্ষতিকর দিক\nপ্রিয় বন্ধু,\nশুভেচ্ছা নিও। বিজ্ঞানের বিস্ময়কর আবিষ্কার মোবাইল ফোন। যোগাযোগের ক্ষেত্রে এর গুরুত্ব অপরিসীম। কিন্তু বর্তমানে এর অপব্যবহারে জনমনে মিশ্র প্রতিক্রিয়া দেখা দিয়েছে। মোবাইল ফোনের অপব্যবহারের ক্ষতিকর দিকগুলো হলো:\n১. চুরি, ডাকাতি, ছিনতাই, সন্ত্রাস, হুমকি, অপহরণ ও জঙ্গিবাদসহ নানা অপকর্মে সহায়ক ভূমিকা রাখছে মোবাইল ফোন। ২. সংঘবদ্ধ দুষ্কৃতকারীরা এর মাধ্যমে অগ্রিম সংবাদ পেয়ে দ্রুত গা ঢাকা দিতে পারে। ৩. মিথ্যা বলার প্রবণতা ও সড়ক দুর্ঘটনা বৃদ্ধি পাচ্ছে। ৪. সময়ের ও অর্থের অপচয় এবং শ্রেণিকক্ষ, সভা-সমিতি ও উপাসনালয়ের পরিবেশ নষ্ট হচ্ছে। ৫. অশালীন কুরুচিপূর্ণ ছবি ও অসামাজিক কার্যকলাপ এবং ইভটিজিং বৃদ্ধি পাচ্ছে। ৬. সর্বোপরি মোবাইল ফোনের রেডিয়েশন মানবদেহের ক্ষতিসাধন করে। উচ্চ রক্তচাপ থেকে শুরু করে ব্রেনটিউমারের মতো কঠিন রোগের সম্ভাবনা বৃদ্ধিসহ এর রিংটোন হার্টের প্রচণ্ড ক্ষতি করে। সুতরাং মোবাইল ফোনের অপব্যবহার থেকে আমাদের আত্মরক্ষা করতে হবে। আশা করি, বন্ধুরা বিষয়টি নিয়ে গুরুত্বসহ ভাববে। সবাই ভালো থেকো।\nতোমার বন্ধু\nশাহীন।\nখ) উত্তরঃ\nতারিখ- ১০/১১/২০১৯\nবরাবর\nমহাপরিচালক\nমাধ্যমিক ও উচ্চশিক্ষা অধিদপ্তর\nঢাকা।\nবিষয়-  মাধ্যমিক বিদ্যালয়ে সহকারী শিক্ষক পদে নিয়োগের জন্য আবেদন।\nজনাব\nবিনীত নিবেদন এই যে, গত ০৩ নভেম্বর ২০১৯  তারিখে ‘দৈনিক সমকাল’  পত্রিকায় প্রকাশিত বিজ্ঞাপনের মাধ্যমে জানতে পারলাম যে, মাধ্যমিক বিদ্যালয়ে সহকারী শিক্ষক নিয়োগ করা হবে। আমি  উক্ত পদের একজন প্রার্থী হিসেবে সদয় বিবেচনার জন্য আমার যোগ্যতা সম্পর্কিত তথ্যাবলী নিম্নে উপস্থাপন করলাম।\nনাম                        : ক\nপিতার নাম             : খ\nমাতার নাম             : গ\nস্থায়ী ঠিকানা           : গ্রাম- ই , পোস্ট- উ, উপজেলা-  অ, জেলা – আ\nবর্তমান ঠিকানা       : ১২ ,বাঘা যতিন সড়ক, ঝিনাইদহ।\nজন্মতারিখ              : ১০ জানুয়ারি ১৯৯৩ খ্রি.।\nজাতীয়তা                : বাংলাদেশী\nধর্ম                         : ইসলাম\nই-মেইল                 :  gagssss@gmail.com\nবয়স                      : ২৭ বছর ১১ মাস ১ দিন।\nবৈবাহিক অবস্থা      : বিবাহিত\nমোবাইল নম্বর        : ০১৯১০০০০০০০\nশিক্ষাগত যোগ্যতা   :\nপরীক্ষার নাম\nপাশের সন\nবিভাগ/ বিষয়\nফলাফল\nশিক্ষা প্রতিষ্ঠানের নাম\nবোর্ড/ বিশ্ববিদ্যালয়\nএসএসসি\n২০০৭\nমানবিক\nএ ( ৪.০০)\nবি কে বি মাধ্যমিক বিদ্যালয়\nযশোর বোর্ড\nএইচএসসি\n২০০৯\nমানবিক\nএ (৪.২৫)\nঝিনাইদহ মডেল কলেজ\nযশোর বোর্ড\nবিএ (সম্মান)\n২০১৩\nবাংলা\n৩.০০\nসরকারি কেসি কলেজ\nজাতীয় বিশ্ববিদ্যালয়\nএমএ\n২০১৪\nবাংলা\n৩.১৫\nসরকারি কেসি কলেজ\nজাতীয়  বিশ্ববিদ্যালয়\nঅভিজ্ঞতা:  একটি বেসরকারি স্কুলে  সহকারী শিক্ষক পদে  শিক্ষাগতার এক বছরের  বাস্তব অভিজ্ঞতা।\nঅতএব, মহোদয়ের নিকট বিনীত প্রার্থনা আমার উল্লিখিত বিষয়সমূহ বিবেচনা পূর্বক উক্ত পদে নিয়োগ প্রদান করলে আমি আমার মেধা, শ্রম ও নিষ্ঠার মাধ্যমে শিক্ষকতার মহান দায়িত্ব পালনে সর্বদা সচেষ্ট থাকব ।\nবিনীত নিবেদক\nক\n( স্বাক্ষর দিতে হবে)\nসংযুক্তি\n১. পরীক্ষার মূল সনদপত্রের সত্যায়িত ফটোকপি -১ সেট।\n২. চারিত্রিক সনদপত্র, প্রশংসাপত্র  ও  নাগরিকত্ব সনদ পত্রের  সত্যায়িত ফটোকপি- ১ সেট।\n৩. অভিজ্ঞতা সনদ পত্রের সত্যায়িত ফটোকপি।\n৪. সদ্যতোলা রঙিন পাসপোর্ট সাইজের ছবি- ৩ কপি।\n৫. ব্যাংক ড্রাফট।"
        }
      ]
    },
    {
      "number": "10",
      "uddipok": "(ক)\nসারমর্ম লেখো:\nজলহারা মেঘখানি বরষার শেষে\nপড়ে আছে গগনের এক কোণ ঘেঁষে।\nবর্ষাপূর্ণ সরোবর তারি দশা দেখে\nসারাদিন ঝিকিমিকি হাসে থেকে থেকে।\nকহে, ওটা লক্ষ্মীছাড়া, চালচুলাহীন,\nনিজেরে নিঃশেষ করি, কোথায় বিলীন।\nআমি দেখো চিরকাল থাকি জলভরা।\nসরোবর, সুগম্ভীর নাই নড়াচড়া।\nমেঘ কহে, ওহে বাপু করো না গরব\nতোমার পূর্ণতা সে যে আমারই গৌরব।\nঅথবা,\n(খ)ভাবসম্প্রসারণ করো; পড়িলে বই আলোকিত হই না পড়িলে বই অন্ধকারে রই।",
      "tag": "RUMC 25",
      "sub_questions": [
        {
          "label": "",
          "question": "",
          "explanation": "(ক)\nউপকারীর উপকার স্বীকার করাই প্রকৃত মনুষ্যত্বের পরিচয়। কিন্তু সমাজে এমন লোক রয়েছে যারা স্বার্থোদ্ধারের পর উপকারীকে পরিহাস করতেও কুণ্ঠিত হয় না। এ-রকম ব্যবহারে তাদের প্রকৃত পরিচয় পাওয়া যায় বলে, উপকারীরাই সমাজে মর্যাদা পেয়ে থাকে।\n…………………………………………………………………………..\n(খ)\nভাব-সম্প্রসারণ : শিক্ষাই আলাে, নিরক্ষরতা অন্ধকার। শিক্ষার মূল উপকরণ এবং উৎকৃষ্ট মাধ্যম হলো বই। ' বই হলাে জ্ঞানের প্রদীপ, বইয়ের পাতায় আলাে জ্বলে '। বই পড়ার মধ্য দিয়েই মানুষ জ্ঞানালােকিত হয়। জ্ঞানের চরম ফল হলাে তা চোখে আলাে দেয়। যে আলােতে সে জগতের সকল সত্য-মিথ্যা নির্ণয় করতে পারে। সুন্দর-অসন্দ প্রভেদ করতে পারে, আলাে ও অন্ধকারের মাঝে পার্থক্য তৈরি করে আলােকিত পথটিকে বেছে নিতে পারে। জ্ঞান বইয়ের মাধ্যমে অর্জন করা যায় বলে আলােকিত মানুষ হওয়ার জন্য আমাদের নিয়মিত বই পড়ার অভ্যাস তুলতে হয়।\nমানুষের সুখ-দুঃখ, আনন্দ-বেদনার অনুভূতি নিজের বুকে নিয়ে অনাগত পাঠকের জন্য চির অপেক্ষমান হয়ে আছে বই। প্রাজ্ঞ ব্যক্তিদের জ্ঞানভান্ডার আজ মহাসমুদ্র হয়ে স্বল্পায়ু মানুষের জ্ঞান-পিপাসা মেটানাের অপেক্ষায় আছে বইয়ে রূপ ধারণ করে। জ্ঞানের মহাসমুদ্রের কল্লোল শােনা যায় বইয়ের পাতায়। তাই কবিগুরু রবীন্দ্রনাথ ঠাকুর বলেছেন। ‘বিপুলা এ পৃথিবীর কতটুকু জানি’—বই পড়ার মাধ্যমেই আমরা মানব-চরিত্রের বৈচিত্র্য উপলব্ধি করতে পারি। বীরতের মহিমা, ত্যাগের উপমা, সত্যের জীবনদর্শন, ধর্মের শাহাদত, স্বার্থসিদ্ধির হীনম্মন্যতা, বিভিন্ন দেশের সামাজিক আচারআচরণ, ঐতিহাসিক কাহিনি, ভৌগােলিক বৃত্তান্ত, বিজ্ঞানের বিস্ময়কর আবিষ্কার ইত্যাদি আমরা পড়ার অভ্যাস বা বই পড়ার মধ্য দিয়ে জানতে পারি। সৃজনশীল পাঠের মাধ্যমেই একজন মানুষ আলাের পথের সন্ধান পেতে পারে। নিজেকে গড়ে তুলতে পারে একজন আলােকিত মানুষ হিসেবে। প্রকৃতপ্রস্তাবে শিক্ষা ছাড়া পৃথিবীতে সুষ্ঠুভাবে বেঁচে থাকার কোনাে উপায় নেই। নিরক্ষর ব্যক্তি অজ্ঞ-অন্ধকারময় পথে পথ হাতড়িয়ে অন্ধের মতাে অনুমান করে পথ চলে। সে তার নিরক্ষরতার জন্যে পৃথিবীর রূপ-রস-গন্ধ, ন্যায়-অন্যায়, লাভ-লােকসান, আনন্দ-বেদনা, সুখ-দুঃখ সবকিছু থেকে হয় বঞ্চিত, হয় প্রতারিত।\nএজন্যে, পণ্ডিত ও প্রাজ্ঞজনেরা বলেছেন- 'কোনাে সভ্য জাতিকে অসভ্য করার ইচ্ছা। যদি তােমার থাকে তাহলে তাদের সব বই ধ্বংস কর। আবার কোনাে দেশ বা জাতিকে উন্নত করার চেষ্টা করলে, সুলিখিত বই বা সাহিত্যের সাহায্যে তা করতে হবে। জাতির ভেতর বই পড়ার অভ্যাস গড়ে তােলাে, বইপ্রিয় পাঠক তৈরি করা, সাহিত্যের ধারা সৃষ্টি করাে, আর কিছুর আবশ্যকতা নেই। পৃথিবীতে শিক্ষা বা জ্ঞানই একমাত্র সম্পদ যা জীবনের মতাে মহামূল্যবান। জীবন ছাড়া দেহের যেমন মূল্য নেই, শিক্ষা ছাড়া তেমনি জীবনেরও কোনাে মূল্য নেই।\nযে ব্যক্তি শিক্ষা থেকে বঞ্চিত তার মনুষ্যজীবন ব্যর্থ। তাকে চরম দুর্ভাগ্যের মধ্য দিয়ে জীবন কাটাতে হয়। জ্ঞানবিজ্ঞানের আলােয় আলােকিত নয় বলে পদে পদে সে অন্ধকার দেখে। চোখ থাকতেও সে অন্ধের মতাে বিশ্বের সঙ্গে। সম্পর্কহীন জীবনযাপন করে। দারিদ্র্যই তাদের জীবনের স্বাভাবিক বৈশিষ্ট্য হয়ে দাঁড়ায়। দারিদ্র্য ও দুঃখ-কষ্ট থেকে পরিত্রাণ পাওয়ার পথ সে জানে না। শুধু ব্যক্তি জীবনেই নয়, জাতীয় জীবনেও নিরক্ষরতা দুর্ভাগ্য নিয়ে আসে। নিরক্ষর জাতি আধুনিক উন্নত জগৎ থেকে বিচ্ছিন্ন থাকে এবং নানা সমস্যায় জড়িয়ে পড়ে। বস্তুত ব্যক্তি ও জাতীয় জীবনের উন্নতি ও অগ্রগতির জন্য শিক্ষার আলাে ছড়িয়ে দেওয়া ছাড়া অন্য কোনাে উপায় নেই। অজ্ঞতার অন্ধকারে নিমিজ্জত নিরক্ষর জনগােষ্ঠী তাই জাতির জন্যে বােঝাস্বরূপ। এজন্য বর্তমান বিশ্বে শিক্ষাকে উন্নয়নের পূর্বশর্ত বিবেচনা করা হলে থাকে। আর তা সম্ভবপর একমাত্র বই পড়ার মাধ্যমে।\nসৃষ্টিকর্তা মানুষকে জ্ঞান অন্বেষণ ও আহরণ করতে বলেছেন। আর তা শুধু পুস্তক পাঠের মাধ্যমেই সম্ভব। বই পড়ার মাধ্যমে শ্রেষ্ঠ মনীষীদের উদ্ভাবিত জ্ঞান-বিজ্ঞানের সঙ্গে পরিচিত হয়ে নিজেকে আলােকিত করা যায়। জীবনের অন্ধকার ঘরটিকে আলােকিত করতে হলে বই পড়ার কোনাে বিকল্প নেই।"
        }
      ]
    },
    {
      "number": "11",
      "uddipok": "(ক) বই পড়ার গুরুত্ব সম্পর্কে দুই বন্ধুর মধ্যে সংলাপ রচনা করো।\nঅথবা,\n(খ) নিচের উদ্দীপক অনুসরণে একটি খুদেগল্প লেখো:\nসকাল সকাল ঘুম থেকে উঠে মিতা জানালা দিয়ে বাইরে তাকায়। নীল আকাশে ভেসে বেড়ানো সাদা মেঘ, সবুজের সমারোহে ঢাকা গাছপালা, আর কোকিলের কলতানে মিতার মন ভরে যায় এক অপার্থিব আনন্দে।...",
      "tag": "RUMC 25",
      "sub_questions": [
        {
          "label": "",
          "question": "",
          "explanation": "(ক)\nরিফাত: (বই পড়তে দেখে) তুমি আবার কি পড়ছো, মিতু? কত্ত বই পড়ো তুমি! একটা বই শেষ করেই আরেকটা শুরু করো। এত পড়া কী কাজের?\nমিতু: (হাসি দিয়ে) তুমি জানো রিফাত, বই পড়া শুধুমাত্র বিনোদন নয়, এটা আমাদের জ্ঞানের ভাণ্ডারও বৃদ্ধি করে। বই পড়লে আমাদের চিন্তাভাবনা গভীর হয়, নতুন নতুন ধারণা আসে। তাই আমি নিয়মিত বই পড়ি।\nরিফাত: আমি জানি, বই পড়া অনেক ভালো। কিন্তু সময় তো এত কম! পড়াশোনাও তো অনেক, আর অন্যান্য কাজও তো আছে। তাহলে কীভাবে সবটা করা সম্ভব?\nমিতু: হ্যাঁ, তাও ঠিক। তবে বই পড়া কখনোই সময় নষ্ট নয়। তুমি দেখো, বই পড়লে যে শুধু জ্ঞান বাড়ে, তাও নয়; আমাদের মনোভাব, ব্যক্তিত্ব এবং ভাষাগত দক্ষতা সবই উন্নত হয়। ভাষার শব্দভাণ্ডার বাড়ে, লেখার গুণগত মানও উন্নত হয়।\nরিফাত: ঠিক বলছো। কিন্তু তুমিই বলো, বই পড়ার মধ্যে এমন কি বিশেষ কিছু আছে, যা আমাদের দৈনন্দিন জীবনে কাজে আসে?\nমিতু: অবশ্যই আছে! বই পড়লে আমাদের সমস্যা সমাধানের ক্ষমতা বৃদ্ধি পায়, কারণ বইয়ের মধ্যে নানা পরিস্থিতি, অভিজ্ঞতা, মানুষের চিন্তা-ভাবনা পাওয়া যায়। তুমি যদি ভালো বই পড়ো, তাহলে জীবনের যে কোন সমস্যার সমাধান তোমার কাছে সহজ হয়ে যাবে।\nরিফাত: মনে হচ্ছে, বই পড়া শুধু শখ নয়, এটা জীবনের জন্য জরুরি। আমার উচিত বেশি বই পড়া শুরু করা।\nমিতু: অবশ্যই! একদিন তুমি দেখবে, বই পড়ার অভ্যাস তোমার জীবনটাই বদলে দেবে। বই আমাদের বন্ধু, শিক্ষক, এবং পথপ্রদর্শক। শুরু করো, আর দেখো কেমন ভিন্ন অনুভূতি হয়।\nরিফাত: ধন্যবাদ, মিতু। আমি এখন থেকেই বই পড়া শুরু করব।\n…………………………………………………………………………..\n(খ)\nনতুন দিনের সুর\nসকাল সকাল ঘুম থেকে উঠে মিতা জানালা দিয়ে বাইরে তাকায়। নীল আকাশে ভেসে বেড়ানো সাদা মেঘ, সবুজের সমারোহে ঢাকা গাছপালা, আর কোকিলের কলতানে মিতার মন ভরে যায় এক অপার্থিব আনন্দে। এত সুন্দর দৃশ্য দেখে তার মনে হয়, যেন পৃথিবী নতুন করে জীবন্ত হয়ে উঠেছে।\nমিতা জানালার কাঁচে হাত রেখে কিছুক্ষণ স্থির দাঁড়িয়ে থাকে। চোখে পড়ে সেই সুদূরের পাহাড়, যেখানে সকালে মেঘগুলো আলো-ছায়ার খেলা শুরু করে। দূরে একটা ছোট নদী তার সোনালি ঢেউ নিয়ে প্রবাহিত হচ্ছে, আর নদীর তীরে ছোট ছোট ফুলের গাছ গুলো মাথা উঁচু করে দাঁড়িয়ে রয়েছে।\nকিছু সময় পরে মিতা নিচে তাকায়, দেখল তার ছোট ভাই রনি গাছের তলায় বসে খেলছে। সে হঠাৎ করে ঝপক করে উঠে এবং কোকিলের গান শুনতে শুনতে গানের তালে তালে নাচতে শুরু করে। মিতা হাসতে হাসতে জানালা দিয়ে তাকে দেখতে থাকে।\nমিতা অনুভব করে, প্রকৃতির মধ্যে লুকিয়ে থাকা এমন শান্তি, সুখ এবং তাজা ভাব, যা দিনের কোনো সময়েই মিস করা উচিত নয়। সে মনে মনে সিদ্ধান্ত নেয়, আজকের দিনটি খুবই বিশেষ হবে। সে নিজের জীবনের ছোট ছোট আনন্দকে খুঁজে বের করবে, যেমন আজকের সকালে পাওয়া সেই অপার্থিব সুখ।\nএকটুখানি হাসি দিয়ে মিতা উঠে পড়ে। জানালা বন্ধ করে নিজের কাজে মনোযোগ দেয়, কিন্তু মনের মধ্যে এখনও ঘুরপাক খাচ্ছে সেই শান্তি, যা সে প্রকৃতির মাঝে অনুভব করেছিল। মনে হয়, আজকের দিনটি অন্য দিনের চেয়ে একদম আলাদা হবে।"
        }
      ]
    }
  ]
}