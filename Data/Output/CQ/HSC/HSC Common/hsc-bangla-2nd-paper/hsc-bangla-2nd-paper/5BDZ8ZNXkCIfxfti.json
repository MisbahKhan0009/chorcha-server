{
  "title": "সিলেট বোর্ড ২০১৭",
  "subtitle": "প্রবন্ধ রচনা(4)",
  "questions": [
    {
      "number": "1",
      "uddipok": "বাংলাদেশের উৎসব\n।",
      "tag": "SB 19",
      "sub_questions": [
        {
          "label": "",
          "question": "",
          "explanation": "ভূমিকা :\n“মানুষেরা উৎসব করে। মানুষ যেদিন আপনার মনুষ্যত্বের শক্তি বিশেষভাবে স্বরণ করে, বিশেষভাবে উপলব্ধি করে, সেইদিন। …… প্রতিদিন মানুষ ক্ষুদ্র দীন একাকী কিন্তু উৎসবের দিনে মানুষ বৃহৎ, সেদিন যে সমস্ত মানুষের সঙ্গে একত্র হইয়া বৃহৎ, সেদিন সে সমস্ত মনুষ্যত্বের শক্তি অনুভব করিয়া মহৎ।” ------রবীন্দ্রনাথ ঠাকুর\nঋতুর বর্ণময় আত্মপ্রকাশের রঙ্গমঞ্চে বাঙালির ধর্মীয়, সামাজিক ও সাংস্কৃতিক জীবনে অনেক উৎসব আসে। উৎসব জীবনের ছন্দস্পন্দন, প্রতিদিনের তুচ্ছতার যবনিকা, আত্মার দিগন্ত প্রসারণের চলন্তিকা। ভিন্ন ভিন্ন ঋতুর রূপবৈচিত্র্যে বাংলাদেশ যেমন সৌন্দর্যময় তেমনি ভিন্ন ভিন্ন উৎসবে এদেশ আনন্দময়। বিভিন্ন সময় বিভিন্ন উৎসবে মেতে ওঠে এ দেশের মানুষ। তাই এ দেশকে বলা যায় উৎসবের দেশ। উৎসব যে কেবল মানবমনে আনন্দ সঞ্চার করে তাই নয়, বিভিন্ন উৎসবের মধ্য দিয়ে কোনো দেশের সামগ্রিক চিত্রটিও প্রস্ফুটিত হয়ে ওঠে। আমাদের দেশে পালিত বিভিন্ন উৎসব আমাদের সংস্কৃতি ও ঐতিহ্যের ধারক ও বাহক। উৎসবের মধ্য দিয়ে মানুষ তার দৈনন্দিন জীবনের সংকীর্ণ গণ্ডি থেকে মিলনের বৃহত্তর ক্ষেত্রে উত্তীর্ণ হয়। প্রতিদিনের কর্মব্যস্ততা মানুষের জীবনকে করে তোলে ক্লান্ত-শ্রান্ত, বৈচিত্র্যহীন। এই কর্মব্যস্ত জীবনে মানুষ একটু আনন্দ, একটু স্বস্তি চায়। বিভিন্ন উৎসব জীবনে এই আনন্দের বাণী নিয়ে আসে। প্রায় প্রতি মাসেই বাংলাদেশে কোনো না কোনো উৎসব পালিত হয়। এ দেশের উৎসবগুলো কখনো কখনো দেশের সীমানা ছাড়িয়ে প্রভাব ফেলে আন্তর্জাতিক পর্যায়ে।\nউৎসব কী? : ’উৎসব’ বলতে মূলত আনন্দময় অনুষ্ঠানকে বোঝায়। উৎসবের মাধ্যমে আমরা আনন্দ প্রকাশ এবং আনন্দ লাভ করে থাকি। তবে এ আন্দ একার আনন্দ নয়। পারিবারিক, সামাজিক বা সাম্প্রদায়িক পরিমণ্ডলে সকলের সম্মিলনে সুখ বা আনন্দ লাভের উপায় হলো উৎসব। সে অর্থে উৎসব সকলকে আনন্দ দেয়। ইংরেজি ‘Festival’ কথাটির বাংলা অর্থ হলো উৎসব। তবে ‘Festival’ কথাটি একটু ব্যাপক অর্থে ব্যবহৃত হয়। এটি সমাজের সাথে সম্পর্কিত, ব্যক্তি বা পরিবার এখানে গৌণ।\nউৎসবের প্রকারভেদ ; বাংলাদেশে বিভিন্ন ধরনের উৎসবের প্রচলন রয়েছে। এ উৎসবগুলো বাঙালির ইতিহাস ও ঐহিহ্যের একটি গুরুত্বপূর্ণ অংশ। বাংলাদেশের উৎসবগুলোকে প্রধানত কয়েকটি শ্রেণিতে ভাগ করা যায়। যেমন- ১. ধর্মীয়, ২. সামাজিক, ৩. জাতীয় ও ৪. সাংস্কৃতিক উৎসব।\nনিম্নে এগুলো সম্পর্কে বিশদভাবে আলোচনা করা হলো:\n১. ধর্মীয় উৎসব :\nসাধারণত ধর্মীয় উৎসবগুলো এক-একটি ধর্মীয় বিশ্বাস ও ভাবনাকে কেন্দ্র করে অনুষ্ঠিত হয়। বাংলাদেশের ধর্মীয় উৎসবগুলোর মধ্যে রয়েছে মুসলমানদের ঈদ-উল-ফিতর, ঈদ-উল-আয্হা, ঈদ-ই-মিলাদুন্নবী, মহররম। হিন্দুদের দুর্গাপূজা, কালীপূজা, সরস্বতী পূজা। বৌদ্ধদের বুদ্ধপূর্ণিমা। খ্রিস্টানদের বড়দিন প্রভৃতি প্রধান ধর্মীয় উৎসব।\nঈদ : মুসলিম ধর্মাবলম্বীদের সবচেয়ে বড় ধর্মীয় উৎসব হলো ঈদ। ঈদ মানে আনন্দ, ঈদ মানে খুশি। ঈদ আসে আনন্দ আর মিলনের বার্তা নিয়ে। মানুষ ভুলে যায় হিংসা-বিদ্বেষ, দুঃখ-বেদন। বাংলাদেশে বেশ সাড়ম্বরে পালিত হয় ঈদ। ঈদ আসে বছরে দু’বার। প্রথমে আসে ঈদ-উল-ফিতর, পরে ঈদ-উল-আয্হা। রমজান মাসে মুসলমানগণ রোজা রাখে। আরবি রমজান মাস সিয়াম বা সংযম সাধনার সময়। রমজান মাসের চাঁদের প্রথম দিন থেকে শেষদিন পর্যন্ত রোজা রাখার পর শাওয়াল মাসের পহেলা তারিখে তারা পালন করে ঈদ-উল-ফিতর। জিলহজ মাসের দশ তারিখে পালিত হয় ঈদ-উল-আয্হা। এদিন কুরবানি করা হয়। একে বলা হয় আত্মত্যাগের ঈদ। অনেকে একে কুরবানির ঈদও বলে থাকে। কুরবানির পশুর গোশতও গরিব আত্মীয়ের মধ্যে বিতরণ করা হয়। ঈদের দিন সবাই ভালো পোশাক পরিধান করে। ঈদের নামাজ পড়ার জন্য ঈদগাহ ময়দানে যায়। নামাজের পর তারা একে অন্যের সাথে কোলাকুলি করে। এ দিনে সবাই একটু ভালো খাবারের আয়োজন করে। নিজেরা খেয়ে এবং পাড়া-পড়শিকে খাইয়ে তারা ঈদের আনন্দ ভাগাভাগি করে নেয়।\nমহররম : মহররম একটি বিষাদময় ভাব-গম্ভীর উৎসব। মহররম মূলত হিজরি সনের প্রথম মাসের নাম। এ মাসের দশ তারিখে মহানবি হজরত মুহম্মদ (স.)-এর দৌহিত্র ইমাম হোসেন কারবালা প্রান্তরে এজিদের সৈন্যদের হাতে নির্মমভাবে সপরিবারে শহীদ হন। এই শোকাবহ ঘটনার স্মৃতি উদযাপনকে মহররম বলা হয়।\nশব-ই-বরাত : শব-ই-বরাত অর্থ সৌভাগ্য রজনী। মুসলমান সমাজের একটি বড় ধর্মীয় উৎসব। শব-ই-বরাতের রাতে মহান আল্লাহ্ তাঁর বান্দাদের অপরাধ ক্ষমা করেন এবং আগামী বছরের সৌভাগ্য নির্ধারণ করেন। তাই ধর্মপ্রাণ মুসলমানরা এ নামাজ পড়ে আল্লাহর কাছে ক্ষমা প্রার্থনা করে। দান খয়রাত ও নামাজই এ উৎসবের মূল বিষয়। আবেগ, উচ্ছ্বাস, আনন্দ নয়, সাধনাই এর মূলকথা।\nঈদ-ই-মিলাদুন্নবী : বিশ্বনবি হজরত মুহম্মদ (স.)-এর জন্মদিন উপলক্ষে প্রতি বছর ১২ রবিউল আউয়াল তারিখটি ঈদ-ই-মিলাদুন্নবী হিসেবে পালন করা হয়। ঈদ অর্থ খুশি আর মিলাদুন্নবী শব্দের অর্থ হজরত মুহাম্মদ (স.)-এর জন্ম। তাই ঈদ-ই-মিলাদুন্নবী শব্দের অর্থ মহানবির জন্মের খুশি।\nদুর্গাপূজা : হিন্দু সম্প্রদায়ের সবচেয়ে বড় ধর্মীয় উৎসব হলো দুর্গাপূজা। শরৎকালে এ পূজা হয়। সপ্তমী, অষ্টমী, নবমী- এই তিন দিন দুর্গাপূজা অনুষ্ঠিত হয়। তবে সপ্তমীর আগে ষষ্ঠীর দিন যে উৎসব হয় তাকে বলা হয় বোধন আর নবমীর পরদিন দশমীর উৎসবকে বলা হয় বিজয়া দশমী। বোধন থেকে বিসর্জনের এক অনন্য রূপ বাঙালি হিন্দুদের জীবনকে আন্দোলিত করে। সপ্তমীর দিনে জাঁকজমকভাবে শুরু হয় দুর্গাপূজা। তবে অষ্টমীর দিন ধুমধাম আর আনন্দ হয় সবচেয়ে বেশি। রাতে দেবীর উদ্দেশ্যে আরতি হয। অষ্টমী আর নবমীর সন্ধিক্ষণে যে পূজা হয় তাকে বলা হয় সন্ধিপূজা। দশমীর দিন দেবীর প্রতিমা বিসর্জন দেওয়া হয়। নদীর জলে দেবীর প্রতিমা বিসর্জনের মধ্য দিয়ে শেষ হয় দুর্গাপূজা। তবে এ বিদায় চিরকালের নয়। বাঙালি হিন্দুরা দেবীকে বিসর্জন দিতে গিয়ে দেবী যেন প্রতি বছর এই মাতৃরূপ নিয়ে এসে সকলের জন্য মঙ্গলবার্তা বয়ে আনেন এ প্রার্থনা করে। শক্তি, সাম্য, মৈত্রী এ তিনটি আদর্শ দুর্গাপূজা বাঙালি হিন্দুদের জীবনে স্থাপন করে।\nরথযাত্রা : বাংলাদেশের হিন্দু সমাজের আরেকটি বড় ধর্মীয় উৎসব হলো রথযাত্রা। রথযাত্রা জগন্নাথ দেবের স্নানযাত্রা থেকে শুরু হয়। রথে করে জগন্নাথ দেবের প্রতিমা স্নানের উদ্দেশ্যে নিয়ে যাওয়া হয়।, অগণিত ভক্ত রথের পিছু পিছু যান। এই রথযাত্রা শেষ হয় উলটো রথে। বাংলাদেশের বিভিন্ন অঞ্চলে এ উৎসব পালিত হয়। এ উৎসবগুলো ছাড়াও হিন্দু ধর্মাবলম্বীরা লক্ষ্মীপূজা, সরস্বতী পূজা, কালীপূজা, চৈত্রসংক্রান্তি, জন্মাষ্টমী প্রভৃতি উৎসব পালন করে থাকে।\nবুদ্ধ-পুর্ণিমা : বুদ্ধ পূর্ণিমা বৌদ্ধদের প্রধান ধর্মীয় উৎসব। এর অন্য নাম বৈশাখী পূর্ণিমা। গৌতম বুদ্ধের বোধি লাভের পূণ্যস্মৃতি বিজড়িত এই দিনটি। বুদ্ধদেবের বাণী স্মরণই এ উৎসবের মূলকথা।\nবড়দিন : বাংলাদেশের খ্রিস্টান ধর্মাবলম্বীরা পালন করে বড়দিন। যিশুখ্রিস্টের জন্মদিন উপলক্ষে তারা এ উৎসব পালন করে থাকে। প্রতি বছর ২৫ ডিসেম্বর এই উৎসব উদযাপন করা হয়।\n২. সামাজিক উৎসব :\nবাংলাদেশ উৎসবের দেশ। এ দেশের নানা ধরনের সামাজিক উৎসব রয়েছে। এগুলোর মধ্যে বাংলা নববর্ষ, হালখাতা, বিবাহ, ভাইফোঁটা, অন্নপ্রাশন, খৎনা, জন্মদিন, নবান্ন, শ্রাদ্ধ, পৌষপার্বণ প্রভৃতি উল্লেখযোগ্য।\nবাংলা নববর্ষ : বাংলাদেশের একটি প্রধান সামাজিক উৎসব হলো বাংলা নববর্ষ। পুরনো দিনের দুঃখ, ব্যথা, ক্লান্তি, গ্লানি ভুলে নতুনকে বরণ করার উৎসব এই বাংলা নববর্ষ। বাংলা নববর্ষ আমাদের সংস্কৃতি ও ঐতিহ্যের বাহক। এদিক থেকে এ দিনটি প্রতিটি বাঙালির জন্য অত্যন্ত তাৎপর্যপূর্ণ। বাংলা নববর্ষ বাংলাদেশের প্রায় প্রতিটি অঞ্চলেই পালিত হয়। এ উপলক্ষে মেলার আযোজন করা হয়। ব্যবসায়ীরা এ দিনে নতুন হিসেবের খাতা খোলে এবং বাকি-বকেয়া খাতায় যাদের নাম আছে তাদের আমন্ত্রণ করে বাকি পরিশোধের জন্য। তাদের জন্য মিষ্টিমুখের ব্যবস্থাও করা হয়। এটি হালখাতা নামে পরিচিত। বাংলাদেশের রাজধানী ঢাকা শহরে ব্যাপক আড়ম্বরে উদযাপন করা হয় বাংলা নববর্ষ। ঢাকা বিশ্ববিদ্যালয়ের চারুকলা অনুষদ থেকে বের করা হয় মঙ্গল-শোভাযাত্রা। রমনার বটমূলে সারাদিনব্যাপী সাংস্কৃতিক অনুষ্ঠান হয়। এছাড়াও দেশের বিভিন্ন স্থানে মেলা বসে।\nনবান্ন : নবান্ন হলো নতুন ধানের উৎসব। হেমন্তকালে ঘরে ঘরে নতুন ধান ওঠে। এ সময় গ্রামবাংলার ঘরে ঘরে পিঠা তৈরির ধুম পড়ে যায়। নতুন ধানের চাল দিয়ে তৈরি করা হয় হরেক রকম পিঠা-পুলি।\nপৌষ-পার্বণ : পৌষ-পার্বণ হলো পিঠার উৎসব। পৌষ মাসে এদেশের ঘরে ঘরে পিঠা তৈরি হয়। ভাপা পিঠা, চিতই পিঠা, চিতই পিঠা মিষ্টি রসে ভিজিয়ে রসপিঠা প্রভৃতি। বাংলার প্রামীণ জীবন পিঠা খাওয়ার উৎসবে মেতে ওঠে।\n৩. জাতীয় উৎসব :\nউৎসব কেবল লোকাচারের মধ্যেই সীমাবদ্ধ নয়। আমাদের দেশে এমন কিছু উৎসব রয়েছে যেগুলো কোনো ধর্মকেন্দ্রিক সস্প্রদায়, পরিবার প্রভৃতির মধ্যে সীমাব্ধ নয়। এগুলো সকল ধর্মের, সকল শ্রেণির মানুষের উৎসব। এ সর্বজনীন উৎসবগুলো আমাদের কাছে জাতীয় উৎসব হিসেবে পরিচিত। যেমন- একুশে ফেব্রুয়ারি বা শহীদ দিবস, স্বাধীনতা দিবস, বিজয় দিবস, বুদ্ধিজীবী দিবস প্রভৃতি। এ উৎসবগুলো যেমন রাষ্ট্রীয় মর্যাদায় পালন করা হয় তেমনি সামাজিকভাবেও আমরা এগুলো পালন করি।\nএকুশে ফেব্রুয়ারি : একুশে ফেব্রুয়ারি বা শহীদ দিবস আমাদের কাছে শোকের প্রতীক। ১৯৫২ সালে ২১শে ফেব্রুয়ারি বাংলা ভাষাকে রাষ্ট্রভাষার মর্যাদায় প্রতিষ্ঠিত করতে গিয়ে শহীদ হন রফিক, সালাম, বরকত, জব্বার, শফিউরসহ অনেকে। তাঁদের স্মৃতিকে স্মরণ করা এবং তাঁদের উদ্দেশ্যে শ্রদ্ধা জানানোর জন্য আমরা এ দিনটিকে উৎসবের মধ্য দিয়ে পালন করি। শহীদদের প্রতি শ্রদ্ধা জানাতে শহীদ মিনারে ফুল দেই। এছাড়া এ উপলক্ষে বিভিন্ন আলোচনা সভা ও সাংস্কৃতিক অনুষ্ঠানের আয়োজন করা হয়।\nস্বাধীনতা দিবস : ১৯৭১ সালের ২৫মে মার্চ রাতে পাকিস্তানি সেনারা বাঙালিদের উপর সশস্ত্র হামলা করে অসংখ্য ব্যক্তিকে হত্যা করে। তাদের উদ্দেশ্য ছিল বাঙালিদের নিশ্চিহ্ন করা। কিন্তু বঙ্গবন্ধু ২৬শে মার্চ প্রথম প্রহরে স্বাধীনতা ঘোষণা করে মুক্তিযুদ্ধের সূচনা করেন।\nবিজয় দিবস : দীর্ঘ নয় মাস রক্তক্ষয়ী মুক্তিযুদ্ধের পর ১৯৭১ সালের ১৬ই ডিসেম্বর আমাদের দেশ শত্রুমুক্ত বা স্বাধীন হয়। এ কারণে ১৬ই ডিসেম্বর এই দিনটিকে আমরা বিজয় দিবস হিসেবে পালন করি। এ উপলক্ষে দেশের সব ধরনের প্রতিষ্ঠানে সরকারি ছুটি ঘোষণা করা হয়। বিজয়ের আনন্দে মেতে ওঠে সারা বাংলাদেশ। মুক্তিযুদ্ধে যাঁরা শহীদ হয়েছেন তাঁদের প্রতি শ্রদ্ধা জানানো ছাড়াও সাংস্কৃতিক অনুষ্ঠানের আয়োজন করা হয় দেশের বিভিন্ন জায়গায়।\nবুদ্ধিজীবী দিবস : ১৯৭১ সালে স্বাধীনতা যুদ্ধের সূচনালগ্ন থেকে শুরু করে মুক্তিযুদ্ধের শেষলগ্ন পর্যন্ত বাঙালি বুদ্ধিজীবীদের হত্যা করা হয়। বিশেষ করে রাজাকার, আলবদর বাহিনী শেষলগ্নে ১৪ ডিসেম্বর বহু সাহিত্যিক-লেখককে রায়েরবাজারে হত্যা করে। এ বিষণ্ণ স্মৃতি ১৪ ডিসেম্বর বৃদ্ধিজীবী দিবস হিসেবে পালিত হয়।\n৪. সাংস্কৃতিক উৎসব :\nবাঙালি সংস্কৃতি ও ঐতিহ্য অনেক দিনের পুরনো। তবে এর আধুনিকায়নও ঘটেছে, আধুনিককালে এর পরিসরও আরও অনেক বেড়েছে। যাত্রা, খেলাধুলা, নাটক, সার্কাস, মেলা, বর্ষবরণ, সংগীতানুষ্ঠান, বইমেলা, রবীন্দ্র-জয়ন্তী, নজরুল-জয়ন্তী প্রভৃতি বাংলাদেশের উল্লেখযোগ্য সাংস্কৃতিক উৎসব।\nবইমেলা : সারা বছরে প্রকাশিত বা পূর্ব প্রকাশিত সৃজনশীল গ্রন্থ নিয়ে মেলা। বইমেলা বাংলাদেশের সাংস্কৃতিক উৎসবগুলোর মধ্যে অন্যতম। বিভিন্ন সময় বাংলাদেশের বিভিন্ন স্থানে বইমেলার আয়োজন করা হয়। তবে সবচেয়ে উল্লেখযোগ্য বইমেলা হলো ঢাকার বাংলা একাডেমির ‘একুশে বইমেলা’। পুরো ফেব্রুয়ারি মাস জুড়ে চলে এই মেলা। বইমেলায় অনেক লেখক তাদের নতুন বই যেমন প্রকাশ করেন তেমনি অনেক পুরনো বইও এখানে পাওয়া যায়। প্রতিদিন হাজারো মানুষের ভিড়ে মুখরিত হয়ে ওঠে বাংলা একাডেমি প্রাঙ্গণ। ঢাকার জাতীয় গ্রন্থকেন্দ্রের উদ্যোগেও বইমেলার আয়োজন করা হয়। তবে তার পরিসর একুশে বইমেলার মতো এত ব্যাপক নয়। বর্তমানে একুশে বইমেলা সোহরাওয়ার্দী উদ্যান পর্যন্ত বিস্তৃত হয়েছে।\nনজরুল-জয়ন্তী : জাতীয় কবি কাজী নজরুল ইসলামের জন্মবার্ষিকী উদযাপনকে বলা হয় নজরুল-জয়ন্তী। গান, নাচ, কবিতা আবৃত্তি, আলোচনাসহ বিভিন্ন আয়োজনের মধ্য দিয়ে এ উৎসব পালিত হয়। ময়মনসিংহের ত্রিশাল উপজেলার সাথে জড়িয়ে আছে কবির স্মৃতি। এখানে প্রতি বছর কয়েকদিন ব্যাপী নজরুল জয়ন্তীর উৎসব উদযাপিত হয়।\nরবীন্দ্র জয়ন্তী : নজরুল জয়ন্তীর ন্যায় কবিগুরু রবীন্দ্রনাথ ঠাকুরের জন্মবার্ষিকীকে বলা হয় রবীন্দ্র-জয়ন্তী। বহু আলোচনা সভা, সাংস্কৃতিক অনুষ্ঠান, নাটকের মাধ্যমে কবিগুরুকে স্মরণ করা হয়।\nএগুলো ছড়াও নববর্ষ উপলক্ষে বৈশাখী মেলা, সার্কাস প্রভৃতির আয়োজন করা হয়। এগুলোও সাংস্কৃতিক উৎসব। একসময় গ্রামেগঞ্জে যাত্রাপালার খুব প্রচলন ছিল। এখনও বাংলাদেশের কোনো কোনো গ্রামাঞ্চলে যাত্রাপালা জনপ্রিয়তার শীর্ষে।\nফেডারেশন কাপ ফুটবল লীগ, প্রিমিয়ার ক্রিকেট লীগ প্রভৃতি খেলাধুলা শুরু হলে রাঝধানী ঢাকা শহরে উৎসবের সাড়া পড়ে যায়।\nউৎসবের গুরুত্ব : প্রতিটি মানুষের জীবনে উৎসবের তাৎপর্য অত্যন্ত গভীর ও ব্যাপক। আমরা বাঙালি জাতি হিসেবে স্বাধীন। আমাদের রয়েছে নিজস্ব ঐতিহ্য ও সংস্কৃতি। উৎসবের মধ্য দিয়ে এ ঐতিহ্য ও সংস্কৃতির একটি সুস্পষ্ট পরিচয় পাওয়া যায়। উৎসবের মধ্য দিয়ে প্রকাশিত হয় আমাদের আত্মপরিচয়। উৎসবে থাকে না কোনো দুঃখ, ব্যথা, জড়তা, গ্লানি। তাই উৎসব সবকিছুর উর্ধ্বে মানুষের শক্তি, সাম্য, মৈত্রীর বিষয়কে স্থাপন করে। আনন্দমুখর উৎসব প্রাঙ্গণেই থাকে না মানুষে মানুষে কোনো ভেদাভেদ। উৎসব ছাড়া সকল শ্রেণির মানুষের মিলনমেলার চিত্র কল্পনাই করা যায় না। গ্রামে গ্রামে যখন উৎসব হয় তখন সমস্ত গ্রাম যেন উৎসবের আনন্দে একাকার হয়ে যায়। অসাম্প্রদায়িকতার প্রতিষ্ঠায় উৎসবের গুরুত্ব অপরিসীম। কারণ এক সম্প্রদায়ের মানুষ অন্য সম্প্রদায়ের ধর্মীয় উৎসবে অংশগ্রহণ করে। এতে করে মানুষ সাম্প্রদায়িকতার ক্ষুদ্র গণ্ডি থেকে মুক্তি লাভ করে। বিভিন্ন সম্প্রদায়ের মানুষের পারস্পরিক প্রীতি ও সৌহার্দ তাদের সামাজিক বন্ধনকে আরও দৃঢ় করে। অন্যদিকে জাতীয় উৎসবগুলো আমাদের দেশপ্রেমকে জাগ্রত করে। স্বাধীনতা ও বিজয় দিবসের উৎসব আমাদের দেশপ্রেমিক সত্তাকে যেমন জাগ্রত করে তেমনি আমাদের নতুন করে দেশ গড়ার স্বপ্ন দেখায়। এসব কারণে উৎসবাদির গুরুত্ব অনেক।\nউপসংহার : মানুষের বেদনাবিধুর, কর্মব্যস্ত, একঘেয়ে জীবনে উৎসব আনন্দের সঞ্চার করে। অবসাদ ও গ্লানি দূর করে আমাদের এক নতুন জীবন দান করে। তাই মানুষের জীবনে উৎসবের প্রয়োজন আছে। তবে মনে রাখতে হবে উৎসব মানেই কেবল উল্লাস নয়, আনন্দ মানে নয় যথেচ্ছাচার। পাশ্চাত্য সংস্কৃতির প্রভাবে আমাদের দেশে অনেকেই উৎসবের নামে করছে যথেচ্ছাচার। যেমন, থার্টি ফার্স্ট নাইট ইত্যাদি। এজন্য বিশেষ সতর্কতা অবলম্বন করতে হয়। ফলে আমাদের অনেক উৎসবই এখন হুমকির সম্মুখীন। আমাদের উৎসবের যে মহান মূল্যবোধ আমাদের চলতে সাহায্য করেছে, আমাদের নিজস্ব সংস্কৃতিকে ফুটিয়ে তুলেছে তাকে আবার প্রতিষ্ঠিত করতে হবে। এ বিষয়ে আমরা সকলে সচেতন হলেই গড়ে উঠবে এক জাতি, এক প্রাণ ও একতা।"
        }
      ]
    },
    {
      "number": "2",
      "uddipok": "বাংলাদেশের পর্যটন শিল্প: সমস্যা ও সম্ভাবনা।",
      "tag": "SB 19",
      "sub_questions": [
        {
          "label": "",
          "question": "",
          "explanation": "ভূমিকা: পৃথিবীব্যাপী জ্ঞানী ও প্রকৃতিপ্রেমী মানুষ ছোটে লোক থেকে লোকান্তরে, দেশ থেকে দেশান্তরে। প্রতিনিয়ত মানুষ জানতে চায়, বুঝতে চায়, জয় করতে চায় অজানাকে। তাই তো দেখি হিমালয়, চাঁদের মতো দুর্গম স্থানকে মানুষ জয় করেছে। পুরাতাত্ত্বিক বিষয় নিয়ে গবেষণা করে উপহার দিয়েছে নতুন পৃথিবী। এ প্রসঙ্গে মহানবীর একটি বাণী উল্লেখযোগ্য 'জ্ঞান অর্জনের জন্য সুদূর চীন পর্যন্ত যাও'। অর্থাৎ জ্ঞানের জন্য, জানার জন্য সমস্ত বাধাবিপত্তি উপেক্ষা করতে হয়। পৃথিবীর অন্যান্য স্থানের প্রাকৃতিক সৌন্দর্যের মতো বাংলাদেশেরও আনাচে-কানাচে ছড়িয়ে ছিটিয়ে রয়েছে অসংখ্য স্থান, অসংখ্য স্থাপত্য। পরিবর্তনশীল ষড়ঋতুর এ দেশ পৃথিবীর বুকে অন্যতম বৈচিত্র্যময় একটি দেশ। তাই দ্বিজেন্দ্রলাল রায় বলেছেন, 'সকল দেশের রাণী সে যে আমার জন্মভূমি'। বাংলাদেশের অনেক জায়গায় রয়েছে ঐতিহ্যময় পর্যটন স্থান। বিশ্ববিখ্যাত পর্যটক ইবনে বতুতার সাথে গলা মিলিয়ে আমরাও বলতে পারি যে, পৃথিবীর মধ্যে শ্রেষ্ঠ রূপময়ী ও সমৃদ্ধিশালী জাতি ও দেশ হচ্ছে বাঙালি ও বাঙালির দেশ। বাংলাদেশের প্রকৃতি এবং বাঙালি জাতির ঐতিহ্য ও সংস্কৃতির সঙ্গে পরিচিত হওয়ার উপায় হচ্ছে পর্যটন।\nপর্যটনশিল্পের গুরুত্ব: অন্যান্য শিল্পের মতো পর্যটনও একটি শিল্প। কথায় আছে, 'গ্রন্থগত বিদ্যা আর পর হস্তে ধন, নহে বিদ্যা নহে ধন হলে প্রয়োজন'। আসলে জীবনভর ভারী ভারী বইপুস্তক পড়ে যতটুকু শেখা সম্ভব তার চেয়ে বেশি সম্ভব যদি চোখে দেখা যায়। কারণ মানুষ তার জ্ঞানের শতকরা ৭০ ভাগ চোখ নামক ইন্দ্রিয় দিয়ে গ্রহণ করে। যে নাকি আগ্রার তাজমহল কিংবা মিশরের পিরামিড বা নায়াগ্রার জলপ্রপাত চোখে দেখেনি সে বই পড়ে তার মর্মার্থ বুঝতে অপারগ। সৃষ্টির শুরু থেকেই মানুষ জ্ঞানপিপাসু। মানুষ ও তার কীর্তি সম্পর্কে এবং প্রকৃতি ও তার মহিমার অজানা রহস্য পর্যটনের মাধ্যমেই জানা যায়। আদিবাসীদের জীবনযাপনের বৈশিষ্ট্য, ইতিহাস ও ঐতিহ্য এবং তাদের সংস্কৃতি সম্পর্কে মানুষ পর্যটনশিল্পের মাধ্যমে জানতে পারে। পৃথিবীর বিভিন্ন অঞ্চলের মানুষের আচার-আচরণ, স্থান, সৌন্দর্য, পোশাক-পরিচ্ছদ, রীতি-নীতি, আকৃতি-প্রকৃতি, প্রাচীনত্বের নিদর্শন, পশুপাখি প্রভৃতি সম্পর্কে পর্যটনশিল্পের মাধ্যমেই জানা যায়। অতএব দেখা যায়, পর্যটনশিল্পের গুরুত্ব ও প্রয়োজনীয়তা অনস্বীকার্য।\nবাংলাদেশের পর্যটন স্থান: বাংলাদেশকে কেউ কেউ বলেছেন চিরসুন্দরী, কেউ বলেছেন চিরসবুজ, কেউ বলেছেন সকল দেশের রানী, কেউবা আবার তুলনা করেছেন সোনার কাঠি, রূপার কাঠির সাথে। অর্থাৎ আমাদের দেশের প্রাকৃতিক সৌন্দর্য নিয়ে পৃথিবীর বড়ো বড়ো পণ্ডিত বিভিন্ন রকম সুন্দরের ব্যাখ্যা করেছেন। ফ্রান্সের রাজধানী প্যারিসের মতো বাংলাদেশকে নিয়েও মায়াপুরীর স্বপ্ন দেখে মানুষ। ষড়ঋতুর বৈচিত্র্য ছাড়াও সবুজ-শ্যামল স্নিগ্ধ প্রকৃতি মানুষকে সহজেই আকর্ষণ করে। বাংলাদেশের প্রকৃতি হচ্ছে মাতৃত্বের মতো শান্ত স্নেহদায়ী। উগ্র, নম্র সকলকেই তা ঘুমপাড়িয়ে দেয়। বাংলাদেশের সর্বত্র ছড়িয়ে ছিটিয়ে রয়েছে মনোমুগ্ধকর পর্যটন স্থান। পাহাড়পুর, রাঙামাটি, সাগরদিঘি, ময়নামতি, কুয়াকাটা, পাথরঘাটা, সোনারগাঁ, বান্দরবান, সুন্দরবন, আরও অসংখ্য পর্যটনের স্থান ইতিহাস ও প্রাকৃতিক সৌন্দর্যে ভরপুর। পৃথিবীর দীর্ঘতম সমুদ্রসৈকত রয়েছে বাংলাদেশের কক্সবাজারে। বাংলাদেশের এক দিকে সুউচ্চ পাহাড় অন্যদিকে বিশাল জলরাশি। যা সহজেই পর্যটকদের মুগ্ধ করে। বাংলাদেশে খোদ রাজধানীতে রয়েছে অসংখ্য ইতিহাস-আশ্রিত ঐতিহ্যময় স্থান এবং প্রাকৃতিক বৈশিষ্ট্যসমৃদ্ধ স্থান। তাই সত্যেন্দ্রনাথ দত্ত বলেছেন:\nনাগের বাঘের পাহারাতে\nহচ্ছে বদল দিনে রাতে পাহাড়\nতারে আড়াল করে সাগর\nযে তার ধোয়ায় পাটি।\nপর্যটকদের সুযোগ-সুবিধা: বাংলাদেশে ইতিপূর্বে পর্যটকদের জন্য কোনো\nনির্দিষ্টি সুযোগ-সুবিধা ছিল না। তারপরও পৃথিবীর বিভিন্ন দেশ থেকে হাজার হাজার পর্যটক মুগ্ধ হয়ে আসত শুধু প্রকৃতি অবলোকনের জন্য। সম্প্রতি সরকার পর্যটকদের বিভিন্ন সুযোগ-সুবিধা বাড়ানোর পদক্ষেপ গ্রহণ করেছে। বাংলাদেশের বিভিন্ন পর্যটন স্থানে হোটেল ও মোটেল করেছে। বিভিন্ন বেসরকারি হোটেলের চেয়ে এসব সরকারি হোটেলে অত্যন্ত কমমূল্যে সিট রিজার্ভেশন সুবিধা দিয়েছে। তা ছাড়া বিভিন্ন রকমের যানবাহনের ব্যবস্থা করেছে। বাংলাদেশের পর্যটনশিল্পকে জনপ্রিয় করে তোলার জন্য স্থাপিত হয়েছে বাংলাদেশ পর্যটন কর্পোরেশন। পর্যটকদের যাবতীয় সমস্যার সমাধান ও সামগ্রিক সুযোগ- সুবিধা প্রদান করাই এর প্রাথমিক কাজ।\nপর্যটনশিল্পের উন্নয়নে পর্যটন করপোরেশনের দায়িত্ব: বাংলাদেশ পর্যটনশিল্পে সমৃদ্ধ। বাংলাদেশের বিভিন্ন স্থানে ছড়িয়ে ছিটিয়ে আছে অসংখ্য দুর্লভ এবং সুন্দর স্থান। এ স্থানগুলোকে সংরক্ষণের জন্য পর্যটন করপোরেশনের বিশেষ দায়িত্ব গ্রহণ করতে হবে। বিভিন্ন প্রচার মাধ্যমকে ব্যবহার করে বাংলাদেশের পর্যটন স্থানগুলোকে বিশ্বের মানুষের চোখের সামনে তুলে ধরতে হবে। থাকার ব্যবস্থা নিশ্চিত করতে হবে এবং যাতায়াতব্যবস্থা সহজ ও স্বল্পব্যয়ের আওতায় আনতে হবে। পর্যটন কেন্দ্রগুলোতে নিরাপত্তা নিশ্চিত করতে হবে। তাহলেই পর্যটনশিল্পে বাংলাদেশের স্থান বিশ্বের সুউচ্চ স্থানে অধিষ্ঠিত হবে। বাংলাদেশের পর্যটনশিল্পের উন্নয়নে পর্যটন করপোরেশনের দায়িত্ব ও কর্তব্য অপরিসীম।\nউপসংহার: প্রখ্যাত শিল্পী, সাহিত্যিক অন্নদাশঙ্কর রায় আধুনিক পর্যটন শিল্পনগরী ফ্রান্সের রাজধানী প্যারিস সম্পর্কে মন্তব্য করতে গিয়ে বলেছেন- 'অর্ধেক সুন্দরী তুমি, অর্ধেক কল্পনা।' তাঁর এ মন্তব্য সম্পর্কে আমরাও বলতে পারি, প্যারিসের অর্ধেক সৌন্দর্যকে কল্পনা করে নিতে হয় অথচ আমাদের বাংলাদেশের সবুজ, শ্যামল সৌন্দর্যকে কল্পনা করে নিতে হয় না। তা একই সাথে দৃশ্যমান ও অনুভব্য। বাংলাদেশের পর্যটন স্থানের সৌন্দর্যের তুলনা হয় না। বাংলাদেশে পর্যটন করপোরেশন, বেসরকারি বিভিন্ন প্রতিষ্ঠান, সর্বোপরি সকলেই একটু সচেতন হলে বাংলাদেশের পর্যটনশিল্প বিশ্বের মধ্যে শ্রেষ্ঠ আসনে আসীন হবে।"
        }
      ]
    },
    {
      "number": "3",
      "uddipok": "মানবকল্যাণে বিজ্ঞান",
      "tag": "CCC 24,PCC 24,NDCD 24,DCC 24,RCPC 24,CPCR 24,DB 23,DIN.B 23,JB 23,RB 23,SB 23,MB 23,CTG.B 23,RCC 23,NDCD 23,DRMC 23,JCC 23,ISCM 23,HC 23,CC 23,FCC 23,BCC 23,RUMC 23,DB 19,BB 19,DIN.B 19,CTG.B 19,RB 19,CB 19,All.B 18,CTG.B 17,BB 17,CB 17,SB 19,DB 16,SB 16,BB 16,RB 16,CPSCM 24",
      "sub_questions": [
        {
          "label": "",
          "question": "",
          "explanation": "ভূমিকা – বিজ্ঞান আধুনিক সভ্যতার আশীর্বাদ।  অন্ধকার জীবন থেকে মানুষকে আলোর পথে নিয়ে এসেছে বিজ্ঞান ও প্রযুক্তি সেবা। প্রাচীন থেকে আধুনিক ধারার জীবন যাপনে মানুষকে দিনের-পর-দিন নতুনত্ব উপহার দিয়ে চলেছে বিজ্ঞান। প্রতিদিনের জীবনে বিজ্ঞানের আবিষ্কার কোন না কোন ভাবে মানুষকে সহায়তা করছে ফলে মানুষের জীবন  সহজ থেকে সহজতর হচ্ছে। বিজ্ঞান শব্দের আভিধানিক অর্থ ‘বিশেষ জ্ঞান’। পার্থিব জগতের কল্যাণের জন্য বিশেষ জ্ঞান সৃষ্টি করায় বিজ্ঞানের অন্যতম লক্ষ্য। বিজ্ঞানের আবিষ্কার মানুষকে ক্রমবিবর্তনের মধ্য দিয়ে পৌঁছে দিয়েছে আধুনিক সভ্যতার চরম শিখরে।সারা পৃথিবীতে আজ বিজ্ঞানের জয়ধ্বনি। বিজ্ঞান ও প্রযুক্তি ব্যতীত মানুষ এক মুহূর্ত বাঁচতে পারবে না। বিজ্ঞানের ছোঁয়া  যে দেশে পড়েনি সে দেশ কোনভাবেই উন্নতি লাভ করতে পারেনি। মানুষের জীবনে বিজ্ঞানের ছোঁয়া কতটা লেগেছে তা প্রতিদিনকার জীবনকে দেখলেই আমরা অনুভব করতে পারি।মানব কল্যাণে বিজ্ঞান ও প্রযুক্তি প্রতিনিয়ত অবদান রেখে  চলেছে।\nবিজ্ঞানের আবিষ্কার- বিজ্ঞানের বিচিত্র আবিষ্কার মানুষের জীবনে সুফল বয়ে এনেছে। মানুষের জীবনে পরিপূর্ণতা এনে দিয়েছে বিজ্ঞান। গুহাবাসী মানুষ আলোকিত জীবনের প্রথম ধাপে আবিষ্কার করেছিল  আগুন। বিজ্ঞানের  পদযাত্রা শুরু হয়েছিল আগুন জ্বালানোর মধ্য দিয়ে।এরপর মানুষের জীবনে যে আবিষ্কারটি গতি এনে দিয়েছে তা হল চাকা আবিষ্কার। পণ্য পরিবহন ও এক স্থান থেকে অন্য স্থানে যেতে মানুষকে চাকা সহায়ক ভূমিকা পালন করেছে। এরপর থেকে মানুষকে আর থেমে থাকতে হয়নি আগুনে পুড়িয়ে  তৈরি হয়েছে নতুন নতুন যন্ত্রপাতি। এক স্থান থেকে অন্য স্থানে মানুষ  পৌঁছে গেছে চাকায়  চালিত বাহনের মাধ্যমে। সমাজের যত পরিবর্তন হয়েছে মানুষের জ্ঞান বিজ্ঞানের  জিজ্ঞাসা ততই বেড়েছে। আকাশ, জল, স্থল  সম্পর্কে মানুষের কৌতূহল বৃদ্ধি পেয়েছে ফলে আবিষ্কারের নেশা  মানুষকে তাড়িত করে।\nবিংশ শতাব্দীর বিজ্ঞান- বিজ্ঞানের জয়যাত্রা প্রাচীনকাল থেকে শুরু হলেও বিংশ শতাব্দীতে এসে সমৃদ্ধি লাভ করেছে। বিজ্ঞানের আবিষ্কার মানুষের জীবনকে যেমন সহজ করেছে তেমনি প্রকৃতিকে নিয়ন্ত্রণ করার কিছুটা সক্ষমতা তৈরি করেছে। বিজ্ঞানের বহুমুখী আবিষ্কার প্রাত্যহিক জীবনকে সহজ করে দিয়েছে। বিজ্ঞানের বিভিন্ন আবিষ্কার মানুষ তার প্রয়োজন মত ব্যবহার করছে। বিজ্ঞানের জয়যাত্রা একবিংশ শতাব্দীতে অব্যাহত থাকবে এবং পৃথিবীকে  নিয়ে যাবে সমৃদ্ধির চরম শিখরে। বিজ্ঞানের বহুমুখী আবিষ্কার পৃথিবীকে দেখাবে নতুন দিগন্ত।বিংশ শতাব্দীতে আমরা উপলব্ধি করতে পারছি বিজ্ঞানের আবিষ্কার ছাড়া সমৃদ্ধি অর্জন কোনভাবেই সম্ভব না।\nপ্রযুক্তি আবিষ্কারে আত্মত্যাগ- প্রকৃতি জগতের বিচিত্র বিষয়ের প্রতি ক্ষুদ্রাতিক্ষুদ্র আগ্রহ এবং পরীক্ষা-নিরীক্ষার মধ্য দিয়ে নতুন নতুন কিছু আবিষ্কার করা বিজ্ঞানীদের মূল কাজ। বিভিন্ন রকম আবিষ্কার থেকে আমরা যে সুফল ভোগ করছি এর পেছনে প্রযুক্তি আবিষ্কারকদের রয়েছে নিরলস শ্রম, মেধা, অধ্যবসায়  ও সাধনা। নতুন নতুন জ্ঞান সমাজে পরিবেশন করা খুব সহজ কাজ ছিল না। নিজের আবিষ্কার সমাজে প্রতিষ্ঠা করতে গিয়ে প্রাণ দিতে হয়েছে ব্রনো, ও ল্যাভয়িসকে। এছাড়া সক্রেটিস, গ্যালিলিও, আর্কিমিডিস, নিউটন, স্যার জগদীশচন্দ্র বসু  প্রভৃতি বিজ্ঞানী তাদের জীবনের বড় অংশ ব্যয় করেছেন গবেষণার কাজে। প্রযুক্তি আবিষ্কার এর পেছনের এই মহান মানুষগুলোর নিরলস পরিশ্রমের বিনিময়ে আধুনিক সভ্যতা বিচিত্র সুবিধা ভোগ করছে। প্রযুক্তি আবিষ্কারের প্রত্যক্ষ এই মানুষগুলোর প্রতি আমাদের সবসময় শ্রদ্ধাশীল থাকতে হবে।\nদৈনন্দিন জীবনে বিজ্ঞান – প্রতিদিনকার জীবনে এমন কোনো মুহূর্ত নেই যে মুহূর্তে আমরা বিজ্ঞানের আশীর্বাদ গ্রহণ করছি না। সকাল থেকে শুরু করে সন্ধ্যা পর্যন্ত বিভিন্ন ভাবে বিজ্ঞান আমাদের পাশে থাকে। সকালে ঘুম থেকে ওঠার সময় যে ঘড়িটা দেখি সেটি থেকে শুরু করে অফিস-আদালতের কাজ শেষ করে এসি বা ফ্যানের বাতাসে নিদ্রায় যাওয়া পর্যন্ত ছন্দময় জীবন এনে দিয়েছে বিজ্ঞান । যাতায়াত, তথ্য প্রযুক্তির ব্যবহার, মানুষের সঙ্গে যোগাযোগ স্থাপন, ব্যবসা-বাণিজ্যের প্রসার, কৃষি, চিকিৎসা, শিক্ষা ও প্রকৌশলীসহ নানামুখী কাজে বিজ্ঞান আমাদের পাশে রয়েছে। মানুষের প্রতিটি কর্মকাণ্ডের সঙ্গে বিজ্ঞান জড়িত। সমাজের প্রতিটি স্তরে বিজ্ঞান এর ছোঁয়া লেগেছে ফলে  জীবনে এসেছে পরিবর্তন। মানব জীবন এবং বিজ্ঞানকে আজ কোনভাবেই আলাদা করা যাবে না। প্রাত্যহিক জীবনে বিজ্ঞান আমাদের প্রতিনিয়ত সুফল এনে দিচ্ছে।\nবেকারত্ব মোচনে বিজ্ঞান – উন্নয়নশীল ও অনুন্নত দেশে বেকারত্ব অভিশাপ। আর্থিক সচ্ছলতা না থাকলে সমাজে অরাজকতা সৃষ্টির সম্ভাবনা থাকে। বিজ্ঞানের আবিষ্কার আজ বেকারত্ব  দূরীকরণ উল্লেখযোগ্য ভূমিকা রাখছে। হাতে-কলমে প্রযুক্তি সেবা সম্পর্কে জ্ঞান লাভ করে  তরুণ সমাজ অর্থ উপার্জন করছে। রেডিও ,টেলিভিশন, বৈদ্যুতিক পাখা, কম্পিউটার, মোবাইল উৎপাদন প্রতিষ্ঠানে যেমন শ্রম শক্তির প্রয়োজন হচ্ছে তেমনি ভাবে পরবর্তীতে মেরামতের জন্য আরেকটি শ্রমশক্তির প্রয়োজন দেখা দিচ্ছে ।ইলেকট্রনিক বিভিন্ন যন্ত্রাংশ উৎপাদন এবং মেরামতের জন্য আধুনিক শিক্ষা ব্যবস্থার মধ্যে কর্মমুখী শিক্ষার সুযোগ করে দিয়ে বেকারত্ব দূর করা সম্ভব হচ্ছে। ফ্রিল্যান্সিংয়ের মাধ্যমে অর্থ আয় করে বাংলাদেশের তরুণ সমাজ দেশের আর্থিক খাতে বিরাট ভূমিকা পালন করছে। বড় বড় শিল্প-কলকারখানায় উৎপাদন বৃদ্ধির জন্য বেশি বেশি শ্রমিক লাগছে। মোবাইলে রিচার্জ বা  মোবাইল এর মাধ্যমে ব্যাংকিং কার্যক্রম সম্পন্ন করে অর্থ উপার্জন করছে এবং তা দিয়ে একটি শ্রেণী তাদের জীবন জীবিকা বেশ ভালোভাবে নির্বাহ করছে। সর্বোপরি বিজ্ঞান বেকারত্ব দূর করার কাজে উল্লেখযোগ্য ভূমিকা পালন করছে।\nশিক্ষা ক্ষেত্রে বিজ্ঞানের অবদান-  শিক্ষা বিকাশের ক্ষেত্রে সবচেয়ে উল্লেখযোগ্য ভূমিকা রেখেছে বিজ্ঞানের নতুন আবিষ্কার।বিশেষ করে কাগজ-কলমের আবিষ্কার, মুদ্রণ শিল্পের অগ্রগতি, টাইপরাইটার আবিষ্কার যা শিক্ষার প্রসার ও বিকাশে সহায়তা করছে ।আধুনিক সময়ে কম্পিউটার আবিষ্কার হওয়ার পর শিক্ষাক্ষেত্রে উন্নতি আরো বৃদ্ধি পেয়েছে। পাওয়ার পয়েন্ট প্রেজেন্টেশনের মাধ্যমে খুব সহজভাবে   পাঠ্যবইয়ের বিষয়সমূহ উপস্থাপন  করলে শিক্ষার্থীদের বুঝতে সুবিধা  হায়। শিক্ষক ও শিক্ষার্থীদের যোগাযোগের মাধ্যম হিসেবে ইমেইল বা সামাজিক যোগাযোগ মাধ্যম বেশ কার্যকরী। শিক্ষার আলো পৌঁছে দিতে বিজ্ঞান সর্বোচ্চ চেষ্টা করছে। দেশ-বিদেশের বিশ্ববিদ্যালয়গুলোতে উচ্চতর শিক্ষা লাভের জন্য গবেষণা পত্র জমা দেওয়া বা ভর্তি পরীক্ষা  এখন অনলাইনের মাধ্যমে সম্পন্ন হচ্ছে। পৃথিবীর বিভিন্ন দেশের উন্নত শিক্ষা প্রতিষ্ঠান সম্পর্কে ধারণা নেওয়া এবং বিচিত্র জ্ঞান আহরণের জন্য ইন্টারনেট প্রযুক্তির অধিক কার্যকর। পৃথিবীর যেকোন ভাষার উল্লেখযোগ্য গ্রন্থ আমরা সহজেই পড়তে পারি ইন্টারনেটের কল্যাণে। পৃথিবীর কোন জ্ঞান নির্দিষ্ট সমাজ বা দেশের গন্ডির মধ্যে সীমাবদ্ধ থাকছে না, জ্ঞান হয়ে উঠেছে সমগ্র পৃথিবীর। বিজ্ঞানের নানা আবিষ্কার শিক্ষাক্ষেত্রকে  উন্নতির দিকে নিয়ে যাচ্ছে।\nচিকিৎসা ক্ষেত্রে বিজ্ঞান- জনস্বাস্থ্যের কল্যাণে উল্লেখযোগ্য ভূমিকা রেখেছে বিজ্ঞান। চিকিৎসা ক্ষেত্রে বিজ্ঞানের অবদান আমরা তখনই বুঝতে পারে যখন আমি বা আমার পরিবারের কেউ অসুস্থ হয়। এক্সে, আল্ট্রাসনোগ্রাম, ইসিজি, সিটি স্ক্যান প্রভৃতি আবিষ্কার রোগ নির্ণয় করার ক্ষেত্রে যথাযথ ভূমিকা পালন করছে। অত্যাধুনিক আবিষ্কার জটিল রোগের  সহজ সমাধান এনেছে। বৃক্ক,  অস্থিমজ্জা, যকৃত এর মত শরীরের গুরুত্বপূর্ণ অঙ্গ প্রতিস্থাপনের মাধ্যমে মানুষ নতুন করে জীবন ফিরে পাচ্ছে। হৃদ রোগীদের জন্য রক্তের প্রবাহ ঠিক রাখতে রক্তনালীর মাঝে  রিং ব্যবহার করা হচ্ছে অথবা লেজার রশ্মির মাধ্যমে রক্তনালীর অভ্যন্তরের চর্বি সরিয়ে দিচ্ছে। ক্যান্সারে আক্রান্ত রোগীদের চিকিৎসা নিশ্চিত করার লক্ষ্যে কেমোথেরাপির বিশেষ ভূমিকা পালন করছে। মূত্রথলি ও পিত্তকোষের পাথর অপসারণের জন্য লেজার রশ্মি ব্যবহার বর্তমান সময়ে বেশ বৃদ্ধি পেয়েছে। লেজারের মাধ্যমে শরীরের  অতি স্পর্শকাতর স্থানের সুচিকিৎসা নিশ্চিত করা যাচ্ছে। বিজ্ঞানের আবিষ্কার ব্যতীত আজকের দিনের আধুনিক চিকিৎসা কোনভাবেই কল্পনা করা সম্ভব নয়। কম্পিউটার প্রযুক্তি চিকিৎসাবিজ্ঞানে অভূতপূর্ব পরিবর্তন  এনে দিয়েছে।\nঅর্থনীতিতে বিজ্ঞানের অবদান- অর্থনৈতিক ভিত্তি ব্যতীত আধুনিক পৃথিবীতে কোন দেশ উন্নতি করতে পারবে না। অর্থনৈতিক প্রবাহ যে দেশে যত বেশি গতিশীল থাকে সেই দেশের জীবনযাত্রার মান তত বেশি উন্নতি লাভ করবে। অর্থনৈতিক উন্নয়নের ক্ষেত্রে বিজ্ঞানের অবদান বিশেষভাবে গুরুত্ব বহন করে। শিল্প কলকারখানা, ব্যাংকিং ব্যবস্থা, আধুনিক মানের যন্ত্রপাতি আবিষ্কার সহ আর্থিক খাতের সকল প্রতিষ্ঠানে বিজ্ঞানের  ছোঁয়া লেগেছে। বিজ্ঞানের সুফল হিসেবে মানুষের কর্মসংস্থানের সৃষ্টি হয়েছে যেমন তেমনি ভাবে আর্থিক প্রবাহ বৃদ্ধি পেয়েছে সর্বোপরি একটি দেশের মোট দেশজ উৎপাদন বা জিডিপিতে বিশেষ প্রভাব সৃষ্টি করছে।মানুষের মাথাপিছু আয় যত বেশি বৃদ্ধি পাবে তত বেশি সে দেশের সম্মান বহির্বিশ্বে বৃদ্ধি পাবে। অর্থনৈতিকভাবে সচ্ছলতা সৃষ্টি করা বিজ্ঞানের কাজ হয়ে দাঁড়িয়েছে। নতুন নতুন আবিষ্কার অর্থনৈতিক প্রবাহে আর্থিক উৎসের নতুন নতুন পথ সংযুক্ত করছে।\nযোগাযোগ ও পরিবহন ব্যবস্থায় বিজ্ঞান- যে দেশের পরিবহন ও যোগাযোগ ব্যবস্থা যত নিরাপদ ও সহজ সেই দেশ তত দ্রুত উন্নতি করতে পারবে। বর্তমান পৃথিবীর  সমৃদ্ধি বহুলাংশে নির্ভর করে সে দেশের পরিবহন ও যোগাযোগ ব্যবস্থার ওপর।চাকা আবিষ্কারের মধ্য দিয়ে পরিবহন ও যোগাযোগ ব্যবস্থা পরিবর্তনের যে ধারা শুরু হয়েছিল তা বর্তমানে ব্যাপকতা লাভ করেছে। বুলেট ট্রেন, এরোপ্লেন, রকেট সহ বহু ধরনের দ্রুতগামী বাহন আবিষ্কৃত হয়েছে। নৌপথে পণ্য ও মানুষ পরিবহনের জন্য উন্নত মানের জাহাজ, লঞ্চ, স্টিমার ,স্পিড বোর্ড আবিষ্কৃত হয়েছে। পৃথিবীর এক প্রান্ত থেকে অন্য প্রান্তে মানুষের সঙ্গে যোগাযোগ স্থাপনের জন্য মোবাইল, টেলিফোন ব্যবহার করা হচ্ছে। প্রাতিষ্ঠানিক তথ্য বিনিময়ের জন্য ইমেইল সবচেয়ে জনপ্রিয় মাধ্যম।গভীর সমুদ্র পথ পাড়ি দিতে পারে এমন বৃহদায়তনের উচ্চ প্রযুক্তি সম্পন্ন মালবাহী জাহাজ পৃথিবীর এক প্রান্ত থেকে অন্য প্রান্ত পর্যন্ত চলে যাচ্ছে।  যোগাযোগ ও পরিবহন ব্যবস্থায় বিজ্ঞানের অবদান অনস্বীকার্য।\nঝুঁকিপূর্ণ কাজে বিজ্ঞান- মানুষ যেখানে পৌঁছাতে পারে না সেখানে মানুষের তৈরি প্রযুক্তি পৌঁছে যেতে পারে সহজেই। বিজ্ঞানের অভূতপূর্ব আবিষ্কার রোবট। মহাশূন্যের রহস্য আবিষ্কারের জন্য রোবট সবচেয়ে কার্যকরী মাধ্যম। দুর্গম পাহাড়-পর্বত, গভীর খনি, সমুদ্রের অতল গহীনে সহজে পৌঁছে যাচ্ছে রোবট। মানুষকে  চাঁদে নিয়ে  গেছে রকেট  আবার মঙ্গলে  পানির অস্তিত্ব খুঁজে পেতে বিজ্ঞান নিরলস পরিশ্রম করে যাচ্ছে।মহাশূন্যের বিচিত্র অজানা তথ্য জানতে মানুষ বিজ্ঞানের শরণাপন্ন হচ্ছে।আকাশপথে ড্রোনের মাধ্যমে গোয়েন্দা তথ্য যেমন সংগ্রহ করা হচ্ছে তেমনি ভাবে মানুষের কাছে বার্তাও পাঠানো হচ্ছে এই প্রযুক্তির মাধ্যমে। যেখানে মানুষের জীবনের ঝুঁকি রয়েছে সেখানে এগিয়ে যাচ্ছে বিজ্ঞানের আবিষ্কৃত বিভিন্ন প্রযুক্তি।মানবকল্যাণে বিজ্ঞান সব সময় অবদান রেখে চলেছে।\nবাণিজ্য বিকাশে বিজ্ঞানের অবদান- সাম্প্রতিক বিশ্বে বাণিজ্য বিকাশে সবথেকে কার্যকরী ভূমিকা পালন করছে বিজ্ঞান। এক দেশ থেকে অন্য দেশে  কাঁচামাল সরবরাহ করা যেমন সহজ হচ্ছে তেমনি ভাবে পৃথিবীর যেকোন প্রান্তে উৎপাদিত পণ্য পৌঁছে দেয়া যাচ্ছে। সমগ্র পৃথিবীটাই এখন একটি বাজারে পরিণত হয়েছে এবং এর একমাত্র কারণ বিজ্ঞানের বিস্ময়কর আবিষ্কার সমূহ। পৃথিবীর কোন অঞ্চলে কোন পণ্যের চাহিদা রয়েছে তা যেমন আমরা মুহূর্তের মধ্যে ইন্টারনেট সংযোগের মাধ্যমে জানতে পারি ঠিক তেমনি ভাবে  একটি পণ্য উৎপাদন করতে কত খরচ পড়বে তাও আমরা সহজে হিসাব করে ফেলতে পারি।বাণিজ্য বিকাশের আজকের যে সফলতার পেছনে বিজ্ঞানের  বড় অবদান রয়েছে।\nকৃষিক্ষেত্রে বিজ্ঞান- মানুষের খাদ্য নিরাপত্তার জন্য বিজ্ঞানীরা নতুন নতুন জাতের  বীজ উৎপাদন করছে। এখন আর মাঠে আমরা লাঙ্গল গরু খুব একটা দেখি না আমরা দেখি  পাওয়ার টিলার, ট্রাক্টর, ধান মাড়াই যন্ত্র। কৃষি কাজ সহজ করার জন্য আবিষ্কৃত হয়েছে বীজ রোপণ, ফসল আহরণ করার যন্ত্র। পানির জন্য প্রকৃতির ওপর নির্ভরতা কমিয়ে গভীর নলকূপ স্থাপন করে পানি উত্তোলন করা হচ্ছে।  পূর্বে যে জমিতে বছরে একটি মাত্র  সফল উৎপাদন হতো সেই জমিতে উন্নত জাতের বীজ ব্যবহার করার কারণে বছরে তিনটি ফসল উৎপাদিত হচ্ছে।  বিভিন্ন জাতের বিলুপ্তপ্রায় দেশি মাছ পুকুরে চাষ করার উপযোগী করার মাধ্যমে দেশে মাছের চাহিদা পূরণ হচ্ছে। মাটি পরীক্ষার যন্ত্র ব্যবহার করে জমিতে প্রয়োজনীয় সার ব্যবহার করা হচ্ছে।প্রাকৃতিক  সারের সঙ্গে ব্যবহৃত হচ্ছে রাসায়নিক সার।গবেষণার মাধ্যমে কৃষিক্ষেত্রে উন্নত জাতের বীজ, সার, চাষ পদ্ধতি, আবিষ্কৃত  হয়েছে  যা মূলত কৃষি বিপ্লবের ভিত্তি রচনা করেছে। মানব কল্যাণের জন্য বিজ্ঞান যেসব আবিষ্কার মানুষের জীবনকে বদলে দিয়েছে তারমধ্যে উল্লেখযোগ্য হল কৃষি সম্পর্কিত আবিষ্কার।\nজীবনমান উন্নয়নে বিজ্ঞানের ব্যবহার- মানুষের অর্থনৈতিক প্রবাহ যদি যথাযথ থাকে তাহলে জীবন মানের উন্নয়ন ঘটে। অর্থনৈতিক প্রবাহ ঠিক রাখার ক্ষেত্রে বিজ্ঞানের নতুন নতুন আবিষ্কারের অবদান অনস্বীকার্য। জীবনমান উন্নয়নের ক্ষেত্রে বিজ্ঞানের আবিষ্কার অভূতপূর্ব ভাবে কাজে লাগছে। আজ আমরা রেডিও টেলিভিশনের মাধ্যমে ঘরে বসেই বিনোদন লাভ করতে পারছি আবার প্রয়োজন মত অন্যের সঙ্গে যোগাযোগ স্থাপনের জন্য টেলিফোন, মোবাইল ব্যবহার করছি। বাণিজ্য ব্যবস্থা ঠিক রাখার জন্য বিশেষ অ্যাপ ব্যবহার করা হচ্ছে। সার্বিকভাবে আমাদের জীবন মান উন্নয়নে প্রত্যক্ষভাবে বিজ্ঞান প্রভাব ফেলছে।\nআবহাওয়ার পূর্বাভাস জানতে বিজ্ঞান – প্রকৃতির বিপক্ষে গিয়ে আমরা যতই অবস্থান নিচ্ছে ততই প্রকৃতি নিজের শক্তি-সামর্থ্য জানান দিতে ঝড়, বন্যা, জলোচ্ছ্বাস সহ বিভিন্ন রকম প্রাকৃতিক দুর্যোগ সৃষ্টি করছে। মানুষ  তার বুদ্ধি বিবেক ব্যবহার করে আবহাওয়ার পূর্বাভাস জানার জন্য প্রযুক্তি সহায়তা নিচ্ছে। বাতাসের গতিবেগ নির্ণয়, বাতাসে জলীয় বাস্পের পরিমাণ নির্ণয়,ঘূর্ণিঝড়ের পূর্বাভাস, জলোচ্ছ্বাসের সম্ভাবনা সহ বিভিন্ন রকম দুর্যোগপূর্ণ আবহাওয়ার আগাম সংবাদ আমরা বিজ্ঞানের কল্যাণে  পাচ্ছি ।বাংলাদেশের উপকূলীয় এলাকায় বসবাসরত মানুষের প্রকৃতির সঙ্গে যুদ্ধ করে বেঁচে থাকতে হয় তাই অতি বর্ষণের ফলে সৃষ্ট বন্যা, অথবা নিম্নচাপের ফলে সৃষ্টি হওয়া ঘূর্ণিঝড় থেকে রক্ষা পাওয়ার জন্য বিজ্ঞান আমাদের সহায়তা করছে। উপগ্রহের মাধ্যমে আমরা আবহাওয়ার পূর্বাভাস জানতে পারি।\nশিল্প ক্ষেত্রে বিজ্ঞান-  অষ্টাদশ শতাব্দীতে ইউরোপে শিল্প বিপ্লব ঘটেছিল মূলত বিজ্ঞানের নতুন নতুন আবিষ্কারের ফলে। ছোট শিল্প বা কুটির শিল্প একটি পণ্য উৎপাদন করতে যে সময় ও অর্থ ব্যয় করে বৃহৎ শিল্প তার থেকে কম মূল্যে পণ্য উৎপাদন করতে সক্ষম হচ্ছে। শিল্পক্ষেত্রে যে পরিবর্তন তার পেছনে রয়েছে বিজ্ঞানের আশীর্বাদ। অনলাইন ভিত্তিক বিভিন্ন ওয়েবসাইটে উৎপাদিত পণ্যের বিজ্ঞাপন প্রদানের মাধ্যমে ক্রেতা সংগ্রহ করা সহজ হয়েছে। আধুনিক সময়ে শিল্পের প্রসারে বিজ্ঞানের বিস্ময় আবিষ্কার বহুমুখী। উৎপাদন থেকে শুরু করে ক্রেতা পর্যন্ত আধুনিক প্রযুক্তির সহায়তা নেয়া হচ্ছে। ইন্টারনেট ব্যবহার করে পণ্যের বিজ্ঞাপন দেওয়া যেমন সহজ তেমনি ভাবে পণ্যের চাহিদা যাচাই করারও সুযোগ তৈরি হয়েছে। বিভিন্ন পণ্য উৎপাদনের জন্য যে কাঁচামাল ব্যবহার করা হয় তার বৃহৎ অংশ পাওয়া যায় খনিতে আর  খনির অনুসন্ধান কাজ করতে ব্যবহার করা হচ্ছে আধুনিক বিজ্ঞানের বিভিন্ন আবিষ্কার।\nসভ্যতা বিকাশে বিজ্ঞানের অবদান- মানব সভ্যতা বিকাশের ক্ষেত্রে উল্লেখযোগ্য অবদান রেখেছে বিজ্ঞান। বিজ্ঞান ছাড়া কখনোই আমরা আজকের এই আধুনিক বিশ্বে উপস্থিত হতে পারতাম না। জ্ঞান বিজ্ঞানের বিকাশ, যোগাযোগ ব্যবস্থার অভূতপূর্ব পরিবর্তন, মানুষের চিন্তা চেতনার বিশালতা, সভ্য জীবনে পদার্পণ এ সকল কিছুর পেছনে রয়েছে বিজ্ঞান। সর্বোপরি সভ্যতা বিকাশের ক্ষেত্রে বিজ্ঞান  সব থেকে বেশি অবদান রেখেছে। সূর্যোদয় থেকে সূর্যাস্ত পর্যন্ত সকল কাজেই প্রত্যক্ষ এবং পরোক্ষভাবে বিজ্ঞানের উপর আমাদের নির্ভর করতে হচ্ছে।\nবিজ্ঞানের ক্ষতিকর দিক –  বিজ্ঞানের সাফল্যের দিক যেমন রয়েছে তেমনি তার একটি অন্ধকার দিকও রয়েছে যা আমরা অস্বীকার করতে পারি না।পৃথিবীতে আজ বড় বড় যুদ্ধে ব্যবহার করা হচ্ছে ভারি ভারি অস্ত্র যেমন বোমারু বিমান, পারমানবিক বোমা, ডিনামাইট, এটম বোমা, ট্যাংক, কামান সহ বিভিন্ন গোলাবারুদ যা আধুনিক বিজ্ঞানের আবিষ্কার। প্রথম ও দ্বিতীয় বিশ্বযুদ্ধ, ইসরাইল-ফিলিস্তিন যুদ্ধ, আফগানিস্তান, সিরিয়ার যুদ্ধ যার মধ্য দিয়ে মানব সভ্যতা দেখলো বিজ্ঞানের ভয়াবহ রূপ।হিরোশিমা ও নাগাসাকির মানুষ আজও যুদ্ধের ভয়াবহতা বহন করে যাচ্ছে।\nউপসংহার- বিজ্ঞানের কিছু আবিষ্কার মানুষের জন্য ক্ষতির কারণ হলেও বৃহত্তর অর্থে বিজ্ঞান মানুষকে দেখিয়েছে শান্তি এবং সমৃদ্ধির পথ। বিজ্ঞানকে যদি আমরা শুভ কাজে ব্যবহার করতে পারি তাহলে বিজ্ঞান হবে আমাদের কাছে শতভাগ আশীর্বাদ আর যদি খারাপ কাজে ব্যবহার করি তাহলে আমাদের জন্য হবে অভিশাপ। বর্তমান সময়ে বিজ্ঞান ছাড়া আমরা কোন ভাবে সমৃদ্ধির পথে এগোতে পারি না। সর্বোপরি বিজ্ঞানের বিচিত্র আবিষ্কার মানুষের জীবনে  কল্যাণ বয়ে নিয়ে এসেছে।"
        }
      ]
    },
    {
      "number": "4",
      "uddipok": "একুশ বাঙালির অহংকার।",
      "tag": "SB 19",
      "sub_questions": [
        {
          "label": "",
          "question": "",
          "explanation": "ভূমিকা : প্রতিটি বিবেচনার জন্যে একটি ন্যূনতম মানদণ্ড বা প্রত্ন-প্রতিমার প্রয়োজন। অন্যথায় সে বীক্ষণ হয় খণ্ডিত, অসম্পূর্ণ ও একদেশদর্শী। একুশের চেতনা ও আমাদের সংস্কৃতির পরিচয় উদ্ধৃত করতে গেলেও প্রস্তাবিত বিষয়টি সম্পর্কে আমাদের সুস্থ ও সম্পূর্ণ ধারণা থাকা আবশ্যক ।\nএকুশের চেতনা : ‘একুশের চেতনা ’ বলতে তাৎক্ষণিকভাবে ভাষা আন্দোলনকে কেন্দ্র করে যে বোধ আমাদের মধ্যে স্তরীভূত হয়েছে তাকে বোঝায়। কিন্তু গভীরতর বিবেচনায় আমরা দেখি, এ পরিধি শুধু ১৯৫২ সালের ঘটনাবলি এবং একালে পূর্ব বাংলার অধিবাসীদের অন্তরে সৃষ্ট জাগরণের মধ্যেই সীমাবদ্ধ থাকে না বরং তা হয় আরও ব্যাপক ও বিস্তৃত। তবে ভাষা আন্দোলনই এর মূল উৎস এবং এ সংক্ষিপ্ত সারণি ধরেই আমরা বৃহৎ জগতে উপনীত হয়েছি। ইতিহাস থেকে দৃষ্টান্ত সংগ্রহ করে বিষয়টি ভিন্নভাবে ব্যাখ্যা করা যায়। স্পার্টাকাস ছিলেন একজন ক্রীতদাস। কিন্তু বিদ্রোহী হয়ে তিনি স্বতন্ত্রভাবে আত্মপ্রকাশ করেন। তাঁর নেতৃত্বে তখন সংগঠিত হয়েছিল একটি ক্রীতদাস বাহিনী। স্পার্টাকাসের সেনাবাহিনী রোম সাম্রাজ্যে আঘাত হানে এবং কিছুকালের জন্যে হলেও সিজারের আসনকে তারা টলিয়ে দিয়েছিল। পরবর্তীতে স্পার্টাকাস ব্যক্তিউর্ধ্ব তাৎপর্য এবং একটি আইডিয়া হিসেবে আবির্ভূত হয়েছেন। নিপীড়িত মানুষের সংগ্রামী চৈতন্য হিসেবে তিনি কালাতিক্রমী মহিমায় ভাস্বর। ১৯৫২ সালে আমরা ভাষাকে কেন্দ্র করেই অন্যায়ের বিরুদ্ধে সংগ্রাম করেছি। একুশের চেতনা সেদিক থেকে একটি মূল্যবোধ, জীবনাদর্শ যা আমাদেরকে প্রতিবাদী করে তোলে এবং সর্বপ্রকার নিপীড়ন ও নির্যাতনের বিরুদ্ধে প্রতিবাদী হয়ে স্বকীয় সত্তা-স্বরূপে প্রতিষ্ঠিত ও বিকশিত হওয়ার আহবান জানায় ।\nআমাদের জাতিসত্তার স্বরূপ আবিষ্কারে একুশের অবদান অসামান্য। একুশের মাধ্যমেই আমরা পরিপূর্ণভাবে জেনেছি বাংলা আমাদের ভাষা, আমরা বাঙালি। একুশের চেতনায় উদ্বুদ্ধ হয়েই আমরা বাষট্টি, ছেষট্টি ও ঊনসত্তরে আন্দোলন করেছি। এর ফলে আমরা একাত্তর সালে চূড়ান্ত বিজয় অর্জন করেছি। আমাদের সাংস্কৃতিক চেতনার বিকাশে একুশের উজ্জীবনী শক্তি টনিকের মতো কাজ করে। ‘আমার ভাইয়ের রক্তে রাঙানো একুশে ফেব্রুয়ারি, আমি কি ভুলিতে পারি?’— আব্দুল গাফফার চৌধুরীর লেখা এ গান বাঙালির হৃদয়ে নতুন স্পন্দন জাগায় ।\nভাষা আন্দোলনের গোড়ার কথা : ১৯৫২ সালের একুশে ফেব্রুয়ারি তারিখে যে ঘটনা ঘটেছিল তা প্রতিটি বাঙালির হৃদয়কেই রক্তাক্ত করে। দ্বিজাতি তত্ত্বের ওপর ভিত্তি করে ১৯৪৭ সালের ১৪ আগস্ট তারিখে পাকিস্তান রাষ্ট্রের উদ্ভব ঘটে। পূর্ব বাংলায় মুসলমানরা ছিল সংখ্যাগরিষ্ঠ। তাই পূর্ব বাংলাকে পাকিস্তানের অন্তর্ভুক্ত করা হয়। বাংলা ভাষা এবং বাঙালি সংস্কৃতির প্রতি চরম অবজ্ঞা পোষণ করে সেদিন বাঙালির হাতে যে নতুন শিকল পরানো হয় তার পরিণাম হয় মারাত্মক। পাকিস্তানের নব্য উপনিবেশবাদী, ক্ষমতালিপ্সু, উদ্ধত শাসকরা শুরু থেকেই এদেশের মানুষের উপর অত্যাচারের স্টিম রোলার চালাতে থাকে। প্রথমেই তারা ফন্দি আঁটে কিভাবে এদেশের মানুষের মুখের ভাষাকে কেড়ে নেয়া যায়। এ অংশের মানুষকে বসে রাখার জন্য তারা বাংলা ভাষা ও সংস্কৃতিকে ধ্বংস করার সিদ্ধান্ত নেয় এবং বাঙালিদের ঘাড়ে পাকিস্তানি সংস্কৃতি চাপিয়ে দেয়ার নীল নকশা রচনা করে। পাকিস্তানের রাষ্ট্রপ্রধান মোহাম্মদ আলী জিন্নাহ ঢাকায় এসে এক সমাবেশে ঘোষণা দেন,\n‘\n’\n‘\n’\nআন্দোলনে-সংগ্রামে বাংলা ভাষা : একুশে ফেব্রুয়ারি তারিখে প্রতিবাদ সভা এবং মিছিল হবে তা আগেই ঘোষণা দেয়া হয়েছিল। পরিস্থিতিকে মোকাবেলা করার জন্যে সরকার ২১ ফেব্রুয়ারিতে ১৪৪ ধারা আইন জারি করে। ২০ ফেব্রুয়ারি রাত্রে ঢাকা বিশ্ববিদ্যালয়ের আমতলায় ছাত্ররা গোপন বৈঠক করে এবং সিদ্ধান্ত নেয়, যেমন করেই হোক তারা ১৪৪ ধারা লঙ্ঘন করবেই। সে সিদ্ধান্ত অনুযায়ী একুশে ফেব্রুয়ারিতে বিশ্ববিদ্যালয় চত্বরে আহূত হয় ছাত্রদের প্রতিবাদ সভা। সভা শেষে তারা মিছিল বের করে। সেদিন ছাত্রসমাজের প্রতিবাদী কণ্ঠে ধ্বনিত হয় স্বাধিকারের দাবি। প্রাদেশিক পরিষদের অধিবেশন বসেছিল সে সময়। ভাষার দাবিতে সোচ্চার মিছিলটি এগিয়ে যায় প্রাদেশিক ভবনের দিকে। মিছিলকে ছাত্রভা করার জন্যে পুলিশ গুলি চালায়। পুলিশের বেপরোয়া গুলিবর্ষণের ফলে রাজপথে লুটিয়ে পড়ে সালাম, রফিক, জব্বার, সফিউর প্রমুখ দামাল ছেলেরা। বুকের তাজা রক্ত দিয়ে তারা লিখে যায় এক অনন্য ইতিহাস। তাঁদের নিঃসৃত রক্তে সেদিন লেখা হয়ে যায় পূর্ববাংলার অমোঘ ভাগ্যলিপি। তাঁদের এ মহান আত্মত্যাগের ফলেই বাংলা ভাষা রাষ্ট্রভাষার সম্মান লাভ করে। বাঙালির স্মৃতিতে ভাস্বর হয়ে থাকে সেই দিন, সেই রাজপথ, সেই ফুলার রোড।\n‘‘ এই পথ, পীচ ঢালা এ কাল পথ লিখে দিল এক ইতিহাস\nবুকের রক্ত দিয়ে জীবনের শেষ ক্ষণে গেয়ে গেল তারা এ গান আমার মুখের ভাষা, আমার সে প্রাণ।’’\nএকুশের প্রভাব : একুশের চেতনা আমাদের সাহিত্যাঙ্গনেও ফেলেছে সুদূরপ্রসারী প্রভাব। একুশের অনবদ্য দলিল হাসান হাফিজুর রহমান সম্পাদিত ‘একুশে ফেব্রুয়ারি’ সংকলন। প্রতি বছর একুশ উপলক্ষে প্রকাশিত হয় অসংখ্য কবিতা। একুশ উপলক্ষে আয়োজন করা হয় ‘জাতীয় কবিতা উৎসব’। একুশের প্রথম প্রহরে শহীদ মিনারে পুষ্পমাল্য অর্পণ জাতীয় বিষয়ে পরিণত হয়েছে। বাংলা ভাষা ও সাহিত্যের বিরুদ্ধে ষড়যন্ত্র মোকাবেলায় একুশ গুরুত্বপূর্ণ ভূমিকা পালন করে। একুশের সাংস্কৃতিক চেতনার আর একটি অসামান্য ফসল ১৯৫৫ সালে বাংলা একাডেমির প্রতিষ্ঠা। বাংলা ভাষা, সাহিত্য ও সংস্কৃতির চর্চা, গবেষণা ও বিকাশে আমাদের জাতীয় জীবনে এ প্রতিষ্ঠানের অবদান অসামান্য।\nবাঙলা সংস্কৃতি ও একুশের চেতনা : উন্নত সংস্কৃতিই একটি জাতির পরিপূর্ণ পরিচয়। কোন জাতিসত্তাকে সত্য-স্বরূপে আবিষ্কার করতে হলে পরিচয় গ্রহণ করতে হবে সে জাতির সংস্কৃতির সাথে। জাতির সংস্কৃতি আবার একদিনে গড়ে ওঠে না। দীর্ঘকালের ভৌগোলিক ভাঙাগড়া, আবহাওয়া, খাদ্যাভ্যাস, পোশাক-পরিচ্ছদ, রাজনৈতিক ও সামাজিক অগ্রযাত্রা ইত্যাদির মধ্য দিয়েই সংস্কৃতি স্তরীভূত হয়ে স্ফটিক স্বচ্ছ রূপ পায়। আমাদের সংস্কৃতি বলতে আমরা যে ব-দ্বীপ অঞ্চলে বাস করি সেই ভূ-ভাগের অধিবাসীদের জীবনবোধ, জীবনাচরণ, আবেগ-অনুভূতির মধ্য দিয়ে অভিব্যক্ত ও প্রকাশিত সংস্কৃতিকেই বোঝায়। অন্য কথায়, বাঙালি সংস্কৃতিই আমাদের সংস্কৃতি। পহেলা বৈশাখ, জারি, সারি, ভাটিয়ালি, আমাদের পল্লীসাহিত্যের বিভিন্ন উপাদান, খাদ্যাভ্যাস, পোশাক-পরিচ্ছদ— এ সবই আমাদের সংস্কৃতির অঙ্গীভূত। আমাদের সংস্কৃতি-অন্বেষায় একুশের চেতনা সন্দীপ্ত মশালের মতো আমাদেরকে নিজ বাসভূমে প্রত্যাবর্তনের পথ দেখিয়েছে। ‘৪৭-এর রাজনৈতিক মানচিত্রের পরিবর্তনের ফলে আমরা নিজেদের প্রকৃত আত্মপরিচয় থেকে দূরে সরে গিয়েছিলাম। এ পর্বের শিল্প-সাহিত্য, পোশাক-পরিচ্ছদ, সামাজিক আনন্দ-বিনোদনের ক্ষেত্রে আমরা হয়ে উঠেছিলাম অনুকরণপ্রিয়, অন্যের দ্বারা প্রভাবিত।\nপঞ্চাশ দশকের শেষার্ধ থেকেই আমরা নতুন করে নিজেদের সাংস্কৃতিক উত্তরাধিকার ও ঐতিহ্য সংরক্ষণে সচেষ্ট হয়েছি। ‘কাগমারী সম্মেলন’ এ চেতনারই ফসল। অতঃপর ‘ছায়ানট’, ‘বুলবুল ললিতকলা একাডেমী’র মত সমাজ সংগঠনের জন্ম হয়েছে।\nভাষা, সংগীত ও সাহিত্য কোন বিচ্ছিন্ন বিষয় নয়। জাতীয় সংস্কৃতির সঙ্গে এসব গভীরভাবে সংযুক্ত। সব ভাষারই আবার কিছু মৌলিক লেখক, কবি, শিল্পী থাকেন যাঁরা জাতির সাংস্কৃতিক ঐতিহ্যেরই ধারক ও বাহক। রেডিও-টেলিভিশনে সরকার কর্তৃক রবীন্দ্রসংগীত নিষিদ্ধ হলে এবং খণ্ডিত বুদ্ধির কিছু ভাবুক ‘রবীন্দ্রনাথ আমাদের ঐতিহ্য নয়’ বললেও আমরা রবীন্দ্রনাথকে ত্যাগ করিনি। রবীন্দ্র-প্রেম আমাদের মাতৃভাষা এবং নিজস্ব সংস্কৃতির প্রতি লালিত ভালোবাসারই অন্য প্রকাশ। একথা ঠিক যে, মায়ের মতো দেশ ও নিজস্ব সংস্কৃতি অবিভাজ্য। কোন অবস্থাতেই তা ত্যাগ করা যায় না।\nউপসংহার : বাংলাদেশ স্বাধীন হয়েছে এবং এরপরেও আমরা বেশ কিছুকাল অতিক্রম করে এসেছি। একুশের চেতনা কিন্তু এরই মধ্যে মরে যায়নি। এখনো অন্যায়ের বিরুদ্ধে প্রতিবাদী, সে মূল্যবোধকে আমরা ছায়ার মতোই বহন করছি। এদেশীয় ইতিহাসে ব্যক্তি পূজা প্রাধান্য পেয়েছে। ফলে অনেকক্ষেত্রেই গণতান্ত্রিক মূল্যবোধও নিজস্ব সাংস্কৃতিক চেতনার অনুপস্থিতি প্রবলভাবে লক্ষ্য করা যাচ্ছে। কিন্তু প্রতিবাদী কণ্ঠস্বর থেমে যায়নি। এক অর্থে একুশের চেতনা আমাদের অস্তিত্বের সঙ্গে জড়িয়ে আছে। এ বোধ কখনই বিসর্জিত হবে না। কালের পালাবদলের সঙ্গে তা ভিন্নরূপে আমাদেরকে নির্মাণ করবে, আমাদের সমাজ-সংস্কৃতিকে নব আঙ্গিকে প্রতিষ্ঠা দেবে।"
        }
      ]
    },
    {
      "number": "1",
      "uddipok": "(ক) 'এ' ধ্বনি উচ্চারণের পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের উচ্চারণ লেখো:\nঅকৃতজ্ঞ, অতঃপর, আবশ্যক, চিহ্নিত, ঐকতান, শ্লেষ্মা, প্রশ্ন, জিহ্বা।",
      "tag": "SB 19",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nএ ধ্বনি উচ্চারণের ৫টি নিয়ম উদাহরণসহ:\n১। শব্দের প্রথমে যদি এ-কার থাকে এবং তারপর ই( ি ), ঈ (ী), উ (ু), ঊ (ূ), এ (ে), ও (ো), য়, র , ল, শ এবং হ থাকলে সাধারণত এ অবিকৃতভাবে উচ্চারিত হয়। যেমন:- তেল, মেকি\n২। সংখ্যাবাচক শব্দের গোড়ায় এ থাকলে সাধারণত তার উচ্চারণ অ্যা হয়। যেমন:- এক (অ্যাক) এগারো (অ্যাগারো)\n৩। মূলে ই কার বা ঋ-কারযুক্ত ধাতু প্রাতিপদিকের সঙ্গে আ-কার যুক্ত হলে সেই ই-কার এ-কার রূপে উচ্চারিত হবে, কখনও অ্যা-কার হবে না। যথা: কেনা, মেলা, মেশা ইত্যাদি।\n৪। এ-কারযুক্ত এক ধ্বনিদল বা একাক্ষর ধাতুর সঙ্গে আ-প্রত্যয়যুক্ত হলে, সাধারণত সেই এ কারের উচ্চারণ “অ্যা” হয়ে থাকে। যেমন:- খেলা\n৫। এক ধ্বনিদল বা একাক্ষর সর্বনাম পদের এ সাধারণত স্বাভাবিকভাবে অর্থাৎ অবিকৃত এ কার রূপে উচ্চারিত হয়। যেমন:- কে, সে (শে)।\n(খ) উত্তরঃ\nঅকৃতজ্ঞ, অতঃপর, আবশ্যক, চিহ্নিত, ঐকতান, শ্লেষ্মা, প্রশ্ন, জিহ্বা\nশব্দ\nউচ্চারণ\nঅকৃতজ্ঞ\nঅকৃতগ্ গো\nঅতঃপর\nঅতোপ্ পর\nআবশ্যক\nআবোশ্ শোক্\nচিহ্নিত\nচিন্ হিতো\nঐকতান\nওইকোতান্\nশ্লেষ্মা\nস্লেশশাঁ\nপ্রশ্ন\nপ্রোস্ নো / প্রোশ্ নো\nজিহ্বা\nজিউভা"
        }
      ]
    },
    {
      "number": "2",
      "uddipok": "(ক) বাংলা একাডেমি প্রণীত প্রমিত বাংলা বানানের নিয়ম অনুসারে অ-তৎসম শব্দের বানানের পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের বানান শুদ্ধ করে লেখো:\nইতিপূর্বে, জাজ্জল্যমান, দূরাবস্থা, বাল্মিকি, উপরোক্ত, রেজিস্ট্রেশন, শিরঃচ্ছেদ, মুহুর্মুহূ।",
      "tag": "SB 19",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাংলা একাডেমি প্রণীত বাংলা বানানের আধুনিক নিয়ম অনুসারে অ-তৎসম শব্দের যে কোনো পাঁচটি বানান সূত্র উদাহরণসহ নিম্নে বর্ণিত হলো:\n১. সকল অ-তৎসম শব্দে অর্থাৎ তদ্ভব, দেশি, বিদেশি ও মিশ্র শব্দে কেবল ই এবং উ-কার ব্যবহৃত হবে। এমনকি জাতিবাচক ও স্ত্রীবাচক শব্দের ক্ষেত্রেও এ নিয়ম প্রযোজ্য হবে। যেমন- বাড়ি, শাড়ি, তরকারি, ইংরেজি, জাপানি, ইতালি, পিসি, দিদি ইত্যাদি।\n২. 'আলি' প্রত্যয়যুক্ত শব্দে ই-কার হবে। যেমন- মিতালি, বর্ণালি, সোনালি ইত্যাদি। তবে নাম বিশেষ্যের ক্ষেত্রে প্রত্যয় চলতে পারে।\n৩. সর্বনাম, বিশেষণ ও ক্রিয়া বিশেষণ পদরূপে 'কী' শব্দটি ঈ-কার দিয়ে লেখা হবে। যেমন- কী করছ? কী পড়? অন্য সব ক্ষেত্রে অব্যয় পদরূপে ই-কার দিয়ে শব্দটি লেখা হবে। যেমন- সে কি এসেছিল? তুমিও কি যাবে?\n৪. পদাশ্রিত নির্দেশকটিতে ই-কার হবে। যেমন- মেয়েটি, বইটি। ৫. তৎসম শব্দের বানানে 'ক্ষ' অপরিবর্তনীয়। যেমন- ক্ষেত, ক্ষীর, ক্ষুর ইত্যাদি। তবে অ-তৎসম শব্দে খুদ, খুর, খিদে ইত্যাদি লেখা চলবে।\n(খ) উত্তরঃ\nঅশুদ্ধ\nশুদ্ধ\nইতিপূর্বে\nইতঃপূর্বে\nজাজ্জল্যমান\nজাজ্বল্যমান\nদূরাবস্থা\nদুরবস্থা\nবাল্মিকি\nবাল্মীকি\nউপরোক্ত\nউপর্যুক্ত\nরেজিষ্টেশন\nরেজিস্ট্রেশন\nশিরঃচ্ছেদ\nশিরশ্ছেদ\nমুহুর্মুহূ\nমুহুর্মুহু"
        }
      ]
    },
    {
      "number": "3",
      "uddipok": "(ক) উদাহরণসহ 'আবেগ শব্দের শ্রেণিবিভাগ আলোচনা করো।\nঅথবা,\n(খ) নিচের অনুচ্ছেদ থেকে পাঁচটি বিশেষণ পদ চিহ্নিত করো:\nএখন প্রচন্ড শীত। কফিল ঠান্ডা থেকে রক্ষা পেতে উঠানে বসে সকালের মিষ্টি রোদে গা গরম করছিল। রান্নাঘর থেকে মা তাকে ডাক দেয় ভাঁপা পিঠা খেতে। তার মায়ের হাতের পিঠা যেন অমৃত। লোভাতুর জিহ্বার পরিতৃপ্তি সাধনে সে নগ্নপায়ে রান্নাঘরে দৌড় দেয়।",
      "tag": "SB 19",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nযেসব শব্দের মাধ্যমে মনের নানা আবেগ ও ভাব প্রকাশিত হয় তাদেরকে আবেগ-শব্দ বলে। এরা বাক্যে স্বাধীনভাবে ব্যবহৃত হয় অন্য পদের সাথে এদের কোনো সম্পর্ক নেই। প্রকাশভঙ্গি অনুসারে আবেগ-শব্দকে কয়েক ভাগে ভাগ করা যায়। যেমন:\nক. সিদ্ধান্তবাচক আবেগ-শব্দ: অনুমোদন, সম্মতি, সমর্থন ইত্যাদি ভাব প্রকাশ করতে এ জাতীয় আবেগ-শব্দ ব্যবহৃত হয়। যেমন:\n• হু, যুক্তিটা ভালোই মনে হচ্ছে।\n• বেশ, তবে চলো।\n• আমি তোমার কোনো বাধাই মানবো না।\nখ. প্রশংসাবাচক আবেগ-শব্দ: এ জাতীয় আবেগ-শব্দের সাহায্যে প্রশংসা বা তারিফের মনোভাব প্রকাশিত হয়। যেমন:\n• শাবাশ! দেখার মতো একটা ছক্কা হাকালে।\n• বাঃ! তুমি তো অসাধারণ গাইতে পার।\nগ. বিরক্তিসূচক আবেগ-শব্দ: এ ধরনের আবেগ-শব্দের মাধ্যমে অবজ্ঞা, ঘৃণা, বিরক্তি। ইত্যাদি মনোভাব প্রকাশ করা হয়। যেমন:\n• ছিঃ ছিঃ! এত নীচ তুমি হতে পারলে। কী জ্বালা!\n• লোক যে পিছু ছাড়ে না।\nঘ. ভয় ও যন্ত্রণাবাচক আবেগ-শব্দ: এ ধরনের আবেগ-শব্দের সাহায্যে আতঙ্ক, যন্ত্রণা। কাতরতা ইত্যাদি ভাব প্রকাশিত হয়। যেমন:\n• উঃ! কী ব্যথা। আঃ!\n• কী মুছিবত।\nঙ. বিস্ময়বাচক আবেগ-শব্দ: এ ধরনের আবেগ-শব্দ বিস্মিত বা আশ্চর্য হওয়ার ভাৰ প্রকাশ করে থাকে। যেমন:\n• আরে, তুমি না চলে গেলে!\n• আঁ, বলছো কী? ও এখনো বেঁচে আছে!\nচ. করুণাবাচক আবেগ-শব্দ: করুণা, সহানুভূতি ইত্যাদি মনোভাব প্রকাশে এ ধরনের আবেগ-শব্দ ব্যবহৃত হয়। যেমন:\n• আহা! মা-হারা ছেলেটির দেখার কেউ নেই।\n• হায়! হায়! এখন সে কোথায় যাবে।\nছ. সম্বোধনবাচক আবেগ-শব্দ: সম্বোধন বা আহ্বান করার ক্ষেত্রে এ ধরনের আবেগ-শব্দ। ব্যবহৃত হয়। যেমন:\n• ওগো, আজ তোরা যাস নে ঘরের বাহিরে।\n• হে বৎস, সদা সত্য কথা বলো।\nজ. অলংকারিক আবেগ-শব্দ: এ ধরনের আবেগ-শব্দ বাক্যের অর্থের পরিবর্তন না ঘটিয়ে কোমলতা, মাধুর্য ইত্যাদি বৈশিষ্ট্য এবং সংশয়, অনুরোধ, মিনতি ইত্যাদি মনোভাব প্রকাশের জন্য অলংকার হিসেবে ব্যবহৃত হয়।\n• দুর পাগল! এ আবার বলতে হয়।\n• যাকগে যাক, ওসব নিয়ে আমার মাথা ব্যথা নেই।\n(খ) উত্তরঃ\ni. প্রচণ্ড, ii. মিষ্টি, iii. অমৃত, iv. লোভাতুর, v. নগ্নপায়ে।"
        }
      ]
    },
    {
      "number": "4",
      "uddipok": "(ক) ব্যাসবাক্যসহ সমাস নির্ণয় করো (যেকোনো পাঁচটি):\nঅহোরাত্র, বিশালাক্ষী, পকেটমার, সপ্তডিঙা, মকরমুখো, অতীন্দ্রিয়, গুরুভক্তি, বাক্যান্তর।\nঅথবা,\n(খ) প্রত্যয়ের নামসহ প্রকৃতি ও প্রত্যয় নির্ণয় করো (যেকোনো পাঁচটি): পরিত্যাগ, শোষণ, হাতানো, স্বাতন্ত্র্য, মুক্তি, পাথুরে, ভাস্বর, মেধাবী।",
      "tag": "SB 19",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nপ্রদত্ত শব্দ\nব্যাসবাক্য\nসমাসের নাম\nঅহোরাত্র\nঅহ ও রাত্রি\nদ্বন্দ্ব সমাস\nবিশালাক্ষী\nবিশাল অক্ষি যার\nবহুব্রীহি সমাস\nপকেটমার\nপকেট মারে যে\nউপপদ তৎপুরুষ\nসপ্তডিঙা\nসপ্ত ডিঙির সমাহার\nদ্বিগু সমাস\nমকরমুখো\nমকরের মুখের ন্যায় মুখ যার\nমধ্যপদলোপী বহুব্রীহি সমাস\nঅতীন্দ্রিয়\nইন্দ্রিয়কে অতিক্রান্ত\nঅব্যয়ীভাব সমাস\nগুরুভক্তি\nগুরুকে ভক্তি\nচতুর্থী তৎপুরুষ\nবাক্যান্তর\nবাক্যের পরিবর্তন /অন্তর /অন্য বাক্য\nষষ্ঠী তৎপুরুষ সমাস\n(খ) উত্তরঃ\nপরিত্যাগ, শোষণ, হাতানো, স্বাতন্ত্র্য, মুক্তি, পাথুরে, ভাস্বর, মেধাবী।\nগঠিত শব্দ\nপ্রকৃতি + প্রত্যয়\nপ্রত্যয়ের নাম\nপরিত্যাগ\nপরি + \\sqrt{} ​ তাজ্ + অ\nকৃৎ প্রত্যয়\nশোষণ\n\\sqrt{} ​ শুষ্ + অন\nকৃৎ প্রত্যয়\nহাতানো\nহাত + আনো\nতদ্ধিত প্রত্যয়\nস্বাতন্ত্র্য\nস্বতন্ত্র + য\nতদ্ধিত প্রত্যয়\nমুক্তি\n\\sqrt{} ​ মুচ্ + তি\nকৃৎ প্রত্যয়\nপাথুরে\nপাথর + ইয়া> এ\nতদ্ধিত প্রত্যয়\nভাস্বর\n\\sqrt{} ​ ভাস্ + বর\nকৃৎ প্রত্যয়\nমেধাবী\nমেধা + বিন্\nতদ্ধি প্রত্যয়"
        }
      ]
    },
    {
      "number": "5",
      "uddipok": "(ক) একটি সার্থক বাক্যের কী কী গুণ থাকা আবশ্যক? উদাহরণ লেখ।\nঅথবা,\n(খ) নির্দেশ অনুসারে বাক্যান্তর কর (যে কোনো পাঁচটি):\n(i) শিশুরা দূষণমুক্ত পরিবেশ চায় (নেতিবাচক)।\n(ii) এখন খাঁটি জিনিস সহজলভ্য নয় (অস্তিবাচক)।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\n(v) রচনায় সহজবোধ্য শব্দ ব্যবহার করা উচিত (জটিল)\n(vi) তিনি আর নেই (যৌগিক)\n(vii) যেসব পশু মাংস খায়, তারা অত্যন্ত বলবান (সরল)।\n(viii) বাংলাদেশের চির স্থায়িত্ব কামনা করি (ইচ্ছাসূচক)।",
      "tag": "CCC 24,PCC 24,NDCD 24,DCC 24,ISCM 24,HC 24,RCPC 24,CPCR 24,DB 23,DIN.B 23,JB 23,RB 23,SB 23,BB 23,MB 23,CTG.B 23,CB 23,RCC 23,JGCC 23,NDCD 23,DRMC 23,MC 23,JCC 23,RCC 23,ISCM 23,HC 23,CC 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,BB 19,DIN.B 19,RB 19,CB 19,SB 19,All.B 18,CTG.B 17,BB 17,CB 17,DIN.B 17,RB 17,SB 19,CTG.B 16,DIN.B 16,DB 16,CB 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য কাকে বলে?\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয়। তাকে বাক্য বলে।\nযেমন, রহিম ফুটবল খেলে। এখানে বক্তার সম্পূর্ন মনোভাব প্রকাশিত হয়েছে।\nএকটি সার্থক বাক্যের কী কী গুণ থাকা আবশ্যক?\nভাষার বিচারে বাক্যের ৩টি গুণ থাকা আবশ্যক। সেগুলো হলো-\nআকাঙ্ক্ষা (Expectancy)।\nআসত্তি (Proximity)।\nযোগ্যতা (Propriety)।\nআকাঙ্ক্ষা কাকে বলে?\nবাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা (Expectancy) বলে।\nযেমন, কেউ যদি ‘অর্থই অনর্থের’ বলে থেমে যায়। তাহলে বার্কের অর্থ অসম্পূর্ণ থেকে যাবে। বলতে হবে, ‘অর্থই অনর্থের মূল’। এখানে বাক্যের অর্থ পরিষ্কারভাবে বুঝা গেছে। এই বাক্যে ‘অর্থই অনর্থের’ বলার পর ‘মূল’ শব্দটি শোনার যে ইচ্ছা তাকে বাক্যের আকাঙ্কা বলে।\nআসত্তি কাকে বলে?\nবক্তার মনোভাব প্রকাশের জন্য বাক্যে শব্দগুলোকে এমনভাবে পর পর সাজাতে হবে যেন বক্তার সম্পূর্ন মনোভাব প্রকাশ করে। এতে যেন মনোভাব প্রকাশে বাধাগ্রস্ত না হয়।  বাক্যে অর্থসংগতি রক্ষার জন্য সুশৃঙ্খল পদবিন্যাসকে আসত্তি বলে।\nযেমন: করিম ছেলে ভালো খুব । এখানে মনোভাব প্রকাশিত হয়নি। বলতে হবে, করিম খুব ভালো ছেলে। ‘করিম ছেলে ভালো খুব ‘ এ বাক্যে পরপর শব্দগুলোকে সাজানো হলেও বক্তার সম্পূর্ণ মনোভাব প্রকাশিত হয়নি। ‘করিম খুব ভালো ছেলে’ এ বাক্যে পরপর শব্দগুলোকে সাজানো হয়েছে এবং বক্তার সম্পূর্ণ ভাব প্রকাশিত হয়েছে। সঠিক জায়গায় পরপর শব্দগুলো সাজানোকে আসত্তি বলে।\nযোগ্যতা কাকে বলে?\nবাক্যস্থিত পদসমূহের অর্থগত এবং ভাবগত মিলবন্ধনের নাম যোগ্যতা।\nযেমন: ‘সূর্য পশ্চিম দিকে উঠছে’ এই বাক্য তার যোগ্যতা হারিয়েছে। বলতে হবে ‘সূর্য পূর্ব দিকে উঠছে’।\nবি.দ্র: পরপর শব্দ বসালেই সঠিক বাক্য হবেনা। সঠিক বাক্য হতে হলে শব্দগুলোকে সঠিক জায়গায় বসাতে হবে যাতে মনের সম্পূর্ণ ভাব প্রকাশ পায় এবং বাক্যের অর্থগত এবং ভাবগত মিলবন্ধন হয়।\n(খ) উত্তরঃ\n(i) শিশুরা দূষণমুক্ত পরিবেশ চায় (নেতিবাচক)।\nউত্তর: শিশুরা দূষণযুক্ত পরিবেশ চায় না ।\n(ii) এখন খাঁটি জিনিস সহজলভ্য নয় (অস্তিবাচক)।\nউত্তর: এখন খাঁটি জিনিস দুর্লভ।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\nউত্তর: নারী ও শিশু নির্যাতনের বিরুদ্ধে প্রতিবাদ জানাও।\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\nউত্তর: ওহ্ ! কী ভয়াবহ ছিল পঞ্চাশের মন্বন্তরের ঘটনা !\n(v) রচনায় সহজবোধ্য শব্দ ব্যবহার করা উচিত (জটিল)\nউত্তর: যেসব শব্দ সহজবোধ্য সেসবই রচনায় ব্যবহার করা উচিত ।\n(vi) তিনি আর নেই (যৌগিক)\nউত্তর: তিনি ছিলেন কিন্তু এখন আর নেই ।\n(vii) যেসব পশু মাংস খায়, তারা অত্যন্ত বলবান (সরল)।\nউত্তর: মাংসেভোজী  পশু অত্যন্ত বলবান ।\n(viii) বাংলাদেশের চির স্থায়িত্ব কামনা করি (ইচ্ছাসূচক)।\nউত্তর: বাংলাদেশ চিরস্থায়ী হোক।"
        }
      ]
    },
    {
      "number": "6",
      "uddipok": "(ক) বাক্য শুদ্ধ করে লেখ (যেকোনো পাঁচটি):\ni) গাছে কাঁঠাল চুলে তেল।\nii) তিনি স্বস্ত্রীক ঢাকায় বাস করেন।\niii) শুধুমাত্র গায়ের জোরে কাজ হয় না।\niv) এ কথা প্রমাণ হয়েছে।\nv) খাঁটি গরুর দুধ।\nvi) বাংলাদেশ একটি উন্নতশীল রাষ্ট্র।\nvii) পূর্বদিকে সূর্য উদয় হয়।\nviii) ইহার আবশ্যক নাই।\nঅথবা,\n(খ) অনুচ্ছেদটি শুদ্ধ করে লেখ:\nরাসেল ছেলেটি ভয়নক মেধাবী ও বিনয়ী। তার মেধা পরিদর্শন করে সবাই মুগ্ধ। সকল শিক্ষকবৃন্দ মনে করেন, আগামী ভবিষ্যতে সে সাফল্যতা অর্জন করবে। যা ইতিপূর্বে এ প্রতিষ্ঠানের কোনো শিক্ষার্থীর পক্ষে সম্ভব হয়নি।",
      "tag": "DIN.B 24,RUMC 24,NGDC 24,NDCD 23,DC 23,JB 17,SB 19",
      "sub_questions": [
        {
          "label": "",
          "question": "",
          "explanation": "ক) উত্তরঃ\ni) গাছে কাঁঠাল চুলে তেল।\nউত্তর: গাছে কাঁঠাল গোঁফে তেল ।\nii) তিনি স্বস্ত্রীক ঢাকায় বাস করেন।\nউত্তর: তিনি সস্ত্রীক ঢাকায় বাস করেন।\niii) শুধুমাত্র গায়ের জোরে কাজ হয় না।\nউত্তর: শুধু গায়ের জোরে কাজ হয় না।\niv) এ কথা প্রমাণ হয়েছে।\nউত্তর: এ কথা প্রমাণিত হয়েছে।\nv) খাঁটি গরুর দুধ।\nউত্তর: গোরুর খাঁটি দুধ।\nvi) বাংলাদেশ একটি উন্নতশীল রাষ্ট্র।\nউত্তর: বাংলাদেশ একটি উন্নয়নশীল রাষ্ট্র।\nvii) পূর্বদিকে সূর্য উদয় হয়।\nউত্তর: পূর্বদিকে সূর্য উদীত হয়।\nviii) ইহার আবশ্যক নাই।\nউত্তর: ইহার আবশ্যকতা নাই ।\nখ) উত্তরঃ\nছেলেটি\nমেধাবী ও বিনয়ী। তার মেধা\nকরে সবাই মুগ্ধ।\nমনে করেন\nসে অসামান্য\nবয়ে আনবে, যা\nএই প্রতিষ্ঠানে কোনো শিক্ষার্থীর পক্ষে সম্ভব হয়নি। মা-বাবাও স্বপ্ন\n, ছেলেটি একদিক তাদের জীবনে বয়ে আনবে সুনাম ও স্বাচ্ছন্দ্য।"
        }
      ]
    },
    {
      "number": "7",
      "uddipok": "(ক) যেকোনো দশটি শব্দের বাংলা পারিভাষিক রূপ লেখো:\nAcknowledgement; Banquet; Dialect; Eye-wash; Fiction; Green-room; Honorarjum; Invoice; Lease; Manuscript Public service; Quarterly; Racism; Vice-versa; War-crime.\nঅথবা,\n(খ) নিচের অনুচ্ছেদটি বাংলায় অনুবাদ করো:\nMany people put off for tomorrow the work they can do today. Students also very often put off their class lessons for tomorrow. Nothing is more injurious than this habit. Men do not know what will happen tomorrow. This is why it is wise to value the present moments to make our life meaningful. A la of troubles and dangers may come and upset everything.\nSo, we must not neglect our time, the flowing capital.",
      "tag": "DIN.B 24,SB 19",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nইংরেজি শব্দ\nপারিভাষিক শব্দ\nAcknowledgement\nপ্রাপ্তিস্বীকার\nBanquet\nভোজসভা\nDialect\nউপভাষা\nEye-wash\nধোঁকা\nFiction\nরূপকথার কল্পকাহিনি\nGreen-room\nসাজঘর\nHonorarjum\nসম্মান্\nInvoice\nকমার্শিয়াল নথি\nLease\nইজারা\nManuscript\nপাণ্ডুলিপি\nRacism\nজাত্যভিমান\nVice-versa\nতদ্বিপরীত\nWar-crime\nযুদ্ধাপরাধ\nPublic service\nজনসেবা\n(খ) উত্তরঃ\nবঙ্গানুবাদ: অনেকেই যে কাজ আজ করতে পারে তা আগামীকালের জন্য রেখে দেয়। ছাত্ররাও অনেক সময় তাদের ক্লাসের পড়া পরবর্তী দিনের জন্য ফেলে রাখে। এ অভ্যাসের চেয়ে ক্ষতিকর আর কিছু নেই। মানুষ জানে না আগামীকাল কী ঘটবে। অনেক অসুবিধা ও বিপদ আসতে পারে এবং সব এলোমেলো করে দিতে পারে। সুতরাং, কিছু সময় অবশ্যই আমাদের অবহেলা করা উচিৎ নয়।"
        }
      ]
    },
    {
      "number": "8",
      "uddipok": "(গ) “আন্তর্জাতিক মাতৃভাষা দিবস” বিষয়ে একটি রচনা লেখ",
      "tag": "BMARPC 24,ACC 24,MC 24,AHC 24,CTGC.B,SCC 24,NDCM 24,DCC 24,VNSC 24,BAFSC 24,BNMPC 24,NGDC 24,GECP 24,NDCD 24,DCC 24,RCPC 24,CPCR 24,DB 23,DIN.B 23,JB 23,RB 23,BB 23,CTG.B 23,CB 23,NDCD 23,DRMC 23,MC 23,RCC 23,MGCC 23,DC 23,CCC 23,RUMC 23,VNSC 23,RCC 23,DB 22,BB 22,DB 19,DIN.B 19,CTG.B 19,RB 19,SB 19,All.B 18,BB 17,RB 17,JB 17,SB 19,CTG.B 16,DIN.B 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "ভূমিকা\nমানুষ ভাবের বিনিময় করে ভাষার মাধ্যমে। এ ভাষার গুণেই পৃথিবীর সকল প্রাণী থেকে মানুষ স্বতন্ত্র মর্যাদার অধিকারী। মানুষ তার হাসি আনন্দ দুঃখ বেদনা সবকিছুই প্রকাশ করে ভাষার মাধ্যমে। মাতৃভাষা ছাড়া তৃপ্তি মিটিয়ে মনের ভাব প্রকাশ করা যায় না। মাতৃভাষার এ গুরুত্বের কথা ভেবেই পৃথিবীর প্রায় সবদেশেই প্রাথমিক শিক্ষা শুরু হয় মাতৃভাষার মাধ্যমে। মাতৃভাষার ভেতর দিয়েই শিশুর মনে স্বদেশপ্রেমের সূত্রপাত ঘটে। আমাদের মাতৃভাষা বাংলা। বিদেশি শাসকরা এ ভাষাকে যুগে যুগে পদানত করতে চেয়েছে। তার বিরুদ্ধে রুখে দাঁড়িয়েছে এদেশের মানুষ। করেছে ভাষা আন্দোলন। অনেক রক্ত ঝরেছে। ১৯৫২ সালের একুশে ফেব্রুয়ারিতে অকাতরে জীবন দিয়ে তার বিনিময়ে প্রতিষ্ঠিত হয়েছে বাংলা ভাষার মর্যাদা। একুশে ফেব্রুয়ারি আজ আন্তর্জাতিক মাতৃভাষা দিবস হিসেবে স্বীকৃত।\nভাষা আন্দোলনের সংক্ষিপ্ত ইতিহাস\n১৯৪৭ সালের দেশবিভাগের মাধ্যমে পাকিস্তান সৃষ্টি হওয়ার পর থেকে পাকিস্তানের কেন্দ্রীয় সরকার পূর্ব পাকিস্তান অর্থাৎ বাংলাদেশের শিক্ষা শিল্প সংস্কৃতিকে ধ্বংস করার চেষ্টা চালায় যার পরিপ্রেক্ষিতে সৃষ্টি হয় ভাষা আন্দোলন। বাঙালির মাতৃভাষা বাংলাকে রাষ্ট্রভাষার মর্যাদায় প্রতিষ্ঠা করার জন্য ১৯৪৮ সাল থেকে ১৯৫২ সাল পর্যন্ত যে আন্দোলন হয়েছে তাকে ভাষা আন্দোলন বলা হয়। ১৯৪৮ সালের ২৩ ফেব্রুয়ারি করাচিতে পাকিস্তান গণপরিষদের প্রথম অধিবেশন শুরু হয়েছিল। সেখানে গণপরিষদের ভাষা হিসেবে গৃহীত হয় উর্দু এবং ইংরেজি। বাংলাকেও গণপরিষদের ভাষা হিসেবে গ্রহণের দাবি জানানো হয়। কিন্তু পাকিস্তানের প্রধানমন্ত্রী লিয়াকত আলী খানসহ মুসলিম লীগের নেতারা এর বিরোধিতা করেন। ফলে ২ মার্চ ঢাকায় ফজলুল হক মুসলিম হলে এক সভায় বাংলা ভাষার পক্ষে সর্বদলীয় সংগ্রাম পরিষদ গঠন করা হয়। এ পরিষদ ১৯৪৮ সালের ১১ মার্চ সাধারণ ধর্মঘট আহ্বান করে এবং ছাত্ররা শোভাযাত্রা নিয়ে রাজপথে নামে। শোভাযাত্রায় পুলিশ নির্বিচারে গুলি ও লাঠিচার্জ করলে অনেক ছাত্র মারাত্মকভাবে আহত হয়। এর প্রতিবাদে ১৩ মার্চ ঢাকা বিশ্ববিদ্যালয় ও অন্যান্য শিক্ষাপ্রতিষ্ঠানে ধর্মঘট পালন এবং ১৫ মার্চ পর্যন্ত এ ধর্মঘট অব্যাহত রাখার সিদ্ধান্ত নেওয়া হয়। ১৯৪৮ সালের ১৯ মার্চ পাকিস্তানের গভর্নর জেনারেল মোহাম্মদ আলী জিন্নাহ প্রথম ঢাকায় আসেন। তিনি ২১ মার্চ রেসকোর্স ময়দানে (বর্তমানে সোহরাওয়ার্দী উদ্যান) এক জনসভায় ঘোষণা করলেন Urdu and only Urdu will be the State Language of Pakistan. এর প্রতিবাদে ২৬ মার্চ ঢাকায় ধর্মঘট পালিত হয়। ১৯৪৮ সালের ১১ সেপ্টেম্বর জিন্নাহর মৃত্যুর পর ১৮ নভেম্বর ঢাকায় আসেন প্রধানমন্ত্রী লিয়াকত আলী খান। এর আগের দিন ঢাকায় গঠিত হয় রাষ্ট্রভাষা কর্মপরিষদ। ১৯৫০ সালে গণপরিষদে ভাষণ দিতে গিয়ে জিন্নাহকে অনুসরণ করে লিয়াকত আলী খান বললেন দুই হবে পাকিস্তানের রাষ্ট্রভাষা। এর প্রতিবাসে ঢাকার রাজপথ গরম হয়ে ওঠে এবং ৩০ জানুয়ারি পালিত হয় ধর্মঘট। ১৯৫২ জনরোষের ভয়ে ২০ ফেব্রুয়ারি থেকে এক মাসের জন্য ঢাকা জেলার সর্বত্র ধর্মঘট জনসভা শোভাযাত্রা নিষিদ্ধ করে ১৪৪ ধারা জারির ঘোষণা দেয়। কিন্তু ছাত্ররা ১৪৪ ধারা ভঙ্গ করে রাজপথে নামলে পুলিশ নির্মমভাবে গুলিবর্ষণ করে। পুলিশের গুলিতে শহিদ হন রফিক জব্বার সালাম বরকত এবং নাম না জানা আরও অনেকে। শহিদদের স্মৃতিকে স্মরণীয় করে রাখার জন্য শহিদ মিনার নির্মাণ করা হয় এবং ২১ ফেব্রুয়ারিকে জাতীয় মর্যাদায় পালন করা হয় শহিদ দিবস হিসেবে।\nআন্তর্জাতিক মাতৃভাষা দিবসের স্বীকৃতি\n১৯৯৯ সালের ১৭ নভেম্বর ফ্রান্সের প্যারিসে ইউনেস্কোর সাধারণ পরিষদ ২১ ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দিয়েছে। বাঙালি জাতির জন্য এ এক বিরাট গৌরব। একদিকে সারা বিশ্বের মানুষ জানতে পারবে বাংলাদেশ নামে একটি দেশের কথা বাঙালি জাতি ও বাংলা ভাষার কথা অন্যদিকে ক্ষুদ্র ক্ষুদ্র দেশের ভাষাগুলো মর্যাদা লাভের পথ খুঁজে পাবে। বলা যায় ভাষার আগ্রাসনের বিরুদ্ধে আন্তর্জাতিক মাতৃভাষা দিবস এক বিরাট ভূমিকা পালন করবে।\nমাতৃভাষা ও বর্তমান বাংলাদেশ\nবাংলাদেশ বরাবরই নিজের মাতৃভাষার রক্ষার প্রতি অপরের তুলনায় অধিক সচেতন এবং প্রতিজ্ঞাবদ্ধ। যে ভাষাকে রক্ষার জন্য জীবন দিয়েছিল শত শত তরুণ হাজারো প্রাণ ঝরে গিয়েছিল অকালে সেই ভাষার রক্ষার ক্ষেত্রে বাংলাদেশের ভূমিকা অনস্বীকার্য। দক্ষিণ এশিয়ার বুকে ক্ষুদ্র এই দেশটির মাতৃভাষা বাংলা বাংলা ভাষাকে এই দেশ নিজের মায়ের মত করে ভালোবাসে। বলা হয়ে থাকে বাংলা ভাষার সংস্কৃতি ও কৃষ্টিকে পরম যত্নে বাংলাদেশ বাঁচিয়ে রেখেছে। বাংলাদেশের জাতীয় ভাষা হিসেবে বাংলা পৃথিবীর বুকে নিজের এক অন্যতম স্থান করে নিয়েছে। বাংলাদেশ প্রমাণ করে দিয়েছে এই ভাষার অবলম্বনকারী মানুষ নিজের সংস্কৃতি এবং কৃষ্টিকে রক্ষায় রক্ত ঝরাতেও পিছুপা হয়না।\nমাতৃভাষার বিকৃতি ও অবজ্ঞা\nবর্তমান যুগে বিশ্বব্যাপী অপসংস্কৃতির ব্যাপক চর্চায় ছাড় পায়নি মাতৃভাষাও। এ কথা সত্য যে ভাষা হল মানুষের ভাব প্রকাশের একটি প্রাণবন্ত ও প্রগতিশীল মাধ্যম। পৃথিবীর প্রত্যেকটি ভাষার মধ্যে অন্য অনেক ভাষার প্রভাব সর্বদাই লক্ষ্য করা যায়। কিন্তু তা বলে নিজের মাতৃভাষাকে বিকৃত করে অন্য ভাষা থেকে ধার করা শব্দবন্ধের সংযোজন কখনোই গ্রহণযোগ্য হতে পারে না। একবিংশ শতাব্দীর এই বিশ্বায়নের কালে মানুষ যতই বিশ্ব নাগরিক হতে চাইছে নিজের মাতৃভাষার প্রতি অবজ্ঞা ততই বেড়ে চলেছে। আমাদের মনে রাখা দরকার নিজের মাতৃভাষাকে ভালো না বাসলে কোন মানুষ পৃথিবীর অন্য কোন ভাষাকে আদর্শরূপে আয়ত্ত করতে পারে না। মাতৃভাষা কোন একটি জনগোষ্ঠীর ঐতিহাসিক ঐতিহ্য এবং সংস্কৃতিকে ধারণ করে।তদপুরি সার্বিক সামাজিক চরিত্রকে গড়ে তোলার ক্ষেত্রেও মাতৃভাষার অবদান সবচেয়ে বেশি। তাই কোন সমাজে মাতৃভাষায় অপসংস্কৃতির অনুপ্রবেশ ভাষার বিকৃতি এবং অবজ্ঞা সমাজের নৈতিক অবক্ষয় ডেকে আনে, যা পরবর্তীতে একটি জনগোষ্ঠীর পতনের কারণ হয়ে দাঁড়ায়।\nমাতৃভাষা দিবসের আনন্দ উৎসব\nমহান একুশে ফেব্রুয়ারি আন্তর্জাতিক মাতৃভাষা দিবসের স্বীকৃতি পাওয়ায় সরকারের শিক্ষা মন্ত্রণালয় মাতৃভাষা দিবস উৎসবের আয়োজন করে ১৯৯৯ সালের ৭ ডিসেম্বর। উৎসবটি পালিত হয় ২০০০ সালের ২১ ফেব্রুয়ারি ঢাকার ঐতিহাসিক পল্টন ময়দানে।একুশ আমাদের অহংকার একুশ পৃথিবীর অলঙ্কার অমর একুশ অজয় হয়েছে–এরকম অজস্র কথা কবিতা গদ্য নৃত্যছন্দে জমজমাট আনন্দ উৎসবের মধ্যে পালিত হয় আন্তর্জাতিক মাতৃভাষা দিবস। আন্তর্জাতিক স্বীকৃতি উপলক্ষে দিনভর রাষ্ট্রীয় উদ্যোগে আনন্দ শোভাযাত্রা আলোচনা নৃত্য সংগীত আবৃত্তি ইত্যাদি সাংস্কৃতিক অনুষ্ঠানের আয়োজন করা হয়। রাজধানী ঢাকা ছাড়াও দেশের বিভিন্ন জেলা ও উপজেলা পর্যায়ে পালিত হয় এ উৎসব।\nভাষা আন্দোলনের আদি কথা\nপাকিস্তান সৃষ্টির পূর্বমূহুর্তে আলীগড় মুসলিম বিশ্ববিদ্যালয়ের তৎকালীন উপাচার্য ড জিয়াউদ্দিন উর্দুকে পাকিস্তানের একমাত্র রাষ্ট্রভাষা করার প্রস্তাব উপস্থাপ করেন। পূর্ববঙ্গ থেকে ড মুহম্মদ শহীদুল্লাহ এ প্রস্তাবের ঘোর বিরোধিতা করেন এবং বাংলাকে রাষ্ট্রভাষা করার দাবি উত্থাপন করেন (১১ শ্রাবণ ১৩৫৪ বঙ্গাব্দ)। এভাবেই ভাষা আন্দোলনের সূত্রপাত ঘটে।\nরাষ্ট্রভাষা হিসেবে বাংলা ভাষার স্বীকৃতি\n১৯৫২ সালের ২১ ফেব্রুয়ারিতে সংঘটিত মর্মান্তিক হত্যাকাণ্ডের খবর সারা দেশে বিদ্যুৎবেগে পৌঁছে যায় এবং দেশবাসী প্রচণ্ড বিক্ষোভে ফেটে পড়ে। অতঃপর পাকিস্তান সরকার বাংলাকে রাষ্ট্রভাষা হিসেবে স্বীকৃতি দিতে বাধ্য হয়। ১৯৫৬ সালের সংবিধানে সরকার বাংলাকে রাষ্ট্রভাষা হিসেবে অনুষ্ঠানিকভাবে স্বীকৃতি দেয়।\nবিশ্বের বিভিন্ন দেশে আন্তর্জাতিক মাতৃভাষা দিবস পালন\n২০০০ সালের একুশে ফেব্রুয়ারি বাংলাদেশের মানুষের জন্য একটি স্মরণীয় দিন।বাংলা ভাষাকে জাতীয় মর্যাদায় প্রতিষ্ঠিত করার জন্য ১৯৫২ সালের ২১ ফেব্রুয়ারিতে যারা জীবন দিয়েছেন তাঁদের উদ্দেশ্যে শ্রদ্ধা নিবেদনের জন্য সারা দেশের বিভিন্ন শ্রেণির মানুষ ছুটে যায় শহিদ মিনারে। জাতিসংঘের মহাসচিব এ দিবসটি পালন উপলক্ষে বাংলাদেশের তৎকালীন প্রধানমন্ত্রীর কাছে বার্তা প্রেরণ করেন। বাংলাদেশ ছাড়াও বিশ্বের বিভিন্ন দেশ এবারই প্রথম আন্তর্জাতিক মাতৃভাষা দিবসটি উদযাপন করে। তাই বাংলাদেশের ইতিহাসে এ দিনটি অব্যয় ও অক্ষয় হয়ে থাকবে।\nআন্তর্জাতিক মাতৃভাষা দিবসের প্রেক্ষাপট\nআন্তর্জাতিক মাতৃভাষা দিবসের প্রেক্ষাপটকে গোড়া থেকে বোঝার জন্য আমাদের ফিরে যেতে হবে সেই ১৯৫২ খ্রিস্টাব্দেরও আগে। স্বাধীন বাংলাদেশ প্রতিষ্ঠিত হয়নি তখনো। সেই সময়ে ভারতবর্ষ থেকে সদ্য বিভক্ত হয়ে যাওয়া পাকিস্তানের মধ্যে পূর্ব পাকিস্তান রূপে পরিচিত ছিল আজকের গৌরবময় বাংলাদেশ। পাকিস্তানের প্রধান তথা বৃহত্তর অংশের জনগোষ্ঠী মূলত উর্দু ভাষাভাষী হলেও পূর্ব পাকিস্তানের মাতৃভাষা ছিল বাংলা। কিন্তু দুর্ভাগ্যজনকভাবে পাকিস্তানের শাসকগোষ্ঠী এই অঞ্চলের মানুষদের ওপর জোর করে উর্দু ভাষা চাপিয়ে দিতে চায়। মাতৃভাষার সাথে জড়িয়ে থাকে বহু প্রাচীন ইতিহাস ঐতিহ্য এবং আবেগ। কোন ভাষার বিস্তৃতির সাথে সেই ভাষাগোষ্ঠীর ঐতিহ্য ও আবেগেরও বিস্তৃতি ঘটে। তাই স্বাভাবিক ভাবেই জোর করে উর্দু চাপিয়ে দেওয়ার প্রতিবাদে আন্দোলনে ফেটে পড়ে তৎকালীন পূর্ব পাকিস্তান। ১৯৪৭ এ দেশবিভাগের পর থেকেই বাংলা ভাষার ওপর জোর জুলুম তীব্রতর হতে থাকে। এর প্রতিবাদে তীব্র হয় ভাষা আন্দোলনও।\n১৯৫২ তে তা চরম আকার নেয়। ওই বছরের একুশে ফেব্রুয়ারি বাংলাকে পূর্ব পাকিস্তানের অন্যতম রাষ্ট্রভাষা করার দাবিতে আন্দোলনরত তরুণ ছাত্র ছাত্রীদের ওপর পুলিশের নির্মম গুলিবর্ষণে কয়েকটি তাজা প্রাণ অকালে ঝরে যায়। এদের মধ্যে অন্যতম হলো রফিক জব্বার সালাম শফিউল বরকত সহ অনেকেই। বাংলাদেশের ইতিহাসে এই দিনটি শহীদ দিবস হিসেবে চিহ্নিত হয়ে আছে। এই মহান দিনটিকে স্মরণ করেই ২০১০ খ্রিস্টাব্দ থেকে জাতিসংঘ এই দিনে বিশ্বব্যাপী আন্তর্জাতিক মাতৃভাষা দিবস পালনের উদ্যোগ গ্রহণ করে।\nআন্তর্জাতিক মাতৃভাষা দিবস প্রতিষ্ঠার উদ্যোগ\nইতিহাসে যতদূর জানা যায় তা হল আন্তর্জাতিক মাতৃভাষা দিবসের প্রতিষ্ঠার জন্য সর্বপ্রথম উদ্যোগ গ্রহণ করেন কানাডার ভেঙ্কুভারে বসবাসকারী দুই বাঙালি রফিকুল ইসলাম এবং আব্দুস সালাম। তাদের সার্বিক উদ্যোগে প্রথমে প্রতিষ্ঠিত হয় মাদার ল্যাঙ্গুয়েজ লাভারস অব দ্য ওয়ার্ল্ড নামে একটি সংগঠন। এরপর আরও নানা সুধীজনের সহযোগিতায় বিভিন্ন ওঠাপড়ার শেষে ১৯৯৯ সালের ১৭ই নভেম্বর অনুষ্ঠিত ইউনেস্কোর প্যারিস অধিবেশনে ২১শে ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণার প্রস্তাব উত্থাপন করা হয়। সেই অধিবেশনেই মোট ১৮৮টি দেশের সমর্থন সহযোগে প্রস্তাবটি পাশ হলে তার পরের বছর থেকে ফেব্রুয়ারি মাসের ২১ তারিখে জাতিপুঞ্জের সদস্য দেশগুলিতে যথাযথ মর্যাদায় আন্তর্জাতিক মাতৃভাষা দিবস পালিত হয়ে আসছে। এরপরে ২০১০ সালের একুশে অক্টোবর সাধারণ পরিষদের ৬৫তম অধিবেশনে জাতিপুঞ্জ স্বয়ং একুশে ফেব্রুয়ারিকে আন্তর্জাতিক মাতৃভাষা হিসেবে পালনের উদ্যোগ নেয়। এই প্রস্তাবটি উত্থাপন করেছিল বাংলাদেশ। তার পরের বছর মে মাসে জাতিপুঞ্জের ১১৩ সদস্য বিশিষ্ট তথ্য বিষয়ক কমিটিতে উক্ত প্রস্তাবটি সর্বসম্মতিক্রমে পাস হয়। আন্তর্জাতিক মাতৃভাষা দিবসের প্রতিষ্ঠা পূর্ণতা লাভ করে।\nমাতৃভাষা ও সাহিত্য\nমাতৃভাষা এবং সাহিত্যচর্চা পরস্পর ওতপ্রোতভাবে জড়িত। এই বক্তব্যটির প্রকৃত অর্থকে বুঝতে গেলে সর্বপ্রথম আমাদের সাহিত্যের স্বরূপ অনুধাবন করতে হবে। সাহিত্য হল আমাদের মনের ভেতরকার সেই সব কল্পনা যাকে আমরা ভাষার মাধ্যমে জীবন্ত রূপ দিতে চাই। এ বিশ্বে যা কিছু প্রাকৃতিক এবং স্বাভাবিক তা কিছুই সুন্দর। মানুষ স্বাভাবিকভাবে নিজের মনের অন্দরমহলে সাহিত্যিক কল্পনার রূপ দান করে আপন মাতৃভাষায় চিন্তার মাধ্যমে। তাই কোন মানুষ যদি নিজের মাতৃভাষায় দুর্বল হয় তার পক্ষে সমৃদ্ধ সাহিত্যকে রূপ দান করা কঠিন হয়ে দাঁড়ায়। এমন সাহিত্য গড়ে উঠলেও তা নিজের স্বাভাবিকত্ব হারিয়ে সুন্দরকে পাশ কাটিয়ে হয়ে পড়ে দুর্বল। খেয়াল করলে দেখা যাবে এই পৃথিবীতে বিশ্বমানের যত সাহিত্য সৃষ্টি হয়েছে প্রত্যেকটির পিছনে লেখক বা লেখিকার মাতৃভাষার অবদান সবথেকে বেশি। কারণ নিজের মাতৃভাষায় যত স্নিগ্ধ বা নির্মল ভাবে চিন্তা করা যায় পৃথিবীর অন্য কোন ভাষায় অসীম জ্ঞান থাকলেও আবেগের অভাব হেতু চিন্তার সেই স্নিগ্ধতা বা গভীরতা কোনটাই আসেনা।\n২১-এর দীক্ষা\nশুধু মাত্র উৎসবের মধ্যে একুশকে সীমাবদ্ধ রাখা মোটেই আমাদের কাম্য হতে পারে না। একুশ আমাদের যে শিক্ষা দিয়েছে তা আমাদের দীক্ষা হিসেবে নিতে হবে। একুশ হবে আমাদের কর্মচাঞ্চল্যের উদ্দীপনা। ২১ এর সত্যিকার ইতিহাস আমাদের নতুন প্রজন্মের কাছে তুলে ধরতে হবে। বাংলাভাষার বিকাশ ঘটানোর জন্য আমাদের সর্বদা সচেষ্ট থাকতে হবে। যে লক্ষ্যে আমাদের দেশের মেধাবী ছাত্ররা জীবন দিয়ে গেছে সেই লক্ষ্য অর্জনের জন্য আমাদেরই পদক্ষেপ নিতে হবে।\nআন্তর্জাতিক মাতৃভাষা দিবস ও বাংলাদেশের গুরুত্ব\nআজ আমরা বুক ফুলিয়ে বলতে পারি আমরাই প্রথম জাতি বাংলা ভাষাকে রাষ্ট্রীয় মর্যাদায় প্রতিষ্ঠিত করার জন্য রক্ত দিয়েছি অকাতরে জীবন দিয়েছি। মাতৃভাষার জন্য রক্ত এবং জীবন দেওয়ার ইতিহাস পৃথিবীতে আর নেই। সেই রক্ত বৃথা যায় নি। বিশ্ববাসী স্বীকৃতি দিয়েছে আমাদের মাতৃভাষাকে। একুশে ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতি লাভের সাথে সাথে বাংলাদেশের গুরুত্বও বৃদ্ধি পেল আন্তর্জাতিক পর্যায়ে। সেই সাথে বাংলা ভাষা হলো গৌরবের ভাষা।একুশে ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতির মধ্য দিয়ে বাঙালির সংগ্রামের ও আত্মত্যাগের ঘটনা বাংলাদেশের ভৌগোলিক সীমানা অতিক্রম করে আন্তর্জাতিক রূপ লাভ করল। আন্তর্জাতিক মাতৃভাষা দিবস পালনের মাধ্যমে বিশ্ববাসী অনুভব করতে সক্ষম হবে মাতৃভাষা একটি দেশের জাতিসত্তার প্রধান বিবেচ্য বিষয়। তাই যখনই তাদের মাতৃভাষার ওপর কোনো আঘাত আসবে তখনই তারা আত্মপ্রত্যয়ী হয়ে উঠবে তাদের মাতৃভাষাকে রক্ষা করার জন্য। এর সাথে গুরুত্বের সাথে স্মরণীয় হয়ে থাকবে বাংলা ভাষা ও বাংলাদেশের নাম।\nমাতৃভাষা দিবস প্রসঙ্গে বাংলাদেশ সরকারের গৃহীত পদক্ষেপ\nমাতৃভাষা দিবসের সঠিক ইতিহাস বিশ্বের দরবারে তুলে ধরার জন্য বাংলাদেশ সরকার কয়েকটি পদক্ষেপ গ্রহণ করেছেন। গৃহীত পদক্ষেপগুলো নিম্নরূপ-\n১. মাতৃভাষা গবেষণা কেন্দ্র স্থাপনের সিদ্ধান্ত\nআমাদের মাতৃভাষাকে নিয়ে গবেষণা এবং পৃথিবীর সকল মাতৃভাষাকে রক্ষা করার জন্য বাংলাদেশ সরকার একটি l8মাতৃভাষা চর্চা ও গবেষণা কেন্দ্র প্রতিষ্ঠা করার পদক্ষেপ গ্রহণ করেছে। গোটা বিশ্বের পাঁচ ছয় হাজার মাতৃভাষার কোনটিই যেন হারিয়ে না যায় এ কেন্দ্রে সেই ব্যবস্থা করা হবে। ব্যবস্থা থাকবে বিভিন্ন ভাষা শিক্ষার। ফলে এ কেন্দ্র একদিন বিশ্বের সকল মাতৃভাষা সংরক্ষণে সহায়ক হবে। এজন্য বাংলাদেশসহ পৃথিবীর অন্যান্য দেশ থেকে ভাষাতত্ত্ববিদ তুলনামূলক ভাষাতত্ত্বের পন্ডিত বর্গ ও নৃতত্ত্ববিদদের এখানে কাজ করার আমন্ত্রণ জানানো হবে।এর ফলে বাংলা ভাষার বিস্তৃতি ঘটবে বিশ্বের অনেক দেশে।\n২. বিশ্বভাষা মেলা আয়োজন\nসেসময়ে ঠিক করা হয়েছিল আগামী মহান একুশে উপলক্ষে ঢাকায় আয়োজন করা হবে বিশ্বভাষা মেলা ও মহান সাহিত্যিকদের আলোকচিত্র প্রদর্শনী। এছাড়া থাকবে ভাষা বিষয়ে আলোচনা অনুষ্ঠান প্রামাণ্য চিত্র আবৃত্ত সংগীত পরিবেশন ইত্যাদি। মেলায় বাংলাদেশের একটি বড় স্টলসহ বিশ্বের বিভিন্ন দেশের স্টল থাকবে।\n৩. সিডি ও ভিডিও ক্যাসেট তৈরির পরিকল্পনা\nবাংলা ভাষার উৎপত্তি বিবর্তন ও পরিচয় বর্ণনা করে তৈরি একটি সিডি ও ভিডিও ক্যাসেট অচিরেই বিশ্বের ১৮৮টি দেশে পাঠানো হবে। এছাড়াও জাতিসংঘের ৫টি ভাষা যথা— ইংরেজি ফারসি জার্মান স্প্যানিস ও আরবিতে সিডি ও ভিডিও ক্যাসেট তৈরি করা হবে।\nজাতীয় শিক্ষা কার্যক্রমে মাতৃভাষার প্রচলন\nবাংলাদেশের মানুষের মাতৃভাষা এবং রাষ্ট্রভাষা বাংলা। কিন্তু জীবনের সবক্ষেত্রে আজ বাংলা ভাষার ব্যবহার ও প্রচলন হয়নি। ব্যবসায় বাণিজ্যে অফিস আদালতে উচ্চতর শিক্ষাব্যবস্থায় বাংলা ভাষাকে যথাযথভাবে ব্যবহার করা হচ্ছে না। আমরা যদি জাতি হিসেবে বিশ্বের দরবা মর্যা আসন লাভ করতে চাই তাহলে উচ্চতর পর্যায়ের বইগুলো বাংলা ভাষায় অনুবাদ করে শিক্ষার্থীদের কাছে পৌঁছে দিতে হবে। আমরা জানি বাংলা পৃথিবীর সপ্তম বৃহৎ ভাষা আন্তর্জাতিকভাবে স্বীকৃত ভাষা। এ ভাষার গঠনপ্রণালি সম্পূর্ণ বিজ্ঞানভিত্তিক। কাজেই বিদেশি ভাষার প্রতি আনুগত্য ত্যাগ করে মাতৃভাষায় জ্ঞানচর্চা করা এবং জীবনের সকল ক্ষেত্রে এর প্রতি ভালোবাসা প্রদান করা আমাদের কর্তব্য। মাতৃভাষার মাধ্যমে শিক্ষাসহ জীবনের সমস্ত কর্মকাণ্ড পরিচালনা যে সম্ভব তার বাস্তব প্রমাণ আধুনিক বিশ্বের চীন জাপান ফ্রান্স ইত্যাদি দেশ। কাজেই আমরা যদি জাতি হিসেবে বিশ্বের কাছে পরিচিত হতে চাই তবে আমাদেরকে বিদেশি ভাষার প্রতি আনুগত্য ত্যাগ করে জাতীয় শিক্ষা কার্যক্রমসহ জীবনের সকল ক্ষেত্রে বাংলা ভাষাকে প্রচলন করতে হবে।\nউপসংহার\nআমরা একুশ শতকে পদার্পণ করেছি। আমাদের জাতীয় জীবনে গত শতক ছিল আশা আকাঙ্ক্ষা সংগ্রাম যুদ্ধে ভরা টালমাটাল দিন। ইতিহাস থেকে আমরা অনেক কিছুই শিখেছি লাখ লাখ জীবনের বিনিময়ে। এদেশের মানুষ মাটির গন্ধ বড় বেশি ভালোবাসে। তাই তারা ভালোবাসে মাটির মাকে আর মায়ের মুখের ভাষাকে। বাংলা মায়ের সন্তানেরা বিশ্বের বুকে নতুন শতকে মাথা উঁচু করে দাঁড়াবার জন্য আজ দৃঢ়প্রত্যয়ী। আর সেজন্য আমাদের জীবনের সবক্ষেত্রে এবং আন্তর্জাতিক অঙ্গনে মাতৃভাষার প্রচলন নিশ্চিত করা প্রয়োজন।"
        }
      ]
    },
    {
      "number": "9",
      "uddipok": "(ক) মোবাইল ফোনের অপব্যবহারের ক্ষতিগুলো উল্লেখ করে বন্ধুর নিকট একটি ই-মেইল লেখ।\nঅথবা,\n(খ) মাধ্যমিক বিদ্যালয়ের সহকারী শিক্ষকের পদে নিয়োগ লাভের জন্য একটি আবেদনপত্র লেখ",
      "tag": "CCC 24,NDCD 24,ISCM 24,RCPC 24,DB 23,DIN.B 23,JB 23,RB 23,SB 23,BB 23,MB 23,CB 23,JGCC 23,NDCD 23,MC 23,JCC 23,MGCC 23,HC 23,CC 23,BCC 23,SCC 23,RUMC 23,VNSC 23,BB 19,DIN.B 19,All.B 18,DIN.B 17,RB 17,SB 19,CTG.B 16,CB 16,JB 16,SB 16,BB 16",
      "sub_questions": [
        {
          "label": "",
          "question": "",
          "explanation": "ক) উত্তরঃ\nTo:\namantika@gmail.com\nCc:\nBcc:\nSubject:\nমোবাইল ফোনের অপব্যবহারের ক্ষতিকর দিক\nপ্রিয় বন্ধু,\nশুভেচ্ছা নিও। বিজ্ঞানের বিস্ময়কর আবিষ্কার মোবাইল ফোন। যোগাযোগের ক্ষেত্রে এর গুরুত্ব অপরিসীম। কিন্তু বর্তমানে এর অপব্যবহারে জনমনে মিশ্র প্রতিক্রিয়া দেখা দিয়েছে। মোবাইল ফোনের অপব্যবহারের ক্ষতিকর দিকগুলো হলো:\n১. চুরি, ডাকাতি, ছিনতাই, সন্ত্রাস, হুমকি, অপহরণ ও জঙ্গিবাদসহ নানা অপকর্মে সহায়ক ভূমিকা রাখছে মোবাইল ফোন। ২. সংঘবদ্ধ দুষ্কৃতকারীরা এর মাধ্যমে অগ্রিম সংবাদ পেয়ে দ্রুত গা ঢাকা দিতে পারে। ৩. মিথ্যা বলার প্রবণতা ও সড়ক দুর্ঘটনা বৃদ্ধি পাচ্ছে। ৪. সময়ের ও অর্থের অপচয় এবং শ্রেণিকক্ষ, সভা-সমিতি ও উপাসনালয়ের পরিবেশ নষ্ট হচ্ছে। ৫. অশালীন কুরুচিপূর্ণ ছবি ও অসামাজিক কার্যকলাপ এবং ইভটিজিং বৃদ্ধি পাচ্ছে। ৬. সর্বোপরি মোবাইল ফোনের রেডিয়েশন মানবদেহের ক্ষতিসাধন করে। উচ্চ রক্তচাপ থেকে শুরু করে ব্রেনটিউমারের মতো কঠিন রোগের সম্ভাবনা বৃদ্ধিসহ এর রিংটোন হার্টের প্রচণ্ড ক্ষতি করে। সুতরাং মোবাইল ফোনের অপব্যবহার থেকে আমাদের আত্মরক্ষা করতে হবে। আশা করি, বন্ধুরা বিষয়টি নিয়ে গুরুত্বসহ ভাববে। সবাই ভালো থেকো।\nতোমার বন্ধু\nশাহীন।\nখ) উত্তরঃ\nতারিখ- ১০/১১/২০১৯\nবরাবর\nমহাপরিচালক\nমাধ্যমিক ও উচ্চশিক্ষা অধিদপ্তর\nঢাকা।\nবিষয়-  মাধ্যমিক বিদ্যালয়ে সহকারী শিক্ষক পদে নিয়োগের জন্য আবেদন।\nজনাব\nবিনীত নিবেদন এই যে, গত ০৩ নভেম্বর ২০১৯  তারিখে ‘দৈনিক সমকাল’  পত্রিকায় প্রকাশিত বিজ্ঞাপনের মাধ্যমে জানতে পারলাম যে, মাধ্যমিক বিদ্যালয়ে সহকারী শিক্ষক নিয়োগ করা হবে। আমি  উক্ত পদের একজন প্রার্থী হিসেবে সদয় বিবেচনার জন্য আমার যোগ্যতা সম্পর্কিত তথ্যাবলী নিম্নে উপস্থাপন করলাম।\nনাম                        : ক\nপিতার নাম             : খ\nমাতার নাম             : গ\nস্থায়ী ঠিকানা           : গ্রাম- ই , পোস্ট- উ, উপজেলা-  অ, জেলা – আ\nবর্তমান ঠিকানা       : ১২ ,বাঘা যতিন সড়ক, ঝিনাইদহ।\nজন্মতারিখ              : ১০ জানুয়ারি ১৯৯৩ খ্রি.।\nজাতীয়তা                : বাংলাদেশী\nধর্ম                         : ইসলাম\nই-মেইল                 :  gagssss@gmail.com\nবয়স                      : ২৭ বছর ১১ মাস ১ দিন।\nবৈবাহিক অবস্থা      : বিবাহিত\nমোবাইল নম্বর        : ০১৯১০০০০০০০\nশিক্ষাগত যোগ্যতা   :\nপরীক্ষার নাম\nপাশের সন\nবিভাগ/ বিষয়\nফলাফল\nশিক্ষা প্রতিষ্ঠানের নাম\nবোর্ড/ বিশ্ববিদ্যালয়\nএসএসসি\n২০০৭\nমানবিক\nএ ( ৪.০০)\nবি কে বি মাধ্যমিক বিদ্যালয়\nযশোর বোর্ড\nএইচএসসি\n২০০৯\nমানবিক\nএ (৪.২৫)\nঝিনাইদহ মডেল কলেজ\nযশোর বোর্ড\nবিএ (সম্মান)\n২০১৩\nবাংলা\n৩.০০\nসরকারি কেসি কলেজ\nজাতীয় বিশ্ববিদ্যালয়\nএমএ\n২০১৪\nবাংলা\n৩.১৫\nসরকারি কেসি কলেজ\nজাতীয়  বিশ্ববিদ্যালয়\nঅভিজ্ঞতা:  একটি বেসরকারি স্কুলে  সহকারী শিক্ষক পদে  শিক্ষাগতার এক বছরের  বাস্তব অভিজ্ঞতা।\nঅতএব, মহোদয়ের নিকট বিনীত প্রার্থনা আমার উল্লিখিত বিষয়সমূহ বিবেচনা পূর্বক উক্ত পদে নিয়োগ প্রদান করলে আমি আমার মেধা, শ্রম ও নিষ্ঠার মাধ্যমে শিক্ষকতার মহান দায়িত্ব পালনে সর্বদা সচেষ্ট থাকব ।\nবিনীত নিবেদক\nক\n( স্বাক্ষর দিতে হবে)\nসংযুক্তি\n১. পরীক্ষার মূল সনদপত্রের সত্যায়িত ফটোকপি -১ সেট।\n২. চারিত্রিক সনদপত্র, প্রশংসাপত্র  ও  নাগরিকত্ব সনদ পত্রের  সত্যায়িত ফটোকপি- ১ সেট।\n৩. অভিজ্ঞতা সনদ পত্রের সত্যায়িত ফটোকপি।\n৪. সদ্যতোলা রঙিন পাসপোর্ট সাইজের ছবি- ৩ কপি।\n৫. ব্যাংক ড্রাফট।"
        }
      ]
    },
    {
      "number": "10",
      "uddipok": "(ক) সারমর্ম লেখো:\nসবারে বাসিব ভালো, করিব না আত্মপর ভেদ\nসংসারে গড়িব এক নতুন সমাজ।\nমানুষের সাথে কভু মানুষের রবে না বিচ্ছেদ-\nসর্বত্র মৈত্রীর ভাব করিবে বিরাজ।\nদেশে দেশে যুগে যুগে কত যুদ্ধ কত না সংঘাত\nমানুষে মানুষে হলো কত হানাহানি।\nএবার মোদের পুণ্যে সমুদিবে প্রেমের প্রভাত\nসোল্লাসে গাহিবে সবে সৌহার্দ্যের বাণী।\nঅথবা,\n(খ) ভাবসম্প্রসারণ করো:\nস্বদেশের উপকারে নেই যার মন কে বলে মানুষ তারে? পশু সেই জন।",
      "tag": "SB 19",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nসারমর্ম: প্রেম-ভালোবাসা আর সৌহার্দ্যের সেতুবন্ধনে বিশ্বময় মানুষের মাঝে সুন্দরতম প্রাণের স্পন্দন জাগিয়ে তুলতে হবে। আর তাই সাম্প্রতিক বিশ্ববাসীর দাবি- যুদ্ধ নয়, শান্তি চাই।\n(খ) উত্তরঃ\nমূলভাব:\nদেশের প্রতি যার ভালোবাসা নেই সেই ব্যক্তি পশুর সমান।\nসম্প্রসারিত ভাব:\nজন্মভূমি মানুষের একটি পরম পবিত্র মধুময় স্থান। জন্মভূমি স্বর্গের চেয়েও মহীয়ান। ‘জননী জন্মভূমিশ্চ স্বর্গাদদী গরীয়সী।’ জন্মভূমির আলো-বাতাস, ফুল-ফল, মাটি-জল আমাদের জীবনকে বাঁচিয়ে রেখেছে। ‘মিছা মণিমুক্তা হেম, স্বদেশের প্রেম। তার চেয়ে রত্ন নাই আর। দেশের প্রতি ভালোবাসা ইমানের অঙ্গ। সুতরাং দেশকে ভালোবাসা এবং দেশের মঙ্গলের জন্য চেষ্টা করা প্রতেকেরই একান্ত কর্তব্য। দেশ ও জাতির সেবায় নিজেকে উৎসর্গ করার মধ্যেই নাগরিক জীবনের একটি মহান দিক পরিস্ফুট হয়। স্বদেশের মঙ্গল ও কল্যাণে যিনি উদাসীন, দেশের প্রতি যার কোনো দায়িত্ববোধ নেই বিবেকহীন পশু আর তার মধ্যে কোনো পার্থক্য নেই। দেশপ্ৰেম-শূন্য নীচাশয় ব্যক্তিরা কখনোই ভেবে দেখে না যে, দেশের জলাশয় তাদের তৃষ্ণা মিটাচ্ছে, শস্যক্ষেত্র ক্ষুধার অন্ন যোগাচ্ছে, নদ-নদী, হাওর-বাঁওড় মাছের চাহিদা পূরণ করছে, উদ্যানগুলো সুস্বাদু ফল দ্বারা রসনা পরিতৃপ্ত করছে। যে দেশ নানা দিক থেকে এত উপকার করছে সেই দেশের প্রতি যাদের কোনো কর্তব্য ও ভালোবাসা নেই–নিঃসন্দেহে তারা কৃতঘ্ন। মানুষ বিবেকবান পক্ষান্তরে পশু বিবেকহীন। পশুর একমাত্র চিন্তা তার থাকা-খাওয়া ও উদরপূর্তি। দেশপ্রেমহীন মানুষ ও পশুর অনুরূপ তাদের চিন্তা আত্মস্বার্থকেন্দ্রিক। তারা পশুর মতো নির্বোধ ও বিবেচনাহীন। দেশপ্রেম যার নেই তার মধ্যে কখনোই মহত্বের পরিচয় মিলে না।\nসিদ্ধান্ত:\nস্বদেশপ্রেম এবং স্বদেশের কল্যাণ নাগরিক জীবনের একটি অপরিহার্য উপাদান। স্বদেশের উপকারে যিনি উদাসীন তিনি মানুষ হয়েও পশুতুল্য।"
        }
      ]
    },
    {
      "number": "11",
      "uddipok": "(ক) সাম্প্রতিক 'জঙ্গিবাদ' সমস্যা প্রসঙ্গে শিক্ষার্থী ও শিক্ষকের সংলাপ রচনা করো।\nঅথবা,\n(খ) প্রদত্ত উদ্দীপক অনুসরণে একটি খুদেগল্প লেখো:\nগ্রীষ্মের ছুটিতে দাদুবাড়ি যায় অনিক। নদীতে ভাসমান নৌকা দেখে মুহূর্তে সে হারিয়ে যায় শৈশবের কোনো এক স্মৃতিতে .....",
      "tag": "SB 19",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nশিক্ষার্থী : আসসালামু আলাইকুম স্যার।\nশিক্ষক : ওয়ালাইকুম আসসালাম। কী খবর রাতুল? কেমন আছ?\nশিক্ষার্থী : আমি খুব একটা ভালো নেই। একটা বিষয় নিয়ে আমি অনেক চিন্তিত। তাই আপনার সাথে বিষয়টা নিয়ে আলাপ করতে এসেছি।\nশিক্ষক : বসো, বসো। কী এমন বিষয় যার জন্য তোমার মন ভালো নেই? আমাকে খুলে বলো।\nশিক্ষার্থী : স্যার, ইদানীং আমাদের দেশে জঙ্গিবাদ নিয়ে আমি বেশ আতঙ্কিত। আমার তো মনে হচ্ছে দেশে থাকাটাই আর নিরাপদ না।\nশিক্ষক : শান্ত হও রাতুল। আমি তোমার মনের অবস্থা বুঝতে পারছি। দেখ, এই জঙ্গিবাদ শুধু আমাদের দেশেরই সমস্যা না। এটা এখন সারা বিশ্বের সমস্যা। তাই তুমি এই দেশ ছেড়ে যেখানেই যাও সেখানেও তোমাকে এই সমস্যার সম্মুখীন হতে হবে। টেলিভিশন আর সংবাদপত্রে ভূমি দেখোনি রোজই বিশ্বের কোথাও না কোথাও জঙ্গি হামলা হচ্ছে। দরিদ্র, উন্নয়নশীল কিংবা উন্নত- কোনো দেশই বাদ যাচ্ছে না এই জঙ্গি হামলা থেকে। ফ্রান্স, জার্মানি, যুক্তরাজ্য, যুক্তরাষ্ট্র, ভারত, পাকিস্তান, ইরাক, সিরিয়া, মিশর, ইন্দোনেশিয়া, শ্রীলঙ্কা আর আমাদের দেশের কথা না হয় বাদই দিলাম।\nশিক্ষার্থী: কিন্তু স্যার এই জঙ্গিবাদ উত্থানের কারণ কী?\nশিক্ষক : এটা তো এক কথায় বলা যাবে না। তবে আমার মনে হয়েছে বিশ্বের সাম্রাজ্যবাদী শাসকদের অপরাজনীতির ফসল এই জঙ্গিবাদ। তাছাড়া ধর্ম ও জাতীয়তা সম্পর্কে মানুষের উগ্র মনোভাব এবং জ্ঞানের অভাব এই জঙ্গিবাদ উত্থানের পেছনে প্রভাবকের ভূমিকা রাখছে।\nশিক্ষার্থী : তাহলে কি আমরা এই জঙ্গিবাদের কাছে জিম্মি হয়েই থাকব?\nশিক্ষক : না। আমাদের দেশে জঙ্গিবাদ নির্মূলে সরকারি আইনশৃঙ্খলা রক্ষাকারী বাহিনী নিয়মিত অভিযান চালাচ্ছে। কিন্তু আমার মনে হয় শুধু অভিযান পরিচালনাই জঙ্গিবাদ নির্মূল করার জন্য যথেষ্ট নয়।\nশিক্ষার্থী : জঙ্গিবাদ নির্মূল করতে আর কী করা যেতে পারে?\nশিক্ষক: এ ব্যাপারে আমাদের নিজেদেরকেও সচেতন হতে হবে।\nসুযোগসন্ধানীদের কোনো রকম ধর্মীয় বা রাজনৈতিক অপব্যাখ্যায় প্রারোচিত না হয়ে সত্য ও সঠিক জ্ঞান অর্জন করতে হবে। তুমি হয়তো দেখেছ আমাদের দেশে যারা জঙ্গি হামলায় অংশ নিয়েছে তাদের অধিকাংশই তরুণ এবং শিক্ষার্থী। তাদের কেউই কিন্তু পেশাদার সন্ত্রাসী না। তারা ধর্মীয় অপব্যাখ্যায় অনুপ্রাণিত হয়ে মিথ্যাকে সত্য ভেবে সেই 'সত্যে'র জন্য আত্মঘাতী হয়ে উঠেছে, জঙ্গি হয়ে উঠেছে। তাই এ ব্যাপারে সবাইকেই সচেতন থাকতে হবে। আমাদের প্রতিবেশীদের সম্পর্কেও খোঁজ খবর রাখতে হবে। আত্মকেন্দ্রিক হয়ে না থেকে সমাজে পরস্পরের সাথে পরস্পরের ওঠা-বসা, সামাজিকতা ও সহমর্মিতা এই জঙ্গিবাদ নির্মূল একটা বড় ভূমিকা রাখতে পারে বলে আমার ধারণা।\nশিক্ষার্থী : স্যার। আপনাকে অনেক ধন্যবাদ। আপনার সাথে কথা বলে আমার মন এখন অনেকটা শান্ত হয়েছে। আজ তাহলে চলি স্যার।\nশিক্ষক : ঠিক আছে যাও। ভালো থেকো।\nশিক্ষার্থী: খোদা হাফেজ।\nশিক্ষক : খোদা হাফেজ।\n(খ) উত্তরঃ\nছুটিতে দাদুবাড়ি এসেছে আনন্দ। পড়ন্ত বিকেলে সে দাঁড়ায় তার স্মৃতিবিজড়িত নদীটির তীরে। এই সেই নদী, যার তীরে কেটেছে তার শৈশবের বহু বিকেল। সে যখন স্কুলে পড়ত, তখন এই নদী তাকে যেন চুম্বকের মতো আকর্ষণ করত। প্রতিদিন বন্ধু বিনোদকে নিয়ে সে নদীর তীরে গিয়ে বসে থাকত। যদিও নদীটির একটি সর্বজন স্বীকৃত নাম আছে। কিন্তু আনন্দ তার একটি নাম রেখেছে- ময়ূরাক্ষী। তার স্বপ্নের এই ময়ূরাক্ষী নদী একই সঙ্গে তার বহু আনন্দ ও বহু বেদনার সাক্ষী হয়ে আছে। ষষ্ঠ শ্রেণিতে বার্ষিক পরীক্ষায় ফল খারাপ করার পর সে বাড়ি না গিয়ে এই নদীর তীরে এসে নীরবে অশ্রু বিসর্জন দিয়েছিল। একসময় বাবা তাকে খুঁজে পেয়ে আচ্ছা করে বকাবকি করেছিল। বাবার একটি কথা এখনও তার মনে পড়ে। খুব রেগে গিয়ে বাবা বলেছিলেন- 'বাদরামি করার আর জায়গা পেলি না। একে তো বাজে রেজাল্ট করলি, তার ওপর বাড়ি না ফিরে বাইরে গিয়ে হাওয়া খাচ্ছিস।' কথাটা মনে পড়লে আনন্দের হঠাৎ খুব হাসি পায়। এরপর সপ্তম শ্রেণিতে ভালো ফল করলে বন্ধুদের নিয়ে সে এই নদীর তীরে এসেই সেটা উদ্যাপন করেছিল। বন্ধুদের সবাইকে সে একটা করে মিষ্টি আর চকলেট খেতে দিয়েছিল। তারপর সবাই নদীতে ঝাঁপিয়ে পড়ে স্নান করেছিল। সঞ্জয় ছিল ওদের মধ্যে সবচেয়ে দুষ্টু। বিনোদ স্নান করতে রাজি না হলে সে তাকে ধাক্কা দিয়ে জলে ফেলে দিয়েছিল। এই নদীর ঢেউ আনন্দকে অস্থির করে দেয়। সে অবাক চোখে তাকিয়ে দেখে ঢেউগুলো উঁচু নিচু হয়ে কেমন গড়িয়ে গড়িয়ে যায়। যেন বহমান জীবনেরই অনবদ্য প্রতীক সে। কখনো উত্থান কখনো পতন। নদীতে নৌকা নিয়ে মাঝিরা যখন ভেসে চলে তখন আনন্দ উদাস হয়ে কোনো সুদূর স্বপ্নের দেশে পাড়ি জমায়। কখনো মালামাল নিয়ে, কখনো যাত্রী নিয়ে নৌকাগুলো যখন তীরে এসে ভিড়ে তখন অন্যরকম এক পরিবেশ তৈরি হয়। আনন্দের হৃদয় যেন লাফিয়ে ওঠে। আকাশের দিকে তাকিয়ে সে দেখতে পায় উড়ে যাচ্ছে কয়েকটি পাখি। সব যেন স্বপ্নের মতো। হঠাৎ কারো কণ্ঠস্বর শুনে সে স্বপ্নলোক থেকে বাস্তবে ফিরে আসে। তার দাদু তাকে বাসায় যেতে ডাকছে। সন্ধ্যা ঘনিয়ে আসায় আনন্দ দাদুর সঙ্গে বাড়ি ফিরে চলল।"
        }
      ]
    }
  ]
}