{
  "title": "যশোর বোর্ড ২০২২",
  "subtitle": "বাংলা(7)",
  "questions": [
    {
      "number": "1",
      "uddipok": "(ক) দৃষ্টান্তসহ 'য' ফলা উচ্চারণের পাঁচটি নিয়ম লেখ।\nঅথবা,\n(খ) নিচের যেকোনো পাঁচটি শব্দের শুদ্ধ বানান লেখ:\nআকাংখা, ইতিপূর্বে, কথপোকোখন, বিদুষি, জাজ্জল্যমান, নুন্যতম, মুমূর্ষ, বুদ্ধিজীবি।",
      "tag": "JB 22",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nনিম্নে য ফলা উচ্চারণের পাঁচটি তুলে ধরা হলোঃ-\n১।য ফলা সব স্থানে অন্য বর্ণের সঙ্গে যুক্ত হয়ে থাকে। শুরুতে বর্ণে য-ফলা যুক্ত থাকলে বর্ণটির উচ্চারণ করতে সামান্য শ্বাসাঘাত পড়ে এবং বর্ণটি ‘অ’-কারান্ত বা ‘আ’-কারান্ত হলে অধিকাংশ সময় তার উচ্চারণ ‘অ্যা’-কারান্ত হয়ে থাকে। যেমন- ব্যবস্থা (ব্যাবোস্‌থা), ব্যক্ত (ব্যাক্‌তো), ব্যর্থ (ব্যার্‌থো), ন্যস্ত (ন্যাস্‌তো), ব্যস্ত (ব্যাস্‌তো), ব্যগ্র (ব্যাগ্‌গ্রো), ব্যথা (ব্যাথা) ইত্যাদি।\n২।পদের প্রথমে (‘অ’ কারান্ত) বর্ণের সঙ্গে যুক্ত (য)-ফলার পরে যদি ই-কার (হ্রস্ব বা দীর্ঘ) থাকে তাহলে তার উচ্চারণ প্রায়শই অ্যা-কার না হয়ে এ-কারান্ত হয়ে থাকে। যেমন- ব্যতীত (বেতিতো), ব্যথিত (বেথিতো), ত্যজিয়া (তেজিয়া), ব্যতিক্রম (বেতিক্‌ক্রোম), ব্যক্তি (বেক্‌তি) ইত্যাদি।\n৩।কোন পদের মধ্যে কিংবা শেষে যুক্ত-ব্যঞ্জনবর্ণের সঙ্গে য ফলা সংযুক্ত হলে সেক্ষেত্রে তার কোনো উচ্চারণ থাকে না। যেমন- স্বাস্থ্য (শাস্‌থো), সন্ধ্যা (শোন্‌ধা), সন্ন্যাসী (শোন্‌নাশি), মর্ত্য (মর্‌তো), হর্ম্য (হর্‌মো), কন্ঠ্য (কন্‌ঠো) ইত্যাদি।\n৪।সংযুক্ত কোন বর্ণে য-ফলা যুক্ত হলে তার যেমন উচ্চারণ হয় না, তেমনি তার পূর্ববর্তী অ-কারান্ত বর্ণগুলোকে তেমন প্রভাবিত করে না। অর্থ্যাৎ সাধারণত ‘ও’-কারান্ত উচ্চারিত হচ্ছে না। যেমন- মর্ত্য, কন্ঠ্য, অর্ঘ্য, বন্ধ্যা, অন্ত্য ইত্যাদি)।\n৫।পদের মধ্যে ও শেষ বর্ণে ‘য’ ফলা সংযুক্ত হলে সে বর্ণটি দু’বার উচ্চারিত হয়ে থাকে। বর্ণটি অল্পপ্রাণ হলে প্রথমটি হসন্ত এবং দ্বিতীয়বার ও-কারান্ত, আবার মহাপ্রাণ হলে প্রথমটি তার অল্পপ্রাণ হসন্ত এবং দ্বিতীয়টি মহাপ্রাণ ও-কারান্ত)। যেমন- অদ্য (ওদ্‌দো), ধন্য (ধোন্‌নো), মধ্য (মোদ্‌ধো), শস্য (শোশ্‌শো), সত্য (শোত্‌তো) ইত্যাদি।\n(খ) উত্তরঃ\nঅশুদ্ধ      শুদ্ধ\nশুদ্ধ\nআকাংখা - আকাঙ্ক্ষা\nআকাঙ্ক্ষা\nইতিপুর্বে-ইতিপূর্বে\nইতোঃপূর্বে\nকথপোকোখন- কথোপকথন\nকথোপকথন\nবিদুষি-বিদূষী\nবিদুষী\nজাজ্জল্যমান-জজ্জ্বল্যমান\nজাজ্বল্যমান\nনুন্যতম-নূ্্যনতম\nন্যূনতম\nমুমূর্ষ-মুমূর্ষু\nমুমূর্ষু\nবুদ্ধিজীবি- বুদ্ধিজীবী\nবুদ্ধিজীবী"
        }
      ]
    },
    {
      "number": "2",
      "uddipok": "(ক) সর্বনাম পদ কাকে বলে? সর্বনাম পদের শ্রেণিবিভাগ আলোচনা কর।\nঅথবা,\n(খ) নিচের যেকোনো পাঁচটি শব্দের ব্যাসবাক্যসহ সমাসের নাম লেখ।\nকালান্তর, মিশকালো, সিংহাসন, প্রভাত, হাতেখড়ি, তেপায়া, উপকণ্ঠ, রাজপুত্র।",
      "tag": "CCC 24,DCC 24,ISCM 24,HC 24,RCPC 24,CPCR 24,DIN.B 23,JB 23,SB 23,BB 23,CB 23,MC 23,DC 23,ISCM 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,DIN.B 19,DIN.B 17,JB 16",
      "sub_questions": [
        {
          "label": "",
          "question": "",
          "explanation": "(ক)\nএকই পদের বার বার ব্যবহার যেমন আমাদের বিরক্তির কারণ হয়ে ওঠে ,তেমনি ভাষার সৌন্দর্য নষ্ট করে । ভাষার মাধুর্য রক্ষার জন্য তাই একই পদের বারবার ব্যবহার কখনোই কাম্য নয় ।  ভাষার এই সমস্যা দূর করার জন্য বিশেষ্য পদের পরিবর্তে যে অন্যপদ ব্যবহার করা হয় তাকে সর্বনাম বলে। সর্বনাম কথাটির  অর্থ  হল 'সকল নাম'।  তাই আমরা বলতে পারি  বিশেষ্য পদের পরিবর্তে যে পদ ব্যবহার করা হয়, তাকে সর্বনাম পদ বলে। সব রকম নামের পরিবর্তে ব্যবহৃত হয় বলে এর নাম সর্বনাম । উদাহরণ: আমি, আমরা, তুমি, আপনি,আপনাকে,আপনার, তুই , তোমরা, সে, তিনি, তার , যে, কে, কী, ঐ, এই, ইহা, ইনি,উনি ইত্যাদি।\nসর্বনামের প্রকারভেদ\n১) ব্যক্তিবাচক সর্বনাম বা পুরুষবাচক সর্বনাম :\nব্যক্তিবাচক বা পুরুষবাচক শব্দের পরিবর্তে যে সর্বনাম ব্যবহৃত হয়, তাকে ব্যক্তিবাচক সর্বনাম বলে। একে পুরুষবাচক সর্বনাম‌ও বলে। পুরুষবাচক সর্বনাম তিন ধরণের হয়- (ক) প্রথম পুরুষের সর্বনাম বা ভিন্ন পক্ষের সর্বনাম (খ) মধ্যম পুরুষের সর্বনাম বা শ্রোতা পক্ষের সর্বনাম (গ) উত্তম পুরুষের সর্বনাম বা বক্তা পক্ষের সর্বনাম ।\nউদাহরণ : আমি, তুমি, আমরা, তোমরা, সে , তারা ইত্যাদি।\nবাক্যে প্রয়োগ – তুমি কোন কাননের ফুল । বাংলার মুখ আমি দেখিয়াছি ।\n২) নির্দেশক সর্বনাম :\nযে সর্বনাম কোনো ব্যক্তি, বস্তু ইত্যাদি নির্দেশ করে, তাদের নির্দেশক সর্বনাম বলে।\nউদাহরণ : এ,এই, ও,ওই , ইহা , উহা ,তা,তাহা,ইনি,উনি ইত্যাদি\nবাক্যে প্রয়োগ: উনি আজ আসবেন। , ইহা বর্তমান কালের ফ্যাসন হইয়াছে ।\nনির্দেশক সর্বনাম দুই প্রকার- (ক) সামীপ্যবাচক নির্দেশক সর্বনাম বা নৈকট্যসূচক নির্দেশক সর্বনাম ও (খ) দূরত্ত্ববাচক নির্দেশক সর্বনাম ।\nযে সর্বনাম কাছের বা নিকটের কোনো ব্যাক্তি বা বস্তুকে নির্দেশ করে তাদের সামীপ্যসূচক বা নৈকট্যসূচক নির্দেশক সর্বনাম বলে । যেমন: এ,এই,ইহা,ইনি,এরা ইত্যাদি।\nযে সর্বনাম দূরের কোনো ব্যাক্তি বা বস্তুকে নির্দেশ করে তাদের দূরত্ত্ববাচক নির্দেশক সর্বনাম বলে । যেমন: ও,ঐ,উনি,ওরা,উহা ইত্যাদি।\n৩) অনির্দেশক সর্বনাম :\nযে সর্বনাম কোনো ব্যক্তি,বস্তু,বা ভাবকে নির্দিষ্ট করে বোঝায় না , তাদের অনির্দেশক সর্বনাম বলে।\nউদাহরণ : কেউ,কেহ,কেউ কেউ,কিছু,কিছু কিছু ,কোথাও ইত্যাদি ।\nবাক্যে প্রয়োগ- কেউ কেউ এ কথা জানে । কিছু কিছু ভুল হয়েছে ।\n৪) প্রশ্নবাচক সর্বনাম :\nযে সর্বনাম দ্বারা কোনো কিছু জানতে চাওয়া হয় বা প্রশ্ন করা হয় ,তাকে প্রশ্নবাচক সর্বনাম পদ বলে ।\nউদাহরণ : কে,কী,কি,কোন,কারা, ইত্যাদি ।\nবাক্যে প্রয়োগ – কে আজ আসবে ? তুমি কী খেয়েছো ?\n৫) আত্মবাচক সর্বনাম :\n‘অন্য কারো সাহায্য ছাড়া’ এই ভাবটি বোঝাবার জন্য বিশেষ্য ও সর্বনামের সঙ্গে যে সর্বনাম ব্যবহৃত হয় তাকে আত্মবাচক সর্বনাম বলে । এই সর্বনাম নিজস্ব বা আত্মভাব প্রকাশ করে । উদাহরণ : স্বয়ং , নিজে , নিজ , খোদ , নিজে-নিজে , আপনি,আপনারে ইত্যাদি।\nবাক্যে প্রয়োগ – তিনি স্বয়ং উপস্থিত ছিলেন । আপনি নিজে কাজটি করেছেন ।\n৬) সাপেক্ষ সর্বনাম বা নিত্যমম্বন্ধী সর্বনাম :\nযে সর্বনাম পদ দুই বা ততোধিক ব্যক্তি বা বস্তুর সংযোগ সাধন করে বা সঙ্গতি বিধান করে তাকে সাপেক্ষ সর্বনাম বলে । এই সর্বনামগুলি নিত্য সম্বন্ধযুক্ত থাকে ,অর্থাৎ একটি ব্যবহার করলে আর একটি ব্যবহার করতেই হয় । এই সর্বনামকে সঙ্গতিবাচক বা সংযোগবাচক সর্বনামও বলে । এই সর্বনামকে সমুচ্চয়ী সর্বনামও বলে ।\nউদাহরণ : যে-সে,যিনি-তিনি,যাহা-তাহা,যা-তা,যাকে-তাকে\nবাক্যে প্রয়োগ – সে সহে সে রহে । যত মত তত পথ ।\n৭) সমষ্টিবাচক সর্বনাম বা সাকল্যবাচক সর্বনাম :\nযে সর্বনামের দ্বারা সমষ্টিবাচক ব্যক্তি,বস্তু বা ভাবকে বোঝানো হয়, তাকে সমষ্টিবাচক সর্বনাম বা সাকল্যবাচক সর্বনাম বলে।\nউদাহরণ : সব,সর্ব,সকল,সবাই,সবার,সবে ইত্যাদি ।\nবাক্যে প্রয়োগ – সকলের তরে সকলে আমরা ।\n৮) ব্যতিহারিক বা পারস্পরিক সর্বনাম -\nযে সর্বনামের দ্বারা পারস্পরিক সম্বন্ধ বোঝানো হয়, তাকে পারস্পরিক বা ব্যতিহারিক সর্বনাম বলে।\nএই সর্বনামে ‘অন্যের প্ররোচনা বা সাহায্য ব্যতীত’ এই রকম অর্থ প্রকাশিত হয় ।\nউদাহরণ : নিজে-নিজে , আপনা-আপনি\nবাক্যে প্রয়োগ – নিজে নিজে কাজটি করো । আপনা আপনি জেগে উঠল ।\n৯) অন্যাদিবাচক সর্বনাম -\nযে সর্বনাম উদ্দিষ্টভিন্ন অন্য কোনো ব্যক্তি ,বস্তু বা ভাবকে নির্দেশ করে তাকে অন্যাদিবাচক সর্বনাম বলে ।\nউদাহরণ : অন্য,অপর,অমুক ইত্যাদি ।\nবাক্যে প্রয়োগ – তুমি নও অন্য কেউ কাজটি করেছে ।\n১০) যৌগিক সর্বনাম\nদুটি সর্বনাম পদ যুগ্মভাবে একটি সর্বনাম হিসাবে ব্যবহৃত হলে তাকে যৌগিক সর্বনাম বলে ।\nএই সর্বনাম আসলে অনির্দেশক সর্বনাম হিসেবেই পরিচিত ।\nযেমন: যে কেউ, কে একটা, যা কিছু ইত্যাদি।\nকখনো কখনো সর্বনাম পদের পরপর দুবার প্রয়োগ হয়,তাকে আমরা সর্বনামের দ্বিত্ব বলি ।\nযেমন: কেউ কেউ এ রকম মনে করে । যে যে যাবে এসো ।\nকিন্তু সর্বনামের দ্বিত্ব এবং যৌগিক সর্বনাম এক বিষয় নয় ।\n(খ) উত্তর:\nপ্রদত্ত শব্দ\nব্যাসবাক্য\nসমাসের নাম\nকালান্তর\nঅন্য কাল\nনিত্য সমাস\nমিশকালো\nমিশির ন্যায় কালো াগ\nউপমান কর্মধারয় সমাস\nসিংহাসন\nসিংহ চিহ্নিত আসন\nমধ্যপদলোপী কর্মধারয় সমাস\nপ্রভাত\nপ্র (প্রকৃষ্ট ) ভাত (জ্যোতি)\nপ্রাদি সমাস\nহাতেখড়ি\nহাতে খড়ি দেওয়া হয় যে অনুষ্ঠানে\nবহুব্রীহি সমাস\nতেপায়া\nতিন পায়া যার\nসংখ্যাবাচক বহুব্রীহি সমাস\nউপকণ্ঠ\nকণ্ঠের সমীপে\nঅব্যয়ী ভাব সমাস\nরাজপুত্র\nরাজার পুত্র\nষষ্ঠী তৎপুরুষ সমাস"
        }
      ]
    },
    {
      "number": "3",
      "uddipok": "(ক) একটি সার্থক বাক্যের কী কী গুণ থাকা আবশ্যক? উদাহরণ লেখ।\nঅথবা,\n(খ) নির্দেশ অনুসারে বাক্যান্তর কর (যে কোনো পাঁচটি):\n(i) শিশুরা দূষণমুক্ত পরিবেশ চায় (নেতিবাচক)।\n(ii) এখন খাঁটি জিনিস সহজলভ্য নয় (অস্তিবাচক)।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\n(v) রচনায় সহজবোধ্য শব্দ ব্যবহার করা উচিত (জটিল)\n(vi) তিনি আর নেই (যৌগিক)\n(vii) যেসব পশু মাংস খায়, তারা অত্যন্ত বলবান (সরল)।\n(viii) বাংলাদেশের চির স্থায়িত্ব কামনা করি (ইচ্ছাসূচক)।",
      "tag": "CCC 24,PCC 24,NDCD 24,DCC 24,ISCM 24,HC 24,RCPC 24,CPCR 24,DB 23,DIN.B 23,JB 23,RB 23,SB 23,BB 23,MB 23,CTG.B 23,CB 23,RCC 23,JGCC 23,NDCD 23,DRMC 23,MC 23,JCC 23,RCC 23,ISCM 23,HC 23,CC 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,BB 19,DIN.B 19,RB 19,CB 19,SB 19,All.B 18,CTG.B 17,BB 17,CB 17,DIN.B 17,RB 17,SB 19,CTG.B 16,DIN.B 16,DB 16,CB 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য কাকে বলে?\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয়। তাকে বাক্য বলে।\nযেমন, রহিম ফুটবল খেলে। এখানে বক্তার সম্পূর্ন মনোভাব প্রকাশিত হয়েছে।\nএকটি সার্থক বাক্যের কী কী গুণ থাকা আবশ্যক?\nভাষার বিচারে বাক্যের ৩টি গুণ থাকা আবশ্যক। সেগুলো হলো-\nআকাঙ্ক্ষা (Expectancy)।\nআসত্তি (Proximity)।\nযোগ্যতা (Propriety)।\nআকাঙ্ক্ষা কাকে বলে?\nবাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা (Expectancy) বলে।\nযেমন, কেউ যদি ‘অর্থই অনর্থের’ বলে থেমে যায়। তাহলে বার্কের অর্থ অসম্পূর্ণ থেকে যাবে। বলতে হবে, ‘অর্থই অনর্থের মূল’। এখানে বাক্যের অর্থ পরিষ্কারভাবে বুঝা গেছে। এই বাক্যে ‘অর্থই অনর্থের’ বলার পর ‘মূল’ শব্দটি শোনার যে ইচ্ছা তাকে বাক্যের আকাঙ্কা বলে।\nআসত্তি কাকে বলে?\nবক্তার মনোভাব প্রকাশের জন্য বাক্যে শব্দগুলোকে এমনভাবে পর পর সাজাতে হবে যেন বক্তার সম্পূর্ন মনোভাব প্রকাশ করে। এতে যেন মনোভাব প্রকাশে বাধাগ্রস্ত না হয়।  বাক্যে অর্থসংগতি রক্ষার জন্য সুশৃঙ্খল পদবিন্যাসকে আসত্তি বলে।\nযেমন: করিম ছেলে ভালো খুব । এখানে মনোভাব প্রকাশিত হয়নি। বলতে হবে, করিম খুব ভালো ছেলে। ‘করিম ছেলে ভালো খুব ‘ এ বাক্যে পরপর শব্দগুলোকে সাজানো হলেও বক্তার সম্পূর্ণ মনোভাব প্রকাশিত হয়নি। ‘করিম খুব ভালো ছেলে’ এ বাক্যে পরপর শব্দগুলোকে সাজানো হয়েছে এবং বক্তার সম্পূর্ণ ভাব প্রকাশিত হয়েছে। সঠিক জায়গায় পরপর শব্দগুলো সাজানোকে আসত্তি বলে।\nযোগ্যতা কাকে বলে?\nবাক্যস্থিত পদসমূহের অর্থগত এবং ভাবগত মিলবন্ধনের নাম যোগ্যতা।\nযেমন: ‘সূর্য পশ্চিম দিকে উঠছে’ এই বাক্য তার যোগ্যতা হারিয়েছে। বলতে হবে ‘সূর্য পূর্ব দিকে উঠছে’।\nবি.দ্র: পরপর শব্দ বসালেই সঠিক বাক্য হবেনা। সঠিক বাক্য হতে হলে শব্দগুলোকে সঠিক জায়গায় বসাতে হবে যাতে মনের সম্পূর্ণ ভাব প্রকাশ পায় এবং বাক্যের অর্থগত এবং ভাবগত মিলবন্ধন হয়।\n(খ) উত্তরঃ\n(i) শিশুরা দূষণমুক্ত পরিবেশ চায় (নেতিবাচক)।\nউত্তর: শিশুরা দূষণযুক্ত পরিবেশ চায় না ।\n(ii) এখন খাঁটি জিনিস সহজলভ্য নয় (অস্তিবাচক)।\nউত্তর: এখন খাঁটি জিনিস দুর্লভ।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\nউত্তর: নারী ও শিশু নির্যাতনের বিরুদ্ধে প্রতিবাদ জানাও।\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\nউত্তর: ওহ্ ! কী ভয়াবহ ছিল পঞ্চাশের মন্বন্তরের ঘটনা !\n(v) রচনায় সহজবোধ্য শব্দ ব্যবহার করা উচিত (জটিল)\nউত্তর: যেসব শব্দ সহজবোধ্য সেসবই রচনায় ব্যবহার করা উচিত ।\n(vi) তিনি আর নেই (যৌগিক)\nউত্তর: তিনি ছিলেন কিন্তু এখন আর নেই ।\n(vii) যেসব পশু মাংস খায়, তারা অত্যন্ত বলবান (সরল)।\nউত্তর: মাংসেভোজী  পশু অত্যন্ত বলবান ।\n(viii) বাংলাদেশের চির স্থায়িত্ব কামনা করি (ইচ্ছাসূচক)।\nউত্তর: বাংলাদেশ চিরস্থায়ী হোক।"
        }
      ]
    },
    {
      "number": "4",
      "uddipok": "(ক) যেকোনো পাঁচটি শব্দের পারিভাষিক রূপ লেখ:\nAutonomous, Ethics, Fine-Arts, Green room, Hostile, Journal, Manuscript, White-Paper.\nঅথবা,\n(খ) বাংলায় অনুবাদ কর:\nOur life is short. But we have to do many things. Human life is nothing but the collection of moments. So we must not spend a single moment in vain. To kill time is to shorten life.",
      "tag": "JB 22",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nইংরেজি শব্দ\nপারিভাষিক শব্দ\nAutonomous\nসায়ত্তশাসিত\nEthics\nনীতিশাস্ত্র\nFine-Arts\nচারুকলা\nGreen room\nসাজঘর\nHostile\nশত্রুভাবাপন্ন\nJournal\nপত্রিকা, সাময়িকপত্র\nManuscript\nপাণ্ডুলিপি\nWhite-Paper\nশ্বেতপত্র\n(খ) উত্তরঃ\nঅনুবাদ: আমাদের জীবন সংক্ষিপ্ত। কিন্তু আমাদের অনেক কিছু করতে হয়। মানবজীবন কয়েকটি মুহূর্তের সমাহার মাত্র। সুতরাং আমরা একটি মুহূর্তও বৃথা কাটাব না। সময় নষ্ট করা মানে জীবনকে ছোট করে ফেলা।"
        }
      ]
    },
    {
      "number": "5",
      "uddipok": "(ক) কোনো বেসরকারি ব্যাংকের সিনিয়র অফিসার পদে নিয়োগ লাভের উদ্দেশ্যে ব্যাংকের ব্যবস্থাপনা পরিচালক বরাবর একটি আবেদনপত্র লেখ।\nঅথবা,\n(খ) তোমার দেখা 'একুশের বইমেলা' সম্পর্কে একটি প্রতিবেদন তৈরি কর।",
      "tag": "JB 22",
      "sub_questions": [
        {
          "label": "",
          "question": "",
          "explanation": "(ক) উত্তরঃ\n০৫. ০৭. ২০২৩\nব্যবস্থাপনা পরিচালক,\nতিতাস গ্যাস প্রাইভেট লিমিটেড মতিঝিল বাণিজ্যিক এলাকা, ঢাকা।\nবিষয়: ম্যানেজার পদের জন্য আবেদন।\nজনাব,\nসবিনয় নিবেদন এই যে, গত ২৩. ০৬, ২০২৩ ইং তারিখের দৈনিক 'স' পত্রিকায় নিয়োগ বিজ্ঞাপন পাঠে জানতে পারলাম, আপনার প্রতিষ্ঠানে ম্যানেজার নিয়োগ করা হবে। আমি উক্ত পদের একজন প্রার্থী হিসেবে নিচে আমার যোগ্যতা ও অভিজ্ঞতার বিবরণসহ জীবনবৃত্তান্ত পেশ করলাম।\n১. নাম : নাদিয়া ইসলাম নার্গিস।\n২. পিতা : মোহাম্মদ সুজাউদ-দৌলা।\n৩. মাতা : রেহানা রূপম।\n৪. জন্মতারিখ : ০৩ জুন ১৯৯০।\n৫. বর্তমান ঠিকানা : ১৯ নয়াপল্টন, ঢাকা-১০০০।\n৬. স্থায়ী ঠিকানা : গ্রাম ও ডাকঘর- বাঁশখালি, থানা-শাহরাস্তি, জেলা- চাঁদপুর।\n৭. জাতীয়তা : জন্মসূত্রে বাংলাদেশি।\n৮. ধর্ম : ইসলাম।\n৯. শিক্ষাগত যোগ্যতার পূর্ণ বিবরণঃ\nক্রমিক নং\nপরীক্ষার নাম\nপাসের সন\nবিভাগ গ্রেড\nবোর্ড/ বিশ্ববিদ্যালয়\n১\nএসএসসি (বিজ্ঞান)\n২০০৫\nA+\nকুমিল্লা\n২\nএইচএসসি (বিজ্ঞান)\n২০০৭\nA\nকুমিল্লা\n৩\nবি.এসসি (অনার্স)\n২০১১\nB\nজা. বিশ্ববিদ্যালয়\n৪\nএম.এসসি (রসায়ন)\n২০১২\nB\nজা. বিশ্ববিদ্যালয়\n১০. অভিজ্ঞতা : আমি গত ০১. ০৫, ২০১৩ থেকে সিরাজগঞ্জ সেভেনস্টার সিমেন্ট ইন্ডাস্ট্রিজের ম্যানেজার পদে দায়িত্বরত আছি।\nঅতএব,\nজনাবের নিকট বিনীত প্রার্থনা, আমার উপর্যুক্ত যোগ্যতা ও অভিজ্ঞতা বিবেচনা করে আমাকে উক্ত পদের জন্য নির্বাচিত করলে আমি আমার যোগ্যতা প্রদর্শনে সচেষ্ট থাকব।\nবিনীত-\nনাদিয়া ইসলাম নার্গিস।\nসংযুক্তি: ১. সদ্য তোলা পাসপোর্ট আকারের তিন কপি সত্যায়িত ছবি। ২. সকল পরীক্ষার সনদপত্রের সত্যায়িত ফটোকপি। ৩. এক কপি চারিত্রিক নাগরিকত্ব সনদ। ৪. অভিজ্ঞতা সনদের সত্যায়িত কপি।\n(খ) উত্তরঃ\nপ্রতিবেদনের প্রকৃতিঃ\nবিশেষ প্রতিবেদন\nপ্রতিবেদনের শিরোনামঃ\n'অমর একুশে বইমেলা: ২০২৩'\nপ্রতিবেদন তৈরির স্থানঃ\nবাংলা একাডেমি\nপ্রতিবেদন তৈরির সময়ঃ\nসকাল ৩টা\nপ্রতিবেদকের নাম ও ঠিকানাঃ\nনিজস্ব প্রতিবেদক, দৈনিক ইত্তেফাক\nপ্রতিবেদন তৈরির তারিখঃ\n১৫ ফেব্রুয়ারি, ২০২৩\n'অমর একুশে বইমেলা: ২০২৩'\nনিজস্ব প্রতিবেদক:\nবাংলা একাডেমি, ঢাকা, ১৫ ফেব্রুয়ারি, ২০২৩, বিকাল ৩টা: মহান একুশে ফেব্রুয়ারি উপলক্ষে বাংলা একাডেমি তার নিজস্ব খোলা জায়গায় এবং পাশ্ববর্তী সোহরাওয়ার্দী উদ্যানের কিছু অংশ নিয়ে প্রতি বছরের মতো এবারও বইমেলার আয়োজন করেছে। বইমেলা চলবে ২৯ ফেব্রুয়ারি পর্যন্ত।\nবাংলা একাডেমির নিজস্ব বিক্রয়কেন্দ্র ছাড়াও প্রায় ৩০০ প্রকাশক ও বিক্রেতা একাডেমি চত্বরে স্টল নির্মাণ করেছেন। জানুয়ারির মাঝামাঝি থেকে শুরু হয়ে বইমেলা উদ্বোধনের আগেই স্টলগুলো বই প্রদর্শন ও বিক্রির জন্য যাবতীয় প্রস্তুতি সম্পন্ন করা হয়েছে।\nপ্রতিবছরের মতো এবারও একাডেমির দক্ষিণ প্রান্তের খোলা জায়গায় বিশাল মঞ্চ তৈরি করা হয়েছে। সেখানে যথারীতি প্রতিদিনই প্রথমে নির্ধারিত আলোচনা অনুষ্ঠান এবং পরে সাংস্কৃতিক অনুষ্ঠান অনুষ্ঠিত হয়। আজকের বিষয় ছিল 'বাংলাদেশের কথাসাহিত্য: সাম্প্রতিক ভাবনা'। এতে মূল প্রবন্ধ পাঠ করেন ড. বিশ্বজিৎ ঘোষ। আলোচনায় অংশ নেন মকবুলা মঞ্জুর, সেলিনা হোসেন ও ড. সিরাজ সালেকীন। এতে সভাপতিত্ব করেন হাসান আজিজুল হক। এরপর শুরু হয় সাংস্কৃতিক অনুষ্ঠান 'বাংলার বাউল গান'। দীপ্তি রাজবংশী, চন্দনা মজুমদারসহ আগত বাউলশিল্পীরা পুরো অনুষ্ঠানস্থল মাতিয়ে রাখেন।\nএবারের স্টলগুলো দৃষ্টিনন্দনভাবে সাজানো হয়েছে। বিভিন্ন বয়সের দর্শনার্থী ও ক্রেতার মধ্যে শিক্ষার্থীদের সংখ্যাই বেশি। তাদের ভিড় 'অন্য প্রকাশ' স্টলে। কারণ তারা প্রয়াত নন্দিত কথাসাহিত্যক হুমায়ূন আহমেদের তিনটি বই প্রকাশ করেছে। 'সময় প্রকাশ'-এ বসে অটোগ্রাফ দিচ্ছেন শিশুতোষ লেখক মুহম্মদ জাফর ইকবাল। 'অনন্য প্রকাশনী'র স্টলে আজ এসেছেন ইমদাদুল হক মিলন। তাঁকে ঘিরে আছে অটোগ্রাফ শিকারি মানুষ। 'বিদ্যাপ্রকাশ', 'অঙ্কুর', 'আগামী' প্রকাশনীর স্টলে আজ আনিসুল হক বা নির্মলেন্দু গুণ এদের কাউকে দেখা গেল না। লেখককুঞ্জে পুরনো-নতুন লেখক-কবিদের আড্ডা জমে উঠেছে বিকালে।\nফেব্রুয়ারির প্রতিদিনের মতো আজও বইমেলার প্রবেশ ও বাহির ফটকে নিরাপত্তা বাহিনীর কড়াকড়ি লক্ষ করা গেছে সকাল থেকেই।। বিকালে ভিড় আরও বেড়েছে। দর্শনার্থীদের অধিকাংশ নতুন বইয়ের খোঁজে ব্যস্ত। কেউ কেউ পুরনো পছন্দের বই খুঁজছেন স্টলে স্টলে। এখানে সেখানে দু-চারজন দাঁড়িয়ে আড্ডা দিচ্ছেন। পরিচিতদের মধ্যে কুশল বিনিময় করতে দেখা যাচ্ছে হাসিমুখে। অনেক দিন পরে দেখা হয়েছে এমন কেউ কেউ একটু ফাঁকা জায়গা দেখে কথা বলছেন। এত লোক সমাগমের মধ্যেও শিশুরা বেশ উচ্ছল। নতুন বই হাতে নিয়ে ছোটাছুটি করার চেষ্টা করছে। কয়েকটা স্টলে বইয়ের দাম নিয়ে ঝগড়া করতে দেখা গেছে কয়েকজনকে। সব মিলিয়ে একট উৎসবমুখর আনন্দঘন পরিবেশ ছিল স্টলগুলো বন্ধ হওয়ার আগ মুহূর্ত পর্যন্ত।"
        }
      ]
    },
    {
      "number": "6",
      "uddipok": "(ক) সারমর্ম লেখ:\nঅদ্ভুত আঁধার এক এসেছে এ পৃথিবীতে আজ, যারা অন্ধ সবচেয়ে বেশি আজ চোখে দ্যাখে তারা; প্রমানা যাদের হৃদয়ে কোন প্রেম নেই-প্রীতি নেই-করুণার আলোড়ন নেই পৃথিবী অচল আজ তাদের সুপরামর্শ ছাড়া যাদের গভীর আস্থা আছে আজো-মানুষের প্রতি এখনো যাদের কাছে স্বাভাবিক মনে হয় মহৎ সত্য বা রীতি, কিংবা শিল্প অথবা সাধনা শকুন ও শেয়ালের খাদ্য আজ তাদের হৃদয়।\nঅথবা, (খ) ভাবসম্প্রসারণ কর:\nস্বার্থমগ্ন যে জন বিমুখ বৃহৎ জগত হতে সে কখনো শেখেনি বাঁচিতে।",
      "tag": "DC 24,MC 24,AHC 24,JB 22,CTG.B 16",
      "sub_questions": [
        {
          "label": "",
          "question": "",
          "explanation": "ক) উত্তরঃ\nসারমর্ম: পৃথিবীময় আজ অন্যায়-বিশৃঙ্খলার রাজত্ব। প্রেম-ভালোবাসাহীন বর্বরদের পরামর্শে চলছে পৃথিবী। অন্যদিকে অপশক্তির আঘাতে অস্তিত্বের সংকটে পড়েছে সত্য ও সুন্দরের সাধনাকারী মহৎ হৃদয়বান মানুষ।\nখ) উত্তরঃ\nমূলভাব:ব্যক্তিস্বার্থ চিন্তার সংকীর্ণ জীবনবৃত্তে আচ্ছন্ন জীবন মানুষের প্রকৃত জীবন নয়। মানুষের জীবনে তা পূর্ণতার স্বাদ বয়ে আনে না। বরং আত্মকেন্দ্রিকতার বলয় থেকে বেরিয়ে বৃহত্তর মানবসমাজের সঙ্গে গভীর যোগসূত্র রচনাতেই মানব জীবনের সার্থকতা।\nসম্প্রসারিত ভাব :মানুষের জীবনে বাঁচা বলতে কেবল শারীরিক অস্তিত্ব রক্ষাকে বোঝায় না। টিকে থাকা আর বাঁচা এক জিনিস নয়। কুয়োর হহ্বরে যে ব্যাঙ দিনের পর দিন নিরাপদে টিকে থাকে সে জীবনকে উপভোগ করতে পারে না। অথচ যে প্রজাপতি জগতের আলো-হাওয়ার প্রাণবন্ততায় রঙিন পাখা মেলে ওড়ে সে সত্যিই বাঁচে। সে প্রজাপতির জীবনসীমা হয়তো স্বল্পকালের। কিন্তু বিশ্বের সঙ্গে যোগে তার জীবন সার্থক। মানুষেরও যথার্থ পরিচয় সবার মধ্যে সবার সঙ্গে বাঁচার মধ্যে। কারণ, ‘দিবে আর নিবে মিলাবে মিলিবে’- এ বোধই মানুষের সমাজবন্ধনের মূলসূত্র। তাই যে মানুষ একমাত্র ব্যক্তিস্বার্থ হাসিলের লক্ষ্যে সমাজ জীবন থেকে কেবল নিতে চায়, সমাজকে কিছু দিতে চায় না সে শুধু সামাজিক স্বার্থের ক্ষতি করে না, ক্ষুদ্র সংকীর্ণতা তাকে জগৎ-বিচ্ছিন্নও করে তোলে। তার জীবন হয়ে ওঠে ঘৃণা, ধিক্কৃত। স্বার্থের সংকীর্ণ গণ্ডিতে আবদ্ধ হলে মানুষ অন্যের প্রতি স্নেহ, মমতা, ভালোবাসা, সহানুভূতি ও সহমর্মিতার স্বাভাবিক হৃদয়-ধর্মও হারিয়ে ফেলে। তার অবস্থা হয় বিলাসী ড্রয়িংরুমের চার দেয়ালের মধ্যে মুক্ত আলো-হাওয়াহীন পরিবেশে বেড়ে ওঠা টবের গাছের মতো। বিশাল আকাশের নিচে মুক্ত আলো-হাওয়া অমৃত-স্পর্শময় জীবনের স্বাদ সে পায় না। সে মানুষের জীবনে নেই জীবনের সত্যিকার তাৎপর্য, নেই জীবনের গৌরব। সত্যিকারের জীবনরসিক মানুষ কখনো আত্মস্বার্থমগ্ন সংকীর্ণ গণ্ডির চার দেয়ালে আবদ্ধ থাকতে পারে না। সমগ্র মানবসমাজকে নিয়েই তার জগৎ। সে কেবল নিজের জন্যে বাঁচে না, সবার সঙ্গে সবার জন্যে বাঁচে। সে জানে স্বার্থসুখ সত্যিকারের সুখ নয়। জানে, পরের কারণে মরণেও সুখ। নিঃস্বার্থ মন নিয়ে পরের জন্যে জীবন উৎসর্গ করে সীমাহীন ভালোবাসায় তার বুক ভরে ওঠে। সে জীবনকে পূর্ণভাবে উপভোগ করার আনন্দ পায়।\nসিদ্ধান্ত:সবার সঙ্গে, সবার মধ্যে, সবার জন্যে বাঁচাতেই মানব জীবনের সার্থকতা।"
        }
      ]
    },
    {
      "number": "7",
      "uddipok": "(ক) বৈশ্বিক উষ্ণতা ও বৃক্ষরোপণের প্রয়োজনীয়তা নিয়ে দুই বন্ধুর মধ্যে একটি সংলাপ রচনা কর।\nঅথবা,\n(খ) নিম্নোক্ত ইঙ্গিত অবলম্বনে একটি খুদে গল্প রচনা কর:\nএখন পৌষ মাস। কাকলি গ্রামে বেড়াতে এসেছে। সেদিনই গ্রামের স্কুল মাঠে বসেছিল পৌষের পিঠামেলা। মেলায় ঘুরতে এসে কাকলির দৃষ্টি আটকে গেল...",
      "tag": "JB 22,DB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\n'বৈশ্বিক উষ্ণতা বৃদ্ধি ও বিশ্ব জলবায়ু পরিবর্তনের সাম্প্রতিক প্রবণতা' বিষয়ে দুই বন্ধুর কথোপকথনঃ\nইলোরা : শুভ সকাল।\nইকোনো: শুভ সকাল।\nইলোরা : একটা বিষয় লক্ষ করেছিস, এবার ফেব্রুয়ারিতেই বৃষ্টি শুরু হলো ব্যাপারটা কী বল তো?\nইকোনো : এ রকম পরিবর্তনের কারণ বুঝতে পারছিস না?\nইলোরা : না তো। কেন এমন হচ্ছে?\nইকোনো : আরে কয়েক বছর ধরেই তো এ রকম ইঙ্গিত পাওয়া যাচ্ছে। পত্রপত্রিকায় পড়িসনি, ইন্টারনেটে দেখিসনি?\nইলোরা : হ্যাঁ দেখেছি, বাংলাদেশের উপকূলবর্তী এলাকা সাগরগর্ভে চলে যাওয়ার খবর শুনেছি। বুঝতে পারছি না কী হবে?\nইকোনো : তাহলে শোন, বৈশ্বিক উষ্ণতা অস্বাভাবিক মাত্রায় বৃদ্ধি পাচ্ছে, আর এর ফলে জলবায়ুর পরিবর্তন হচ্ছে। এর মারাত্মক প্রভাব পড়ছে বায়ুতে, পানিতে, মাটিতে, ওজোন স্তরে, প্রকৃতিতে।\nইলোরা : ও তাই বল, আর এর ফলে সমুদ্রের উচ্চতা বাড়ছে, দুই মেরুর বরফ অস্বাভাবিক মাত্রায় গলছে, ঝড়-বৃষ্টির পরিমাণ বাড়ছে, বৃদ্ধি পাচ্ছে গড় তাপমাত্রা, ওজোন স্তরে ছিদ্র বড় হচ্ছে। কিন্তু এসবের কারণ কী?\nইকোনো : এসবের কারণ হলো গ্রিনহাউস ইফেক্ট, অতিমাত্রায় কার্বন নিঃসরণ, বনভূমি উজাড়, পাহাড় কর্তন, নদ-নদীর প্রবাহ নিয়ন্ত্রণ, যন্ত্রনির্ভরতা ও অযাচিত যুদ্ধবিগ্রহ। এসব বন্ধ না হলে অথবা স্বাভাবিক মাত্রায় কমিয়ে না আনলে বৈশ্বিক উষ্ণতা ও জলবায়ুর পরিবর্তন অব্যাহত থাকবে।\nইলোরা : এর জন্য মানুষই তো অনেকাংশে দায়ী। মানুষেরই তো প্রতিকারের আশু ব্যবস্থা নেওয়া উচিত।\nইকোনো : অবশ্যই। না হলে গোটা পৃথিবী দ্রুত ভয়াবহ হুমকির সম্মুখীন হবে।\n(খ) উত্তরঃ\nএখন পৌষ মাস। কাকলি গ্রামে বেড়াতে এসেছে। সেদিনই গ্রামের স্কুল মাঠে বসেছিল পৌষের পিঠামেলা। মেলায় ঘুরতে এসে কাকলির দৃষ্টি আটকে গেল... এখন পৌষ মাস। কাকলি গ্রামে বেড়াতে এসেছে। সেদিনই গ্রামের স্কুল মাঠে বসেছিল পৌষের পিঠামেলা। মেলায় ঘুরতে এসে কাকলির দৃষ্টি আটকে গেল 'রকমারি পিঠাঘর' স্টলে। গ্রামীণ সব শীতের পিঠা এখানে সুন্দরভাবে সাজিয়ে রাখা হয়েছে। সেগুলোর নাম লেখা আছে। কাকলি কয়েকটি নাম পড়ল- লবঙ্গলতিকা, নকশি পাকন, হৃদয়হরণ, ভাপা, কাশ্মীরি ভাপা, নারকেল গুড়ে মেরা পিঠা প্রভৃতি, এগুলো বাম পাশের সারিতে সাজিয়ে রাখা। ডান পাশের সারিতে চোখ ফেরাতেই কাকলি দেখল দুধ-খেজুরের রসে ঝিনুক পিঠা। বড় ট্রে সাইজের একটি মাটির তৈরি ঝিনুকের মাঝে এ পিঠা সাজিয়ে রাখা হয়েছে। সেই ঝিনুক আকৃতির মাটির পাত্রটির মাঝে ছোট ঝিনুক আকৃতির প্লেটে পিঠা ভিজিয়ে রাখা হয়েছে। দেখতে খুবই চমৎকার লাগছে। কাকলি ছবি তোলার অনুমতি নিয়ে কয়েকটি ছবি তুলল। ঢাকায় বিভিন্ন মেলায় সে অনেক রকম পিঠা দেখেছে। কিন্তু এরকম পিঠা দেখেনি। এ পিঠা খেতে কেমন তা পরীক্ষা করে দেখতে ইচ্ছে করল তার। বিক্রেতা তিনজন দুটি মেয়ে, একটি ছেলে। তারা বইয়ের ভাষায় কথা বলছে। ক্রেতাদের সঙ্গে পরম আত্মীয়ের মতো ব্যবহার করছে। গ্রামের মেলায় ছেলে-মেয়েদের এমন আতিথেয়তাপূর্ণ আচরণে কাকলি তাদের বলল- 'আমি মুগ্ধ হলাম, আমি এটা খেতে চাই'। বলতেই তারা ভিতরে পর্দা টানানো বেতের চেয়ারে নিয়ে বসাল। বেতের তৈরি ট্রেতে করে ঝিনুক পিঠা এনে সামনে রাখল। মিনারেল ওয়াটারের বোতল, হাত মোছার টিসু সাজিয়ে রাখা- সবকিছুর সুন্দর ব্যবস্থা দেখে ভালো লাগল। পিঠা দেখে যা ভেবেছিল, খেয়ে উপলব্ধি করল তার চেয়ে অনেক বেশি মজার পিঠা। সে এ পিঠা সম্পর্কে জানার আগ্রহ দমাতে পারল না। তারা জানাল এ গ্রামেই অনেক খেজুর গাছ আছে। সেগুলো থেকে কাঁচা রস সংগ্রহ করে জ্বাল দিয়ে ঘন করে তাতে দুধ মিশিয়ে পিঠার রস তৈরি করা হয়। সে পিঠা বানানো দেখতে চাইল। তারা সবিনয়ে তাকে জানাল আজকেই মেলা শেষ হয়ে যাবে। পরদিন সকাল হলে তাকে দেখাতে পারবে। একটি মেয়ে এগিয়ে এসে বলল, এই পিঠা আমার মা তৈরি করেন। এ গ্রামের শেষ মাথায় আমাদের বাড়ি। পিঠার দাম দিয়ে আমি ফিরে আসবে, তখন কম বয়সের মেয়েটি কাকলিকে পৌষমেলার একটি শুভেচ্ছা বার্তা হাতে দিয়ে বলল- আবার আসবেন।"
        }
      ]
    }
  ]
}