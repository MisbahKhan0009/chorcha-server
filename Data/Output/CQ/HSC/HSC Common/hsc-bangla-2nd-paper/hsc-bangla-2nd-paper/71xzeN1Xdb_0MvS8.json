{
  "title": "ঢাকা বোর্ড ২০১৭",
  "subtitle": "প্রবন্ধ(5)",
  "questions": [
    {
      "number": "1",
      "uddipok": "অধ্যবসায়",
      "tag": "DB 17",
      "sub_questions": [
        {
          "label": "",
          "question": "",
          "explanation": "ভূমিকাঃ\nআমাদের প্রত্যেকের জীবনে কিছু আলাদা আলাদা লক্ষ্য রয়েছে। মানুষ লক্ষ খাওয়ার জন্য সময় শ্রম সবকিছু বিলিয়ে দেয় তবে অনেক প্রচেষ্টার পরেও সে যদি তার গন্তব্যে নাও পৌঁছাতে পারে এবং শেষ সময় এসে হাল ছেড়ে দেয় তাহলে এটি অধ্যবসায় নয়। সহজ ভাষায় বলতে গেলে মানব জীবনে লক্ষ্য অর্জনের জন্য সকল ব্যর্থতা পেরিয়ে দীর্ঘ প্রচেষ্টা এবং ধৈর্যধারণ এর নামই হচ্ছে অধ্যবসায়।\nঅধ্যবসায় কিঃ\nযে যত বেশি ধৈর্য ধারণ করে লক্ষ্যের দিকে টিকে থাকে তারা তত বেশি সফলতার দিকে এগিয়ে যায়। অধ্যাবসায় হচ্ছে মানসিক বল। সফলতার পথে যতই বাধা-বিপত্তি আসুক না কেন একজন অধ্যবসায়ী সমস্ত বাধা-বিপত্তি পার করতে সক্ষম। যার মাঝে মানসিক বল বেশি রয়েছে সে ততো বেশি অধ্যবসায়ী।\nকবি কালীপ্রসন্ন ঘোষ বলেছেন\nপারিব না এই কথাটি বলিও না আর,\nএকবার না পারিলে দেখ শতবার।\nঅধ্যবসায় প্রয়োজনীয়তা\nমানব জীবনে সফলতা অর্জনের ক্ষেত্রে অধ্যবসায়ের প্রয়োজনীয়তা অপরিসীম। অধ্যবসায় ছাড়া মানব জীবনে সফলতা অর্জন অসম্ভব। কেননা সফলতা চাবিকাঠি হচ্ছে অধ্যবসায়। পুরো বিশ্বের মহৎ, কল্যাণকর এবং সুন্দর জিনিস গুলো অধ্যবসায়ের দ্বারা অর্জিত। জীবনে চলার ক্ষেত্রে অনেক বাধা-বিপত্তি আসবে এটাই স্বাভাবিক।\nতবে যারা সকল বাধা বিপত্তি পেরিয়ে তার লক্ষ্যকে অটুট রেখে এগিয়ে যাই তারাই হয়ে ওঠে সফলকাম। বিশ্বে যত বড় বড় ব্যক্তিবর্গ রয়েছে যেমন বৈজ্ঞানিক, দার্শনিক, সাহিত্যিক ইত্যাদি সকলেরই সফলতার মূল কারণ হচ্ছে অধ্যবসায়। অধ্যবসায়কে কাজে লাগিয়ে মানুষ অনেক অসাধ্যকে সাধন করতে সক্ষম হয়েছেন।\nঅধ্যবসায়ের গুরুত্বঃ\nকবি কৃষ্ণচন্দ্র মজুমদার বলেছিলেন\nকেন পান্থ ক্ষান্ত হও, ভেরি দীর্ঘ পথ\nউদ্যম বিহনে কার পুরো মনোরথ?\nসকল মানুষের জীবনের সাথে কর্ম জড়িত। কর্ম প্রচেষ্টাকে কাজে লাগিয়ে ভবিষ্যতে সফলতা অর্জনের জন্য অধ্যবসায়ের খুবই প্রয়োজন। অধ্যবসায় হচ্ছে মানব জীবন সফলতার লক্ষ্যে পৌঁছানোর প্রেরণা বা মূল চালিকাশক্তি। সফল হতে হলে ব্যর্থতা আসবেই কিন্তু এটিই শেষ নয় ব্যর্থতা হচ্ছে সফলতার প্রথম সিঁড়ি। বিশ্বে ভালো কিছু অর্জন করা সাধনা ছাড়া মোটেও সম্ভব নয়। বিল গেটস বলেন-\nজীবনে বড় ধাক্কা খাওয়া বা বাজে পরিস্থিতির শিকার হওয়াও\nসাফল্যের অন্যতম মূলমন্ত্র\nঅধ্যবসায় থাকলে মানুষ অনেক অসাধ্য সাধন করতে পারে। যারা বারবার ব্যথা হওয়ার পরেও বিরামহীন ধৈর্যের সাথে তার লক্ষ্যে অব্যাহত থেকেছেন তারাই হচ্ছে প্রকৃত অধ্যবসায়ী। তাই মানব জীবনে অধ্যবসায়ের গুরুত্ব অপরিসীম।\nব্যক্তি জীবনে অধ্যবসায়ঃ\nছাত্র জীবনের অধ্যবসায়ঃ\nমানব সভ্যতাই অধ্যবসায়ঃ\nএকসময় যা মানুষের স্বপ্ন ছিল তা আজ আমরা বাস্তব রূপে দেখছি। যুগ যুগ ধরে মহামানবদের জ্ঞানের সমন্বয়ে এবং অধ্যবসায়ের কারণে আজ পুরো বিশ্ব আমাদের হাতের মুঠোয়। মানব সভ্যতার উন্নতি এটি এত সহজ ছিল না মানুষের অবিরাম প্রচেষ্টা এবং অধ্যবসায়ের ফলে আমরা পেয়েছি একটি উন্নত সভ্যতা।\nমনীষীদের জীবনে অধ্যবসায়ঃ\nকোনো প্রাতিষ্ঠানিক সহায়তা ছাড়াই একক প্রচেষ্টায় প্রায় দু হাজার প্রাচীন পুঁথি সংগ্রহ করেন খ্যাতনামা সংগ্রাহক আবদুল করিম সাহিত্যবিশারদ। স্কটল্যান্ডের রাজা রবার্ট ব্রুস পরপর ছয়বার ইংরেজদের সাথে যুদ্ধে পরাজিত হয়েও হাল ছাড়েননি। শেষপর্যন্ত তিনি জয়ী হয়েছিলেন। বিশ্ববিস্তৃত বিজ্ঞানী নিউটনের অনুষ্ঠ স্বীকৃতি। বিজ্ঞানে তাঁর অবদানের মূলে আছে বহু বছরের একনিষ্ঠ সাধনা ও নিরবচ্ছিন্ন পরিশ্রম।\nজাতীয় জীবনে অধ্যবসায়ঃ\nবিজ্ঞানে অধ্যবসায়ঃ\nঅধ্যবসায়ের মূল্যঃ\nঅধ্যবসায় ও প্রতিভাঃ\nঅধ্যবসায় সাফল্যের চাবিকাঠিঃ\nঅধ্যবসায়ের চর্চাঃ\nঅধ্যবসায়হীন মানুষের পরিণামঃ\nরাতারাতি সাফল্য বলতে কিছুই নেই। মনোযোগ দিলে দেখবে সব সাফল্যই অনেক সময় নিয়ে আসে\nঅধ্যবসায় ও সফলতাঃ\nঅধ্যবসায় ও আত্মবিশ্বাসঃ\nবিল গেটস যখন কলেজ থেকে ড্রপ আউট করেছিলেন তখন শিক্ষকরা ভেবেছিল ছেলেটা গোল্লায় গেল। তবে তিনি আজ বিশ্বের অন্যতম ধনী ব্যক্তিদের মধ্যে একজন এবং মাইক্রোসফট কোম্পানির প্রতিষ্ঠাতা।\nঅধ্যবসায়ের শিক্ষাঃ\nThe greatest glory in living lies not in never falling,\nbut in rising every time you fall\nউপসংহারঃ"
        }
      ]
    },
    {
      "number": "2",
      "uddipok": "আমার প্রিয় কবি",
      "tag": "DB 17",
      "sub_questions": [
        {
          "label": "",
          "question": "",
          "explanation": "ভূমিকা:\nকাজী নজরুল ইসলাম আমাদের জাতীয় কবি। সকলের নিকট তিনি বিদ্রোহী কবি নামে পরিচিত। তিনি বিংশ শতাব্দীর একজন বিখ্যাত কবি, ঔপন্যাসিক, নাট্যকার ও সংগীতজ্ঞ। অন্যায় অবিচারের বিরুদ্ধে তিনি ছিলেন সবসময় সোচ্চার। তার সাহিত্যকর্মে প্রাধান্য পেয়েছে ভালোবাসা, মুক্তি ও বিদ্রোহ। বাংলা সাহিত্যের একটি বিশেষ অংশ জুড়ে নজরুলের সাহিত্যকর্ম বিদ্যমান।  তার সুন্দর সুন্দর কবিতায় ছোটদের ছেলেবেলা যেমন হয়েছে প্রাণচঞ্চল তেমনি তার গানে ও ছন্দে তরূণদের রক্ত হয়েছে গরম ও অন্যায়ের জন্য সোচ্চার হয়েছে মানুষ। আর সেই কাজী নজরুলই আমার প্রিয় কবি।\nনজরুলের জন্ম:\nআমাদের জাতীয় কবি কাজী নজরুল ইসলাম ১৮৯৯ সালের ২৪ মে বর্ধমান জেলার আসানসোল মহকুমার চুরুলিয়া গ্রামে জন্মগ্রহণ করেন। তার পিতার নাম কাজী ফকির আহমেদ এবং মাতা জাহেদা খাতুন। চার পুত্র সন্তানের মৃত্যুর পর নজরুল জন্মগ্রহণ করায় বাবা মা তার নাম রাখেন দুখু মিয়া। শৈশবেই তিনি তার পিতাকে হারান। পিতৃবিয়োগের ফলে তাদের সংসারে নেমে আসে অভাবের ছায়া। সেই সময় অভিভাবকহীন নজরুল হয়ে যান কিছুটা উছৃঙ্খল ও দিশেহারা স্বভাবের।\nনজরুলের শৈশব:\nনজরুলের শৈশবকাল ছিল বড়ই করুণ। মাত্র নয় বছর বয়সে তিনি তার পিতাকে হারান। পিতাকে হারানোর পর তার সংসারে আসে অভাবের ছায়া। তাই মাত্র দশ বছর বয়সে তাকে পড়ালেখা বাদ দিয়ে উপার্জনের জন্য বাড়ির বাইরে বের হতে হয়। এলাকার মক্তব থেকে তিনি নিম্ন মাধ্যমিক পাশ করে সেই মক্তবেই শিক্ষকতা করা শুরু করেন। সেই সাথে সেই এলাকার হাজি পালোয়ানের কবরের সেবক এবং একটি মসজিদে মুয়াজ্জিনের কাজে নিযুক্ত হন তিনি। এইভাবে ছোটোবেলা থেকেই ইসলাম সম্বন্ধে অনেক জ্ঞান তিনি রপ্ত করেন যা তার পরবর্তী জীবনে সাহিত্যকর্মে সাহায্য করে। মূলত নজরুলই বাংলা সাহিত্যে ইসলামচর্চার কাজ শুরু করেন।\nলেটোর দলে নজরুল:\nবাবা মারা যাবার পর তিনি মক্তবে ও মসজিদে কাজ করলেও সেই কাজে তার বেশিদিন মন বসে নি। বালক বয়সেই লোকশিল্পের প্রতি ঝোকের কারণে এক লেটোর দলে তিনি যোগ দেন। তার এক চাচা ছিলেন চুরুলিয়া অঞ্চলের লেটো দলে ওস্তাদ। আরবি, ফারসি ও উর্দু ভাষা তার দখলে ছিল। ধারণা করা হয় তার হাত ধরেই নজরুলের লেটোর দলে যাত্রা শুরু হয়। লেটোর প্রতিটি আসরে নজরুল বসতেন ও গান শুনতেন। মাঝে মধ্যে পাড়ায় বের হয়ে গান গাইতেন। মূলত লেটোর সেই দল থেকেই নজরুলের সাহিত্যচর্চা শুরু। পরবর্তী সময়ে লেটোর বিভিন্ন আসরের জন্য তিনি কবিতা, ছড়া, ছন্দ, গান ইত্যাদি লিখতেন ও লেটোর সেইসব আসরে গান, নাটক ইত্যাদিতে অংশ নিতেন।\nনজরুলের শিক্ষাজীবন:\nআর্থিক সমস্যার কারণে নজরুল প্রথম থেকেই পড়ালেখার তেমন সুযোগ পাননি। মাত্র ষষ্ঠ শ্রেণি পর্যন্ত লেখাপড়া করার পর তিনি কাজে যোগ দেন। প্রথমে তিনি বাসুদেবের কবিদলের আসরে যোগ দেন। অতঃপর তার ঠাই হয় আসানসোলের একটি রুটির দোকানে। সেখানে আসানসোলের এক দারোগার সাথে তার পরিচয় হয়। রুটি ও চা বানানোর সময় নজরুলের বানানো ছড়া ও গান শুনে ঐ দারোগা নজরুলের প্রতিভার কথা জানতে পারেন। তিনি তাকে ময়মনসিংহ জেলার ত্রিশালের দরিরামপুর হাই স্কুলে ভর্তি করে দেন। সেখানে তিনি ৮ম শ্রেণি পর্যন্ত লেখাপড়া করে রাণীগঞ্জের সিয়ারসোল স্কুলে ভর্তি হন এবং মাধ্যমিক পরীক্ষা না দিয়েই সৈনিক হিসেবে সেনাবাহিনীতে যোগ দেন।\nনজরুলের সাংবাদিক জীবন:\nদ্বিতীয় বিশ্বযুদ্ধ শেষে নজরুল দেশে ফিরে এসে বঙ্গীয় মুসলিম সাহিত্য সমিতির অফিসে থাকা শুরু করেন। সেখান থেকেই তার বঙ্গদেশে সাহিত্যচর্চার শুরু। তার সাহিত্য ও সাংবাদিকতার মূল কাজগুলো এখান থেকেই শুরু হয়। প্রথম থেকে মুসলিম ভারত, বঙ্গীয় মুসলমান সাহিত্য, উপাসনা নামক বিভিন্ন পত্রিকায় তার লেখা নিয়মিত ছাপা হতে থাকে। তার বিভিন্ন উপন্যাস যেমন তরনী, কোরবানি, মহররম ইত্যাদি অনেক প্রশংসিত হয়। এর প্রেক্ষিতে অনেক বিখ্যাত কবি ও সাহিত্যিকগণের নজরে আসেন আমাদের কবি নজরুল। অনেক কবি সাহিত্যিকরা তার কবিতা ও উপন্যাসের প্রসংসা করে প্রবন্ধ লেখতে থাকেন। এভাবেই বাংলায় সাহিত্য অঙ্গনে নজরুল বিখ্যাত হয়ে ওঠেন।\nনজরুলের সাহিত্যে পদার্পন:\nবাংলার সাহিত্যে নজরুলের আগমণ হয়েছিল অনেক আগে থেকেই। নজরুলের কাব্যিক প্রতিভা বরাবরের মতোই মানুষকে অবাক করতো। তিনি চৌদ্দ-পনেরো বছর বয়স থেকেই কবিতা, গান, ছড়া লিখে মানুষের মন জয় করতে পেরেছিলেন। তিনি বিভিন্ন পালাগান লিখে তাতে সুরারোপ করেছিলেন।সংগীতে এরকম প্রাতিষ্ঠানিক শিক্ষা ছাড়া এতোটা পারদর্শী হওয়া বিরল। তার লেখা গানে ছিল অন্যরকম এক আবেশ যা শিশুদের যেমন আনন্দ দিত তেমনি তরুণদের দিত সাহস। তার বিদ্রোহী ও সাম্যের মনোভাবের কারণে পরবর্তীতে তিনি সাম্য ও বিদ্রোহের কবি নামে স্বীকৃতি লাভ করেন।\nজাগরণ ও যৌবনের কবি:\nআমাদের জাতীয় কবি কাজী নজরুল ছিলেন জাগরণ ও যৌবনের কবি। তিনি দেশের ঘুমিয়ে থাকা তরুনদের জাগাতে চেয়েছিলেন। দেশের অন্যায় অনাচারের বিরুদ্ধে তিনি ছিলেন সোচ্চার। তিনি তরুণদের জেগে উঠে সেই অন্যায় পাপাচারে বিরুদ্ধে বিদ্রোহের ডাক দিয়েছিলেন। তার কবিতা শুনলেই তরুণদের গায়ে কাটা দিয়ে উঠতো, রক্ত গরম হয়ে যেত। দেশের মাটিতে এসে যখন তিনি দেশকে অন্যায় পাপাচারে জর্জরিত দেখলেন তখনই তার মুখে বেজে উঠে বিদ্রোহের বাশি,\n\"কারার ঐ লৌহ কপাট\nভেঙে ফেল কররে লোপাট\nরক্ত জমাট শিকল পূজার পাষান বেদি।\"\nতার বিদ্রোহী কণ্ঠে আরো বেজে উঠে,\n\"আমি বেদুইন, আমি চেঙ্গিস\nআমি আপনারে ছাড়া করিনা কাহারে কুর্ণিশ।\"\nতারুণ্যের কবি নজরুল:\nকবি নজরুলের বেশিরভাগ কবিতা, গল্প ও গান ছিল তরুণদের জন্য। দেশের ঘুমিয়ে থাকা তরুণদের জাগিয়ে তোলার জন্য এবং অন্যায়ের বিরুদ্ধে ঝাপিয়ে পড়ার জন্য তিনি দিয়েছিলেন সাম্যের বাণী। তার বিখ্যাত বিদ্রোহী কবিতা ও অন্যান্য কবিতায় রক্ত গরম করা সেই ছন্দগুলো পড়লেই বোঝা যায় তিনি কতটা সংগ্রামী মনোভাবের কবি ছিলেন। অন্যায় ও অবিচারের বিরুদ্ধে তরুণদেরকে এগিয়ে আসতে তিনি বারবার মুখ খুলেছেন। তাছাড়া নজরুল তার কবিতায় আর্ত-পীরিতদের কথাও বলেছেন। তাদের কষ্ট দুর্দশা নিয়ে লিখেছেন নানান কবিতা। তিনি তার কবিতায় বলেন,\n\"দেখিনু সেদিন রেলে\nকুলি বলে এক বাবু সাব তারে ঠেলে দিন নিচে ফেলে\nচোখ ফেটে এলো জল\nএমনি করে কী জগৎ জুড়িয়া মার খাবে দুর্বল?\"\nসাম্যের কবি নজরুল:\nনজরুলের কবিতার একটি বিশেষ দিক হলো সাম্প্রদায়িকতা। তাই তাকে সাম্যের কবি বলা হয়। এই পৃথিবীতে সকল মানুষ কে তিনি এক জাতি অর্থাৎ ধনী-গরিব, ধলো-কালো ভুলে গিয়ে এক মানুষ জাতি হিসেবে দেখতে চেয়েছিলেন। এই সাম্যের জন্য তিনি অনেক কবিতা লিখে গিয়েছেন। তিনি তার কবিতায় বলেন,\n\"গাহি সাম্যের গান\nমানুষের চেয়ে বড় কিছু নাই, নহে কিছু মহীয়ান\"\nতাছাড়া ১৯২৬ খ্রিষ্টাব্দে হিন্দু-মুসলিম যে দাঙ্গা হয়েছিল তার বিরুদ্ধে তিনি কলমকে হাতিয়ার হিসেবে ব্যবহার করেন। তার কলম থেকে বেরিয়ে আসে,\n\"হিন্দু না ওরা মুসলিম\nঐ জিজ্ঞাসে কোন জন\nকাণ্ডারি বলো ডুবিছে মানুষ\nসন্তান মোর মার\"\nস্বদেশের কবি নজরুল:\nকবি কাজী নজরুল সাম্য ও বিদ্রোহের কবি হিসেবে বেশি পরিচিতি লাভ করলেও স্বদেশের জন্যও তিনি কম কবিতা লেখেননি। স্বদেশের প্রাকৃতিক সৌন্দর্যে মুগ্ধ হয়ে তিনি লিখেন,\n\"একি অপরূপ রুপে হেরিনু মা তোমায় পল্লী-জননী\nফুলে ফসলে, কাদামাটি জলে ঝলমল করে লাবণী\"\nস্বদেশের জন্য কবি নজরুল অনেক ত্যাগ স্বীকার করেছেন। স্বদেশের স্বাধীনতা ও ইংরেজদের বিরুদ্ধে কবিতা লিখে মানুষদের সচেতন করার জন্য তাকে অনেকবার জেলে যেতে হয়েছে। তবু তার কলম থেমে থাকেনি। জেলে বসেই তিনি রচনা করেন আরও অনেক কবিতা। দেশের এতটুকু অসম্মানও তিনি কখনোও সহ্য করেননি। দেশের জন্য আত্মত্যাগে তিনি ছিলেন সর্বদা প্রস্তুত।\nমানবতার কবি নজরুল:\nনজরুল ছিলেন মানবতার কবি। তার চোখে নারী-পুরুষ কোনো ভেদাভেদ ছিল না। নারী-পুরুষের এই ভেদাভেদ আজকের দিনের অনেকে মানতে না চাইলেও সেই সময় থেকেই নজরুল তা বুঝতে পেরেছিলেন। নজরুল তার কবিতায় বলেন,\n\"সাম্যের গান গাই\nআমার চক্ষে পুরুষ রমণী কোনো ভেদাভেদ নাই\nবিশ্বে যা কিছু মহান সৃষ্টি চির কল্যানকর\nঅর্ধেক তার করিয়াছে নারী অর্ধেক তার নর\"\nনজরুলের কারাবরন:\nকবি নজরুল ছিলেন ইংরেজ আমলের কবি। ইংরেজদের শাসন ও অত্যাচারের বিরুদ্ধে তিনি অনেক কবিতা, গান রচনা করেছিলেন। ইংরেজদের বিরুদ্ধে লেখার জন্য তাকে অনেকবার কারাগারে বন্দী থাকতে হয়। তবে কারাগারে গিয়েও তিনি ক্ষান্ত হননি। কারাগারে বসেই লিখতে থাকেন অগ্নীঝরা বিভিন্ন কবিতার লাইন। তার সেসব কবিতা শুনে লোম খাড়া হয়ে যেত, তরুণদের রক্ত হতো গরম। তিনি তার বিখ্যাত বিদ্রোহী কবিতায় লিখেন,\n\"আমি হলাম বলরাম স্কন্ধে\nআমি উপাড়ি ফেলিব অধীন বিশ্ব অবহেলে নব সৃষ্টির মহানন্দে!\"\nনজরুলের সাহিত্য সম্ভার:\nনজরুল বাংলা সাহিত্যে এক নতুন সম্ভাবনা তৈরি করেন। তিনি বাংলা গান ও কবিতা লেখার ধারাকে সম্পূর্ণ বদলে দিয়েছিলেন। তিনি তার কবিতায় বাংলা, ফারসি ও আরবি শব্দের সুন্দর প্রয়োগ দেখান যা অন্য কোনো কবির কবিতায় দেখা যায় না। তিনিই বাংলার বেশিরভাগ গজল ও ইসলামী গানের রচয়িতা। বাংলা সাহিত্যে ইসলামচর্চা তিনিই প্রথম শুরু করেন। তিনি 'বিদ্রোহী' কবিতা লিখে সর্বপ্রথম খ্যাতি অর্জন করেন। তারপর তার লেখা কাব্য অগ্নিবীণা, বিষের বাশি, দোলনচাপা, ছায়ানট ইত্যাদি প্রকাশ পায় এবং তিনি বাংলা সাহিত্যে জনপ্রিয়তা অর্জন করেন। শিশুদের জন্য লেখা তার বিভিন্ন কবিতা যেমনঃ খুকি ও কাঠবিড়ালী, লিচু চোর, খাঁদু-দাদু ইত্যাদির জন্যও তিনি বিখ্যাত।\nপ্রিয় হবার কারণ :\nআমার অবসর সময় কাটে বিভিন্ন লেখকের বই পড়ে। বিভিন্ন লেখকের লেখা গল্প, কবিতা, কাব্য বরাবরের মতোই আমার মনে দাগ কাটে। আমি পড়েছি নানান লেখকের লেখা নানান প্রকার সাহিত্য। শরৎচন্দ্র থেকে বিভূতিভূষণ অনেককেই আমার লেগেছে ভালো। কিন্তু নজরুলের মতো বিদ্রোহী, সাম্যবাদী, দেশপ্রেমী ও প্রতিভাবান লেখক আমি এ পর্যন্ত পাইনি। তার কবিতার ছন্দ বরাবরই আমার অনেক ভালো লাগে। তার কবিতায় আমি খুঁজে পাই মানুষের আসল পরিচয়, মানুষের আসল লক্ষ্য। তাই নজরুলই আমার প্রিয় কবি।\nউপসংহার:\nএকজন কবির মাঝে যদি শত বিচিত্রতা খুঁজে পাওয়া যায় তবে সে নজরুল ছাড়া আর কেউ নয়। তার কবিতায় বিদ্রোহ, দেশপ্রেম, সাম্যের বাণী সকল কিছু একসাথে খুঁজে পাওয়া যায়। এই কবি তার মাত্র চল্লিশ বছর বয়সে মস্তিষ্ক বিকল হওয়ার কারণে আর কোনো কাব্য রচনা করতে পারেননি। তবু তার এই স্বল্প সময়ের জীবনে তিনি রচনা করেছেন অনেক কিছু, রচনা করেছেন অনেক কাব্য, কবিতা, গান, গজল, নাটক ইত্যাদি। বাংলা সাহিত্যে তার অবদান অনেক। তাইতো বাংলাদেশ তাকে জাতীয় কবির খেতাব দিয়েছে। নজরুলের কবিতায়ই ফুটে উঠেছে মানবতার আসল পরিচয়, মানুষের জীবনের আসল লক্ষ্য, মানুষের প্রতি মানুষের কর্তব্য। তিনি আসলেই ছিলেন একজন পূর্ণ-স্বপ্ন দেখা মানুষ। তাই সকল কবি সাহিত্যিকদের ভিড়ে নজরুলই আমার প্রিয় কবি।"
        }
      ]
    },
    {
      "number": "3",
      "uddipok": "বাংলাদেশের পোশাক শিল্প",
      "tag": "DB 17",
      "sub_questions": [
        {
          "label": "",
          "question": "",
          "explanation": "ভূমিকা : তৈরি পোশাক শিল্প বাংলাদেশের রপ্তানি আয়ের প্রধান খাত। সম্ভাবনাময় এ খাতকে কেন্দ্র করে গড়ে উঠেছে কর্মসংস্থানের বিশাল একটি বাজার। এ পোশাক শিল্পই হয়ে উঠেছে দেশের অর্থনীতির প্রধান চালিকা শক্তি। অথচ এ পোশাক শিল্পে দীর্ঘদিন ধরেই অস্থিরতা ও বিশৃঙ্খলা চলছে। কখনো শ্রমিকরা তাদের বেতন-ভাতার দাবিতে বিক্ষোভ করছে, আবার কখনো কারখানায় হামলা করছে, আগুন লাগিয়ে দিচ্ছে এবং মূল্যবান জিনিসপত্র ভাঙচুর করছে। এভাবে তৈরি পোশাক শিল্পে একটা বিশৃঙ্খলা লেগেই আছে। এ অস্থিরতা এবং বিশৃঙ্খলা এদেশের রপ্তানি আয়ের প্রধান এ খাতকে ধ্বংস করে দিচ্ছে। এ অবস্থা থেকে পরিত্রাণ পেতে হলে এসব বিশৃঙ্খলা এবং অস্থিরতা চিরতরে বন্ধ করতে হবে। এর পাশাপাশি মালিক-শ্রমিক সুসম্পর্ক প্রতিষ্ঠা করতে হবে।\nবাংলাদেশের তৈরি পোশাক শিল্পের সমস্যাসমূহ : বাংলাদেশে তৈরি পোশাক শিল্পে নানাধিক সমস্যা বিদ্যমান। নিম্নে বাংলাদেশের পোশাকশিল্পের সমস্যাসমূহ আলোচনা করা হলো :\n১. ভবন ধস : ভবন ধসে ব্যাপক সংখ্যক শ্রমিকের প্রাণহানি বাংলাদেশের তৈরি পোশাক বা গার্মেন্টস শিল্পের আলোচিত ও ভয়াবহ সমস্যাগুলোর অন্যতম। ২৪ এপ্রিল ২০১৩ ঢাকার সাভারে ‘রানা প্লাজা’ নামে নয়তলা একটি ভবন ধসে পড়ে। এ ভবনটিতে পাঁচটি গার্মেন্টস ছিল। এ ভবন ধসের ঘটনায় ১,১২৭ জনের প্রাণহানি ঘটে, জীবিত উদ্ধার করা হয় ২,৪৩৮ জন। এছাড়া ২০০৫ সালে স্পেকট্রাম গার্মেন্টস ভবন ধসে ৬৪ জনের প্রাণহানি ঘটে। ভবন ধসের এ ভয়াবহ ঘটনায় শ্রমিকরা ভয় ও শঙ্কায় আজ অনেকেই গার্মেন্টেসের বিকল্প পথের সন্ধান করছেন। এতে করে গার্মেন্টস শিল্প দিন দিন হুমকির সম্মুখীন হচ্ছে।\n২. অগ্নিকাণ্ড : বাংলাদেশের তৈরি পোশাক শিল্প কারখানাগুলোতে অগ্নিকাণ্ডের ঘটনা প্রায়শই ঘটে। এতে করে মুহূর্তেই অঙ্গারে পরিণত স্ব স্ব ক্ষেত্রে লালন করা শ্রমিক-মালিকের স্নপ্ন। ১৯৯০ সালে সারকা গার্মেন্টসে ৩০ জন, ২০০৬ সালে কেটিএস গার্মেন্টসে ৫৫ জন, ২০১২ সালে তাজরীন ফ্যাশনস-এ ১১২ জন এবং ২০১৩ সালে তুং হাই সোয়েটার কারখানায় মালিকসহ ৮ জন আগুনে পুড়ে মারা যায়। অগ্নিকাণ্ডের এ ঘটনায় বাংলাদেশের গার্মেন্টস মালিকরা একদিকে পুঁজিহীন হচ্ছেন, অন্যদিকে বিদেশী ক্রেতারাও মুখ ফিরিয়ে নিচ্ছেন। ৩. শ্রমিকদের নিম্ন মজুরি : বাংলাদেশের পোশাক শিল্পের দ্রুত বিকাশের মূলে রয়েছে শ্রমিক সহজলভ্যতা। শ্রমিক সহজলভ্যতার সুযোগকে কাজে লাগিয়ে পোশাক শিল্প মালিকরা শ্রমিকদেরকে তাদের ইচ্ছেমতো ব্যবহার করছে। আট ঘণ্টার কাজ বার বা ষোল ঘণ্টা করিয়েও ন্যায্য মজুরি থেকে বঞ্চিত করছে। সরকার শ্রমিকদের ন্যূনতম মজুরির দিক নির্দেশনা দিলেও শিল্প মালিকরা তা মানছে না বা মানতে টালবাহানার আশ্রয় নিচ্ছেন। ফলে পোশাক শিল্পে প্রায়ই অসন্তোষ দেখা দিচ্ছে। শ্রমিকরা আন্দোলন করছে; জ্বালাও, পোড়াও নীতির আশ্রয় নিচ্ছে। যা বাংলাদেশের পোশাক শিল্পের জন্য সবচেয়ে বড় সমস্যা বলে সাম্প্রতিক কালে বিবেচিত হচ্ছে।\n৪. রফতানির সীমাবদ্ধতা : বিশ্বের বিভিন্ন দেশে প্রায় ১১৫ প্রকারের পোশাকের চাহিদা রয়েছে। এর মধ্যে ইউরোপীয় ইউনিয়নের দেশসমূহের চাহিদা রয়েছে ৮৫ রকমের পোশাকের। অথচ বাংলাদেশ মাত্র ৩৬ রকমের পোশাক উৎপাদন করতে সক্ষম। উৎপাদনের এ সীমাবদ্ধতা বাংলাদেশের পোশাক শিল্পের অপর একটি বড় সমস্যা। অথচ হংকং ৬৫টি রকমের, চীন ৯০ রকমের, ভারত ৬০ রকমের পোশাক রপ্তানি করে থাকে। বাংলাদেশের পোশাক শিল্প সবচেয়ে বেশি প্রতিযোগিতার সম্মুখীন হচ্ছে ভারত ও চীনের সাথে। উৎপাদনের এ সীমাবদ্ধতা বাংলাদেশের পোশাক শিল্পকে নানাবিধ সমস্যার সম্মুখীন করে তুলেছে।\n৫. অনুন্নত অবকাঠামো ও অব্যবস্থাপনা : বাংলাদেশের পোশাক শিল্পের অপর একটি সমস্যা হলো অনুন্নত অবকাঠামো। বাংলাদেশের রাস্তাঘাট, কালভার্ট, হাসপাতাল প্রভৃতির অবস্থা যথেষ্ট নাজুক। তাছাড়া রয়েছে আমদানি-রপ্তানি বাণিজ্যের জন্য প্রয়োজনীয় বন্দরজনিত অব্যবস্থাপনা ও বন্দরের অভাব। পণ্য খালাস করতে বিদেশী জাহাজগুলোকে দিনের পর দিন অপেক্ষা করতে হয়। কাঁচামাল বিদেশ থেকে আমদানি করার পর বন্দর থেকে তা খালাস করতে এক শ্রেণীর কাস্টমস্ কর্মকর্তা-কর্মচারীদের হয়রানির শিকার হতে হয়। এক হিসেবে দেখা যায়, বাংলাদেশের কাস্টমস্ কর্মকর্তা-কর্মচারীর ৮০ ভাগই অনৈতিক কাজে জড়িত। এরূপ অব্যবস্থাপনা ও অবকাঠামোগত দুর্বলতা বাংলাদেশের পোশাক শিল্পের অগ্রযাত্রাকে ব্যাহত করছে।\nবাংলাদেশে তৈরি পোশাক শিল্পে বিদ্যমান সমস্যা থেকে উত্তরণে আশু সুপারিশসমূহ : বাংলাদেশের জাতীয় অর্থনীতিতে সবচেয়ে সম্ভাবনাময় শিল্প হচ্ছে তৈরি পোশাক শিল্প। তাই এ শিল্পকে উত্তরোত্তর উন্নতি ও বিকশিত করতে হলে এর সমস্যার সমাধান অতি জরুরি। এ সম্পর্কে কতিপয় সুপারিশ নিম্নে উপস্থাপন করা হলো :\n১. অবকাঠামোগত উন্নয়ন সাধন করা : বাংলাদেশের অবকাঠামোগত দুর্বলতা দূর করতে হলে প্রথমে অবকাঠামোগত উন্নয়ন তথা শিল্পাঞ্চলগুলোর সাথে বিশেষ করে ঢাকা-চট্টগ্রাম রেল, সড়ক, আকাশ পথে পরিবহন ব্যবস্থার আরো উন্নয়ন প্রয়োজন। অপরদিকে দ্রুততার সাথে গ্রাস, বিদ্যুৎ সংকট দূরীকরণে প্রয়োজনীয় পদক্ষেপ নিতে হবে।\n২. পশ্চাৎ সংযোগ শিল্পের প্রসার ঘটানো : বাংলাদেশে তৈরি পোশাক শিল্পের সুতা, বোতাম, কাপড় বিদেশ থেকে ৮৫ ভাগ আমদানি করতে হয়। কেননা দেশে প্রস্তুতকৃত কাপড়ের পরিমাণ খুবই অপ্রতুল। কাজেই পোশাক শিল্পের সমস্যা সমাধানে পশ্চাৎ সংযোগ শিল্পের প্রসার ঘটাতে হবে।\n৩. পোশাক শিল্পকে আয়কর মুক্ত করা : পৃথিবীর অন্যান্য দেশের মতো বাংলাদেশের তৈরি পোশাক শিল্পকে আয়কর মুক্ত করতে হবে। অন্তর্জাতিক প্রতিযোগিতামূলক বাজারে টিকে থাকার জন্য রপ্তানিমুখী তৈরি পোশাক শিল্পের আয় সম্পূর্ণভাবে করমুক্ত করে রপ্তানি বাণিজ্যকে উৎসাহিত করা প্রয়োজন।\n৪. পোশাকের শ্রেণী বৃদ্ধি করা : বিশ্ববাজারের ১১৫ রকমের পোশাকের চাহিদা থাকলেও বাংলাদেশ মাত্র ৩৬ রকমের পোশাক তৈরি করতে পারঙ্গম। কাজেই বিশ্বের চাহিদা অনুযায়ী বাংলাদেশের পোশাকের শ্রেণী বৃদ্ধি করা একান্ত প্রয়োজন।\n৫. শ্রমিকদের দক্ষতা বৃদ্ধি করা : বাংলাদেশের তৈরি পোশাক শিল্পখাতে নিয়োজিত শ্রমিক, কর্মকর্তা, কর্মচারীদের দক্ষতার যথেষ্ট অভাব রয়েছে। যথাযথ প্রশিক্ষণ প্রদানের মাধ্যমে শ্রমিকদের দক্ষতা বৃদ্ধি করা যেতে পারে। প্রয়োজনে বিদেশে কর্মকর্তা-কর্মচারীদের প্রেরণের মাধ্যমে দক্ষতা বৃদ্ধির ব্যবস্থা করা যেতে পারে।\nউপসংহার : পরিশেষে বলা যায় যে, দেশের রপ্তানি বাণিজ্যে তৈরি পোশাক শিল্পের ভূমিকা উল্লেখযোগ্য। এ শিল্প খাত থেকে রপ্তানি আয়ের সিংহভাগই অর্জিত হয়। জাতীয় অর্থনৈতিক উন্নয়ন সাধন, অধিক কর্মসংস্থানের সুযোগ সৃষ্টির মাধ্যমে বেকারত্বের চাপ রোধ এবং অধিক বৈষষিক সমৃদ্ধি লাভের মাধ্যমে জীবনযাত্রার মান উন্নয়ন ঘটাতে তৈরি পোশাক শিল্পের অবদান অনস্বীকার্য। এদেশের অর্থনৈতিক ও সামাজিক কর্মতৎপরতার মেরুদণ্ড এ পোশাক শিল্প আজ নানামুখী সমস্যার জর্জরিত। বর্তমান প্রতিদ্বন্দ্বিতাপূর্ণ বিশ্ববাজারে টিকে থাকতে হলে বাংলাদেশের তৈরি পোশাক শিল্পকে অনেক পথ পাড়ি দিতে হবে। আর এর জন্য অবশ্যই সুষ্ঠু পরিকল্পনা, নীতিমালা এবং সরকারি পৃষ্ঠপোষকতা অতি জরুরি।"
        }
      ]
    },
    {
      "number": "4",
      "uddipok": "জাতীয় জীবনে মুক্তিযুদ্ধের চেতনা",
      "tag": "DB 17",
      "sub_questions": [
        {
          "label": "",
          "question": "",
          "explanation": "সূচনাঃ\nবাংলাদেশের স্বাধীনতা তথা মুক্তিযুদ্ধ হলো ১৯৭১ সালে তৎকালীন পশ্চিম পাকিস্তানের বিরুদ্ধে পূর্ব পাকিস্তানে সংঘটিত বাংলার মানুষের একটি বিপ্লব ও সশস্ত্র সংগ্রাম। বাঙালির আবহমান কালের ইতিহাসের এক মাইলফলক ১৯৭১। এক মহিমান্বিত ইতিহাস রচিত হয়েছে ১৯৭১ সালে। স্বাধীনতা প্রতিটি মানুষের আজন্ম লালিত স্বপ্ন। পাকিস্তানিদের অধীনে দাস হয়ে থাকতে চায়নি বাঙালিরা। রক্ত, অশ্রু আর অপরিসীম আত্মত্যাগের ভেতর দিয়ে একাত্তরে আমরা অর্জন করেছি স্বাধীনতা । আর বীরত্বপূর্ণ সশস্ত্র মুক্তিযুদ্ধের ভেতর দিয়ে অভ্যুদয় হয়েছে স্বাধীন সার্বভৌম বাংলাদেশের । মুক্তিযুদ্ধ তাই আমাদের জাতীয় জীবনে এক অহংকার ,গৌরবের এক বীরত্বগাঁথা।\n১৯৪৭ সালে দ্বিজাতি তত্ত্বের ভিত্তিতে জন্ম নেয় ভারত ও পাকিস্তান নামের দুইটি পৃথক রাষ্ট্র। পাকিস্তান রাষ্ট্রের ছিল দুটি অংশ পশ্চিম পাকিস্তান আর পূর্ব পাকিস্তান। স্বাধীন পাকিস্তান রাষ্ট্র প্রতিষ্ঠিত হওয়ার পর থেকেই পশ্চিম পাকিস্তানি শাসকগোষ্ঠী সাংস্কৃতিক, অর্থনৈতিক, সামরিক-বেসামরিক ও রাজনৈতিকসহ সকল ক্ষেত্রে বৈষম্যে জর্জরিত করতে থাকে পূর্ব পাকিস্তানকে। শিল্প কারখানার কাঁচামালের জন্য পশ্চিম পাকিস্তান নির্ভর করতো পূর্ব পাকিস্তানের ওপর। পূজিবাদী ভাবধারায় শ্রমিকদের অল্প বেতন দিয়ে রাষ্ট্রীয় পৃষ্ঠপোষকতায় অপরদিকে উৎপাদনের কাজ করাহত। অপরদিকে রাজস্ব থেকে আয়, রপ্তানি আয় প্রভৃতির সিংহভাগ ব্যয় হতো পশ্চিম পাকিস্তানের উন্নয়নে। পশ্চিম পাকিস্তানের প্রতিরক্ষায় যেখানে ৯৫% ব্যয় হতো, সেখানে পূর্ব পাকিস্তানের প্রতিরক্ষায় ব্যয় হতো মাত্র ৫ শতাংশ।\nপরবর্তীতে ১৯৭০ এর নির্বাচনে জাতির পিতা বঙ্গবন্ধু শেখ মুজিবুর রহমানের নেতৃত্বে আওয়ামী লীগ নিরঙ্কুশ সংখ্যাগরিষ্ঠতা অর্জন করলেও পশ্চিমা শাসকগোষ্ঠী কোনোভাবে বাঙালির হাতে শাসনভার তুলে দিতে চায়নি । পূর্ব পাকিস্তানে রাষ্ট্রীয় নিরাপত্তার অভাব, সাংস্কৃতিক ও অর্থনৈতিক শোষণ, অবকাঠামোগত উন্নয়নে অবহেলা, মৌলিক নাগরিক অধিকারে হস্তক্ষেপসহ সকল প্রকার বৈষম্য স্বাধীন জাতিরাষ্ট্র গঠনের দাবিকে জোরালো করে তোলে।\nবাঙালি জাতির রাজনৈতিক সচেতনতা ও জাতীয়তাবাদের সূচনা হয় ভাষা আন্দোলনের মাধ্যমেই। তৎকালীন পাকিস্তানের ৫৬ শতাংশেরই বাস ছিল পূর্ববাংলা তথা পূর্ব পাকিস্তানে। কিন্তু, শাসন ক্ষমতার চাবিকাঠি কুক্ষিগত ছিল পশ্চিম পাকিস্তানে। ক্রমেই পশ্চিম পাকিস্তানের শাসকগোষ্ঠীর-শাসন শোষণের স্বরুপ পূর্ববাংলার জনগণের সামনে স্পষ্ট হতে থাকে। পাকিস্তান প্রতিষ্ঠার কয়েক মাসের মধ্যেই শতকরা ৫৬ জনের মাতৃভাষা বাংলাকে উপেক্ষা করে পাকিস্তানি শাসকরা শতকরা ৭ ভাগ লোকের ভাষা উর্দুকে রাষ্ট্রভাষা হিসেবে ঘোষণা করে । পাকিস্তানের গভর্নর জেনারেল মুহম্মদ আলী জিন্নাহর উর্দুকে রাষ্ট্র ভাষা করার ঘোষণা পূর্ব বাংলার মানুষের মাঝে প্রতিবাদের ঝড় ওঠে। ১৫৫২ সালে ভাষা আন্দোলনের মাধ্যমে পূর্ববাংলার প্রতিবাদী জনতা দেশের মুক্তিমন্ত্রে দীক্ষা নেন । ভাষা ও সংস্কৃতির ওপর এই আঘাতের পরই বাঙালি বুঝতে পারে তাদের স্বাতন্ত্র্যকে । তারা বাঙালি জাতি এই পরিচয় তাদের মধ্যে দৃঢ় হতে শুরু করে ।\nদেশ মাতৃকার কল্যাণে বাঙালি জাতীয়তাবাদে উদ্বুদ্ধ হয়ে এসময় গঠিত হয় বেশ কিছু সংগঠন । ১৯৫৪ এর যুক্তফ্রন্টের নির্বাচন, ১৯৬২ এর শিক্ষা কমিশনের বিরুদ্ধে আন্দোলন ১৯৬৬ এর ঐতিহাসিক ছয় দফা দাবি, ১৯৬৯ এর গণঅভ্যুত্থান, ১৯৭০ এর নির্বাচনে বিপুল ভোটে ১৬৭ টি আসনে আওয়ামী লীগের বিজয়, এই প্রত্যেকটি ঘটনার মাধ্যমে বাঙালির জাতীয়তাবাদী চেতনার প্রকাশ ঘটে এবং ১৯৭১ সালের সশস্ত্র মুক্তিযুদ্ধের মাধ্যমে সেই জাতীয়তাবাদ চূড়ান্ত স্বীকৃতি লাভ করে ।\n১৯৭০ সালের নির্বাচনে বিপুল ভোটে আওয়ামী লীগ জয়ী হলেও পাকিস্তানি শাসকগোষ্ঠী ক্ষমতা হস্তান্তর করেনি। বরং প্রেসিডেন্ট ইয়াহিয়া খানের সরকার তখন ষড়যন্ত্র শুরু করে। এর ফলে ১৯৭১ সালের ৭ই মার্চ রেসকোর্স ময়দানে (বর্তমান সোহরাওয়ার্দী উদ্যান) বঙ্গবন্ধু শেখ মুজিবুর রহমান স্বাধীনতায় উন্মুখ দশ লক্ষাধিক মানুষের সামনে বজ্রকণ্ঠে ঘোষণা করেন। “আজ বাংলার মানুষ মুক্তি চায়, বাংলার মানুষ বাঁচতে চায়, বাংলার মানুষ তার অধিকার চায়। গণসূর্যের মঞ্চ কাঁপিয়ে কবি শুনিয়েছিলেন তাঁর অমর-কবিতাখানি:\n\"এবারের সংগ্রাম আমাদের মুক্তির সংগ্রাম,\nএবারের সংগ্রাম স্বাধীনতার সংগ্রাম।\"\nসেই থেকে স্বাধীনতা শব্দটি আমাদের।\nএরপর থেকেই গড়ে ওঠে তীব্র অসহযোগ আন্দোলন। ১৯৭১ সালের ৭ মার্চ রেসকোর্স ময়দানে সৃষ্টি হয়েছিল অনন্য এক ইতিহাস। তাঁর সেই ১১ মিনিটের বক্তব্যেই স্বাধীনতার বীজ লুকায়িত ছিল।\nনির্বাচনে এমন বিপুল জয়ের পরেও পাকিস্তানি শাসকগোষ্ঠী ক্ষমতা হস্তান্তর নিয়ে টালবাহানা শুরু করে। এরই মধ্যে ইয়াহিয়া খানের নির্দেশে গোপনে পূর্ব পাকিস্তানে আসতে থাকে অস্ত্র আর সামরিক বাহিনী। এরপর পূর্ব পাকিস্তানের মানুষ নয়, মাটি চাই বলে হানাদার বাহিনীকে নির্দেশ প্রদান করে ঢাকা ত্যাগ করে পৃথিবীর অন্যতম জঘন্য গণহত্যার হোতা ইয়াহিয়া খান।\n১৯৭১ সালের ২৫ মার্চ রাতের অন্ধকারেই শুরু হয় ইতিহাসের ঘৃণিত হত্যাযজ্ঞ, যা অপারেশন সার্চ লাইট নামে পরিচিত। এ রাতে পাকিস্তানি হানাদার বাহিনী অতর্কিতে হামলা চালায় নিরস্ত্র বাঙালির ওপর। তারা নির্বিচারে হত্যাযজ্ঞ চালায় পিলখানা, রাজারবাগ, ঢাকা বিশ্ববিদ্যালয় এলাকাসহ দেশের বিভিন্ন স্থানে।\nমধ্যরাতের পর হানাদার বাহিনীর হাতে গ্রেফতার হন জাতির পিতা বঙ্গবন্ধু শেখ মুজিবুর রহমান। গ্রেফতারের পূর্বেই অর্থাৎ ২৬ এ মার্চের প্রথম প্রহরে গোপন তারবার্তায় তিনি বাংলাদেশের স্বাধীনতা ঘোষণা করেন। তার স্বাক্ষরিত ঘোষণাবার্তাটি তৎকালীন ইপিআর এর ট্রান্সমিটারের সাহায্যে চট্টগ্রামে প্রেরণ করা হয় । এরপর চট্টগ্রামের স্বাধীন বাংলা বেতার কেন্দ্র থেকে ২৬ ও ২৭ এ মার্চ বঙ্গবন্ধুর নামে প্রচারিত হয় স্বাধীনতার ঘোষণা। ২৬শে মার্চ দুপুরে এম এ হান্নানও চট্টগ্রামের কালুরঘাটের স্বাধীন বাংলা বিপ্লবী বেতার কেন্দ্র থেকে বঙ্গবন্ধুর ঘোষণাপত্রটি পাঠ করেন। সারা বাংলায় ছড়িয়ে পড়ে স্বতঃস্ফূর্ত সংগ্রাম।\n১২ এপ্রিল, ১৯৭১ সালে সিলেটের তেলিয়াপাড়ার চা বাগানে কর্নেল এম এ.জি ওসমানীর নেতৃত্বে মুক্তিবাহিনী গঠন করা হয়। মুক্তিযুদ্ধ পরিচালনার জন্য পুরো দেশকে ১১ টি সেক্টরে ভাগ করা হয় । বঙ্গবন্ধু শেখ মুজিবুর রহমান ছিলেন এর সর্বাধিনায়ক। জুন মাসের শেষের দিকে গেরিলারা সারাদেশে ছড়িয়ে পড়ে। আগস্টে গঠিত নৌ কমান্ডে বীরত্ব ও কৃতিত্বের সাথে যুদ্ধ শুরু করে। ৩ ডিসেম্বর থেকে পাকিস্তানের বিরুদ্ধে যুদ্ধে বাঙালিদের সাথে ভারতীয় সেনারাও যোগ দেয়। মিলিতভাবে গঠিত হয় মিত্রবাহিনি।\n১০ এপ্রিল ১৯৭১ কুষ্টিয়ার বর্তমান মেহেরপুর জেলার বৈদ্যনাথতলা ইউনিয়নের ভবের পাড়া গ্রামের আম্রকাননে প্রবাসী বাংলাদেশ সরকার গঠন করা হয়। এই জায়গার নতুন নামকরণ করা হয় মুজিবনগর। তাই এই সরকারকে বলা হয় মুজিবনগর সরকার।\nসে সময় জাতির পিতা বঙ্গবন্ধু শেখ মুজিবুর রহমানকে রাষ্ট্রপতি ও তাজউদ্দীন আহমেদকে প্রধানমন্ত্রী করে, রাষ্ট্রপতি শাসিত এই সরকার ১৭ এপ্রিল শপথ গ্রহণ করে। বঙ্গবন্ধুর অনুপস্থিতিতে সৈয়দ নজরুল ইসলাম মুজিবনগর সরকারের অস্থায়ী রাষ্ট্রপতি হিসেবে শপথ নেন। এই দিনই স্বাধীনতার ঘোষণাপত্র গৃহীত হয়। পরবর্তীতে এই ঘোষণাপত্র অনুযায়ী মুক্তিযুদ্ধ পরিচালিত হতে থাকে। বাংলাদেশ প্রতিষ্ঠার সংগ্রামে সবচেয়ে বেশি কার্যকর ও সুদূরপ্রসারী সাংবিধানিক পদক্ষেপ ছিল মুজিবনগর সরকার গঠন। এই সরকারের নেতৃত্বে নয় মাসের মহান মুক্তিযুদ্ধ পরিচালিত হয়। বিশ্বব্যাপী জনসমর্থন আদাযে এই সরকার গুরুত্বপূর্ণ ভূমিকা রাখে।\n১৯৭১ সালের ২৫ মার্চ নিরস্ত্র জনগণের ওপর পাকিস্তানি সেনাবাহিনী আক্রমণ চালানোর পর বাঙালি ছাত্র, জনতা, পুলিশ, ইপিআরসহ সর্বস্তরের মানুষ সাহসিকতার সাথে তাদের বিরুদ্ধে সংগ্রামে ঝাপিয়ে পড়ে । দেশের জন্য যুদ্ধ করতে গিয়ে বহু মুক্তিযোদ্ধা রণাঙ্গনে শহিদ হন, আবার অনেকে পঙ্গুত্ব বরণ করেন। মাতৃভূমির প্রতি তাই মুক্তিযোদ্ধাদের এ ঋণ কোনোদিন শোধ হবে না। এদেশের মানুষ চিরকাল জাতির এই সূর্য সন্তানদের মনে রাখবে। মুক্তিযুদ্ধের মূল নিয়ামক শক্তি দিল জনগণ। তাই মুক্তিযুদ্ধ শুরু হলে বিভিন্ন রাজনৈতিক দল, ছাত্র, পেশাজীবী, সাংস্কৃতিক কর্মীসহ সর্বস্তরের জনসাধারণ নিজ নিজ অবস্থান থেকে যুদ্ধে ভূমিকা নেয়।\nআমাদের ১৯৭১ সালের মুক্তিযুদ্ধে এদেশের মানুষ, এদেশের কৃষক শ্রমিকগণ যে ভূমিকা রেখেছিলেন স্বাধীনতাকে ত্বরান্বিত করেছিল, তারা অস্ত্রহাতে যেমন ছিলেন যুদ্ধের মাঠে, তেমনি দেশের অভ্যন্তরেও প্রতিরাধে ও সশস্ত্র অবরোধে অংশ নিয়েছিলেন ব্যাপকভাবে। মুক্তিসংগ্রাম ধারণার মধ্যে দুটি উপাদান আছে। একটি হলো জাতীয় মুক্তি এবং অন্যটি অর্থনৈতিক, সামাজিক, শ্রেণিগত শোষণমুক্তি। আর এই মুক্তির মন্ত্রক দিল আমাদের কৃষকসমাজ। বঙ্গবন্ধুর আহ্বানে সাড়া দিয়ে যারা যুদ্ধে ঝাঁপিযে পড়েন, তাদের বেশিরভাগই ছিলেন গ্রামের সাধারণ কৃষিজীবী মানুষ। তাদের বীরত্বগাথা ইতিহাসের এক সোনালি অধ্যায়। সুদীর্ঘ বন্ধনার পথ পেরিয়ে এসে তারা নিজের জীবনকে তুচ্ছ করেছেন। তাই যে হাতে তারা লাঙল ঠেলেছেন, ধান কেটেছেন, নৌকার দাঁড় টেনেছেন, জীবিকার জন্য প্রাণান্ত শ্রম দিয়েছেন সে হাত তাদের উদ্যত হযেছি শত্রুর মোকাবিলায়।\nমুক্তিযুদ্ধে ছাত্রসমাজের ভূমিকা ছিল অহঙ্কার করার মতো। একক গোষ্ঠী হিসেবে ছাত্রদের সংখ্যা ছিল বেশি। গোটা জাতিকে মুক্তিযুদ্ধের চেতনায় উদ্বুদ্ধ করতে অসাধারণ ভূমিকা পালন করেছিলেন বিভিন্ন স্কুল কলেজ ও বিশ্ববিদ্যালয়ের ছাত্রছাত্রীরা। দেশের সব আন্দোলনে গৌররোজ্জ্বল ভূমিকা পালন করেছে এদেশের দ্বাত্র সমাজ। মুক্তিযুদ্ধে ছাত্রদের অবদানের কথা বলতে গেলেই চোখের সামনে ভেসে ওঠে ঢাকা বিশ্ববিদ্যালয়ের অপরাজেয় বাংলা, সোপর্জিত স্বাধীনতা ভাস্কর্য। বাংলাদেশে ১৯৫২ সালের ভাষা আন্দোলন, ১৯৬২ ও ৬৪ সালের শিক্ষা কমিশন রিপোর্টের বিরুদ্ধে আন্দোলন, ১৯৬৬ সালে ছয় দফা আন্দোলন, ১৯৬৮ সালে ১১ দফা আন্দোলন, ৬৯ এর গণঅভ্যুত্থান, ১৯৭০ এর নির্বাচন, ১৯৭১ সালের মুক্তিযুদ্ধে ভ্যানগার্ড হিসেবে তৎকালীন ছাত্রসমাজের ভূমিকা অপরিসীম। একাত্তর সালে মুক্তিযুদ্ধ শুরু হলে স্কুল, কলেজ ও বিশ্ববিদ্যালয়ের শিক্ষার্থীদের বড় অংশ সরাসরি মুক্তিযুদ্ধে যোগ দেয়।\nবাংলাদেশের মুক্তিযুদ্ধে নেতৃত্বদানকারী প্রধান রাজনৈতিক দল হলো আওয়ামী লীগ। আওয়ামী লীগই সর্বপ্রথম পূর্ববাংলার জনগণকে স্বাধিকার আন্দোলনে সংগঠিত করে। বঙ্গবন্ধুর স্বাধীনতা যুদ্ধের ডাকে সাড়া দিয়েই এদেশের মানুষ মুক্তিযুদ্ধে অংশগ্রহণ করে । বস্তুত, তিনি দিলেন স্বাধীন বাংলাদেশের স্বপ্নদ্রষ্টা । বাংলাদেশের মুক্তিযুদ্ধ পরিচালনায় আওয়ামী লীগ ছাড়াও প্রগতিশীল রাজনৈতিক দলগুলো গুরুত্বপূর্ণ ভূমিকা পালন করে। এদের মধ্যে উল্লেখযোগ্য হচ্ছে- ন্যাপ (ভাসানী), ন্যাপ (মোজাফফর), কমিউনিস্ট পার্টি, জাতীয় কংগ্রেস ইত্যাদি। তবে বাংলাদেশের অভ্যন্তরে পাকবাহিনীর সমর্থনে মুসলিম লীগ, জামায়াতে ইসলামী, পিডিপিসহ কতিপয় বিপথগামী রাজনৈতিক দল মুক্তিযুদ্ধের বিরোধিতা করে।\nএকাত্তরের মুক্তিযুদ্ধকালে মুক্তিযোদ্ধাদের উদ্বুদ্ধ ও অনুপ্রাণিত করতে এবং জনমত গঠনে দেশ - বিদেশ থেকে অসংখ্য পত্রপত্রিকা প্রকাশিত হয়েছে। মুক্তিযুদ্ধ চলাকালীন বাংলাদেশের বিভিন্ন অঞ্চল, মুজিবনগর সরকার ও প্রবাসী বাঙালিদের প্রকাশিত পত্রপত্রিকাসহ বিশ্বের বিভিন্ন দেশের সংবাদপত্রে পাকিস্তানি বাহিনীর গণহত্যা, ধর্ষণ, ধ্বংসলীলা, সাধারণ মানুষের দুর্ভোগ, শরণার্থী শিবিরের বর্ণনা ও মুক্তিযুদ্ধের ঘটনাপ্রবাহের বিবরণ গুরুত্বের সঙ্গে তুলে ধরে । যুদ্ধের সময়ে দেশপ্রেম জাগ্রতকরণ, মনোবল বৃদ্ধিসহ মুক্তিযুদ্ধে অংশগ্রহণে মানুষকে উদ্বুদ্ধ করার ক্ষেত্রে শিল্পী-সাহিত্যিক বুদ্ধিজীবীদের ভূমিকা ও অবদান ছিল খুবই প্রশংসনীয়। পত্রপত্রিকায় লেখা, স্বাধীন বাংলা বেতার কেন্দ্রে খবর পাঠ, দেশাত্নবোধক ও মুক্তিযুদ্ধভিত্তিক গান, আবৃত্তি,নাটক, কথিকা, জনপ্রিয় অনুষ্ঠান 'চরমপত্র ইত্যাদি মুক্তিযুদ্ধকে এগিয়ে নিয়ে যেতে সহায়তা করেছে।\nবাংলাদেশের মুক্তিযুদ্ধে নারীর অংশগ্রহণ ও সহযোগিতা ছিল অনন্য অনবদ্য। নারী সক্রিয় ছিল কখনও সরাসরি যুদ্ধক্ষেত্রে, কখনো বা যুদ্ধক্ষেত্রের আড়ালে। মুক্তিযোদ্ধাদের সাহস জুগিয়েছেন, প্রেরণা জুগিয়েছেন এমন নারীর সংখ্যা অসংখ্য। অজানা-অচেনা আহত মুক্তিযোদ্ধাদের সেবা শুশ্রুষা করেছেন বহু নারী। চরম দুঃসময়ে পাকিস্তানি হানাদারের হাত থেকে রক্ষা করতে নিজেদের ঘরে আশ্রয় দিযেছেন মুক্তিযোদ্ধাদের। অনেক সময়ে শত্রুর কাছে নিজেদের সম্ভ্রম এবং প্রাণও দিতে হযেছে।\nবাংলাদেশের মুক্তিযুদ্ধে প্রবাসী বাঙালিরা সর্বতোভাবে পাশে ছিলেন। বিভিন্নভাবে সহযোগিতা করেছেন। বিভিন্ন দেশে তারা মুক্তিযুদ্ধের জন্য অর্থ সংগ্রহ করেছেন। বাংলাদেশের পক্ষে সমর্থন আদায়ে বিভিন্ন দেশের নেতৃবৃন্দের কাছে দুটে গিয়েছেন। তারা বিভিন্ন আন্তর্জাতিক সংস্থায় প্রতিনিধি দল প্রেরণ করেছেন। পাকিস্তানকে অস্ত্র, গোলাবারুদ সরবরাহ না করতে বিশ্বের বিভিন্ন সরকারের নিকট আবেদন করেছেন। এক্ষেত্রে ব্রিটেনের প্রবাসী বাঙালিদের ভূমিকা বিশেষভাবে উল্লেখযোগ্য।\n১৯৭১ সালে পূর্ব পাকিস্তানে পশ্চিম পাকিস্তানিদের বর্বরোচিত হত্যাকাণ্ডের কাহিনি আন্তর্জাতিক গণমাধ্যমে প্রকাশিত হলে বিশ্ব জনমত বাংলাদেশের স্বাধীনতাকামী মানুষের পক্ষে দাঁড়ায় । ভারত সে সময় এক কোটিরও বেশি শরণার্থীকে আশ্রয় দেয়। ভারতীয় প্রধানমন্ত্রী ইন্দিরা গান্ধী বাংলাদেশের মুক্তিযুদ্ধকে সমর্থন দিয়ে বিশ্বজনমত তৈরিতে এগিয়ে এসেছিলেন। সোভিয়েত ইউনিয়ন বাংলাদেশের মুক্তিযুদ্ধের পক্ষে সমর্থন দেয়। তৎকালীন মার্কিন প্রশাসন বাংলাদেশের বিরোধিতা করলেও সে দেশের জনগণ বুদ্ধিজীবী ও রাজনীতিবিদরা বাংলাদেশকে সমর্থন দেয় । তাদের প্রতিরোধের মুখে মার্কিন প্রশাসন পাকিস্তানে অস্ত্র রপ্তানি বন্ধ করতে বাধ্য হয়। বাংলাদেশকে সাহায্য করার জন্য মার্কিন যুক্তরাষ্ট্রে বিটলস এর জর্জ হ্যারিসন এবং ভারতীয় পন্ডিত রবি শংকর 'কনসার্ট ফর বাংলাদেশ এর আয়োজন করেছিলেন। ফরাসি সাহিত্যিক আন্দ্রে মারোযা, জ্যা পল সাত্রে সহ তানেকেই বাংলাদেশকে সমর্থন দিয়েছিলেন।\n১৯৭১ সালে যুদ্ধের প্রায় শেষদিকে ২১ নভেম্বর ভারতীয় পূর্বাঞ্চল কমান্ডার লে. জে জগজিৎ সিং অরোরার অধিনায়কত্বে ঘোষিত হয় বাংলাদেশ - ভারত যৌথ কমান্ড। ভারতীয় সশস্ত্রবাহিনী মিত্রবাহিনী নাম নিয়ে বাংলাদেশে প্রবেশ করে। বাংলাদেশের মুক্তিযোদ্ধাদের সাথে যুক্ত হওয়া ভারতীয় বিমান হামলায় পাকিস্তান সেনাবাহিনী অবরুদ্ধ হয়ে পড়ে।\nমুক্তিযুদ্ধে বাঙালি ও যৌথবাহিনীর দুর্বার প্রতিরোধ ও আক্রমণের মুখে পশ্চিমা হানাদার বাহিনী যখন কোণঠাসা হয়ে পড়েছে তখন পরাজয় নিশ্চিত জেনে তারা ঝাঁপিয়ে পড়ে এ দেশের সূর্য সন্তানদের ওপর। আর এ কাজে তাদেরকে সাহায্য করে তাদের এদেশীয় দোসর রাজাকার আলবদর আল শামস বাহিনী। পরাজয় নিশ্চিত জেনে পাকিস্তানী হানাদার বাহিনী দেশের মুক্তিকামী ও মুক্তিযুদ্ধের সমর্থনকারী শিক্ষক, চিকিৎসক, প্রকৌশলী, সাংবাদিক বুদ্ধিজীবীদের ধরে নিয়ে হত্যা করা হয়। তাদের বেশিরভাগের ক্ষত বিক্ষত মৃতদেহ রায়ের বাজার বধ্যভূমিতে পাওয়া যায়।\nসংগ্রামী বাঙালি আর মিত্র বাহিনীর সাথে যুদ্ধে হানাদার বাহিনী বিপর্যস্ত হয়ে পড়ে। ১৬ ডিসেম্বর ১৯৭১, বর্তমান সোহরাওয়ার্দী উদ্যানে অর্থাৎ তৎকালীন রেসকোর্স ময়দানে প্রায় ৯৩০০০ সৈন্য নিয়ে জেনারেল নিয়াজি সম্মিলিত বাহিনীর প্রধান জগজিৎ সিং আরোরার নিকট আত্মসমর্পণ করেন। এসময় বাংলাদেশের পক্ষে নেতৃত্ব দেন গ্রুপ ক্যাপ্টেন একে খন্দকার। এর মধ্য দিয়ে একটি স্বাধীন ও সার্বভৌম রাষ্ট্র হিসেবে অভ্যুদয় ঘটে বাংলাদেশের।\n“রক্তের কাফনে মোড়া কুকুরে খেয়েছে যারে, শকুনে খেয়েছে যারে\nসে আমার ভাই, সে আমার মা, সে আমার প্রিয়তম পিতা।\nস্বাধীনতা, সে আমার স্বজন, হারিয়ে পাওয়া একমাত্র স্বজন-\nস্বাধীনতা, সে আমার প্রিয় মানুষের রক্তে কেনা অমূল্য ফসল।\"\nমুক্তিযুদ্ধের সময়ে বাংলাদেশের মানুষের স্বপ্ন ছিল স্বাধীন রাষ্ট্র প্রতিষ্ঠার পাশাপাশি ক্ষুধাদারিদ্র-অশিক্ষা-কুসংস্কার থেকে মুক্ত অসাম্প্রদায়িক একটি দেশের - বঙ্গবন্ধু যার নাম দিয়েছিলেন 'সোনার বাংলা’। এই সোনার বাংলা গঠনের চেতনাই মুক্তিযুদ্ধের চেতনা। নতুন প্রজন্মের কাছে এই চেতনাকে গৌছে দেওয়া জরুরি। কেননা উন্নত ও সমৃদ্ধ বাংলাদেশ গড়ে তুলতে এই চেতনার কোনো বিকল্প নেই।\nমুক্তিযুদ্ধ বাঙালির অহংকার। বাঙালির হাজার বছরের ইতিহাসে ১৯৭১ সালের মুক্তিযুদ্ধ জাতিকে একটি স্বাধীন সার্বভৌম রাষ্ট্র এনে দেয়। এই স্বাধীনতা ত্রিশ লক্ষ ভাইযের আত্মত্যাগের বিনিময়ে অর্জিত, লক্ষ মা-বোনের সমভ্রমের বিনিময়ে পাওয়া। তাই এই স্বাধীনতা ও সার্বভৌমত্ব রক্ষায় আমাদের নিবেদিতপ্রাণ হওয়া উচিত। নতুন প্রজন্মকে মুক্তিযুদ্ধের সঠিক ইতিহাস জানানো যেমন জরুরি, তেমনি নাগরিকদের নিজ নিজ দায়িত্ব সম্পর্কেও সচেতন হওয়া উচিত। মুক্তিযুদ্ধের চেতনায় উদ্বুদ্ধ হয়ে কর্তব্যবোধে, ন্যায়নিষ্ঠা ও দেশপ্রেমের মাধ্যমে বাংলাদেশের যথার্থ অগ্রগতি নিশ্চিত করা সম্ভব।"
        }
      ]
    },
    {
      "number": "5",
      "uddipok": "বিদ্যুৎ ও আধুনিক জীবন",
      "tag": "DB 17",
      "sub_questions": [
        {
          "label": "",
          "question": "",
          "explanation": "ভূমিকা : জ্ঞান-বিজ্ঞানের যেসব অগ্রগতি ও অবদানে আধুনিক সভ্যতা গড়ে উঠেছে তাদের মধ্যে সবচেয়ে অগ্রগণ্য ভূমিকা নিঃসন্দেহে বিজ্ঞানের। আর সেই বিজ্ঞানের সোনার কাঠি হচ্ছে বিদ্যুৎ। বিদ্যুৎই আধুনিক বিজ্ঞান ও সভ্যতাকে পৌঁছে দিয়েছে শব্দাতিগ (supersonic) যুগে এবং জৈব প্রযুক্তির (Bio-technology) অসীম সম্ভাবনাময় যুগের দ্বারপ্রান্তে। বিদ্যুৎকে বাদ দিয়ে বর্তমান বিজ্ঞানের অগ্রগতির কথা কল্পনাই করা যায় না। আধুনিক সভ্যতায় চালিকা শক্তিই হচ্ছে বিদ্যুৎ। বিদ্যুৎবিহীন বর্তমান সভ্যতা হয়ে পড়বে অনুজ্জ্বল, নিথর ও নিষ্প্রাণ। বিদ্যুৎ ছাড়া সভ্যতার সমস্ত গতি ও প্রযুক্তি নিমেষে থমকে যায়। আর সেই জন্যই বিদ্যুৎকে বলা হয় আধুনিক প্রযুক্তির ধাত্রী।\nআধুনিক জীবনের স্বাচ্ছন্দ্য ও বিদ্যুৎ : আধুনিক জীবনের স্বাচ্ছন্দ্যের মূলে বিদ্যুতের ভূমিকা অনন্য। দৈনন্দিন জীবনের সঙ্গে রয়েছে বিদ্যুতের অপরিহার্য ব্যবহার। সুইচ টিপলেই জ্বলে ওঠে আলো। সে আলোর এমনই শক্তি যে স্টেডিয়ামে রাতের বেলায় দিনের ফুটবল খেলা যায়। প্রচণ্ড গরমে স্বাচ্ছন্দ্য আনে বৈদ্যুতিক পাখা। আরও শীতল পরশ বুলিয়ে দিচ্ছে বিদ্যুৎ ঘরবাড়িতে, গাড়িতে, ট্রেনে, বাসে শীতাতপ নিয়ন্ত্রণ ব্যবস্থার মাধ্যমে। যোগাযোগ ব্যবস্থায় টেলিফোন, টেলিগ্রাফের মাধ্যমে বিপ্লবের সূচনা করেছে বিদ্যুৎ। তারই সর্বাধুনিক উদ্ভাবন ই-মেইল, যা মুহুর্তেই পৃথিবীর অপর প্রান্তের সঙ্গে যোগাযোগ ঘটিয়ে দিচ্ছে। বিদ্যুতের সাহায্যে মানুষ খাবার সংরক্ষণ রাখতে পারছে ফ্রিজে। শুনতে পারছে বেতার অনুষ্ঠান। মানুষের বিনোদন চাহিদা মেটাতেও গুরুত্বপূর্ণ ভিসিডি ইত্যাদির অনুষ্ঠান উপভোগ করতে পারছে। এভাবে আধুনিক জীবনে স্বাচ্ছন্দ্যের ক্ষেত্রে বিদ্যুৎ রাখছে অসামান্য অবদান।\nশিল্পোৎপাদনে বিদ্যুৎ : দেশে দেশে আজ স্বল্প খরচে উৎপাদিত বিদ্যুৎকে কাজে লাগানো হচ্ছে শিল্পোৎপাদনে। বিশাল বিশাল সব যন্ত্রদানব আজ বিদ্যুৎ শক্তির বলে পরিণত হয়েছে মানুষের ক্রীতদাসে। বৈদ্যুতিক তথা ইলেকট্রনিক প্রযুক্তির সাহায্যে ঢেলে সাজানো হচ্ছে সারা বিশ্বের উৎপাদন-ব্যবস্থা। এর ফলে শিল্প ও কৃষি উৎপাদন বহু গুণে বেড়েছে। বিদ্যুতের সাহায্যেই গড়ে উঠেছে অত্যাধুনিক বিমান ও জাহাজ নির্মাণ শিল্প। বিশালাকৃতি যেসব জাহাজ সাগর-মহাসাগর পাড়ি দিচ্ছে, যেসব ডুবোজাহাজ সমুদ্র তলে বিচরণ করছে সেগুলো চলছে বিদ্যুৎশক্তিতে। সভ্যতার পুরোভাগে যন্ত্রশিল্প যত বিকশিত হচ্ছে বিদ্যুতের ব্যবহারও তত বাড়ছে।\nচিকিৎসা বিজ্ঞানে বিদ্যুৎ : চিকিৎসা বিজ্ঞানেও বিদ্যুতের অবদান যুগান্তকারী। সূক্ষ্মাতিসূক্ষ্ম যন্ত্রপাতি নির্মাণে বিদ্যুৎ পালন করেছে অনন্য ভূমিকা। চিকিৎসা বিজ্ঞানের নানা শাখায় রোগ নিরূপণ, উপশম ও নিরাময়ে বিদ্যুৎ-চালিত যন্ত্রপাতি অভাবনীয় অবদান রাখছে। এক্স-রে, ইলেকট্রো কার্ডিওগ্রাম, আল্ট্রাসনোগ্রাফি, ইকো কার্ডিওগ্রাম, ক্যাটসক্যান ইত্যাদি রোগনিরূপন যন্ত্র এবং পরমাণু চিকিৎসাসহ বিভিন্ন ধরনের থেরাপি চিকিৎসা-বিজ্ঞানে বিপ্লব এনেছে। এ সবই বিদ্যুৎ নির্ভর।\nমহাকাশ অভিযানে বিদ্যুৎ : মহাকাশ অভিযান ও মহাকাশ বিজয়ে মানুষের সমস্ত সাফল্যের মূলে বিদ্যুতের অবদান বিস্ময়কর। সূক্ষ্মাতিসূক্ষ্ম গণনা, নির্ভুল দিকস্থিতি নির্ণয়, পরিমিত তাপমাত্রা সংরক্ষণ এবং মহাকাশ অভিযানের হুবহু ছবি পৃথিবীতে প্রেরণ ইত্যাদির মতো অকল্পনীয় কাজ এখন বাস্তবে সম্পন্ন করতে সাহায্য করছে বিদ্যুৎ। গ্রহে-উপগ্রহে বিভিন্ন নভোযান ও নভোখেয়া উৎক্ষেপণও চলছে বিদ্যুতের সাহায্যে। যুক্তরাষ্ট্রের মহাকাশ সংস্থা নাসা (NASA) সম্পূর্ণভাবে ইলেকট্রো-ম্যাগনেটিক প্রযুক্তিনির্ভর।\nযাতায়াতের ক্ষেত্রে বিদ্যুৎ : যাতায়াত ব্যবস্থায় অভাবনীয় উন্নতি ও অগ্রগতি সাধন করছে বিদ্যুৎ। বৈদ্যুতিক ট্রেন ও পাতাল রেল দিনকে দিন আয়ত্ত করেছে অভাবনীয় গতি। বুলেট ট্রেন, বিলাসবহুল আরামপ্রদ এয়ারবাস ও শব্দাতিগ বিমান পৃথিবীর এপ্রান্ত এবং ওপ্রান্তের দূরত্ব কমিয়ে দিয়ে যোগাযোগ ব্যবস্থায় এনেছে বিপ্লব।\nঅন্যান্য ক্ষেত্রে বিদ্যুৎ : বিশ্বের যে কোনো দেশে অফিস-আদালত, কল-কারখানা, ব্যবসা-বাণিজ্য কেন্দ্র বিদ্যুৎ ছাড়া আজ চলে না। আধুনিক সভ্যতার আর এক বিস্ময়কর অবদান যে যন্ত্রমানব রোবট তার কাজও চলে বিদ্যুতের সাহায্যে। সাগর তলের রহস্য সন্ধানের মতো অনেক অসাধ্য ও বিপদজ্জনক কাজে রোবট মানুষকে সাহায্য করছে। বর্তমানে বিস্ময়কর যে জৈব-প্রযুক্তি নিয়ে গবেষণা ও কাজ চলছে তার পেছনেও পরোক্ষ শক্তি হিসেবে কাজ করছে বিদ্যুৎ। বিশ্বের বহুল আলোচিত পারমাণবিক শক্তিকে কাজে লাগানোর জন্যেও বিদ্যুতের ব্যবহার অপরিহার্য। আধুনিক উন্নত প্রযুক্তির সাহায্যে জিন প্রযুক্তির বিপুল সম্ভাবনার দুয়ার খুলে যাচ্ছে তাও সম্পন্ন করার কাজে লাগছে বিদ্যুৎ। এক কথায় বর্তমান সভ্যতা ও আগামী প্রজন্মের অগ্রগতির নিয়ামক হচ্ছে বিদ্যুৎ শক্তি।\nবিদ্যুৎ ও বাংলাদেশ : অত্যধিক জনসংখ্যা, অর্থনৈতিক মেরুকরণ ও রাজনৈতিক অস্থিরতা-পীড়িত বাংলাদেশের বিদ্যুতের ঘাটতি একটা বড়ো সমস্যা। এ ঘাটতি সমাধানে কিছু কিছু পদক্ষেপ নেওয়া বিদ্যুৎ ঘাটতি অব্যাহত রয়েছে এবং চাহিদা দিনকে দিন বাড়ছে। বাংলাদেশে অনুৎপাদনশীল খাতে বিদ্যুতের অপচয়ও একটি বড় সমস্যা। ফলে উন্নয়ন ব্যাহত হচ্ছে। অর্থনীতি, বিজ্ঞান ও প্রযুক্তির ক্ষেত্রে আমরা পিছিয়ে থাকছি।\nউপসংহার : জনজীবনে স্বাচ্ছন্দ্য আনতে হলে এবং উন্নয়ন প্রযুক্তির বিকাশ ঘটাতে গেলে পর্যাপ্ত বিদ্যুৎ ছাড়া আমাদের চলবে না। তৃতীয় বিশ্বের কিছু দেশ আধুনিক সভ্যতার অগ্রগতির ধারা থেকে ছিটকে পড়েছে বিদ্যুতের অভাবে। আমাদের দেশেও বিদ্যুৎকে ভালোভাবে কাজে লাগাতে না পারলে অগ্রগতি ব্যাহত হবে। উপরন্তু অজ্ঞতা ও কুসংস্কারের কবল থেকে জনগণ বেরিয়ে আসতে পারবে না। তাই বিদ্যুৎ সমস্যা দূর করা এবং উন্নয়ন প্রযুক্তিতে বিদ্যুতের ব্যবহারে জাতীয় ও আন্তর্জাতিক, সরকারি ও বেসরকারি নানা উদ্যোগ দরকার। বিদ্যুৎ ছাড়া প্রযুক্তি এখন অকল্পনীয়। আর প্রযুক্তির ছোঁয়া না পেলে আমাদের দেশে উন্নয়নের ছোঁয়া লাগবে না।"
        }
      ]
    },
    {
      "number": "1",
      "uddipok": "(ক) উদাহরণসহ 'অ' ধ্বনি উচ্চারণের পাঁচটি নিয়ম লেখো।\nঅথবা, (খ) যেকোনো পাঁচটি শব্দের উচ্চারণ লেখো:\nউপস্থিত, দরখাস্ত, প্রায়শ্চিত্ত, অতি, মর্যাদা, লাবণ্য, স্বল্প, ব্যবহার।",
      "tag": "DB 17",
      "sub_questions": [
        {
          "label": "",
          "question": "",
          "explanation": "ক) উত্তরঃ\nউত্তর: উদাহরণসহ বাংলা 'অ' ধ্বনি উচ্চারণের পাঁচটি নিয়ম নিচে দেওয়া হলো:\nক. শব্দের আদিতে যদি 'অ' থাকে এবং তারপর ই-কার বা ঈ-কার কিংবা উ-কার বা ঊ-কার থাকে তবে সে অ-এর উচ্চারণ ও- কারের মতো হয়। যেমন: অতীত (ওতিত্), নদী (নোদি), অনুরোধ (ওনুরোধ), ময়ূর (মোয়ুর) ইত্যাদি।\nখ. শব্দের আদ্য অ-এর পরে য-ফলাযুক্ত ব্যঞ্জনবর্ণ থাকলে সে ক্ষেত্রে অ-এর উচ্চারণ সাধারণত ও-কারের মতো হয়। যেমন: অন্য (ওনো), অত্যাচার (ওত্তাচার্), কন্যা (কোন্না) ইত্যাদি।\nগ. আদ্য অ-এর পর 'ক্ষ' থাকলে সে অ-এর উচ্চারণ সাধারণত ও- কারের মতো হয়ে থাকে। যেমন: অক্ষ (ওক্কো), লক্ষ্মণ (লোক্সোন), রক্ষা (রোখা) ইত্যাদি।\nঘ. বাংলা ভাষায় বেশ কিছু সমাসবদ্ধ তৎসম শব্দের মধ্য 'অ' ও- কারান্ত রূপে উচ্চারিত হয়। যেমন: পথচারী (পখোচারি), বনবাসী (বনোবাশি), রণতূর্য (রনোতুজো) ইত্যাদি।\nঙ. শব্দান্তে যুক্তবর্ণ থাকলে অন্তিম 'অ' ও-কারের মতো উচ্চারিত হয়। যেমন: শক্ত (শক্তো), কর্ম (করমো), প্রাপ্ত (প্রাপ্তো) ইত্যাদি।\nখ) উত্তরঃ\nশব্দ\nউচ্চারণ\nউপস্থিত\nউপোস্ থিত্\nদরখাস্ত\nদর্ খাস্ তো\nপ্রায়শ্চিত্ত\nপ্রায়োশ্ চিত্ তো\nঅতি\nওতি\nমর্যাদা\nমোর্ জাদা\nলাবণ্য\nলাবোন্ নো\nস্বল্প\nশল্ পো\nব্যবহার\nব্যাবোহার্"
        }
      ]
    },
    {
      "number": "2",
      "uddipok": "(ক) পত্ন-বিধি কী? উদাহরণসহ ণত্ব-বিধির পাঁচটি নিয়ম লেখো।\nঅথবা, (খ) যেকোনো পাঁচটি শব্দের শুদ্ধ বানান লেখো:\nপিপিলিকা, মনিষী, পানিনী, সুস্বাগত, মহত্ব, জৈষ্ট্য, ন্যূনতম, ননদী।",
      "tag": "DB 17",
      "sub_questions": [
        {
          "label": "",
          "question": "",
          "explanation": "ক) উত্তরঃ\nউত্তর: যে রীতি অনুসারে বাংলা ভাষায় ব্যবহৃত তৎসম বা সংস্কৃত শব্দের বানানে মূর্ধন্য (ণ) হয় তাকে ণত্ব বিধান বলে। অর্থাৎ তৎসম শব্দের বানানে ণ-এর সঠিক ব্যবহারের নিয়মই ণত্ব বিধান। নিচে ণত্ব বিধানের পাঁচটি নিয়ম উল্লেখ করা হলো: ক. তৎসম শব্দের বানানে ঋ, র, ষ-এর পরে 'ণ' ব্যবহৃত হয়। যেমন: চরণ, মরণ, ঋণ, তৃণ, ক্ষীণ, জীর্ণ।\nখ. যুক্ত ব্যঞ্জনবর্ণের ক্ষেত্রে ট-বর্গীয় বর্ণের আগে 'ণ' বসে। যেমন: বণ্টন, লুণ্ঠন, কণ্ঠ, খণ্ড, ভণ্ড, মুন্ড, কুণ্ড।\nগ. প্র, পরি, নির-এ তিনটি উপসর্গের পর সাধারণত 'ণ' ব্যবহৃত হয়। যেমন: প্রণয়, প্রণাম, পরিণয়, নির্ণয়।\nঘ. নার, পার, রাম, রবীন্দ্র, চন্দ্র, উত্তর ইত্যাদি শব্দের পর 'অয়ন' বা 'আয়ন' থাকলে তার পরের 'ন' ধ্বনিটি 'ণ' হয়। যেমন: নারায়ণ, পরায়ণ, রামায়ণ, রবীন্দ্রায়ণ, চন্দ্রায়ণ, উত্তরায়ণ ইত্যাদি।\nঙ. র, ঋ, রেফ ('), ঋ-কার (,), র-ফলা (-)-এর পর ধ্বনি ক-বর্গ, প-বর্গ এবং য, য়, হ, ং থাকলে তার পরে 'ণ' হবে। যেমন: শ্রাবণ, অর্ণব, গ্রহণ, দ্রবণ।\nখ) উত্তরঃ\nঅশুদ্ধ\nশুদ্ধ\nপিপিলিকা\nপিপীলিকা\nমনিষী\nমনীষী\nপানিনী\nপাণিনি\nসুস্বাগত\nস্বাগত\nমহত্ব\nমহত্ত্ব\nজৈষ্ট্য\nজ্যৈষ্ঠ\nনুন্যতম\nন্যূনতম\nননদী\nননদি"
        }
      ]
    },
    {
      "number": "3",
      "uddipok": "(ক) উদাহরণসহ সর্বনাম পদের শ্রেণিবিভাগ আলোচনা করো।\nঅথবা,\n(খ) নিচের অনুচ্ছেদ থেকে পাঁচটি বিশেষণ পদ চিহ্নিত করো:\nঅপরের জন্য তুমি তোমার প্রাণ দাও- আমি বলতে চাই না। অপরের ক্ষুদ্র ক্ষুদ্র দুঃখ তুমি দূর কর। অপরকে একটুখানি সুখ দাও। অপরের সঙ্গে একটুখানি মিষ্টি কথা বল। পথের অসহায় মানুষটির দিকে একটা করুণ কটাক্ষ নিক্ষেপ কর- তাহলেই অনেক হবে।",
      "tag": "DB 17",
      "sub_questions": [
        {
          "label": "",
          "question": "",
          "explanation": "ক) উত্তরঃ\nউত্তর: বিশেষ্যের পরিবর্তে যে শব্দ বা পদ ব্যবহৃত হয় তাকে সর্বনাম বলে। সর্বনাম বহুলাংশে বিশেষ্যের অনুরূপ ভূমিকা পালন করে। বিশেষ্যের মতোই কারক ও বচনভেদে তার রূপেও ভিন্নতা দেখা যায়। সর্বনামকে সাধারণত নিম্নলিখিতভাবে শ্রেণিবদ্ধ করা যায়:\nক. ব্যক্তিবাচক সর্বনাম: যে সর্বনাম কোনো ব্যক্তিকে বোঝায় তাকে - ব্যক্তিবাচক সর্বনাম বলে। এ সর্বনাম বাক্যের ব্যাকরণিক পক্ষ বা পুরুষ (বক্তা, শ্রোতা, অন্য-এ তিনটিকে) নির্দেশ করে। যেমন: • আমি, তুমি, উনি ইত্যাদি।\nখ. আত্মবাচক সর্বনাম: কর্তা নিজেই কোনো কাজ করেছে-এ ভাবটি জোর দিয়ে বোঝানোর জন্য যে সর্বনাম ব্যবহৃত হয় তাকে আত্মবাচক সর্বনাম বলে। যেমন: আমি নিজে বইটি পড়েছি।\nগ. নির্দেশক সর্বনাম: এ ধরনের সর্বনাম বস্তার কাছে থেকে কোনোকিছুর নৈকট্য, দূরত্ব নির্দেশ করে। যেমন: এ, এরা, উনি, সে ইত্যাদি।\nঘ. অনির্দিষ্ট সর্বনাম: অনির্দিষ্ট কাউকে বা কোনো বস্তুকে বোঝাতে অনির্দিষ্ট সর্বনাম ব্যবহৃত হয়। যেমন: কেউ বোধ হয় এসেছিল।\nঙ. প্রশ্নবাচক সর্বনাম: প্রত্যক্ষ বা পরোক্ষ প্রশ্ন বোঝানোর জন্য যে সর্বনাম ব্যবহৃত হয় তাকে প্রশ্নবাচক সর্বনাম বলে। যেমন: এটা কার বই?\nচ. সংযোগবাচক সর্বনাম: এ ধরনের সর্বনাম দুটি বাক্যের মধ্যে সংযোগ ঘটায়। যেমন: আমি বলি কি জীবনটা এভাবে ধ্বংস করো না? কলেজে গিয়ে দেখি যে পরীক্ষা শুরু হয়ে গেছে।\nছ. সাপেক্ষ সর্বনাম: পরস্পর নির্ভরশীল যে যুগল সর্বনাম দুটি বাক্যাংশের সংযোগ ঘটায় তাকে সাপেক্ষ সর্বনাম বলে। যেমন: যত চাও তত লও।\nজ. ব্যতিহার সর্বনাম: যে সর্বনাম দুপক্ষের সহযোগ বা পারস্পরিক নির্ভরতা বোঝায় তাকে ব্যতিহার সর্বনাম বলে। যেমন; আমরা নিজেরা নিজেরা বাড়িটা মেরামত করে ফেললাম।\nঝ. সাকল্যবাচক সর্বনাম: ব্যক্তি, বস্তু বা ভাবের সমষ্টি বোঝায়। যেমন: সবাই বই পড়ছে। -\nঞ. অন্যবাচক সর্বনাম: নিজ ভিন্ন অন্য কোনো অনির্দিষ্ট ব্যক্তিকে বোঝাতে ব্যবহৃত হয়। যেমন: অন্যে পারলে তুমি পারবে না কেন?\nখ) উত্তরঃ\ni. ক্ষুদ্র ক্ষুদ্র, ii. একটুখানি, iii. মিষ্টি, iv. অসহায়, v. করুণ।"
        }
      ]
    },
    {
      "number": "4",
      "uddipok": "(ক) ব্যাসবাক্যসহ সমাস নির্ণয় করো (যেকোনো পাঁচটি):\nকালান্তর, হিতাহিত, ত্রিফলা, প্রগতি, ধর্মঘট, ঊর্ণনাভ, যথেষ্ট, বাগদত্তা।\nঅথবা, (খ) নিচের যেকোনো পাঁচটি শব্দের প্রত্যয়ের নামসহ প্রকৃতি ও প্রত্যয় নির্ণয় করো:\nঘাতক, দ্রাঘিমা, নায়ক, ঐহিক, শৈশব, সাহিত্য, চিরুনি, পানতা।",
      "tag": "BB 19,CTG.B 19,RB 19,CB 19,DB 17,CTG.B 17,DB 16,SB 16,RB 16",
      "sub_questions": [
        {
          "label": "",
          "question": "",
          "explanation": "ক) উত্তরঃ\nপ্রদত্ত শব্দ\nব্যাস বাক্য\nসমাসের নাম\nকালান্তর\nঅন্য কাল\nনিত্য সমাস\nহিতাহিত\nহিত ও অহিত\nদ্বন্দ্ব সমাস\nত্রিফলা\nতিন ফলের সমাহার\nদ্বিগু সমাস\nপ্রগতি\nপ্র (প্রকৃষ্ট রূপে)  যে গতি\nপ্রাদি সমাস\nধর্মঘট\nধর্ম রক্ষার্থে যে ঘট\nমধ্যপদলোপী কর্মধারয় সমাস\nঊর্ণনাভ\nঊর্ণা নাভিতে যার\nব্যাধিকরণ বহুব্রীহি সমাস\nযথেষ্ট\nইষ্টকে অতিক্রম না করে\nঅব্যয়ীভাব সমাস\nবাগদত্তা\nবাক দ্বারা দত্তা\nতৃতীয়া তৎপুরুষ সমাস\nখ) উত্তরঃ\nঘাতক, দ্রাঘিমা, নায়ক, ঐহিক, শৈশব, সাহিত্য, চিরুনি, পানতা\nগঠিত শব্দ\nপ্রকৃতি ও প্রত্যয়\nপ্রত্যয়ের নাম\nঘাতক\n\\sqrt{} ​ হন্ + অক\nকৃৎ প্রত্যয়\nদ্রাঘিমা\nদীর্ঘ + ইমন\nতদ্ধিত প্রত্যয়\nনায়ক\n\\sqrt{} ​ নী + অক\nকৃৎ প্রত্যয়\nঐহিক\nইহ + ইক\nতদ্ধিত প্রত্যয়\nশৈশব\nশিশু + ষ্ণ\nতদ্ধিত প্রত্যয়\nসাহিত্য\nসহিত + য\nতদ্ধিত প্রত্যয়\nচিরুনি\n\\sqrt{} ​ চির্ + অনি\nকৃৎ প্রত্যয়\nপান্তা\nপানি + তা\nতদ্ধিত প্রত্যয়"
        }
      ]
    },
    {
      "number": "5",
      "uddipok": "(ক) বাক্য কাকে বলে? গঠন অনুসারে বাক্য কত প্রকার ও কী কী? উদাহরণসহ লেখো।\nঅথবা,\n(খ) নির্দেশানুসারে বাক্যের রূপান্তর করো (যেকোনো পাঁচটি):\ni. মাতৃভূমিকে সকলেই ভালোবাসে। (নেতিবাচক)\nii. আমার কেনা বইটি খুব দামি। (জটিল)\niii. দশ মিনিট পর ট্রেন এলো। (যৌগিক)\niv. কেউ অন্ধের দুঃখ বুঝল না। (প্রশ্নবোধক)\nV. পৃথিবী চিরস্থায়ী নয়। (অস্তিবাচক)\nvi. দেশের সেবা করা উচিত। (অনুজ্ঞাবাচক)\nvii. লোকটি অত্যন্ত দরিদ্র। (বিস্ময়সূচক)\nviii. যে সত্য কথা বলে, সবাই তাকে ভালোবাসে। (সরল)",
      "tag": "DB 17",
      "sub_questions": [
        {
          "label": "",
          "question": "",
          "explanation": "ক) উত্তরঃ\nএক বা একাধিক পদের (বিভক্তিযুক্ত শব্দ) সমন্বয়ে যখন বস্তার মনের ভাব সম্পূর্ণরূপে প্রকাশ পায়, তখন তাকে বাক্য বলে। যেমন: বাংলাদেশ একটি স্বাধীন সার্বভৌম রাষ্ট্র ।\nএখানে 'বাংলাদেশ', 'একটি', 'স্বাধীন', 'সার্বভৌম', 'রাষ্ট্র- এ পাঁচটি পদ মিলে একটি সম্পূর্ণ মনের ভাব প্রকাশ পেয়েছে। সুতরাং এটি একটি বাক্য। গঠন অনুসারে বাক্যের প্রকারভেদ: গঠন অনুসারে বাক্য তিন প্রকার। যথা:\nক. সরল বাক্য\nখ. জটিল বাক্য\nগ. যৌগিক বাক্য\nক. সরল বাক্য: যে বাক্যে একটি মাত্র কর্তা (উদ্দেশ্য) এবং একটি মাত্র সমাপিকা ক্রিয়া (বিধেয়) থাকে, তাকে সরল বাক্য বলে। যেমন: ছেলেটি দৌড়াচ্ছে। এখানে 'ছেলেটি' উদ্দেশ্য এবং 'দৌড়াচ্ছে' বিধেয়।\nখ. জটিল বাক্য: যে বাক্যে একটি প্রধান খন্ডবাক্যের সঙ্গে এক বা একাধিক আশ্রিত খণ্ড বাক্য পরস্পর সাপেক্ষভাবে যুক্ত থাকে, তাকে মিশ্র বা জটিল বাক্য বলে।\nআশ্রিত খণ্ড বাক্য\nযে পরিশ্রম করে\nপ্রধান খণ্ডবাক্য\nসেই সুখ লাভ করে\nগ. যৌগিক বাক্য: পরস্পর নিরপেক্ষ দুই বা ততোধিক সরল বা জটিল বাক্য সংযোজক অব্যয় দ্বারা যুক্ত হয়ে একটি সম্পূর্ণ বাক্য গঠন করলে তাকে যৌগিক বাক্য বলে। যেমন: কঠোর পরিশ্রম করব তবুও ভিক্ষা করব না।\nঅথবা,\n(খ). উত্তর:\ni. মাতৃভূমিকে সকলেই ভালোবাসে। (নেতিবাচক)\nউত্তর: মাতৃভূমিকে কে না ভালোবাসে ।\nii. আমার কেনা বইটি খুব দামি। (জটিল)\nউত্তর: যে বইটি আমার কেনা সেটি খুব দামি ।\niii. দশ মিনিট পর ট্রেন এলো। (যৌগিক)\nউত্তর:দশ মিনিট পার হলো এবং ট্রেনটি এলো ।\niv. কেউ অন্ধের দুঃখ বুঝল না। (প্রশ্নবোধক)\nউত্তর: কেউ কি অন্ধের দু:খ বুঝল ?\nV. পৃথিবী চিরস্থায়ী নয়। (অস্তিবাচক)\nউত্তর: পৃথিবী ক্ষণস্থায়ী।\nvi. দেশের সেবা করা উচিত। (অনুজ্ঞাবাচক)\nউত্তর: দেশের সেবা করো।\nvii. লোকটি অত্যন্ত দরিদ্র। (বিস্ময়সূচক)\nউত্তর: আহা ! লোকটি কী দরিদ্র ।\nviii. যে সত্য কথা বলে, সবাই তাকে ভালোবাসে। (সরল)\nউত্তর: সত্য কথা বললে সবাই ভালোবাসে।"
        }
      ]
    },
    {
      "number": "6",
      "uddipok": "(ক) নিচের যেকোনো পাঁচটি বাক্য শুদ্ধ করে লেখ:\ni) পরীক্ষার ফল প্রকাশ হয়েছে।\nii) তৎকালীন সময়ে তার ভূমিকা সমালোচিত হয়।\niii) আমরা তার বিদেহী আত্মার চিরশান্তি কামনা করি।\niv) এখানে প্রবেশ নিষেধ।\nv) পড়ে পাতায় নিশির পাতায় শিশির।\nvi) সম্প্রতি বাংলাদেশের বেশ কয়েকটি নদীতে নাব্যতা সংকট দেখা দিয়েছে।\nvil) দারিদ্র্যতা আমাদের অভিশাপ।\nviii) তাকে দেখে আমি আশ্চর্য হয়েছি।\nঅথবা,\n(খ) অনুচ্ছেদটি শুদ্ধ করে লেখ:\nবাংলা এখন আন্তর্জাতিক মাতৃভাষা। বিশ্বের প্রায় তিরিশ কোটি বাংলাভাষাভাষী। ভাষীক দিক হইতে পৃথিবীতে এই ভাষার স্থান পঞ্চম। কিন্তু আমাদের বাংলাদেশেই এটির সর্বস্তরে ব্যবহার নেই, কারণ মানষিক দৈন্যতা। ভাষাকে আন্তর্জাতিক মানদন্ডে উন্নিত করতে হলে কমিটমেন্ট প্রয়োজন।",
      "tag": "CCC 24,HC 23,CCC 23,SB 19,DB 17",
      "sub_questions": [
        {
          "label": "",
          "question": "",
          "explanation": "(ক) উত্তরঃ\ni) পরীক্ষার ফল প্রকাশ হয়েছে।\nউত্তর: পরীক্ষার ফল প্রকাশিত হয়েছে।\nii) তৎকালীন সময়ে তার ভূমিকা সমালোচিত হয়।\nউত্তর: তৎকালে তার ভূমিকা সমালোচিত হয়।\niii) আমরা তার বিদেহী আত্মার চিরশান্তি কামনা করি।\nউত্তর: আমরা তার আত্মার শান্তি কামনা করি।\niv) এখানে প্রবেশ নিষেধ।\nউত্তর: এখানে প্রবেশ নিষিদ্ধ।\nv) পড়ে পাতায় নিশির পাতায় শিশির।\nউত্তর:\n।\nvi) সম্প্রতি বাংলাদেশের বেশ কয়েকটি নদীতে নাব্যতা সংকট দেখা দিয়েছে।\nউত্তর: সম্প্রতি বাংলাদেশের বেশ কয়েকটি নদী নাব্যতা সংকটে।\nvil) দারিদ্র্যতা আমাদের অভিশাপ।\nউত্তর: দারিদ্র্য আমাদের অভিশাপ।\nviii) তাকে দেখে আমি আশ্চর্য হয়েছি।\nউত্তর: তাকে দেখে আমি আশ্চর্যান্বিত হয়েছি।\n(খ) উত্তরঃ\nবাংলা এখন আন্তর্জাতিক মাতৃভাষা। বিশ্বের প্রায় ত্রিশ কোটি বাংলাভাষাভাষী। ভাষার দিক হতে পৃথিবীতে এই ভাষার স্থান পঞ্চম। কিন্তু আমাদের বাংলাদেশেই এটির সর্বস্তরে ব্যবহার নেই, কারণ মানসিক দীনতা। ভাষাকে আন্তর্জাতিক মানদন্ডে উন্নীত করতে হলে অঙ্গীকার প্রয়োজন।"
        }
      ]
    },
    {
      "number": "7",
      "uddipok": "(ক) যেকোনো দশটি শব্দের বাংলা পারিভাষিক রূপ লেখো:\nPen-Friend, Oath, Trial, Walk-out, Token, Uniform, Lease, Sabotage, Retirement, Marketing, Global, Forecast, Epitaph, Bail, Allegation.\nঅথবা, (খ) নিচের অনুচ্ছেদটি বাংলা ভাষায় অনুবাদ করো:\nBangladesh is now a free country. She suffered much during the last twenty five years. But for her, the days of suffering are over. She is going to enter into an age of great prosperity. The golden land of Bangladesh will again be flowing with milk and honey.",
      "tag": "DB 17",
      "sub_questions": [
        {
          "label": "",
          "question": "",
          "explanation": "ক) উত্তরঃ\nইংরেজি শব্দ\nপারিভাষিক শব্দ\nইংরেজি শব্দ\nপারিভাষিক শব্দ\nPen-Friend\nপত্র-মিতা\nকলমি বন্ধু\nRetirement\nঅবসর\nOath\nশপথ\nMarketing\nবিপণন\nTrial\nবিচার\nGlobal\nবিশ্বব্যাপী\nWalk-out\nসভাবর্জন\nForecast\nপূর্বাভাস\nToken\nনিদর্শন, প্রতীক\nEpitaph\nসমাধিলিপি\nUniform\nউর্দি,একরূপ\nBail\nজামিন\nLease\nইজারা , মেয়াদি বন্দোবস্ত , পাট্টা\nAllegation\nঅভিযোগ\nSabotage\nঅন্তর্ঘাত\nখ) উত্তরঃ বাংলাদেশ এখন একটি স্বাধীন দেশ। গত পঁচিশ বছর তাকে অনেক কষ্ট করতে হয়েছে। কিন্তু এখন তার কষ্টের দিন শেষ হয়েছে। সে এখন সমৃদ্ধির দুয়ারে পদার্পণ করতে যাচ্ছে। বাংলাদেশের স্বর্ণভূমি আবারো সুখ ও সমৃদ্ধিতে ভার উঠবে।"
        }
      ]
    },
    {
      "number": "8",
      "uddipok": "(ক) শীতের কোনো এক সকালের অভিজ্ঞতা বর্ণনা কর।\nঅথবা,\n(খ) “মাদকের অপর নাম মৃত্যু”- শীর্ষক আলোচনা অনুষ্ঠানের উপযোগী একটি ভাষণ তৈরি কর।",
      "tag": "CTG.B 19,DB 17,DB 16,CB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nএকটি শীতের সকাল\nসেবার বন্ধুরা মিলে সিদ্ধান্ত হলো শীতের ছুটিতে সকলে মিলে অমিতের গ্রামের বাড়ি বেড়াতে যাব । আহ্! গ্রামের বাড়ি শীত সকাল উপভোগ করার মজাই আলাদা । যে কথা সে কাজ । একদিন আমরা তিন বন্ধু মিলে সদরঘাট থেকে লঞ্চে করে বন্ধু অমিতের গ্রামের বাড়ি বরিশালের উদ্দেশে রওনা দিলাম । অমিতের বাড়ি পৌঁছতে আমাদের সন্ধ্যা হয়ে গেল । চারদিকে কুয়াশাচ্ছন্ন অন্ধকার এবং উত্তুরে হিমেল হাওয়াযুক্ত প্রবল শীতে আমরা জমে গেলাম । অমিতের পরিবার আমাদের উষ্ণ অভ্যর্থনা জানাল। রাতে খাওয়া-দাওয়া শেষে আমরা ঘুমোতে গেলাম ।\nসকালে পাখির  কিচির-মিচির শব্দে আমাদের ঘুম ভাঙল । তবে প্রচন্ড ঠান্ডায় লেপের ভেতর থেকে বের হতে পারলাম না । কিন্তু যখন পূবের জানালা দিয়ে বাইরে চোখ গেল তখন এক অপরূপ দৃশ্য দেখতে পেলাম । গাছপালাঘেরা বাড়িটি যেন কুয়াশার চাদরে ঢেকে আছে । যতদূর দৃষ্টি যায় ধূসর-শুভ্র কুয়াশা ছাড়া আর কিছুই চোখে পড়ে না । কিন্তু তার মধ্য দিয়ে সূর্যের মিষ্টি হাসির আলোক ছটায় শিশির-সিক্ত গাচের পাতা ঝলমল করছে । আমি শীত সকালের সৌন্দর্য উপভোগ করতে বিছানা ছেড়ে বাইরে গিয়ে দাঁড়ালাম । অদূর মাঠের পানে তাকাতেই দেখি ঘাসের শিষে জমে থাকা শিশির বিন্দু সূর্যের আলোয় মুক্তোর মতো জ্বল জ্বল করছে । বাহ্! কী চমৎকার দৃশ্য— চোখ ফেরাতে মন চায় না । হঠাৎ খেজুরের কাঁচা রসের মিঠে গন্ধ নাকে এলো । পেছনে ফিরে দেখি শিউলি হাঁড়ি ভর্তি রস এনে উঠোনে জমা করেছে । ইতোমধ্যে সমরেশ উঠে আমার কাছে এসে দাঁড়াল । শীতে ওকে কাঁপতে দেখে অমিত বলল, নে কাঁচা খেজুরের রস খা শীত চলে যাবে।' রস এত ঠান্ডা যে মুখে দিতেই দাঁত শিরশির করে উঠল । রস খাওয়ার পর ঠাণ্ডার ঝাঁকুনিতে আমাদের দাঁতে দাঁতে করতাল বাজতে শুরু হলো । তা নিয়ে হাসির ধুম পড়ে গেল ।\nসকালে অমিতের মা আমাদের নানা প্রকারের পিঠা খেতে দিলেন । আহ্! মিষ্টি রোদে স্নাত হয়ে সে কি অমৃতই খেলাম! ভাঁপা, চিতই, পাটি-সাপ্‌টা, দুধ-পুলি প্রভৃতি পিঠা দিয়ে আমরা উদরপূর্তি নাস্তা করলাম । শীত সকালে হরেক রকমের পিঠার বিচিত্র স্বাদ আর সেই সঙ্গে একজন মমতাময়ী পল্লিমাতার সস্নেহ আপ্যায়নে আমি যারপরনাই মুগ্ধ হলাম । শীত সকাল উপভোগের এমন মজাদার অভিজ্ঞতার কথা আমার স্মৃতিতে আমৃত্যু অম্লান হয়ে থাকবে ।\n(খ) উত্তরঃ\nশ্রদ্ধেয় সভাপতি, সম্মানিত প্রধান অতিথি, মাদকদ্রব্য নিয়ন্ত্রণ অধিদপ্তরের মহাপরিচালক মহোদয়, বিশেষ অতিথি ও উপস্থিত সুধীবৃন্দ আমার অভিনন্দন গ্রহণ করুন। মাদকাসক্তির ভয়াবহতা সম্পর্কে ইতোমধ্যে আপনারা অবগত হয়েছেন। এই সর্বনাশা মরণ নেশার দানবীয় থাবায় পড়ে জাতি আজ দিশেহারা হয়ে পড়েছে।\nসুধীমন্ডলী,\nআমরা সকলেই অবহিত যে বিশ্বব্যাপী মাদকাসক্তির বিরুদ্ধে বিপ্লব শুরু হয়েছে। বাংলাদেশের নাগরিক হিসেবে আমরাও সেই আন্দোলন সংগ্রামে শামিল। মাদকের নেশা সর্বনাশা নেশা। পৃথিবীর অন্যান্য দেশের মতো এ নেশা বাংলাদেশের সমাজের রন্ধ্রে রন্ধ্রে আজ জাল বিস্তার করেছে। তরুণ সমাজ আজ এই মরণ নেশার ছোবলে পড়ে সর্বস্বহারা হচ্ছে এবং জীবন বিপন্ন করে তুলেছে। তারা নেশার টাকা জোগাতে নানা অসামাজিক কাজে লিপ্ত হচ্ছে। হাইজ্যাক, খুন, জখম, সন্ত্রাস এসব নিত্যনৈমিত্তিক ব্যাপার হয়ে দাঁড়িয়েছে।\nমানুষ বুদ্ধিবৃত্তির পূজারি, ঈশ্বরের শ্রেষ্ঠ আবিষ্কার। তাই আমরা পারি সব রকম অন্যায়-অবিচার, মন্দ কাজ ত্যাগ করে সুখে-শান্তিতে থাকার স্বপ্ন দেখতে। চাই পৃথিবীর মৃদু বাতাসে দাঁড়িয়ে নিশ্বাস নিতে, সবুজ বনবনানীর অপরূপ সৌন্দর্য উপভোগ করতে। কিন্তু শত হতাশা, ব্যর্থতা ও অশুভ ছায়া আমাদের এ আকাঙ্ক্ষাকে গলাটিপে হত্যা করে।\nবিশেষ করে আমাদের যুবসমাজ আজ হতাশা ও ব্যর্থতার বালুচরে ডুবে নীতিহীন ও বিবেকবর্জিত হয়ে ইয়াবা, মদ, গাঁজা, আফিম, পেথেডিন, চরস, হেরোইন, ফেনসিডিলের মতো মরণ নেশায় আসক্ত হয়ে পড়েছে। মাদকাসক্তির জন্য হতাশা, নিঃসঙ্গতা, দারিদ্র্য, বেকারত্ব ও কুসংসর্গও কম দায়ী নয়।\nসুধীবৃন্দ,\nআমাদের দেশের প্রায় সর্বত্রই মাদকদ্রব্যের অবাধ ক্রয়-বিক্রয় ও ব্যবহার লক্ষ করা যায়। ফলে সব বয়সের, সব পেশার লোকদের মধ্যে এ সর্বনাশা নেশা বিস্তার লাভ করেই চলেছে। অনিবার্য ধ্বংস জেনেও নেশাগ্রস্তরা এ পথ পরিহার করছে না।\nআমাদের যুবসমাজের বড় একটি অংশ মাদকাসক্ত হওয়ার ফলে আমাদের জনশক্তি ক্রমশ দুর্বল ও নির্জীব হয়ে পড়ছে। চিন্তার রাজ্যে নেমে এসেছে স্থবিরতা। মানবিক মূল্যবোধ ও সামাজিক সম্পর্কের ক্রমাবনতি ঘটেছে। সমাজ তথা গোটা জাতি ধুঁকে ধুঁকে ধ্বংসের পথে এগিয়ে যাচ্ছে।\nপ্রিয় সুধী,\nআপনাদের সকলের প্রতি আমার বিনীত অনুরোধ, সমাজ থেকে এ দুষ্ট চক্রকে চিহ্নিত করে উপযুক্ত শাস্তি দিতে হবে। প্রতিটি মানুষকে সচেতন করে তুলতে হবে। সামাজিক ও রাজনৈতিক ব্যাধি মাদকাসক্তির যথার্থ প্রতিকারের লক্ষ্যে সরকারের পাশাপাশি সর্বস্তরের জনগণকে এগিয়ে আসতে হবে। এর কুফল সম্পর্কে সচেতনতা বৃদ্ধি করে পারিবারিক প্রতিরোধ আরও জোরদার করতে হবে।\nধর্মীয় অনুভূতি জাগ্রত করতে হবে, মাদকাসক্তদের পুনর্বাসনের ব্যবস্থা করতে হবে। ফলে সমাজে প্রতিষ্ঠা পাবে ন্যায়বিচার, মানবিক চেতনা ও আদর্শবাদ। ফিরে পাবে বাঙালি তথা মানবসভ্যতার হারিয়ে যাওয়া ঐতিহ্য। গোটা জাতি রক্ষা পাবে এ সর্বনাশা মরণ নেশার কবল থেকে।\nএই প্রত্যয়ে সবাইকে ধন্যবাদ জানিয়ে শেষ করছি। আল্লা হাফেজ।"
        }
      ]
    },
    {
      "number": "9",
      "uddipok": "(ক) স্বাধীনতা দিবসের অনুষ্ঠানে আমন্ত্রণ জানিয়ে তোমার বন্ধুকে ই- মেইল প্রেরণ করো।\nঅথবা,\n(খ) তোমার এলাকায় একটি রাস্তা সংস্কার সম্বন্দ্বে কর্তৃপক্ষের দৃষ্টি আকর্ষণ করে সংবাদপত্রে প্রকাশনার্থে একটি পত্র লেখো।",
      "tag": "DB 17",
      "sub_questions": [
        {
          "label": "",
          "question": "",
          "explanation": "ক) উত্তরঃ\nFrom:\nminu21@yahoo.com\nTo:\nnasreen@gmail.com\ncc:\nSubject:\nস্বাধীনতা দিবসের অনুষ্ঠানে আমন্ত্রণ\nText:\nপ্রিয় নাসরিন,\nআশা করি ভালো আছ। আমিও ভালো আছি। তুমি তো জানো, প্রতিবছর আমাদের কলেজে জাঁকজমকপূর্ণভাবে স্বাধীনতা দিবস উদযাপিত হয়। এবারও এর ব্যতিক্রম হবে না। ২৬ শে মার্চ সকাল নয়টায় পতাকা উত্তোলনের মধ্য দিয়ে শুরু হবে এ অনুষ্ঠান। সাড়ে ন'টা থেকে কলেজ মিলনায়তনে অনুষ্ঠিত হবে আলোচনা সভা। বিকেলের অধিবেশনে রয়েছে সাংস্কৃতিক অনুষ্ঠান। আমি যন্ত্রসংগীতে অংশগ্রহণ করছি বরাবরের মতোই।\nআমাদের স্বাধীনতা দিবসের অনুষ্ঠানে উপস্থিত থাকার জন্য তোমাকে আমন্ত্রণ জানাচ্ছি। তুমি এলে আমার খুব ভালো লাগবে। সাক্ষাতে কথা হবে।\nমিনু\nখ) উত্তরঃ\n৩০শে এপ্রিল, ২০১৯\nবরাবর\nসম্পাদক\nদৈনিক দেশ রূপান্তর\nরূপায়ন টাওয়ার\nকাজী নজরুল ইসলাম এভিনিউ, ঢাকা।\nবিষয়: প্রেরিত পত্রটি পত্রিকায় প্রকাশের জন্য আবেদন।\nজনাব,\nসম্মানপূর্বক নিবেদন এই যে, কুমিল্লা জেলার অন্তর্গত মুরাদনগর থানা থেকে ইলিয়টগঞ্জ পর্যন্ত রাস্তাটি কাঁচা থাকায় এলাকাবাসীর দুর্ভোগ চরম মাত্রায় পৌঁছেছে। আপনার সম্পাদিত ও বহুল প্রচারিত দৈনিক 'দেশ রূপান্তর' পত্রিকায় সংশ্লিষ্ট কর্তৃপক্ষের দৃষ্টি আকর্ষণের জন্য নিম্নলিখিত শিরোনামের পত্রটি প্রকাশের দাবি রাখে।\nঅতএব, জনাবের নিকট আবেদন নিম্নলিখিত অতি প্রয়োজনীয় সংবাদটি আপনার বহুল প্রচারিত পত্রিকায় প্রকাশ করে বাধিত করবেন।\nনিবেদক\nতৌহিদুল ইসলাম\nগ্রাম: পাহাড়পুর, থানা: মুরাদনগর, জেলা: কুমিল্লা।\nমুরাদনগর-ইলিয়টগঞ্জ থানার রাস্তা সংস্কারের আবেদন\nকুমিল্লা জেলার অন্তর্গত মুরাদনগর থানা থেকে ইলিয়টগঞ্জ পর্যন্ত একটি রাস্তা রয়েছে। এ রাস্তা দিয়ে প্রতিদিন অগণিত লোক যাতায়াত করে। প্রাথমিক ও মাধ্যমিক স্কুলের ছাত্র-শিক্ষক, পান্তির বাজারের ব্যবসায়ী ও ক্রেতা-বিক্রেতা এবং মুরাদনগর থানা সদরের বিভিন্ন অফিসের কর্মচারী- - কর্মকর্তাসহ সকলকেই এ রাস্তা দিয়ে যাতায়াত করতে হয়। কিন্তু রাস্তাটি পাকা না হওয়ায় প্রতিবছর বর্ষায় বহু স্থান ক্ষতিগ্রস্ত হয়। গত বর্ষায় যে সমস্ত স্থানের ক্ষতি হয়েছে তা এখনো মেরামত করা হয়নি। জনসাধারণের চলাচলের সুবিধার্থে আমরা রাস্তাটি পাকা করার জন্য কর্তৃপক্ষের দৃষ্টি আকর্ষণ করছি। রাস্তায় যে দুটো পুল রয়েছে, সেগুলোও পাকা হওয়া আবশ্যক।\nপাহাড়পুর গ্রামবাসীর পক্ষে\nতৌহিদুল ইসলাম\n* [এখানে দেশি ঠিকানা সংবলিত খাম আঁকতে হবে।]"
        }
      ]
    },
    {
      "number": "10",
      "uddipok": "ক) সারমর্ম লেখো:\nসবারে বাসিব ভালো, করিব না আত্মপর ভেদ\nসংসারে গড়ির এক নতুন সমাজ।\nমানুষের সাথে কভু মানুষের রবে না বিচ্ছেদ-\nসর্বত্র মৈত্রীর ভাব করিবে বিরাজ।\nদেশে দেশে যুগে যুগে কত যুদ্ধ কত না সংঘাত\nমানুষে মানুষে হলো কত হানাহানি।\nএবার মোদের পুণ্যে সমুদিবে প্রেমের প্রভাত\nসোল্লাসে গাহিবে সবে সৌহার্দ্যের বাণী।\nঅথবা,\n(খ) ভাব-সম্প্রসারণ করো:\nমানুষ বাঁচে তার কর্মের মধ্যে, বয়সের মধ্যে নয়।",
      "tag": "DB 17",
      "sub_questions": [
        {
          "label": "",
          "question": "",
          "explanation": "ক)উত্তর:\nসারমর্ম: প্রেম-ভালোবাসা আর সৌহার্দ্যের সেতুবন্ধনে বিশ্বময় মানুষের মাঝে সুন্দরতম প্রাণের স্পন্দন জাগিয়ে তুলতে হবে। আর তাই সাম্প্রতিক বিশ্ববাসীর দাবি- যুদ্ধ নয়, শান্তি চাই।\nখ)উত্তর:\nমূলভাব :মানবজীবন সংক্ষিপ্ত হলেও পৃথিবীতে মানুষ স্মরণীয় ও বরণীয় হয়ে থাকে তার কীর্তির মাঝে। আর সে কীর্তি মানুষের কর্মসাধনারই ফল।\nসম্প্রসারিত ভাব :মানুষ মাত্রই জন্মমৃত্যুর অধীন। পৃথিবীতে জন্মগ্রহণ করলে অনিবার্যভাবে একদিন তাকে মৃত্যুর স্বাদ গ্রহণ করতেই হবে। আর মৃত্যুর মধ্য দিয়েই সে জগৎ-সংসার থেকে নিঃশেষ হয়ে যায়। কিন্তু কীর্তিমান ব্যক্তির দৈহিক মৃত্যু ঘটলেও তার স্মৃতি পৃথিবীর বুকে চির অম্লান হয়ে থাকে। পৃথিবীতে সে নিজস্ব কীর্তির মহিমায় লাভ করে অমরত্ব।\nঅথচ কীর্তিমানের মৃত্যু হলে তার দেহের ধ্বংস সাধন হয় বটে কিন্তু তার সং কাজ, অম্লান কীর্তি পৃথিবীর মানুষের কাছে তাকে বাঁচিয়ে রাখে। তার মৃত্যুর শত শত বছর পরেও মানুষ তাকে স্মরণ করবেই। তাই একথা সন্দেহাতীতভাবে বলা যায় যে, মানবজীবনের প্রকৃত সার্থকতা কর্মের সাফল্যের ওপর নির্ভরশীল। একটা নির্দিষ্ট সময়ের জন্য মানুষ পৃথিবীতে আসে এবং সে সময়সীমা পার হওয়ার সাথে সাথে সে পৃথিবী থেকে বিদায় নেয়। এ নির্দিষ্ট সময়সীমায় সে যদি গৌরবজনক কীর্তির সাক্ষরে জীবনকে মহিমান্বিত করে তুলতে সক্ষম হয়, মানবকল্যাণে কাজ করে তবে তার নশ্বর দেহের মৃত্যু হলেও তার স্বকীয় সভা থাকে মৃত্যুহীন; পৃথিবীর মানুষের কাছে সে হয় অমর। তার অমর কীর্তির মাঝেই সে বেঁচে থাকে।\nসিদ্ধান্ত :মানুষের দেহ নশ্বর কিন্তু তার কীর্তি অবিনশ্বর। মানুষের কল্যাণে কেউ যদি অবিরাম কাজ করে প্রতিষ্ঠা করেন অমর কীর্তি তবে মৃত্যুর পরও কীর্তির মধ্য দিয়েই তিনি বেঁচে থাকেন মানুষের হৃদয়ের মণিকোঠায়।"
        }
      ]
    },
    {
      "number": "11",
      "uddipok": "(ক) 'ফেসবুকের সুফল ও কুফল' বিষয়ে দুই বন্ধুর সংলাপ রচনা করো।\nঅথবা,\n(খ) নিচের উদ্দীপক অনুসরণে একটি খুদেগল্প লেখো: পড়ন্ত বিকেলে ঢাকার ফুটপাতে হাঁটতে হাঁটতে রাজু ভাবে, কালের প্রবহমান স্রোত জীবনকে আজ কতদূরে নিয়ে এসেছে। কিন্তু শৈশবের স্মৃতিগুলো আজও...",
      "tag": "BMARPC 24,CTGC.B,VNSC 24,BNMPC 24,NDCD 24,DCC 24,CPCR 24,RB 23,BB 23,CB 23,PCC 23,RCC 23,JGCC 23,MC 23,RCC 23,DC 23,HC 23,FCC 23,CCC 23,CB 22,SB 22,CTG.B 19,CB 19,DB 17,CTG.B 17,CB 17,JB 17,DIN.B 16,CB 16,JB 16,BB 16,CPSCM 24",
      "sub_questions": [
        {
          "label": "",
          "question": "",
          "explanation": "(ক) উত্তর:\nউত্তর: 'ফেইসবুকের সুফল ও কুফল' বিষয়ে দুই বন্ধুর সংলাপ\nসনিয়া : কিরে তানজিনা, কেমন আছিস?\nতানজিনা: ভালো, তুই কেমন আছো, দোস্ত?\nসনিয়া: ভালো। ওহ তোকে কাল রাতে ফেসবুকে মেসেজ পাঠিয়েছিলাম। রিপ্লাই দিলি না যে।\nতানজিনা: আমি রাতে তাড়াতাড়ি ঘুমাতে যাই। রাতে ফেসবুকে ঢুকি না বললেই চলে। দুঃখিত দোস্ত, খেয়াল করিনি।\nসনিয়া : খুবই ভালো অভ্যাস। আমি তো সারারাত ফেসবুকে স্কুল করতেই থাকি। গভীর রাতেও ঘুম আসতে চায় না।\nতানজিনা: ফেসবুক আমাদের জীবন থেকে মূল্যবান সময় কেড়ে নেয়। সম্পর্কের বন্ধনগুলো যেন কেমন শিথিল হয়ে পড়ছে ক্রমশ। চেনা-জানা সম্পর্কগুলোকে ছেড়ে কোন ভার্চুয়াল জগতে বুঁদ হয়ে আছে তরুণ প্রজন্ম।\nসনিয়া : ঠিক বলেছিস। আমি অনেকবার ফেসবুক ব্যবহার পরিহার করতে চেয়েছি। পারিনি। তবে ফেসবুকের অনেক ইতিবাচক দিকও রয়েছে।\nতানজিনা ইতিবাচকের চেয়ে নেতিবাচক দিকই মনে হয় বেশি ফেসবুকের। এটি মূল্যবান সময় কেড়ে নিচ্ছে, ঘুম কেড়ে নিচ্ছে, শিশু-কিশোরদের সাইবার ঝুঁকিতে ফেলছে। ফেসবুক সম্পর্ক তৈরি করে প্রতারণার খবর তো আজকাল হরহামেশাই পত্রিকার পাতা খুললে চোখে পড়ে।\nসনিয়া : তোর কথাগুলো মিথ্যা নয়।\nতানজিনা: ফেসবুকের ফলে ক্ষতিগ্রস্ত হচ্ছে তরুণ প্রজন্ম। বিশেষত ছাত্রছাত্রীরা। ছাত্রজীবন হচ্ছে ভবিষ্যৎ গঠনের মোক্ষম সময়। এ সময় পড়াশুনাই তার প্রধান কাজ। কিন্তু আমাদের দেশে ছাত্রছাত্রীরা পড়াশুনা বাদ দিয়ে ফেসবুকের জগতে ডুবে আছে। দিন-রাত চব্বিশ ঘণ্টাই তারা ফেসবুকে থাকতে চায়। এতে মারাত্মকভাবে ক্ষতিগ্রস্ত হচ্ছে তাদের শিক্ষাজীবন।\nসনিয়া : তোর কথার সত্যতা থাকলেও ফেসবুক কিন্তু শিক্ষার্থীদের অনেক উপকারও করছে। ফেসবুক শিক্ষার্থীদের সামনে ই- লার্নিংয়ের এক বিশাল জগৎ খুলে দিয়েছে। শিক্ষামূলক নানা গ্রুপে দরকারি সব শিক্ষা উপকরণ আজ ফেসবুকে লগ-ইন করলেই পাওয়া যাচ্ছে।\nতানজিনা: দেখ, বেড়ার অপর পাশের ঘাস সব সময় সবুজই মনে হয়। ফেসবুকের কল্যাণে বর্তমানে প্রশ্নপত্র ফাঁস মহামারি আকারে ছড়িয়ে পড়েছে দেশে। মুহূর্তেই ছড়িয়ে পড়ছে প্রশ্ন। শিক্ষার্থীদের স্বপ্নকে ধূলিস্যাৎ করে দিচ্ছে।\nসনিয়া : এটা সত্য কথা। ফেসবুক সহজলভ্য হওয়ার আগে এতটা মহামারির মতো প্রশ্ন ফাঁস হতো না।\nতানজিনা: শুধু কি তাই! ফেসবুকের কারণে দেশের তরুণ প্রজন্ম মারাত্মক সাইবার ঝুঁকির মুখে পড়েছে। হুমকির মুখে পড়ছে তাদের নিরাপত্তা। ফেসবুকে মেয়েরা প্রতিনিয়ত হ্যারেজমেন্টের শিকার হচ্ছে। অশ্লীল ছবি, ভিডিও, আদিরসাত্মক লেখা কিশোর-কিশোরীদের মানসিক স্বাস্থ্যকে ভয়াবহ ঝুঁকিতে ফেলে দিচ্ছে। ফেসবুকে প্রেমের নামে চলছে প্রতারণা।\nসনিয়া : তোর কোনো কথাই ভিত্তিহীন নয়। দেখ এ জন্য তো আমরা ফেসবুককে দোষ দিতে পারি না। দোষ যত এর ব্যবহারকারীদের। মাথা ব্যথা বলে তো আর মাথা কেটে ফেললে সমাধান হয়ে গেল না। এ কারণেই ফেসবুক ব্যবহারে সকলকে সচেতন হতে হবে। ১৮ বছর বয়স না হওয়া পর্যন্ত শিশু-কিশোরদের ফেসবুক ব্যবহার থেকে বিরত রাখতে হবে। অথবা অভিভাবকের তত্ত্বাবধানে ফেসবুক ব্যবহার করতে দিতে হবে।\nতানজিনা: এটা তো খুবই চমৎকার ও কার্যকর ধারণা।\nসনিয়া : তুই দেখ, ফেসবুক আমাদের শিক্ষাজীবনে কত কাজে আসছে। সহপাঠীদের সঙ্গে যোগাযোগ, ক্লাসের সময় জানা, শিক্ষা উপকরণ সংগ্রহ আজ ফেসবুকের গ্রুপেই আমরা করে থাকি।\nতানজিনা: হ্যাঁ। ঠিক বলেছিস।\nসনিয়া : তাছাড়া মুহূর্তের মধ্যেই আমরা বিশ্বের নানা প্রান্তের খবরাখবরও আজকাল ফেসবুকেই পেয়ে থাকি। এসব কারণে বলছিলাম, মাথাকে কেটে নয়, যথাযথ চিকিৎসা করিয়ে মাথাব্যথা দূর করতে হবে।\nতানজিনা: হুম। ঠিক বলেছিস। সংযত ব্যবহার ও অভিভাবকের তত্ত্বাবধানই ফেসবুক সমস্যার সমাধান দিতে পারে।\nসনিয়া : ঠিক তাই। প্রতিটি জিনিসের ভালো ও মন্দ দুটি দিকই রয়েছে। আমরা ভালোর দিকটা নিলেই হলো।\nতানজিনা: এটা একদম ঠিক কথা।\nসনিয়া : আচ্ছা, দোস্ত, আমাকে যেতে হবে। ভালো থাকিস। বিদায়। তানজিনা: তুইও ভালো থাকিস। বিদায়। কাল কলেজে দেখা হবে।\nঅথবা, (খ) উত্তর:\nরাজুর শৈশব\nপড়ন্ত বিকেলে ঢাকার ফুটপাতে হাঁটতে হাঁটতে রাজু ভাবে- কালের প্রবহমান স্রোত জীবনকে আজ কতদূরে নিয়ে এসেছে। কিন্তু শৈশবের স্মৃতিগুলো আজও অমলিন মনের মণিকোঠায়। সেই দুরন্ত শৈশবের অম্ল- মধুর স্মৃতি তাকে অতীতের কোলে টেনে নেয়। এই নাগরিক কোলাহল রাজুর একদম ভালো লাগে না। একঘেয়েমি, যান্ত্রিক এই মহানগরের জীবন যেন ডাঙায় তোলা মাছের মতো সর্বদা খাবি খায়। পালাতে ইচ্ছা হয় সব কিছু ছেড়ে। জীবন ও জীবিকার তাগিদে রাজু তা পারে না। তবে শৈশবের অমলিন স্মৃতিগুলো যেন নাগরিক শ্বাসরুদ্ধতার মধ্যে এক পলকা নির্মল ও শুভ্র বাতাস।\nরাজু ভাবে কত না সুন্দর ছিল তার শৈশব। গোপালপুর নামক ছোটো গ্রামে তার বেড়ে ওঠা। সেখানে ছিল না নগরের যান্ত্রিক ছোঁয়া। সকালে মা তাকে গরম ভাত খাইয়ে দিতেন নিজ হাতে। স্কুলের জামা-জুতা পরিয়ে দিতেন। তার খুদে হাত মুঠোয় করে রোজ স্কুলে দিয়ে আসতেন মা। কলেজিয়েট প্রাথমিক স্কুলে পড়ত সে। পড়াশুনায় ভালো হওয়ায় স্কুলের শিক্ষক তাকে খুব ভালোবাসতেন। স্কুলের শেখার বিষয়টা ছিল অতি আনন্দের। এখনকার বিদ্যালয়গামী শিক্ষার্থীর মতো বইয়ের বোঝা তাকে বইতে হয়নি। কাঁধে ছিল না ব্যাগ বোঝাই বইয়ের চাপও।\nসবাই ক্লাসে বসে দুপুর পর্যন্ত অপেক্ষা করে থাকতো কখন বারোটা বাজবে। দপ্তরি আব্দুল হাই ঘণ্টার আওয়াজ দেবেন। ঘণ্টা বাজা মাত্র ভোঁ-দৌড়ে স্কুল-মাঠে হাজির হতো রাজু ও তার সহপাঠীরা। দুপুরের রোদকে থোড়াই কেয়ার করে তারা খেলায় মেতে উঠত। টিফিনের একটা ঘণ্টা শিক্ষার্থীদের কোলাহলে মুখর হয়ে থাকত বিদ্যালয়ের আঙিনা। আর স্কুলে বন্ধুদের সঙ্গে মায়ের হাতে তৈরি টিফিন ভাগাভাগি করে খাওয়ার স্মৃতি তো আজও তাকে অশ্রুসিক্ত করে তোলে। আজ সে কোথায় আর কোথায় তার স্কুল বন্ধু রহিম, জসিম, আল-আমিন, জীবন। ও রোমানরা।\nস্কুল থেকে ফিরেই মায়ের হাতে খেতো রাজু। মা তাকে ঘুম পাড়াতে চাইতেন। কিন্তু পারতেন না। রাজু ঘুমের ভান করে থাকত। যেই না মা সরে যেতেন, অমনি রাজু পগারপার। মা আর তাকে খুঁজে পেতেন না। খুঁজে পেত তার বন্ধুরা। পাড়ার বড়ো মাঠে। ক্রিকেট খেলতে খুবই পছন্দ করত রাজু। ভালো ক্রিকেট খেলতো বলে কেবল বন্ধু মহলেই নয়, পাড়ার বড়ো ভাইয়েরাও রাজুকে খুব স্নেহ করতেন। পশ্চিম আকাশে সূর্য ঢলে পড়লেই রাজু। বাড়ি ফিরে যেত। ধুলো জড়িয়ে থাকত তার সারা গায়ে। মা তাকে জোর করে আবার গোসল করাতেন। গোসল করানোর পর তাকে ঘরে ঢুকতে দিতেন মা।\nসন্ধ্যায় রাজুর বাবা অফিস থেকে ফিরতেন। রাজু তখন লক্ষ্মী ছেলের মতো বইয়ে মাথা গুজে স্কুলের পড়া তৈরি করত। সন্ধ্যায় দুরন্ত রাজু আর দুরন্ত থাকত না। বাবার কণ্ঠস্বরকে সে যমের চেয়ে বেশি ভয় করত। উচ্চস্বরে পড়ত সে। ঘুমে তার চোখ ধরে আসত। তবু ঘুমাতে পারত না সে বাবার ভয়ে। এই বুঝি বাবা চুলের মুঠি ধরে দিলেন এক ঝাঁকি। তখনকার দিনে প্রায় প্রতি রাতেই বিদ্যুৎ বিভ্রাট অর্থাৎ লোডশেডিং হতো।\nলোডশেডিং ছিল রাজুর প্রার্থনার বস্তু। বিদ্যুৎ চলে যাওয়ার সঙ্গে সঙ্গে রাজুর ঘুমও উধাও হয়ে যেত। স্কুলের দুরন্তপনা এবং খেলার মাঠের চঞ্চলতা আবার তার ওপর ভর করত। বিদ্যুৎ গেলে তাকে পড়তে হতো না। দুপুরের খেলার মাঠের বদলে রাতে সে নেমে পড়ত বাড়ির আঙিনায়। উঠান যেন মুহূর্তেই শিশু-কিশোরদের মেলায় রূপ নিতো। 'কুক পালানো', 'ছোয়াছুঁয়ি', 'কানামাছি' ছিল রাজুদের রাতের খেলা। তবে 'কুক পালানো'ই ছিল তাদের প্রধান খেলা। কেউ কেউ আবার গল্পের ঝাঁপি খুলে বসতো। রূপকথার রাজকুমার-রাজকুমারীর জগতে ডুবে যেত অনেকেই।\nবিদ্যুৎ না আসা পর্যন্ত অবিরাম তারা খেলেই চলত। যেই বিদ্যুৎ আসত, অমনি সবাই উঠোন খালি করে এক দৌড়ে বাসায় ফিরে যেত। হাত-মুখ ধুয়ে ফের রাজু পড়তে বসতো। পড়ার চেয়ে ঘুমই তখন তাকে বেশি টানত। কতদিন যে না খেয়েই রাজু ঘুমিয়ে যেত তার কোনো ইয়ত্তা ছিল না। অবশ্য মা তাকে ঘুম থেকে উঠিয়ে হাতে তুলে খাইয়ে দিতেন। হঠাৎ বাসের কর্কশ হর্নে রাজু সম্বিৎ ফিরে পায়। শৈশবের স্বর্গ থেকে নেমে আসে নগর জীবনের বাস্তবতার মাটিতে। দীর্ঘশ্বাসে বুক তার ভারি হয়ে আসে। দ্রুত হেঁটে চলে রাজু। সামনের গলিতে গিয়েই যে তাকে বাস ধরতে হবে। ফিরতে হবে ইট-পাথরের বদ্ধ কৃঠিতে।"
        }
      ]
    }
  ]
}