{
  "title": "ফৌজদারহাট ক্যাডেট ২০২৪",
  "subtitle": "ক-বিভাগ (ব্যাকরণ)(6)",
  "questions": [
    {
      "number": "1",
      "uddipok": "(ক) উদাহরণসহ 'এ'-ধ্বনি উচ্চারণের পাঁচটি নিয়ম বর্ণনা করো।\nঅথবা,\n(খ) যেকোনো পাঁচটি শব্দের উচ্চারণ লেখো:\nশ্রাবণ, রাষ্ট্রপতি, শ্রদ্ধাস্পদ, নক্ষত্র, অত্যাবশ্যক, দায়িত্ব, প্রেতাত্মা, প্রজ্ঞা।",
      "tag": "FCC 24",
      "sub_questions": [
        {
          "label": "",
          "question": "",
          "explanation": "(ক) উত্তরঃ এ' ধ্বনি উচ্চারণের ৫ টি নিয়ম নিচে দেওয়া হলোঃ\n১। শব্দের প্রথমে যদি 'এ'-কার থাকে এবং তারপরে ই, ঈ, উ, ঊ, এ, ও, য়, র, ল, শ, এবং, হ থাকলে সাধারণত 'এ' অবিকৃতভাবে উচ্চারিত হয়। যথাঃ একি (একি), দেখি, (দেখি), মেকি (মেকি), ঢেঁকি (ঢেঁকি), বেশি (বেশী) ইত্যাদি।\n২। শব্দের আদ্য 'এ'-কারের পরে যদি ং (অনুস্বার) ঙ কিংবা ঙ্গ থাকে এবং তারপরে 'ই' (হ্রস্ব বা দীর্ঘ) 'উ' (হ্রস্ব বা দীর্ঘ) অনুপস্থিত থাকে তবে সেক্ষেত্রে 'এ', 'অ্যা'-কারে রুপান্তরিত হয়। যথাঃ বেঙ [ব্যাঙ, কিন্ত 'ই'-কার সংযুক্ত হলে বেঙি], খেংরা (খ্যাংরা কিন্তু খেঙ্‌রি), বেঙ্গমা (ব্যাঙ্‌গোমা কিন্তু বেঙ্‌গোমি), লেংড়া (ল্যাঙ্‌ড়া কিন্তু লেঙ্‌ড়ি), নেংটা (ন্যাঙ্‌টা কিন্ত নেঙটি) ইত্যাদি।\n৩। এ-কারযুক্ত একাক্ষর (monosyllable) ধাতুর সঙ্গে আ-প্রত্যয়যুক্ত হলে, সাধারণত সেই 'এ' কারের উচ্চারণ 'অ্যা' কার হয়ে থাকে। যথাঃ খেদা (খেদ্‌+আ=খ্যাদা), ক্ষেপা (ক্ষেপ্‌+আ=খ্যাপা), ঠেলা (ঠেল্‌+আ=ঠ্যালা) ইত্যাদি।\n৪। মূলে 'ই'-কার বা ঋ-কারযুক্ত ধাতু প্রাতিপাদিকের সঙ্গে আ-কার যুক্ত হলে সেই ই-কার এ-কার রূপে উচ্চারিত হবে, কখনো \"অ্যা\"-কার হবে না। যথাঃ কেনা (কিন্‌ ধাতু থেকে), মেলা (<মিল্‌), লেখা (<লিখ্‌), গেলা (গিল্‌), মেশা (মিশ্‌) ইত্যাদি।\n৫। একাক্ষর (monosyllable) সর্বনাম পদের 'এ' সাধারণত স্বাভাবিকভাবে অর্থাৎ অবিকৃত 'এ'-কার রূপে উচ্চারিত হয়। যথাঃ কে, সে, এ, যে ইত্যাদি।\nঅথবা,\n(খ)\nউত্তরঃ\nশব্দ\nউচ্চারণ\nশ্রাবণ\nস্রাবোন\nরাষ্ট্রপতি\nরাশট্রোপোতি\nশ্রদ্ধাস্পদ\nস্রোদ্ ধাশ্ পদ\nনক্ষত্র\nনোকখোত্ ত্রো\nঅত্যাবশ্যক\nওত্ তোবোশ্ শোক\nদায়িত্ব\nদায়িত্ তো\nপ্রজ্ঞা\nপ্রোগ্ গাঁ"
        }
      ]
    },
    {
      "number": "2",
      "uddipok": "(ক) বাংলা 'অ' ধ্বনি উচ্চারণের যে কোনো পাঁচটি নিয়ম উদাহরণসহ লেখ।\nঅথবা,\n(খ) যে কোনো পাঁচটি শব্দের উচ্চারণ লেখ:-\nপদ্য, চর্যাপদ, অত্যাচার, বিজ্ঞপ্তি, স্বাগত, আহবান, স্মর্তব্য, ব্রহ্মাণ্ড।",
      "tag": "CCC 24,PCC 24,NDCD 24,DCC 24,ISCM 24,HC 24,CPCR 24,DB 23,DIN.B 23,JB 23,BB 23,CTG.B 23,CB 23,PCC 23,RCC 23,NDCD 23,MC 23,JCC 23,RCC 23,DC 23,ISCM 23,HC 23,BCC 23,CCC 23,SCC 23,RUMC 23,DB 22,CB 22,SB 22,RB 22,DIN.B 22,DB 19,JB 19,BB 19,DIN.B 19,CTG.B 19,RB 19,SB 19,All.B 18,CB 17,DIN.B 17,RB 17,JB 17,CTG.B 16,DIN.B 16,DB 16,CB 16,JB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nনিম্নে অ ধ্বনি উচ্চারণের ৫টি নিয়ম উদাহরণসহ আলোচনা করা হলোঃ\nশব্দের প্রথমে যদি ‘অ’কার থাকে এবং পরে ‘ই’-কার ও ‘উ’-কার, থাকে তবে সেক্ষেত্রে ‘অ’ এর উচ্চারণ সাধারণত ‘ও’-কারের মতো হয়। যেমনঃ অভিধান অভিযান (ওভিজান), (ওভিধান), অতি (ওতি), অতীত (ওতিত্), মতি (মোতি) ইত্যাদি।\nশব্দের প্রথমে যদি ‘অ’কার এর পরে ‘য’-ফলা যুক্ত ব্যঞ্জনবর্ণ হয়, তবে ‘অ’-এর উচ্চারণ অধিকাংশ ক্ষেত্রে ‘ও’-কারের মতো হয়। যেমনঃ অদ্য (ওদ্‌দো), অত্যাচার (ওত্‌তাচার), অন্য (ওন্‌নো), কন্যা (কোন্‌না) ইত্যাদি।\nশব্দের প্রথমে ‘অ’ এর পর যুক্তবর্ণ ‘ক্ষ’, ‘জ্ঞ’, থাকলে, তবে ‘অ’ এর উচ্চারণ ‘ও’-কারের মতো হয়ে থাকে। যেমনঃ অক্ষ (ওক্‌খো), লক্ষণ (লোক্‌খোন্‌), দক্ষ (দোক্‌খো), যক্ষ (জোক্‌খো), যজ্ঞ (জোগ্‌গোঁ), লক্ষ (লোক্‌খো), রক্ষা (রোক্‌খা) ইত্যাদি।\nশব্দের শুরুতে ‘অ’ থাকে এবং শেষে ‘ঋ’-কার যুক্ত ব্যঞ্জনবর্ণ থাকলে, সেই ক্ষেত্রে ‘অ’-কার এর উচ্চারণ সাধারণত ‘ও’-কারের মতো হয়ে থাকে। যেমনঃ মসৃণ (মোসৃন্‌), যকৃত (জোকৃত্‌), বক্তৃতা (বোক্তৃতা) ইত্যাদি।\nশুরুতে ‘অ’-কার এর সাথে ‘র’-ফলা যুক্ত থাকলে, সেক্ষেত্রেও ‘অ’-কারের উচ্চারণ ‘ও’-কার হয়ে থাকে। যেমনঃ গ্রহ (গ্রোহো), ক্রম (ক্রোম), গ্রন্থ (গ্রোন্‌থো) ইত্যাদি।\n(খ) উত্তরঃ\nশব্দ\nউচ্চারণ\nপদ্য\nপোদ্ দো\nচর্যাপদ\nচোর্ জাপদ্\nঅত্যাচার\nওত্ তাচার্\nবিজ্ঞপ্তি\nবিগ্ গোঁপ্ তি\nস্বাগত\nশাগতো\nআহবান\nআওভান্\nস্মর্তব্য\nশঁর্ তোব্ বো\nব্রহ্মাণ্ড\nব্রোম্ হান্ ডো"
        }
      ]
    },
    {
      "number": "3",
      "uddipok": "(ক) উদাহরণসহ বিশেষণের শ্রেণিবিভাগ আলোচনা করো।\nঅথবা,\n(খ) নিচের অনুচ্ছেদ থেকে পাঁচটি সর্বনাম পদ চিহ্নিত করো:\nআজ আমার বয়স সাতাশ মাত্র। এ জীবনটা না দৈর্ঘ্যের হিসাবে বড়, না গুণের হিসাবে। তবু ইহার একটু বিশেষ মূল্য আছে। ইহা সেই ফুলের মতো যাহার বুকের উপর ভ্রমর আসিয়া বসিয়াছিল, এবং সেই পদক্ষেপের ইতিহাস তাহার জীবনের মাঝখানে ফলের মতো গুটি ধরিয়া উঠিয়াছে।",
      "tag": "FCC 24",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nযে শব্দশ্রেণি অন্য শব্দের অর্থকে বিশদ বা সীমিত করে শব্দটিকে বিশেষিত করে, তাকে বিশেষণ বলে। যেমন: লাল টুপি। সুন্দর বাগান ইত্যাদি। বিশেষণ দুইভাগে বিভক্ত। যথা: ১. নাম বিশেষণ, ২. ভাব বিশেষণ।\n১. নাম বিশেষণ:\nযেসব বিশেষণ অন্য কোনো বিশেষ্য বা সর্বনামকে বিশেষিত করে অর্থাৎ গুণ, দোষ, অবস্থা, সংখ্যা ও পরিমাণ বোঝায়, সেগুলোকে 'নাম বিশেষণ' বলে। যেমন: • বিশেষ্যের বিশেষণ অনেক মাছ উঠেছে আজ বাজারে। • সর্বনামের বিশেষণ তিনি রূপবান ও গুণবান।\n২. ভাব বিশেষণ:\nযেসব বিশেষণ বিশেষ্য ও সর্বনাম ছাড়া অন্য শব্দশ্রেণিকে বিশেষিত করে অর্থাৎ অবস্থা, সময় ও ভাব বোঝায়, সেগুলোকে ভাব বিশেষণ বলে। ভাব বিশেষণ দুই প্রকার। যথা: • ক. ক্রিয়া বিশেষণ ও • খ. বিশেষণের বিশেষণ।\nক. ক্রিয়া বিশেষণ: বাংলায় যে শব্দশ্রেণি ক্রিয়া সংঘটনের ভাব, কাল বা রূপ নির্দেশ করে তাকে ক্রিয়া বিশেষণ বলে।\nযেমন: • ক্রিয়া সংঘটনের ভাব: আস্তে আস্তে পানি বাড়ে। • ক্রিয়া সংঘটনের কাল পরে একবার এসো।\nখ. বিশেষণের বিশেষণ: যে বিশেষণ অন্য বিশেষণকে বিশোষিত করে তাকে বিশেষণের বিশেষণ বলে।\nযেমন: • নাম বিশেষণের বিশেষণ: এই কারণে সে অতিশয় মর্মাহত। • ক্রিয়া বিশেষণের বিশেষণ: রকেট অতি দ্রুত চলে।\nঅথবা,\ni. আমার; ii. এ; iii. ইহা; iv. যাহার; v. সেই।"
        }
      ]
    },
    {
      "number": "4",
      "uddipok": "(ক) সর্বনাম পদ কাকে বলে? সর্বনাম পদের শ্রেণিবিভাগ আলোচনা কর।\nঅথবা,\n(খ) নিচের যেকোনো পাঁচটি শব্দের ব্যাসবাক্যসহ সমাসের নাম লেখ।\nকালান্তর, মিশকালো, সিংহাসন, প্রভাত, হাতেখড়ি, তেপায়া, উপকণ্ঠ, রাজপুত্র।",
      "tag": "CCC 24,DCC 24,ISCM 24,HC 24,RCPC 24,CPCR 24,DIN.B 23,JB 23,SB 23,BB 23,CB 23,MC 23,DC 23,ISCM 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,DIN.B 19,DIN.B 17,JB 16",
      "sub_questions": [
        {
          "label": "",
          "question": "",
          "explanation": "(ক)\nএকই পদের বার বার ব্যবহার যেমন আমাদের বিরক্তির কারণ হয়ে ওঠে ,তেমনি ভাষার সৌন্দর্য নষ্ট করে । ভাষার মাধুর্য রক্ষার জন্য তাই একই পদের বারবার ব্যবহার কখনোই কাম্য নয় ।  ভাষার এই সমস্যা দূর করার জন্য বিশেষ্য পদের পরিবর্তে যে অন্যপদ ব্যবহার করা হয় তাকে সর্বনাম বলে। সর্বনাম কথাটির  অর্থ  হল 'সকল নাম'।  তাই আমরা বলতে পারি  বিশেষ্য পদের পরিবর্তে যে পদ ব্যবহার করা হয়, তাকে সর্বনাম পদ বলে। সব রকম নামের পরিবর্তে ব্যবহৃত হয় বলে এর নাম সর্বনাম । উদাহরণ: আমি, আমরা, তুমি, আপনি,আপনাকে,আপনার, তুই , তোমরা, সে, তিনি, তার , যে, কে, কী, ঐ, এই, ইহা, ইনি,উনি ইত্যাদি।\nসর্বনামের প্রকারভেদ\n১) ব্যক্তিবাচক সর্বনাম বা পুরুষবাচক সর্বনাম :\nব্যক্তিবাচক বা পুরুষবাচক শব্দের পরিবর্তে যে সর্বনাম ব্যবহৃত হয়, তাকে ব্যক্তিবাচক সর্বনাম বলে। একে পুরুষবাচক সর্বনাম‌ও বলে। পুরুষবাচক সর্বনাম তিন ধরণের হয়- (ক) প্রথম পুরুষের সর্বনাম বা ভিন্ন পক্ষের সর্বনাম (খ) মধ্যম পুরুষের সর্বনাম বা শ্রোতা পক্ষের সর্বনাম (গ) উত্তম পুরুষের সর্বনাম বা বক্তা পক্ষের সর্বনাম ।\nউদাহরণ : আমি, তুমি, আমরা, তোমরা, সে , তারা ইত্যাদি।\nবাক্যে প্রয়োগ – তুমি কোন কাননের ফুল । বাংলার মুখ আমি দেখিয়াছি ।\n২) নির্দেশক সর্বনাম :\nযে সর্বনাম কোনো ব্যক্তি, বস্তু ইত্যাদি নির্দেশ করে, তাদের নির্দেশক সর্বনাম বলে।\nউদাহরণ : এ,এই, ও,ওই , ইহা , উহা ,তা,তাহা,ইনি,উনি ইত্যাদি\nবাক্যে প্রয়োগ: উনি আজ আসবেন। , ইহা বর্তমান কালের ফ্যাসন হইয়াছে ।\nনির্দেশক সর্বনাম দুই প্রকার- (ক) সামীপ্যবাচক নির্দেশক সর্বনাম বা নৈকট্যসূচক নির্দেশক সর্বনাম ও (খ) দূরত্ত্ববাচক নির্দেশক সর্বনাম ।\nযে সর্বনাম কাছের বা নিকটের কোনো ব্যাক্তি বা বস্তুকে নির্দেশ করে তাদের সামীপ্যসূচক বা নৈকট্যসূচক নির্দেশক সর্বনাম বলে । যেমন: এ,এই,ইহা,ইনি,এরা ইত্যাদি।\nযে সর্বনাম দূরের কোনো ব্যাক্তি বা বস্তুকে নির্দেশ করে তাদের দূরত্ত্ববাচক নির্দেশক সর্বনাম বলে । যেমন: ও,ঐ,উনি,ওরা,উহা ইত্যাদি।\n৩) অনির্দেশক সর্বনাম :\nযে সর্বনাম কোনো ব্যক্তি,বস্তু,বা ভাবকে নির্দিষ্ট করে বোঝায় না , তাদের অনির্দেশক সর্বনাম বলে।\nউদাহরণ : কেউ,কেহ,কেউ কেউ,কিছু,কিছু কিছু ,কোথাও ইত্যাদি ।\nবাক্যে প্রয়োগ- কেউ কেউ এ কথা জানে । কিছু কিছু ভুল হয়েছে ।\n৪) প্রশ্নবাচক সর্বনাম :\nযে সর্বনাম দ্বারা কোনো কিছু জানতে চাওয়া হয় বা প্রশ্ন করা হয় ,তাকে প্রশ্নবাচক সর্বনাম পদ বলে ।\nউদাহরণ : কে,কী,কি,কোন,কারা, ইত্যাদি ।\nবাক্যে প্রয়োগ – কে আজ আসবে ? তুমি কী খেয়েছো ?\n৫) আত্মবাচক সর্বনাম :\n‘অন্য কারো সাহায্য ছাড়া’ এই ভাবটি বোঝাবার জন্য বিশেষ্য ও সর্বনামের সঙ্গে যে সর্বনাম ব্যবহৃত হয় তাকে আত্মবাচক সর্বনাম বলে । এই সর্বনাম নিজস্ব বা আত্মভাব প্রকাশ করে । উদাহরণ : স্বয়ং , নিজে , নিজ , খোদ , নিজে-নিজে , আপনি,আপনারে ইত্যাদি।\nবাক্যে প্রয়োগ – তিনি স্বয়ং উপস্থিত ছিলেন । আপনি নিজে কাজটি করেছেন ।\n৬) সাপেক্ষ সর্বনাম বা নিত্যমম্বন্ধী সর্বনাম :\nযে সর্বনাম পদ দুই বা ততোধিক ব্যক্তি বা বস্তুর সংযোগ সাধন করে বা সঙ্গতি বিধান করে তাকে সাপেক্ষ সর্বনাম বলে । এই সর্বনামগুলি নিত্য সম্বন্ধযুক্ত থাকে ,অর্থাৎ একটি ব্যবহার করলে আর একটি ব্যবহার করতেই হয় । এই সর্বনামকে সঙ্গতিবাচক বা সংযোগবাচক সর্বনামও বলে । এই সর্বনামকে সমুচ্চয়ী সর্বনামও বলে ।\nউদাহরণ : যে-সে,যিনি-তিনি,যাহা-তাহা,যা-তা,যাকে-তাকে\nবাক্যে প্রয়োগ – সে সহে সে রহে । যত মত তত পথ ।\n৭) সমষ্টিবাচক সর্বনাম বা সাকল্যবাচক সর্বনাম :\nযে সর্বনামের দ্বারা সমষ্টিবাচক ব্যক্তি,বস্তু বা ভাবকে বোঝানো হয়, তাকে সমষ্টিবাচক সর্বনাম বা সাকল্যবাচক সর্বনাম বলে।\nউদাহরণ : সব,সর্ব,সকল,সবাই,সবার,সবে ইত্যাদি ।\nবাক্যে প্রয়োগ – সকলের তরে সকলে আমরা ।\n৮) ব্যতিহারিক বা পারস্পরিক সর্বনাম -\nযে সর্বনামের দ্বারা পারস্পরিক সম্বন্ধ বোঝানো হয়, তাকে পারস্পরিক বা ব্যতিহারিক সর্বনাম বলে।\nএই সর্বনামে ‘অন্যের প্ররোচনা বা সাহায্য ব্যতীত’ এই রকম অর্থ প্রকাশিত হয় ।\nউদাহরণ : নিজে-নিজে , আপনা-আপনি\nবাক্যে প্রয়োগ – নিজে নিজে কাজটি করো । আপনা আপনি জেগে উঠল ।\n৯) অন্যাদিবাচক সর্বনাম -\nযে সর্বনাম উদ্দিষ্টভিন্ন অন্য কোনো ব্যক্তি ,বস্তু বা ভাবকে নির্দেশ করে তাকে অন্যাদিবাচক সর্বনাম বলে ।\nউদাহরণ : অন্য,অপর,অমুক ইত্যাদি ।\nবাক্যে প্রয়োগ – তুমি নও অন্য কেউ কাজটি করেছে ।\n১০) যৌগিক সর্বনাম\nদুটি সর্বনাম পদ যুগ্মভাবে একটি সর্বনাম হিসাবে ব্যবহৃত হলে তাকে যৌগিক সর্বনাম বলে ।\nএই সর্বনাম আসলে অনির্দেশক সর্বনাম হিসেবেই পরিচিত ।\nযেমন: যে কেউ, কে একটা, যা কিছু ইত্যাদি।\nকখনো কখনো সর্বনাম পদের পরপর দুবার প্রয়োগ হয়,তাকে আমরা সর্বনামের দ্বিত্ব বলি ।\nযেমন: কেউ কেউ এ রকম মনে করে । যে যে যাবে এসো ।\nকিন্তু সর্বনামের দ্বিত্ব এবং যৌগিক সর্বনাম এক বিষয় নয় ।\n(খ) উত্তর:\nপ্রদত্ত শব্দ\nব্যাসবাক্য\nসমাসের নাম\nকালান্তর\nঅন্য কাল\nনিত্য সমাস\nমিশকালো\nমিশির ন্যায় কালো াগ\nউপমান কর্মধারয় সমাস\nসিংহাসন\nসিংহ চিহ্নিত আসন\nমধ্যপদলোপী কর্মধারয় সমাস\nপ্রভাত\nপ্র (প্রকৃষ্ট ) ভাত (জ্যোতি)\nপ্রাদি সমাস\nহাতেখড়ি\nহাতে খড়ি দেওয়া হয় যে অনুষ্ঠানে\nবহুব্রীহি সমাস\nতেপায়া\nতিন পায়া যার\nসংখ্যাবাচক বহুব্রীহি সমাস\nউপকণ্ঠ\nকণ্ঠের সমীপে\nঅব্যয়ী ভাব সমাস\nরাজপুত্র\nরাজার পুত্র\nষষ্ঠী তৎপুরুষ সমাস"
        }
      ]
    },
    {
      "number": "5",
      "uddipok": "(ক) একটি সার্থক বাক্যের কী কী গুণ থাকা আবশ্যক? উদাহরণ লেখ।\nঅথবা,\n(খ) নির্দেশ অনুসারে বাক্যান্তর কর (যে কোনো পাঁচটি):\n(i) শিশুরা দূষণমুক্ত পরিবেশ চায় (নেতিবাচক)।\n(ii) এখন খাঁটি জিনিস সহজলভ্য নয় (অস্তিবাচক)।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\n(v) রচনায় সহজবোধ্য শব্দ ব্যবহার করা উচিত (জটিল)\n(vi) তিনি আর নেই (যৌগিক)\n(vii) যেসব পশু মাংস খায়, তারা অত্যন্ত বলবান (সরল)।\n(viii) বাংলাদেশের চির স্থায়িত্ব কামনা করি (ইচ্ছাসূচক)।",
      "tag": "CCC 24,PCC 24,NDCD 24,DCC 24,ISCM 24,HC 24,RCPC 24,CPCR 24,DB 23,DIN.B 23,JB 23,RB 23,SB 23,BB 23,MB 23,CTG.B 23,CB 23,RCC 23,JGCC 23,NDCD 23,DRMC 23,MC 23,JCC 23,RCC 23,ISCM 23,HC 23,CC 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,BB 19,DIN.B 19,RB 19,CB 19,SB 19,All.B 18,CTG.B 17,BB 17,CB 17,DIN.B 17,RB 17,SB 19,CTG.B 16,DIN.B 16,DB 16,CB 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য কাকে বলে?\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয়। তাকে বাক্য বলে।\nযেমন, রহিম ফুটবল খেলে। এখানে বক্তার সম্পূর্ন মনোভাব প্রকাশিত হয়েছে।\nএকটি সার্থক বাক্যের কী কী গুণ থাকা আবশ্যক?\nভাষার বিচারে বাক্যের ৩টি গুণ থাকা আবশ্যক। সেগুলো হলো-\nআকাঙ্ক্ষা (Expectancy)।\nআসত্তি (Proximity)।\nযোগ্যতা (Propriety)।\nআকাঙ্ক্ষা কাকে বলে?\nবাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা (Expectancy) বলে।\nযেমন, কেউ যদি ‘অর্থই অনর্থের’ বলে থেমে যায়। তাহলে বার্কের অর্থ অসম্পূর্ণ থেকে যাবে। বলতে হবে, ‘অর্থই অনর্থের মূল’। এখানে বাক্যের অর্থ পরিষ্কারভাবে বুঝা গেছে। এই বাক্যে ‘অর্থই অনর্থের’ বলার পর ‘মূল’ শব্দটি শোনার যে ইচ্ছা তাকে বাক্যের আকাঙ্কা বলে।\nআসত্তি কাকে বলে?\nবক্তার মনোভাব প্রকাশের জন্য বাক্যে শব্দগুলোকে এমনভাবে পর পর সাজাতে হবে যেন বক্তার সম্পূর্ন মনোভাব প্রকাশ করে। এতে যেন মনোভাব প্রকাশে বাধাগ্রস্ত না হয়।  বাক্যে অর্থসংগতি রক্ষার জন্য সুশৃঙ্খল পদবিন্যাসকে আসত্তি বলে।\nযেমন: করিম ছেলে ভালো খুব । এখানে মনোভাব প্রকাশিত হয়নি। বলতে হবে, করিম খুব ভালো ছেলে। ‘করিম ছেলে ভালো খুব ‘ এ বাক্যে পরপর শব্দগুলোকে সাজানো হলেও বক্তার সম্পূর্ণ মনোভাব প্রকাশিত হয়নি। ‘করিম খুব ভালো ছেলে’ এ বাক্যে পরপর শব্দগুলোকে সাজানো হয়েছে এবং বক্তার সম্পূর্ণ ভাব প্রকাশিত হয়েছে। সঠিক জায়গায় পরপর শব্দগুলো সাজানোকে আসত্তি বলে।\nযোগ্যতা কাকে বলে?\nবাক্যস্থিত পদসমূহের অর্থগত এবং ভাবগত মিলবন্ধনের নাম যোগ্যতা।\nযেমন: ‘সূর্য পশ্চিম দিকে উঠছে’ এই বাক্য তার যোগ্যতা হারিয়েছে। বলতে হবে ‘সূর্য পূর্ব দিকে উঠছে’।\nবি.দ্র: পরপর শব্দ বসালেই সঠিক বাক্য হবেনা। সঠিক বাক্য হতে হলে শব্দগুলোকে সঠিক জায়গায় বসাতে হবে যাতে মনের সম্পূর্ণ ভাব প্রকাশ পায় এবং বাক্যের অর্থগত এবং ভাবগত মিলবন্ধন হয়।\n(খ) উত্তরঃ\n(i) শিশুরা দূষণমুক্ত পরিবেশ চায় (নেতিবাচক)।\nউত্তর: শিশুরা দূষণযুক্ত পরিবেশ চায় না ।\n(ii) এখন খাঁটি জিনিস সহজলভ্য নয় (অস্তিবাচক)।\nউত্তর: এখন খাঁটি জিনিস দুর্লভ।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\nউত্তর: নারী ও শিশু নির্যাতনের বিরুদ্ধে প্রতিবাদ জানাও।\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\nউত্তর: ওহ্ ! কী ভয়াবহ ছিল পঞ্চাশের মন্বন্তরের ঘটনা !\n(v) রচনায় সহজবোধ্য শব্দ ব্যবহার করা উচিত (জটিল)\nউত্তর: যেসব শব্দ সহজবোধ্য সেসবই রচনায় ব্যবহার করা উচিত ।\n(vi) তিনি আর নেই (যৌগিক)\nউত্তর: তিনি ছিলেন কিন্তু এখন আর নেই ।\n(vii) যেসব পশু মাংস খায়, তারা অত্যন্ত বলবান (সরল)।\nউত্তর: মাংসেভোজী  পশু অত্যন্ত বলবান ।\n(viii) বাংলাদেশের চির স্থায়িত্ব কামনা করি (ইচ্ছাসূচক)।\nউত্তর: বাংলাদেশ চিরস্থায়ী হোক।"
        }
      ]
    },
    {
      "number": "6",
      "uddipok": "(ক) নিচের যেকোনো পাঁচটি বাক্য শুদ্ধ করে লেখো:\ni.মেয়েটি বিদ্যান কিন্তু ঝগড়াটে।\nii. সূর্য উদয় হইয়াছে।\niii. সকল ছাত্রগণ পাঠে মনোযোগী নয়।\niv. সেখানে অপমান হবার ভয় নেই।\nY. দৈন্যতা প্রশংসনীয় নয়।\nvi. তার বৈমাত্র সহোদর ডাক্তার।\nvii. এ কথা প্রমাণ হয়েছে।\nviii. তুমি আমার কাছে আরো প্রিয়তর।\nঅথবা,\n(খ) নিচের অনুচ্ছেদঁটি শূদ্ধ করে লেখো:\nশহরের বাজারে তরিতরকারি ফলমূলের দাম উচ্চ চড়া। গাঁ থেকে টাকায় কিনে যদি বাজারে বেঁচে আসে তারা, কিছু রোজগার হবে। নিজের একা মাসির ভয় হয় না সালতি বেয়ে অতদূর যেতে, যাওয়া- আসাও একার দ্বারা হবে না তার। পিসি সম্মত হয়েছিলো।",
      "tag": "FCC 24",
      "sub_questions": [
        {
          "label": "",
          "question": "",
          "explanation": "(ক)\nনিচের বাক্যগুলো শুদ্ধ করে লেখা হলো:\ni. মেয়েটি বিদ্যায় দক্ষ, কিন্তু ঝগড়াটে।\nii. সূর্যোদয় হয়েছে।\niii. সকল ছাত্রই পাঠে মনোযোগী নয়।\niv. সেখানে অপমানের ভয় নেই।\nv. দৈন্যতা প্রশংসনীয় নয়।\nvi. তার বৈমাত্রিক সহোদর ডাক্তার।\nvii. এ কথা প্রমাণিত হয়েছে।\nviii. তুমি আমার কাছে আরও প্রিয়।\nঅথবা,\n(খ) নিচের অনুচ্ছেদটি শুদ্ধ করা হলো:\nশহরের বাজারে তরিতরকারি ও ফলমূলের দাম অত্যন্ত বেশি। গাঁ থেকে টাকায় কিনে যদি বাজারে বিক্রি করতে পারে, তবে কিছু রোজগার হবে। নিজের একা মাসির ভয় নেই, সালতি বেয়ে এত দূর যেতে। যাওয়া-আসাও একা সম্ভব হবে না তার। পিসি সম্মত হয়েছিল।"
        }
      ]
    },
    {
      "number": "1",
      "uddipok": "(ক) যেকোনো দশটি শব্দের পারিভাষিক রূপ লেখো:\nAbstract, Bidder, Cold war, Diplomatic, Embargo, Face value, Gratuity, Hygiene, Initial, Myth, Justice, Power house, Queue, Sabotage, Violation\nঅথবা, (খ) নিচের অনুচ্ছেদটি বাংলায় অনুবাদ করো:\nPatriotism is a very noble virtue. Its means love for one's country. A person who loves his/her country more than anything else is called a patriot. Patriotism inspires a man to do everything just and fair for the wellbeing and betterment of the country. It is the invaluable quality that impels a man to sacrifice his own interest, comfort, pleasure and even his life for the sake of his/her country. To a true patriot mother and the motherland are the same.",
      "tag": "MB 24,MB 24,FCC 24,DB 22,All.B 18,JB 17",
      "sub_questions": [
        {
          "label": "",
          "question": "",
          "explanation": "ক) উত্তরঃ\nইংরেজি শব্দ\nপারিভাষিক শব্দ\nAbstract\nসার, বিমর্ত\nBidder\nনিলাম ডাককারী\nCold war\nস্নায়ুযুদ্ধ\nDiplomatic\nকূটনৈতিক\nEmbargo\nঅবরোধ, নিষেধাজ্ঞা\nFace value\nঅভিহিত মূল্য\nGratuity\nঅনুতোষিক, উপহার\nHygiene\nস্বাস্থ্যবিজ্ঞান / স্বাস্থ্যবিদ্যা\nInitial\nপ্রারম্ভিক\nMyth\nপৌরাণিক কাহিনী\nJustice\nন্যায়বিচার\nPower house\nবিদ্যুৎকেন্দ্র\nQueue\nসারি\nSabotage\nঅন্তর্ঘাত\nViolation\nলংঘন\nখ) উত্তরঃ দেশপ্রেম একটি উন্নত চারিত্রিক গুণ। এটা দেশের প্রতি ব্যক্তির ভালোবাসাকে বোঝায়। একজন মানুষ যখন যেকোনো কিছুর চেয়ে নিজের দেশকে বেশী ভালোবাসে তখন তাকে দেশপ্রেমিক বলে। দেশপ্রেম একজন মানুষকে দেশের মঙ্গল ও অগ্রগতির জন্য ন্যায়সঙ্গত সবকিছু করতে অনুপ্রাণিত করে। এটি এমন এক অমূল্য গুণ, যা মানুষকে ব্যক্তি স্বার্থ, আরাম-আয়েশ, খুশি এমনকি নিজের জীবনও দেশের জন্য উৎসর্গ করতে অনুপ্রাণিত করে। একজন যথার্থ দেশপ্রেমিকের কাছে মা ও মাতৃভূমি সমার্থক।"
        }
      ]
    },
    {
      "number": "2",
      "uddipok": "(ক) সম্প্রতি তোমার চট্টগ্রাম ইবিআরসির যুদ্ধমহড়ার দিনটির অভিজ্ঞতা তোমার দিনলিপিতে বর্ণনা করো।\nঅথবা,\n(খ) তোমার কলেজে আন্তর্জাতিক মাতৃভাষা দিবস উদযাপন সম্পর্কে-প্রতিষ্ঠান প্রধানের কাছে একটি প্রতিবেদন পেশ কর।",
      "tag": "FCC 24,HC 23",
      "sub_questions": [
        {
          "label": "",
          "question": "",
          "explanation": "(ক)\nতারিখ: ১২ নভেম্বর ২০২৪\nআজ ছিল এক স্মরণীয় দিন। সকাল সকাল চট্টগ্রাম শহরের ইবিআরসির যুদ্ধমহড়া দেখতে যাওয়ার সুযোগ মেলে। আমি অনেক দিন ধরেই এমন একটি মহড়ার অভিজ্ঞতা নিতে চাইছিলাম, তাই আজকের দিনটি ছিল বিশেষ।\nসকালের প্রস্তুতি:\nএদিন সকালে চট্টগ্রাম যাওয়ার জন্য প্রস্তুতি নিয়েছিলাম। আমি এবং আমার কয়েকজন সহকর্মী ইবিআরসির যুদ্ধমহড়ায় অংশগ্রহণ করতে গিয়ে খুব আগ্রহী ছিলাম। সকাল আটটায় আমাদের বাস ছাড়ল চট্টগ্রামের উদ্দেশ্যে। আমাদের লক্ষ্য ছিল, মহড়াটি দেখতে এবং যুদ্ধের পরিস্থিতি কিভাবে মোকাবেলা করা হয় তা পর্যবেক্ষণ করা।\nযুদ্ধমহড়ার সূচনা:\nদুপুরে আমরা চট্টগ্রামের ইবিআরসি এলাকায় পৌঁছালাম। সেখানে প্রথমেই নিরাপত্তা চেকপোস্ট পার হয়ে আমরা মূল মহড়ার জায়গায় প্রবেশ করি। শুরুতেই সেনাবাহিনীর আধিকারিকরা আমাদের স্বাগত জানালেন। তারপর মহড়ার প্রস্তুতি চলছিল। সেনারা তাদের বিশাল যুদ্ধ সরঞ্জাম ও প্রযুক্তি পরীক্ষা করছিল। সাঁজোয়া যান, কামান, বিমান, ড্রোন, ও অন্যান্য সামরিক সরঞ্জাম চলাচল করতে দেখলাম।\nমহড়ার দৃশ্য:\nমহড়া শুরু হওয়ার সাথে সাথে ভীষণ একটা উত্তেজনা শুরু হয়। একে একে বিভিন্ন ধরনের অস্ত্র ব্যবহার করা হতে থাকে। আকাশে যুদ্ধবিমান উড়ে যাচ্ছিল, আর সাঁজোয়া বাহনগুলি দ্রুত চলাচল করছিল। জব্বর এক কসরত চলছিল। সেনারা নানা কৌশল অবলম্বন করে আক্রমণ ও প্রতিরোধের মহড়া দিচ্ছিল। অনেক যুদ্ধ সরঞ্জাম একযোগে কাজ করছে, তা দেখে আমি অভিভূত। বিশেষ করে ড্রোন এবং ট্যাঙ্কের কর্মক্ষমতা দেখে আমার মনে হলো, এগুলি যে কতটা শক্তিশালী এবং দ্রুত সিদ্ধান্ত নিতে সক্ষম, তা ধারণা করা যায় না।\nমহড়ার এক গুরুত্বপূর্ণ অংশ:\nযুদ্ধ মহড়ার এক বিশেষ অংশ ছিল ভূগর্ভস্থ লুকানো আক্রমণ। সেনারা বিশেষ প্রশিক্ষিত ড্রোন ব্যবহার করে দূরত্ব থেকে নির্দিষ্ট লক্ষ্যবস্তুতে আক্রমণ চালাল। আমি সেদিন প্রথমবারের মতো দেখলাম কিভাবে অত্যাধুনিক প্রযুক্তি ব্যবহার করে শত্রুর অবস্থান শনাক্ত করা হয় এবং আক্রমণ চালানো হয়।\nএকটি আকর্ষণীয় অংশ ছিল সেনাদের সমন্বিত কাজ। একযোগে তারা আক্রমণ এবং প্রতিরোধের কৌশল রপ্ত করেছিল। মাটির নিচে লুকানো এবং আক্রমণের প্রস্তুতি নেয়া, সবই ছিল অত্যন্ত চিত্তাকর্ষক। সেনাদের চূড়ান্ত তৎপরতা, পরিকল্পনা, এবং দৃঢ় মনোবল দেখে সত্যিই আমি অভিভূত।\nপরিশেষ:\nযুদ্ধমহড়ার শেষে সেনাবাহিনীর কর্মকর্তারা আমাদের অভিজ্ঞতা শেয়ার করার সুযোগ দিলেন এবং সবকিছু বিশ্লেষণ করে বুঝিয়ে দিলেন কিভাবে যুদ্ধের পরিস্থিতি মোকাবেলা করা হয়। সেই মুহূর্তে মনে হলো, আমাদের দেশের সেনাবাহিনী কতটা সক্ষম, এবং দেশের নিরাপত্তা রক্ষায় তাদের নিরলস পরিশ্রমের পরিণাম কতটা গুরুত্বপূর্ণ।\nএদিনের অভিজ্ঞতা আমার জীবনের একটি অন্যতম স্মরণীয় অভিজ্ঞতা হয়ে থাকবে। এমন এক মহড়া আমি আগেও শুনেছি, তবে একেবারে বাস্তবে তা দেখার অভিজ্ঞতা একদম আলাদা। আমার মনে হলো, সেনাবাহিনী যে কঠোর পরিশ্রম এবং দুঃসাহসিকতার মাধ্যমে দেশের নিরাপত্তা নিশ্চিত করে, সেটা আজকের মহড়ায় একদম পরিষ্কারভাবে উপলব্ধি করেছি।\nএভাবে আমাদের দিনটি শেষ হলো। দুপুরের পর আমরা ফেরত আসি, কিন্তু এই অভিজ্ঞতা চিরকাল মনে থাকবে।\nঅথবা,\n(খ) বরাবর অধ্যক্ষ হলিক্রস কলেজ, ঢাকা। বিষয় : কলেজে আয়োজিত আন্তর্জাতিক মাতৃভাষা দিবসের অনুষ্ঠান সম্পর্কে প্রতিবেদন। সূত্র : হ.ক. ২০২১/৩৪ (ক) জনাব,\nসম্প্রতি সমাপ্ত কলেজে আন্তর্জাতিক মাতৃভাষা দিবসের অনুষ্ঠান সম্পর্কে প্রতিবেদন পেশে আদিষ্ট হয়ে নিম্ন লিখিত প্রতিবেদন উপস্থাপন করছি।\n‘‘হলিক্রস কলেজ আন্তর্জাতিক মাতৃভাষা দিবস উদ্‌যাপিত’’\n১. আন্তর্জাতিক মাতৃভাষা দিবস উদ্‌যাপন উপলক্ষে মহারানি স্বর্ণময়ী স্কুল এন্ড কলেজে ২১শে ফেব্রুয়ারি ২০২১ দিনব্যাপী অনুষ্ঠানের আয়োজন করা হয়েছিল। অনুষ্ঠান সঞ্চালনায় ছিলেন বাংলা বিভাগের শিক্ষক জনাব রণজির কুমার সেন। তাঁরই নির্দেশনায় সব ধরনের কর্মসূচি প্রণয়ন করা হয়।\n২. ভোর হতে না হতেই বিদ্যালয়ের শহীদমিনারে ফুল দিয়ে শ্রদ্ধাঞ্জলির মাধ্যমে দিনব্যাপী অনুষ্ঠান আরম্ভ হয়। ভোর থেকেই বিভিন্ন স্থান থেকে ছাত্রছাত্রীরা ফুল হাতে খালি পায়ে এসেছিল শহীদমিনারে ভাষাশহীদদের শ্রদ্ধা জানানোর উদ্দেশ্যে। শিক্ষকদের নেতৃত্বে শহীদ মিনারের সামনে সকল ছাত্রছাত্রী সমবেত কণ্ঠে উচ্চারণ করেছিল একুশের সেই অমর গান- ‘আমার ভাইয়ের রক্তে রাঙানো একুশে ফেব্রুয়ারি, আমি কি ভুলিতে পারি।’\n৩. পুষ্পাঞ্জলি নিবেদনের পর সকাল ৯ টায় শুরু হয়েছিল আন্তর্জাতিক মাতৃভাষা দিবস উপলক্ষে আবৃত্তি, স্বরচিত কবিতা প্রতিযোগিতা ও সাংস্কৃতিক অনুষ্ঠান। শহীদমিনারের সামনে আমগাছের নিচে ঘাসের গালিচায় আয়োজন করা হয়েছিল এ অনুষ্ঠান। প্রথমে প্রখ্যাত কবি-সাহিত্যিকদের আন্তর্জাতিক মাতৃভাষা সংক্রান্ত কবিতা আবৃত্তি করেছিল ছাত্রছাত্রীরা। পরে স্বরচিত কবিতা পাঠে অংশ নেন চাত্রছাত্রীসহ শিক্ষকবৃন্দ। কবিতা পাঠ ও আবৃত্তি শেষে শুরু হয় এক মনোজ্ঞ সাংস্কৃতিক অনুষ্ঠান। এ অনুষ্ঠানের মূল উপজীব্য ছিল জন্মভূমি ও মা-মাটির গান।\n৪. সাংস্কৃতিক অনুষ্ঠানের পর সবশেষে ছিল আলোচনা সভা। প্রধান শিক্ষকের সভাপতিত্বে আলোচনায় অংশ নেন কয়েকজন শিক্ষক ও ছাত্রছাত্রী। সবার বক্তব্য ছিল মহান আন্তর্জাতিক মাতৃভাষার ওপর।\nঅত্যন্ত ভাবগম্ভীর পরিবেশে উদ্‌যাপিত আন্তর্জাতিক মাতৃভাষা দিবসের অনুষ্ঠানমালায় ছাত্রছাত্রীরা আগ্রহ সহকারে অংশগ্রহণ করেছি। আন্তর্জাতিক মাতৃভাষা দিবস নতুন প্রজন্মের কাছে প্রেরণার উৎস হিসেবে ধরা দিয়েছিল এই অনুষ্ঠান। প্রতিবেদকের নাম ও ঠিকানা : সুজনা ইয়াসমিন, বিজ্ঞান বিভাগ। প্রতিবেদনের শিরোনাম : হলিক্রস কলেজ, ঢাকা। প্রতিবেদন তৈরির সময় : সন্ধ্যা ৭টা। প্রতিবেদনের তারিখ : ২৫শে ফেব্রুয়ারি, ২০২১।"
        }
      ]
    },
    {
      "number": "3",
      "uddipok": "(ক) মোবাইল ফোনের অপব্যবহারের ক্ষতিগুলো উল্লেখ করে বন্ধুর নিকট একটি ই-মেইল লেখ।\nঅথবা,\n(খ) মাধ্যমিক বিদ্যালয়ের সহকারী শিক্ষকের পদে নিয়োগ লাভের জন্য একটি আবেদনপত্র লেখ",
      "tag": "CCC 24,NDCD 24,ISCM 24,RCPC 24,DB 23,DIN.B 23,JB 23,RB 23,SB 23,BB 23,MB 23,CB 23,JGCC 23,NDCD 23,MC 23,JCC 23,MGCC 23,HC 23,CC 23,BCC 23,SCC 23,RUMC 23,VNSC 23,BB 19,DIN.B 19,All.B 18,DIN.B 17,RB 17,SB 19,CTG.B 16,CB 16,JB 16,SB 16,BB 16",
      "sub_questions": [
        {
          "label": "",
          "question": "",
          "explanation": "ক) উত্তরঃ\nTo:\namantika@gmail.com\nCc:\nBcc:\nSubject:\nমোবাইল ফোনের অপব্যবহারের ক্ষতিকর দিক\nপ্রিয় বন্ধু,\nশুভেচ্ছা নিও। বিজ্ঞানের বিস্ময়কর আবিষ্কার মোবাইল ফোন। যোগাযোগের ক্ষেত্রে এর গুরুত্ব অপরিসীম। কিন্তু বর্তমানে এর অপব্যবহারে জনমনে মিশ্র প্রতিক্রিয়া দেখা দিয়েছে। মোবাইল ফোনের অপব্যবহারের ক্ষতিকর দিকগুলো হলো:\n১. চুরি, ডাকাতি, ছিনতাই, সন্ত্রাস, হুমকি, অপহরণ ও জঙ্গিবাদসহ নানা অপকর্মে সহায়ক ভূমিকা রাখছে মোবাইল ফোন। ২. সংঘবদ্ধ দুষ্কৃতকারীরা এর মাধ্যমে অগ্রিম সংবাদ পেয়ে দ্রুত গা ঢাকা দিতে পারে। ৩. মিথ্যা বলার প্রবণতা ও সড়ক দুর্ঘটনা বৃদ্ধি পাচ্ছে। ৪. সময়ের ও অর্থের অপচয় এবং শ্রেণিকক্ষ, সভা-সমিতি ও উপাসনালয়ের পরিবেশ নষ্ট হচ্ছে। ৫. অশালীন কুরুচিপূর্ণ ছবি ও অসামাজিক কার্যকলাপ এবং ইভটিজিং বৃদ্ধি পাচ্ছে। ৬. সর্বোপরি মোবাইল ফোনের রেডিয়েশন মানবদেহের ক্ষতিসাধন করে। উচ্চ রক্তচাপ থেকে শুরু করে ব্রেনটিউমারের মতো কঠিন রোগের সম্ভাবনা বৃদ্ধিসহ এর রিংটোন হার্টের প্রচণ্ড ক্ষতি করে। সুতরাং মোবাইল ফোনের অপব্যবহার থেকে আমাদের আত্মরক্ষা করতে হবে। আশা করি, বন্ধুরা বিষয়টি নিয়ে গুরুত্বসহ ভাববে। সবাই ভালো থেকো।\nতোমার বন্ধু\nশাহীন।\nখ) উত্তরঃ\nতারিখ- ১০/১১/২০১৯\nবরাবর\nমহাপরিচালক\nমাধ্যমিক ও উচ্চশিক্ষা অধিদপ্তর\nঢাকা।\nবিষয়-  মাধ্যমিক বিদ্যালয়ে সহকারী শিক্ষক পদে নিয়োগের জন্য আবেদন।\nজনাব\nবিনীত নিবেদন এই যে, গত ০৩ নভেম্বর ২০১৯  তারিখে ‘দৈনিক সমকাল’  পত্রিকায় প্রকাশিত বিজ্ঞাপনের মাধ্যমে জানতে পারলাম যে, মাধ্যমিক বিদ্যালয়ে সহকারী শিক্ষক নিয়োগ করা হবে। আমি  উক্ত পদের একজন প্রার্থী হিসেবে সদয় বিবেচনার জন্য আমার যোগ্যতা সম্পর্কিত তথ্যাবলী নিম্নে উপস্থাপন করলাম।\nনাম                        : ক\nপিতার নাম             : খ\nমাতার নাম             : গ\nস্থায়ী ঠিকানা           : গ্রাম- ই , পোস্ট- উ, উপজেলা-  অ, জেলা – আ\nবর্তমান ঠিকানা       : ১২ ,বাঘা যতিন সড়ক, ঝিনাইদহ।\nজন্মতারিখ              : ১০ জানুয়ারি ১৯৯৩ খ্রি.।\nজাতীয়তা                : বাংলাদেশী\nধর্ম                         : ইসলাম\nই-মেইল                 :  gagssss@gmail.com\nবয়স                      : ২৭ বছর ১১ মাস ১ দিন।\nবৈবাহিক অবস্থা      : বিবাহিত\nমোবাইল নম্বর        : ০১৯১০০০০০০০\nশিক্ষাগত যোগ্যতা   :\nপরীক্ষার নাম\nপাশের সন\nবিভাগ/ বিষয়\nফলাফল\nশিক্ষা প্রতিষ্ঠানের নাম\nবোর্ড/ বিশ্ববিদ্যালয়\nএসএসসি\n২০০৭\nমানবিক\nএ ( ৪.০০)\nবি কে বি মাধ্যমিক বিদ্যালয়\nযশোর বোর্ড\nএইচএসসি\n২০০৯\nমানবিক\nএ (৪.২৫)\nঝিনাইদহ মডেল কলেজ\nযশোর বোর্ড\nবিএ (সম্মান)\n২০১৩\nবাংলা\n৩.০০\nসরকারি কেসি কলেজ\nজাতীয় বিশ্ববিদ্যালয়\nএমএ\n২০১৪\nবাংলা\n৩.১৫\nসরকারি কেসি কলেজ\nজাতীয়  বিশ্ববিদ্যালয়\nঅভিজ্ঞতা:  একটি বেসরকারি স্কুলে  সহকারী শিক্ষক পদে  শিক্ষাগতার এক বছরের  বাস্তব অভিজ্ঞতা।\nঅতএব, মহোদয়ের নিকট বিনীত প্রার্থনা আমার উল্লিখিত বিষয়সমূহ বিবেচনা পূর্বক উক্ত পদে নিয়োগ প্রদান করলে আমি আমার মেধা, শ্রম ও নিষ্ঠার মাধ্যমে শিক্ষকতার মহান দায়িত্ব পালনে সর্বদা সচেষ্ট থাকব ।\nবিনীত নিবেদক\nক\n( স্বাক্ষর দিতে হবে)\nসংযুক্তি\n১. পরীক্ষার মূল সনদপত্রের সত্যায়িত ফটোকপি -১ সেট।\n২. চারিত্রিক সনদপত্র, প্রশংসাপত্র  ও  নাগরিকত্ব সনদ পত্রের  সত্যায়িত ফটোকপি- ১ সেট।\n৩. অভিজ্ঞতা সনদ পত্রের সত্যায়িত ফটোকপি।\n৪. সদ্যতোলা রঙিন পাসপোর্ট সাইজের ছবি- ৩ কপি।\n৫. ব্যাংক ড্রাফট।"
        }
      ]
    },
    {
      "number": "4",
      "uddipok": "(ক) ভাবসম্প্রসারণ করো:\nমানুষ বাঁচে তার কর্মের মধ্যে বয়সের মধ্যে নয়।\nঅথবা, (খ) সারাংশ লেখো:\nআজকের দুনিয়াটা আশ্চর্যভাবে অর্থের বা বিত্তের ওপর নির্ভরশীল। লাভ ও লোভের দুর্নিবার গতি কেবল আগে যাবার নেশায় লক্ষ্যহীন প্রচণ্ডবেগে শুধু আত্মবিনাশের পথে এগিয়ে চলেছে। মানুষ যদি এই মূঢ়তাকে জয় না করতে পারে তবে মনুষ্যত্ব কথাটাই হয়তো লোপ পেয়ে যাবে। মানুষের জীবন আজ এমন এক পর্যায়ে এসে পৌছেছে যেখান থেকে আর হয়তো নামবার উপায় নেই, এবার উঠবার সিঁড়ি না খুঁজলেই নয়।",
      "tag": "FCC 24,DC 23,DB 22,JB 17",
      "sub_questions": [
        {
          "label": "",
          "question": "",
          "explanation": "ক) উত্তরঃ\nভাব-সম্প্রসারণঃ সময় অনন্ত, জীবন সংক্ষিপ্ত। সংক্ষিপ্ত এ জীবনে মানুষ তার মহৎকর্মের মধ্য দিয়ে এ পৃথিবীতে স্মরণীয় বরণীয় হয়ে থাকে। আবার নিন্দনীয় কর্মের ফলে এই জগতে সে বেঁচেও মরে থাকে। কেননা ব্যক্তি, পরিবার, সমাজ তাকে ভালােবাসে না। সমাজ, দেশ ও জাতি তাকে শ্রদ্ধা করে না, স্মরণ করে না। তার মৃত্যুতে কারও কিছু যায় আসে না।\nমানুষ মাত্রই জন্ম-মৃত্যুর অধীন। পৃথিবীতে জন্মগ্রহণ করলে একদিন তাকে মৃত্যুর স্বাদ গ্রহণ করতে হবে এটা চিরন্তন সত্য। মৃত্যুর মধ্য দিয়েই সে পৃথিবী থেকে চিরবিদায় নেয়, কিন্তু পেছনে পড়ে থাকে তার মহকর্মের ফসল। যে-কর্মের জন্যে সে মরে যাওয়ার পরও পৃথিবীতে যুগ যুগ ধরে বেঁচে থাকে। কৃতকর্মের জন্যেই কারাে কারাে নাম পায় মহিমা, উত্তর-পুরুষের কাছে হয় স্মরণীয়। মহকর্মের জন্যেই তারা এই পৃথিবীতে অমর হয়ে থাকেন। এমন ব্যক্তিই মানবসমাজে ধন্য বলে বিবেচিত। মানুষের জীবনকে দীর্ঘ বয়সের সীমারেখা দিয়ে পরিমাপ করা যায় না। জীবনে কেউ যদি কোনাে। ভালােকাজ না করে থাকে তবে সে জীবন অর্থহীন, নিষ্ফল। সেই নিষ্ফল জীবনের অধিকারী মানুষটিকে কেউ মনে রাখে না। নীরব জীবন নীরবেই ঝরে যায়। পক্ষান্তরে, যে-মানুষ জীবনকে কর্মমুখর করে রাখে এবং যার কাজের মাধ্যমে জগৎ ও জীবনের উপকার সাধিত হয় তাকে বিশ্বের মানুষ শ্রদ্ধাভরে স্মরণ করে। সেই সার্থক মানুষের কাজের অবদান বিশ্বের বুকে কীর্তিত হয়ে কৃতী লােকের গৌরব প্রচারিত হতে থাকে। কীর্তিমান ব্যক্তির যেমন মৃত্যু নেই, তেমনি শেষও নেই, কারণ এ পৃথিবীতে সে নিজস্ব কীর্তির মহিমায় লাভ করে অমরত্ব। কীর্তিমানের মৃত্যু হলে তার দেহের ধ্বংসসাধন হয় বটে, কিন্তু তার সৎকাজ এবং অম্লান কীর্তি পৃথিবীর মানুষের কাছে তাকে বাঁচিয়ে রাখে। তাঁর মৃত্যুর শত শত বছর পরেও মানুষ তাঁকে স্মরণ করে। তাই সন্দেহাতীতভাবে বলা যায়, মানবজীবনের প্রকৃত সার্থকতা কৰ্ম-সাফল্যের ওপর নির্ভরশীল। একটা নির্দিষ্ট সময়ের জন্যে মানুষ পৃথিবীতে আসে এবং সে সময়সীমা পার হওয়ার সঙ্গে সঙ্গে সে বিদায় নেয় পৃথিবী থেকে। এ নির্দিষ্ট সময়সীমায় সে যদি গৌরবজনক কীর্তির স্বাক্ষরে জীবনকে মহিমান্বিত করে তুলতে সক্ষম হয়, মানবকল্যাণে নিজের জীবন উৎসর্গ করে, তবে তার নশ্বর দেহের মৃত্যু হলেও তার স্বকীয় সত্তা থাকে মৃত্যুহীন। গৌরবােজ্জ্বল কৃতকর্মই তাকে বাঁচিয়ে রাখে যুগ থেকে যুগান্তরে। পৃথিবীর জ্ঞানী ও গুণী ব্যক্তিগণ তাদের গৌরবজনক কীর্তির জন্য চিরস্মরণীয় হয়ে রয়েছেন। বিশ্বকবি রবীন্দ্রনাথ ‘ঠাকুর’ পরিবারে জন্মগ্রহণ করেছেন এবং ঐ পরিবারের সকলকে ছাপিয়ে বড় হয়ে ওঠেছে তার নাম। তার আসনে অন্য কেউ বসতে পারে নি। তার কৃতকর্মই তাকে মানুষের হৃদয়-কোঠায় স্থান করে দিয়েছে। আবার জাতীয় কবি নজরুল ইসলাম সাধারণ পরিবারে জন্মগ্রহণ করেও কর্মের মাধ্যমে চির জাগরূক হয়ে আছেন আমাদের হৃদয়ের মণিকোঠায়। সম্রাট নাসিরুদ্দিন প্রথম জীবনে একজন ক্রীতদাস ছিলেন। জর্জ ওয়াশিংটন একজন সামান্য কৃষকের ঘরে জন্মগ্রহণ করে স্বীয় কর্মবলে আমেরিকার প্রেসিডেন্ট নির্বাচিত হয়েছিলেন। নেপােলিয়ান বােনাপার্ট, শেরশাহ নিতান্তই সাধারণ ঘরের সন্তান ছিলেন। তথাপি নিজ ক্ষমতাবলে নেপােলিয়ান ফ্রান্সের অধিকর্তা হয়েছিলেন। আর শেরশাহের কথা বলাই বাহুল্য। ইতিহাসের পাতায় এরূপ শতসহস্ৰ মহাপুরুষের উদাহরণ খুঁজে পাওয়া যাবে। যারা তাদের নিজ কর্মগুণে মানুষের হৃদয়ে স্থান করে নিতে পেরেছেন।\nমানুষের দেহ নশ্বর কিন্তু কীর্তি অবিনশ্বর। কেউ যদি মানুষের কল্যাণে নিজেকে নিবেদিত করে, তবে মৃত্যুর পরেও তার এ কীর্তির মধ্য দিয়ে মানুষের হৃদয়ের মণিকোঠায় চিরকাল বেঁচে থাকে।\nখ) উত্তরঃ\nসারাংশ:\nবর্তমান পৃথিবীতে মানুষ নেশাগ্রস্তের মতো ধন সম্পদের পেছনে ধাবমান। অর্থের এ অন্ধ নেশা মানুষের আত্মবিনাশের পথকেই প্রশস্ত করছে। অথচ এ অবস্থা থেকে উত্তরণের জন্য এখনই এ নেশা পরিত্যাগ করা প্রয়োজন।"
        }
      ]
    },
    {
      "number": "5",
      "uddipok": "(ক)বাংলাদেশে ঘটে যাওয়া ভয়াবহতম অগ্নিকাণ্ড সম্পর্কে পিতা ও পুত্রের মধ্যে একটি একটি সংলাপ উপস্থাপন করো।\nঅথবা,\n(খ) প্রদত্ত উদ্দীপক অনুসারে 'রেলগাড়ি ভ্রমণ' বিষয়ে একটি খুদেগল্প রচনা করো:\nএবার শীতের ছুটিতে ছোটো মামার বিয়ে উপলক্ষ্যে আমি মা-বাবা -বোন সহ রেলগাড়িতে চড়ে ঢাকা থেকে দিনাজপুর গিয়েছিলাম। সকাল সকাল আমরা স্টেশনের উদ্দেশ্যে রওনা দিয়েছিলাম। স্টেশনের পরিবেশ তথা রেলগাড়ির সাথে তখনো আমার পরিচয় হয়ে ওঠেনি তাই.....",
      "tag": "FCC 24",
      "sub_questions": [
        {
          "label": "",
          "question": "",
          "explanation": "(ক) সংলাপ: ভয়াবহ অগ্নিকাণ্ডের পরে পিতা ও পুত্রের আলোচনা\nপিতা: তুমি কি খবরটা দেখেছো, আজকের অগ্নিকাণ্ডের ব্যাপারে?\nপুত্র: হ্যাঁ, বাবা, শুনলাম। ভয়াবহ এক অগ্নিকাণ্ড ঘটেছে শহরের মাঝখানে। পুরো এলাকা জ্বলছে। অনেক দোকান ও ঘরবাড়ি পুড়ে গেছে।\nপিতা: হ্যাঁ, খুবই দুঃখজনক ঘটনা। শুনেছি, বহু লোক আহত হয়েছে, কেউ কেউ মারা গেছে। এখনও বহু মানুষ trapped (ফেঁসে) রয়েছে। কি কারণে আগুন লেগেছিল, জানো?\nপুত্র: না, এখনও তো কিছু জানা যায়নি। তবে এমন বড় অগ্নিকাণ্ডের জন্য নিরাপত্তা ব্যবস্থা যে যথেষ্ট ছিল না, সেটা তো স্পষ্ট। আমি মনে করি, হয়তো শর্ট সার্কিটের কারণেই এই দুর্ঘটনা ঘটেছে।\nপিতা: হ্যাঁ, শর্ট সার্কিট তো অনেক সময় বড় দুর্ঘটনার কারণ হয়ে দাঁড়ায়। আর যেভাবে মানুষের অবহেলা থাকে, তাতে আরও ভয়াবহ কিছু ঘটতে পারে। আশপাশে দাঁড়িয়ে থাকা মানুষগুলোর অসহায় চেহারা দেখলে মনে হয়, কীভাবে এভাবে এই ধরনের ঘটনা রোধ করা যায়?\nপুত্র: আসলেই। মানুষের নিরাপত্তা ব্যবস্থা না থাকার কারণে কত কিছু ঘটে যাচ্ছে! এবং অনেক সময় এই দুর্ঘটনা গুলি অবহেলার কারণেই ঘটে। বিল্ডিংয়ের নিরাপত্তা ব্যবস্থা, আগুন নিভানোর সঠিক উপায় কিছুই ঠিকমতো থাকে না।\nপিতা: আর সবচেয়ে বড় বিষয় হলো, যখন বিপদ আসে, তখন উদ্ধারকারী দলও যথাযথভাবে প্রস্তুত থাকে না। এই ধরনের ঘটনা ঘটলে আগে থেকে প্রস্তুতি নিয়ে কাজ করলে অনেক মানুষের প্রাণ বাঁচানো সম্ভব।\nপুত্র: ঠিক বলেছেন, বাবা। আমাদের দেশের অগ্নি নিরাপত্তা ব্যবস্থার আরও উন্নতি প্রয়োজন। সচেতনতা তৈরি করতে হবে, এবং যেখানেই ঝুঁকি, সেখানেই সতর্কতা বাড়াতে হবে।\nপিতা: একদম। শুধু প্রশাসন নয়, সমাজের প্রতিটি মানুষকেই দায়িত্ব নিতে হবে। একটা ছোট্ট ভুলের কারণে কত বড় ক্ষতি হয়ে যাচ্ছে, তা আমাদের মনে রাখতে হবে। তবে আশা করছি, এমন দুর্ঘটনা থেকে আমরা শিক্ষা নেব এবং ভবিষ্যতে এরকম ঘটনার পুনরাবৃত্তি হবে না।\nপুত্র: হ্যাঁ, আশা করি। দুর্ঘটনা থেকে শিক্ষা নিয়ে উন্নতির দিকে এগিয়ে যেতে হবে। আর যারা আহত হয়েছে, তাদের দ্রুত সাহায্য ও সহায়তা প্রয়োজন।\nপিতা: একদম। সমাজের সকলের সহযোগিতাই সবচেয়ে গুরুত্বপূর্ণ এখন। মানুষের জীবনই সবচেয়ে বড়।\nঅথবা\n(খ)\nরেলগাড়ি ভ্রমণ\nএবার শীতের ছুটিতে ছোটো মামার বিয়ে উপলক্ষ্যে আমি মা-বাবা-বোন সহ রেলগাড়িতে চড়ে ঢাকা থেকে দিনাজপুর গিয়েছিলাম। সকাল সকাল আমরা স্টেশনের উদ্দেশ্যে রওনা দিয়েছিলাম। স্টেশনের পরিবেশ তথা রেলগাড়ির সাথে তখনো আমার পরিচয় হয়ে ওঠেনি, তাই প্রথমে একটু ভয়ই লাগছিল। তবে বাবার হাসিমুখ আর মায়ের আশ্বাসে আমি মনে মনে সান্ত্বনা পেলাম।\nস্টেশনে পৌঁছাতেই নানা রকম শব্দ কানে আসতে লাগল। বিভিন্ন ট্রেনের ঘোষণা, লোকজনের হাঁটাচলা, টিকিট কাউন্টার থেকে প্রচণ্ড ভিড়, সব কিছু যেন এক বিশাল মেলা। চোখে-মুখে অচেনা অনুভূতি নিয়ে আমি মাকে জিজ্ঞেস করলাম, “মা, রেলগাড়ি কীভাবে চলে?” মা সযত্নে বললেন, “এটা একটা বড় মেশিন, যা ইঞ্জিনের সাহায্যে চলতে পারে। তুমি যখন ট্রেনের মধ্যে বসে থাকো, তখন দেখবে এক জায়গা থেকে অন্য জায়গায় চলে যায়।”\nআমরা যখন প্ল্যাটফর্মে দাঁড়িয়ে ট্রেনের অপেক্ষা করছিলাম, তখন রেলগাড়ির আওয়াজ ক্রমেই স্পষ্ট হচ্ছিল। প্রথমবার ট্রেন দেখতে গিয়ে আমি কেমন যেন অবাক হয়ে গেলাম। বিশাল রেলগাড়ি গতি নিয়ে আমাদের দিকে আসছে, আর সেই সময় ছোট্ট ছোট্ট মানুষ গুলোর মধ্যে কেমন যেন এক উত্তেজনা কাজ করছে। আমি নিশ্চিত ছিলাম, ট্রেনে উঠতে পারলেই নতুন একটা পৃথিবী আমাকে অপেক্ষা করছে।\nশেষে রেলগাড়ি এসে থামল। সবাই হুড়োহুড়ি করে ট্রেনে ওঠার চেষ্টা করছিল, আর আমি মা-বাবার সাথে হালকা ভয় নিয়ে ওঠলাম। কিন্তু একবার ট্রেনে উঠলে মনে হল যেন আমি এক নতুন পৃথিবীতে ঢুকে পড়েছি। জানালা দিয়ে বাইরে তাকিয়ে দেখলাম, প্ল্যাটফর্ম ধীরে ধীরে ছোট হয়ে আসছে, আর চারপাশে সব কিছু নতুনভাবে দেখা যাচ্ছে।\nরেলগাড়ির ভিতরটা ছিল খুবই পরিষ্কার এবং আরামদায়ক। জানালা দিয়ে হালকা ঠাণ্ডা বাতাস আসছিল, আর মাঝে মাঝে আমার বোন হাসতে হাসতে আমার পাশ দিয়ে চলে যাচ্ছিল। একটা অনুভূতি হচ্ছিল, যেন আমরা একটা ভ্রমণের যাত্রায় বেরিয়েছি, যেখানে প্রতিটি মুহূর্ত নতুন এক দিগন্ত উন্মোচন করছে।\nরেলগাড়ির চলার গতির সাথে সঙ্গেই আকাশের রংও বদলে যাচ্ছিল। আমরা রেলের জানালা দিয়ে ছুটে চলা প্রাকৃতিক দৃশ্য দেখতে দেখতে একে একে নানা শহর আর গ্রাম পেরিয়ে যাচ্ছিলাম। প্রথমে একটু ভয় লাগলেও পরে মনে হল, ট্রেনের ভেতর এক অদ্ভুত আরাম আছে। আমি মনে মনে ভেবেছিলাম, ট্রেনে ভ্রমণ করতে যে এই আনন্দ, তা কখনো কল্পনাও করতে পারিনি।\nযতক্ষণ ট্রেন চলতে থাকল, আমাদের সবার মধ্যে একটা অদ্ভুত শান্তি আর আনন্দ বিরাজ করল। শহরের কোলাহল থেকে একদম দূরে, গ্রামীণ পরিবেশের মধ্যে দিয়ে চলে যাচ্ছিলাম আমরা। প্রকৃতির সৌন্দর্য দেখে মনে হচ্ছিল, পুরো পৃথিবী যেন আমাদের হাতের মুঠোয়। প্রতিটি মুহূর্ত যেন এক নতুন অভিজ্ঞতা।\nদিনাজপুর পৌঁছানোর আগ পর্যন্ত আমরা সবাই একে অপরের সাথে গল্প করছিলাম। কিছু সময় পরে ট্রেনটি আমাদের গন্তব্যে পৌঁছাল, আর আমরা বুঝতে পারলাম যে, রেলগাড়ির সাথে আমাদের প্রথম ভ্রমণটা সত্যিই স্মরণীয় হয়ে থাকবে। সেই দিনটি জীবনের এক অমূল্য অভিজ্ঞতা হিসেবে চিরকাল মনে থাকবে।"
        }
      ]
    },
    {
      "number": "1",
      "uddipok": "মানবকল্যাণে বিজ্ঞান",
      "tag": "CCC 24,PCC 24,NDCD 24,DCC 24,RCPC 24,CPCR 24,DB 23,DIN.B 23,JB 23,RB 23,SB 23,MB 23,CTG.B 23,RCC 23,NDCD 23,DRMC 23,JCC 23,ISCM 23,HC 23,CC 23,FCC 23,BCC 23,RUMC 23,DB 19,BB 19,DIN.B 19,CTG.B 19,RB 19,CB 19,All.B 18,CTG.B 17,BB 17,CB 17,SB 19,DB 16,SB 16,BB 16,RB 16,CPSCM 24",
      "sub_questions": [
        {
          "label": "",
          "question": "",
          "explanation": "ভূমিকা – বিজ্ঞান আধুনিক সভ্যতার আশীর্বাদ।  অন্ধকার জীবন থেকে মানুষকে আলোর পথে নিয়ে এসেছে বিজ্ঞান ও প্রযুক্তি সেবা। প্রাচীন থেকে আধুনিক ধারার জীবন যাপনে মানুষকে দিনের-পর-দিন নতুনত্ব উপহার দিয়ে চলেছে বিজ্ঞান। প্রতিদিনের জীবনে বিজ্ঞানের আবিষ্কার কোন না কোন ভাবে মানুষকে সহায়তা করছে ফলে মানুষের জীবন  সহজ থেকে সহজতর হচ্ছে। বিজ্ঞান শব্দের আভিধানিক অর্থ ‘বিশেষ জ্ঞান’। পার্থিব জগতের কল্যাণের জন্য বিশেষ জ্ঞান সৃষ্টি করায় বিজ্ঞানের অন্যতম লক্ষ্য। বিজ্ঞানের আবিষ্কার মানুষকে ক্রমবিবর্তনের মধ্য দিয়ে পৌঁছে দিয়েছে আধুনিক সভ্যতার চরম শিখরে।সারা পৃথিবীতে আজ বিজ্ঞানের জয়ধ্বনি। বিজ্ঞান ও প্রযুক্তি ব্যতীত মানুষ এক মুহূর্ত বাঁচতে পারবে না। বিজ্ঞানের ছোঁয়া  যে দেশে পড়েনি সে দেশ কোনভাবেই উন্নতি লাভ করতে পারেনি। মানুষের জীবনে বিজ্ঞানের ছোঁয়া কতটা লেগেছে তা প্রতিদিনকার জীবনকে দেখলেই আমরা অনুভব করতে পারি।মানব কল্যাণে বিজ্ঞান ও প্রযুক্তি প্রতিনিয়ত অবদান রেখে  চলেছে।\nবিজ্ঞানের আবিষ্কার- বিজ্ঞানের বিচিত্র আবিষ্কার মানুষের জীবনে সুফল বয়ে এনেছে। মানুষের জীবনে পরিপূর্ণতা এনে দিয়েছে বিজ্ঞান। গুহাবাসী মানুষ আলোকিত জীবনের প্রথম ধাপে আবিষ্কার করেছিল  আগুন। বিজ্ঞানের  পদযাত্রা শুরু হয়েছিল আগুন জ্বালানোর মধ্য দিয়ে।এরপর মানুষের জীবনে যে আবিষ্কারটি গতি এনে দিয়েছে তা হল চাকা আবিষ্কার। পণ্য পরিবহন ও এক স্থান থেকে অন্য স্থানে যেতে মানুষকে চাকা সহায়ক ভূমিকা পালন করেছে। এরপর থেকে মানুষকে আর থেমে থাকতে হয়নি আগুনে পুড়িয়ে  তৈরি হয়েছে নতুন নতুন যন্ত্রপাতি। এক স্থান থেকে অন্য স্থানে মানুষ  পৌঁছে গেছে চাকায়  চালিত বাহনের মাধ্যমে। সমাজের যত পরিবর্তন হয়েছে মানুষের জ্ঞান বিজ্ঞানের  জিজ্ঞাসা ততই বেড়েছে। আকাশ, জল, স্থল  সম্পর্কে মানুষের কৌতূহল বৃদ্ধি পেয়েছে ফলে আবিষ্কারের নেশা  মানুষকে তাড়িত করে।\nবিংশ শতাব্দীর বিজ্ঞান- বিজ্ঞানের জয়যাত্রা প্রাচীনকাল থেকে শুরু হলেও বিংশ শতাব্দীতে এসে সমৃদ্ধি লাভ করেছে। বিজ্ঞানের আবিষ্কার মানুষের জীবনকে যেমন সহজ করেছে তেমনি প্রকৃতিকে নিয়ন্ত্রণ করার কিছুটা সক্ষমতা তৈরি করেছে। বিজ্ঞানের বহুমুখী আবিষ্কার প্রাত্যহিক জীবনকে সহজ করে দিয়েছে। বিজ্ঞানের বিভিন্ন আবিষ্কার মানুষ তার প্রয়োজন মত ব্যবহার করছে। বিজ্ঞানের জয়যাত্রা একবিংশ শতাব্দীতে অব্যাহত থাকবে এবং পৃথিবীকে  নিয়ে যাবে সমৃদ্ধির চরম শিখরে। বিজ্ঞানের বহুমুখী আবিষ্কার পৃথিবীকে দেখাবে নতুন দিগন্ত।বিংশ শতাব্দীতে আমরা উপলব্ধি করতে পারছি বিজ্ঞানের আবিষ্কার ছাড়া সমৃদ্ধি অর্জন কোনভাবেই সম্ভব না।\nপ্রযুক্তি আবিষ্কারে আত্মত্যাগ- প্রকৃতি জগতের বিচিত্র বিষয়ের প্রতি ক্ষুদ্রাতিক্ষুদ্র আগ্রহ এবং পরীক্ষা-নিরীক্ষার মধ্য দিয়ে নতুন নতুন কিছু আবিষ্কার করা বিজ্ঞানীদের মূল কাজ। বিভিন্ন রকম আবিষ্কার থেকে আমরা যে সুফল ভোগ করছি এর পেছনে প্রযুক্তি আবিষ্কারকদের রয়েছে নিরলস শ্রম, মেধা, অধ্যবসায়  ও সাধনা। নতুন নতুন জ্ঞান সমাজে পরিবেশন করা খুব সহজ কাজ ছিল না। নিজের আবিষ্কার সমাজে প্রতিষ্ঠা করতে গিয়ে প্রাণ দিতে হয়েছে ব্রনো, ও ল্যাভয়িসকে। এছাড়া সক্রেটিস, গ্যালিলিও, আর্কিমিডিস, নিউটন, স্যার জগদীশচন্দ্র বসু  প্রভৃতি বিজ্ঞানী তাদের জীবনের বড় অংশ ব্যয় করেছেন গবেষণার কাজে। প্রযুক্তি আবিষ্কার এর পেছনের এই মহান মানুষগুলোর নিরলস পরিশ্রমের বিনিময়ে আধুনিক সভ্যতা বিচিত্র সুবিধা ভোগ করছে। প্রযুক্তি আবিষ্কারের প্রত্যক্ষ এই মানুষগুলোর প্রতি আমাদের সবসময় শ্রদ্ধাশীল থাকতে হবে।\nদৈনন্দিন জীবনে বিজ্ঞান – প্রতিদিনকার জীবনে এমন কোনো মুহূর্ত নেই যে মুহূর্তে আমরা বিজ্ঞানের আশীর্বাদ গ্রহণ করছি না। সকাল থেকে শুরু করে সন্ধ্যা পর্যন্ত বিভিন্ন ভাবে বিজ্ঞান আমাদের পাশে থাকে। সকালে ঘুম থেকে ওঠার সময় যে ঘড়িটা দেখি সেটি থেকে শুরু করে অফিস-আদালতের কাজ শেষ করে এসি বা ফ্যানের বাতাসে নিদ্রায় যাওয়া পর্যন্ত ছন্দময় জীবন এনে দিয়েছে বিজ্ঞান । যাতায়াত, তথ্য প্রযুক্তির ব্যবহার, মানুষের সঙ্গে যোগাযোগ স্থাপন, ব্যবসা-বাণিজ্যের প্রসার, কৃষি, চিকিৎসা, শিক্ষা ও প্রকৌশলীসহ নানামুখী কাজে বিজ্ঞান আমাদের পাশে রয়েছে। মানুষের প্রতিটি কর্মকাণ্ডের সঙ্গে বিজ্ঞান জড়িত। সমাজের প্রতিটি স্তরে বিজ্ঞান এর ছোঁয়া লেগেছে ফলে  জীবনে এসেছে পরিবর্তন। মানব জীবন এবং বিজ্ঞানকে আজ কোনভাবেই আলাদা করা যাবে না। প্রাত্যহিক জীবনে বিজ্ঞান আমাদের প্রতিনিয়ত সুফল এনে দিচ্ছে।\nবেকারত্ব মোচনে বিজ্ঞান – উন্নয়নশীল ও অনুন্নত দেশে বেকারত্ব অভিশাপ। আর্থিক সচ্ছলতা না থাকলে সমাজে অরাজকতা সৃষ্টির সম্ভাবনা থাকে। বিজ্ঞানের আবিষ্কার আজ বেকারত্ব  দূরীকরণ উল্লেখযোগ্য ভূমিকা রাখছে। হাতে-কলমে প্রযুক্তি সেবা সম্পর্কে জ্ঞান লাভ করে  তরুণ সমাজ অর্থ উপার্জন করছে। রেডিও ,টেলিভিশন, বৈদ্যুতিক পাখা, কম্পিউটার, মোবাইল উৎপাদন প্রতিষ্ঠানে যেমন শ্রম শক্তির প্রয়োজন হচ্ছে তেমনি ভাবে পরবর্তীতে মেরামতের জন্য আরেকটি শ্রমশক্তির প্রয়োজন দেখা দিচ্ছে ।ইলেকট্রনিক বিভিন্ন যন্ত্রাংশ উৎপাদন এবং মেরামতের জন্য আধুনিক শিক্ষা ব্যবস্থার মধ্যে কর্মমুখী শিক্ষার সুযোগ করে দিয়ে বেকারত্ব দূর করা সম্ভব হচ্ছে। ফ্রিল্যান্সিংয়ের মাধ্যমে অর্থ আয় করে বাংলাদেশের তরুণ সমাজ দেশের আর্থিক খাতে বিরাট ভূমিকা পালন করছে। বড় বড় শিল্প-কলকারখানায় উৎপাদন বৃদ্ধির জন্য বেশি বেশি শ্রমিক লাগছে। মোবাইলে রিচার্জ বা  মোবাইল এর মাধ্যমে ব্যাংকিং কার্যক্রম সম্পন্ন করে অর্থ উপার্জন করছে এবং তা দিয়ে একটি শ্রেণী তাদের জীবন জীবিকা বেশ ভালোভাবে নির্বাহ করছে। সর্বোপরি বিজ্ঞান বেকারত্ব দূর করার কাজে উল্লেখযোগ্য ভূমিকা পালন করছে।\nশিক্ষা ক্ষেত্রে বিজ্ঞানের অবদান-  শিক্ষা বিকাশের ক্ষেত্রে সবচেয়ে উল্লেখযোগ্য ভূমিকা রেখেছে বিজ্ঞানের নতুন আবিষ্কার।বিশেষ করে কাগজ-কলমের আবিষ্কার, মুদ্রণ শিল্পের অগ্রগতি, টাইপরাইটার আবিষ্কার যা শিক্ষার প্রসার ও বিকাশে সহায়তা করছে ।আধুনিক সময়ে কম্পিউটার আবিষ্কার হওয়ার পর শিক্ষাক্ষেত্রে উন্নতি আরো বৃদ্ধি পেয়েছে। পাওয়ার পয়েন্ট প্রেজেন্টেশনের মাধ্যমে খুব সহজভাবে   পাঠ্যবইয়ের বিষয়সমূহ উপস্থাপন  করলে শিক্ষার্থীদের বুঝতে সুবিধা  হায়। শিক্ষক ও শিক্ষার্থীদের যোগাযোগের মাধ্যম হিসেবে ইমেইল বা সামাজিক যোগাযোগ মাধ্যম বেশ কার্যকরী। শিক্ষার আলো পৌঁছে দিতে বিজ্ঞান সর্বোচ্চ চেষ্টা করছে। দেশ-বিদেশের বিশ্ববিদ্যালয়গুলোতে উচ্চতর শিক্ষা লাভের জন্য গবেষণা পত্র জমা দেওয়া বা ভর্তি পরীক্ষা  এখন অনলাইনের মাধ্যমে সম্পন্ন হচ্ছে। পৃথিবীর বিভিন্ন দেশের উন্নত শিক্ষা প্রতিষ্ঠান সম্পর্কে ধারণা নেওয়া এবং বিচিত্র জ্ঞান আহরণের জন্য ইন্টারনেট প্রযুক্তির অধিক কার্যকর। পৃথিবীর যেকোন ভাষার উল্লেখযোগ্য গ্রন্থ আমরা সহজেই পড়তে পারি ইন্টারনেটের কল্যাণে। পৃথিবীর কোন জ্ঞান নির্দিষ্ট সমাজ বা দেশের গন্ডির মধ্যে সীমাবদ্ধ থাকছে না, জ্ঞান হয়ে উঠেছে সমগ্র পৃথিবীর। বিজ্ঞানের নানা আবিষ্কার শিক্ষাক্ষেত্রকে  উন্নতির দিকে নিয়ে যাচ্ছে।\nচিকিৎসা ক্ষেত্রে বিজ্ঞান- জনস্বাস্থ্যের কল্যাণে উল্লেখযোগ্য ভূমিকা রেখেছে বিজ্ঞান। চিকিৎসা ক্ষেত্রে বিজ্ঞানের অবদান আমরা তখনই বুঝতে পারে যখন আমি বা আমার পরিবারের কেউ অসুস্থ হয়। এক্সে, আল্ট্রাসনোগ্রাম, ইসিজি, সিটি স্ক্যান প্রভৃতি আবিষ্কার রোগ নির্ণয় করার ক্ষেত্রে যথাযথ ভূমিকা পালন করছে। অত্যাধুনিক আবিষ্কার জটিল রোগের  সহজ সমাধান এনেছে। বৃক্ক,  অস্থিমজ্জা, যকৃত এর মত শরীরের গুরুত্বপূর্ণ অঙ্গ প্রতিস্থাপনের মাধ্যমে মানুষ নতুন করে জীবন ফিরে পাচ্ছে। হৃদ রোগীদের জন্য রক্তের প্রবাহ ঠিক রাখতে রক্তনালীর মাঝে  রিং ব্যবহার করা হচ্ছে অথবা লেজার রশ্মির মাধ্যমে রক্তনালীর অভ্যন্তরের চর্বি সরিয়ে দিচ্ছে। ক্যান্সারে আক্রান্ত রোগীদের চিকিৎসা নিশ্চিত করার লক্ষ্যে কেমোথেরাপির বিশেষ ভূমিকা পালন করছে। মূত্রথলি ও পিত্তকোষের পাথর অপসারণের জন্য লেজার রশ্মি ব্যবহার বর্তমান সময়ে বেশ বৃদ্ধি পেয়েছে। লেজারের মাধ্যমে শরীরের  অতি স্পর্শকাতর স্থানের সুচিকিৎসা নিশ্চিত করা যাচ্ছে। বিজ্ঞানের আবিষ্কার ব্যতীত আজকের দিনের আধুনিক চিকিৎসা কোনভাবেই কল্পনা করা সম্ভব নয়। কম্পিউটার প্রযুক্তি চিকিৎসাবিজ্ঞানে অভূতপূর্ব পরিবর্তন  এনে দিয়েছে।\nঅর্থনীতিতে বিজ্ঞানের অবদান- অর্থনৈতিক ভিত্তি ব্যতীত আধুনিক পৃথিবীতে কোন দেশ উন্নতি করতে পারবে না। অর্থনৈতিক প্রবাহ যে দেশে যত বেশি গতিশীল থাকে সেই দেশের জীবনযাত্রার মান তত বেশি উন্নতি লাভ করবে। অর্থনৈতিক উন্নয়নের ক্ষেত্রে বিজ্ঞানের অবদান বিশেষভাবে গুরুত্ব বহন করে। শিল্প কলকারখানা, ব্যাংকিং ব্যবস্থা, আধুনিক মানের যন্ত্রপাতি আবিষ্কার সহ আর্থিক খাতের সকল প্রতিষ্ঠানে বিজ্ঞানের  ছোঁয়া লেগেছে। বিজ্ঞানের সুফল হিসেবে মানুষের কর্মসংস্থানের সৃষ্টি হয়েছে যেমন তেমনি ভাবে আর্থিক প্রবাহ বৃদ্ধি পেয়েছে সর্বোপরি একটি দেশের মোট দেশজ উৎপাদন বা জিডিপিতে বিশেষ প্রভাব সৃষ্টি করছে।মানুষের মাথাপিছু আয় যত বেশি বৃদ্ধি পাবে তত বেশি সে দেশের সম্মান বহির্বিশ্বে বৃদ্ধি পাবে। অর্থনৈতিকভাবে সচ্ছলতা সৃষ্টি করা বিজ্ঞানের কাজ হয়ে দাঁড়িয়েছে। নতুন নতুন আবিষ্কার অর্থনৈতিক প্রবাহে আর্থিক উৎসের নতুন নতুন পথ সংযুক্ত করছে।\nযোগাযোগ ও পরিবহন ব্যবস্থায় বিজ্ঞান- যে দেশের পরিবহন ও যোগাযোগ ব্যবস্থা যত নিরাপদ ও সহজ সেই দেশ তত দ্রুত উন্নতি করতে পারবে। বর্তমান পৃথিবীর  সমৃদ্ধি বহুলাংশে নির্ভর করে সে দেশের পরিবহন ও যোগাযোগ ব্যবস্থার ওপর।চাকা আবিষ্কারের মধ্য দিয়ে পরিবহন ও যোগাযোগ ব্যবস্থা পরিবর্তনের যে ধারা শুরু হয়েছিল তা বর্তমানে ব্যাপকতা লাভ করেছে। বুলেট ট্রেন, এরোপ্লেন, রকেট সহ বহু ধরনের দ্রুতগামী বাহন আবিষ্কৃত হয়েছে। নৌপথে পণ্য ও মানুষ পরিবহনের জন্য উন্নত মানের জাহাজ, লঞ্চ, স্টিমার ,স্পিড বোর্ড আবিষ্কৃত হয়েছে। পৃথিবীর এক প্রান্ত থেকে অন্য প্রান্তে মানুষের সঙ্গে যোগাযোগ স্থাপনের জন্য মোবাইল, টেলিফোন ব্যবহার করা হচ্ছে। প্রাতিষ্ঠানিক তথ্য বিনিময়ের জন্য ইমেইল সবচেয়ে জনপ্রিয় মাধ্যম।গভীর সমুদ্র পথ পাড়ি দিতে পারে এমন বৃহদায়তনের উচ্চ প্রযুক্তি সম্পন্ন মালবাহী জাহাজ পৃথিবীর এক প্রান্ত থেকে অন্য প্রান্ত পর্যন্ত চলে যাচ্ছে।  যোগাযোগ ও পরিবহন ব্যবস্থায় বিজ্ঞানের অবদান অনস্বীকার্য।\nঝুঁকিপূর্ণ কাজে বিজ্ঞান- মানুষ যেখানে পৌঁছাতে পারে না সেখানে মানুষের তৈরি প্রযুক্তি পৌঁছে যেতে পারে সহজেই। বিজ্ঞানের অভূতপূর্ব আবিষ্কার রোবট। মহাশূন্যের রহস্য আবিষ্কারের জন্য রোবট সবচেয়ে কার্যকরী মাধ্যম। দুর্গম পাহাড়-পর্বত, গভীর খনি, সমুদ্রের অতল গহীনে সহজে পৌঁছে যাচ্ছে রোবট। মানুষকে  চাঁদে নিয়ে  গেছে রকেট  আবার মঙ্গলে  পানির অস্তিত্ব খুঁজে পেতে বিজ্ঞান নিরলস পরিশ্রম করে যাচ্ছে।মহাশূন্যের বিচিত্র অজানা তথ্য জানতে মানুষ বিজ্ঞানের শরণাপন্ন হচ্ছে।আকাশপথে ড্রোনের মাধ্যমে গোয়েন্দা তথ্য যেমন সংগ্রহ করা হচ্ছে তেমনি ভাবে মানুষের কাছে বার্তাও পাঠানো হচ্ছে এই প্রযুক্তির মাধ্যমে। যেখানে মানুষের জীবনের ঝুঁকি রয়েছে সেখানে এগিয়ে যাচ্ছে বিজ্ঞানের আবিষ্কৃত বিভিন্ন প্রযুক্তি।মানবকল্যাণে বিজ্ঞান সব সময় অবদান রেখে চলেছে।\nবাণিজ্য বিকাশে বিজ্ঞানের অবদান- সাম্প্রতিক বিশ্বে বাণিজ্য বিকাশে সবথেকে কার্যকরী ভূমিকা পালন করছে বিজ্ঞান। এক দেশ থেকে অন্য দেশে  কাঁচামাল সরবরাহ করা যেমন সহজ হচ্ছে তেমনি ভাবে পৃথিবীর যেকোন প্রান্তে উৎপাদিত পণ্য পৌঁছে দেয়া যাচ্ছে। সমগ্র পৃথিবীটাই এখন একটি বাজারে পরিণত হয়েছে এবং এর একমাত্র কারণ বিজ্ঞানের বিস্ময়কর আবিষ্কার সমূহ। পৃথিবীর কোন অঞ্চলে কোন পণ্যের চাহিদা রয়েছে তা যেমন আমরা মুহূর্তের মধ্যে ইন্টারনেট সংযোগের মাধ্যমে জানতে পারি ঠিক তেমনি ভাবে  একটি পণ্য উৎপাদন করতে কত খরচ পড়বে তাও আমরা সহজে হিসাব করে ফেলতে পারি।বাণিজ্য বিকাশের আজকের যে সফলতার পেছনে বিজ্ঞানের  বড় অবদান রয়েছে।\nকৃষিক্ষেত্রে বিজ্ঞান- মানুষের খাদ্য নিরাপত্তার জন্য বিজ্ঞানীরা নতুন নতুন জাতের  বীজ উৎপাদন করছে। এখন আর মাঠে আমরা লাঙ্গল গরু খুব একটা দেখি না আমরা দেখি  পাওয়ার টিলার, ট্রাক্টর, ধান মাড়াই যন্ত্র। কৃষি কাজ সহজ করার জন্য আবিষ্কৃত হয়েছে বীজ রোপণ, ফসল আহরণ করার যন্ত্র। পানির জন্য প্রকৃতির ওপর নির্ভরতা কমিয়ে গভীর নলকূপ স্থাপন করে পানি উত্তোলন করা হচ্ছে।  পূর্বে যে জমিতে বছরে একটি মাত্র  সফল উৎপাদন হতো সেই জমিতে উন্নত জাতের বীজ ব্যবহার করার কারণে বছরে তিনটি ফসল উৎপাদিত হচ্ছে।  বিভিন্ন জাতের বিলুপ্তপ্রায় দেশি মাছ পুকুরে চাষ করার উপযোগী করার মাধ্যমে দেশে মাছের চাহিদা পূরণ হচ্ছে। মাটি পরীক্ষার যন্ত্র ব্যবহার করে জমিতে প্রয়োজনীয় সার ব্যবহার করা হচ্ছে।প্রাকৃতিক  সারের সঙ্গে ব্যবহৃত হচ্ছে রাসায়নিক সার।গবেষণার মাধ্যমে কৃষিক্ষেত্রে উন্নত জাতের বীজ, সার, চাষ পদ্ধতি, আবিষ্কৃত  হয়েছে  যা মূলত কৃষি বিপ্লবের ভিত্তি রচনা করেছে। মানব কল্যাণের জন্য বিজ্ঞান যেসব আবিষ্কার মানুষের জীবনকে বদলে দিয়েছে তারমধ্যে উল্লেখযোগ্য হল কৃষি সম্পর্কিত আবিষ্কার।\nজীবনমান উন্নয়নে বিজ্ঞানের ব্যবহার- মানুষের অর্থনৈতিক প্রবাহ যদি যথাযথ থাকে তাহলে জীবন মানের উন্নয়ন ঘটে। অর্থনৈতিক প্রবাহ ঠিক রাখার ক্ষেত্রে বিজ্ঞানের নতুন নতুন আবিষ্কারের অবদান অনস্বীকার্য। জীবনমান উন্নয়নের ক্ষেত্রে বিজ্ঞানের আবিষ্কার অভূতপূর্ব ভাবে কাজে লাগছে। আজ আমরা রেডিও টেলিভিশনের মাধ্যমে ঘরে বসেই বিনোদন লাভ করতে পারছি আবার প্রয়োজন মত অন্যের সঙ্গে যোগাযোগ স্থাপনের জন্য টেলিফোন, মোবাইল ব্যবহার করছি। বাণিজ্য ব্যবস্থা ঠিক রাখার জন্য বিশেষ অ্যাপ ব্যবহার করা হচ্ছে। সার্বিকভাবে আমাদের জীবন মান উন্নয়নে প্রত্যক্ষভাবে বিজ্ঞান প্রভাব ফেলছে।\nআবহাওয়ার পূর্বাভাস জানতে বিজ্ঞান – প্রকৃতির বিপক্ষে গিয়ে আমরা যতই অবস্থান নিচ্ছে ততই প্রকৃতি নিজের শক্তি-সামর্থ্য জানান দিতে ঝড়, বন্যা, জলোচ্ছ্বাস সহ বিভিন্ন রকম প্রাকৃতিক দুর্যোগ সৃষ্টি করছে। মানুষ  তার বুদ্ধি বিবেক ব্যবহার করে আবহাওয়ার পূর্বাভাস জানার জন্য প্রযুক্তি সহায়তা নিচ্ছে। বাতাসের গতিবেগ নির্ণয়, বাতাসে জলীয় বাস্পের পরিমাণ নির্ণয়,ঘূর্ণিঝড়ের পূর্বাভাস, জলোচ্ছ্বাসের সম্ভাবনা সহ বিভিন্ন রকম দুর্যোগপূর্ণ আবহাওয়ার আগাম সংবাদ আমরা বিজ্ঞানের কল্যাণে  পাচ্ছি ।বাংলাদেশের উপকূলীয় এলাকায় বসবাসরত মানুষের প্রকৃতির সঙ্গে যুদ্ধ করে বেঁচে থাকতে হয় তাই অতি বর্ষণের ফলে সৃষ্ট বন্যা, অথবা নিম্নচাপের ফলে সৃষ্টি হওয়া ঘূর্ণিঝড় থেকে রক্ষা পাওয়ার জন্য বিজ্ঞান আমাদের সহায়তা করছে। উপগ্রহের মাধ্যমে আমরা আবহাওয়ার পূর্বাভাস জানতে পারি।\nশিল্প ক্ষেত্রে বিজ্ঞান-  অষ্টাদশ শতাব্দীতে ইউরোপে শিল্প বিপ্লব ঘটেছিল মূলত বিজ্ঞানের নতুন নতুন আবিষ্কারের ফলে। ছোট শিল্প বা কুটির শিল্প একটি পণ্য উৎপাদন করতে যে সময় ও অর্থ ব্যয় করে বৃহৎ শিল্প তার থেকে কম মূল্যে পণ্য উৎপাদন করতে সক্ষম হচ্ছে। শিল্পক্ষেত্রে যে পরিবর্তন তার পেছনে রয়েছে বিজ্ঞানের আশীর্বাদ। অনলাইন ভিত্তিক বিভিন্ন ওয়েবসাইটে উৎপাদিত পণ্যের বিজ্ঞাপন প্রদানের মাধ্যমে ক্রেতা সংগ্রহ করা সহজ হয়েছে। আধুনিক সময়ে শিল্পের প্রসারে বিজ্ঞানের বিস্ময় আবিষ্কার বহুমুখী। উৎপাদন থেকে শুরু করে ক্রেতা পর্যন্ত আধুনিক প্রযুক্তির সহায়তা নেয়া হচ্ছে। ইন্টারনেট ব্যবহার করে পণ্যের বিজ্ঞাপন দেওয়া যেমন সহজ তেমনি ভাবে পণ্যের চাহিদা যাচাই করারও সুযোগ তৈরি হয়েছে। বিভিন্ন পণ্য উৎপাদনের জন্য যে কাঁচামাল ব্যবহার করা হয় তার বৃহৎ অংশ পাওয়া যায় খনিতে আর  খনির অনুসন্ধান কাজ করতে ব্যবহার করা হচ্ছে আধুনিক বিজ্ঞানের বিভিন্ন আবিষ্কার।\nসভ্যতা বিকাশে বিজ্ঞানের অবদান- মানব সভ্যতা বিকাশের ক্ষেত্রে উল্লেখযোগ্য অবদান রেখেছে বিজ্ঞান। বিজ্ঞান ছাড়া কখনোই আমরা আজকের এই আধুনিক বিশ্বে উপস্থিত হতে পারতাম না। জ্ঞান বিজ্ঞানের বিকাশ, যোগাযোগ ব্যবস্থার অভূতপূর্ব পরিবর্তন, মানুষের চিন্তা চেতনার বিশালতা, সভ্য জীবনে পদার্পণ এ সকল কিছুর পেছনে রয়েছে বিজ্ঞান। সর্বোপরি সভ্যতা বিকাশের ক্ষেত্রে বিজ্ঞান  সব থেকে বেশি অবদান রেখেছে। সূর্যোদয় থেকে সূর্যাস্ত পর্যন্ত সকল কাজেই প্রত্যক্ষ এবং পরোক্ষভাবে বিজ্ঞানের উপর আমাদের নির্ভর করতে হচ্ছে।\nবিজ্ঞানের ক্ষতিকর দিক –  বিজ্ঞানের সাফল্যের দিক যেমন রয়েছে তেমনি তার একটি অন্ধকার দিকও রয়েছে যা আমরা অস্বীকার করতে পারি না।পৃথিবীতে আজ বড় বড় যুদ্ধে ব্যবহার করা হচ্ছে ভারি ভারি অস্ত্র যেমন বোমারু বিমান, পারমানবিক বোমা, ডিনামাইট, এটম বোমা, ট্যাংক, কামান সহ বিভিন্ন গোলাবারুদ যা আধুনিক বিজ্ঞানের আবিষ্কার। প্রথম ও দ্বিতীয় বিশ্বযুদ্ধ, ইসরাইল-ফিলিস্তিন যুদ্ধ, আফগানিস্তান, সিরিয়ার যুদ্ধ যার মধ্য দিয়ে মানব সভ্যতা দেখলো বিজ্ঞানের ভয়াবহ রূপ।হিরোশিমা ও নাগাসাকির মানুষ আজও যুদ্ধের ভয়াবহতা বহন করে যাচ্ছে।\nউপসংহার- বিজ্ঞানের কিছু আবিষ্কার মানুষের জন্য ক্ষতির কারণ হলেও বৃহত্তর অর্থে বিজ্ঞান মানুষকে দেখিয়েছে শান্তি এবং সমৃদ্ধির পথ। বিজ্ঞানকে যদি আমরা শুভ কাজে ব্যবহার করতে পারি তাহলে বিজ্ঞান হবে আমাদের কাছে শতভাগ আশীর্বাদ আর যদি খারাপ কাজে ব্যবহার করি তাহলে আমাদের জন্য হবে অভিশাপ। বর্তমান সময়ে বিজ্ঞান ছাড়া আমরা কোন ভাবে সমৃদ্ধির পথে এগোতে পারি না। সর্বোপরি বিজ্ঞানের বিচিত্র আবিষ্কার মানুষের জীবনে  কল্যাণ বয়ে নিয়ে এসেছে।"
        }
      ]
    },
    {
      "number": "2",
      "uddipok": "খ. দ্রব্যমূল্যের ঊর্ধ্বগতি রোধে নাগরিকের দায়িত্ব ও কর্তব্য",
      "tag": "FCC 24",
      "sub_questions": [
        {
          "label": "",
          "question": "",
          "explanation": "ভূমিকাঃ\nবাজারে আগুন মাথায় হাত\nশুন্য থলে হাতে যাচ্ছে তাজ\nশুধু তাজ নয়, বাংলাদেশের হাজারো তাজ নিত্যপ্রয়োজনীয় জিনিসের\nকারণে তাদের প্রয়োজনীয় দ্রব্যসামগ্রী ক্রয় করতে পারছে না। বেঁচে থাকার জন্যে মানুষের নানাবিধ দ্রব্য ও উপকরণের প্রয়োজন হয়। উপকরণের সবগুলো সে নিজে তৈরি করতে পারে না। জীবন ধারণের অধিকাংশ দ্রব্যই মূল্য পরিশোধের মাধ্যমে অর্জন করতে হয়। মূল্যস্তর ঠিক থাকলে সে দ্রব্যটি তার আয়ের টাকায় সংগ্রহ করে জীবন ধারণা নিশ্চিত করতে পারে। দ্রব্যসামগ্রীর মূল্য বৃদ্ধি পেলে মানুষের ক্রয় ক্ষমতা কমে যায়, সংসার চালানো তখন কঠিন হয়ে পড়ে। প্রতিবছরই বিভিন্ন কারণে দ্রব্যমূল্য বৃদ্ধি পায়।\nদৈনন্দিন জীবনে দ্রব্যমূল্যের ঊর্ধ্বগতি চিত্রঃ\nআমাদের দেশে নিত্যপ্রয়োজনীয় দ্রব্যের মূল্য ঊর্ধ্বগতি কোন আলোচিত সংবাদ নয়। বরং আজকাল দৈনন্দিন জীবনের সংবাদে পরিণত হয়েছে। মানুষ তাদের মৌলিক চাহিদা তথা খাদ্য, বস্র, বাসস্থান, শিক্ষা, চিকিৎসা প্রভৃতির প্রয়োজন মিটাতে হিমশিম খাচ্ছে। বিশেষ করে খাদ্যদ্রব্যের চাহিদা পূরণে মানুষের নাভিশ্বাস উঠেছে। সেই সাথে আমাদের সামাজিক, জাতীয় ও অর্থনীতিক  জীবনের গতি মুখ থুবড়ে পড়েছে। মানুষ প্রাত্যহিক জীবনধারণের অনেক দ্রব্যসামগ্রী ব্যবহার করে থাকে কিন্তু সেগুলাে নিজে তৈরি করে না। তারা পরস্পরে ক্রয়বিক্রয় বিনিময়ের মাধ্যমে প্রতিদিনের চাহিদা নিবারণ করে থাকে। কিন্তু বর্তমানে নিত্যপ্রয়ােজনীয় দ্রব্যমূল্য এমনভাবে বৃদ্ধি পাচ্ছে যা মানুষের ধরাছোঁয়ার বাইরে চলে যাচ্ছে। গত ২০২০ থেকে ২০২২ সালের দ্রব্যমূল্যের চিত্র পর্যালােচনা করলে দেখা যায় যে প্রতিটি পণ্যের মূল্য প্রায় দ্বিগুণ হারে বেড়েছে।\nদ্রব্যমূল্যের ঊর্ধ্বগতি কারণঃ\nবর্তমানে বিশ্ব বাজারে জিনিসপত্র চলাচলের ব্যবস্থা সহজ হলেও জটিলতা মুক্ত পণ্য বাজার তৈরি হচ্ছে না।  লাগামহীন এ ঊর্ধ্বগতির পেছনে অনেক কারণ বর্তমান। নিম্নে এগুলাে আলােচনা করা হলাে:\nমুদ্রাস্ফীতিঃ\nমূল্যস্ফীতির চাপ যেমন সামলানো যাচ্ছে না, তেমনি নিত্যপণ্যের দামেও লাগাম টানা যাচ্ছে না। কয়েক মাস ধরেই মূল্যস্ফীতি ৬ শতাংশের আশপাশে আটকে আছে। এ কারণে জীবনযাত্রার ব্যয় মেটাতে গিয়ে মূল্যস্ফীতির সঙ্গে রীতিমতো লড়াই করতে হচ্ছে সাধারণ মানুষকে। মজুরি সূচক ও মূল্যস্ফীতি প্রায় কাছাকাছি চলে আসছে।\nবাংলাদেশ পরিসংখ্যান ব্যুরোর (বিবিএস) সর্বশেষ হিসাবে, গত জানুয়ারি মাসে মাসওয়ারি সার্বিক মূল্যস্ফীতি দাঁড়িয়েছে ৫ দশমিক ৮৬ শতাংশে। তবে তা ডিসেম্বরের চেয়ে কিছুটা কমেছে। ডিসেম্বর মাসে সার্বিক মূল্যস্ফীতি ছিল ৬ দশমিক শূন্য ৫ শতাংশ।\nউৎপাদন অপ্রতুলতাঃ\nবাংলাদেশ কষিপ্রধান দেশ। এ দেশের শতকরা ৮০ ভাগ লােক কষির উপর নির্ভরশীল। অথচ কৃষিকে আধুনিকীকরণে কোনাে পদক্ষেপ গ্রহণ হচ্ছে না। কৃষি উৎপাদন বৃদ্ধির জন্যও কোনাে কৌশল গ্রহণ করা হয় না। ফলে মানুষের প্রয়ােজন অনুযায়ী উৎপাদন ব্যাহত হচ্ছে এবং দ্রব্যমূল্য দিন দিন বেড়েই চলেছে।\nজনসংখ্যা বৃদ্ধিঃ\nদুটি সন্তানের বেশি নয়, একটি হলে ভালো হয়।\nএই স্লোগানে বাংলাদেশ অনেকটা এগিয়ে যাচ্ছে। তারপরও বর্তমানে প্রায় ২০ কোটি মানুষ এদেশে বসবাস করে জীবনধারণ করেছে। জনবহুল এদেশে জনসংখ্যা বৃদ্ধির কারণে ধীরে ধীরে আবাদি জমি নষ্ট করে সেখানে ঘরবাড়ি তৈরি করছে। ফলে উৎপাদন হ্রাস পাচ্ছে এবং জনগনের চাহিদে অনুযায়ী নিত্যপ্রয়োজনীয় জিনিসপত্রের প্রাপ্যতা নিশ্চিত হচ্ছে না। তাই দ্রব্যমূল্য বৃদ্ধি পাচ্ছে।\nচোরাকারবার ও চাঁদাবাজিঃ\nঅসাধু ব্যবসায়ীদের অধিক টাকার লোভে নিত্যপ্রয়োজনীয় জিনিসপত্রের পাচার মূল্যবৃদ্ধির অন্যতম কারণ। চোরাই পথে বিদেশে পাচার করায় খাদ্য সংকট সৃষ্টি হয় এবং দ্রব্যমূল্য বৃদ্ধি পায়। তেমনি আবার পথে পথে চাঁদাবাজি ও নিত্যপ্রয়োজনীয় পণ্যের মূল্য বৃদ্ধি করে দেয়। অনুসন্ধানে দেখা গেছে এক ট্রাক মালামাল ঢাকায় পৌছাতে পুলিশসহ বিভিন্ন ক্ষেত্রে চাঁদা দিতে প্রায় ট্রাকভাড়ার সমান লেগে যায়। আবার ট্রাকে মালামাল আনা-নেওয়া, মাললােড, আনলােড খাজনা খরচে অনেক টাকা ব্যয় হয়। ফলে দ্রব্যমূল্য বৃদ্ধি পায়।\nকৃষি ভর্তুকির অভাবঃ\nকৃষি উৎপাদনে ব্যবহার্য উপকরণের আকাশচুম্বী দাম হওয়ায় কৃষক প্রয়ােজনীয় উপকরণ যথাযথভাবে ব্যবহার করতে পারে না। ফলে উৎপাদন ব্যাহত হয়। আবার সুদমুক্ত ঋণের অভাবে অনেক নিত্যপ্রয়ােজনীয় পণ্য উৎপাদন থেকে বিরত থাকেন। ফলে নিত্যপ্রয়ােজনীয় দ্রব্যে অপ্রতুলতা চোখে পড়ে। ফলে দ্রব্যমূল্য বৃদ্ধি পায়।\nবাজার নিয়ন্ত্রণের অভাবঃ\nউৎপাদিত পণ্যের মূল্যনির্ধারণ ও বাজার মূল্যনির্ধারণ করে তা তদারকির অভাবেও দ্রব্যমূল্য বৃদ্ধি পাচ্ছে। অসাধু অর্থলােভী কিছু ব্যবসায়ীর কারণে একই পণ্য বিভিন্ন দামে বিক্রি হচ্ছে। যার মূল কারণ হচ্ছে সঠিকভাবে বাজার মনিটরিং না করা।\nরাজনৈতিক অস্থিতিশীলতাঃ\nবাংলাদেশের রাজনৈতিক পরিবেশ স্থিতিশীল নয়। এ দেশে ক্ষমতার জন্য বিভিন্ন আন্দোলন হরতাল, ধর্মঘট, মারামারি রাহাজানি, অবরােধ ইত্যাদির কারণে নিত্যপ্রয়ােজনী দ্রব্যসামগ্রী একস্থান থেকে অন্যস্থানে নিতে বাধার সৃষ্টি হয়। ফলে দ্রব্যমূল্যের বৃদ্ধি ত্বরান্বিত হয়।\nমজুতদার ও সিন্ডিকেট দৌরাত্ম্যঃ\nআমাদের দেশে অসাধু ব্যবসায়ীতে ভরপুর। তারা কৃত্রিম সংকট সৃষ্টি করে বাজারে হাহাকার তুলে দেয় আর অর্থশালী কিছু ব্যবসায়ী নিত্যপ্রয়ােজনীয় দ্রব্য মজুদ করে সিন্ডিকেটের মাধ্যমে বাজারে পণ্যের মূল্যবৃদ্ধি করে দেয়। ফলে দ্রব্যমূল্য বৃদ্ধি পায়।\nখরা, বন্যা ইত্যাদির প্রভাবঃ\nশুকনাে মৌসুমে খরা এবং বর্ষার সময় বন্যার ফলে প্রচুর ফসল নষ্ট হয়। ফলে উৎপাদনের লক্ষ্যমাত্রা ঠিক থাকে না। ফসল কম হওয়ার ফলে চাহিদা মেটানােও সম্ভব হয় না। এতে দ্রব্যমূল্য বেড়ে যায়।\nসরকারের উদাসীনতাঃ\nসরকার ইচ্ছে করলে কঠোর অধ্যাদেশ জারি করে দ্রব্যমূল্য নিয়ন্ত্রণে রাখতে পারে। কিন্তু সরকারের উদাসীনতার সুযােগে ব্যবসায়ীরা মূল্য বাড়িয়ে দেয়।\nকরারােপঃ\nকোন দ্রব্যে নতুন কর ধার্য করলে সে দ্রব্যের দাম স্বাভাবিকভাবেই বেড়ে যায়। আমাদের মত অনুন্নত দেশে করারােপ না করে অর্থনীতির আন্তর্জাতিক ভারসাম্য রক্ষা করা অত্যন্ত কঠিন। তাই বাধ্য হয়ে সরকার কর আরােপ করেন, ফলে দ্রব্যমূল্য বেড়ে যায়।\nসামাজিক মর্যাদা রক্ষাঃ\nমানুষ সামাজিক জীব। সমাজের মানুষের সঙ্গে তাল মিলিয়ে তাদের চলতে হয়। তাল মিলাতে গিয়ে তারা বিলাসিতাই গা ভাসিয়ে দেয়। এ বিলাসিতাই তাদের মধ্যে বেশি দামে দ্রব্য ক্রয়ের মানসিকতা সৃষ্টি করে। এভাবে নিত্যপ্রয়ােজনীয় দ্রব্যের দাম বৃদ্ধি পায়।\nদ্রব্যমূল্যের ঊর্ধ্বগতির প্রতিকারঃ\nনিত্য প্রয়ােজনীয় দ্রব্যসমূহ জনসাধারণের ক্রয় ক্ষমতার ভেতরে রাখা সরকারের কর্তব্য। কিন্তু তা অনেক সময়ই সম্ভব হয় না। দ্রব্যের মূল্য একবার বেড়ে গেলে তা কমানাে খুবই কঠিন। তাই মূল্য যাতে না বাড়ে সেদিকে দৃষ্টি দেয়া সরকারের দায়িত্ব। দ্রব্যমূল্য কমানাে বা স্থিতিশীল রাখার ব্যাপারে সরকারকে অভ্যন্তরীণ কঠোর নীতি ও আমদানি-রফতানির ভারসাম্যমূলক ব্যবস্থা অনুসরণ করতে হবে। দ্রব্যমূল্য বৃদ্ধি প্রতিরােধের জন্য নানা উপায় বর্তমান। সরকারি উদ্যোগের পাশাপাশি বেসরকারি উদ্যোগ ও দ্রব্যমূল্য ঊর্ধ্বগতির প্রতিরােধে গুরুত্বপূর্ণ ভূমিকা পালন করে থাকে। নিম্নে দ্রব্যমূল্য বৃদ্ধি প্রতিরােধে করণীয় দিক নিয়ে আলােচনা করা হলাে :\n১. উৎপাদন বৃদ্ধির মাধ্যমে চাহিদা অনুযায়ী যােগান নিশ্চিত করতে হবে।\n২. জনসংখ্যাবৃদ্ধি রােধ করে সমবণ্টনের মাধ্যমে চাহিদা নিবারণের ব্যবস্থা করতে হবে।\n৩. মজুতদার ও ফটকাবাজদের জন্য আইন প্রণয়ন ও প্রয়ােগ করতে হবে। যাতে করে তারা কৃত্রিম সংকট সৃষ্টি করে মূল্যবৃদ্ধি করতে না পারে।\n৪. পণ্যমূল্য নির্ধারণ ও বাজার তদারকির ব্যবস্থা করতে হবে।\n৫. কৃষি ভর্তুকি বৃদ্ধি করে কৃষকদের উৎপাদনে উদ্বুদ্ধ করতে হবে। উৎপাদন বাড়লে বাজারে পণ্যের মূল্য স্থিতিশীল হবে।\n৬. চাঁদাবাজ ও চোরাকারবারিদের বিরুদ্ধে কঠোর ব্যবস্থা গ্রহণ করতে হবে। বিশেষ করে আইন প্রণয়ন করে তাদেরকে আইনের আওতায় এনে শাস্তির ব্যবস্থা করতে হবে।\n৭. ব্যবসায়ীরা যাতে ইচ্ছামতাে পণ্যের মূল্যবৃদ্ধি করতে না পারে সেজন্য সরকার একটি নিয়ন্ত্রণ কমিটি গঠন করে তাদের হাতে দায়িত্ব ন্যস্ত করবে।\n৮. প্রতিটি ক্রয়বিক্রয় কেন্দ্রে দ্রব্যমূল্যের তালিকা ঝুলিয়ে দিতে হবে এবং সে অনুযায়ী বিক্রি নিশ্চিত করতে হবে।\n৯. কৃষিপণ্য উৎপাদনে কৃষকদের সহজ শর্তে ঋণ প্রদানের ব্যবস্থা করতে হবে। সেই সঙ্গে ভালাে বীজ ও কীটনাশক সার সরবরাহের নিশ্চয়তা প্রদান করতে হবে।\n১০. পরিবহণ ও যােগাযােগ ব্যবস্থার উন্নয়ন করতে হবে। যাতে সহজে পণ্য সামগ্রী একস্থান থেকে অন্যস্থানে নিয়ে চাহিদা পূরণ করতে সহজ হয়।\n১১. সামাজিক সচেতনতার মাধ্যমে বিলাসিতাপূর্ণ প্রতিযােগিতার অবসান ঘটাতে হবে।\n১২. একচেটিয়া বাজারকে নিরুৎসাহিত করার লক্ষ্যে প্রতিযােগিতামূলক বাজার সৃষ্টি করতে হবে।\n১৩. প্রয়ােজনে নতুন আইন প্রণয়ন করে কঠোরভাবে দ্রব্যমূল্য স্থিতিশীল রাখার চেষ্টা করতে হবে।\n১৪. এছাড়া মদ্রাস্ফীতি, চোরাকারবার, মজুতদারি ইত্যাদি ব্যাপারে সজাগ থাকলে দ্রব্যমূল্যের ঊর্ধ্বগতি রােধ করা সম্ভব হবে।\nউপসংহারঃ\nদৈনন্দিন জীবনে দ্রব্যমূল্যের ঊর্ধ্বগতি আমাদের জাতীয় সমস্যার একটি। প্রয়ােজনীয় দ্রব্যাদির মূল্য স্থিতিশীল রাখা আমাদের মত দরিদ্র দেশের জন্যে অতীব প্রয়ােজন। অনেক সময় সরকার ভর্তুকি প্রদান করে বিভিন্ন দ্রব্যের মূল্য স্থিতিশীল রাখতে প্রয়াস পায়। তবে দ্রব্যমূল্যকে স্থিতিশীল রাখার কার্যকর পন্থা হল চোরাচালানি, মজুতদারি রােধ করা এবং কঠোর হস্তে আইন প্রয়ােগ করা। যে সমস্ত কারণে দ্রব্যমূল্যের ঊর্ধ্বগতি হয় তার প্রতিকার করলেই আমরা দ্রব্যমূল্য বৃদ্ধির হাত থেকে মুক্তি পাব। তবে দ্রব্যমূল্য হ্রাস করা সম্ভব না হলে ও সরকারি ও বেসরকারি উদ্যোগ তা স্থিতিশীল রাখা সম্ভব।"
        }
      ]
    },
    {
      "number": "3",
      "uddipok": "অধ্যবসায়",
      "tag": "FCC 24,BB 17",
      "sub_questions": [
        {
          "label": "",
          "question": "",
          "explanation": "ভূমিকাঃ প্রতিটি মানুষই চাই সফল হতে। মানব জীবনে সফলতা অর্জনের দৃঢ় প্রচেষ্টার নামই হচ্ছে অধ্যবসায়। মানব জীবনে সফলতা অতটা সহজ নয় আমরা সবাই সফলতা পেতে চাই তবে সফলতা অর্জন করতে চাইলে জীবনে কিছু ব্যর্থতা আসবে। সকল ব্যর্থতাকে কাজে লাগিয়ে দিয়ে শেষ পর্যন্ত টিকে থাকে সেই হয়ে ওঠে সফলকামি।\nআমাদের প্রত্যেকের জীবনে কিছু আলাদা আলাদা লক্ষ্য রয়েছে। মানুষ লক্ষ খাওয়ার জন্য সময় শ্রম সবকিছু বিলিয়ে দেয় তবে অনেক প্রচেষ্টার পরেও সে যদি তার গন্তব্যে নাও পৌঁছাতে পারে এবং শেষ সময় এসে হাল ছেড়ে দেয় তাহলে এটি অধ্যবসায় নয়। সহজ ভাষায় বলতে গেলে মানব জীবনে লক্ষ্য অর্জনের জন্য সকল ব্যর্থতা পেরিয়ে দীর্ঘ প্রচেষ্টা এবং ধৈর্যধারণ এর নামই হচ্ছে অধ্যবসায়।\nঅধ্যবসায় কিঃ অধ্যবস্যাই বলতে অবিরাম প্রচেষ্টা কে বোঝায়। কোন ব্যক্তি যদি তার লক্ষ্যে বা গন্তব্যে পৌঁছানোর জন্য অবিরাম প্রচেষ্টায় অব্যাহত থাকেন তাহলে বুঝবেন তার মাঝে অধ্যবসায় রয়েছে। জীবনে ভালো কিছু পেতে চাইলে তা কখনো সহজে পাওয়া যায় না। তার জন্য অধ্যবসায় খুবই গুরুত্বপূর্ণ।\nযে যত বেশি ধৈর্য ধারণ করে লক্ষ্যের দিকে টিকে থাকে তারা তত বেশি সফলতার দিকে এগিয়ে যায়। অধ্যাবসায় হচ্ছে মানসিক বল। সফলতার পথে যতই বাধা-বিপত্তি আসুক না কেন একজন অধ্যবসায়ী সমস্ত বাধা-বিপত্তি পার করতে সক্ষম। যার মাঝে মানসিক বল বেশি রয়েছে সে ততো বেশি অধ্যবসায়ী।\nকবি কালীপ্রসন্ন ঘোষ বলেছেন\nপারিব না এই কথাটি বলিও না আর,\nএকবার না পারিলে দেখ শতবার।\nঅধ্যবসায় প্রয়োজনীয়তা\nমানব জীবনে সফলতা অর্জনের ক্ষেত্রে অধ্যবসায়ের প্রয়োজনীয়তা অপরিসীম। অধ্যবসায় ছাড়া মানব জীবনে সফলতা অর্জন অসম্ভব। কেননা সফলতা চাবিকাঠি হচ্ছে অধ্যবসায়। পুরো বিশ্বের মহৎ, কল্যাণকর এবং সুন্দর জিনিস গুলো অধ্যবসায়ের দ্বারা অর্জিত। জীবনে চলার ক্ষেত্রে অনেক বাধা-বিপত্তি আসবে এটাই স্বাভাবিক।\nতবে যারা সকল বাধা বিপত্তি পেরিয়ে তার লক্ষ্যকে অটুট রেখে এগিয়ে যাই তারাই হয়ে ওঠে সফলকাম। বিশ্বে যত বড় বড় ব্যক্তিবর্গ রয়েছে যেমন বৈজ্ঞানিক, দার্শনিক, সাহিত্যিক ইত্যাদি সকলেরই সফলতার মূল কারণ হচ্ছে অধ্যবসায়। অধ্যবসায়কে কাজে লাগিয়ে মানুষ অনেক অসাধ্যকে সাধন করতে সক্ষম হয়েছেন।\nঅধ্যবসায়ের গুরুত্বঃ\nকবি কৃষ্ণচন্দ্র মজুমদার বলেছিলেন\nকেন পান্থ ক্ষান্ত হও, ভেরি দীর্ঘ পথ\nউদ্যম বিহনে কার পুরো মনোরথ?\nসকল মানুষের জীবনের সাথে কর্ম জড়িত। কর্ম প্রচেষ্টাকে কাজে লাগিয়ে ভবিষ্যতে সফলতা অর্জনের জন্য অধ্যবসায়ের খুবই প্রয়োজন। অধ্যবসায় হচ্ছে মানব জীবন সফলতার লক্ষ্যে পৌঁছানোর প্রেরণা বা মূল চালিকাশক্তি। সফল হতে হলে ব্যর্থতা আসবেই কিন্তু এটিই শেষ নয় ব্যর্থতা হচ্ছে সফলতার প্রথম সিঁড়ি। বিশ্বে ভালো কিছু অর্জন করা সাধনা ছাড়া মোটেও সম্ভব নয়। বিল গেটস বলেন-\nজীবনে বড় ধাক্কা খাওয়া বা বাজে পরিস্থিতির শিকার হওয়াও\nসাফল্যের অন্যতম মূলমন্ত্র\nঅধ্যবসায় থাকলে মানুষ অনেক অসাধ্য সাধন করতে পারে। যারা বারবার ব্যথা হওয়ার পরেও বিরামহীন ধৈর্যের সাথে তার লক্ষ্যে অব্যাহত থেকেছেন তারাই হচ্ছে প্রকৃত অধ্যবসায়ী। তাই মানব জীবনে অধ্যবসায়ের গুরুত্ব অপরিসীম।\nব্যক্তি জীবনে অধ্যবসায়ঃ জীবনে চলার পথে বিভিন্ন ধরনের সমস্যার সম্মুখীন হতে হয়। এই সমস্যা সমাধানের উপায় হচ্ছে অধ্যবসায়। যে সকল ব্যক্তি কোন কিছুর প্রচেষ্টা ছাড়াই হাল ছেড়ে দেয় যে সকল ব্যক্তিরা অধ্যবসায়ী নয়। আর যে সকল ব্যক্তি তার লক্ষ্য অর্জনে দীর্ঘ প্রচেষ্টা চালিয়ে যাই তারাই হচ্ছে প্রকৃত অধ্যবসায়ী।\nছাত্র জীবনের অধ্যবসায়ঃ ছাত্রজীবন ভবিষ্যৎ জীবন রচনার অনুশীলনক্ষেত্র। তাই অধ্যবসায় ছাত্রজীবনের সবক্ষেত্রেই গুরুত্বপূর্ণ ভূমিকা রাখে। অধ্যয়ন এবং অধ্যবসায়ের মধ্যে রয়েছে অবিচ্ছেদ্য সংযোগ। বারবার পাঠ অনুশীলনের মাধ্যমে শিক্ষার্থীকে জ্ঞান আহরণ করতে হয়। ছাত্রজীবনে অধ্যবসায়কে সর্বাধিক গুৰুত্ব দিলে রচিত হয় জীবনের সাফল্যের বুনিয়াদ। অধ্যবসায় না থাকলে কেবল মেধা কাজে লাগে না। অনেক মেধাবী বিদ্যার্থী যথেষ্ট প্রয়াসের অভাবে জীবনে সফলতা অর্জনে ব্যর্থ হয়।\nমানব সভ্যতাই অধ্যবসায়ঃ আজকে আমাদের এই আধুনিক জগত সব আমাদের পূর্ব পুরুষদের অধ্যবসায়ের ফল। প্রাচীনকালে মানুষ গুহায় বা বন জঙ্গলে বাস করত তখন রাষ্ট্র, সমাজ, ভাষা বলতে কিছুই ছিল না। তবে আস্তে আস্তে মানুষের দীর্ঘ প্রচেষ্টার পর মানব সভ্যতার উন্নতি ঘটেছে।\nএকসময় যা মানুষের স্বপ্ন ছিল তা আজ আমরা বাস্তব রূপে দেখছি। যুগ যুগ ধরে মহামানবদের জ্ঞানের সমন্বয়ে এবং অধ্যবসায়ের কারণে আজ পুরো বিশ্ব আমাদের হাতের মুঠোয়। মানব সভ্যতার উন্নতি এটি এত সহজ ছিল না মানুষের অবিরাম প্রচেষ্টা এবং অধ্যবসায়ের ফলে আমরা পেয়েছি একটি উন্নত সভ্যতা।\nমনীষীদের জীবনে অধ্যবসায়ঃ জগতে যাঁরা মানুষের শ্রদ্ধা আর ভালোবাসার আদর্শ হয়েছেন তাঁদের প্রত্যেকেই ছিলেন অধ্যবসায়ী। মহাকবি ফেরদৌসীর অমর মহাকাব্য 'শাহানামা' দীর্ঘ তিরিশ বছরের কাব্যপ্রয়াস। জ্ঞানেন্দ্রমোহন দাশ বিশ বছরের সাধনায় রচনা করেন 'বাংলা ভাষার অভিধান'।\nকোনো প্রাতিষ্ঠানিক সহায়তা ছাড়াই একক প্রচেষ্টায় প্রায় দু হাজার প্রাচীন পুঁথি সংগ্রহ করেন খ্যাতনামা সংগ্রাহক আবদুল করিম সাহিত্যবিশারদ। স্কটল্যান্ডের রাজা রবার্ট ব্রুস পরপর ছয়বার ইংরেজদের সাথে যুদ্ধে পরাজিত হয়েও হাল ছাড়েননি। শেষপর্যন্ত তিনি জয়ী হয়েছিলেন। বিশ্ববিস্তৃত বিজ্ঞানী নিউটনের অনুষ্ঠ স্বীকৃতি। বিজ্ঞানে তাঁর অবদানের মূলে আছে বহু বছরের একনিষ্ঠ সাধনা ও নিরবচ্ছিন্ন পরিশ্রম।\nজাতীয় জীবনে অধ্যবসায়ঃ জাতীয় জীবনে অধ্যবসায় সামগ্রিকভাবে জাতির সগৌরব প্রতিষ্ঠার জন্যে প্রত্যেক নাগরিকেরই অধ্যবসায়ী হওয়া প্রয়োজন। জাতীয় জীবনে অধ্যবসায়ের প্রতিষ্ঠা করতে হলে ব্যক্তিজীবনে তার অনুশীলন প্রয়োজন। এদিক থেকে জাতির বৃহত্তর কল্যাণে অধ্যবসায়ী ব্যক্তির গুরুত্ব অনেকখানি।\nবিজ্ঞানে অধ্যবসায়ঃ পৃথিবীর সমস্ত ক্ষেত্রেই অধ্যবসায়ের গুরুত্ব অপরিচিত। এর মধ্যে বিজ্ঞান অন্যতম। প্রতিটি বৈজ্ঞানিক আবিষ্কারের পেছনে লক্ষ্য করলে অধ্যবসায়ের দৃষ্টান্ত দেখতে পাবো। আমরা বর্তমানে যে সকল বৈজ্ঞানিক প্রযুক্তি ব্যবহার করে থাকি এগুলো আবিষ্কার এতটাও সহজ ছিল না। বৈজ্ঞানিকদের আত্মবিশ্বাস, প্রচেষ্টা এবং অধ্যবসায়ের ফলেই আজ পুরো বিশ্বে এত উন্নত প্রযুক্তি। বিজ্ঞান থেকে আমরা অধ্যবসায়ের শিক্ষা গ্রহণ করতে পারি।\nঅধ্যবসায়ের মূল্যঃ মানব জীবনের অধ্যবসায়ের মূল্য অনেক। মানুষের জীবনের যত বিপদ-বিপত্তি আসুক না কেন অধ্যবসায়েরা সবসময়ই বিপদের বিরুদ্ধে রুখে দাঁড়াতে সক্ষম। উদাহরণস্বরূপ বলা যেতে পারে বাংলাদেশের প্রাকৃতিক দুর্যোগ যেমন বন্যা, ভূমিধস, নদী ভাঙ্গন ইত্যাদি থেকে মানুষ ভীত না হয়ে এসবের মোকাবেলা করে। মানুষের সাহসিকতা এবং আত্মবিশ্বাস অধ্যবসায়ের মূলমন্ত্র। দৃঢ় পরিশ্রম এবং আত্মবিশ্বাস দ্বারা মানুষ তাদের মধ্যে অধ্যবসায়কে টিকিয়ে রেখেছেন।\nঅধ্যবসায় ও প্রতিভাঃ কেউ কেউ মনে করেন, প্রতিভাই সফলতার মূল নিয়ামক। এ ধারণা পুরোপুরি গ্রহণযোগ্য নয়। অধ্যবসায় ছাড়া সুপ্ত প্রতিভা বিকশিত হয় না। প্রতিভাবানদের জীবনেও আত্মপ্রতিষ্ঠা আসে অধ্যবসায়ের মাধ্যমে।\nঅধ্যবসায় সাফল্যের চাবিকাঠিঃ অধ্যবসয় স্বপ্ন পূরণ এবং সাফল্যের মূল চাবিকাঠি। উন্নত জীবন ব্যবস্থা গড়ে তুলতে অধ্যবসায়ের গুরুত্ব অপরিসীম। শিক্ষাজীবনে, ব্যক্তি জীবনে, মানব সভ্যতায়, মনীষীদের জীবনে, বিজ্ঞানে এছাড়াও জাতীয় জীবনের উন্নতির এবং সফলতার পেছনে রয়েছে অধ্যবসায়। অধ্যাবসায় ছাড়া সাফল্য লাভ করা মোটেও সম্ভব নয়। তাই অধ্যাবসায় হচ্ছে সাফল্যের চাবিকাঠি।\nঅধ্যবসায়ের চর্চাঃ সবকিছুই চর্চার অধীনে। অধ্যবসায় এমন এক ধরনের চর্চা যার মাধ্যমে সমস্ত বাধা বিপত্তি পেরিয়ে সফলতা অর্জন করা যায়। কারো মধ্যে জন্ম থেকে অধ্যবসায় উপস্থিত থাকে না বরং এটি অর্জন করতে হয়। আমেরিকার সফল উদ্যোক্তা আর্নল্ড গ্লাসগো বলেন সাফল্যের আগুন একা একা জলে না, এটা তোমাকে নিজ হাতে জ্বালাতে হবে। তাই জীবনে সফল হতে হলে অধ্যবসায় চর্চা করা খুবই প্রয়োজন।\nঅধ্যবসায়হীন মানুষের পরিণামঃ মানব জীবনের সফলতা পাওয়া এতটা সহজ নয়। অনেক ব্যক্তি কোন কাজের শেষ পর্যন্ত গিয়েও অধ্যবসায়ের অভাবে তাতে সফল হতে পারেন না। একজন মানুষের জীবনে যদি অধ্যবসায় না থাকে তাহলে সে কোন কিছুতেই সফল হতে পারবে না। কেননা প্রতিটি সফলতার পেছনে থাকে দৃঢ় প্রচেষ্টা, ধৈর্য এবং পরিশ্রম। অধ্যবসায়ের অভাবে অনেক মানুষ ব্যর্থ হন। অ্যাপেল কোম্পানির প্রতিষ্ঠাতা স্ট্রিভ জবস বলেছেন-\nরাতারাতি সাফল্য বলতে কিছুই নেই। মনোযোগ দিলে দেখবে সব সাফল্যই অনেক সময় নিয়ে আসে\nঅধ্যবসায় ও সফলতাঃ যার মধ্যে অধ্যবসায় রয়েছে তার জীবনে সফলতা নিশ্চিত। পৃথিবীতে যত মহান ব্যক্তি এসেছে তারা আমাদেরকে এমন কিছু দিয়ে গেছে যার ফলে তারা পৃথিবীতে না থাকলেও তাদের কর্ম এবং মাহাত্ম্য আমাদের কাছে ক্ষণস্থায়ী। সফলতার শীর্ষবিন্দুতে পৌঁছানো তখনই সম্ভব হয় যখন কারো মধ্যে অধ্যবসায় থাকে। অধ্যবসয়ের এর মাধ্যমে যে কোন কর্মে সফলতা নিশ্চিত সম্ভব।\nঅধ্যবসায় ও আত্মবিশ্বাসঃ মানব জীবনে সফলতার আরেকটি অন্যতম উপাদান হচ্ছে আত্মবিশ্বাস। নিজের প্রতি যদি বিশ্বাস থাকে যে হ্যাঁ আমি কি পারবো তাহলে জীবনে কোন কিছু করাই অসম্ভব বলে মনে হবে না। সকল তারাই যারা সফল বাধা-বিপত্তি পার হয়ে আত্মবিশ্বাস রেখে সামনের দিকে এগিয়ে গেছে। বিশ্বের বড় বড় ব্যক্তিবর্গের সাফল্যের পিছে আত্মবিশ্বাসের হাত রয়েছে।\nবিল গেটস যখন কলেজ থেকে ড্রপ আউট করেছিলেন তখন শিক্ষকরা ভেবেছিল ছেলেটা গোল্লায় গেল। তবে তিনি আজ বিশ্বের অন্যতম ধনী ব্যক্তিদের মধ্যে একজন এবং মাইক্রোসফট কোম্পানির প্রতিষ্ঠাতা।\nঅধ্যবসায়ের শিক্ষাঃ মানব জীবনে ব্যর্থতা থাকবে না এমনটা হওয়ার কোন সুযোগ নেই। ব্যর্থতা আসবে এটাই স্বাভাবিক যারা ব্যর্থতার পরেও পিছুপা না হয়ে সাফল্যের উদ্দেশ্যে দৃঢ় প্রচেষ্টা দ্বারা লক্ষ্যের দিকে অগ্রসর হতে থাকে তারাই সফলতা অর্জন করতে পারে। বিশ্বের উন্নত দেশগুলো এবং সফল ব্যক্তিদের লক্ষ্য করলে দেখা যায় প্রত্যেকের সফলতার পিছে অধ্যবসায়ের হাত রয়েছে। দক্ষিণ আফ্রিকার বর্ণবাদ বিদ্রোহী আন্দোলনে বিপ্লবী নেলসন ম্যান্ডেলা বলেন\nThe greatest glory in living lies not in never falling,\nbut in rising every time you fall\nউপসংহারঃ জীবনে সাফল্য লাভ করে জাতিকে গৌরবান্বিত করার ক্ষেত্রে অধ্যবসায়ের বিকল্প নেই। লক্ষ্যে পৌঁছানোর উদ্যমী নিরন্তর প্রচেষ্টা থাকলে কোনো প্রতিকূলতাই জাতিকে নিরস্ত করতে পারে না। অধ্যবসায়ী মানুষ ধৈর্য ও অবিচলতার পরীক্ষায় উত্তীর্ণ হয়ে একসময়-না-একসময় সাফল্য ছিনিয়ে আনে। প্রতিটি সফল জীবন এক অর্থে অধ্যবসায়েরই চালচিত্র। তাই ছোটবেলা থেকে প্রত্যেকের উচিত এই বিশেষ গুণের অধিকারী হওয়া।"
        }
      ]
    },
    {
      "number": "4",
      "uddipok": "মাদকাসক্তি ও আমাদের যুবসমাজ",
      "tag": "FCC 24,DCC 24,HC 24,CB 23,RCC 23,DB 19,JB 19",
      "sub_questions": [
        {
          "label": "",
          "question": "",
          "explanation": "ভূমিকা\nবাংলাদেশ সহ বর্তমান বিশ্ব সভ্যতা যেসব মারাত্মক সমস্যার সম্মুখীন হচ্ছে মাদকাসক্তি সেগুলোর মধ্যে অন্যতম। মাদকাসক্তি আমাদের ব্যক্তি ও সামাজিক জীবনের জন্য এক ভয়াবহ অভিশাপ। এক মরণ নেশার নাম হল মাদকাসক্তি। মাদকাসক্তি নামটা শুনলেই  আমাদের মন চমকে ওঠে। মানুষ জানেন যে, নেশা সর্বনাশা। এরপরেও মানুষ এই সর্বনাশার ফাঁদে আটকে যায়। আমাদের সমাজে মাদকাসক্তি বিস্তার লাভ করেছে। সর্বনাশা ব্যাধি রূপে এই সর্বনাশার শিকার হয়ে আমাদের যুবসমাজ বিপন্ন করছে তাদের জীবনকে।\nমাদকাসক্তির ভয় বহতা আরো বৃদ্ধি পাচ্ছে যতদিন যাচ্ছে ।মাদকাসক্তি একটি মরণফাঁদ আমাদের সমাজের জন্য। আর আমাদের যুবসমাজ, তরুণ সমাজ এই মরণ ফাঁদে আটকে যায় ।একটি সুন্দর পৃথিবী গড়ার জন্য আমাদের তরুণ ও যুব সমাজকে রক্ষা করা একান্ত কর্তব্য। তাই আমাদের উচিত মাদকমুক্ত সমাজ গঠনের দৃঢ়প্রতিজ্ঞ হওয়া।\nমাদকাসক্তি কি\nমাদকাসক্তি তাকে বলা হয়  যেসব দ্রব্য সামগ্রী ব্যবহার বা পান করলে নেশা সৃষ্টি হয় । আর মাদকাসক্ত তাদের বলা হয় যারা মাদক সেবন করে  । একজন ব্যক্তির জন্য একটি ক্ষতিকর শারীরিক ও মানসিক প্রতিক্রিয়া হল মাদকাসক্তি। মাদকাসক্তির নেশা হলো এমন এক নেশা যার কবল থেকে সহজে মুক্তি পাওয়া অসম্ভব। আর মাদকাসক্তির ফল হল অকাল মৃত্যু। মাদকাসক্তির আকর্ষণ শক্তি এত তীব্র যে সকল মানুষের পক্ষে সহজ জীবনে ফিরে আসা প্রায় অসম্ভব হয়ে যায়।\nযে দ্রব্য গ্রহণের ফলে মানুষের মনে নেতিবাচক প্রভাব আসে এবং যে দ্রব্যের প্রতি মানুষের নির্ভরশীলতা বৃদ্ধি পায় তাকে বলা হয় মাদকাসক্তি। মাদকের প্রতি ব্যক্তির যখন আগ্রহ ক্রমশ বাড়তে থাকে তখন তাকে বলা হয় মাদকাসক্তি। তাই মাদকদ্রব্যের প্রতি নেশাকেই মাদকাসক্তি বলা হয়।\nমাদক দ্রব্য কি\nযেসব দ্রব্য সেবন করলে বা গ্রহণ করলে মানুষের মানসিক ও শারীরিক পরিবর্তন হয় এবং মানুষের ওপর ক্ষতিকর প্রভাব পড়ে সেগুলোকে বলা হয় মাদকদ্রব্য। মাদকদ্রব্য বলতে বোঝায় সেসব দ্রব্য যা প্রয়োগ করলে মানবদেহে সংজ্ঞাবহ এবং মস্তিষ্ক হ্রাস পায় তাকে মাদকদ্রব্য বলা হয়। বর্তমানে বাংলাদেশসহ বিশ্বে বিভিন্ন ধরনের মাদকদ্রব্য রয়েছে।\nযেমন - প্রাচীন নেশা দ্রব্য হল গাঁজা, মদ, আফিম, ভাঙ ইত্যাদি। এছাড়াও বর্তমানে যেসব মাদকদ্রব্য প্রচলিত রয়েছে তা হলো - হেরোইন, ফেনসিডিল, ইয়াবা, মারিজুয়ানা,মরফিন, কোকেন, প্যাথেডিন, এল এস ডি, চরস, পপি,ক্যানবিস,  হাশিশ, স্মাক ইত্যাদি।\nমাদকদ্রব্যের প্রকারভেদ\nপৃথিবীতে  মাদকদ্রব্য রয়েছে বিভিন্ন ধরনের।  এগুলোকে ভাগ করা যায় প্রধানত দুই ভাগে । যথা -\nপ্রাকৃতিক ও\nরসায়নিক\nপ্রাকৃতিক\nপ্রাকৃতিকভাবে যেসব মাদকদ্রব্য উৎপাদন করা হয় তাকে প্রাকৃতিক মাদকদ্রব্য বলা হয়। প্রাকৃতিক মাদকদ্রব্য সাধারণত গাছ থেকে উৎপাদন করা হয়। যেমন - গাজা, ভাঙ, আফিম, তাড়ি, চরস ইত্যাদি।\nরাসায়নিক\nরাসায়নিক ক্রিয়া বিক্রিয়ার মাধ্যমে পরীক্ষাগারে যে মাদকদ্রব্য উৎপাদন করা হয় তাকে রাসায়নিক মাদকদ্রব্য বলা হয়। প্রাকৃতিক মাদকদ্রব্য থেকে রাসায়নিক মাদকদ্রব্য বেশি ক্ষতিকর হয় এবং নেশা সৃষ্টি করে। রাসায়নিক মাদকদ্রব্য গুলো হল - হেরোইন, কোকেন, মরফিন, প্যাথেডিন , ইয়াবা, বিভিন্ন প্রকার এলকোহল, শূরা, সঞ্জীবনী ইত্যাদি। এছাড়াও বিশ্ব স্বাস্থ্য সংস্থার সংখ্যা অনুযায়ী নিকোটিন যুক্ত তামা দ্রব্য হল সিগারেট, জর্দা, চুরুট, নস্যি ইত্যাদি।\nমাদকের উৎস\nবিশ্বব্যাপী মাদকদ্রব্য বিস্তৃত। মাদক পৃথিবীর বিভিন্ন দেশে উৎপাদিত হয়। মাদকের সঙ্গে জড়িয়ে আছে মুনাফা লোভী অসাধু ব্যবসায়ী চক্র। অনেক দেশে মাদকের চোরা চালান, বিপণন, প্রক্রিয়াজাতকরণ করা হয়। মাদক চোরা চালানের প্রধান অঞ্চল হিসাবে যেগুলো পরিচিত সেগুলো হল -\nগোল্ডেন ট্রায়াঙ্গল\nগোল্ডেন ক্রিসেন্ট\nগোল্ডেন ওয়েজ\nগোল্ডেন ট্রায়াঙ্গেলের পরিধি বার্মা, মায়ানমার ও লাউস।\nগোল্ডেন ক্রিসেন্ট এর পরিধি ইরান, তুরস্ক, পাকিস্তান ও আফগানিস্তান। পাকিস্তানে সিংহভাগ উৎপন্ন হয়।\nগোল্ডেন ওয়েজ নেপাল সীমান্ত ও ভারতে পাওয়া যায়। ভারত ও নেপাল সীমান্তে প্রচুর পরিমাণে গাজা, হেরোইন, আফিম ও কোকেন ইত্যাদি বেশি উৎপন্ন হয়। মাদক উৎপাদন ও চোরাচালানের বড় একটি নেটওয়ার্ক গড়ে উঠেছে ব্রাজিল, কলম্বিয়া, ইকুয়েডর ও বলিভিয়ায়।বাংলাদেশের মতো উন্নয়নশীল দেশে ও  ছড়িয়ে পড়েছে এসব মাদকদ্রব্যের নেটওয়ার্ক।\nমাদকাসক্তির কারণ\nএকজন ব্যক্তির মাদকাসক্তি হওয়ার পেছনে অনেক কারণ রয়েছে। মাদকাসক্তি হওয়ার প্রধান কারণ গুলো হল-\nনৈতিক শিক্ষার অভাব\nপারিবারিক অশান্তি\nবেকারত্ব\nহতাশা ও বন্ধু-বান্ধবের প্ররোচনা\nমাদকদ্রব্য ব্যবসায়ীদের প্ররোচনা\nপাশ্চাত্য জীবনের অন্ধ অনুকরণ\nদেশের বিশেষ রাজনৈতিক ও সামাজিক অবস্থা\nপ্রেমে ব্যর্থতা\nসৌখিনতা ও কৌতূহল বসত\nমাদকদ্রব্যের সহজলভ্যতা ইত্যাদি।\nএছাড়াও যে সকল কারণে ব্যক্তি মাদকাসক্ত হয়ে ওঠে তা হল-\nহতাশা\nআমাদের যুব সমাজের মাদকাসক্তি হওয়ার পেছনের প্রধান কারণ হলো হতাশা। আমাদের যুব সমাজ নিজেকে নিয়ে অনেক উচ্চ আশা পোষণ করে কিন্তু সে মোতাবেক  কাজ করে না। যার কারণে সে তার মনের আশা পূরণ করতে ব্যর্থ হয় যার কারণে সে মাদকাসক্ত হয়ে ওঠে।\nকুশংসর্গ\nএকজন মানুষের জীবনে গুরুত্বপূর্ণ প্রভাব ফেলে তার পরিবেশ। একজন মানুষ অনেক সময় মাদকাসক্ত বন্ধুর সাথে মিশে নিজের অজান্তেই মাদকদ্রব্য সেবনে সে অভ্যস্ত হয়ে ওঠে।\nপারিবারিক কলহ\nপারিবারিক কলহ ও পরিবারের সদস্যদের মধ্যে ভালোবাসা ও সৌহার্দের অভাব আমাদের দেশ সহ সারা বিশ্বে কিশোরদের ভুল পথে পরিচালিত করে । একজন কিশোর মাদকের সংস্পর্শে এসে যায় সুস্থ সামাজিক পরিবেশের অভাবে  ।\nকৌতুহলবশত\nকৌতূহলবশত অনেক কিশোর - কিশোরী মাদকাসক্ত হয়ে ওঠে কারণ মানুষের সবচেয়ে বেশি আগ্রহ হয় নিষিদ্ধ জিনিসের প্রতি। তাই কৌতুহলবসত হয়ে একজন কিশোর মাদকাসক্ত হয়ে ওঠে।\nমাদকের উৎসভূমি\nআফিম হলো মাদকের মধ্যে সবচেয়ে প্রাচীন মাদক। আফিম কৃষকেরা তৈরি করেন পপি ফুলের নির্যাস থেকে এবং এই নির্যাস থেকে হয় মরফিন বেস। আর সর্বনাশা হেরোইন তৈরি হয় আফিম থেকেই। মাদকদ্রব্য মারিজুয়ানা উৎপন্ন হয় যুক্তরাষ্ট্র, কলম্বিয়া, জা্মাইকা, মরক্কো, পাকিস্তান, আফগানিস্তান, ব্রাজিল, জ্যামাইকা, গুয়েত মালা, দক্ষিণ আফ্রিকা, কেনিয়া, নাইজেরিয়া, ঘানা প্রভৃতি দেশে।জ্যামাইকা, মরক্কো, পাকিস্তান, আফগানিস্তান, নেপাল, ভারত, জর্ডান এসব দেশে হাশিশ উৎপন্ন হয়।\nমাদকদ্রব্য চোরা চালান\nমাদকদ্রব্যের বিশাল অপরাধ জগতের সাথে জড়িত ব্যক্তিগত ছাড়াও আরো অনেক ব্যবসায়িক দিক রয়েছে ভারত ও পাকিস্তান থেকে পাচার হয়ে। আর এই মাদকদ্রব্য পশ্চিম ইউরোপের যেসব দেশে পাচার হয় সেগুলো হল- সুইজারল্যান্ড, ইতালি, জার্মানি ও গ্রেট ব্রিটেনে। চোরা চালানের কেন্দ্রস্থল হিসাবে ব্যবহার করা হয় শ্রীলঙ্কাকে। বাংলাদেশ মাদকদ্রব্য চোরাচালানের ট্রানজিট পয়েন্ট হিসাবে ব্যবহৃত হয় গোল্ডেন ট্রাইংগেল ও গোল্ডেন ক্রিসেন্ট এর মাঝামাঝি হওয়ার কারণে।\nবিশ্বব্যাপী মাদক দ্রব্যের ব্যবহার ও প্রতিক্রিয়া\nমাদকের ভয়াবহতা বিস্তারের জন্য বাংলাদেশ সহ পুরো বিশ্ব আজ উদ্বেগ জনক অবস্থায় রয়েছে । মাদকাসক্ত হল ভয়াবহ পরিণতি ।মাদকাসক্ত হলো আজ যুক্তরাষ্ট্রের প্রধান সমস্যা। সমাজের প্রায় সর্বক্ষেত্রে ব্যবহার করা হয় মাদকদ্রব্য ।\nমাদকাসক্তের সংখ্যা\nবিশ্ব স্বাস্থ্য সংস্থার এক রিপোর্টে প্রকাশ করা হয়েছে যে, পৃথিবীর প্রায় শতাধিক দেশে ৫০ থেকে ৬০ কোটি মানুষ মাদকে আসক্ত। এই ক্ষতিকর মাদকদ্রব্য উৎপন্ন হয় পৃথিবীর ৩৬ টি দেশে কিন্তু মাত্র ৩৬ টি দেশে মাদক উৎপন্ন হলেও মাদকের লীলা ক্ষেত্রে পরিণত হয়েছে প্রায় শতাধিক দেশ। চিকিৎসকদের মতে, বাংলাদেশে ৫০ লক্ষেরও বেশি মাদকাসক্ত রয়েছে। তবে মহিলাদের মধ্যে প্যাথেডিনে আসক্তির সংখ্যা বেশি।\nআমেরিকায় প্রায় ৪ কোটি নর  নারী কোকেন সেবন করে। মারিজুয়ানা সেবন করে দুই কোটি মানুষ। হেরোইন সেবন করে ১২ লক্ষ। মানুষ সোভিয়েত ইউনিয়নের দেশগুলোতেও একই সমস্যা রয়েছে।\nমাদকাসক্ত হওয়ার প্রাথমিক লক্ষণ ও পরিণতি\nআমাদের দেশসহ বিশ্বের দেশগুলো নেশার খপ্পরে পড়ে বিভ্রান্ত হয়ে গেছে কারণ মাদকাসক্তির পরিণতি খুবই ভয়াবহ। যাদের নেশায় আসক্তি রয়েছে তাদের আচার-আচরণের মধ্যে একটি খাপ ছাড়া ভাব পরিলক্ষিত হয়। নেশাগ্রস্ত হওয়ার ফলে তাদের মধ্যে গড়ে ওঠে চুরির অভ্যাস। কিশোরেরা বই, খাতা, কলম সহ অন্যান্য দ্রব্য হারিয়ে ফেলে। পড়াশোনায় অমনোযোগী হয়ে ওঠে, চুরি, ডাকাতি, ছিন্তাইসহ বিভিন্ন অসামাজিক কাজে লিপ্ত হয় যার কারণে সমাজে দেখা দেয় বিশৃঙ্খলা।\nকিশোরদের ইতিবাচক বিশ্বাসগুলো ভেঙ্গে ফেলছে এই সর্বনাশা মাদকদ্রব্য। যার কারনে পরিণত হচ্ছে মেরুদণ্ডহীন এই যুবসমাজ। নেশার জগতে বেশি প্রবেশ করে উচ্চবিত্ত ও নিম্নবিত্ত ঘরের সন্তানেরা আর এই নেশার কারণে স্মৃতিশক্তি লোপ পায় এবং ধীরে ধীরে অগ্রসর হয় মৃত্যুর দিকে।\nমাদকের নেশা দ্রুত প্রসারের কারণ\nমানুষ নেশা করে থাকে সামাজিক শান্তি লাভের আশায় এবং হতাশা ও দুঃখবোধ দূর করতে । আবার অনেকে মাদকের ব্যবসা বেছে নিয়েছে অনেক দেশে অধিক অর্থ লাভের আশায় । তবে একটি মাফিয়া দল এই মাদকের ব্যবসার সাথে জড়িয়ে আছে আর এই দল গুলোই সারা বিশ্বে মাদকগুলো ছড়িয়ে দিচ্ছে।\nপুরো পৃথিবীতে মাদক ছড়ানোর কারণ\nআফিম বানানো হয় পপি গাছের ফুল থেকে । খ্রিস্টপূর্ব ৩০০০ সাল থেকে আফিম ব্যবহার করা হয় আনন্দময় অনুভূতি তৈরি করতে এবং একই সাথে ব্যাথা কমানোর কাজে । আবার এই আফিম উনি শতকের দিকে  থেকে আলাদা করা হয় মারফিন নামক উপাদানকে আর পরীক্ষাগারে এই মারফিন থেকেই তৈরি করা হয় হিরোইন। বিভিন্ন ওষুধ কোম্পানিগুলো ১৯৮০ ও ১৯৯০ এর দশকে মারফিন জাতীয় দ্রব্যের ব্যবহার করেন ব্যাথা নাশক হিসেবে।\nআর এর প্রচলন করা হয় নেশা সৃষ্টিকারী পার্শ্ব প্রতিক্রিয়া কে লুকিয়ে আর এর ফলস্বরূপ হাজার হাজার মানুষ নেশার কবলে পড়ে। মানুষের মস্তিষ্কে এন্ডোর ফিন নামক রাসায়নিক উপাদান রয়েছে যা মানুষের ব্যথার অনুভূতি জাগায় আর এন্ডোরফিন রেস্পেক্টর গুলোকে বন্ধ করে দেয় এই আফিম জাতীয় মাদক। আর এর সাথে সাথে মানুষের মস্তিষ্কে এন্ড্রেনালিন ও ডোপামিন তৈরিতে সাহায্য করে থাকে।\nআর ঠিক এই কারণেই এই মাদকে মানুষের নিজের মধ্যে ভালো লাগা শুরু হয়ে যায়। মানুষের মস্তিষ্কের কোষে সময়ের সাথে সাথে টলারেন্স বাড়ে আফিম জাতীয় পদার্থের যার কারণে মানুষের একই জাতীয় অনুভূতি পেতে ইচ্ছা করে। আর এভাবে মানুষের মাদকের প্রতি আসক্ত বেড়ে যায়।\nশিশু ও মাদকাসক্তি\nবর্তমানে বাংলাদেশে মাদকের প্রবণতা দেখা যাচ্ছে বড় মানুষের সাথে সাথে ছোট ছোট শিশুদের মধ্যেও । প্রতি এক হাজার জনের মধ্যে দুইজন মাদক সেবনকারী হল ৭ থেকে ১১ বছর বয়সের শিশু  এক জরিপে দেখা যায় । তবে এরা পরিমাণে মাদক কম ব্যবহার করে যার কারণে এদের মধ্যে মাদক নির্ভরশীলতার পরিমাণ কম থাকে। আর এই বয়সে শিশুদের মাদক সেবনের জন্য দায়ী হলো সামাজিক পরিবেশ সহ নিজ পরিবার।\nপ্রধানত বস্তি এলাকার শিশুরা মাদকাসক্তের সাথে বেড়ে ওঠে ।মাদক চোরা চালানোর মতো অপরাধ মূলক কাজের সাথে এরা সাথে জড়িয়ে পড়ে এবং সেই সাথে মাদক সেবনের সাথে ও জড়িয়ে পড়ে  । গবেষকরা মনে করেন, শতকরা চল্লিশ ৪০ থেকে ৬০ ভাগ শিশু এপি জেনেটিক্স এবং পরিবেশগত প্রভাবের কারণে মাদকাসক্ত হয়ে পড়ে।\nবয়সের সাথে নেশার সম্পর্ক\nবাংলাদেশে বর্তমানে শতকরা ১০০ জনের মধ্যে বৃদ্ধ এবং শিশুর হার ৩৭ ভাগ এবং কিশোর ও তরুনের  ৬৩ ভাগ। ১৮ বছরের বেশি মাদক সেবী রয়েছে তিন দশমিক তিন ৩.৩ শতাংশ এবং ১২ থেকে ১৭ বছর বয়সীদের মধ্যে রয়েছে ১.৫ ভাগ। যারা মাদক সেবন করে তারা স্বাভাবিক মানুষের থেকে অনেক আগেই মৃত্যুবরণ করে যার কারণে বার্ধক্যে পৌঁছানোর আগে তাদের পরিণতি হওয়া শেষ হয়ে যায়। আবার শিশুদের মাদক সেবনে স্বাধীনতা থাকে না যার কারণে মাদক সেবনে শিশুদের পরিমাণও কম থাকে। যার কারণে তরুণ প্রজন্মের মধ্যে মাদক গ্রহণের পরিমাণ বেশি দেখা যায়।\nসামাজিক যোগাযোগ মাধ্যম ও মাদক সেবন\nবর্তমানে মাদক বিস্তারে ব্যাপক ভূমিকা রাখে সামাজিক যোগাযোগ মাধ্যমগুলো। বিভিন্ন ধরনের মানুষের সাথে পরিচয় ঘটে থাকে সামাজিক যোগাযোগ মাধ্যমের কারণে  যার ফলশ্রুতিতে সহপাঠী বা আশে পাশের মানুষ দ্বারা প্রভাবিত হয় এবং মাদকাসক্ত হয়ে ওঠে। সম্প্রতি যুক্ত রাষ্ট্রের কলম্বিয়া বিশ্ববিদ্যালয়ের ২০০০ জন কিশোরের উপর একটি পরীক্ষা চালানো হয় আর এতে দেখা যায় যে যারা সামাজিক যোগাযোগ মাধ্যমের সাথে জড়িত তাদের মাদকাসক্ত হওয়ার প্রবণতা বেড়ে যায় পাঁচ গুণ।\nএর সাথে মদ্যপানের প্রবণতা বেড়ে যায় তিনগুণ। মাদকাসক্ত হওয়ার সাথে সাথে সামাজিক যোগাযোগ মাধ্যমগুলো মাদকের সাহায্য করে থাকে মাদকের প্রচারণা বাড়ানোর বিভিন্ন কাজের সাথে। তাই সামাজিক যোগাযোগ মাধ্যম কে মাদকাসক্ত হওয়ার অন্যতম কারণ হিসাবে বিবেচনা করা হয়ে থাকে।\nমাদকের কুফল\nমাদকাসক্ত ব্যক্তির জাতীয় ও সমাজ জীবনে ডেকে আনে ভয়াবহ পরিণতি। মাদকে আসক্ত ব্যক্তির ক্ষুধা, তৃষ্ণা, বিবেক, বুদ্ধি লোপ পায়, তাদের অনুভূতি কমে যায়। তাদের মধ্যে হাসি-কানা সকল বিচার বুদ্ধি কমে যায়। মানুষ নানা কারণে মাদক গ্রহণ করে থাকে আর একবার নেশার জগতে প্রবেশ করলে আর তারা বেরিয়ে আসতে পারে না। এই নেশা দিনের পর দিন আরো বাড়তে থাকে। মানুষ যখন নেশা করে তখন তারা ভাবে যে তারা সকল দুঃখ ভুলে যায়। মাদকাসক্ত ব্যক্তিরা এভাবে পরিবার ও সমাজের সুস্থ তাকে ক্ষতিগ্রস্ত করে থাকে।\nদীর্ঘদিন ধরে মাদকাসক্তির ফলে একসময় মানুষ আত্মহত্যার পথ পর্যন্ত বেঁছে নেয় যার কারণে পরিবারের ক্ষতি হয় অপূরণীয়। মাদকাসক্ত ব্যক্তির মধ্যে ১৬ থেকে ৩০ বছরের মানুষই বেশি পরিলক্ষিত হয়। মাদক গ্রহণের ফলে দেহ ও মনের উপর ব্যাপক প্রভাব পড়ে যার কারণে ব্যক্তি আক্রান্ত হয় বিভিন্ন জটিল ও দুরারোগ্য ব্যাধিতে। মাদকাসক্ত দেশের উন্নয়নকে বাধাগ্রস্থ করে এবং ব্যক্তির ভবিষ্যৎ প্রজন্মকে করে দেয় ধ্বংস।\nমাদকাসক্তির প্রতিকার\nবিশ্বজুড়ে প্রতিরোধ গড়ে উঠেছে মাদকাসক্তির হাত থেকে মানুষকে বাঁচানোর জন্য। কারণ মাদকাসক্তি এক ভয়াবহ রোগ। আমাদের দেশের তুলনায় পশ্চিমা বিশ্বে এর ভয়াবহতা অনেক বেশি। আমরা মাদকের বিরুদ্ধে যেভাবে প্রতিরোধ গড়ে তুলতে পারি তা হল-\nসচেতনতা সৃষ্টি করা\nমাদকের কুফল সম্পর্কে ব্যক্তিকে জানানো\nমাদকের সহজলভ্যতা দূরীকরণ\nবিভিন্ন তথ্য প্রচার করা মাদকের অপব্যবহার ও ভয়াবহতা সম্পর্কে\nব্যক্তিগত ও সামাজিক দক্ষতা বৃদ্ধি\nবেকারত্ব দূরীকরণ\nপরিবেশ ও মানবিক মূল্যবোধ গঠন\nছোটবেলা থেকে শিশুদের মাদকদ্রব্য সম্পর্কে সচেতন করে তোলা\nবিভিন্ন প্রতিষ্ঠান অফিস সংস্থা দপ্তর কে ধূমপানমুক্ত এলাকার ঘোষণা করা ও তা কার্যকর করা।\nমাদকাসক্তির এই ভয়াবহ অবস্থা থেকে বাঁচাতে সকলকে সমন্বিত প্রচেষ্টা চালাতে হবে। সমাজ থেকে দূর করতে হবে বেকারত্বের অভিশাপ। তরুণদের পড়ালেখার পাশাপাশি কর্মসংস্থানের ব্যবস্থা করতে হবে। মানুষের যদি নৈতিক গুনাগুন অর্জিত হয় তাহলে মানুষ নেশার জগত থেকে বেরিয়ে আসতে পারবে। সবচেয়ে বেশি প্রয়োজন যারা মাদক বিক্রি করে তাদের শাস্তি দেওয়া। মাদকাসক্তদের জন্য নিরাময়ের ব্যবস্থা করাও চিকিৎসার ব্যবস্থা করা।\nমাদকাসক্তি প্রতিরোধ চিন্তা\nযুব সমাজকে উদ্ধার করতে হবে বাংলাদেশসহ বিশ্বজুড়ে মাদকের যে ভয়াবহতা ছড়িয়ে পড়েছে তা থেকে। মাদকবিরোধী জনমত গঠন করতে হবে বেতার, টিভি, সংবাদপত্র ইত্যাদি মাধ্যমে । কারণ বিশেষজ্ঞরা ভাবছেন মাদকের ভয়াবহতা নিয়ে  এবং সমাজ সেবীরা উৎকণ্ঠা প্রকাশ করছেন।\nসমাজে নেতাদের কর্তব্য\nসমাজের নেতাদের মাদকদ্রব্যের ব্যবহার কমাতে এগিয়ে আসতে হবে।মাদকাসক্তি কমানো সম্ভব হতে পারে এমনকি মাদকের ব্যবহার বন্ধ হয়ে যাবে সমাজের নেতারা যদি অবস্থান নেন তাহলে ।\nআন্তর্জাতিক সংস্থার কর্তব্য\nমাদকের বিরুদ্ধে বিশ্বের সকল দেশের এগিয়ে আসা উচিত। আন্তর্জাতিক সংস্থাগুলোকে মাদকের উৎপাদন, বিপণন ও পাচার রোধে এগিয়ে আসতে হবে। বিশেষ করে সকল দেশের পররাষ্ট্র মন্ত্রণালয়কে সজাগ থাকতে হবে এবং একযোগে কাজ করতে হবে।\nআইন প্রণয়নকারী ও প্রয়োগকারী সংস্থার ভূমিকা\nসরকারের আইন প্রণয়নকারী ও প্রয়োগকারী সংস্থাকে সবচেয়ে বেশি দায়িত্ব পালন করতে হবে কারণ একমাত্র আইন-শৃঙ্খলা বাহিনী পারে সমাজে ন্যায় বিচার প্রতিষ্ঠা করতে এবং অপরাধ প্রবণতা কমাতে। তাই সরকারকে এগিয়ে আসতে হবে আন্তরিকভাবে এবং মাদকাসক্তির বিরুদ্ধে কঠিন শাস্তির ব্যবস্থা করতে হবে।\nবিশ্বজুড়ে মাদকবিরোধী আন্দোলন ও বাংলাদেশ\nবাংলাদেশে মাদকবিরোধী আইন প্রণয়ন করা হয়েছে। তবে বিশ্বের মধ্যে সর্বপ্রথম মাদক বিরোধী আন্দোলন হয় যুক্তরাষ্ট্রে। ১৯৮৭ সালে মাদকবিরোধী আন্দোলনে যুক্তরাষ্ট্রের সঙ্গে অংশগ্রহণ করে বিশ্বের প্রায় ৩২ টি দেশ। মাদক পাচারকারীদের বিরুদ্ধে বাংলাদেশসহ বিশ্বের প্রায় সকল দেশ সোচ্চার হয়ে উঠেছে। ইরানে কঠোর শাস্তির বিধান হিসেবে প্রায় ৩১ জনকে ফাঁসি দেওয়া হয়েছে। ১৯৯০ সাল থেকে মাদকের বিরুদ্ধে কাজ করছে ঢাকার তেজগাঁয়ে অবস্থিত মাদক চিকিৎসা কেন্দ্র। এছাড়া ও রাজশাহী, খুলনা ও চট্টগ্রামে স্থাপন করা হয়েছে আরো তিনটি মাদক চিকিৎসা কেন্দ্র।\nউপসংহার\nযদি সমাজের কোন এক জায়গায় অশান্তি বিরাজ করে তাহলে এই সর্বনাশা নেশা গ্রাস করে পুরো জাতিকে মাদকাসক্তির কারণে। আমাদের তরুণ সমাজকে রক্ষা করতে হবে মাদকাসক্তির কবল থেকে । আমাদের তরুণ সমাজ আজ মাদকের আসক্তির কারণে  অকাল মৃত্যুর দিকে ছুটে চলেছে। তরুণদের রক্ষা করতে না পারলে সমাজ প্রতিষ্ঠা হবে না। তাই মাদকের করাল গ্রাস থেকে আমাদের বাঁচাতে হবে সমাজ তথা দেশকে।\nহেরোইন প্যাথেডিন নেশার আস্তানা\nতা দুমড়ে মুচড়ে দিতে ধর এ হাতখানা\nবিশ্বের প্রান্তজুড়ে চলো প্রতিরোধ গড়ে তুলি\nমরন যদি আসে তবে পেছনে ফিরব না।"
        }
      ]
    }
  ]
}