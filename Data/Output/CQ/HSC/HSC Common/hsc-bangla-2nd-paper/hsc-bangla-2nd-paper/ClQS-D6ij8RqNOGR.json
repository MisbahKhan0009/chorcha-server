{
  "title": "কুমিল্লা ক্যাডেট ২০২৫",
  "subtitle": "বাংলা - লিখিত(11)",
  "questions": [
    {
      "number": "1",
      "uddipok": "(ক) বাংলা 'অ' ধ্বনি উচ্চারণের যেকোনো পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের উচ্চারণ লেখো:\nঅতীত, ইতোমধ্যে, উহ্য, ঐক্য, গ্রীষ্ম, দক্ষ, প্রথম, শ্রবণ",
      "tag": "CCC 25",
      "sub_questions": [
        {
          "label": "",
          "question": "",
          "explanation": "(ক)\nশব্দের সঠিক উচ্চারণের জন্য নিয়মাবলী বা সূত্রের সমষ্টিকে উচ্চারণ রীতি বলে। ব্যাকরণবিদ ও ভাষাতত্ত্ববিদগণ বাংলা ভাষার প্রতিটি শব্দের সঠিক উচ্চারণের জন্য কিছু নিয়মাবলী বা সূত্র প্রণয়ন করেছেন। এই সূত্রের সমষ্টিকে বলা হয়, বাংলা উচ্চারণরীতি বা বাংলা উচ্চারণের নিয়ম।\nঅ ধ্বনি উচ্চারণের ৫টি নিয়ম উদাহরণসহ\nনিম্নে অ ধ্বনি উচ্চারণের ৫টি নিয়ম উদাহরণসহ আলোচনা করা হলোঃ\nশব্দের প্রথমে যদি ‘অ’কার থাকে এবং পরে ‘ই’-কার ও ‘উ’-কার, থাকে তবে সেক্ষেত্রে ‘অ’ এর উচ্চারণ সাধারণত ‘ও’-কারের মতো হয়। যেমনঃ অভিধান অভিযান (ওভিজান), (ওভিধান), অতি (ওতি), অতীত (ওতিত্), মতি (মোতি) ইত্যাদি।\nশব্দের প্রথমে যদি ‘অ’কার এর পরে ‘য’-ফলা যুক্ত ব্যঞ্জনবর্ণ হয়, তবে ‘অ’-এর উচ্চারণ অধিকাংশ ক্ষেত্রে ‘ও’-কারের মতো হয়। যেমনঃ অদ্য (ওদ্‌দো), অত্যাচার (ওত্‌তাচার), অন্য (ওন্‌নো), কন্যা (কোন্‌না) ইত্যাদি।\nশব্দের প্রথমে ‘অ’ এর পর যুক্তবর্ণ ‘ক্ষ’, ‘জ্ঞ’, থাকলে, তবে ‘অ’ এর উচ্চারণ ‘ও’-কারের মতো হয়ে থাকে। যেমনঃ অক্ষ (ওক্‌খো), লক্ষণ (লোক্‌খোন্‌), দক্ষ (দোক্‌খো), যক্ষ (জোক্‌খো), যজ্ঞ (জোগ্‌গোঁ), লক্ষ (লোক্‌খো), রক্ষা (রোক্‌খা) ইত্যাদি।\nশব্দের শুরুতে ‘অ’ থাকে এবং শেষে ‘ঋ’-কার যুক্ত ব্যঞ্জনবর্ণ থাকলে, সেই ক্ষেত্রে ‘অ’-কার এর উচ্চারণ সাধারণত ‘ও’-কারের মতো হয়ে থাকে। যেমনঃ মসৃণ (মোসৃন্‌), যকৃত (জোকৃত্‌), বক্তৃতা (বোক্তৃতা) ইত্যাদি।\nশুরুতে ‘অ’-কার এর সাথে ‘র’-ফলা যুক্ত থাকলে, সেক্ষেত্রেও ‘অ’-কারের উচ্চারণ ‘ও’-কার হয়ে থাকে। যেমনঃ গ্রহ (গ্রোহো), ক্রম (ক্রোম), গ্রন্থ (গ্রোন্‌থো) ইত্যাদি।\n(খ)\nশব্দ\nউচ্চারণ\nঅহরহ\nঅহ-রহ\nইতোমধ্যে\nইতোমধ্যে\nউহ্য\nউজ্ ঝো\nঐক্য\nওইক্ কো\nগ্রীষ্ম\nগ্রিশ্ শোঁ\nদক্ষ\nদোক্ খো\nপ্রথম\nপ্রোথোম্\nশ্রবণ\nস্রোবোন্"
        }
      ]
    },
    {
      "number": "2",
      "uddipok": "(ক) বাংলা একাডেমির প্রমিত অ-তৎসম শব্দের বানানের যে কোন পাঁচটি নিয়ম লেখ।\nঅথবা, (খ) নিচের যেকোনো পাঁচটি শব্দের শুদ্ধ বানান লেখ :\nঅহরাত্রি, আশীষ, জেষ্ঠ্য, দূরাবস্থা, পৈত্রিক, বিদুষি, মুহূর্মুহু, স্নেহাশীষ।",
      "tag": "CCC 25",
      "sub_questions": [
        {
          "label": "",
          "question": "",
          "explanation": "ক) উত্তর:\nপ্রমিত বাংলা বানানের নিয়ম অনুসারে অ-তৎসম শব্দের বানানের নিয়ম-\n১ . সকল অ-তৎসম অর্থাৎ  তদ্ভব, দেশি, বিদেশি মিশ্র শব্দে কেবল ই এবং উ  কার ব্যবহৃত হয়। যেমন- হাতি, গাড়ি,ভারি,হাতি ইত্যাদি। ২ . স্ত্রীবাচক ও জাতিবাচক শব্দে ই ও উ কার হবে। যেমন- ইরানি,জাপানি,পুজো,বুড়ি মুলা ইত্যাদি। ৩ . ‘আলি’ প্রত্যয় যুক্ত শব্দে ই কার হবে। যেমন- মিতালি,সোনালি,খেয়ালি ইত্যাদি। ৪ . তদ্ভব, দেশি, বিদেশি মিশ্র শব্দের বানানে দন্ত্য-ন হবে। যেমন- ইরান,কান,কোরান,ধরন ইত্যাদি। ৫ . ‘আনো’ প্রত্যয়ান্ত শব্দের শেষে ও- কার যুক্ত হবে। যেমন- কাওয়ানো,দেখানো,করানো ইত্যাদি।\nখ) উত্তরঃ\nঅহরাত্রি, আশীষ, জেষ্ঠ্য, দূরাবস্থা, পৈত্রিক, বিদুষি, মুহূর্মুহু, স্নেহাশীষ।\nঅশুদ্ধ\nশুদ্ধ\nঅহরাত্রি\nঅহোরাত্র\nআশীষ\nআশিস\nজেষ্ঠ্য\nজ্যেষ্ঠ\nদূরাবস্থা\nদুরবস্থা\nপৈত্রিক\nপৈতৃক\nবিদুষি\nবিদুষী\nমুহূর্মুহু\nমুহুর্মুহু\nস্নেহাশীষ\nস্নেহাশিস"
        }
      ]
    },
    {
      "number": "3",
      "uddipok": "(ক) আবেগ শব্দ কাকে বলে? কত প্রকার ও কী কী? উদাহরণসহ লেখ।\nঅথবা,\n(খ) নিচের অনুচ্ছেদ থেকে পাঁচটি ক্রিয়াপদ চিহ্নিত কর:\nএতদিন যে প্রতি সন্ধ্যায় আমি বিনুদাদার বাড়িতে গিয়া তাঁহাকে অস্থির করিয়া তুলিয়াছিলাম। বিনুদার বর্ণনার ভাষা অত্যন্ত সংকীর্ণ বলিয়াই তাঁর প্রত্যেক কথাটি স্ফুলিঙ্গের মতো আমার, মনের মাঝখানে আগুন জ্বালিয়া দিয়াছিল। বুঝিয়াছিলাম মেয়েটির রূপ বড়ো আশ্চর্য; কিন্তু না দেখিলাম তাহাকে চোখে, না দেখিলাম তাহার ছবি, সমস্তই অস্পষ্ট হইয়া রহিল। বাহিরে তো সে ধরা দিলই না, তাহাকে মনেও আনিতে পারিলাম না- এইজন্য মন সেদিনকার সেই বিবাহসভার দেয়ালটার বাহিরে ভূতের মতো দীর্ঘনিঃশ্বাস ফেলিয়া বেড়াইতে লাগিল।",
      "tag": "CCC 25,CCC 23,DIN.B 16",
      "sub_questions": [
        {
          "label": "",
          "question": "",
          "explanation": "ক) উত্তর:\nযেসব শব্দের মাধ্যমে মনের নানা আবেগ ও ভাব প্রকাশিত হয় তাদেরকে আবেগ-শব্দ বলে। এরা বাক্যে স্বাধীনভাবে ব্যবহৃত হয় অন্য পদের সাথে এদের কোনাে সম্পর্ক নেই।\nপ্রকাশভঙ্গি অনুসারে আবেগ-শব্দকে কয়েক ভাগে ভাগ করা যায়।\nযেমন:\nক. সিদ্ধান্তবাচক আবেগ-শব্দ: অনুমােদন, সম্মতি, সমর্থন ইত্যাদি ভাব প্রকাশ করতে | এ জাতীয় আবেগ-শব্দ ব্যবহৃত হয়। যেমন:\nহু, যুক্তিটা ভালােই মনে হচ্ছে।\nবেশ, তবে চলাে।\nআমি তােমার কোনাে বাধাই মানবাে না।\nখ. প্রশংসাবাচক আবেগ-শব্দ: এ জাতীয় আবেগ-শব্দের সাহায্যে প্রশংসা বা তারিফের মনােভাব প্রকাশিত হয়। যেমন:\nশাবাশ! দেখার মতাে একটা ছক্কা হাকালে।\nবাঃ! তুমি তাে অসাধারণ গাইতে পার।\nগ. বিরক্তিসূচক আবেগ-শব্দ: এ ধরনের আবেগ-শব্দের মাধ্যমে অবজ্ঞা, ঘৃণা, বিরক্তি। ইত্যাদি মনােভাব প্রকাশ করা হয়। যেমন:\nছিঃ ছিঃ ! এত নীচ তুমি হতে পারলে। কী জ্বালা!\nলােক যে পিছু ছাড়ে না।\nঘ. ভয় ও যন্ত্রণাবাচক আবেগ-শব্দ: এ ধরনের আবেগ-শব্দের সাহায্যে আতঙ্ক, যন্ত্রণা। কাতরতা ইত্যাদি ভাব প্রকাশিত হয়। যেমন:\nউঃ! কী ব্যথা। আঃ!\nকী মুছিবত।\nঙ. বিস্ময়বাচক আবেগ-শব্দ: এ ধরনের আবেগ-শব্দ বিস্মিত বা আশ্চর্য হওয়ার ভাৰ প্রকাশ করে থাকে। যেমন:\nআরে, তুমি না চলে গেলে!\nআঁ, বলছাে কী? ও এখনাে বেঁচে আছে!\nচ. করুণাবাচক আবেগ-শব্দ: করুণা, সহানুভূতি ইত্যাদি মনােভাব প্রকাশে এ ধরনের আবেগ-শব্দ ব্যবহৃত হয়। যেমন :\nআহা! মা-হারা ছেলেটির দেখার কেউ নেই।\nহায়! হায়! এখন সে কোথায় যাবে।\nছ. সম্বােধনবাচক আবেগ-শব্দ: সম্বােধন বা আহ্বান করার ক্ষেত্রে এ ধরনের আবেগ-শব্দ। ব্যবহৃত হয়। যেমন:\nওগাে, আজ তােরা যাস নে ঘরের বাহিরে।\nহে বৎস, সদা সত্য কথা বলাে।\nজ. অলংকারিক আবেগ-শব্দ: এ ধরনের আবেগ-শব্দ বাক্যের অর্থের পরিবর্তন না ঘটিয়ে কোমলতা, মাধুর্য ইত্যাদি বৈশিষ্ট্য এবং সংশয়, অনুরােধ, মিনতি ইত্যাদি মনােভাব প্রকাশের জন্য অলংকার হিসেবে ব্যবহৃত হয়।\nদুর পাগল! এ আবার বলতে হয় ।\nযাকগে যাক, ওসব নিয়ে আমার মাথা ব্যথা নেই ।\nখ) উত্তরঃ\nক্রিয়াপদ: তুলিয়াছিলাম, দিয়াছিল, বুঝিয়াছিলাম, দেখিলাম, দেখিলাম, রহিল।"
        }
      ]
    },
    {
      "number": "4",
      "uddipok": "(ক) উপসর্গ কাকে বলে? উপসর্গের প্রয়োজনীয়তা আলোচনা করো।\nঅথবা,\n(খ) ব্যাসবাক্যসহ সমাস নির্ণয় করো: (যেকোনো পাঁচটি)\nঅহিনকুল, ঊর্ণনাভ, শশব্যস্ত, অনাশ্রিত, কলেরগান, প্রবচন, উদ্বেল, ত্রিভুজ।",
      "tag": "CCC 25",
      "sub_questions": [
        {
          "label": "",
          "question": "",
          "explanation": "(ক)\nকিছু অব্যয়সূচক শব্দাংশ রয়েছে যারা স্বাধীন পদ হিসেবে বাক্য ব্যবহৃত হতে পারে না; বরং শব্দের পূর্বে বসে নতুন অর্থবোধক শব্দ গঠন করতে পারে তাদের উপসর্গ বলা হয়।\nউপসর্গের প্রয়োজনীয়তাঃ\n১. উপসর্গ বাক্যে অর্থদ্যোতনায়, অনুঘটকে মতো  কাজ করে।\n২. উপসর্গ শব্দে যুক্ত হয়ে শব্দের অর্থের পরিবর্তন ঘটিয়ে বক্তব্য ওজস্বী করে। যেমন-\nঅপ+কর্ম = অপকর্ম (নেতিবাচক অর্থে)\nঅপ+ রূপ= অপরূপ (ইতিবাচক অর্থে)\n৩. শব্দকে প্রাঞ্জল ও সুনির্দিষ্ট অবয়বে উপস্থান করে। যেমন সু + অল্প =স্বল্প (এখানে 'সু' উপসর্গ, অল্প 'শব্দটিকে আরও প্রাঞ্জল ও বৈশিষ্ট্যময় করেছে।)\n…………………………………………………………………………..\n(খ)\nপ্রদত্ত শব্দ\nব্যাসবাক্য\nসমাসের নাম\nঅহিনকুল\nঅহি ও নকুল\nদ্বন্দ্ব সমাস\nঊর্ণনাভ\nউর্ণ নাভিতে যার\nবহুব্রীহি সমাস\nশশব্যস্ত\nশশকের ন্যায় ব্যস্ত\nউপমান কর্মধারয় সমাস\nঅনাশ্রিত\nন আশ্রিত\nনঞ তৎপুরুষ\nকলেরগান\nকলের গান\nষষ্ঠী তৎপুরুষ সমাস\nপ্রবচন\nপ্রকৃষ্ট যে বচন\nপ্রাদি সমাস\nউদ্বেল\nবেলাকে অতিক্রান্ত\nঅব্যয়ীভাব সমাস\nত্রিভুজ\nত্রি ভুজের সমাহার\nদ্বিগু সমাস"
        }
      ]
    },
    {
      "number": "5",
      "uddipok": "(ক) বাক্য কাকে বলে? গঠন অনুসারে বাক্য কয় প্রকার ও কী কী? উদাহরণসহ আলোচনা করো।\nঅথবা,\n(খ) নির্দেশানুসারে বাক্যান্তর করো: (যেকোনো পাঁচটি)\ni. লোকটির সবই আছে, কিন্তু সুখী নয়। (জটিল)\nii. ছেলেটি গরিব হলেও মেধাবী। (যৌগিক)\niii. তোমার যিনি বাবা তার নাম কী? (সরল)\niv. মানুষটা সমস্ত রাত খেতে পাবে না। (প্রশ্নসূচক)\nv. শিশুরা দূষণমুক্ত পরিবেশ চায়। (নেতিবাচক)\nvi. যদি সে কাল আসে, তাহলে আমি যাব। (যৌগিক বাক্য)\nvii. সে কিছুতেই সন্তুষ্ট নয়। (অস্তিবাচক)\nviii. এখনই ডাক্তার ডাকা উচিত। (অনুজ্ঞাবাচক)",
      "tag": "CCC 25",
      "sub_questions": [
        {
          "label": "",
          "question": "",
          "explanation": "(ক)\nউত্তরঃ\nযে সুবিন্যস্ত পদসমষ্টি দ্বারা কোন বিষয়ে বক্তার মনের ভাব সম্পূর্ণরূপে প্রকাশিত হয় তাকে বাক্য বলে। ডক্টর  সুনীতি কুমার মুখোপাধ্যায়ের মতে “পরস্পর অর্থসম্বন্ধবিশিষ্ট যে পদগুলো দ্বারা একটি সম্পূর্ণ ধারণা বা বক্তব্য বা ভাব প্রকাশ পায় সে পদ গুলোর সমষ্টিকে বাক্য বলে”।\nবাক্যকে ভাষার মৌলিক একক বলা হয়। বাক্য গঠনের জন্য শব্দের সমন্বয় প্রয়োজন হয়। শব্দের মধ্যে অর্থগত সম্পর্ক স্থাপনের মাধ্যমে বাক্য গঠিত হয়।\nসুতরাং বলা যায় যে, বাক্য হল এক বা একাধিক  শব্দের সমষ্টি যা একটি সম্পূর্ণ অর্থ প্রকাশ করে।\nসে স্কুলে যায়,\nরহিম ক্রিকেট খেলছে,\nআমি বই পড়ছি\nবাক্যের প্রকারভেদ\nপ্রতিটি বাক্য দুটি অংশে বিভক্ত। যথাঃ\nউদ্দেশ্য\nবিধেয়\nউদ্দেশ্য\nএকটি বাক্যে যার সম্বন্ধে কিছু বলা হয় তাকে উদ্দেশ্য বলে।\nসে স্কুলে যায়।  এখানে “সে” হলো  উদ্দেশ্য।\nরহিম ক্রিকেট খেলছে। এখানে “রহিম’’ হলো উদ্দেশ্য।\nআমি বই পড়ছি। এখানে “আমি’’ হলো উদ্দেশ্য।\nউপরের উদাহরণে, “সে”, “রহিম’’,“আমি’’ হলো উদ্দেশ্য। কারণ এদের সম্বন্ধে কিছু বলা হয়েছে।\nবিধেয়\nবাক্যে উদ্দেশ্যে সম্পর্কে কিছু বলা হলে তাকে বিধেয় বলে। বিধেয় সাধারণত ক্রিয়া পদ দ্বারা প্রকাশিত হয়।\nসে স্কুলে যায়। এখানে “স্কুলে যায়” হলো বিধেয়।\nরহিম ক্রিকেট খেলছে, এখানে “ ক্রিকেট খেলছে’’ হলো বিধেয়।\nআমি বই পড়ছি এখানে “বই পড়ছি’’ হলো বিধেয়।\nউপরের উদাহরণে, “স্কুলে যায়”, “ক্রিকেট খেলছে’’,“বই পড়ছি’’ হলো উদ্দেশ্য। কারণ  এখানে উদ্দেশ্য সম্পর্কে বলা হয়েছে।\nখ)\n. লোকটির সবই আছে, কিন্তু সুখী নয়। (জটিল)\n→ লোকটির সবই আছে যদিও সে সুখী নয়।\nii. ছেলেটি গরিব হলেও মেধাবী। (যৌগিক)\n→ ছেলেটি গরিব কিন্তু মেধাবী।\niii. তোমার যিনি বাবা তার নাম কী? (সরল)\n→ তোমার বাবার নাম কী?\niv. মানুষটা সমস্ত রাত খেতে পাবে না। (প্রশ্নসূচক)\n→ মানুষটা কি সমস্ত রাত খেতে পাবে না?\nv. শিশুরা দূষণমুক্ত পরিবেশ চায়। (নেতিবাচক)\n→ শিশুরা দূষণমুক্ত পরিবেশ চায় না এমন নয়।\nvi. যদি সে কাল আসে, তাহলে আমি যাব। (যৌগিক বাক্য)\n→ সে কাল এলে আমি যাব।\nvii. সে কিছুতেই সন্তুষ্ট নয়। (অস্তিবাচক)\n→ সে সবকিছুতেই অসন্তুষ্ট।\nviii. এখনই ডাক্তার ডাকা উচিত। (অনুজ্ঞাবাচক)\n→ এখনই ডাক্তার ডাকো।"
        }
      ]
    },
    {
      "number": "6",
      "uddipok": "(ক) যেকোনো পাঁচটি বাক্য শুদ্ধ করে লেখো:\ni) সে অপমান হইয়াছে।\nii) দৈন্যতা প্রশংসনীয় নয়।\niii) সকল সভ্যগণ এখানে উপস্থিত ছিলেন।\niv) সূর্য উদয় হয়েছে।\nv) আপনি স্বপরিবার আমন্ত্রিত।\nvi. আমি এ ঘটনা চাক্ষুষ প্রত্যক্ষ করেছি।\nvii. ছেলেটি ভয়ানক মেধাবী।\nviii. চোখে হলুদ ফুল দেখছি।\nঅথবা,\n(খ) নিচের অনুচ্ছেদের অপপ্রয়োগগুলো শুদ্ধ করে লেখো:\nইদানিংকালে ইংরেজি ধাঁচে বাংলা, বলার অপচেষ্টা দেখা যাচ্ছে। বিশ্বে বাংলা ভাষাভাষীর সংখ্যা প্রায় পঁচিশ কোটি। এমন লজ্জাস্কর ব্যাপার কখনো দেখি নাই। ভাষা আন্দোলন চলাকালীন সময়ে বাংলার প্রধান প্রতিফক্ষ ছিল উর্দু। হয়তো আসছে আগামীতে বাংলার প্রতিপক্ষ হবে হিন্দি।",
      "tag": "CCC 25",
      "sub_questions": [
        {
          "label": "",
          "question": "",
          "explanation": "(ক)\ni) সে অপমান হইয়াছে।\nউত্তর: সে অপমানিত হয়েছে।\nii) দৈন্যতা প্রশংসনীয় নয়।\nউত্তর: দীনতা প্রশংসনীয় নয়।\niii) সকল সভ্যগণ এখানে উপস্থিত ছিলেন।\nউত্তর: সকল সভ্য এখানে উপস্থিত ছিলেন।\niv) সূর্য উদয় হয়েছে।\nউত্তর: সূর্য উদীত হয়েছে।\nv) আপনি স্বপরিবার আমন্ত্রিত।\nউত্তর: আপনি সপরিবারে আমন্ত্রিত।\n…………………………………………………………………………..\n(খ)\nইদানিংকালে ইংরেজি ধাঁচে বাংলা বলার অপচেষ্টা দেখা যাচ্ছে। বিশ্বে বাংলা ভাষাভাষীর সংখ্যা প্রায় পঁচিশ কোটি। এমন লজ্জাচ্চর ব্যাপার কখনো দেখি নাই। ভাষা আন্দোলন চলাকালীন সময়ে বাংলার প্রধান প্রতিপক্ষ ছিল উর্দু। হয়তো আসছে আগামীতে বাংলার প্রতিপক্ষ হবে হিন্দি।"
        }
      ]
    },
    {
      "number": "7",
      "uddipok": "(ক) যেকোনো দশটির শব্দের পারিভাষিক রূপ লেখো:\nWorship, Adaptation, Blue-print, Census, Diplomacy, Encyclopedia, Gist, Interpreter, Lease, Myth, Obligatory, Prefix, Racism, Sanction, Undertaking\nঅথবা,\n(খ) নিচের অনুচ্ছেদটি বাংলা ভাষায় অনুবাদ করো:\nCan you say why Bangladesh came out victorious in this war? There are two reasons. First, the people of Bangladesh believed that they fought for freedom of the nation. They fought in the name of the freedom of our homeland Bangladesh. The Pakistanis were defeated because they wanted to take the country of others. Second, we had a very great leader.",
      "tag": "CCC 25",
      "sub_questions": [
        {
          "label": "",
          "question": "",
          "explanation": "(ক)\nWorship - উপাসনা, Adaptation - অভিযোজন, Blue-print - নকশা, Census - জনগণনা, Diplomacy - কূটনীতি, Encyclopedia - বিশ্বকোষ, Gist - সারমর্ম, Interpreter - ভাষান্তরক, Lease - ভাড়া চুক্তি, Myth - কল্পকাহিনী.\n…………………………………………………………………………..\n(খ)\nআপনি কি বলতে পারেন কেন বাংলাদেশ এই যুদ্ধে বিজয়ী হয়েছিল? এর দুটি কারণ আছে। প্রথমত, বাংলাদেশের জনগণ বিশ্বাস করেছিল যে তারা দেশের স্বাধীনতার জন্য যুদ্ধ করেছে। তারা আমাদের প্রিয় মাতৃভূমি বাংলাদেশকে স্বাধীনতার জন্য যুদ্ধ করেছিল। পাকিস্তানিরা পরাজিত হয়েছিল কারণ তারা অন্যদের দেশ দখল করতে চেয়েছিল। দ্বিতীয়ত, আমাদের একজন মহান নেতা ছিলেন।"
        }
      ]
    },
    {
      "number": "8",
      "uddipok": "(ক) প্রতিবন্ধক দৌড় প্রতিযোগিতার একটি দিনলিপি তৈরি করো।\nঅথবা,\n(খ) নিত্যপ্রয়োজনীয় দ্রব্যের মূল্যবৃদ্ধি সম্পর্কে পত্রিকায় প্রকাশের জন্য একটি প্রতিবেদন লেখো।",
      "tag": "CCC 25",
      "sub_questions": [
        {
          "label": "",
          "question": "",
          "explanation": "(ক)\nদিনলিপি: প্রতিবন্ধক দৌড় প্রতিযোগিতা\nতারিখ: ২৬ মার্চ ২০২৫ স্থান: ঢাকা শহরের জাতীয় স্টেডিয়াম\nআজ ছিল এক বিশেষ দিন, কারণ আজ আমি অংশগ্রহণ করেছিলাম প্রতিবন্ধক দৌড় প্রতিযোগিতায়। প্রতিযোগিতার নাম শুনেই ভেতরে একটা উত্তেজনা, কিন্তু একই সাথে একটু নার্ভাসনেসও ছিল। কখনো এত বড় প্রতিযোগিতায় অংশ নিইনি, বিশেষ করে যেখানে শারীরিক প্রতিবন্ধকতাকে জয় করতে হয়।\nসকাল ৭টার দিকে আমি স্টেডিয়ামে পৌঁছালাম। চারপাশে অনেক দর্শক ও প্রতিযোগী, প্রত্যেকেই একে অপরকে উৎসাহিত করছে। প্রার্থনা, আলাপ, এবং চেক-ইন করার পর আমরা সবাই প্রস্তুত হতে শুরু করলাম। স্টেডিয়ামকে ঘিরে ছিল বিশাল বড় তাম্বু, যেখানে প্রতিযোগিতা শুরু হওয়ার আগেই সবাই কিছুটা মানসিক প্রস্তুতি নিচ্ছিল।\nপ্রতিযোগিতার শুরুর মুহূর্তে প্রতিটি প্রতিবন্ধকতায় এক এক করে পার করতে হবে—কেউ সিঁড়ি বেয়ে উঠবে, কেউ বা ব্যারিকেড পার করবে, আবার কিছু অংশ ছিল যেখানে আমাদের দলবদ্ধভাবে অংশ নিতে হতো। আমি ছিলাম একটু চিন্তিত, কারণ আমার শারীরিক অবস্থা অন্যদের চেয়ে একটু আলাদা ছিল। তবে, আমার আশেপাশে অন্য প্রতিযোগীরা আমাকে সাহস দিল। সবাই একে অপরকে উৎসাহিত করছিল, সেটা দেখে মনে হচ্ছিল, আমরা সবাই একে অপরের সহযাত্রী। প্রতিযোগিতা শুধু আমাদের শারীরিক শক্তি পরীক্ষাই নয়, আমাদের একে অপরের প্রতি সহানুভূতি ও সহায়তারও পরীক্ষা ছিল।\nপ্রথম প্রতিবন্ধকতাটি ছিল একটি বড় বাধা, যেটি পার করার জন্য আমাকে কিছুটা চেষ্টা করতে হয়েছিল, তবে কিছু সময় পর, সেখান থেকে বের হয়ে এসে আরও দৃঢ় মনোবল নিয়ে পরবর্তী প্রতিবন্ধকতার দিকে এগিয়ে যেতে সক্ষম হলাম। কয়েকটি প্রতিবন্ধকতা পার করার পর, আমার মনে হচ্ছিল, আমি হয়তো শেষ পর্যন্ত হেরে যাবো, কিন্তু আশ্চর্যজনকভাবে, আমি নিজের শক্তি খুঁজে পেলাম এবং অন্যদের সহায়তায় এগিয়ে যেতে লাগলাম।\nশেষ পর্যন্ত যখন দৌড়ের শেষ সীমানায় পৌঁছলাম, আমি নিজেকে অনেক গর্বিত এবং শক্তিশালী অনুভব করলাম। শুধু আমি নয়, আমার মতো আরও অনেক প্রতিযোগী ছিল যারা শারীরিক প্রতিবন্ধকতাকে জয় করে নিজের লক্ষ্য অর্জন করেছে। প্রতিযোগিতা শেষ হওয়ার পর, আমার মনের মধ্যে একটা অদ্ভুত প্রশান্তি ছিল, কারণ আমি জানতাম, এই জয় শুধু শারীরিক নয়, মানসিক শক্তি এবং একে অপরের সহযোগিতারও জয়।\nআজকের দিনটি আমার জীবনে একটি স্মরণীয় দিন হয়ে থাকবে, কারণ প্রতিবন্ধক দৌড় প্রতিযোগিতায় অংশগ্রহণের মাধ্যমে আমি শিখলাম, আমাদের সকলের মধ্যে এক বিশেষ শক্তি আছে যা শুধুমাত্র একে অপরকে সাহায্য করে বের করে আনা সম্ভব।\nএটি ছিল শুধুমাত্র একটি প্রতিযোগিতা নয়, এটি ছিল এক প্রেরণার গল্প—একটা গল্প যেখানে প্রতিটি প্রতিবন্ধকতা পার করার মধ্য দিয়ে আমরা নিজেদের অসীম ক্ষমতা খুঁজে পায়।\n…………………………………………………………………………..\n(খ)\nদ্রব্যমূল্যের ঊর্ধ্বগতি: জনজীবন বিপর্যস্ত\nনিজস্ব প্রতিবেদক ॥ ঢাকা ॥ ২৭ শে মে ২০১৯। সম্প্রতি যে বিষয়টি আমাদের ভাবিত করছে তা হচ্ছে দ্রব্যমূল্যের ঊর্ধ্বগতি। বর্তমানে আকস্মিক মূল্য বৃদ্ধির ফলে জনসাধারণের ক্রয়ক্ষমতা হ্রাস পেয়েছে। ফলে দৈনন্দিন জীবনে নেমে এসেছে অপ্রত্যাশিত দুর্ভোগ। এর নেপথ্যের কারণ অনুসন্ধান করছেন অর্থনীতিবিদগণ। বিশেষজ্ঞের মতে, এ আকস্মিক মূল্য বৃদ্ধির কারণ অনেকগুলো। প্রথমত, মুনাফালোভী মজুতদাররা প্রায়ই অধিক মুনাফা অর্জনের মানসিকতায় দ্রব্যের দাম বাড়িয়ে দেয়। দ্বিতীয়ত, বহির্বিশ্বে খাদ্যদ্রব্যের সংকটের ফলে দেশের বাজারে দ্রব্যের দাম বৃদ্ধি পায়। তৃতীয়ত, সরকারি কর্মচারীদের মহার্ঘ ভাতা বৃদ্ধি। দেশের একটি ক্ষুদ্রতম অংশ এরূপ ভাতা পেলেও অসুবিধার দায়ভার বহন করছে সমাজের বৃহত্তম অংশ। এমনকি চাকরিজীবীদের মধ্যেও কেউ কেউ এই পরিস্থিতির শিকার হয়েছেন। লক্ষণীয় ব্যাপার এই যে, সরকার কর্তৃক মহার্ঘ ভাতা ঘোষণার পরক্ষণেই অজ্ঞাত কারণে নিত্যপ্রয়োজনীয় দ্রব্যের মূল্য বৃদ্ধি পেতে থাকে। সরকারি কর্মচারীগণ যে হারে মহার্ঘ ভাতা পেয়েছেন, দ্রব্যের মূল্য বৃদ্ধি পেয়েছে তার চেয়ে অনেক বেশি। ফলে সরকারি কর্মচারীরাও এ সমস্যার শিকার হয়েছেন। তাই অবিলম্বে এ অনাকাঙ্ক্ষিত মূল্য বৃদ্ধি প্রতিরোধকল্পে যথাযোগ্য ব্যবস্থা গ্রহণ করা একান্ত আবশ্যক।\nমূল্য বৃদ্ধি এদেশে এটাই প্রথম তা নয়। এদেশে এটি একটি নিয়মিত সমস্যা হয়ে দাঁড়িয়েছে। পৃথিবীর অন্যান্য দেশে মূল্য বৃদ্ধিজনিত এমন নাজুক পরিস্থিতি সৃষ্টির ঘটনা বিরল। আমাদের পার্শ্ববর্তী দেশগুলোতেও এমনটি ঘটলে বিক্ষোভ দানা বাঁধে, সরকারকে জবাবদিহি করতে হয়। কিন্তু এদেশের সরলপ্রাণ মানুষ এরূপ কোনো ঘটনা নিয়ে বেশি মাতামাতি পছন্দ করে না। দ্রব্যমূল্যের ঊর্ধ্বগতি তারা এদেশে জাতীয় সমস্যা বলেই ধরে নিয়েছে।\nএ পরিস্থিতিতে সাধারণ মানুষের দুর্ভোগ হলেও দুর্নীতিবাজ কর্মচারী ও মুনাফাখোর ব্যবসায়ীদের লাভের পরিমাণ বেশি। এছাড়াও আন্তর্জাতিক বাজারে আমাদের টাকার অবমূল্যায়ন হচ্ছে বার বার। আমাদের উৎপাদিত পণ্য বিশ্ববাজারে প্রতিযোগিতায় টিকতে পারছে না। এসব ঘটনাকে কেন্দ্র করে একটা অসাধু শ্রেণি রাজনৈতিক, অর্থনৈতিক ফায়দা লুটে নিচ্ছে। দেশের বৃহত্তর জনগোষ্ঠীকে বিপদাপন্ন করে যারা নিজেদের সুখ-সম্পদ আহরণের চেষ্টায় মত্ত, তারা দেশের শত্রু, জনগণের শত্রু। এসব অসৎ ও দুর্নীতিবাজ লোকদের উৎখাত করা এখন সময়ের দাবি। এ বিষয়ে সংশ্লিষ মহলের সচেতনতা একান্ত অপরিহার্য।"
        }
      ]
    },
    {
      "number": "9",
      "uddipok": "(ক) বাংলা নববর্ষ উদ্যাপনের বৈচিত্র্য তুলে ধরে প্রবাসী বন্ধুকে পাঠানোর জন্য একটি ই-মেইল প্রস্তুত করো।\nঅথবা,\n(খ) একটি বেসরকারি প্রতিষ্ঠানে ব্যবস্থাপক পদে নিয়োগের জন্য একটি আবেদনপত্র লেখো।",
      "tag": "CCC 25",
      "sub_questions": [
        {
          "label": "",
          "question": "",
          "explanation": "(ক)\nFrom : shafiq77@yahoo.com\nTo : shamimiti@gmail.com Cc : Subject : বাংলা নববর্ষ উদ্যাপনের বৈচিত্র্য প্রসঙ্গে। Text: বাংলা নববর্ষের শুভেচ্ছা নিও। আমাদের জীবন থেকে ঘটনাবহুল আরও একটি বছর বিদায় নিয়ে গেল। নতুন বছরের নব উদ্দীপনায় জীবনে এগিয়ে যাওয়ার উদ্দেশ্যে ১লা বৈশাখ আমাদের কলেজে বর্ষবরণ অনুষ্ঠান উদযাপিত হয়েছে। এ অনুষ্ঠান সম্পর্কে তােমাকে সংক্ষেপে জানাচ্ছি। বাংলা নববর্ষ তথা ১লা বৈশাখ আমাদের জাতীয় জীবনে এক ঐতিহ্যবাহী ও গুরুত্বপূর্ণ উৎসব । আমাদের সত্তার সঙ্গে ১লা বৈশাখ অত্যন্ত নিবিড়ভাবে জড়িত। বাঙালি সংস্কৃতির এক গুরুত্বপূর্ণ অংশ বাংলা নববর্ষ। এ অনুষ্ঠানে ধর্ম-বর্ণ-জাতি নির্বিশেষ সকলে সমবেত হয়। প্রতিবছরের ন্যায় এবারও আমাদের কলেজে বর্ষবরণ অনুষ্ঠান উদযাপিত হয়েছে। এ বছর মহাসমারােহে বাংলা নববর্ষ উদযাপিত হয়েছে। কলেজের ছাত্রসংসদ দায়িত্বপূর্ণভাবে কাজ করে সমগ্র অনুষ্ঠান সাফল্যমণ্ডিত করেছে। নির্বাহী কমিটির প্রধান হিসেবে দায়িত্ব পালন করেছেন বাংলা বিভাগীয় প্রধান। তিনি অনুষ্ঠানটি সুন্দর ও সুশৃঙ্খলভাবে উদ্যাপন করার জন্য আমাদের গুরুত্বপূর্ণ দিক-নির্দেশনা প্রদান করেছেন। আমরা নিজ নিজ দায়িত্ব বুঝে নিয়ে কাজ করতে থাকি। নববর্ষ উপলক্ষ্যে কলেজ প্রাঙ্গণে মেলার আয়ােজন করা হয়। মেলায় প্রচুর লােকের সমাগম ঘটে। দোকানিরা নানা ধরনের জিনিসের পসরা সাজিয়ে দোকানে বসেছে। বিশেষ করে লােকজ সংস্কৃতির পণ্যেরই প্রাধান্য ছিল। মেলায় পুতুলনাচ ও সার্কাসের আয়ােজনও ছিল। একদিকে মেলা, আরেকদিকে চলছিল সাংস্কৃতিক অনুষ্ঠান। সাংস্কৃতিক অনুষ্ঠানের উদ্বোধন করেন আমাদের কলেজের মাননীয় অধ্যক্ষ। অনুষ্ঠানে প্রধান অতিথি হিসেবে উপস্থিত ছিলেন জেলা শিক্ষা অফিসার মহােদয়। প্রধান অতিথি ও কলেজের শিক্ষক মহােদয়গণের বক্তব্যে বাংলা নববর্ষের ইতিহাস ও বিভিন্ন দিক প্রকাশ পেয়েছে। আলােচনা পর্ব শেষে মনােজ্ঞ সাংস্কৃতিক অনুষ্ঠান শুরু হয়। সাংস্কৃতিক অনুষ্ঠানে লােকনৃত্য, ধ্রুপদী নৃত্য, লােকগীতি বাউলগান, ভাটিয়ালি গান, জারি-সারি পরিবেশনসহ নাটক মঞ্চস্থ হয়। অনুষ্ঠান শেষে আমরা বাড়িতে ফিরে আসি। তোমাদের কলেজে অনুষ্ঠিত বাংলা নববর্ষ অনুষ্ঠানের কথা জানিয়ে মাকে পত্র লিখ বড়দের শ্রদ্ধা ও ছোটদের স্নেহ জানিয়ে শেষ করছি। সামিম।\n…………………………………………………………………………..\n(খ)\n১৭ অক্টোবর, ২০২২ বরাবর\nব্যবস্থাপনা পরিচালক\nপ্রাণ-আরএফএল গ্রুপ লি মধ্য বাড্ডা, ঢাকা-১২১২।\nবিষয়: বিপণন কর্মকর্তা পদে নিয়োগের জন্য আবেদন ।\nজনাব,\nসবিনয় নিবেদন এই যে, গত ৫ অক্টোবর, ২০২২ তারিখে ‘দৈনিক প্রথম আলো' পত্রিকায় প্রকাশিত বিজ্ঞপ্তির মাধ্যমে জানতে পারলাম, আপনার প্রতিষ্ঠানে বিপণন কর্মকর্তা পদে কিছুসংখ্যক লোক নিয়োগ দেওয়া হবে। উক্ত পদের একজন প্রার্থী হিসেবে আমি আমার শিক্ষাগত যোগ্যতা ও প্রয়োজনীয় তথ্যাদি আপনার সদয় বিবেচনার জন্য উপস্থাপন করছি।\n১. নাম : মো. রফিকুজ্জামান\n২. পিতার নাম : মো. আবদুস সালাম\n৩. মাতার নাম : আমিনা আক্তার\n৪. বর্তমান ঠিকানা : রোড-৬৬, সড়ক-৩, ব্লক-বি, বাড্ডা, ঢাকা-১২১২\n৫. স্থায়ী ঠিকানা : গ্রাম: গণ্ডামারা; ডাকঘর: গণ্ডামারা; থানা : হাইমচর; জেলা : চাঁদপুর\n৬. জন্ম তারিখ : ৩ মে, ১৯৯৩ খ্রি.\n৭. জাতীয়তা : বাংলাদেশি (জন্মসূত্রে)\n৮. ধর্ম : ইসলাম\n৯. বৈবাহিক অবস্থা : অবিবাহিত\n১০. শিক্ষাগত যোগ্যতা :\nপরীক্ষার নাম\nবিভাগ/ বিষয়\nপ্রাপ্ত জিপিএ/সিজিপিএ\nপাসের বছর\nবোর্ড/বিশ্ববিদ্যালয়\nএসএসসি\nবিজ্ঞান\n৪.০০ (৫-এর মধ্যে)\n২০০৮\nকুমিল্লা বোর্ড\nএইচএসসি\nবিজ্ঞান\n৪.৪০ (৫-এর মধ্যে )\n২০১০\nকুমিল্লা বোর্ড\nবিএসএস\nসমাজবিজ্ঞান\n৩.১২ (৪-এর মধ্যে)\n২০১৪\nঢাকা বিশ্ববিদ্যালয়\nএমএসএস\nসমাজবিজ্ঞান\n৩.২১ (৪-এর মধ্যে)\n২০১৫\nঢাকা বিশ্ববিদ্যালয়\n১১. অভিজ্ঞতা : বিপণন কর্মকর্তা হিসেবে তিন বছর কাজের অভিজ্ঞতা।\nঅতএব, বিনীত প্রার্থনা, উল্লিখিত তথ্যাদির ভিত্তিতে আপনার প্রতিষ্ঠানে আমাকে বিপণন কর্মকর্তা পদে নিয়োগ দেওয়ার জন্য আপনার সদয় দৃষ্টি কামনা করছি।\nনিবেদক\nমো. রফিকুজ্জামান\nসংযুক্তি:\n১. সকল শিক্ষাগত যোগ্যতার সনদপত্রের অনুলিপি\n২. জাতীয় পরিচয়পত্রের অনুলিপি\n৩. অভিজ্ঞতার সনদের অনুলিপি\n৪. দুই কপি পাসপোর্ট সাইজের ছবি\n* [এখানে পদের নামসহ আবেদনকারী প্রাপকের ঠিকানা সংবলিত খাম আঁকতে হবে।]"
        }
      ]
    },
    {
      "number": "10",
      "uddipok": "(ক) সারমর্ম লেখো:\nআসিতেছে শুভ দিন-\nদিনে দিনে বহু বাড়িতেছে দেনা শুধিতে হইবে ঋণ।\nহাতুড়ি, শাবল, গাঁইতি চালায়ে ভাঙিল যারা পাহাড়,\nপাহাড়-কাটা সে পথের দুপাশে পড়িয়া যাদের হাড়,\nতোমারে সেবিতে হইল যাহারা মজুর, মুটে ও কুলি,\nতোমারে সেবিতে যারা পবিত্র অঙ্গে লাগাল ধূলি,\nতারাই মানুষ, তারাই দেবতা, গাহি তাহাদের গান\nতাদেরি ব্যথিত বক্ষে পা ফেলে আসে নব উত্থান।\nঅথবা, (খ)\nভাবসম্প্রসারণ লেখো: গতিই জীবন, স্থিতিতে মৃত্যু।",
      "tag": "CCC 25",
      "sub_questions": [
        {
          "label": "",
          "question": "",
          "explanation": "(ক)\nশ্রমজীবী মানুষের অবদানের জন্যই মানবসভ্যতার অগ্রগতি সাধিত হয়েছে। অথচ প্রায়ই আমরা তাদের অবদানকে অস্বীকার করি। কিন্তু তাদের প্রতি শ্রদ্ধাশীল হওয়া আমাদের একান্ত কর্তব্য।\n…………………………………………………………………………..\n(খ)\nভাবসম্প্রসারণঃ জীবনের ধর্মই গতিশীলতা, লক্ষ্যপথে এগিয়ে যাওয়া। মানুষকে তার কর্মের মধ্য দিয়ে গতিচঞ্চল জীবনের অধিকারী হয়ে জীবনযুদ্ধে জয়ী হতে হয়। বস্তুত প্রবহমানতাই জীবনকে প্রাণবন্ত করে তোলে আর স্থবিরতা আত্মার মৃত্যু ঘটায়।\nএ বিশ্বজগৎ নিরন্তর গতিশীল। মহাকালের গতি যেদিন থেমে যাবে, সেদিন মহাপ্রলয় ঘটবে। জগতের জীব হিসেবে অনন্ত যাত্রাপথে আমাদের জীবনও তাই অতীব গতিময়। আর গতিশীলতার মধ্যেই ফুটে ওঠে জীবনের উজ্জ্বল সম্ভাবনা। জন্মোত্তর-মৃত্যু অবধি প্রতিটি মানুষকে সুনির্দিষ্ট লক্ষ্যপথে এগিয়ে যেতে হয়। এক নিরবচ্ছিন্ন গতিশীলতার মধ্য দিয়েই মানবজীবনের বিকাশ সাধিত হয় এবং জীবনের সাফল্যগাথা রচিত হয়। সেজন্য প্রতিদ্বন্দ্বিতামুখর জীবনসংসারে টিকে থাকতে হলে ও আত্মপ্রতিষ্ঠার লড়াইয়ে জয়ী হতে হলে গতিই মানুষের একমাত্র অবলম্বন। বিশেষ করে আধুনিককালের মানুষ যন্ত্রের গতিকে সঙ্গী করে চলে। তাই আজকের দিনে গতিই জীবন, গতিই বেঁচে থাকা। যে গতিহীন, স্থবিরতাগ্রস্ত, সে জীবন-যুদ্ধে সকলের পশ্চাতে পড়ে থাকে। সবার অলক্ষে, সবার অগোচরে সে অপাঙ্ক্তেয় জীবনের গ্লানি বহন করে। তখন তার জীবন ও মৃত্যুর মধ্যে কোনো পার্থক্য খুঁজে পাওয়া যায় না। বিশেষত, কুঁড়ে ও গোঁড়া ব্যক্তিরা সমাজে জীবনৃত অবস্থায় পড়ে থাকে। কেননা তাদের আত্মার মৃত্যু অনেক আগেই ঘটে গেছে। অন্যদিকে, স্রোতম্বিনী নদীর জল বরাবরই নির্মল থাকে। কারণ সেখানে শেওলা জমতে পারে না। তেমনই কর্মময় জীবনই প্রকৃত জীবন; কর্মহীন জীবন মৃত্যুরই নামান্তর। পৃথিবীটা বিরাট এক রণক্ষেত্র। এখানে প্রতিনিয়ত সংগ্রাম করে নিজের অস্তিত্ব টিকিয়ে রাখতে হয়। বিজ্ঞানী ডারউইন বলেছেন, 'প্রকৃতির রাজ্যে যে অধিকতর যোগ্য সেই টিকে থাকবে।' অতএব গতিশীল প্রকৃতির নিত্য পরিবর্তনশীল জগতে টিকে থাকতে হলে দৃষ্টি সম্মুখে রেখে অবিরাম সংগ্রাম চালিয়ে যেতে হবে। বস্তুত চিন্তাচেতনায় যারা প্রাগ্রসর তারাই প্রগতির পথে এগিয়ে যায়। তারাই সমাজে বিবর্তন আনে, সৃষ্টি করে নতুন সভ্যতা। তাই গতিহীন জীবন কারও কাম্য হতে পারে না।\nমানব কল্যাণে কর্মের মহোৎসবে যোগদান করা মানুষের অনবদ্য কর্তব্য। আর তার মাঝেই গতিময় জীবনের লক্ষণ বিরাজিত। মূলত কর্মের মধ্য দিয়ে মানুষের জীবনে যে গতি আসে, সে গতিই জীবনের ধর্ম। অলস কিংবা অকর্মণ্য জীবনযাপন মৃত্যুরই নামান্তর। তাই জীবনকে কর্মচঞ্চল ও প্রবহমান রাখতে আমাদের সর্বদা সচেষ্ট থাকা উচিত।"
        }
      ]
    },
    {
      "number": "11",
      "uddipok": "(ক) সিলেট শিক্ষাসফরের অভিজ্ঞতা বিষয়ে দুই বন্ধুর মধ্যকার সংলাপ উপস্থাপন করো।\nঅথবা, (খ)\nমোবাইল ফোনে বন্ধুত্বের পরিণাম বিষয়ে নিচের ইঙ্গিত অবলম্বনে একটি খুদেগল্প রচনা করো:\nঅপর প্রান্ত থেকে ভেসে আসা অপরিচিত এক নারীকণ্ঠ শুনে সজল বুঝতে পারে, সে ডায়াল করেছে ভুল নম্বরে...",
      "tag": "CCC 25",
      "sub_questions": [
        {
          "label": "",
          "question": "",
          "explanation": "(ক)\nসংলাপ: সিলেট শিক্ষাসফরের অভিজ্ঞতা\nরাফি: (উত্তেজিত হয়ে) তাহের, তোর কি মনে আছে, আমাদের সিলেটের শিক্ষাসফর কেমন ছিল? একদম যেন স্বপ্নের মতো ছিল!\nতাহের: (হাসি দিয়ে) হ্যাঁ, মনে আছে। সিলেটের প্রকৃতি, সেই শান্তিপূর্ণ পরিবেশ! প্রথমে শ্রীমঙ্গল গিয়েছিলাম, তো আর কি বলব—গাছপালায় ভরা, একদম সবুজের সাগর! এমন জায়গায় তো আগে কখনো যাইনি।\nরাফি: হ্যাঁ, আর সেই চা বাগান! মনে হচ্ছিল, যেন স্বর্গে চলে গেছি। হালকা ঠাণ্ডা বাতাসে চায়ের গন্ধ! আমি তো পুরো মুগ্ধ হয়ে গিয়েছিলাম। ওখানে গিয়ে প্রথমবার চা পাতা সংগ্রহও করেছিলাম।\nতাহের: এত সুন্দর! আর সিলেট শহর তো একেবারে আলাদা! ঐতিহাসিক হজরত শাহজালাল মাজার দেখার অভিজ্ঞতা একেবারে ভিন্ন ছিল। ওখানে গিয়ে একটা শীতল শান্তি অনুভব হয়েছিল। পুরো এলাকা খুবই পবিত্র এবং সজ্জিত।\nরাফি: ঠিক বলছিস! শাহজালাল মাজারের আশপাশের পরিবেশ একদম শান্ত, এবং মানুষের আচরণ ছিল অত্যন্ত দয়া ও শ্রদ্ধাশীল। আমাদের শিক্ষকরা অনেক গুরুত্বপূর্ণ তথ্য দিয়েছিলেন, যা আমার দৃষ্টিভঙ্গি বদলে দিয়েছে। শিক্ষা আর সংস্কৃতির মেলবন্ধন সত্যিই আলাদা ছিল।\nতাহের: আর মনে আছে, সিলেটের নিচু মাটি নদীর তীরে গিয়েছিলাম? সেখানকার দৃশ্য, মাটির গন্ধ আর সবার মধ্যে এক ধরনের প্রাকৃতিক ঐক্য ছিল। মনে হচ্ছিল, প্রকৃতি তার এক অমোঘ শক্তি দিয়ে আমাদের আচ্ছন্ন করে ফেলেছে।\nরাফি: সত্যি! সিলেটের মানুষদের আতিথেয়তা তো বলতেই হয়। তাঁদের মুখে হাসি ছিল, যেন আমাদেরকে নিজের পরিবার মনে করেছিল। শিক্ষাসফর তো শুধুমাত্র শিক্ষা লাভের জায়গা নয়, একান্ত বন্ধন তৈরিরও একটি দারুণ সুযোগ।\nতাহের: একদম! মনে হচ্ছে, একাধিক বছর ধরে শিখেছি না, শিখতে শিখতে নিজেকে আরেকটি স্তরে নিয়ে গেছি। এই সফরের অভিজ্ঞতা শুধুই বইয়ের জ্ঞান নয়, বরং জীবনের অমূল্য রত্ন হয়ে থাকবে।\nরাফি: ঠিক বলেছিস! সিলেটের সফর আমাদের শুধু শিক্ষা নয়, প্রকৃতি, ঐতিহ্য ও মানুষের মধ্যে এক অন্যরকম সম্পর্ক তৈরি করেছে। আশা করি, ভবিষ্যতে আরও অনেক এমন সফর হবে, যাতে আমরা আরও কিছু শিখতে পারি।\nতাহের: অবশ্যই! আশা করি, আমরা আরও অনেক জায়গায় সফর করে, এমন স্মৃতি জমিয়ে রাখব।\n…………………………………………………………………………………………….\n(খ)\nমোবাইল ফোনে বন্ধুত্বের পরিণাম\nঅপর প্রান্ত থেকে ভেসে আসা অপরিচিত এক নারীকণ্ঠ শুনে সজল বুঝতে পারে, সে ডায়াল করেছে ভুল নম্বরে। কিছুক্ষণ চুপ করে থেকে সে বলল, \"অপ্স! আমি ভুল নম্বরে কল করেছি।\"\n\"কোন সমস্যা নেই, ভাই। আপনি কি জানেন, ভুল নম্বরও কখনো কখনো সঠিক বন্ধনে পরিণত হতে পারে?\" নারীর কণ্ঠে একটু হাসির ছটা ছিল।\nসজল একটু অবাক হয়ে বলল, \"আপনি কি বুঝাচ্ছেন?\"\n\"মানে, কখনো কখনো অপরিচিত এক কল, এক ভুল সংযোগ, হয়তো এক নতুন বন্ধুত্বের সূত্রপাত হতে পারে,\" সে বলল হাসি হাসি মুখে।\nএই কথাগুলো সজলের মনে কিছুটা ছাপ ফেলল। সে ভাবল, \"কি এমন ক্ষতি? শুধু একটা সাধারণ কথোপকথন তো।\" তাই আবার বলল, \"তাহলে, আমার নাম সজল। আপনি?\"\n\"আমার নাম মিতা,\" সে বলল।\nএভাবেই এক অদ্ভুত শুরু হলো সজল ও মিতার সম্পর্ক। প্রথমে শুধুমাত্র ফোনে কথা শুরু হয়েছিল, কিন্তু সময় গড়িয়ে যেতে-গিয়ে তারা অনেক কিছু শেয়ার করতে শুরু করল। একে অপরের জীবনের গল্প, ছোটখাটো দুঃখ-সুখ, শখ-আশা সব কিছুই তারা একে অপরকে বলত। প্রতিদিনই তাদের কথা আরও বেশি গভীর হতে থাকল।\nএকদিন, সজল মিতাকে বলল, \"বেশ কয়েকদিন ধরে ভাবছি, এই যে ভুল নম্বর দিয়েছিলাম, সেটা যে আমার জীবনের একটা গুরুত্বপূর্ণ অংশ হয়ে উঠবে, সেটা ভাবিনি।\"\nমিতা হাসতে হাসতে উত্তর দিল, \"আমি তো বলেছিলাম, ভুল নম্বরও সঠিক বন্ধনে পরিণত হতে পারে।\"\nকিন্তু সজল ভাবছিল, মোবাইল ফোনের মাধ্যমে শুরু হওয়া এই বন্ধুত্ব, কিছুদিন পর বাস্তবেও এক নতুন অধ্যায়ে পরিণত হতে পারে, কে জানে! ভুল নম্বর দিয়ে শুরু হওয়া সম্পর্ক এখন ঠিক যেন এক সত্যিকার বন্ধুত্বের রূপ নিয়েছে।"
        }
      ]
    }
  ]
}