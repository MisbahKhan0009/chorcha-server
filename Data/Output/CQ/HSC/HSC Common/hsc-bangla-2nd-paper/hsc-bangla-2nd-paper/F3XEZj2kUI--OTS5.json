{
  "title": "রাজশাহী ক্যাডেট কলেজ ২০২৫",
  "subtitle": "বাংলা - লিখিত(11)",
  "questions": [
    {
      "number": "1",
      "uddipok": "(ক) উদাহরণসহ বাংলা উচ্চারণের পাঁচটি নিয়ম লেখো।\nঅথবা.\n(খ) যেকোনো পাঁচটি শব্দের উচ্চারণ লেখো:\n'নদী, ছাত্র, অক্ষর, অবিশ্বাস, ঐকতান, স্মরণীয়, গ্রাহ্য, উদাহরণ",
      "tag": "RCC 25",
      "sub_questions": [
        {
          "label": "",
          "question": "",
          "explanation": "(ক) বাংলা উচ্চারণের পাঁচটি নিয়ম উদাহরণসহ নিচে উল্লেখ করা হলো:\nক. শব্দের শুরুতে যদি অ থাকে এবং তারপর যদি ই, ঈ, উ, উ, ক্ষ, জ্ঞ, য-ফলা বা ঋ-কার যুক্ত ব্যঞ্জনবর্ণ থাকে তাহলে অ-এর উচ্চারণ ও- কারের মতো হয়। যেমন: অতি, (ওতি), নদী (নোদি), তরু (তোরু), ময়ূর (মোয়ুর), পক্ষ (পোক্কো), যজ্ঞ (জোগগোঁ), বন্য (বোনো), মসৃণ (মোসৃন্)।\nখ. শব্দের আদ্য ব্যঞ্জনবর্ণে ব-ফলা সংযুক্ত হলে সে ব-এর কোনো উচ্চারণ হয় না। যেমন: স্বাধিকার, (শাধিকার), ত্বক (তক্), ধ্বনি (ধোনি), স্বাগত (শাগতো) ইত্যাদি।\nগ. শব্দের মধ্যে কিংবা শেষে ব-ফলা থাকলে সংযুক্ত বর্ণের উচ্চারণদ্বিত্ব ঘটে থাকে। যেমন: বিশ্ব (বিশো), বিদ্বান (বিদ্‌দান), পক্ক (পক্কো) ইত্যাদি।\nঘ. শব্দের আদ্য ব্যঞ্জনবর্ণে ম-ফলা যুক্ত হলে সাধারণত তার কোনো উচ্চারণ হয় না। তবে ম-ফলা আশ্রয়ী ব্যঞ্জনের স্বরধ্বনিকে সানুনাসিক করে। যেমন: স্মরণ, (শরোন), শ্মশান, (শশান), স্মারক (শাঁরোক্) ইত্যাদি।\nঙ. শব্দের মধ্যে বা শেষে ম-ফলা যুক্ত হলে বর্ণের দ্বিত্ব উচ্চারণ হয়ে থাকে এবং ম-ফলা আশ্রয়ী ব্যঞ্জনের স্বরধ্বনিকে সানুনাসিক করে। যেমন: ছদ্ম (ছদ্‌দোঁ), পদ্ম (পদোঁ), রশ্মি (রোশি) ইত্যাদি।\nঅথবা,\n(খ) উত্তর:\n'নদী- নোদি\nছাত্র- ছাত্ রো\nঅক্ষর-ওক্ খোর\nঅবিশ্বাস- অবিশ্ শাশ্\nঐকতান- ওইকোতান\nস্মরণীয়- শঁরোনিয়ো\nধার্য-ধার্ জো\nউদাহরণ-  উদাহরোন্"
        }
      ]
    },
    {
      "number": "2",
      "uddipok": "(ক) বাংলা একাডেমি প্রণীত বাংলা বানানের পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দ শুদ্ধ করে লেখো:\nনুন্যতম, দুরাবস্থা, উজ্জ্বল, হিনমন্যতা, মুমুর্ষু, শশ্মান, সান্তনা, ইতিমধ্যে",
      "tag": "RCC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাংলা একাডেমি প্রণীত প্রমিত বাংলা বানানের পাঁচটি নিয়মঃ\nক. তৎসম শব্দের বানান অপরিবর্তিত থাকবে। যেমন : চন্দ্র, সূর্য, নদী, ভাষা ইত্যাদি।\nখ. যেসব তৎসম শব্দের বানানে ই এবং ঈ অথবা উ এবং উ উভয় রূপই শুদ্ধ, সেসব শব্দের বানানে কেবল ই এবং উ বসবে। যেমন : শ্রেণি, উষা ইত্যাদি।\nগ. তৎসম এবং অতৎসম শব্দে কোথাও রেফের পরে দ্বিত্ব হবে না। যেমন : অর্জন, | অর্চনা, ধর্ম, কীর্তন ইত্যাদি।\nঘ. শব্দের শেষে বিসর্গ থাকবে না। যেমন : ক্রমশ, প্রায়শ, মূলত ইত্যাদি।\nঙ. সন্ধি দ্বারা গঠিত শব্দে ক খ গ ঘ-এর আগে ং এবং ঙ দুটোই শুদ্ধ । যেমন : অহঙ্কার/অহংকার, সঙ্গীত/সংগীত ইত্যাদি।\n(খ) উত্তরঃ\nনুন্যতম- ন্যূনতম\nদুরাবস্থা- দুরবস্থা\nউজ্জল- উজ্জ্বল\nহিনমন্যতা- হীনম্মন্যতা\nমুমুর্ষু- মুমূর্ষু\nশ্রদ্ধাঞ্জলী- শ্রদ্ধাঞ্জলি\nসান্তনা- সান্ত্বনা\nইতিমধ্যে- ইতোমধ্যে"
        }
      ]
    },
    {
      "number": "3",
      "uddipok": "(ক) বিশেষ্য পদ কত প্রকার ও কী কী? উদাহরণসহ আলোচনা করো।\nঅথবা,\n(খ) নিচের অনুচ্ছেদ থেকে পাঁচটি বিশেষণ পদ নির্বাচন করো:\nসকালে মা তাঁর ঘুমন্ত শিশুকে জাগিয়ে গরম দুধ খাওয়ালেন। এরপর আড়াই বছরের অবুঝ শিশুটিকে নিয়ে বাগানে লাল লাল ফুল দেখালেন। সদ্যজাত ফুলগুলো ছিল চমৎকার। ঝকঝকে রোদে পরিবেশও ছিল সুখকর।",
      "tag": "RCC 25",
      "sub_questions": [
        {
          "label": "",
          "question": "",
          "explanation": "(ক)\nবিশেষ্য পদ বলতে এমন পদকে বুঝায়, যা কোনো বস্তু, প্রাণী, শ্রেণি, সমষ্টি, ভাব, কাজ, প্রভৃতির নামকে বুঝায়। আবার এক কথায় বলা যায়, যে পদ দ্বারা কোনো কিছুর নাম বুঝায় তাকে বিশেষ্য পদ বলে। যেমন: কলম, বই, ফুল, ফল, আকাশ, সাগর, মাটি, ইত্যাদি।\nবিশেষ্য পদের শ্রেণিবিভাগ: বিশেষ্য পদকে নিম্নোক্ত ছয়টি শ্রেণিতে বিভক্ত করা যায়। যেমন:\n১। নামবাচক বিশেষ্য: যে পদ দ্বারা কোনো ব্যক্তি, বস্তু, ভৌগোলিক স্থান বা সংজ্ঞা এবং গ্রন্থবিশেষের নাম প্রকাশ করা হয় তাকে নামবাচক বিশেষ্য বলে। নামবাচক বিশেষ্যকে আবার সংজ্ঞাবাচক বিশেষ্যও বলা হয়ে থাকে। যেমন: ক. ব্যক্তির নাম: কামাল, জামাল, রবীন্দ্রনাথ, রহিম, করিম, প্রমুখ। খ. ভৌগোলিক স্থানের নাম: মক্কা, মদিনা, ঢাকা, নেপাল, রাজশাহী, বাংলাদেশ, ভারত, প্রভৃতি।\n২। জাতিবাচক বিশেষ্য: যে পদ দ্বারা কোনো একজাতীয় প্রাণী বা পদার্থের নাম বুঝায় তাকে জাতিবাচক বিশেষ্য বলে। যেমন: গরু, ঘোড়া, মানুষ, পর্বত, নদী, ইংরেজ, প্রভৃতি।\n৩। বস্তুবাচক বিশেষ্য: যে পদ দ্বারা কোনো উপাদানবাচক পদার্থের নাম বুঝায়, তাকে বস্তুবাচক বিশেষ্য বলে। বস্তুবাচক বিশেষ্যকে আবার দ্রব্যবাচক বিশেষ্যও বলা হয়। এ জাতীয় বস্তুর কেবল পরিমাণ নির্ণয় করা যায়, কিন্তু গণনা করা যায় না। যেমন: পানি, তৈল, চাল, চিনি, দুধ, মধু লবণ, প্রভৃতি।\n৪। সমষ্টিবাচক বিশেষ্য: যে পদ দ্বারা বেশ কিছুসংখ্যক ব্যক্তি বা প্রাণীর সমষ্টি বুঝায়, তাকে সমষ্টিবাচক বিশেষ্য বলে। যেমন: সভা, কাফেলা, সমাজ, মাহফিল, ঝাঁক, সমিতি, জনতা, দল, প্রভৃতি।\n৫। ভাববাচক বিশেষ্য: যে বিশেষ্য পদ দ্বারা কোনো ক্রিয়ার ভাব বা কাজের ভাব প্রকাশিত হয়, তাকে ভাববাচক বিশেষ্য বলে। যেমন: দর্শন (দেখার কাজ), ভোজন (খাওয়ার কাজ), শয়ন (শোয়ার কাজ), শ্রবণ (শোনার কাজ) প্রভৃতি।\n৬. গুণবাচক বিশেষ্য: যে বিশেষ্য পদ দ্বারা কোনো বস্তুর দোষ বা গুণের নাম বুঝায় তাকে গুনবাচক বিশেষ্য বলে। যেমন: মধুর মিষ্টত্বের গুণ – মধুরতা, সুন্দর বস্তুর গুণ – সৌন্দর্য, তরল পদার্থের গুণ – তারল্য, বীরের গুণ – বীর্য, অনুরূপ – সুখ, দুঃখ, সততা, মহত্ব, দরিদ্রতা, ইত্যাদি।\n(খ)অনুচ্ছেদ থেকে পাঁচটি বিশেষণ পদ:\nঘুমন্ত (শিশু)\nগরম (দুধ)\nঅবুঝ (শিশুটি)\nলাল (ফুল)\nচমৎকার (ফুলগুলো)"
        }
      ]
    },
    {
      "number": "4",
      "uddipok": "(ক) সর্বনাম পদ কাকে বলে? সর্বনাম পদের শ্রেণিবিভাগ আলোচনা কর।\nঅথবা,\n(খ) নিচের যেকোনো পাঁচটি শব্দের ব্যাসবাক্যসহ সমাসের নাম লেখ।\nকালান্তর, মিশকালো, সিংহাসন, প্রভাত, হাতেখড়ি, তেপায়া, উপকণ্ঠ, রাজপুত্র।",
      "tag": "CCC 24,DCC 24,ISCM 24,HC 24,RCPC 24,CPCR 24,DIN.B 23,JB 23,SB 23,BB 23,CB 23,MC 23,DC 23,ISCM 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,DIN.B 19,DIN.B 17,JB 16",
      "sub_questions": [
        {
          "label": "",
          "question": "",
          "explanation": "(ক)\nএকই পদের বার বার ব্যবহার যেমন আমাদের বিরক্তির কারণ হয়ে ওঠে ,তেমনি ভাষার সৌন্দর্য নষ্ট করে । ভাষার মাধুর্য রক্ষার জন্য তাই একই পদের বারবার ব্যবহার কখনোই কাম্য নয় ।  ভাষার এই সমস্যা দূর করার জন্য বিশেষ্য পদের পরিবর্তে যে অন্যপদ ব্যবহার করা হয় তাকে সর্বনাম বলে। সর্বনাম কথাটির  অর্থ  হল 'সকল নাম'।  তাই আমরা বলতে পারি  বিশেষ্য পদের পরিবর্তে যে পদ ব্যবহার করা হয়, তাকে সর্বনাম পদ বলে। সব রকম নামের পরিবর্তে ব্যবহৃত হয় বলে এর নাম সর্বনাম । উদাহরণ: আমি, আমরা, তুমি, আপনি,আপনাকে,আপনার, তুই , তোমরা, সে, তিনি, তার , যে, কে, কী, ঐ, এই, ইহা, ইনি,উনি ইত্যাদি।\nসর্বনামের প্রকারভেদ\n১) ব্যক্তিবাচক সর্বনাম বা পুরুষবাচক সর্বনাম :\nব্যক্তিবাচক বা পুরুষবাচক শব্দের পরিবর্তে যে সর্বনাম ব্যবহৃত হয়, তাকে ব্যক্তিবাচক সর্বনাম বলে। একে পুরুষবাচক সর্বনাম‌ও বলে। পুরুষবাচক সর্বনাম তিন ধরণের হয়- (ক) প্রথম পুরুষের সর্বনাম বা ভিন্ন পক্ষের সর্বনাম (খ) মধ্যম পুরুষের সর্বনাম বা শ্রোতা পক্ষের সর্বনাম (গ) উত্তম পুরুষের সর্বনাম বা বক্তা পক্ষের সর্বনাম ।\nউদাহরণ : আমি, তুমি, আমরা, তোমরা, সে , তারা ইত্যাদি।\nবাক্যে প্রয়োগ – তুমি কোন কাননের ফুল । বাংলার মুখ আমি দেখিয়াছি ।\n২) নির্দেশক সর্বনাম :\nযে সর্বনাম কোনো ব্যক্তি, বস্তু ইত্যাদি নির্দেশ করে, তাদের নির্দেশক সর্বনাম বলে।\nউদাহরণ : এ,এই, ও,ওই , ইহা , উহা ,তা,তাহা,ইনি,উনি ইত্যাদি\nবাক্যে প্রয়োগ: উনি আজ আসবেন। , ইহা বর্তমান কালের ফ্যাসন হইয়াছে ।\nনির্দেশক সর্বনাম দুই প্রকার- (ক) সামীপ্যবাচক নির্দেশক সর্বনাম বা নৈকট্যসূচক নির্দেশক সর্বনাম ও (খ) দূরত্ত্ববাচক নির্দেশক সর্বনাম ।\nযে সর্বনাম কাছের বা নিকটের কোনো ব্যাক্তি বা বস্তুকে নির্দেশ করে তাদের সামীপ্যসূচক বা নৈকট্যসূচক নির্দেশক সর্বনাম বলে । যেমন: এ,এই,ইহা,ইনি,এরা ইত্যাদি।\nযে সর্বনাম দূরের কোনো ব্যাক্তি বা বস্তুকে নির্দেশ করে তাদের দূরত্ত্ববাচক নির্দেশক সর্বনাম বলে । যেমন: ও,ঐ,উনি,ওরা,উহা ইত্যাদি।\n৩) অনির্দেশক সর্বনাম :\nযে সর্বনাম কোনো ব্যক্তি,বস্তু,বা ভাবকে নির্দিষ্ট করে বোঝায় না , তাদের অনির্দেশক সর্বনাম বলে।\nউদাহরণ : কেউ,কেহ,কেউ কেউ,কিছু,কিছু কিছু ,কোথাও ইত্যাদি ।\nবাক্যে প্রয়োগ- কেউ কেউ এ কথা জানে । কিছু কিছু ভুল হয়েছে ।\n৪) প্রশ্নবাচক সর্বনাম :\nযে সর্বনাম দ্বারা কোনো কিছু জানতে চাওয়া হয় বা প্রশ্ন করা হয় ,তাকে প্রশ্নবাচক সর্বনাম পদ বলে ।\nউদাহরণ : কে,কী,কি,কোন,কারা, ইত্যাদি ।\nবাক্যে প্রয়োগ – কে আজ আসবে ? তুমি কী খেয়েছো ?\n৫) আত্মবাচক সর্বনাম :\n‘অন্য কারো সাহায্য ছাড়া’ এই ভাবটি বোঝাবার জন্য বিশেষ্য ও সর্বনামের সঙ্গে যে সর্বনাম ব্যবহৃত হয় তাকে আত্মবাচক সর্বনাম বলে । এই সর্বনাম নিজস্ব বা আত্মভাব প্রকাশ করে । উদাহরণ : স্বয়ং , নিজে , নিজ , খোদ , নিজে-নিজে , আপনি,আপনারে ইত্যাদি।\nবাক্যে প্রয়োগ – তিনি স্বয়ং উপস্থিত ছিলেন । আপনি নিজে কাজটি করেছেন ।\n৬) সাপেক্ষ সর্বনাম বা নিত্যমম্বন্ধী সর্বনাম :\nযে সর্বনাম পদ দুই বা ততোধিক ব্যক্তি বা বস্তুর সংযোগ সাধন করে বা সঙ্গতি বিধান করে তাকে সাপেক্ষ সর্বনাম বলে । এই সর্বনামগুলি নিত্য সম্বন্ধযুক্ত থাকে ,অর্থাৎ একটি ব্যবহার করলে আর একটি ব্যবহার করতেই হয় । এই সর্বনামকে সঙ্গতিবাচক বা সংযোগবাচক সর্বনামও বলে । এই সর্বনামকে সমুচ্চয়ী সর্বনামও বলে ।\nউদাহরণ : যে-সে,যিনি-তিনি,যাহা-তাহা,যা-তা,যাকে-তাকে\nবাক্যে প্রয়োগ – সে সহে সে রহে । যত মত তত পথ ।\n৭) সমষ্টিবাচক সর্বনাম বা সাকল্যবাচক সর্বনাম :\nযে সর্বনামের দ্বারা সমষ্টিবাচক ব্যক্তি,বস্তু বা ভাবকে বোঝানো হয়, তাকে সমষ্টিবাচক সর্বনাম বা সাকল্যবাচক সর্বনাম বলে।\nউদাহরণ : সব,সর্ব,সকল,সবাই,সবার,সবে ইত্যাদি ।\nবাক্যে প্রয়োগ – সকলের তরে সকলে আমরা ।\n৮) ব্যতিহারিক বা পারস্পরিক সর্বনাম -\nযে সর্বনামের দ্বারা পারস্পরিক সম্বন্ধ বোঝানো হয়, তাকে পারস্পরিক বা ব্যতিহারিক সর্বনাম বলে।\nএই সর্বনামে ‘অন্যের প্ররোচনা বা সাহায্য ব্যতীত’ এই রকম অর্থ প্রকাশিত হয় ।\nউদাহরণ : নিজে-নিজে , আপনা-আপনি\nবাক্যে প্রয়োগ – নিজে নিজে কাজটি করো । আপনা আপনি জেগে উঠল ।\n৯) অন্যাদিবাচক সর্বনাম -\nযে সর্বনাম উদ্দিষ্টভিন্ন অন্য কোনো ব্যক্তি ,বস্তু বা ভাবকে নির্দেশ করে তাকে অন্যাদিবাচক সর্বনাম বলে ।\nউদাহরণ : অন্য,অপর,অমুক ইত্যাদি ।\nবাক্যে প্রয়োগ – তুমি নও অন্য কেউ কাজটি করেছে ।\n১০) যৌগিক সর্বনাম\nদুটি সর্বনাম পদ যুগ্মভাবে একটি সর্বনাম হিসাবে ব্যবহৃত হলে তাকে যৌগিক সর্বনাম বলে ।\nএই সর্বনাম আসলে অনির্দেশক সর্বনাম হিসেবেই পরিচিত ।\nযেমন: যে কেউ, কে একটা, যা কিছু ইত্যাদি।\nকখনো কখনো সর্বনাম পদের পরপর দুবার প্রয়োগ হয়,তাকে আমরা সর্বনামের দ্বিত্ব বলি ।\nযেমন: কেউ কেউ এ রকম মনে করে । যে যে যাবে এসো ।\nকিন্তু সর্বনামের দ্বিত্ব এবং যৌগিক সর্বনাম এক বিষয় নয় ।\n(খ) উত্তর:\nপ্রদত্ত শব্দ\nব্যাসবাক্য\nসমাসের নাম\nকালান্তর\nঅন্য কাল\nনিত্য সমাস\nমিশকালো\nমিশির ন্যায় কালো াগ\nউপমান কর্মধারয় সমাস\nসিংহাসন\nসিংহ চিহ্নিত আসন\nমধ্যপদলোপী কর্মধারয় সমাস\nপ্রভাত\nপ্র (প্রকৃষ্ট ) ভাত (জ্যোতি)\nপ্রাদি সমাস\nহাতেখড়ি\nহাতে খড়ি দেওয়া হয় যে অনুষ্ঠানে\nবহুব্রীহি সমাস\nতেপায়া\nতিন পায়া যার\nসংখ্যাবাচক বহুব্রীহি সমাস\nউপকণ্ঠ\nকণ্ঠের সমীপে\nঅব্যয়ী ভাব সমাস\nরাজপুত্র\nরাজার পুত্র\nষষ্ঠী তৎপুরুষ সমাস"
        }
      ]
    },
    {
      "number": "5",
      "uddipok": "(ক) বাক্য কাকে বলে? একটি আদর্শ বাক্যের কয়টি গুণ থাকা আবশ্যক তা উদাহরণসহ আলোচনা করো।\nঅথবা,\n(খ) নির্দেশ অনুসারে বাক্য রূপান্তর করো: (যেকোনো পাঁচটি)\ni. মিথ্যাবাদীকে সবাই অপছন্দ করে। (নেতিবাচক)\nii. বিদ্বান হলেও তার অহংকার নেই। (যৌগিক)\niii. কীর্তিমানের মৃত্যু নেই। (জটিল)\niv. যা বার্ধক্য, তাকে সবসময় বয়সের ফ্রেমে বাঁধা যায় না। (সরল)\nV. তারা' নিয়মিত শিক্ষার্থী নয়। (অস্তিবাচক)\nvi. সদ্য সত্য বলা উচিত। (অনুজ্ঞা)\nvii. দৃশ্যটি বড়োই সুন্দর। (বিস্ময়সূচক)\nviii. সরস্বতী বর দেবেন না। (প্রশ্নবাচক)",
      "tag": "RCC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য পরস্পর অর্থ সম্বন্ধবিশিষ্ট যেসব পদ দ্বারা একটি সম্পূর্ণ ধারণা বা বক্তব্য বা ভাব প্রকাশ পায় সেই পদগুলোর সমষ্টিকে বাক্য বলে। যেমন- \"চাঁদ উঠেছে ফুল ফুটেছে কদম তলায় কে।\" এখানে চাঁদ, ফুল ও কদমতলা সম্পর্কে কয়েকটি শব্দ দ্বারা মনের ভাব প্রকাশ পেয়েছে।\nসার্থক বাক্যের গুণাবলি বা বৈশিষ্ট্য বা লক্ষণ: বাক্যকে সার্থক করে গঠন করতে হলে তিনটি গুণ বা বৈশিষ্ট্য থাকতে হয়। যথা-\n১. আকাঙ্ক্ষা: রাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা বলে।\nযেমন- 'আমি বাড়ি' বললে বাক্যটি মনের সম্পূর্ণ ভাব প্রকাশ করে না, আরও কিছু শোনার আকাঙ্ক্ষা থাকে। 'আমি বাড়ি যাব' বললে বাক্যটি পূর্ণ হয় এবং আকাঙ্ক্ষা মিটে যায়।\n২. আসত্তি: বাক্যের অর্থসংগতি রক্ষার জন্য সুশৃঙ্খল পদবিন্যাসই আসত্তি। যেমন- \"ভালো কবিতা হক লেখেন লিলি\" বললে পদবিন্যাস সঠিকভাবে না হওয়ায় মনোভাবটি ঠিকমতো প্রকাশ পায়নি। কিন্তু \"লিলি হক ভালো কবিতা লেখেন\" বললে পদবিন্যাস সঠিক হওয়ার কারণে মনোভাব প্রকাশ পেয়েছে। বাক্যের মধ্যে এই আসত্তিগুণ থাকা আবশ্যক।\n৩. যোগ্যতা: বাক্যস্থিত পদসমূহের অর্থগত ও ভাবগত মিল বা সংগতি সাধনকে যোগ্যতা বলে। যেমন- \"আকাশে পদ্ম ফোটে।\" এই পদসমষ্টিতে এক পদের সাথে অন্য পদের অর্থগত মিল নেই। কারণ আকাশে পদ্ম ফোটে না। কিন্তু যদি বলা হয় \"পুকুরে পদ্ম ফোটে\" তবে পদগুলোর অর্থগত মিজ পাওয়া যায়। সুতরাং বাক্যে আকাঙ্ক্ষা, আসত্তি, যোগ্যতা এই তিনটি গুণ বা বৈশিষ্ট্য থাকা প্রয়োজন।\nঅথবা,\n(খ) উত্তর:\nনির্দেশ অনুসারে বাক্য রূপান্তর:\ni. মিথ্যাবাদীকে সবাই অপছন্দ করে।\nনেতিবাচক: মিথ্যাবাদীকে কেউই পছন্দ করে না।\nii. বিদ্বান হলেও তার অহংকার নেই।\nযৌগিক: যদিও সে বিদ্বান, তার অহংকার নেই।\niii. কীর্তিমানের মৃত্যু নেই।\nজটিল: কীর্তিমানের মৃত্যু নেই, কারণ তার কীর্তি অমর হয়।\niv. যা বার্ধক্য, তাকে সবসময় বয়সের ফ্রেমে বাঁধা যায় না।\nসরল: বার্ধক্য সবসময় বয়সের ফ্রেমে বাঁধা যায় না।\nv. তারা নিয়মিত শিক্ষার্থী নয়।\nঅস্তিবাচক: তারা নিয়মিত শিক্ষার্থী নয়, বরং অনিয়মিত শিক্ষার্থী।\nvi. সদ্য সত্য বলা উচিত।\nঅনুজ্ঞা: সদ্য সত্য বলুন।\nvii. দৃশ্যটি বড়োই সুন্দর।\nবিস্ময়সূচক: দৃশ্যটি কী সুন্দর!\nviii. সরস্বতী বর দেবেন না।\nপ্রশ্নবাচক: সরস্বতী কি বর দেবেন না?"
        }
      ]
    },
    {
      "number": "6",
      "uddipok": "(ক) যেকোনো পাঁচটি বাক্য শুদ্ধ করে লেখো:\ni. তিনি স্বপরিবারে ঢাকায় থাকেন।\nii. তিনি আদালতে সাক্ষী দেবেন।\niii. এ সংবাদে সন্তোষ হলাম।'\niv. আগত শনিবার তারা যাবে।\nV. আমি অপমান হয়েছি।'\nvi. ছেলেটি ভয়ানক মেধাবী।\nvii. গাছে কাঁঠাল মাথায় তেল।\nviii. শুধুমাত্র সেই পারবে এ কাজটি করতে।\nঅথবা,\n(খ ) অনুচ্ছেদটি শূদ্ধ করে লেখো:\nরাত জেগে ফেইসবুক দেখে অনেক ছাত্ররা নিজেদের শরীরের ক্ষতি করছে। এতে তারা যেমন মানসিক দৌর্বল্যতায় ভুগছে তেমনি পড়াশুনায় হচ্ছে অমনযোগি। তাছাড়া আবশ্যকীয় প্রস্তুতির অভাবে কাঙ্খিত ফলাফল অর্জন করতে না পেরে অনেকে চোখে সর্ষে পুষ্প দেখে।",
      "tag": "RCC 25",
      "sub_questions": [
        {
          "label": "",
          "question": "",
          "explanation": "ক. উত্তর:\ni. তিনি পরিবারসহ ঢাকায় থাকেন। ii. তিনি আদালতে সাক্ষ্য দেবেন। iii. এ সংবাদে আমি সন্তুষ্ট হয়েছি। iv. আসন্ন শনিবার তারা যাবে। v. আমি অপমানিত হয়েছি। vi. ছেলেটি অত্যন্ত মেধাবী। vii. গাছে কাঁঠাল, গোঁফে তেল। viii. এই কাজটি করতে একমাত্র সেই পারবে।\nঅথবা.\nখ. উত্তর\n\"রাত জেগে ফেসবুক দেখার ফলে অনেক ছাত্র নিজেদের শরীরের ক্ষতি করছে। এতে তারা যেমন মানসিক দুর্বলতায় ভুগছে, তেমনি পড়াশোনায় হচ্ছে অমনোযোগী। তাছাড়া আবশ্যক প্রস্তুতির অভাবে কাঙ্ক্ষিত ফলাফল অর্জন করতে না পেরে অনেকেই হতাশায় ভুগছে।\""
        }
      ]
    },
    {
      "number": "7",
      "uddipok": "(ক) যেকোনো দশটি শব্দের পরিভাষা লেখো:\nPlosive, Sabotage, Dialect, Legend, Copyright, Lien, By-election, Leap year, Bail, Census, Hostage, Subsidy, Phonetics, Cabinet, Agenda.\nঅথবা,\n(খ) বাংলায় অনুবাদ করো:\nWords have a lot of power. They can help or hurt, bless or curse. Unkind words do a lot of harm, but kind words do a lot of good. We can spoil friend's happiness by an unkind word, but cheer up a sad heart with a kind word which costs nothing. A kind word is often more welcome than a costly present.",
      "tag": "RCC 25",
      "sub_questions": [
        {
          "label": "",
          "question": "",
          "explanation": "ক. উত্তর:\nনিচে উল্লেখিত ইংরেজি শব্দগুলোর বাংলা পরিভাষা (প্রযুক্তিগত বা প্রাতিষ্ঠানিক রূপে ব্যবহৃত অনুবাদ) দেওয়া হলো:\nPlosive – অঘোষ ধ্বনি / বিস্ফোরক ধ্বনি\nSabotage – অন্তর্ঘাত\nDialect – উপভাষা\nLegend – কিংবদন্তি\nCopyright – স্বত্বাধিকার\nLien – অধিকার-বন্ধক\nBy-election – উপনির্বাচন\nLeap year – অধিবর্ষ\nBail – জামিন\nCensus – জনগণনা\nHostage – জিম্মি\nSubsidy – ভর্তুকি\nPhonetics – ধ্বনিবিজ্ঞান\nCabinet – মন্ত্রিসভা\nAgenda – কার্যসূচি\nখ. উত্তর:\n\"শব্দের রয়েছে অসাধারণ শক্তি। শব্দ সাহায্যও করতে পারে, আবার কষ্টও দিতে পারে; আশীর্বাদ হতে পারে, আবার অভিশাপও। নিষ্ঠুর শব্দ অনেক ক্ষতি করে, আর কোমল শব্দ অনেক ভালো করে। একটি অমার্জিত কথা দিয়ে আমরা বন্ধুর আনন্দ নষ্ট করে দিতে পারি, অথচ একটি মিষ্টি কথা দিয়ে বিনামূল্যে কারও দুঃখী হৃদয়ে আনন্দ ফিরিয়ে আনতে পারি। অনেক সময় একটি সদ্বাক্য দামি উপহারের চেয়েও বেশি গ্রহণযোগ্য হয়।\""
        }
      ]
    },
    {
      "number": "8",
      "uddipok": "(ক) বার্ষিক বনভোজন শেষে একটি দিনলিপি রচনা করো।\nঅথবা,\n(খ) মনে করো, তুমি একজন সাংবাদিক। রাজশাহী অঞ্চলে শীতের প্রকোপ সম্পর্কে একটি প্রতিবেদন রচনা করো।",
      "tag": "RCC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\n১০মার্চ,২০১৮\nগাজীপুর।\nসকাল সাতটার মধ্যে কলেজ গেটে উপস্থিত থাকতে হবে। এজন্য ছয়টার মধ্যেই বিছানা ছাড়তে হলো। চল্লিশ মিনিটের মধ্যে তৈরি হয়ে গেলাম। সাতটার মধ্যে পৌঁছে দেখি দুটি বাসই প্রায় ভর্তি হয়ে গেছে। সকালের নাশতা ছাড়া অন্যান্য প্রয়োজনীয় সবকিছু তোলা হলো। দায়িত্বপ্রাপ্ত স্যার ম্যাডামরা চলে এলেন। গাড়ি ছাড়ল সাড়ে সাতটায়। নয়টার মধ্যে বনভোজনের জায়গায় পৌঁছে গেলাম। তার আগেই নাশতার প্যাকেট ও পানির বোতল দেয়া হয়েছে। আমরা সবুজ ঘাসের উপর বসে আরাম করে নাশতা খেলাম। তারপর স্যারদের সাথে আশেপাশের বন এলাকায় ঘুরতে বের হলাম। বরই আর পেয়ারা বাগান দেখে ঢুকে পড়লাম। বরই পেরে খাচ্ছি আর হৈচৈ করছি। বাগানের লোক আমাদের কাছ থেকে কিছু দাম নিয়ে নিল। চলে এলাম মাঠে। সেখানে মজার কিছু খেলা হবে। আমি ব্যাঙ দৌড় আর বস্তা দৌড়ে অংশ নিলাম। তিথি পড়ে গিয়ে নাক ফাটিয়ে ফেলল। তাকে দ্রুত ক্লিনিকে নেয়া হলো। খাসির রেজালা, মুরগির রোস্ট আর পোলাও রান্না চলছে। দুপুরের খাওয়া সেরে কিছুটা অবসর। তারপর শুরু হলো লটারি। যার ভাগ্যে সেটা উঠবে সেটাই করে দেখাতে হবে। আমি তোতলার অভিনয় করতে গিয়ে তোতলা হয়ে গেলাম। খুব মজা হলো এ আসরে। এরপর পুরষ্কার বিতরণ করলেন অধ্যক্ষ মহোদয়। সন্ধ্যায় হয়ে আসছে। যাওয়ার সময় হলো। বাস ছেড়ে দিল। গান গাইতে গাইতে চলে এলাম কলেজ গেটে, তারপর বাসায়।\n(খ) উত্তরঃ\nরাজশাহী অঞ্চলে শীতের প্রকোপ: একটি প্রতিবেদন\nরাজশাহী অঞ্চলের শীতকাল এ বছর আগের তুলনায় অনেক বেশি তীব্র হয়ে উঠেছে। সাধারণত শীতকাল এ অঞ্চলে বেশ প্রশান্তিদায়ক থাকে, তবে চলতি বছরে শীতের তীব্রতা ও শীতের প্রকোপ আগের সব রেকর্ডকে ছাড়িয়ে গেছে। শীতের এই প্রকোপে জনজীবন ব্যাপকভাবে বিঘ্নিত হচ্ছে, বিশেষ করে গরিব ও সুবিধাবঞ্চিত জনগণের জন্য চরম কষ্টকর হয়ে উঠেছে।\nতাপমাত্রার পতন এবং শীতের তীব্রতা\nরাজশাহী অঞ্চলের তাপমাত্রা গত কয়েকদিন ধরে ১০ ডিগ্রি সেলসিয়াসের নিচে নেমে গেছে, যা শীতের মৌসুমে একটি বিরল ঘটনা। বিশেষ করে রাজশাহী শহরের বাইরে জেলার বিভিন্ন গ্রাম ও প্রত্যন্ত অঞ্চলে তাপমাত্রা ৭-৮ ডিগ্রি সেলসিয়াস পর্যন্ত পৌঁছেছে। এর ফলে শীতের প্রকোপ সাধারণ মানুষের জীবনযাত্রাকে কঠিন করে তুলেছে। সকালে ঘর থেকে বের হওয়া দুষ্কর হয়ে পড়ছে, এবং শিশু ও বৃদ্ধদের শীতজনিত সমস্যাগুলি বেড়ে গেছে।\nকৃষি খাতে প্রভাব\nরাজশাহী অঞ্চলের কৃষি ক্ষেত্রেও শীতের তীব্রতা প্রভাব ফেলেছে। কৃষকরা শীতের কারণে তাদের ক্ষেতের ফসলের সুরক্ষায় নানা ধরণের সমস্যার সম্মুখীন হচ্ছেন। বিশেষ করে, তীব্র শীতের কারণে ক্ষেতের সবজি ও ফসলের অনেকটাই নষ্ট হয়ে যাচ্ছে। তবে শীতকালীন পেঁপে, ফুলকপি, ব্রকলি ও গাজর সহ অন্যান্য শীতকালীন ফসলের জন্য এটি একদিকে ভালো, তবে অতিরিক্ত শীত তাদেরও ক্ষতিগ্রস্ত করছে।\nগরীব ও সুবিধাবঞ্চিত মানুষের কষ্ট\nশীতের প্রকোপে সবচেয়ে বেশি ভুগছে শহর ও গ্রামের গরিব জনগণ। অপ্রতুল গরম কাপড়, কম্বল এবং উষ্ণতার জন্য প্রয়োজনীয় অন্যান্য সামগ্রীর অভাবে তারা অতি কষ্টে দিন কাটাচ্ছে। বিশেষ করে গৃহহীন, রিকশাচালক এবং দিনমজুররা সবচেয়ে বেশি ক্ষতিগ্রস্ত হচ্ছেন। বাচ্চাদের শীতে অসুস্থ হওয়ার সম্ভাবনা বাড়ছে, পাশাপাশি বৃদ্ধদের জন্য শীতজনিত রোগের ঝুঁকি বেড়ে গেছে।\nসরকারি উদ্যোগ\nশীতের প্রকোপ মোকাবেলায় রাজশাহী জেলা প্রশাসন ইতোমধ্যে গরিব ও দুস্থ মানুষের জন্য কম্বল ও উষ্ণ কাপড় বিতরণের কাজ শুরু করেছে। পাশাপাশি, শীতবস্ত্রের সাহায্য নিয়ে বিভিন্ন সামাজিক সংগঠনও এগিয়ে এসেছে। এছাড়া, স্বাস্থ্য সেবা নিশ্চিত করতে সরকারি হাসপাতালগুলোতে শীতজনিত রোগে আক্রান্তদের চিকিৎসা প্রদান করা হচ্ছে। তবে, স্থানীয় হাসপাতালগুলোতে শীতের কারণে রোগীর সংখ্যা বেড়ে যাওয়ায় স্বাস্থ্যসেবা সাময়িকভাবে চাপের মধ্যে পড়েছে।\nবিগত বছরগুলির তুলনায় এই শীত কেন তীব্র?\nবিগত বছরগুলির তুলনায় এ বছরের শীত তীব্র হওয়ার পেছনে বিভিন্ন কারণ রয়েছে। বিশেষ করে বৈশ্বিক জলবায়ু পরিবর্তনের প্রভাব এ অঞ্চলেও স্পষ্টভাবে পড়েছে। আবহাওয়ার অস্থিরতা, অনিয়মিত বৃষ্টিপাত এবং শীতকালীন উত্তরের হাওয়া বেশি বয়ে যাওয়ার কারণে তাপমাত্রা দ্রুত নিম্নমুখী হয়েছে। বিশেষজ্ঞদের মতে, আগামী বছরগুলোতে এই ধরনের শীতের প্রকোপ বাড়তে পারে।\nউপসংহার\nরাজশাহী অঞ্চলের শীতের প্রকোপে মানুষের জীবনযাত্রা চ্যালেঞ্জের মুখে পড়েছে। যদিও সরকারি ও সামাজিক সংগঠনগুলি তাদের প্রচেষ্টা চালিয়ে যাচ্ছে, তবুও জনগণের মধ্যে সচেতনতা বৃদ্ধি এবং আরও কার্যকর উদ্যোগ গ্রহণ করা অত্যন্ত জরুরি। শীতকালীন প্রস্তুতির জন্য তীব্র শীতের আগমনের আগে গরিব এবং সুবিধাবঞ্চিত জনগণের জন্য যথাযথ ব্যবস্থা গ্রহণ করতে হবে, যাতে তারা এই কঠিন সময়টি সহজভাবে কাটাতে পারে।"
        }
      ]
    },
    {
      "number": "9",
      "uddipok": "(ক) ৩৬ জুলাইয়ের বর্ণনা দিয়ে প্রবাসী বন্ধুকে বৈদ্যুতিন চিঠি লেখো।\nঅথবা,\n(খ)\nমাধ্যমিক বিদ্যালয়ে 'সহকারী শিক্ষক' পদে নিয়োগ লাভের জন্য যথাযথ কর্তৃপক্ষের কাছে একটি আবেদনপত্র লেখো।",
      "tag": "RCC 25",
      "sub_questions": [
        {
          "label": "",
          "question": "",
          "explanation": "New Message\nto: ashik71@gmail.com\nCC:\nBcc:\nSubject: প্রসঙ্গ ৩৬ জুলাই\nআসিক\nইন্টারনেটের কল্যাণে নিশ্চয়ই জেনে গেছ, ৫ আগস্ট বাংলাদেশের ইতিহাসে একটি স্মরণীয় ঘটনা ঘটে গেছে। জুলাই মাসে কোটাবিরোধী যে আন্দোলন শুরু হয়েছিল, সময়ের পরিক্রমায় সরকারের ঔদ্ধত্যে তা সরকারবিরোধী আন্দোলনে রূপ নেয়। অসংখ্য মানুষের মৃত্যু ও রক্তক্ষরণের মধ্য দিয়ে আগস্টের ৫ তারিখ তৎকালীন সরকারের পতন ঘটে। জুলাইতে শুরু হওয়া আন্দোলনকে বিশেষভাবে স্মরণে রাখতেই সরকার পতনের দিন পর্যন্ত প্রতিটি দিনকেই জুলাই মাসের অন্তর্ভুক্ত করে আন্দোলনকারী তরুণরা। সে হিসেবে ৫ আগস্টকে ধরা হয় ৩৬ জুলাই হিসেবে। দেশের এমন পটপরিবর্তনে প্রবাসীদের মধ্যে কী প্রতিক্রিয়া সৃষ্টি হয়েছে, জানাবে। আপাতত ভালো থেকো।\nমামন\n(খ)\n২রা মে, ২০১৯\nবরাবর\nঅধ্যক্ষ\nমুন্সী আব্দুর রউফ কলেজ, ঢাকা।\nবিষয়: সহকারী শিক্ষক পদে নিয়োগ লাভের জন্য আবেদন।\nজনাব,\nগত ২৮শে এপ্রিল, ২০১৯ তারিখে 'দৈনিক যুগান্তর' পত্রিকায় প্রকাশিত বিজ্ঞাপনের মাধ্যমে জানতে পারলাম, আপনার অধীনে বাংলাদেশ ও বিশ্বপরিচ বিষয়ে একজন সহকারী শিক্ষক নিয়োগ দেওয়া হবে। উক্ত পদের একজন প্রার্থী হিসেবে আমি আমার শিক্ষাগত যোগ্যতা ও অন্যান্য প্রয়োজনীয় তা আপনার সদয় বিবেচনার জন্য উপস্থাপন করছি।\nনাম : ফাতেমা ওয়ারা\nপিতার নাম : ওয়াজেদ মল্লিক\nমায়ের নাম : রাবেয়া সুলতানা স্থায়ী\nঠিকনা : গ্রাম: লক্ষ্মণপুর, ডাকঘর + উপজেলা পীরগঞ্জ, জেলা ঠাকুরগাঁও।\nবর্তমান ঠিকানা : ঐ\nজন্মতারিখ : ৩০.০৯.১৯৯১\nজাতীয়তা : বাংলাদেশি (জন্মসূত্রে)\nধর্ম : ইসলাম (সুন্নি)\nশিক্ষাগত যোগ্যতা :\nপরীক্ষার নাম\nবিভাগ/বিষয়\nপ্রাপ্ত জিপিএ/সিজিপিএ\nপাসের বছর\nবোর্ড/ বিশ্ববিদ্যালয়\nএসএসসি\nবিজ্ঞান\n৪.০০ (৫-এর মধ্যে)\n২০০৬\nদিনাজপুর বোর্ড\nএইচএসসি\nবিজ্ঞান\n৪.৪০ (৫-এর মধ্যে)\n২০০৮\nদিনাজপুর বোর্ড\nবিএসএস\nসমাজবিজ্ঞান\n৩.১২ (৪-এর মধ্যে)\n২০১২\nরাজশাহী বিশ্ববিদ্যালয়\nএমএসএস\nসমাজবিজ্ঞান\n৩.২১ (৪-এর মধ্যে)\n২০১৩\nরাজশাহী বিশ্ববিদ্যালয়\nঅভিজ্ঞতা : ১লা জানুয়ারি, ২০১৫ থেকে এম. এ. রেজা ডিগ্রি কলেজ, ভেদরগঞ্জ, শরীয়তপুরে প্রভাষক পদে কর্মরত আছি। অতএব, মহোদয়ের নিকট বিনীত প্রার্থনা এই যে, ওপরে বর্ণিত তথ্যাদি বিচার করে আমাকে উক্ত পদে নিয়োগদান করলে কৃতজ্ঞ থাকব।\nবিনীত-\nফাতেমা ওয়ারা\nসংযুক্তি:\n১. দুই কপি পাসপোর্ট সাইজ ছবি\n২. সকল সনদপত্রের অনুলিপি\n৩. অভিজ্ঞতার সনদের অনুলিপি\n৪. জাতীয় পরিচয় পত্রের অনুলিপি\n* [এখানে পদের নামসহ আবেদনকারী ও পত্র প্রাপকের ঠিকানা সংবলিত খাম আঁকতে হবে।।"
        }
      ]
    },
    {
      "number": "10",
      "uddipok": "ক) সারাংশ লেখো:\nকাব্যরস নামক অমৃতে যে আমাদের অরুচি জন্মেছে তার জন্য দায়ী এ যুগের স্কুল এবং তার মাস্টার। কাব্য পড়বার ও বোঝবার জিনিস কিন্তু স্কুলমাস্টারের কাজ হলো বই পড়ানো ও বোঝানো। লেখক এবং পাঠকের মধ্যে এখন স্কুলমাস্টার দণ্ডায়মান। এই মধ্যস্থদের কৃপায় আমাদের সঙ্গে কবির মনের মিলন দূরে থাক, চার চক্ষুর মিলনও ঘটে না। স্কুলঘরে আমরা কাব্যের রূপ দেখতে পাইনে, শুধু তার গুণ শুনি। টীকা-ভাষ্যের প্রসাদে আমরা কাব্য সম্বন্ধে সকল নিগূঢ় তত্ত্ব জানি, কিন্তু সে যে কী বস্তু তা চিনিনে।.\nঅথবা,\n(খ) ভাবসম্প্রসারণ করো: সাহিত্য জাতির দর্পণ স্বরূপ।",
      "tag": "RCC 25",
      "sub_questions": [
        {
          "label": "",
          "question": "",
          "explanation": "ক. উত্তর:\nকাব্য পড়ার ও বোঝার জিনিস । তাকে শিক্ষকের ব্যাখ্যায় তত্ত্বের বিষয়রূপে জানা যায় বটে কিন্তু তাতে কাব্যরসের আস্বাদন সম্ভব হয় না।\n(খ) উত্তরঃ\nমূলভাব:সাহিত্যের মাধ্যমে কোন জাতির ধ্যান-ধারনা, চিন্তা-চেতনার প্রকাশ ঘটে। একটি দেশের সামগ্রিক পরিচয় ফুটে উঠে সেই দেশের সাহিত্যে।  সম্প্রসারিত ভাব :সাহিত্যের সাথে মানব জাতির ও সমাজের যোগাযোগ খুবই ঘনিষ্ঠ। জীবন ও সমাজকে নিয়েই সাহিত্য। কবি সাহিত্যিকেরা সমাজের মানুষ। সমাজ জীবনের লদ্ধ অভিজ্ঞতা নিয়ে সাহিত্য রচিত হয়। সে জন্য সাহিত্যে সমাজ জীবনের প্রতিফলন ঘটে। সাহিত্যের এ বৈশিষ্ট্য বিবেচনা করে সাহিত্যকে সমাজের দর্পন বলে অভিহিত করা হয়।\nসাহিত্য সমাজকে নিয়ে সমাজের মানুষের জন্য সমাজের মানুষ দিয়ে তৈরী। লেখকেরা তাঁদের চারপাশের জীবন থেকে যে অভিজ্ঞতা লাভ করেন তা তাঁদের লেখায় প্রকাশ করেন। চারদিকে তাঁরা যা দেখেন, যা অভিজ্ঞতা সঞ্চয় করেন তার সাথে মনের কল্পনা মাধুরী মিশিয়ে রচিত হয় সাহিত্য। সেজন্য সাহিত্য রচনার মূল উপকরণ মানুষের জীবন তথা সমাজ। লেখকেরা সমাজেরই অধিবাসী। তাঁরা লেখেন মানুষের জন্য। তাঁরা উপকরণ সংগ্রহ করে সমাজের জীবনধারা থেকে। সে জন্য সাহিত্যের মধ্যে যে জীবন বিধৃত হয় তা সমাজের মানুষের সুখ-দুঃখ আনন্দ-বেদনার জীবন। সাহিত্য পাঠ করে এ সমাজ জীবনের পরিচয় পাওয়া যায়। এদিক থেকে সাহিত্য সমাজ জীবনের তথা জাতির দর্পণ। সমাজের মানুষ সাহিত্যের মাধ্যমে নিজের জীবনের প্রতিফলন লক্ষ্য করে। সাহিত্যে জীবনের এ প্রতিফলন ঘটেছে বলে মানুষের কাছে যুগ যুগ ধরে তা সমাদৃত এবং জীবনকে বৈচিত্র্যময় রূপে প্রত্যক্ষ করার উৎস হিসেবে বিবেচিত।\nসিদ্ধান্ত :কোন জাতির প্রতিনিধিত্ব করে সেই জাতির সাহিত্য। পৃথিবীতে যে জাতির সাহিত্য যত বেশি উন্নত, জাতি হিসেবেও সে জাতি তত বেশি উন্নত।"
        }
      ]
    },
    {
      "number": "11",
      "uddipok": "ক) 'ফেসবুক এক মায়াজাল'- এ সম্বন্দ্বে দুই বন্ধুর মধ্যে সচেতনতামূলক সংলাপ রচনা করো।\nঅথবা,\n(খ) প্রদত্ত উদ্দীপকের আলোকে একটি খুদেগল্প লেখো এবং গল্পের একটি উপযুক্ত নাম দাও:\nঅমিতের বয়স হয়। কিন্তু সে বাড়ির অভাব বোঝে। কী চাইলে বাবা-মা কষ্ট পাবে তা সে জানে। তাই তো ...",
      "tag": "RCC 25",
      "sub_questions": [
        {
          "label": "",
          "question": "",
          "explanation": "ক. সচেতনতামূলক সংলাপ: ‘ফেসবুক এক মায়াজাল’\nরিয়াদ: হে বন্ধু, কিরে? আজকাল তো তোকে বাস্তবে দেখি না, শুধু ফেসবুকেই সক্রিয়!\nসামী: আর বলিস না! ফেসবুক না হলে যেন সময়ই কাটে না। খবর, মিম, ভিডিও—সবই তো ওখানে!\nরিয়াদ: ঠিক বলেছিস, কিন্তু একটুও কি ভাবিস না, এই মায়াজালে আমরা কতটা ডুবে যাচ্ছি? বাস্তব জীবন থেকে যেন দূরে সরে যাচ্ছি।\nসামী: মানছি, আগে পড়াশোনায় যতটা মন বসত, এখন মনোযোগটা ফেসবুকই খেয়ে ফেলছে।\nরিয়াদ: শুধু তাই নয়, অনেক ভুয়া খবর, গুজব, অপপ্রচারও ছড়ায় এখানে। এগুলো কিন্তু আমাদের সমাজে বিশৃঙ্খলা তৈরি করে।\nসামী: তা ঠিক। আমার এক বন্ধুও গুজবে কান দিয়ে সমস্যায় পড়েছিল।\nরিয়াদ: তাই বলছি, ফেসবুক ব্যবহারে সচেতনতা দরকার। এটা যদি সঠিকভাবে ব্যবহার করা যায়, তাহলে উপকারই বেশি।\nসামী: ঠিক বলেছিস রে। আসলে আমাদেরকেই বুঝে শুনে ব্যবহার করতে হবে, নয়তো এই মায়াজাল আমাদের জীবনের ভারসাম্য নষ্ট করে দেবে।\nরিয়াদ: একদম! আসল জীবনটা ফেসবুকের বাইরে। তাই ভার্চুয়ালের পাশাপাশি বাস্তব সম্পর্কও আগলে রাখা জরুরি।\nসামী: একদম ঠিক কথা। আজ থেকে ফেসবুকে সময় কমিয়ে জীবনের প্রতি বেশি মনোযোগ দিবো।\nচাইলে আমি এই সংলাপ নাট্যরূপেও সাজিয়ে দিতে পারি!\nঅথবা,\nখ. উত্তর:\n\"অমিতের বোঝা\"\nঅমিতের বয়স হয়, ক্লাস সেভেনে পড়ে। কিন্তু বয়সের তুলনায় অনেক বেশি পরিণত সে। বাড়ির আর্থিক অবস্থা ভাল নয়। বাবা একজন ছোট চাকুরে, মা গৃহিণী। সংসারে টানাটানি লেগেই থাকে। তবুও মা-বাবা কখনো অমিতের সামনে অভাবের কথা বলেন না।\nঅমিত তবুও সব বোঝে। স্কুলে বন্ধুরা যখন নতুন ব্যাট, ব্যাগ বা দামি ঘড়ির গল্প করে, অমিত চুপ থাকে। একবার স্কুলে বিজ্ঞান মেলা হলো। বন্ধুদের নতুন নতুন প্রজেক্ট দেখে তার খুব ইচ্ছে হলো একটা স্মার্ট প্রজেক্ট বানাতে। কিন্তু জানে, সে কথা বললে মা-বাবা হয়তো ঋণ করে হলেও টাকা জোগাড় করত।\nতাই সে নিজেই পুরনো বোতল, বাতিল তার, কাগজ দিয়ে একটা সোলার হিটার বানাল। শিক্ষকরা ভীষণ প্রশংসা করলেন। বন্ধুরাও অবাক!\nবাড়ি ফিরে মা জিজ্ঞেস করল, — “তোর তো কিছু চাওয়া ছিল না রে?” অমিত হেসে বলল, — “তোমরা কষ্ট পাও এমন কিছু চাই না মা। আমি যা পাই, তাতেই খুশি।”\nসে রাতেই অমিতের মা-বাবা চুপচাপ চোখ মুছছিলেন। কারণ তাদের ছেলে দরিদ্র হলেও হৃদয়ে ছিল ধনী।"
        }
      ]
    }
  ]
}