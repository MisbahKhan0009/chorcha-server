{
  "title": "আইডিয়াল কলেজ, মতিঝিল ২০২৫",
  "subtitle": "বাংলা - লিখিত(11)",
  "questions": [
    {
      "number": "1",
      "uddipok": "(ক) 'এ' ধ্বনি উচ্চারণের পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের উচ্চারণ লেখো:\nপ্রজাপতি, ঐকতান, অতঃপর, যুগ্ম, প্রতিজ্ঞা, সম্প্র, উদাহরণ, পদ্য।",
      "tag": "ISCM 25",
      "sub_questions": [
        {
          "label": "",
          "question": "",
          "explanation": "বাংলা ব্যাকরণ অনুসারে উদাহরণসহ ‘এ’ ধ্বনি উচ্চারণের ৫টি নিয়ম ‍নিম্নে উল্লেখ করা হলো:\n১। শব্দের প্রথমে যদি এ-কার থাকে এবং তারপরে ই (ি), ঈ (ী), উ (ু), ঊ (ূ), এ (ে), ও (ো), য, র, ল, শ, এবং হ থাকলে সাধারণত ‘এ’ অবিকৃত ভাবে উচ্চারিত হয়। যেমন: তেল, মেকি, একি, প্রভৃতি।\n২। শব্দের আদ্য এ-কারের পরে যদি ং, ঙ, ঙ্গ, থাকে এবং তারপরে ই, ঈ, উ, ঊ অনুপস্থিত থাকে, তবে সে ক্ষেএে ‘এ’ ‘অ্যা’ -কারে রুপান্তরিত হয়। যেমন: টেংরা, ট্যাঙ্গরা, প্রভৃতি।\n৩। এ-কার যুক্ত একাক্ষর ধাতুর সঙ্গে আ-প্রত্যয় যুক্ত হলে সাধারণত সেই ‘এ’ কারের উচ্চারণ অ্যা-কার হয়ে থাকে। যেমন: ঠেলা – (ঠেল্ + আ) – এর উচ্চারিত রূপ ঠ্যালা, বেচা (বেচ্+আ)-এর উচ্চারিত রূপ ব্যাচা, প্রভৃতি।\n৪। একাক্ষর সর্বনাম পদের ‘এ’ সাধারণত স্বাভাবিক ভাবে এ-কার রূপে উচ্চারিত হয়। যেমন: কে – কে, সে – শে, প্রভৃতি।\n৫। সংস্কৃত বা তৎসম শব্দের আদ্য এ-কার সচরাচর অবিকৃত ‘এ’ রূপে উচ্চারিত হয়। যেমন: হেমন্ত, চেতন, প্রভৃতি।\nখ)প্রজাপতি- প্রোজাপোতি\nঐকতান- ওইকোতান্\nযুগ্ম- জুগ্ মোমো\nপ্রতিজ্ঞা- প্রোতিগ্ গাঁগাঁ\nপদ্য-পোদ্ দো।"
        }
      ]
    },
    {
      "number": "2",
      "uddipok": "(ক) বাংলা একাডেমি প্রণীত তৎসম শব্দের বানানের পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের বানান শুদ্ধ করে লেখো:\nনুপুর, ঐক্যমত, মনিষি, পৈত্রিক, পোষ্টমাষ্টার, সহযোগীতা, স্বত্ত্বা।",
      "tag": "ISCM 25",
      "sub_questions": [
        {
          "label": "",
          "question": "",
          "explanation": "(ক) বাংলা একাডেমি প্রণীত বাংলা বানানের আধুনিক নিয়ম অনুসারে অ-তৎসম শব্দের যে কোনো পাঁচটি বানান সূত্র উদাহরণসহ নিম্নে বর্ণিত হলো:\n১. সকল অ-তৎসম শব্দে অর্থাৎ তদ্ভব, দেশি, বিদেশি ও মিশ্র শব্দে কেবল ই এবং উ-কার ব্যবহৃত হবে। এমনকি জাতিবাচক ও স্ত্রীবাচক শব্দের ক্ষেত্রেও এ নিয়ম প্রযোজ্য হবে। যেমন- বাড়ি, শাড়ি, তরকারি, ইংরেজি, জাপানি, ইতালি, পিসি, দিদি ইত্যাদি।\n২. 'আলি' প্রত্যয়যুক্ত শব্দে ই-কার হবে। যেমন- মিতালি, বর্ণালি, সোনালি ইত্যাদি। তবে নাম বিশেষ্যের ক্ষেত্রে প্রত্যয় চলতে পারে।\n৩. সর্বনাম, বিশেষণ ও ক্রিয়া বিশেষণ পদরূপে 'কী' শব্দটি ঈ-কার দিয়ে লেখা হবে। যেমন- কী করছ? কী পড়? অন্য সব ক্ষেত্রে অব্যয় পদরূপে ই-কার দিয়ে শব্দটি লেখা হবে। যেমন- সে কি এসেছিল? তুমিও কি যাবে?\n৪. পদাশ্রিত নির্দেশকটিতে ই-কার হবে। যেমন- মেয়েটি, বইটি। ৫. তৎসম শব্দের বানানে 'ক্ষ' অপরিবর্তনীয়। যেমন- ক্ষেত, ক্ষীর, ক্ষুর ইত্যাদি। তবে অ-তৎসম শব্দে খুদ, খুর, খিদে ইত্যাদি লেখা চলবে।\n…………………………………………………………………………..\n(খ)\nনুপুর- নূপুর\nঐক্যমত- ঐকমত্য\nমনিষি- মনীষী\nপৈত্রিক- পৈতৃক\nসহযোগীতা- সহযোগিতা।"
        }
      ]
    },
    {
      "number": "3",
      "uddipok": "(ক) কর্মপদ-সংক্রান্ত ভূমিকা অনুসারে ক্রিয়াপদের শ্রেণিবিভাগ উদাহরণসহ আলোচনা করো।\nঅথবা,\n(খ) নিম্নরেখ যেকোনো পাঁচটি শব্দের ব্যাকরণিক শ্রেণি নির্দেশ করো:\ni. অনলে পুড়িয়া গেল।\nii. ফুল কি ফোটেনি শাখে।\niii. বিরাট দুঃসাহসেরা দেয় যে উঁকি।\niv. বিপদ কখনো একা আসে না।\nv. ধান ভানতে শিবের গীত গেয়ো না।\nvi. আমার সোনার বাংলা আমি তোমায় ভালোবাসি।\nvii. হে বন্ধু , বিদায়।\nviii. বেশ তাই হবে।",
      "tag": "ISCM 25",
      "sub_questions": [
        {
          "label": "",
          "question": "",
          "explanation": "(ক)\nবিভিন্ন দৃষ্টিকোণ থেকে ক্রিয়াপদের শ্রেণিবিন্যাস হয়ে থাকে।\nক্রিয়াকে প্রথমত দু'ভাগে ভাগ করা যায়। যেমন- (ক). ভাবের ওপর। (খ). কর্মের ওপর।\n(ক) ভাবের ওপর নির্ভর করে ক্রিয়াকে আবার দুই ভাগে ভাগ করা যায়।\nযথা- • (১) সমাপিকা ক্রিয়া, • (২) অসমাপিকা ক্রিয়া।\nসমাপিকা ক্রিয়াঃ যে ক্রিয়ার দ্বারা বাক্যের অর্থ সম্পূর্ণরূপে প্রকাশ পায়, তাকেই সমাপিকা ক্রিয়া বলে। যেমন- আমি মসজিদে যাই। সে ওজু করতে গেছে।\nঅসমাপিকা ক্রিয়াঃ যে ক্রিয়ার দ্বারা বাক্যের অর্থ পরিপূর্ণরূপে প্রকাশ পায় না, তাকেই অসামপিকা ক্রিয়া বলে। যেমন- আমি ভাত খেয়ে।\nখ). কর্মের ওপর নির্ভর করে ক্রিয়াকে তিন ভাগে ভাত করা যায়। যেমন-\n• (১) সকর্মক ক্রিয়া, • (২) অকর্মক ক্রিয়া, • (৩) দ্বিকর্মক ক্রিয়া।\nসকর্মক ক্রিয়াঃ যে ক্রিয়ার কর্ম থাকে, তাকেই সকর্মক ক্রিয়া বলে। যেমন আজাহারুল কানামাছি খেলে। সাইফুল বাড়ি যায়।\nঅকর্মক ক্রিয়াঃ যে ক্রিয়ার কর্ম থাকেনা, তাকে অকর্মক ক্রিয়া বলে। যেমন আহাজারুল খেলে। সাইফুল যায়।\nদ্বিকর্মক ক্রিয়াঃ যে ক্রিয়ার দুটি কর্ম থাকে, তাকে দ্বিকর্মক ক্রিয়া বলে। যেমন- আজাহারুল ভাইকে চিঠি লিখেছে।\nএগুলো ছাড়াও আরও দুটি ক্রিয়া রয়েছে।\nযথা- • (১) প্রযোজক ক্রিয়া, • (২) মিশ্র বা যৌগিক ক্রিয়া।\nপ্রযোজক ক্রিয়াঃ যে ক্রিয়া একজনের প্রযোজনায় অন্যের মাধ্যমে শেষ হয়, তাকে প্রযোজক ক্রিয়া বলে। যেমন ভাই বোনকে নদী দেখাচ্ছে।\nমিশ্র বা যৌগিক ক্রিয়াঃ অসমাপিকা ক্রিয়ার সাথে সমাপিকা ক্রিয়া যুক্ত হয়ে যে ক্রিয়া গঠিত হয়, তাকেই মিশ্র বা যৌগিক ক্রিয়া বলা হয়। যেমন- লোকটি চলে গেল।\n…………………………………………………………………………..\n(খ)\nঅনল- বিশেষ্য\nফোটা- ক্রিয়া\nদুঃসাহসেরা- বিশেষ্য\nবিপদ- বিশেষণ\nধান- বিশেষ্য।"
        }
      ]
    },
    {
      "number": "4",
      "uddipok": "(ক) 'উপসর্গের অর্থবাচকতা নেই, কিন্তু অর্থদ্যোতকতা আছে।'-আলোচনা করো।\nঅথবা,\n(খ) নিচের যেকোনো পাঁচটি শব্দের ব্যাসবাক্যসহ সমাসের নাম লেখ:\nবাহুলতা, আদিগন্ত, সহোদর, দম্পতি, তেপান্তর, নদীমাতৃক, জ্যোৎস্নারাত, চিরসুখী।",
      "tag": "ISCM 25",
      "sub_questions": [
        {
          "label": "",
          "question": "",
          "explanation": "(ক)\nবাংলা ভাষায় এমন কতগুলো অব্যয়সূচক শব্দাংশ রয়েছে, যার নিজস্ব কোনো অর্থ নেই, কিন্তু শব্দের আগে যুক্ত হয়ে নতুন শব্দ গঠন করতে সাহায্য করে তাদের উপসর্গ বলে। উপসর্গের প্রধান বৈশিষ্ট্য হলো- এর নিজস্ব কোনো অর্থবাচকতা নেই কিন্তু অন্য শব্দের আগে যুক্ত হলে অর্থদ্যোতকতা সৃষ্টি হয়। যেমন:\nঅ+কাজ= অকাজ\nপরি+পূর্ণ = পরিপূর্ণ\nপ্র+ভাত= প্রভাত\nবি+হার= বিহার\nনি+খোঁজ= নিখোঁজ\nউপর্যুক্ত উদাহরণসমূহে ‘অ’,‘পরি’, ’প্র’, ’বি’, ’নি’ ইত্যাদি শব্দাংশের নিজস্ব কোনো অর্থ নেই, অথচ ‘কাজ’ শব্দের আগে ‘অ’ উপসর্গটি যুক্ত হলে হয় ‘অকাজ।’ এরকম ‘পূর্ণ’ শব্দের পূর্বে ‘পরি’ উপসর্গ যোগ করায় ‘পরিপূর্ণ’ হলো। ‘ভাত’ শব্দের সঙ্গে ‘প্র’ যুক্ত হয়ে ‘প্রভাত’, ‘হার’ শব্দের সঙ্গে ‘বি’ যুক্ত হয়ে ‘বিহার’,  ‘খোঁজ’ শব্দের পূর্বে ‘নি’ উপসর্গ যুক্ত হয়ে ‘নিখোঁজ’ ইত্যাদি বিভিন্ন অর্থে শব্দ তৈরি হয়েছে। এসব ক্ষেত্রে উপসর্গগুলো বিভিন্ন অর্থের দ্যোতক। এখানে উল্লেখ্য যে, নাম বা কৃদন্ত শব্দের সঙ্গে যুক্ত না হয়ে স্বাধীনভাবে থাকলে উপসর্গের কোনো অর্থ নেই। কিন্তু কৃদন্ত বা নাম শব্দের সঙ্গে যুক্ত হলেই আশ্রিত শব্দকে অবলম্বন করে বিশেষ অর্থদ্যোতকতা সৃষ্টি করে।\nঅর্থাত্ উপসর্গের নিজস্ব কোনো অর্থ না থাকলেও অন্য শব্দের সঙ্গে যুক্ত হয়ে তা শব্দের অর্থের পরিবর্তন, সমপ্রসারণ বা সংকোচন করতে পারে। অতএব, আমরা বলতে পারি ‘উপসর্গের অর্থবাচকতা নেই কিন্তু অর্থদ্যোতকতা আছে।’\n…………………………………………………………………………..\n(খ)\nপ্রদত্ত শব্দ\nব্যাসবাক্য\nসমাসের নাম\nবাহুলতা\nবাহু লতার ন্যায়\nউপমিত কর্মধারয় সমাস\nআদিগন্ত\nদিগন্ত পর্যন্ত\nপঞ্চমী তৎপুরুষ সমাস\nসহোদর\nসহ উদর যাদের\nবহুব্রীহি সমাস\nদম্পতি\nজায়া ও পতি\nদ্বন্দ্ব সমাস\nতেপান্তর\nতিন প্রান্তরের সমাহার\nদ্বিগু সমাস\nনদীমাতৃক\nনদী মাত যার\nবহুব্রীহি সমাস\nজ্যোৎস্নারাত\nজ্যোৎস্না শোভিত রাত\nমধ্যপদলোপী কর্মধারয় সমাস\nচিরসুখী\nচিরকাল ব্যাপিয়া সুখী\nদ্বিতীয়া তৎপুরুষ সমাস"
        }
      ]
    },
    {
      "number": "5",
      "uddipok": "(ক) সার্থক বাক্যের কী কী বৈশিষ্ট্য থাকা আবশ্যক? আলোচনা করো।\nঅথবা,\n(খ) বন্ধনীর নির্দেশ অনুযায়ী বাক্যান্তর কর (যে কোনো পাঁচটি):\n(i) চরিত্রহীন লোক পশুর চেয়েও অধম। (জটিল)\n(ii) যখন তিনি ছিলেন, তখন কোনো জিনিসের অভাব ছিলো না। (সরল)\n(iii) যখন বিপদ আসে তখন দুঃখও আসে। (যৌগিক)\n(iv) পাখিটি খুব সুন্দর। (বিস্ময়সূচক)\n(v) বাংলাদেশ একটি নদীমাতৃক দেশ। (প্রশ্নবাচক)\n(vi) মানুষের তৈরি দুর্যোগও কম ক্ষতি করে না। (অস্তিবাচক)\n(vii) 'পুলিশের লোক জানিবে কী করিয়া'? (নেতিবাচক)\n(viii) চুপ করো। (নির্দেশাত্মক)",
      "tag": "ISCM 25",
      "sub_questions": [
        {
          "label": "",
          "question": "",
          "explanation": "(ক)\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয় তাকে বাক্য বলে।\nএকটি সার্থক বাক্যের তিনটি বৈশিষ্ট্য বিদ্যমান। যথাঃ\n১) আকাঙ্ক্ষা\n২) আসত্তি\n৩) যোগ্যতা\nআকাঙ্ক্ষাঃ বাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা বলে। যেমনঃ পৃথিবী সূর্যের চারদিকে -> পৃথিবী সূর্যের চারদিকে ঘোরে।\nআসত্তিঃ বাক্যের অর্থসঙ্গতি রক্ষার জন্য সুশৃঙ্খল পদবিন্যাসই আসত্তি। যেমনঃ আছে কলম আমার কালো একটি -> আমার কাছে একটি কালো কলম আছে।\nযোগ্যতাঃ বাক্যস্থিত পদসমূহের অন্তর্গত এবং ভাবগত মেলবন্ধনকে যোগ্যতা বলে। পদ সমষ্টির মধ্যে আকাঙ্ক্ষা ও আসত্তি উপস্থিতি থাকলেও সেটি বাক্য হবে না যদি না তার যোগ্যতা থাকে।\nযদি কোনো বাক্যে উপরোক্ত তিনটি বিষয় সুস্পষ্ট ভাবে প্রকাশ পায় তাহলে তাকে সার্থক বাক্য বলা যাবে।\nযেমনঃ গরুগুলো ইলেকট্রিক তারের উপরে বসে আছে। বাক্যটি একটি অযোগ্য বাক্য কারন গরুর ইলেকট্রিক তারের উপরে বসে বসে থাকাটা অবাস্তব। -> পাখিগুলো ইলেকট্রিক তারের উপরে বসে আছে।\n…………………………………………………………………………..\n(খ)\n(খ) উত্তর:\n(i) যে লোক চরিত্রহীন সে পশুর চেয়েও অধম।\n(ii) তিনি থাকাকালীন কোনো জিনিসের অভাব ছিলো না।\n(iii) বিপদ ও দুঃখ একসাথে আসে।\n(iv) বাহ্। পাখিটি কী সুন্দর।\n(v) বাংলাদেশ কি একটি নদীমাতৃক দেশ নয়?\n(vi) মানুষের তৈরি দুর্যোগও বেশ ক্ষতি করে।\n(vii) পুলিশের লোক জানবে না।\n(viii) কথা বলো না।"
        }
      ]
    },
    {
      "number": "6",
      "uddipok": "(ক) যে কোনো পাঁচটি বাক্য শুদ্ধ করে লেখ:-\n(i) দুর্বলবশত তিনি আসতে পারেননি।\n(ii) পৃথিবী সর্বদা সূর্যের চারিদিকে ঘূর্ণীয়মান।\n(iii) সভায় অনেক ছাত্রগণ এসেছিল।\n(iv) বাংলাদেশ একটি উন্নতশীল দেশ।\n(v) বিরাট গরু-ছাগলের হাট।\n(vi) দৈন্যতা সবসময় ভালো নয়।\n(vii) এটা হচ্ছো ষষঠদশ বার্ষিক সাধারণ সভা।\n(viii) চোখে হলুদফুল দেখছি।\nঅথবা,\n(খ) অনুচ্ছেদ শুদ্ধ করে লেখো:\nরাত জেগে ফেইসবুক দেখে অনেক ছাত্ররা নিজেদের শরীরের ক্ষতি করছে। এতে তারা যেমন মানসিক দৌর্বল্যতায় ভুগছে তেমনি পড়াশুনায় হচ্ছে অমনোযোগী। তাছাড়া আবশ্যকীয় প্রস্তুতির অভাবে কাঙ্খিত ফলাফল অর্জন করতে না পেরে অনেকে চোখে শর্ষে পুষ্প দেখে।",
      "tag": "ISCM 25",
      "sub_questions": [
        {
          "label": "",
          "question": "",
          "explanation": "(ক)\n(i) দুর্বলবশত তিনি আসতে পারেননি।\nউত্তর: দুর্বলতাবশত তিনি আসতে পারেননি।\n(ii) পৃথিবী সর্বদা সূর্যের চারিদিকে ঘূর্ণীয়মান।\nউত্তর: পৃথিবী সর্বদা সূর্যের চারিদিকে ঘূর্ণায়মান ।\n(iii) সভায় অনেক ছাত্রগণ এসেছিল।\nউত্তর: সভায় অনেক ছাত্র এসেছিল।\n(iv) বাংলাদেশ একটি উন্নতশীল দেশ।\nউত্তর: বাংলাদেশ একটি ‍উন্নয়নশীল দেশ।\n(v) বিরাট গরু-ছাগলের হাট।\nউত্তর: গোরু-ছাগলের বিরাট হাট।\n(vi) দৈন্যতা সবসময় ভালো নয়।\nউত্তর: দীনতা সবসময় ভালো নয়।\n(vii) এটা হচ্ছো ষষঠদশ বার্ষিক সাধারণ সভা।\nউত্তর: এটা হচ্ছে ষোড়শ বার্ষিক সাধারণ সভা।\n(viii) চোখে হলুদফুল দেখছি।\nউত্তর: চোখে শর্ষে ফুল দেখছি।\n…………………………………………………………………………..\n(খ)\nরাত জেগে ফেসবুক ব্যবহার করে অনেক ছাত্র নিজেদের শরীরের ক্ষতি করছে। এতে তারা যেমন মানসিক দুর্বলতায় ভুগছে, তেমনি পড়াশোনায় হচ্ছে অমনোযোগী। তাছাড়া আবশ্যক প্রস্তুতির অভাবে কাঙ্ক্ষিত ফল অর্জন করতে না পেরে অনেকে চোখে শর্ষে ফুল দেখছে।"
        }
      ]
    },
    {
      "number": "7",
      "uddipok": "(ক) যেকোনো দশটি পারিভাষিক রূপ লেখো:\nX-ray, White paper, Dialect, Balcony, Plant, Memorandum, Saccular, By-law, Prescription, Attestation, Catalogue, Copy, Bio-data, Debt, Force.\nঅথবা,\n(খ) নিচের অনুচ্ছেদটি বাংলায় অনুবাদ করো;\nReading book is a habit. Books enrich the store of man's knowledge and give perfection of his life. It enriches the vocabulary, and thus improves the writing skill. All developed nations read books. We are not yet so much interested in reading books. So from our childhood we should start reading books.",
      "tag": "ISCM 25",
      "sub_questions": [
        {
          "label": "",
          "question": "",
          "explanation": "(ক)\nX-ray : রঞ্জনরশ্মি\nWhite paper : শ্বেতপত্র\nDialect : উপভাষা\nBalcony : বারান্দা\nPlant : উদ্ভিদ\nMemorandum : স্মারকলিপি\nSaccular : বস্তাকার\nBy-law : উপনিয়ম\nPrescription : নির্দেশনাপত্র/প্রেসক্রিপশন\nAttestation : প্রত্যয়ন\nCatalogue : তালিকা\nCopy : অনুলিপি\nBio-data : জীবনপঞ্জি\nDebt : ঋণ\nForce : বল\n…………………………………………………………………………..\n(খ)\nবই পড়া একটি অভ্যাস। বই মানুষের জ্ঞানভাণ্ডারকে সমৃদ্ধ করে এবং তার জীবনকে পরিপূর্ণতা প্রদান করে। এটি শব্দভাণ্ডার সমৃদ্ধ করে এবং এর ফলে লেখার দক্ষতা উন্নত হয়। সকল উন্নত জাতি বই পড়ে। আমরা এখনও বই পড়ায় ততটা আগ্রহী নই। তাই শৈশবকাল থেকেই আমাদের বই পড়া শুরু করা উচিত।"
        }
      ]
    },
    {
      "number": "8",
      "uddipok": "(ক) একটি মর্মান্তিক সড়ক দুর্ঘটনার অভিজ্ঞতা বর্ণনা করে একটি দিনলিপি রচনা করো।\nঅথবা,\n(খ) তোমার কলেজের গ্রন্থাগার সমস্যার উপর একটি প্রতিবেদন তৈরি করো।",
      "tag": "ISCM 25",
      "sub_questions": [
        {
          "label": "",
          "question": "",
          "explanation": "(ক)\nএকটি মর্মান্তিক সড়ক দুর্ঘটনার অভিজ্ঞতা\nতারিখ: ২৬শে এপ্রিল, ২০২৫\nআজকের দিনটা আমার জীবনের এক অভূতপূর্ব দিন হয়ে থাকবে। কখনো ভাবতে পারিনি, এমন কিছু ঘটবে যা আমাকে এতটা শোকস্তব্ধ করে ফেলবে। সকাল বেলা যখন ঘুম থেকে উঠলাম, সেদিনের রোদেলা সকালটাও খুব ভালো ছিল। কিন্তু, কিছুই জানতাম না যে, সেই শান্তিপূর্ণ সকালেই এমন একটি মর্মান্তিক ঘটনা ঘটবে।\nদুপুরের দিকে আমি ও আমার বন্ধু জাহিদ মোটরসাইকেলে একটি জরুরি কাজে বেরিয়েছিলাম। রাস্তার অবস্থা ছিল ভালো, কিন্তু গাড়ির গতিবেগ ছিল একটু বেশি। আমাদের পাশ দিয়ে দ্রুত এক গাড়ি চলে গেল এবং একদম অপ্রত্যাশিতভাবে সেই গাড়িটি উল্টে গিয়ে আমাদের সামনে এসে পড়ল। আমি ও জাহিদ কিছুই বুঝতে পারলাম না—এটি ঘটল এত দ্রুত যে, আমাদের কিছু করার সুযোগই ছিল না।\nসড়ক দুর্ঘটনায় আমরা দুজনই গুরুতর আহত হলাম। আমি জানি না কীভাবে, তবে অল্প সময়ের মধ্যে লোকজন আসতে শুরু করল। কেউ আমাদের সাহায্য করতে এগিয়ে এল। তারা দ্রুত উদ্ধার কাজ শুরু করল এবং পুলিশ, অ্যাম্বুলেন্স এসে পৌঁছানোর আগে আমি কিছুটা সাড়া পেয়েছিলাম। জাহিদকে প্রথমে উদ্ধার করা হয়, কিন্তু তার অবস্থা অনেকটা গুরুতর ছিল। আমার গা জড়িয়ে যাওয়া ক্ষতগুলোকে তেমন গুরুত্ব না দিলেও, জাহিদের দিকে তাকিয়ে আমার হৃদয় শোকে ভরে গিয়েছিল।\nঅ্যাম্বুলেন্সে তোলা হলো, এবং আমার পরবর্তী স্মৃতি খুবই অস্পষ্ট। হাসপাতালে আসার পর আমি ধীরে ধীরে সচেতন হয়ে উঠি। চিকিৎসকরা জানালেন, জাহিদ অতিরিক্ত রক্তক্ষরণের কারণে বেশ গুরুতর অবস্থায় ছিল, এবং তাকে দ্রুত অপারেশন করতে হবে। আমার শারীরিক অবস্থা তেমন খারাপ ছিল না, তবে মানসিকভাবে আমি পুরোপুরি ভেঙে পড়েছিলাম। আমি তাকে হাসপাতালে রেখে আমি একদিকে শান্তি খুঁজছিলাম, অন্যদিকে চিন্তিত ছিলাম তার ভবিষ্যৎ নিয়ে।\nএ দিনটি আমার জীবনে এমন এক শোকের স্মৃতি হয়ে থাকবে যা আমি সহজে ভুলব না। সব কিছু এক মুহূর্তে পরিবর্তিত হয়ে গেল—একটি জীবন, একটি সম্ভাবনা শেষ হয়ে গেল। আমরা কীভাবে এই সড়ক দুর্ঘটনাগুলো থেকে শিক্ষা নেব, তা আমি এখনও ভাবছি। তবে একটি বিষয় স্পষ্ট—মানুষের জীবনের মূল্য খুবই অল্প সময়ের মধ্যে বুঝতে হয়, এবং আমাদের সব সময় সতর্ক থাকতে হবে।\nআজকে শেষ পর্যন্ত, আমি শুধু একটি শান্তি খুঁজে পেয়েছি—এটা ছিল একটি মূল্যবান শিক্ষা। সড়ক নিরাপত্তার গুরুত্ব বুঝতে হবে।\n…………………………………………………………………………..\n(খ)\n১৫ সেপ্টেম্বর ২০২৪\nজেলা প্রশাসক,\nকুড়িগ্রাম।\nবিষয়: কুড়িগ্রাম জেলা শহরে গ্রন্থাগার-সংক্রান্ত প্রতিবেদন।\nসূত্র: প্র.ম./২৯(১১)/২৪\nজনাব,\nউপর্যুক্ত সূত্র ও বিষয়ের আলোকে কুড়িগ্রাম শহরের লাইব্রেরি সরেজমিনে জরিপ করে এর বর্তমান অবস্থা-সম্পর্কিত তথ্যাবলি আপনার অবগতির জন্য প্রতিবেদন হিসেবে উল্লেখ করছি.\n১. জেলার একমাত্র লাইব্রেরি হলেও বর্তমানে লাইব্রেরির অবস্থা খুবই করুণ। বইয়ের সংখ্যাও প্রয়োজনের তুলনায় অনেক কম। তার ওপর রয়েছে নানা অনিয়ম ও অব্যবস্থাপনা। সময়ের সঙ্গে পাল্লা দিয়ে পাঠোৎসাহী মানুষের সংখ্যা বাড়লেও বইয়ের সংখ্যা বাড়েনি। এছাড়া অনেক মানুষ বই নিয়ে ফেরত দেননি। বর্তমানে লাইব্রেরিতে বইয়ের সংখ্যা মোট ২২৫, যা প্রয়োজনের তুলনায় একেবারেই অপ্রতুল।\n২. নানা শ্রেণি-পেশার মানুষের বাইরেও শিক্ষার্থীদের মানসিক বিকাশ, জানার পরিধি বৃদ্ধির জন্য জ্ঞান-বিজ্ঞান ও শিল্প-সাহিত্যের নানা শাখার বই পড়া উচিত। অথচ এ লাইব্রেরিতে এসব বইয়ের বড়োই অভাব। তাছাড়া গ্রন্থাগারিকের পদটি শূন্য। এমতাবস্থায় সাময়িকভাবে একজন গ্রন্থাগারিকের দায়িত্ব পালন করছেন। তবে অন্যান্য দায়িত্ব থাকায় তিনি প্রয়োজনীয় সময় দিতে পারেন না।\n৩. লাইব্রেরির বই রক্ষণাবেক্ষণে সঠিক পদ্ধতি অবলম্বন করা হয় না। তাছাড়া এই লাইব্রেরিতে ক্যাটালগ নেই। এর বাইরে বই ইস্যু এবং ফেরত নেওয়ার ব্যাপারেও অব্যবস্থাপনা রয়েছে।\nপ্রয়োজনীয় সুপারিশ:\n১. জনসাধারণের প্রয়োজন মেটাতে বিভিন্ন বিষয়ের পর্যাপ্তসংখ্যক বই ক্রয় করে কলেজ লাইব্রেরিকে সমৃদ্ধ করা।\n২. লাইব্রেরিতে বইয়ের জন্য পর্যাপ্ত অর্থ বরাদ্দের ব্যবস্থা করা।\n৩. বিভিন্ন সরকারি ও বেসরকারি সংস্থা থেকে অনুদান হিসেবে লাইব্রেরির জন্য বই সংগ্রহ করা।\n৪. গ্রন্থাগারিকের শূন্য পদে অবিলম্বে লোক নিয়োগ দেওয়া।\n৫. যথাযথভাবে বই রক্ষণাবেক্ষণের জন্য দশমিক পদ্ধতিতে পুস্তকের তালিকা প্রণয়ন এবং বই ইস্যু করার পর নির্দিষ্ট সময়ে বই ফেরত নেওয়ার ব্যবস্থা করা।\nবিনীত ,\nএলাকাবাসীর পক্ষে,\nমারুফ আহমেদ\nকুড়িগ্রাম।\n* [এখানে প্রতিষ্ঠান ও প্রতিবেদকের ঠিকানাসহ খাম আঁকতে হবে]"
        }
      ]
    },
    {
      "number": "9",
      "uddipok": "(ক) ভূমিকম্পকালীন করণীয় সম্পর্কে বন্ধুর প্রতি একটি বৈদ্যুতিন চিঠি লেখো।\nঅথবা,\n(খ) ক্ষতিকর, পলিথিন ব্যাগ নিষিদ্ধ করার পক্ষে মত প্রকাশ করে সংবাদপত্রে প্রকাশের জন্য চিঠি লেখো।",
      "tag": "ISCM 25",
      "sub_questions": [
        {
          "label": "",
          "question": "",
          "explanation": "(ক)\nNew Message\nTo: rakib@gmail.com\nCc:\nBcc:\nSubject: ভূমিকম্পের সময় করণীয় প্রসঙ্গে।\nText:\nপ্রিয় রাকিব\nআশা করি ভালো আছিস। আমিও ভালো আছি। তোকে আজ একটি বিষয়ে সচেতন করার জন্য লিখছি। তুই তো জানিস আজকাল প্রায়ই ভূমিকম্প হচ্ছে। বাংলাদেশ এখন বড়ো ধরনের ভূমিকম্পের ঝুঁকিতেও রয়েছে তাই ভূমিকম্পের সময় কী করা উচিত আর কী করা উচিত নয় তা জানা জরুরি। ভূমিকম্পের সময় তাড়াহুড়ো করে ভবন থেকে নামার চেষ্টা করা উচিত নয়। কম্পন থামলে দ্রুত বেরিয়ে খোলা আকাশের নিচে গিয়ে দাঁড়াতে হবে। ঘরে থাকলে বালিশ দিয়ে মাথা ঢেকে টেবিল, ডেস্ক বা শক্ত কোনো আসবাবপত্রের নিচে আশ্রয় নিতে হবে গ্যাসের চুলা বন্ধ করতে হবে। বিম, কলাম ও পিলার ঘেঁষেও আশ্রয় নেওয়া যেতে পারে। শিক্ষাপ্রতিষ্ঠানে থাকলে ব্যাগ মাথায় দিয়ে শক্ত বেঞ্চ অথবা শক্ত টেবিলের নিচে আশ্রয় নিতে হবে। ঘরের বাইরে থাকলে গাছ, উচু বাড়ি, বৈদ্যুতিক খুঁটি থেকে দূরে খোলা জায়গা গিয়ে দাঁড়াতে হবে। আজ এটুকুই লিখছি। ভালো থাকিস।\nধন্যবাদান্তে,\nসুমি।"
        }
      ]
    },
    {
      "number": "10",
      "uddipok": "(ক)\nসারমর্ম লেখো:\nঅদ্ভুত আঁধার এক এসেছে এ পৃথিবীতে আজ,\nযারা অন্ধ সবচেয়ে বেশি আজ চোখে দেখে তারা;\nযাদের হৃদয়ে কোনো প্রেম নেই-প্রীতি নেই-করুণার আলোড়ন নেই-\nপৃথিবী অচল আজ তাদের সুপরামর্শ ছাড়া।\nযাদের গভীর আস্থা আছে আজও মানুষের প্রতি,\nএখনো যাদের কাছে স্বাভাবিক বলে মনে হয়,\nমহৎ সত্য বা রীতি, কিংবা শিল্প অথবা সাধনা\nশকুন ও শেয়ালের খাদ্য আজ তাঁদের হৃদয়।\nঅথবা,\n(খ) ভাবসম্প্রসারণ করো:\nচরিত্র মানুষের অমূল্য সম্পদ।",
      "tag": "ISCM 25",
      "sub_questions": [
        {
          "label": "",
          "question": "",
          "explanation": "(ক)\nসারমর্ম: পৃথিবীতে এমন আলো বিরাজ করছে যারা দুশ্চরিত্রের তারা দৃষ্টিশক্তি ফিরে পেয়েছে অথচ সত্যিকারের জ্ঞানী-গুণীরা অন্ধকারে ডুবে যাচ্ছে। সমাজের সর্বস্তরে দুশ্চরিত্র লোকেরাই সর্বেসর্বা কিন্তু জ্ঞানী-গুণীরা অবহেলিত। পৃথিবীর বৈষম্যময় সমাজ ব্যবস্থাই মূলত এর জন্য দায়ী।\n…………………………………………………………………………..\n(খ)\nমূলভাব: মানুষের সব সম্পদের মধ্যে চরিত্রই বড় সম্পদ। উত্তম চরিত্রের লোক সর্বত্র সম্মান পেয়ে থাকে। পক্ষান্তরে, চরিত্রহীন ব্যক্তি অজস্র ধন সম্পদের অধিকারী হলেও সকলের ঘৃণার পাত্র ।\nসম্প্রসারিত ভাব: ইংরেজিতে একটি কথা আছে 'The crown and glory of life is character'. চরিত্র মানবের মহার্ঘতম বস্তু, শ্রেষ্ঠতম অলংকার । হাদিসে আছে, “সবচাইতে পূর্ণ ঈমানদার সেই ব্যক্তি যার আখলাক অর্থাৎ চরিত্র সবচেয়ে ভালো।” চরিত্র সম্পদ অন্য সকল সম্পদ অপেক্ষা অধিক মূল্যবান। চরিত্র গৌরবে বলীয়ান মানুষ দেবতার মহিমায় পৃথিবীতে বিরাজ করে। চরিত্র মানুষকে ন্যায়, সত্য, সংযম ও শ্রদ্ধাবোধ শিক্ষা দেয় এবং সৎপথে চলতে উদ্বুদ্ধ করে। চরিত্রবান ব্যক্তি সমাজের শিখাস্বরূপ। সে অর্থসম্পদে দীন হলেও গৌরবে মহান। কথায় আছে, “রাজার জোর অর্থে আর চরিত্রবান ব্যক্তির জোর হৃদয়ের। হৃদয়িক মহিমায় উজ্জ্বল চরিত্রবান ব্যক্তি সদালাপী, বিনয়ী ও জ্ঞানের প্রতি শ্রদ্ধাশীল হন। চরিত্রবান ব্যক্তি মহাপুরুষরূপে সমাজে সমাদৃত। পক্ষান্তরে, চরিত্রহীন ব্যক্তি পশুর সদৃশ। সে গন্ধহীন পুষ্পের মতো। তাই কেউ তাকে সম্মান করে না। কথায় আছে- টাকা কড়ি হারালে কিছুই হারায় না, স্বাস্থ্য হারালে কিছু হারায়; কিন্তু চরিত্র হারালে সব কিছুই হারাতে হয়। সুতরাং সমৃদ্ধিময় জীবনের জন্য চরিত্র প্রধান নিয়ামক হিসেবে কাজ করে। চরিত্রের মাধ্যমেই ঘোষিত হয় জীবনের গৌরব। মানুষের প্রকৃত পরিচয় তার চরিত্রে। চরিত্রবলেই মানুষ সুন্দর ও সার্থক হয়ে ওঠে।"
        }
      ]
    },
    {
      "number": "11",
      "uddipok": "ক) মাদকাসক্তির কুফল ও এর প্রতিকার বিষয়ে দুই বন্ধুর মধ্যে সংলাপ রচনা করো।\nঅথবা,\n(খ) 'মানুষ মানুষের জন্য' শিরোনামে একটি খুদেগল্প লেখো।",
      "tag": "ISCM 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nমাদকাসক্তির কুফল ও এর প্রতিকার বিষয়ে দুই বন্ধুর মধ্যে সংলাপঃ\nদীপ্ত : সুপ্ত, তুমি কি খেয়াল করেছ, কলেজ থেকে বাড়ি ফেরার পথে আমরা প্রতিদিন কত মানুষকে বিড়ি-সিগারেটসহ অন্যান্য মাদক গ্রহণ করতে দেখি?\nসুপ্ত : হ্যাঁ, দেখেছি। সারা দেশে শত শত মানুষ বর্তমান সময়ে মাদকাসক্ত। প্রাপ্তবয়স্ক পুরুষ-মহিলাসহ শিশু- কিশোররাও ব্যাপকভাবে দিন দিন মাদকাসক্ত হয়ে পড়েছে।\nদীপ্ত : মানুষ কেন মাদকাসক্ত হয়ে পড়ে বলে তুমি মনে কর?\nসুপ্ত : প্রথমত, মাদকদ্রব্যের সহজলভ্যতা; বেকারত্ব, হতাশা, বন্ধুবান্ধবের প্ররোচনা ইত্যাদি কারণে মানুষ মাদকাসক্ত হয়ে পড়ে। একবার নেশার জগতে ঢুকে পড়লে বের হওয়া অত্যন্ত কঠিন হয়ে পড়ে। আন্তর্জাতিক চক্রও মাদকদ্রব্য ছড়িয়ে দেওয়ার জন্য দূর থেকে কাজ করে।\nদীপ্ত : পৃথিবীতে শতাধিক দেশে প্রায় ৫০ থেকে ৬০ কোটি মানুষ মাদকাসক্ত বলে বিশ্বস্বাস্থ্য সংস্থা রিপোর্ট প্রকাশ করেছে। চিকিৎসকদের মতে বাংলাদেশে মাদকাসক্তের সংখ্যা ৫০ লাখের ওপরে, যা পরিবার ও সমাজে ভয়াবহ প্রভাব ফেলছে।\nসুপ্ত : মাদকদ্রব্য গ্রহণের ফলে যুবসমাজের নৈতিক অবক্ষয় ঘটছে। চুরি, ছিনতাইয়ের মতো ঘটনা অহরহ ঘটছে। তাছাড়াও অন্যান্য অপরাধমূলক কাজ সমাজে বেড়ে গিয়েছে। সামাজিক সম্পর্কের অবনতি, পারিবারিক বন্ধন শিথিলসহ সামাজিক শৃঙ্খলার ব্যাপক অবনতি মাদকাসক্তির কুফল।\nদীপ্ত : যুবসমাজ ধ্বংস হলে একটি দেশের মেরুদণ্ড ভেঙে যায়। বর্তমানে বাংলাদেশে মাদকাসক্তির, প্রভাবে যুবসমাজ ধ্বংসের দ্বারপ্রান্তে এসে দাঁড়িয়েছে।\nসুপ্ত : দীপ্ত, কীভাবে এই ভয়ংকর অভিশাপ থেকে মুক্তি পাওয়া যাবে বলে তুমি মনে কর।\nদীপ্ত : প্রথমে সচেতনতা সৃষ্টি করতে হবে। মাদকের ভয়াবহ প্রভাবের কথা ব্যাপকভাবে প্রচার করতে হবে। মাদকদ্রব্য উৎপাদন, আমদানি, বিক্রয় ও ব্যবহার নিষিদ্ধ করে বিশ্বের সব দেশে আইন করতে হবে এবং পারিবারিক ও সামাজিকভাবে প্রতিরোধ সৃষ্টি করতে হবে।\nসুপ্ত : তুমি ঠিক বলেছ। এর পাশাপাশি মাদকদ্রব্যের চোরাকারবারিদের সর্বোচ্চ শাস্তি মৃত্যুদণ্ড প্রদান করে দৃষ্টান্ত স্থাপন করতে হবে। বেকার যুবকদের কর্মসংস্থান সৃষ্টির লক্ষ্যে সরকারকে কাজ করতে হবে। এতে করে দেশের একটি বিশাল জনগোষ্ঠী হতাশা থেকে রক্ষা পাবে।\nদীপ্ত : এমন পদক্ষেপ গ্রহণ করতে পারলে মাদকের ভয়াবহ প্রভাব থেকে আমাদের দেশ কিছুটা হলেও রক্ষা পাবে।\nসুপ্ত : নিশ্চয়ই। আজ অনেক কথা হলো, ভালো থেকো বন্ধু। তোমার প্রতি শুভ কামনা রইল, বিদায়।\n(খ) উত্তরঃ\n'মানুষ মানুষের জন্য’\nমেয়েটি দৌড়াচ্ছিল। ট্রেন ছেড়ে দিয়েছে। ওদিকে মেয়েটির ব্যাগে মোবাইল ফোন বেজেই চলেছে। ফোন ধরছে না, করণ তাকে ট্রেন ধরতে হবে। শেষ পর্যন্ত সে দৌড়ে ট্রেনে উঠল। গেটে দাঁড়ানো লোকটিকে সহায়তার জন্য ধন্যবাদ দিল। টিকিট দেখে সিটে বসে ব্যাগ থেকে মোবাইলটা হাতে নিয়ে দেখল মায়ের ফোন। ফোন মা করেনি। করেছে সুমন। সুমন গত রাতেও ফোন করেছিল। কান্না ভেজা কণ্ঠে বলেছিল, 'আপু মা খুব অসুস্থ, তুমি বাড়িতে আসো।' সুমি শুধু বলেছিল, 'আমি সকালের ট্রেনে আসব, তুই মায়ের খেয়াল রাখিস।' অষ্টম শ্রেণিতে পড়ুয়া সুমন মায়ের আর কী খেয়াল রাখবে। তবুও বিপদের ভরসা। প্রতিবেশীদের ডাকতে পারবে মাকে হাসপাতালে নেওয়ার জন্য। ডাক্তার ডাকতে পারবে, ওষুধ আনতে পারবে। সুমি ফোন করল, ফোনে রিং হচ্ছে না। বারবার কোটে যাচ্ছে। নেটওয়ার্কের সমস্যা হতে পারে, পরে আবার চেষ্টা করবে বলে ফোন রেখে দিল। মায়ের কথা ভাবতে লাগল। বাবার মৃত্যুর পর কত কষ্ট করে মা তাদের বড় করে তুলেছেন। জমিজমাহীন গ্রাম্য চিকিৎসক সিরাজ আলির মৃত্যুর পর সবাই তার মাকে ভিটেমাটি বিক্রি করে বাপের বাড়িতে চলে যেতে বলেছিল। মা যাননি। ছেলে-মেয়ে দুটোকে বুকে নিয়ে স্বামীর ভিটেমাটি কামড়ে পড়ে ছিলেন। সংসার চালাতে তিনি কত কষ্টই না করেছেন। অন্যের বাড়িতে রান্নার কাজ করেছেন। সেখানে যে খাবার পেয়েছেন তা এনে সন্তানদের খাইয়েছেন। হাত-পাখা বানিয়ে বিক্রি করেছেন। কাঁথা সেলাইয়ের কাজ করেছেন। এভাবে টাকা জমিয়ে সেলাই মেশিন কিনেছেন। সেই মেশিন চালিয়েই তার সংসার তিনি টিকিয়ে রেখেছেন। তার স্বপ্ন সুমি আর সুমনকে মানুষের মতো মানুষ করবেন। মেধাবী ছেলে-মেয়ে দুটির জন্য শামসুন্নাহার পাড়া-প্রতিবেশীদের কাছ থেকে আলাদা সম্মান পান। মেয়েকে মেডিকেলে ভর্তি করানোর সময় অনেকে তাকে সাহায্য করেছেন। সুমির মা সবার ঋণ পরিশোধ করতে চান। এ কারণেই তিনি রাত-দিন পরিশ্রম করে অসুস্থ হয়ে পড়েছেন। সুমি ডাক্তার দেখিয়ে ব্যবস্থাপত্র করে মাকে ওষুধ কিনে দিয়ে গেছে। মা নিশ্চয়ই ঠিকমতো ওষুধ খাননি। বেশি রাত জেগে কাজ করেছেন। ভাবতে ভাবতে কখন যে পুরোটা সময় পার হয়ে গেছে বুঝতে পারেনি সে। ট্রেন থেকে নেমে সুমি আবার ফোন করল। ফোনে কয়েকবার চেষ্টা করল। না, রিং হচ্ছে না। ফোন সুইচ অফ দেখাচ্ছে। সুমি অস্থির হয়ে উঠল। স্টেশন থেকে বড়ি খানিকটা দূর। রিকশা নিল সুমি দ্রুত বাড়ি পৌছতে। রিকশা থেকে নেমে কিছুটা পায়ে হাঁটার পথ। একটু এগিয়ে যেতেই তাদের প্রতিবেশী মারুফ চাচাকে দেখে সুমি সালাম দিল। মারুফ চাচা সাইকেল থেকে নেমে গম্ভীর গলায় বলল, তুই এসেছিস মা, যা বাড়ি মা, আমি যাই, সবকিছু নিয়ে আসি। চোখ মুছতে মুছতে সাইকেলে উঠে চলে গেল। সবকিছু নিয়ে আসি বলে তার মারুফ চাচা কী বোঝাল সুমি তা বুঝতে পারল না। সে স্তম্ভিত হয়ে গেল। তার পা আর সামনে চলছে না। কী হয়েছে তার মায়ের? সুমি ঘোরের মধ্যে পড়ে গেল। মসজিদের মিনারের উঁচুতে বাঁধা মাইক থেকে ঘোষণায় সুমির সেই ঘোর কাটতেই তার দুচোখ অশ্রুতে ভরে উঠল, হাত শিথিল হয়ে ব্যাগ পড়ে গেল, জ্ঞান হারিয়ে মাটিতে লুটিয়ে পড়ল সুমি। মাইকে তখনও কথা শোনা যাচ্ছে ... তার নামাজের জানাজা বাদ জোহর ঈদগাহ মাঠে অনুষ্ঠিত হবে।"
        }
      ]
    }
  ]
}