{
  "title": "হলি ক্রস কলেজ ২০২৫",
  "subtitle": "বাংলা(12)",
  "questions": [
    {
      "number": "1",
      "uddipok": "(ক) উদাহরণসহ আদ্য-অ ধ্বনি উচ্চারণের পাঁচটি নিয়ম লেখো।\nঅথবা,\n(খ) যেকোনো পাঁচটি শব্দের উচ্চারণ লেখো:\nঅদ্বিতীয়, বিদ্বেষ , ঐতিহ্য, লাবণ্য, মর্যাদা, পদ্মা, পরীক্ষিত, স্মরণীয়",
      "tag": "HC 25",
      "sub_questions": [
        {
          "label": "",
          "question": "",
          "explanation": "(ক) বাংলা শব্দে আদ্য অ-কারের উচ্চারণের নিয়ম উদাহরণসহ নিম্নরূপ:\nক. শব্দের আদ্য অ-এর পর (য) ফলাযুক্ত ব্যঞ্জনবর্ণ থাকলে সেক্ষেত্রে অ-এর উচ্চারণ ও-কারের মতো হয়।\nযেমন: অদ্য (ওদ্ দো), গণ্য (গোন্ নো), কথ্য (কোত্ থো) ইত্যাদি।\nখ. একাক্ষর শব্দের প্রথমে 'অ' এবং পরে দন্ত্য 'ন' থাকলে ও-কারের মতো উচ্চারণ হয়। যেমন: মন (মোন্), বন (বোন্), জন (জোন্) ইত্যাদি।\nগ. আদ্য অ-এর পর 'ক্ষ' থাকলে সে অ-এর উচ্চারণ সাধারণত ও-কারের মতো হয়ে থাকে। যেমন: দক্ষ (দোক্ খো), লক্ষ্মণ (লোক্ খোন্), পক্ষী (পোক্ খি) ইত্যাদি।\nঘ. শব্দের প্রথমে যদি 'অ' থাকে এবং তারপর ঋ-কার (2) যুক্ত ব্যঞ্জনবর্ণ থাকলে সে অ-এর উচ্চারণ ও-কারের মতো হয়। যেমন: মসৃণ (মোসৃন্), কর্তৃকারক (কোর্তৃকারোক্), বক্তৃতা (বোক্তৃতা) ইত্যাদি।\n৩. শব্দের প্রথমে অ-যুক্ত র-ফলা (-) থাকলে সেক্ষেত্রেও আদ্য অ-এর উচ্চারণ ও-কারের মতো হয়ে থাকে। যেমন: দ্রব্য (দ্রোব্বো), গ্রহ (গ্রোহো), গ্রন্থ (গ্রোন্থা), ব্রত (ব্রোতো),\nপ্রভাত (প্রোভাত্) ইত্যাদি।\n(খ)\nঅদ্বিতীয় → অদ্ দি তিয়ো\nবিদ্বেষ → বিদ্ দেশ্\nঐতিহ্য → ওইতিজ্ ঝো\nলাবণ্য → লাবোন্ নো\nরচিত → রোচিতো\nপদ্মা → পদ্‌দা\nনিষিদ্ধ→ নিশিদ্‌ধো\nঐশ্বর্য→ ওইশ্‌শোর্‌জো"
        }
      ]
    },
    {
      "number": "2",
      "uddipok": "(ক) বাংলা 'অ' ধ্বনি উচ্চারণের যে কোনো পাঁচটি নিয়ম উদাহরণসহ লেখ।\nঅথবা,\n(খ) যে কোনো পাঁচটি শব্দের উচ্চারণ লেখ:-\nপদ্য, চর্যাপদ, অত্যাচার, বিজ্ঞপ্তি, স্বাগত, আহবান, স্মর্তব্য, ব্রহ্মাণ্ড।",
      "tag": "CCC 24,PCC 24,NDCD 24,DCC 24,ISCM 24,HC 24,CPCR 24,DB 23,DIN.B 23,JB 23,BB 23,CTG.B 23,CB 23,PCC 23,RCC 23,NDCD 23,MC 23,JCC 23,RCC 23,DC 23,ISCM 23,HC 23,BCC 23,CCC 23,SCC 23,RUMC 23,DB 22,CB 22,SB 22,RB 22,DIN.B 22,DB 19,JB 19,BB 19,DIN.B 19,CTG.B 19,RB 19,SB 19,All.B 18,CB 17,DIN.B 17,RB 17,JB 17,CTG.B 16,DIN.B 16,DB 16,CB 16,JB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nনিম্নে অ ধ্বনি উচ্চারণের ৫টি নিয়ম উদাহরণসহ আলোচনা করা হলোঃ\nশব্দের প্রথমে যদি ‘অ’কার থাকে এবং পরে ‘ই’-কার ও ‘উ’-কার, থাকে তবে সেক্ষেত্রে ‘অ’ এর উচ্চারণ সাধারণত ‘ও’-কারের মতো হয়। যেমনঃ অভিধান অভিযান (ওভিজান), (ওভিধান), অতি (ওতি), অতীত (ওতিত্), মতি (মোতি) ইত্যাদি।\nশব্দের প্রথমে যদি ‘অ’কার এর পরে ‘য’-ফলা যুক্ত ব্যঞ্জনবর্ণ হয়, তবে ‘অ’-এর উচ্চারণ অধিকাংশ ক্ষেত্রে ‘ও’-কারের মতো হয়। যেমনঃ অদ্য (ওদ্‌দো), অত্যাচার (ওত্‌তাচার), অন্য (ওন্‌নো), কন্যা (কোন্‌না) ইত্যাদি।\nশব্দের প্রথমে ‘অ’ এর পর যুক্তবর্ণ ‘ক্ষ’, ‘জ্ঞ’, থাকলে, তবে ‘অ’ এর উচ্চারণ ‘ও’-কারের মতো হয়ে থাকে। যেমনঃ অক্ষ (ওক্‌খো), লক্ষণ (লোক্‌খোন্‌), দক্ষ (দোক্‌খো), যক্ষ (জোক্‌খো), যজ্ঞ (জোগ্‌গোঁ), লক্ষ (লোক্‌খো), রক্ষা (রোক্‌খা) ইত্যাদি।\nশব্দের শুরুতে ‘অ’ থাকে এবং শেষে ‘ঋ’-কার যুক্ত ব্যঞ্জনবর্ণ থাকলে, সেই ক্ষেত্রে ‘অ’-কার এর উচ্চারণ সাধারণত ‘ও’-কারের মতো হয়ে থাকে। যেমনঃ মসৃণ (মোসৃন্‌), যকৃত (জোকৃত্‌), বক্তৃতা (বোক্তৃতা) ইত্যাদি।\nশুরুতে ‘অ’-কার এর সাথে ‘র’-ফলা যুক্ত থাকলে, সেক্ষেত্রেও ‘অ’-কারের উচ্চারণ ‘ও’-কার হয়ে থাকে। যেমনঃ গ্রহ (গ্রোহো), ক্রম (ক্রোম), গ্রন্থ (গ্রোন্‌থো) ইত্যাদি।\n(খ) উত্তরঃ\nশব্দ\nউচ্চারণ\nপদ্য\nপোদ্ দো\nচর্যাপদ\nচোর্ জাপদ্\nঅত্যাচার\nওত্ তাচার্\nবিজ্ঞপ্তি\nবিগ্ গোঁপ্ তি\nস্বাগত\nশাগতো\nআহবান\nআওভান্\nস্মর্তব্য\nশঁর্ তোব্ বো\nব্রহ্মাণ্ড\nব্রোম্ হান্ ডো"
        }
      ]
    },
    {
      "number": "3",
      "uddipok": "(ক) বিশেষ্য শব্দ কাকে বলে? উদাহরণসহ বিশেষ্য শব্দের শ্রেণিবিভাগ আলোচনা করো'।\nঅথবা,\n(খ) নিম্নরেখ শব্দগুলোর ব্যাকরণিক শ্রেণি নির্দেশ করো: (যেকোনো পাঁচটি)\ni. তুমি আমার প্রিয় স্বদেশ।\nii. তমাল অথবা তিতির এই কাজ করবে।\niii. সে ছিল চমৎকার এক সুন্দরী তরুণী।\niv. তিনি হো হো করে হেসে উঠলেন।\nv. পয়লা বৈশাখ বাঙালির উৎসবের দিন।\nvi. তার মায়ের হাতের পিঠা যেন অমৃত ।\nvii. আমাদের যাত্রা সমুদ্র অভিমুখে ।\nviii. এত চিনি দিলাম তবু মিষ্টি হলো না।",
      "tag": "HC 25",
      "sub_questions": [
        {
          "label": "",
          "question": "",
          "explanation": "ক) উত্তরঃ\nবিশেষ্য পদ বলতে এমন পদকে বুঝায়, যা কোনো বস্তু, প্রাণী, শ্রেণি, সমষ্টি, ভাব, কাজ, প্রভৃতির নামকে বুঝায়। আবার এক কথায় বলা যায়, যে পদ দ্বারা কোনো কিছুর নাম বুঝায় তাকে বিশেষ্য পদ বলে। যেমন: কলম, বই, ফুল, ফল, আকাশ, সাগর, মাটি, ইত্যাদি।\nবিশেষ্য পদের শ্রেণিবিভাগ: বিশেষ্য পদকে নিম্নোক্ত ছয়টি শ্রেণিতে বিভক্ত করা যায়। যেমন:\n১। নামবাচক বিশেষ্য: যে পদ দ্বারা কোনো ব্যক্তি, বস্তু, ভৌগোলিক স্থান বা সংজ্ঞা এবং গ্রন্থবিশেষের নাম প্রকাশ করা হয় তাকে নামবাচক বিশেষ্য বলে। নামবাচক বিশেষ্যকে আবার সংজ্ঞাবাচক বিশেষ্যও বলা হয়ে থাকে। যেমন: ক. ব্যক্তির নাম: কামাল, জামাল, রবীন্দ্রনাথ, রহিম, করিম, প্রমুখ। খ. ভৌগোলিক স্থানের নাম: মক্কা, মদিনা, ঢাকা, নেপাল, রাজশাহী, বাংলাদেশ, ভারত, প্রভৃতি।\n২। জাতিবাচক বিশেষ্য: যে পদ দ্বারা কোনো একজাতীয় প্রাণী বা পদার্থের নাম বুঝায় তাকে জাতিবাচক বিশেষ্য বলে। যেমন: গরু, ঘোড়া, মানুষ, পর্বত, নদী, ইংরেজ, প্রভৃতি।\n৩। বস্তুবাচক বিশেষ্য: যে পদ দ্বারা কোনো উপাদানবাচক পদার্থের নাম বুঝায়, তাকে বস্তুবাচক বিশেষ্য বলে। বস্তুবাচক বিশেষ্যকে আবার দ্রব্যবাচক বিশেষ্যও বলা হয়। এ জাতীয় বস্তুর কেবল পরিমাণ নির্ণয় করা যায়, কিন্তু গণনা করা যায় না। যেমন: পানি, তৈল, চাল, চিনি, দুধ, মধু লবণ, প্রভৃতি।\n৪। সমষ্টিবাচক বিশেষ্য: যে পদ দ্বারা বেশ কিছুসংখ্যক ব্যক্তি বা প্রাণীর সমষ্টি বুঝায়, তাকে সমষ্টিবাচক বিশেষ্য বলে। যেমন: সভা, কাফেলা, সমাজ, মাহফিল, ঝাঁক, সমিতি, জনতা, দল, প্রভৃতি।\n৫। ভাববাচক বিশেষ্য: যে বিশেষ্য পদ দ্বারা কোনো ক্রিয়ার ভাব বা কাজের ভাব প্রকাশিত হয়, তাকে ভাববাচক বিশেষ্য বলে। যেমন: দর্শন (দেখার কাজ), ভোজন (খাওয়ার কাজ), শয়ন (শোয়ার কাজ), শ্রবণ (শোনার কাজ) প্রভৃতি।\n৬. গুণবাচক বিশেষ্য: যে বিশেষ্য পদ দ্বারা কোনো বস্তুর দোষ বা গুণের নাম বুঝায় তাকে গুনবাচক বিশেষ্য বলে। যেমন: মধুর মিষ্টত্বের গুণ – মধুরতা, সুন্দর বস্তুর গুণ – সৌন্দর্য, তরল পদার্থের গুণ – তারল্য, বীরের গুণ – বীর্য, অনুরূপ – সুখ, দুঃখ, সততা, মহত্ব, দরিদ্রতা, ইত্যাদি।\n(খ)\ni. সর্বনাম\nii. যোজক\niii. বিশেষণ\niv. ক্রিয়াবিশেষণ\nv. বিশেষ্য\nvi. বিশেষণ\nvii. অনুসর্গ\nviii. যোজক"
        }
      ]
    },
    {
      "number": "4",
      "uddipok": "ক) 'উপসর্গের অর্থবাচকতা নেই, কিন্তু অর্থদ্যোতকতা আছে'- ব্যাখ্যা করো।\nঅথবা,\nব্যাসবাক্যসহ সমাস নির্ণয় করো (যেকোনো পাঁচটি):\nভাবান্তর, শতাব্দী, মৃগনয়না, রাজপথ, প্রাণপাখি, গৃহস্থ, হিতাহিত, আকণ্ঠ",
      "tag": "HC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ অর্থহীন অথচ অর্থদ্যোতক যেসব অব্যয় নাম শব্দ বা কৃদন্ত শব্দের আগে বসে শব্দগুলোর অর্থ সংকোচন, প্রসারণ বা অন্য কোনো পরিবর্তন সাধন করে থাকে, তাদের বাংলায় উপসর্গ বলে।\nউপসর্গের কোন অর্থবাচকতা নেই, অর্থদ্যোতকতা আছে মাত্র। এগুলো নাম শব্দ বা কৃদন্ত শব্দের সঙ্গে যুক্ত না হয়ে যদি স্বাধীনভাবে থাকে, তাহলে এদের কোনো অর্থ হয় না। আর যদি নাম শব্দ বা কৃদন্ত শব্দ কোনো একটির সঙ্গে যুক্ত হয়, তবেই এগুলো আশ্রিত শব্দকে অবলম্বন করে বিশেষ বিশেষ অর্থদ্যোতকতা সৃষ্টি করতে পারে।\nতবে বাংলায় ‘অতি’ ও ‘প্রতি’ এ দুটো উপসর্গ কখনো কখনো স্বাধীনভাবেও প্রয়োগ হতে পারে।\nখ. উত্তর:\nভাবান্তর- অন্য ভাব - নিত্য সমাস\nশতাব্দী- শত অব্দের সমাহার-দ্বিগু সমাস\nমৃগনয়না- মৃগের ন্যায় নয়ন যার- মধ্যপদলোপী বহুব্রীহি সমাস\nরাজপথ- পথের রাজা-ষষ্ঠী তৎপুরুষ সমাস\nপ্রাণপাখি-প্রাণ রূপ পাখি - রূপক কর্মধারয় সমাস\nগৃহস্থ- গৃহে থাকে যে-উপপদ তৎপুরুষ সমাস\nহিতাহিত- হিত ও অহিত- দ্বন্দ্ব সমাস\nআকণ্ঠ- কণ্ঠ পর্যন্ত- অব্যয়ীভাব সমাস"
        }
      ]
    },
    {
      "number": "5",
      "uddipok": "(ক) বাক্য কাকে বলে? সার্থক বাক্যের বৈশিষ্ট্যগুলো উদাহরণসহ লেখো।\nঅথবা,\n(খ) নির্দেশ অনুসারে বাক্যান্তর করো: (যেকোনো পাঁচটি)\ni. অধ্যায়ন শিক্ষার্থীর তপস্যা নয় কি? (অস্তিবাচক)\nii. ট্রাফিক আইন মেনে চলা উচিত। (অনুজ্ঞাসূচক)\niii. একেই কি বলে সভ্যতা? (নেতিবাচক)\niv. শিক্ষিত ব্যক্তিকে সবাই শ্রদ্ধা করে। (জটিল)\nV. আমাদের মানসিক দাসত্ব মোচন হয়নি। (প্রশ্নবাচক)\nvi. বাঁশির সুর শুনে মুগ্ধ হলাম। (বিস্ময়সূচক)\nvii. জাতি গঠনে শিক্ষার সাথে সততারও প্রয়োজন। (যৌগিক)\nviii. তুমি অধম তাই বলে আমি উত্তম হব না কেন? (সরল)",
      "tag": "HC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nপরস্পর অর্থ সম্বন্ধবিশিষ্ট যেসব পদ দ্বারা একটি সম্পূর্ণ ধারণা বা বক্তব্য বা ভার প্রকাশ পায় সেই পদগুলোর সমষ্টিকে বাক্য বলে। যেমন- ‘‘চাঁদ উঠেছে ফুল ফুটেছে কদম তলায় কে।’’ এখানে চাঁদ, ফুল ও কদমতলা সম্পর্কে কয়েকটি শব্দ দ্বারা মনের ভাব প্রকাশ পেয়েছে।\nসার্থক বাক্যের গুণাবালি বা বৈশিষ্ট্য বা লক্ষণ:\nবাক্যকে সার্থক করে গঠন করতে হলে দিনটি গুণ বা বৈশিষ্ট্য থাকতে হয়। যথা:-\n১. আকাঙ্ক্ষা : বাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা বলে। যেমন- ‘আমি বাড়ি’ বললে বাক্যটি মনের সম্পূর্ণ ভাব প্রকাশ করে না, আরও কিছু আকাঙ্ক্ষা থাকে। ‘আমি বাড়ি যাব’ বললে বাক্যটি পূর্ণ হয় এবং আকাঙ্ক্ষা মিটে যায়।\n২. আসত্তি :  বাক্যের অর্থসংগতি রক্ষার জন্য ‍সুশৃঙ্খল পদবিন্যাসই আসত্তি। যেমন- ‘‘ভালো কবিতা হক লেখেন লিলি’’ বললে পদবিন্যাস সঠিকভাবে না হওয়ায় মনোভাবটি ঠিকমতো  প্রকাশ পাযনি। কিন্তু ‘‘লিলি হক ভালো কবিতা লেখেন’’ বললে পদবিন্রাস সঠিক হওয়ার কারণে মনোভাব প্রকাশ পেয়েছে। বাক্যের মধ্যে এ আসত্তিগুণ থাকা আবশ্যক।\n৩. যোগ্যতা : বাক্যস্থিত পদসমূহের অর্থগত ও ভাবগত মিল বা সংগতি সাধনকে যোগ্যতা বলে। যেমন- ‘‘আকাশে পদ্ম ফোটে।’’ এ পদসমষ্টিতে এক পদে সাথে অন্য পদের অর্থগত মিল নেই। কারণ আকাশে পদ্ম ফোটে না। কিন্তু যদি বলা হয় ‘‘পুকুরে পদ্ম ফোটে’’ তবে পদগুলোর অর্থগত মিল পাওয়া যায়। সুতরং বাক্যে আকাঙ্ক্ষা, আসত্তি, যোগ্যতা এই তিনটি গুণ বা বৈশিষ্ট্য থাকা প্রয়োজন।\n(খ)\nঅধ্যায়ন শিক্ষার্থীর তপস্যা নয়।\nট্রাফিক আইন মেনে চলতে হবে, তাই না?\nএটা সভ্যতা নয়।\nশিক্ষিত ব্যক্তিকে সবাই শ্রদ্ধা করে, কারণ তার জ্ঞান এবং অভিজ্ঞতা অন্যদের জন্য মূল্যবান।\nআমাদের মানসিক দাসত্ব মোচন হয়নি কি?\nওই বাঁশির সুর কত সুন্দর!\nজাতি গঠনে শিক্ষার প্রয়োজন যেমন, তেমনি সততারও প্রয়োজন।\nযেহেতু তুমি অধম, আমি উত্তম হব কেন?"
        }
      ]
    },
    {
      "number": "6",
      "uddipok": "(ক) যেকোনো পাঁচটি বাক্য শুদ্ধ করে লেখো:\ni. মেয়েটির সৌজন্যতায় অভিভূত হলাম।\nii. লেখা-পড়া চুলায় তুলে রেখে ভবিষ্যৎ নষ্ট কোরো না।\niii. রাশেদের শতস্ফূর্ত উপস্থাপনা চমৎকার হয়েছে।\niv. গুলির আওয়াজে সবগুলো পাখিরা উড়ে গেলো।\nv. শহীদদের বিদেহী আত্মার শান্তি কামনা করি।\nvi. হিণমন্যতা পরিহার করে মনকে উদার করো।\nvii. আমৃত্যু পর্যন্ত দেশকে ভালোবেসে যাবো।\nviii. অনেকেরই আজকাল পা ফুলে কলাগাছ হয়েছে।\nঅথবা,\n(খ) নিচের অনুচ্ছেদের অপপ্রয়োগগুলো শুদ্ধ করো:\nরাত গেজে ফেসবুক দেখে অনেক শিক্ষার্থীরা নিজেদের শরীরের খতি করছে। এতে তারা যেমন মানসিক দৈন্যতায় ভুগছে তেমনি লেখাপড়ায় পিছিয়ে পড়ছে। তাহা ছাড়া আবশ্যকীয় প্রস্তুতির অভাবে আঙ্কাখিত ফলাফল অর্জন করতে না পেরে পরিবারের মুখে লালকালি দিচ্ছে।",
      "tag": "HC 25",
      "sub_questions": [
        {
          "label": "",
          "question": "",
          "explanation": "(ক)\n১. মেয়েটির সৌজন্যে আমি অভিভূত হলাম। ২. লেখা-পড়া চুলায় তুলে রেখে ভবিষ্যৎ নষ্ট করো না। ৩. রাশেদের শতস্ফূর্ত উপস্থাপনা চমৎকার ছিল। ৪. গুলির আওয়াজে সব পাখি উড়ে গেলো। ৫. শহীদদের বিদেহী আত্মার শান্তি কামনা করি।\n(খ) অপপ্রয়োগ শুদ্ধকরণ:\n\"রাত জেগে ফেসবুক দেখে অনেক শিক্ষার্থীরা নিজেদের শরীরের ক্ষতি করছে। এতে তারা যেমন মানসিক দৈন্যতায় ভুগছে তেমনি লেখাপড়ায় পিছিয়ে পড়ছে। তাছাড়া আবশ্যকীয় প্রস্তুতির অভাবে অনাকাঙ্ক্ষিত ফলাফল অর্জন করতে না পেরে পরিবারের মুখে কালিমা লাগাচ্ছে।\""
        }
      ]
    },
    {
      "number": "7",
      "uddipok": "(ক) যেকোনো দশটি শব্দের পারিভাষিক রূপ লেখো:\nAbstract, Orbit, Interim, Occupation, Value, Calligraphy, Etiquette, Surplus, Myth, Cold War, Justice, Urban, Geology, Secular, Ethics\nঅথবা,\n(খ) নিচের অনুচ্ছেদটি বাংলার অনুবাদ করো।\nWealth perishes very soon while knowledge does not perish. Knowledge is light and ignorance is darkness. A man without learning is like a beast. Knowledge in a man is like the sun in the sky. Wealth may be stolen but knowledge cannot.",
      "tag": "HC 25",
      "sub_questions": [
        {
          "label": "",
          "question": "",
          "explanation": "(ক) যেকোনো দশটি শব্দের পারিভাষিক রূপ:\nAbstract - সারমর্ম\nOrbit - কক্ষপথ\nInterim - অন্তর্বর্তী\nOccupation - পেশা\nValue - মূল্য\nCalligraphy - সুরেখলিপি\nEtiquette - শিষ্টাচার\nSurplus - অতিরিক্ত\nMyth - কল্পকাহিনী\nCold War - ঠান্ডা যুদ্ধ\nJustice - ন্যায়\nUrban - নগর\nGeology - ভূতত্ত্ব\nSecular - ধর্মনিরপেক্ষ\nEthics - নীতিশাস্ত্র\n(খ) নিচের অনুচ্ছেদটি বাংলায় অনুবাদ করো:\nধন খুব দ্রুত নষ্ট হয়ে যায়, কিন্তু জ্ঞান কখনো নষ্ট হয় না। জ্ঞান হলো আলো, আর অজ্ঞতা হলো অন্ধকার। যিনি জ্ঞানহীন, তিনি পশুর মতো। একজন মানুষের মধ্যে জ্ঞান হলো আকাশে সূর্যের মতো। ধন চুরি হতে পারে, কিন্তু জ্ঞান চুরি করা সম্ভব নয়।"
        }
      ]
    },
    {
      "number": "8",
      "uddipok": "(ক) নববর্ষ উদ্যাপন নিয়ে একটি দিনলিপি লেখো।\nঅথবা,\nখ) বায়ুদূষণ রোধে কার্যকর পদক্ষেপ কী হওয়া উচিত সেই মর্মে তোমার মতামত জানিয়ে প্রতিবেদন তৈরি করো।",
      "tag": "HC 25",
      "sub_questions": [
        {
          "label": "",
          "question": "",
          "explanation": "ক) উত্তরঃ\n১৪ই এপ্রিল, ২০১৮\nমানিকগঞ্জ।\nএবার বাংলা নববর্ষ উদযাপন করতে এসেছি গ্রামে। ঠিক গ্রাম নয়, ছোট শহর বলা যায়। সঙ্গে এসেছেন আব্বা, আম্মা, ভাই-বোন, মামা সবাই। ভোরে ঘুম থেকে উঠে ফুরফুরে বাতাসে কিছুক্ষণ সবুজ প্রকৃতিতে মিশে গেলাম। তারপর পুকুরে গোসল সেরে নতুন পাঞ্জাবি পায়জামা পরে বেরিয়ে পড়লাম। এখানকার স্কুল মাঠের পাশে বিশাল বটগাছের নিচে উদীচীর বর্ষবরণ অনুষ্ঠান। সবুজ ঘাসের উপর বসে কখনো নবীনদের সম্মিলিত কন্ঠে, কখনো একক কন্ঠে গান শুনে ভালো লাগল। তিন রাস্তার মোড়ে গেরুয়া পোশাক পরা বাউলরা মন মাতানো গান গাইছেন, শুনলাম কিছুক্ষণ। এর মধ্যেই চাচাত ভাই টেনে নিয়ে চলল নদীর পাড়ে। নৌকাবাইচ হবে। দশ বারোটা নৌকা চমৎকারভাবে সাজানো, ঢোল খঞ্জনি বাজিয়ে গান হচ্ছে। স্থানীয় এমপি সাহেব এসে গেছেন। শুরু হলো বাইচ। নৌকার দু’দিকে বসা রঙিন পোশাক পরা লোকেরা বৈঠা ফেলছে একতালে আর তর তর করে নৌকার ছুটে চলছে। কারা জিতল জানা হলো না, আলোচনা সভায় যোগ দিলাম। আলোচকরা খুব চমৎকার বললেন। নতুন কিছু বিষয় জানলাম। লাঞ্চ প্যাকেট দেওয়া হলো, খেয়ে নিলাম। তারপর ভাই বোনেরা মিলে আব্বা আম্মার সাথে ছুটলাম মেলায়। হাটের মাঠে মেলা। অনেক লোকের সমাগম, হরেক রকম দোকান, নানা রকম আওয়াজ। এর মধ্যে ঘুরে ঘুরে দরদাম করে নানা জিনিস কিনতে এবং দেখতে খুব ভালো লাগছিল। সন্ধ্যা হয়ে আসছে। সুতারাং সারাদিনের মিষ্টি আনন্দ নিয়ে এবার বাড়ি ফেরা।\n(খ) প্রতিবেদন: বায়ুদূষণ রোধে কার্যকর পদক্ষেপ\nতারিখ: ২৬ এপ্রিল, ২০২৫\nবায়ুদূষণ বর্তমানে পৃথিবীজুড়ে একটি অন্যতম গুরুতর পরিবেশগত সমস্যা হয়ে দাঁড়িয়েছে। বিশেষ করে উন্নয়নশীল দেশগুলোতে এর প্রভাব বেশি লক্ষ্য করা যায়। আমাদের দেশে বায়ুদূষণের হার মারাত্মকভাবে বেড়ে গেছে, যা জনস্বাস্থ্যের উপর খারাপ প্রভাব ফেলছে। এ সমস্যার কারণে শ্বাসকষ্ট, অ্যাজমা, হৃদরোগ, ফুসফুসের রোগ, এবং এমনকি ক্যান্সারও বাড়ছে। এছাড়া, এর প্রভাব জলবায়ু পরিবর্তনের সঙ্গেও সম্পর্কিত। বায়ুদূষণ রোধে যদি এখনই কার্যকর পদক্ষেপ না নেওয়া হয়, তবে এর ক্ষতিকর প্রভাব ভবিষ্যতে আরও ভয়াবহ আকার ধারণ করতে পারে।\nবায়ুদূষণের প্রধান কারণ:\n১. যানবাহনের কালো ধোঁয়া: শহরাঞ্চলে যানবাহন ব্যবহারের কারণে নির্গত কার্বন মনোক্সাইড, নাইট্রোজেন অক্সাইড এবং অন্যান্য ক্ষতিকর পদার্থ বায়ুদূষণের অন্যতম কারণ। ২. কারখানা ও শিল্পের ধোঁয়া: গ্রীষ্মকাল ও শীতকাল এবং বিশেষ করে শিল্পাঞ্চলে বায়ুদূষণ বেড়ে যায়। ৩. ভূমি ব্যবহার: অপরিকল্পিত নগরায়ণ, বস্তির বর্জ্য নিঃসরণ এবং বনজ প্রাকৃতিক সম্পদের হ্রাসও বায়ুদূষণ বাড়িয়ে দেয়। ৪. কৃষি ক্ষেত্র: pesticide ও রাসায়নিক সার ব্যবহারের কারণে বায়ুদূষণ বৃদ্ধি পায়।\nবায়ুদূষণ রোধে কার্যকর পদক্ষেপ:\n১. শক্ত আইন প্রয়োগ: সরকারকে বায়ুদূষণ নিয়ন্ত্রণে আরো কঠোর আইন প্রণয়ন ও প্রয়োগ করতে হবে। পরিবেশ দূষণকারী শিল্প ও কারখানাগুলোর বিরুদ্ধে শাস্তিমূলক ব্যবস্থা গ্রহণ করা উচিত।\n২. পরিবহণ ব্যবস্থার উন্নয়ন: পাবলিক ট্রান্সপোর্ট সিস্টেমের উন্নতি এবং ইলেকট্রিক যানবাহন ব্যবহার বাড়াতে হবে। ব্যক্তিগত গাড়ি ব্যবহারের পরিমাণ কমাতে হবে এবং দূষণকারী গাড়ির সংখ্যা সীমিত করা উচিত।\n৩. স্বাস্থ্যকর জ্বালানির ব্যবহার: কয়লা, কাঠ এবং পেট্রোলিয়াম পণ্যগুলির পরিবর্তে পুনর্নবীকরণযোগ্য শক্তির উৎস যেমন সোলার, উইন্ড, এবং জিওথার্মাল শক্তির ব্যবহার বাড়াতে হবে। এটি বায়ুদূষণ কমাতে সাহায্য করবে।\n৪. বৃক্ষরোপণ: গাছপালা বায়ু পরিশোধন করতে সহায়তা করে এবং এটি বায়ুদূষণ কমানোর একটি প্রাকৃতিক উপায়। শহরাঞ্চলে গাছ লাগানো এবং পার্ক ও বনাঞ্চলের সুরক্ষা নিশ্চিত করা উচিত।\n৫. শিক্ষা ও সচেতনতা: জনগণের মধ্যে বায়ুদূষণ সম্পর্কে সচেতনতা সৃষ্টি করতে হবে। পরিবেশবান্ধব জীবনযাত্রার কৌশল, যেমন পুনর্ব্যবহারযোগ্য সামগ্রী ব্যবহার এবং কম ইলেকট্রিক শক্তি খরচের মাধ্যমে বায়ুদূষণ কমানোর জন্য প্রচার চালানো উচিত।\n৬. বর্জ্য ব্যবস্থাপনা: শহরের বর্জ্য সঠিকভাবে নিষ্কাশন করা এবং শিল্প বর্জ্য পুনর্ব্যবহার করা অত্যন্ত জরুরি। অবৈধভাবে রাসায়নিক বর্জ্য ফেলা বন্ধ করতে হবে।\nউপসংহার:\nবায়ুদূষণ রোধে কার্যকর পদক্ষেপ গ্রহণ আমাদের সবার দায়িত্ব। সঠিক আইন প্রণয়ন, পরিবহণ ব্যবস্থার উন্নয়ন, এবং জনগণের সচেতনতা বৃদ্ধি করে আমরা বায়ুদূষণ অনেকটা কমাতে পারি। এই পদক্ষেপগুলোর সফল বাস্তবায়ন আমাদের প্রজন্ম এবং ভবিষ্যৎ প্রজন্মের জন্য একটি সুস্থ ও নিরাপদ পরিবেশ নিশ্চিত করতে সাহায্য করবে।"
        }
      ]
    },
    {
      "number": "9",
      "uddipok": "(ক) উচ্চ মাধ্যমিক পরীক্ষা শেষে লেখাপড়ার পাশাপাশি তুমি কী করতে পারো, বিদেশে অবস্থানরত বন্ধুর কাছে পরামর্শ চেয়ে ই-মেইল রচনা করো।\nঅথবা,\n(খ) তোমার এলাকায় পাঠাগার স্থাপনের অনুমতি চেয়ে কমিশনারের কাছে আবেদনপত্র লেখো।",
      "tag": "HC 25",
      "sub_questions": [
        {
          "label": "",
          "question": "",
          "explanation": "(ক)\nপ্রিয় বন্ধু,\nআশা করি তুমি ভালো আছো এবং তোমার সবকিছু মসৃণভাবে চলছে। আমি ভালো আছি, তবে বর্তমানে আমার মাথায় অনেক চিন্তা চলছে, কারণ খুব শীঘ্রই আমি আমার উচ্চ মাধ্যমিক পরীক্ষা শেষ করব। তুমি জানো, এই সময়ে অনেক পথ বেছে নেওয়া যায়, এবং আমি ভাবছিলাম, লেখাপড়ার পাশাপাশি আমি কী কী কাজে নিজেকে ব্যস্ত রাখতে পারি।\nতুমি তো জানো, আমি সবসময় নিজের স্কিল ডেভেলপমেন্টে মনোযোগী হতে চেয়েছি। তাই আমি ভাবছিলাম, আমি কি কোনো পার্টটাইম কাজ শুরু করতে পারি? অথবা, আমার আগ্রহ অনুযায়ী কোনো কোর্সের জন্য আবেদন করতে পারি? আমি জানি তুমি বিদেশে আছো, সেখানকার বিভিন্ন সুযোগ-সুবিধা সম্পর্কে তুমি অনেক কিছু জানো। তুমি কি আমাকে কিছু পরামর্শ দিতে পারো?\nতুমি হয়তো জানো, আমাদের দেশে সাধারণত বিশ্ববিদ্যালয়ে ভর্তি হওয়ার জন্য একটি বছর অপেক্ষা করতে হয়। এই সময়টাতে আমি কীভাবে নিজের স্কিলগুলো আরো ভালোভাবে শানিত করতে পারি, সেটা জানতে চাই। তুমি কি কোনো অনলাইন কোর্স বা অন্যান্য কাজের সুপারিশ করতে পারো যা আমি করতে পারি? তোমার অভিজ্ঞতা থেকে কিছু দিকনির্দেশনা দিলে খুব উপকার হবে।\nঅপেক্ষায় রইলাম তোমার উত্তর।\nতোমার বন্ধু, আবুল\n(খ)\n২৫ এপ্রিল ২০২৫\nপ্রধান কমিশনার, সফিপুর ,রাজশাহী\nবিষয়: পাঠাগার স্থাপনের অনুমতি চেয়ে আবেদন।\nমহোদয়,\nশুভেচ্ছা নিবেদন করছি। আমি, আরিফ, সফিপুর এলাকার একজন বাসিন্দা। আমাদের এলাকার উন্নয়নের জন্য কিছু কার্যকরী উদ্যোগ গ্রহণ করার লক্ষ্যে আমি একটি পাঠাগার স্থাপনের জন্য অনুমতি চাচ্ছি।\nআমাদের এলাকার ছাত্র-ছাত্রীরা পড়াশোনায় অনেক আগ্রহী, কিন্তু প্রয়োজনীয় বইপত্র এবং শিক্ষামূলক পরিবেশের অভাবে তারা তাদের পড়াশোনায় যথেষ্ট মনোযোগ দিতে পারছে না। এর ফলে তাদের পড়াশোনার মান এবং শিক্ষার প্রতি আগ্রহ কমে যাচ্ছে। আমাদের এলাকায় একটি পাঠাগার স্থাপন করা হলে, এটি শিক্ষার্থীদের জন্য যেমন উপকারী হবে, তেমনি আমাদের এলাকার জনগণের মাঝে জ্ঞানচর্চার পরিবেশও সৃষ্টি হবে।\nআমি এই পাঠাগার স্থাপনের জন্য প্রাথমিকভাবে প্রয়োজনীয় জায়গা, বইপত্র, এবং অন্যান্য সুবিধার ব্যবস্থা করতে প্রস্তুত। তাই, আপনার নিকট আমার আবেদন এই যে, আপনি আমাদের এলাকায় একটি পাঠাগার স্থাপনের অনুমতি প্রদান করবেন।\nআপনার অনুগ্রহের জন্য আমি কৃতজ্ঞ থাকব এবং আশা করছি, আপনি আমার আবেদন গুরুত্বের সাথে বিবেচনা করবেন।\nধন্যবাদ।\nবিশেষভাবে, আরিফ সফিপুর,রাজশাহী।"
        }
      ]
    },
    {
      "number": "10",
      "uddipok": "(ক) সারাংশ লেখো:\nকোনো সভ্য জাতিকে অসভ্য করার ইচ্ছা যদি কারো থাকে, তাহলে তাদের সব বই ধ্বংস করো এবং সে দেশের সব পণ্ডিতকে হত্যা করো। তোমার উদ্দেশ্য সিদ্ধ হবে। পণ্ডিতরা জাতির আত্মা। এই আত্মাকে যারা অবহেলা করে, তারা বাঁচে না। দেশ ও জাতিকে উন্নত করতে ইচ্ছে করলে জ্ঞানের সাহায্যেই তা করতে হবে। মানব মঙ্গলের জন্য যত অনুষ্ঠান আছে, তার মধ্যে এটাই প্রধান ও সম্পূর্ণ। জাতির ভিতর সাহিত্যের ধারা সৃষ্টি করে, জ্ঞানের ধারার প্রবাহ বাড়াও- আর কিছুর আবশ্যকতা নেই।\nঅথবা,\n(খ) ভাবসম্প্রসারণ করো:\n'রাত্রে যদি সূর্যশোকে ঝরে অশ্রুধারা সূর্য নাহি ফেরে, ব্যর্থ হয় তারা।'",
      "tag": "HC 25",
      "sub_questions": [
        {
          "label": "",
          "question": "",
          "explanation": "(ক)\nএই উদ্ধৃতিতে বলা হয়েছে, যদি একটি জাতিকে অসভ্য করতে চাও, তবে তাদের সব বই ধ্বংস করতে হবে এবং তাদের পণ্ডিতদের হত্যা করতে হবে, কারণ পণ্ডিতরা সেই জাতির আত্মা। তারা জাতির উন্নতির জন্য অপরিহার্য। কোনো জাতি বা দেশের উন্নতি করতে হলে তা কেবলমাত্র জ্ঞানের মাধ্যমে সম্ভব। মানবতার মঙ্গলের জন্য সবচেয়ে গুরুত্বপূর্ণ কাজ হলো জ্ঞানের প্রসার এবং সাহিত্যের শক্তির বিকাশ। এজন্য সমাজে সাহিত্যের ধারা সৃষ্টি করে এবং জ্ঞানের প্রবাহ বৃদ্ধির মাধ্যমে জাতির উন্নয়ন করা সম্ভব।\n(খ)\n'রাত্রে যদি সূর্যশোকে ঝরে অশ্রুধারা সূর্য নাহি ফেরে, ব্যর্থ হয় তারা।'\nএটি একটি কবির উক্তি, যার মধ্যে গূঢ় অর্থ রয়েছে। এখানে সূর্যশোক এবং অশ্রুধারা দিয়ে একটি গভীর জীবনের দর্শন ফুটিয়ে তোলা হয়েছে। ‘রাত্রে সূর্যশোক ঝরে অশ্রুধারা’—এটি বোঝায় যে কোনো কঠিন সময়ে বা বিপদের মধ্যে যদি আমরা কেবল কষ্ট ও দুঃখে নিমজ্জিত হয়ে থাকি, তবে আমাদের সামনে যে উজ্জ্বল ভবিষ্যৎ রয়েছে তা আমরা হারিয়ে ফেলব। সূর্য যে প্রতীকটা বহন করে, তা হলো আলো, উদয়, নতুন সম্ভাবনা। কিন্তু যদি আমরা দুঃখে আচ্ছন্ন হয়ে না এগিয়ে গিয়ে স্থির হয়ে থাকি, তবে সেই সূর্য ফিরে আসবে না, এবং আমাদের পরিশ্রম বা প্রয়াস ব্যর্থ হয়ে যাবে।\nএই উক্তির মাধ্যমে কবি আমাদের শেখাতে চেয়েছেন যে, জীবনে যেকোনো কষ্ট, দুঃখ বা সংকট আসলেও তা আমাদের মনোবল ভেঙে দিতে পারে না। আমাদের উচিত সেই সময়ের মধ্যে আশার আলো খুঁজে এগিয়ে চলা। জীবনের প্রতিটি অন্ধকারে একটু আলো খুঁজে বের করেই এগিয়ে যেতে হবে, কারণ কর্মের মাধ্যমে জীবনে সাফল্য আসবে। অশ্রু ঝরানো, শোক করা আমাদের কোনো লাভ দেবে না; আমাদের নিজেদের শক্তি এবং প্রত্যয় দিয়ে পথ চলতে হবে, তবেই সফলতা আমাদের সঙ্গী হবে।"
        }
      ]
    },
    {
      "number": "11",
      "uddipok": "(ক) ফেসবুক ব্যবহার সম্বন্ধে সচেতনতা বাড়াতে প্রজন্মের কী পদক্ষেপ নেওয়া উচিত, সে বিষয়ে দুই বন্ধুর মধ্যে সংলাপ রচনা করো।\nঅথবা,\n(খ) 'ভাবিয়া করিও কাজ, করিয়া ভাবিও না'- বিষয়বস্তুর আলোকে ছোটোগল্প লেখো।",
      "tag": "HC 25",
      "sub_questions": [
        {
          "label": "",
          "question": "",
          "explanation": "(ক) ফেসবুক ব্যবহার সম্বন্ধে সচেতনতা বাড়াতে প্রজন্মের কী পদক্ষেপ নেওয়া উচিত, সে বিষয়ে দুই বন্ধুর মধ্যে সংলাপঃ\nঅনি: রকি, তুমি দেখেছো না আমাদের চারপাশে কত মানুষ দিনরাত ফেসবুক ব্যবহার করছে? বিশেষ করে আমাদের বয়সী ছেলেমেয়েরা তো পুরো সময়টাই সোশ্যাল মিডিয়াতে কাটায়। এটা কতটা সঠিক?\nরকি: হ্যাঁ, অনি, আমি ভাবছিলামও আজকাল। ফেসবুক এখন শুধু যোগাযোগের মাধ্যম হয়ে দাঁড়ায়নি, বরং অনেক সময় এটা মানুষের ব্যক্তিগত জীবনও প্রকাশ করে দেয়। এই অতিরিক্ত ফেসবুক ব্যবহার আমাদের মানসিক স্বাস্থ্যের জন্যও ক্ষতিকর হতে পারে। মনোযোগের অভাব, একাকীত্ব, এবং সময়ের অপচয়—এগুলো তো নিয়মিত হয়ে গেছে।\nঅনি: ঠিক বলেছো। ফেসবুকের মাধ্যমে অনেক সময় আমরা অশ্লীল বা অনুচিত কনটেন্ট দেখতে থাকি, যার ফলে নৈতিক শিক্ষার ক্ষতি হয়। আবার অনেকেই প্রফাইল ছবি বা পোস্টে নিজের ভুল/imperfect জীবনকে সাজিয়ে দিচ্ছে, যা অন্যদের কাছে ভুল ধারণা সৃষ্টি করে। এভাবে অনেকের আত্মবিশ্বাসের অভাব দেখা দেয়।\nরকি: একদম। কিন্তু মনে রাখ, ফেসবুকের ভালো দিকও তো আছে। আমরা দূরে থেকেও বন্ধু-বান্ধবদের সঙ্গে যোগাযোগ রাখতে পারি, তথ্য শেয়ার করতে পারি। কিন্তু সবার উচিত এর সঠিক ব্যবহার করা, যাতে কোনো নেতিবাচক প্রভাব না পড়ে। বিশেষ করে, সঠিক সময়ে বিশ্রাম এবং অফলাইন থাকার বিষয়টিও গুরুত্বপূর্ণ।\nঅনি: হ্যাঁ, আমি মনে করি, আমাদের এই বিষয়ে সচেতনতা তৈরি করতে হবে। প্রথমত, ফেসবুক ব্যবহার সীমিত করা উচিত এবং তার সঙ্গে সময়ও ঠিকমতো নিয়ন্ত্রণ করতে হবে। এছাড়া, ভালো কনটেন্ট তৈরি এবং শেয়ার করা উচিত। আমরা যদি সবাই একসাথে এগিয়ে আসি, তবে ফেসবুকের সঠিক ব্যবহার নিশ্চিত করা সম্ভব।\nরকি: একদম, অনি। সোশ্যাল মিডিয়ার সুফল সবসময়ই থাকবে, তবে এর সঠিক ব্যবহার নিশ্চিত করতে আমাদেরকে দায়িত্বশীল হতে হবে। আমি মনে করি, সবাই যদি সচেতন হয়, তবে এই প্ল্যাটফর্মটি আরও ভালো কাজে আসবে।\n(খ)\nগল্পের নাম: সিদ্ধান্তের গুরুত্ব\nএক ছোট্ট গ্রামের প্রখ্যাত চাষি রাজু চাচা ছিলেন। তার নাম ছিল গ্রামের সর্বোচ্চ সম্মানিত ব্যক্তি। সবাই জানত, রাজু চাচার কাজের মধ্যে কোনো দোষ নেই, তিনি সব কাজ ভালোভাবে করেন। কিন্তু একদিন, গ্রামের এক যুবক সজল চাচার কাছে এসে তাকে কিছু পরামর্শ দিতে চাইল।\nসজল: \"রাজু চাচা, আপনার কাছে একটা প্রশ্ন ছিল। আপনি এত পরিশ্রমী, কিন্তু কখনো কি ভেবেছেন যে সব কিছু ঠিকঠাকভাবে পরিকল্পনা করে কাজ করলে আরো ভালো ফল পাওয়া যেতে পারে?\"\nরাজু চাচা: \"সজল, তুমি ঠিকই বলেছ। তবে জীবনে একদমই কোনো কাজ করার আগে বেশি ভাবনা না নেওয়া ভালো। কাজ যখন শুরু করি, তখন কেবল সেই কাজে মনোযোগ দিই, বেশি চিন্তা করলে কাজের মধ্যে সমস্যা আসতে পারে।\"\nসজল: \"কিন্তু, চাচা, একবার ভাবলেই তো ভালো হতে পারে! যদি আগে থেকেই কিছুটা পরিকল্পনা করা যায়, তাহলে কাজের গতি আর ফলাফল আরো ভালো হবে।\"\nরাজু চাচা কিছুক্ষণ চুপ থেকে সজলের দিকে তাকালেন। তারপর তার মুখে এক হাসি ফুটল।\nরাজু চাচা: \"হ্যাঁ, সজল, তুমি ঠিক বলেছো। তবে ‘ভাবিয়া করিও কাজ, করিয়া ভাবিও না’ কথাটি আমার জীবনে অনেক সময় কাজে এসেছে। আমি শুধু কাজের প্রতি মনোযোগী হয়ে থাকি, কারণ কাজ করার সময় বেশি ভাবনা করলে মাঝে মাঝে ভুল সিদ্ধান্তও নিয়ে ফেলি।\"\nসজল মাথা নিচু করে শুনছিল, তারপর বলল:\nসজল: \"তাহলে, চাচা, আপনি কি বলছেন, আগে চিন্তা না করে কাজ করতে হবে?\"\nরাজু চাচা: \"না, সজল। আমি বলছি, কাজের পরিকল্পনা আগে করে, তবে যখন কাজ শুরু করো, তখন শুধু সেই কাজে মনোযোগী হও। কখনো ভাবনা নিয়ে কাজ শুরু না করো, কিন্তু কাজ করার সময় শুধু কাজেই মনোযোগী হও।\"\nএভাবেই রাজু চাচা সজলকে বুঝিয়ে দিলেন যে, কোন কাজ করার আগে পরিকল্পনা জরুরি, কিন্তু কাজ শুরু হওয়ার পর শুধু সেই কাজে মনোযোগী হয়ে কাজ করাই উত্তম।"
        }
      ]
    },
    {
      "number": "12",
      "uddipok": "যেকোনো একটি বিষয়ে প্রবন্ধ লেখো:\nক. স্বনির্ভর বাংলাদেশ গড়তে বিজ্ঞানচেতনা\nখ. বাংলাদেশের পর্যটনশিল্পে সমস্যা ও সম্ভাবনা\nগ. মূল্যবোধের অবক্ষয় ও যুবসমাজ\nঘ. যুদ্ধ-স্বার্থ ও সংঘাত\nঙ. সত্য, প্রজ্ঞা ও উৎকর্ষ সাধনে হলি ক্রস কলেজ",
      "tag": "HC 25",
      "sub_questions": [
        {
          "label": "",
          "question": "",
          "explanation": "(খ)\nবাংলাদেশের পর্যটনশিল্পে সমস্যা ও সম্ভাবনা\nভূমিকা: পৃথিবীব্যাপী জ্ঞানী ও প্রকৃতিপ্রেমী মানুষ ছোটে লোক থেকে লোকান্তরে, দেশ থেকে দেশান্তরে। প্রতিনিয়ত মানুষ জানতে চায়, বুঝতে চায়, জয় করতে চায় অজানাকে। তাই তো দেখি হিমালয়, চাঁদের মতো দুর্গম স্থানকে মানুষ জয় করেছে। পুরাতাত্ত্বিক বিষয় নিয়ে গবেষণা করে উপহার দিয়েছে নতুন পৃথিবী। এ প্রসঙ্গে মহানবীর একটি বাণী উল্লেখযোগ্য 'জ্ঞান অর্জনের জন্য সুদূর চীন পর্যন্ত যাও'। অর্থাৎ জ্ঞানের জন্য, জানার জন্য সমস্ত বাধাবিপত্তি উপেক্ষা করতে হয়। পৃথিবীর অন্যান্য স্থানের প্রাকৃতিক সৌন্দর্যের মতো বাংলাদেশেরও আনাচে-কানাচে ছড়িয়ে ছিটিয়ে রয়েছে অসংখ্য স্থান, অসংখ্য স্থাপত্য। পরিবর্তনশীল ষড়ঋতুর এ দেশ পৃথিবীর বুকে অন্যতম বৈচিত্র্যময় একটি দেশ। তাই দ্বিজেন্দ্রলাল রায় বলেছেন, 'সকল দেশের রাণী সে যে আমার জন্মভূমি'। বাংলাদেশের অনেক জায়গায় রয়েছে ঐতিহ্যময় পর্যটন স্থান। বিশ্ববিখ্যাত পর্যটক ইবনে বতুতার সাথে গলা মিলিয়ে আমরাও বলতে পারি যে, পৃথিবীর মধ্যে শ্রেষ্ঠ রূপময়ী ও সমৃদ্ধিশালী জাতি ও দেশ হচ্ছে বাঙালি ও বাঙালির দেশ। বাংলাদেশের প্রকৃতি এবং বাঙালি জাতির ঐতিহ্য ও সংস্কৃতির সঙ্গে পরিচিত হওয়ার উপায় হচ্ছে পর্যটন।\nপর্যটনশিল্পের গুরুত্ব: অন্যান্য শিল্পের মতো পর্যটনও একটি শিল্প। কথায় আছে, 'গ্রন্থগত বিদ্যা আর পর হস্তে ধন, নহে বিদ্যা নহে ধন হলে প্রয়োজন'। আসলে জীবনভর ভারী ভারী বইপুস্তক পড়ে যতটুকু শেখা সম্ভব তার চেয়ে বেশি সম্ভব যদি চোখে দেখা যায়। কারণ মানুষ তার জ্ঞানের শতকরা ৭০ ভাগ চোখ নামক ইন্দ্রিয় দিয়ে গ্রহণ করে। যে নাকি আগ্রার তাজমহল কিংবা মিশরের পিরামিড বা নায়াগ্রার জলপ্রপাত চোখে দেখেনি সে বই পড়ে তার মর্মার্থ বুঝতে অপারগ। সৃষ্টির শুরু থেকেই মানুষ জ্ঞানপিপাসু। মানুষ ও তার কীর্তি সম্পর্কে এবং প্রকৃতি ও তার মহিমার অজানা রহস্য পর্যটনের মাধ্যমেই জানা যায়। আদিবাসীদের জীবনযাপনের বৈশিষ্ট্য, ইতিহাস ও ঐতিহ্য এবং তাদের সংস্কৃতি সম্পর্কে মানুষ পর্যটনশিল্পের মাধ্যমে জানতে পারে। পৃথিবীর বিভিন্ন অঞ্চলের মানুষের আচার-আচরণ, স্থান, সৌন্দর্য, পোশাক-পরিচ্ছদ, রীতি-নীতি, আকৃতি-প্রকৃতি, প্রাচীনত্বের নিদর্শন, পশুপাখি প্রভৃতি সম্পর্কে পর্যটনশিল্পের মাধ্যমেই জানা যায়। অতএব দেখা যায়, পর্যটনশিল্পের গুরুত্ব ও প্রয়োজনীয়তা অনস্বীকার্য।\nবাংলাদেশের পর্যটন স্থান: বাংলাদেশকে কেউ কেউ বলেছেন চিরসুন্দরী, কেউ বলেছেন চিরসবুজ, কেউ বলেছেন সকল দেশের রানী, কেউবা আবার তুলনা করেছেন সোনার কাঠি, রূপার কাঠির সাথে। অর্থাৎ আমাদের দেশের প্রাকৃতিক সৌন্দর্য নিয়ে পৃথিবীর বড়ো বড়ো পণ্ডিত বিভিন্ন রকম সুন্দরের ব্যাখ্যা করেছেন। ফ্রান্সের রাজধানী প্যারিসের মতো বাংলাদেশকে নিয়েও মায়াপুরীর স্বপ্ন দেখে মানুষ। ষড়ঋতুর বৈচিত্র্য ছাড়াও সবুজ-শ্যামল স্নিগ্ধ প্রকৃতি মানুষকে সহজেই আকর্ষণ করে। বাংলাদেশের প্রকৃতি হচ্ছে মাতৃত্বের মতো শান্ত স্নেহদায়ী। উগ্র, নম্র সকলকেই তা ঘুমপাড়িয়ে দেয়। বাংলাদেশের সর্বত্র ছড়িয়ে ছিটিয়ে রয়েছে মনোমুগ্ধকর পর্যটন স্থান। পাহাড়পুর, রাঙামাটি, সাগরদিঘি, ময়নামতি, কুয়াকাটা, পাথরঘাটা, সোনারগাঁ, বান্দরবান, সুন্দরবন, আরও অসংখ্য পর্যটনের স্থান ইতিহাস ও প্রাকৃতিক সৌন্দর্যে ভরপুর। পৃথিবীর দীর্ঘতম সমুদ্রসৈকত রয়েছে বাংলাদেশের কক্সবাজারে। বাংলাদেশের এক দিকে সুউচ্চ পাহাড় অন্যদিকে বিশাল জলরাশি। যা সহজেই পর্যটকদের মুগ্ধ করে। বাংলাদেশে খোদ রাজধানীতে রয়েছে অসংখ্য ইতিহাস-আশ্রিত ঐতিহ্যময় স্থান এবং প্রাকৃতিক বৈশিষ্ট্যসমৃদ্ধ স্থান। তাই সত্যেন্দ্রনাথ দত্ত বলেছেন:\nনাগের বাঘের পাহারাতে\nহচ্ছে বদল দিনে রাতে পাহাড়\nতারে আড়াল করে সাগর\nযে তার ধোয়ায় পাটি।\nপর্যটকদের সুযোগ-সুবিধা: বাংলাদেশে ইতিপূর্বে পর্যটকদের জন্য কোনো নির্দিষ্টি সুযোগ-সুবিধা ছিল না। তারপরও পৃথিবীর বিভিন্ন দেশ থেকে হাজার হাজার পর্যটক মুগ্ধ হয়ে আসত শুধু প্রকৃতি অবলোকনের জন্য। সম্প্রতি সরকার পর্যটকদের বিভিন্ন সুযোগ-সুবিধা বাড়ানোর পদক্ষেপ গ্রহণ করেছে। বাংলাদেশের বিভিন্ন পর্যটন স্থানে হোটেল ও মোটেল করেছে। বিভিন্ন বেসরকারি হোটেলের চেয়ে এসব সরকারি হোটেলে অত্যন্ত কমমূল্যে সিট রিজার্ভেশন সুবিধা দিয়েছে। তা ছাড়া বিভিন্ন রকমের যানবাহনের ব্যবস্থা করেছে। বাংলাদেশের পর্যটনশিল্পকে জনপ্রিয় করে তোলার জন্য স্থাপিত হয়েছে বাংলাদেশ পর্যটন কর্পোরেশন। পর্যটকদের যাবতীয় সমস্যার সমাধান ও সামগ্রিক সুযোগ- সুবিধা প্রদান করাই এর প্রাথমিক কাজ।\nপর্যটনশিল্পের উন্নয়নে পর্যটন করপোরেশনের দায়িত্ব: বাংলাদেশ পর্যটনশিল্পে সমৃদ্ধ। বাংলাদেশের বিভিন্ন স্থানে ছড়িয়ে ছিটিয়ে আছে অসংখ্য দুর্লভ এবং সুন্দর স্থান। এ স্থানগুলোকে সংরক্ষণের জন্য পর্যটন করপোরেশনের বিশেষ দায়িত্ব গ্রহণ করতে হবে। বিভিন্ন প্রচার মাধ্যমকে ব্যবহার করে বাংলাদেশের পর্যটন স্থানগুলোকে বিশ্বের মানুষের চোখের সামনে তুলে ধরতে হবে। থাকার ব্যবস্থা নিশ্চিত করতে হবে এবং যাতায়াতব্যবস্থা সহজ ও স্বল্পব্যয়ের আওতায় আনতে হবে। পর্যটন কেন্দ্রগুলোতে নিরাপত্তা নিশ্চিত করতে হবে। তাহলেই পর্যটনশিল্পে বাংলাদেশের স্থান বিশ্বের সুউচ্চ স্থানে অধিষ্ঠিত হবে। বাংলাদেশের পর্যটনশিল্পের উন্নয়নে পর্যটন করপোরেশনের দায়িত্ব ও কর্তব্য অপরিসীম।\nউপসংহার: প্রখ্যাত শিল্পী, সাহিত্যিক অন্নদাশঙ্কর রায় আধুনিক পর্যটন শিল্পনগরী ফ্রান্সের রাজধানী প্যারিস সম্পর্কে মন্তব্য করতে গিয়ে বলেছেন- 'অর্ধেক সুন্দরী তুমি, অর্ধেক কল্পনা।' তাঁর এ মন্তব্য সম্পর্কে আমরাও বলতে পারি, প্যারিসের অর্ধেক সৌন্দর্যকে কল্পনা করে নিতে হয় অথচ আমাদের বাংলাদেশের সবুজ, শ্যামল সৌন্দর্যকে কল্পনা করে নিতে হয় না। তা একই সাথে দৃশ্যমান ও অনুভব্য। বাংলাদেশের পর্যটন স্থানের সৌন্দর্যের তুলনা হয় না। বাংলাদেশে পর্যটন করপোরেশন, বেসরকারি বিভিন্ন প্রতিষ্ঠান, সর্বোপরি সকলেই একটু সচেতন হলে বাংলাদেশের পর্যটনশিল্প বিশ্বের মধ্যে শ্রেষ্ঠ আসনে আসীন হবে।"
        }
      ]
    }
  ]
}