{
  "title": "ঢাকা কলেজ ২০২৫",
  "subtitle": "বাংলা(11)",
  "questions": [
    {
      "number": "1",
      "uddipok": "(ক) বাংলা 'এ' ধ্বনি উচ্চারণের পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের উচ্চারণ লেখো:\nঐতিহ্য, পুনঃপুন, শাশ্বত, বৈশাখ, তপস্যা, আহ্বায়ক, আবশ্যক, বিজ্ঞপ্তি",
      "tag": "DC 25",
      "sub_questions": [
        {
          "label": "",
          "question": "",
          "explanation": "(ক) বাংলা 'এ' ধ্বনির সংবৃত উচ্চারণের পাঁচটি নিয়ম নিচে দেওয়া হলো-\nক. শব্দের অন্ত্যে 'এ' সংবৃত অর্থাৎ অবিকৃত 'এ' হয়। যেমন: পথে, ঘাটে।\nখ. একাক্ষর সর্বনাম পদের 'এ' সংবৃত হয়। যেমন: কে, সে, যে।\nগ. 'ই' বা 'উ'-কার পরে থাকলে 'এ' সংবৃত হয়। যেমন: দেখি, রেণু।\n'ঘ. এ-কারযুক্ত ধাতুর সঙ্গে 'আ' প্রত্যয় যুক্ত হলে সেই এ-এর উচ্চারণ বিবৃত 'অ্যা' হয়। যেমন: খেলা → খ্যালা, বেলা → ব্যালা।\nঙ. আদ্য এ-এর পরে 'অ' বা 'আ-কার' থাকলে 'এ' সাধারণত 'অ্যা'-এর উচ্চারণ বিবৃত হয়। যেমন: এক → অ্যাক্; তেমন → ত্যামোন।\n(খ)\nঐতিহ্য → ওইতিজ্ ঝো\nপুনঃপুন → পুনো প্ পুনো\nশাশ্বত → শাশ্ শতো\nবৈশাখ → বোইশাখ্\nতপস্যা → তপশ্ শা\nআহ্বায়ক → আওভায়োক্\nআবশ্যক → আবোশ্ শো ক্"
        }
      ]
    },
    {
      "number": "2",
      "uddipok": "(ক) বাংলা একাডেমি প্রণীত প্রমিত বাংলা বানানে তৎসম শব্দের পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের বানান শুদ্ধ করে লেখো:\nসন্নাসি, নুন্যতম, মরিচিকা, হিন্যমন্যতা, স্টেশনারী, মুমুর্ষ, পুরষ্কার, স্বরস্বতি",
      "tag": "DC 25",
      "sub_questions": [
        {
          "label": "",
          "question": "",
          "explanation": "(ক). উত্তর: তৎসম শব্দের বানান সম্পর্কে বাংলা একাডেমি প্রণীত পাঁচটি নিয়ম উপস্থাপিত হলো:\nক. তৎসম শব্দের বানানে রেফের পর ব্যঞ্জনবর্ণের দ্বিত্ব হবে না। যেমন: অর্জন।\nখ. তৎসম শব্দের বানানে শব্দের শেষে বিসর্গ থাকবে না। যেমন: প্রথমত।\nগ. যেসব তৎসম শব্দে ই, ঈ বা উ, ঊ উভয়ই শুদ্ধ কেবল সেসব শব্দে ই বা উ এবং তার কার চিহ্ন (,ি) হবে। যেমন: কিংবদন্তি, ধরণি ইত্যাদি।\nঘ. তৎসম শব্দের বানানে ঋ, র, ষ-এর পরে 'ণ' ব্যবহৃত হয়। যেমন: ঋণ, মরণ।\nঙ. পদাশ্রিত নির্দেশক টি-তে ই-কার হবে। যেমন: ছেলেটি, লোকটি, বইটি।\n(খ) যেকোনো পাঁচটি শব্দের বানান শুদ্ধ করে লেখো:\n১. সন্নাসি→ সন্ন্যাসী 2. নুন্যতম→ ন্যূনতম 3. মরিচিকা→ মরীচিকা 4. মুমুর্ষ→ মুমূর্ষু 5. স্টেশনারী → স্টেশনারি"
        }
      ]
    },
    {
      "number": "3",
      "uddipok": "ক্রিয়াপদ কাকে বলে? উদাহরণসহ ক্রিয়াপদের শ্রেণিকরণ আলোচনা করো।\nঅথবা,\n(খ) নিম্নোক্ত যেকোনো পাঁচটি বাক্যের নিম্নরেখ শব্দের ব্যাকরণিক শ্রেণি নির্দেশ করো:\ni. পরাজয়ে ডরে না বীর।\nii.  বিপদে কখনো একা আসে না।\niii. তিনি হো হো করে হেসে উঠলেন।\niv. চল কোথাও একটু বেড়িয়ে আসি।\nv. পড়ন্ত বিকেলে হাঁটতে ভালো লাগে।\nvi. অনেকেই ভাতের বদলে রুটি খায়।\nvii. শাবাশ ! আমাদের ছেলেরা খেলায় জয়লাভ করেছে।\nviii. কারণ ছাড়া কার্য হয় না।",
      "tag": "DC 25",
      "sub_questions": [
        {
          "label": "",
          "question": "",
          "explanation": "(ক) যে শব্দশ্রেণি দ্বারা কোনো কিছু করা, ঘটা, হওয়া ইত্যাদি বোঝায় তাকে ক্রিয়া বলে । যেমন: সে হাসছে । বাগানে ফুল ফুটেছে। এবার বৃষ্টি হবে। নানা মানদণ্ডে ক্রিয়াকে বিভক্ত করা যায়। যথা—\n১. ভাব প্রকাশের সম্পূর্ণতা অনুসারে: ক. সমাপিকা ক্রিয়া: যে ক্রিয়া দ্বারা বাক্যের ভাবের পরিসমাপ্তি ঘটে, তাকে সমাপিকা ক্রিয়া বলে। যেমন: ছেলেরা বল খেলছে। সুমন ভাত খাচ্ছে।\nখ. অসমাপিকা ক্রিয়া: যে ক্রিয়া দ্বারা বাক্যের ভাবের পরিসমাপ্তি ঘটে না, তাকে অসমাপিকা ক্রিয়া বলে । যেমন: আমি বাড়ি গিয়ে ভাত খাব। সে কাজটি করে বাসায় যাবে।\n২. কর্মপদ সংক্রান্ত ভূমিকা অনুসারে:\nক. অকর্মক ক্রিয়া: বাক্যের অন্তর্গত যে ক্রিয়া কোনো কর্ম গ্রহণ করে না, তাকে অকর্মক ক্রিয়া বলে।\nযেমন: শিশুটি খেলছে । খ. সকর্মক ক্রিয়া: বাক্যের অন্তর্গত যে ক্রিয়া মাত্র একটি কর্ম গ্রহণ করে, তাকে সকর্মক ক্রিয়া বলে। যেমন: অনিন বাগান থেকে ফুল তুলছে।\nগ. দ্বিকর্মক ক্রিয়া: বাক্যের অন্তর্গত যে ক্রিয়া দুটি কর্ম গ্রহণ করে, তাকে দ্বিকর্মক ক্রিয়া বলে । যেমন: মুন্নি\nমাসুমকে একটি কলম দিয়েছে। ঘ. প্রযোজক ক্রিয়া: কর্তার যে ক্রিয়া অন্যকে দিয়ে করানো হয়, তাকে প্রযোজক বা ণিজন্ত ক্রিয়া বলে। যেমন: মা শিশুকে চাঁদ দেখাচ্ছেন।\n৩. গঠন বৈশিষ্ট্য অনুসারে:\nক. যৌগিক ক্রিয়া: একটি সমাপিকা ও একটি অসমাপিকা ক্রিয়া যদি একত্রে একটি বিশেষ বা সম্প্রসারিত অর্থ প্রকাশ করে, তবে তাকে যৌগিক ক্রিয়া বলে। যেমন: ধরে ফেলছে। উঠে পড়ছে। নেমে পড়েছে। খেয়ে ফেলেছে ইত্যাদি ।\nখ. সংযোগমূলক ক্রিয়া: বিশেষ্য, বিশেষণ ও ধন্যাত্মক শব্দের সাথে সমাপিকা ক্রিয়া যোগ করে যে ক্রিয়া। গঠিত হয়, তাকে সংযোগমূলক ক্রিয়া বলে। যেমন: নাচ করা। গান গাওয়া। মশা মারা। ছেলে ধরা ইত্যাদি ।\n৪. স্বীকৃতি অনুসারে:\nক. অস্তিবাচক ক্রিয়া: যে ক্রিয়া দ্বারা অস্তিবাচক বা হ্যাঁ-বোধক অর্থ প্রকাশ পায়, তাকে অস্তিবাচক ক্রিয়া বলে। যেমন: আমি কাল বাড়ি যাব।\nখ. নেতিবাচক ক্রিয়া: যে ক্রিয়া দ্বারা নেতিবাচক বা না-বোধক অর্থ প্রকাশ পায়, তাকে নেতিবাচক ক্রিয়া বলে । যেমন: সে আমার কথা বোঝেনি।\n(খ)\nএখানে প্রদত্ত পাঁচটি বাক্যের নিম্নরেখ শব্দগুলোর ব্যাকরণিক শ্রেণি নিচে উল্লেখ করা হলো:\n১. পরাজয়ে: এই শব্দটি একটি বিশেষ্য পদ, যা 'পরাজে' শব্দের সপ্তমী বিভক্তি যুক্ত রূপ। ২. কখনো: এটি একটি ক্রিয়া বিশেষণ পদ, যা 'কখন' শব্দ থেকে এসেছে এবং একটি ঘটনার পুনরাবৃত্তি বা অনির্দিষ্ট সময় নির্দেশ করে। ৩. হো হো করে: এটি একটি ক্রিয়া বিশেষণ পদ, যা একটি বিশেষ ধরণের হাসি (হো হো) এবং তার ধরন বা পদ্ধতি নির্দেশ করে। ৪. পড়ন্ত: এটি একটি বিশেষণ পদ, যা 'পড়া' ক্রিয়া থেকে গঠিত এবং একটি চলমান বা আসন্ন অবস্থাকে বোঝায়। ৫. ভাতের: এটি একটি বিশেষ্য পদ, যা 'ভাত' শব্দের ষষ্ঠী বিভক্তি যুক্ত রূপ এবং সম্পর্ক বা অধিকার বোঝাচ্ছে।"
        }
      ]
    },
    {
      "number": "4",
      "uddipok": "(ক) একটি সার্থক বাক্যের কী কী গুণ থাকা আবশ্যক? উদাহরণ লেখ।\nঅথবা,\n(খ) নির্দেশ অনুসারে বাক্যান্তর কর (যে কোনো পাঁচটি):\n(i) শিশুরা দূষণমুক্ত পরিবেশ চায় (নেতিবাচক)।\n(ii) এখন খাঁটি জিনিস সহজলভ্য নয় (অস্তিবাচক)।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\n(v) রচনায় সহজবোধ্য শব্দ ব্যবহার করা উচিত (জটিল)\n(vi) তিনি আর নেই (যৌগিক)\n(vii) যেসব পশু মাংস খায়, তারা অত্যন্ত বলবান (সরল)।\n(viii) বাংলাদেশের চির স্থায়িত্ব কামনা করি (ইচ্ছাসূচক)।",
      "tag": "CCC 24,PCC 24,NDCD 24,DCC 24,ISCM 24,HC 24,RCPC 24,CPCR 24,DB 23,DIN.B 23,JB 23,RB 23,SB 23,BB 23,MB 23,CTG.B 23,CB 23,RCC 23,JGCC 23,NDCD 23,DRMC 23,MC 23,JCC 23,RCC 23,ISCM 23,HC 23,CC 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,BB 19,DIN.B 19,RB 19,CB 19,SB 19,All.B 18,CTG.B 17,BB 17,CB 17,DIN.B 17,RB 17,SB 19,CTG.B 16,DIN.B 16,DB 16,CB 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য কাকে বলে?\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয়। তাকে বাক্য বলে।\nযেমন, রহিম ফুটবল খেলে। এখানে বক্তার সম্পূর্ন মনোভাব প্রকাশিত হয়েছে।\nএকটি সার্থক বাক্যের কী কী গুণ থাকা আবশ্যক?\nভাষার বিচারে বাক্যের ৩টি গুণ থাকা আবশ্যক। সেগুলো হলো-\nআকাঙ্ক্ষা (Expectancy)।\nআসত্তি (Proximity)।\nযোগ্যতা (Propriety)।\nআকাঙ্ক্ষা কাকে বলে?\nবাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা (Expectancy) বলে।\nযেমন, কেউ যদি ‘অর্থই অনর্থের’ বলে থেমে যায়। তাহলে বার্কের অর্থ অসম্পূর্ণ থেকে যাবে। বলতে হবে, ‘অর্থই অনর্থের মূল’। এখানে বাক্যের অর্থ পরিষ্কারভাবে বুঝা গেছে। এই বাক্যে ‘অর্থই অনর্থের’ বলার পর ‘মূল’ শব্দটি শোনার যে ইচ্ছা তাকে বাক্যের আকাঙ্কা বলে।\nআসত্তি কাকে বলে?\nবক্তার মনোভাব প্রকাশের জন্য বাক্যে শব্দগুলোকে এমনভাবে পর পর সাজাতে হবে যেন বক্তার সম্পূর্ন মনোভাব প্রকাশ করে। এতে যেন মনোভাব প্রকাশে বাধাগ্রস্ত না হয়।  বাক্যে অর্থসংগতি রক্ষার জন্য সুশৃঙ্খল পদবিন্যাসকে আসত্তি বলে।\nযেমন: করিম ছেলে ভালো খুব । এখানে মনোভাব প্রকাশিত হয়নি। বলতে হবে, করিম খুব ভালো ছেলে। ‘করিম ছেলে ভালো খুব ‘ এ বাক্যে পরপর শব্দগুলোকে সাজানো হলেও বক্তার সম্পূর্ণ মনোভাব প্রকাশিত হয়নি। ‘করিম খুব ভালো ছেলে’ এ বাক্যে পরপর শব্দগুলোকে সাজানো হয়েছে এবং বক্তার সম্পূর্ণ ভাব প্রকাশিত হয়েছে। সঠিক জায়গায় পরপর শব্দগুলো সাজানোকে আসত্তি বলে।\nযোগ্যতা কাকে বলে?\nবাক্যস্থিত পদসমূহের অর্থগত এবং ভাবগত মিলবন্ধনের নাম যোগ্যতা।\nযেমন: ‘সূর্য পশ্চিম দিকে উঠছে’ এই বাক্য তার যোগ্যতা হারিয়েছে। বলতে হবে ‘সূর্য পূর্ব দিকে উঠছে’।\nবি.দ্র: পরপর শব্দ বসালেই সঠিক বাক্য হবেনা। সঠিক বাক্য হতে হলে শব্দগুলোকে সঠিক জায়গায় বসাতে হবে যাতে মনের সম্পূর্ণ ভাব প্রকাশ পায় এবং বাক্যের অর্থগত এবং ভাবগত মিলবন্ধন হয়।\n(খ) উত্তরঃ\n(i) শিশুরা দূষণমুক্ত পরিবেশ চায় (নেতিবাচক)।\nউত্তর: শিশুরা দূষণযুক্ত পরিবেশ চায় না ।\n(ii) এখন খাঁটি জিনিস সহজলভ্য নয় (অস্তিবাচক)।\nউত্তর: এখন খাঁটি জিনিস দুর্লভ।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\nউত্তর: নারী ও শিশু নির্যাতনের বিরুদ্ধে প্রতিবাদ জানাও।\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\nউত্তর: ওহ্ ! কী ভয়াবহ ছিল পঞ্চাশের মন্বন্তরের ঘটনা !\n(v) রচনায় সহজবোধ্য শব্দ ব্যবহার করা উচিত (জটিল)\nউত্তর: যেসব শব্দ সহজবোধ্য সেসবই রচনায় ব্যবহার করা উচিত ।\n(vi) তিনি আর নেই (যৌগিক)\nউত্তর: তিনি ছিলেন কিন্তু এখন আর নেই ।\n(vii) যেসব পশু মাংস খায়, তারা অত্যন্ত বলবান (সরল)।\nউত্তর: মাংসেভোজী  পশু অত্যন্ত বলবান ।\n(viii) বাংলাদেশের চির স্থায়িত্ব কামনা করি (ইচ্ছাসূচক)।\nউত্তর: বাংলাদেশ চিরস্থায়ী হোক।"
        }
      ]
    },
    {
      "number": "5",
      "uddipok": "(ক) যেকোনো পাঁচটি বাক্য শুদ্ধ করে লেখো:\ni. পরীক্ষা চলাকালীন সময়ে হর্ণ বাজানো নিষেধ।\nii. গাছটি সমূলসহ উৎপাটিত হয়েছে।\niii. দশচক্রে ঈশ্বর ভূত।\niv. ব্যাপারটি অত্যান্ত লজ্জাস্কর ছিল।\nv. সূর্য পূর্বদিকে উদয় হয়।\nvi. দারিদ্রতা শব্দটি ভুল।\nvii. গরীবের কথা বাসী হলে ফলে।\nviii. বাল্মীকী রামায়ন রচনা করেছেন।\nঅথবা,\n(খ) নিচের অনুচ্ছেদের অপপ্রয়োগগুলো শুদ্ধ করো:\nশুধুমাত্র বেচে থাকাঈ মানুষের জীবনের লক্ষ্য নয়। মানুষের উচিত অপরের কল্যাণে নিজেদেরকে আত্মাৎসর্গ ও নিবেদিত করা। সার্থপরতার মধ্যে কোনো সুখ নেই। আমৃত্যু পর্যন্ত একে অপরের মঙ্গলসাধনের লক্ষ্যে ব্রত সাধনা করা উচিত।",
      "tag": "DC 25",
      "sub_questions": [
        {
          "label": "",
          "question": "",
          "explanation": "(ক)\nপরীক্ষা চলাকালীন হর্ন বাজানো নিষেধ।\n2. গাছটি মূলসহ উৎপাটিত হয়েছে।\n3. দশচক্রে ঈশ্বরের ভূত।\nব্যাপারটি অত্যন্ত লজ্জাস্কর ছিল।\nসূর্য পূর্বদিকে উদিত হয়।\n(খ) \"শুধুমাত্র বেঁচে থাকা মানুষের জীবনের লক্ষ্য নয়। মানুষের উচিত অপরের কল্যাণে নিজেদেরকে আত্মত্যাগ ও নিবেদিত করা। সার্থপরতার মধ্যে কোনো সুখ নেই। আমৃত্যু পর্যন্ত একে অপরের মঙ্গলসাধনের লক্ষ্যে ব্রত সাধনা করা উচিত।\""
        }
      ]
    },
    {
      "number": "6",
      "uddipok": "(ক) যেকোনো দশটি শব্দের পারিভাষিক রূপ লেখো:\nBidder, Diplomatic, Dialect. Republic, Autonomous, Ordinance, Pioneer, Recism, Tribunal, Public Works, Agenda, Cabinet\nঅথবা,\n(খ) নিচের অনুচ্ছেদটি বাংলায় অনুবাদ করো:\nThe present world we live in is a global village. The countries of the world are now like the homes of a village. The countries are like the next door neighbour to one another. We can immediately know what happens in other countries. And we can also share their joys and sorrows with them.",
      "tag": "DC 25",
      "sub_questions": [
        {
          "label": "",
          "question": "",
          "explanation": "(ক)\nBidder - দরদাতা\nDiplomatic - কূটনৈতিক\nDialect - আঞ্চলিক ভাষা\nRepublic - প্রজাতন্ত্র\nAutonomous - স্বায়ত্তশাসিত\nOrdinance - অধ্যাদেশ\nPioneer - অগ্রদূত\nRacism - বর্ণবৈষম্য\nTribunal - ট্রাইব্যুনাল\nPublic Works - জনকল্যাণমূলক কর্ম\nAgenda - কর্মসূচী\nCabinet - মন্ত্রিসভা\n(খ)\nআমরা যে বর্তমান পৃথিবীতে বসবাস করছি তা একটি বৈশ্বিক গ্রাম। পৃথিবীর দেশগুলো এখন এক একটি গ্রামের বাড়ির মতো হয়ে গেছে। দেশগুলো একে অপরের পরবর্তী প্রতিবেশী। আমরা এখনই জানতে পারি অন্য দেশের মধ্যে কী হচ্ছে। এবং আমরা তাদের সুখ-দুঃখও ভাগ করে নিতে পারি।"
        }
      ]
    },
    {
      "number": "7",
      "uddipok": "(গ) “আন্তর্জাতিক মাতৃভাষা দিবস” বিষয়ে একটি রচনা লেখ",
      "tag": "BMARPC 24,ACC 24,MC 24,AHC 24,CTGC.B,SCC 24,NDCM 24,DCC 24,VNSC 24,BAFSC 24,BNMPC 24,NGDC 24,GECP 24,NDCD 24,DCC 24,RCPC 24,CPCR 24,DB 23,DIN.B 23,JB 23,RB 23,BB 23,CTG.B 23,CB 23,NDCD 23,DRMC 23,MC 23,RCC 23,MGCC 23,DC 23,CCC 23,RUMC 23,VNSC 23,RCC 23,DB 22,BB 22,DB 19,DIN.B 19,CTG.B 19,RB 19,SB 19,All.B 18,BB 17,RB 17,JB 17,SB 19,CTG.B 16,DIN.B 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "ভূমিকা\nমানুষ ভাবের বিনিময় করে ভাষার মাধ্যমে। এ ভাষার গুণেই পৃথিবীর সকল প্রাণী থেকে মানুষ স্বতন্ত্র মর্যাদার অধিকারী। মানুষ তার হাসি আনন্দ দুঃখ বেদনা সবকিছুই প্রকাশ করে ভাষার মাধ্যমে। মাতৃভাষা ছাড়া তৃপ্তি মিটিয়ে মনের ভাব প্রকাশ করা যায় না। মাতৃভাষার এ গুরুত্বের কথা ভেবেই পৃথিবীর প্রায় সবদেশেই প্রাথমিক শিক্ষা শুরু হয় মাতৃভাষার মাধ্যমে। মাতৃভাষার ভেতর দিয়েই শিশুর মনে স্বদেশপ্রেমের সূত্রপাত ঘটে। আমাদের মাতৃভাষা বাংলা। বিদেশি শাসকরা এ ভাষাকে যুগে যুগে পদানত করতে চেয়েছে। তার বিরুদ্ধে রুখে দাঁড়িয়েছে এদেশের মানুষ। করেছে ভাষা আন্দোলন। অনেক রক্ত ঝরেছে। ১৯৫২ সালের একুশে ফেব্রুয়ারিতে অকাতরে জীবন দিয়ে তার বিনিময়ে প্রতিষ্ঠিত হয়েছে বাংলা ভাষার মর্যাদা। একুশে ফেব্রুয়ারি আজ আন্তর্জাতিক মাতৃভাষা দিবস হিসেবে স্বীকৃত।\nভাষা আন্দোলনের সংক্ষিপ্ত ইতিহাস\n১৯৪৭ সালের দেশবিভাগের মাধ্যমে পাকিস্তান সৃষ্টি হওয়ার পর থেকে পাকিস্তানের কেন্দ্রীয় সরকার পূর্ব পাকিস্তান অর্থাৎ বাংলাদেশের শিক্ষা শিল্প সংস্কৃতিকে ধ্বংস করার চেষ্টা চালায় যার পরিপ্রেক্ষিতে সৃষ্টি হয় ভাষা আন্দোলন। বাঙালির মাতৃভাষা বাংলাকে রাষ্ট্রভাষার মর্যাদায় প্রতিষ্ঠা করার জন্য ১৯৪৮ সাল থেকে ১৯৫২ সাল পর্যন্ত যে আন্দোলন হয়েছে তাকে ভাষা আন্দোলন বলা হয়। ১৯৪৮ সালের ২৩ ফেব্রুয়ারি করাচিতে পাকিস্তান গণপরিষদের প্রথম অধিবেশন শুরু হয়েছিল। সেখানে গণপরিষদের ভাষা হিসেবে গৃহীত হয় উর্দু এবং ইংরেজি। বাংলাকেও গণপরিষদের ভাষা হিসেবে গ্রহণের দাবি জানানো হয়। কিন্তু পাকিস্তানের প্রধানমন্ত্রী লিয়াকত আলী খানসহ মুসলিম লীগের নেতারা এর বিরোধিতা করেন। ফলে ২ মার্চ ঢাকায় ফজলুল হক মুসলিম হলে এক সভায় বাংলা ভাষার পক্ষে সর্বদলীয় সংগ্রাম পরিষদ গঠন করা হয়। এ পরিষদ ১৯৪৮ সালের ১১ মার্চ সাধারণ ধর্মঘট আহ্বান করে এবং ছাত্ররা শোভাযাত্রা নিয়ে রাজপথে নামে। শোভাযাত্রায় পুলিশ নির্বিচারে গুলি ও লাঠিচার্জ করলে অনেক ছাত্র মারাত্মকভাবে আহত হয়। এর প্রতিবাদে ১৩ মার্চ ঢাকা বিশ্ববিদ্যালয় ও অন্যান্য শিক্ষাপ্রতিষ্ঠানে ধর্মঘট পালন এবং ১৫ মার্চ পর্যন্ত এ ধর্মঘট অব্যাহত রাখার সিদ্ধান্ত নেওয়া হয়। ১৯৪৮ সালের ১৯ মার্চ পাকিস্তানের গভর্নর জেনারেল মোহাম্মদ আলী জিন্নাহ প্রথম ঢাকায় আসেন। তিনি ২১ মার্চ রেসকোর্স ময়দানে (বর্তমানে সোহরাওয়ার্দী উদ্যান) এক জনসভায় ঘোষণা করলেন Urdu and only Urdu will be the State Language of Pakistan. এর প্রতিবাদে ২৬ মার্চ ঢাকায় ধর্মঘট পালিত হয়। ১৯৪৮ সালের ১১ সেপ্টেম্বর জিন্নাহর মৃত্যুর পর ১৮ নভেম্বর ঢাকায় আসেন প্রধানমন্ত্রী লিয়াকত আলী খান। এর আগের দিন ঢাকায় গঠিত হয় রাষ্ট্রভাষা কর্মপরিষদ। ১৯৫০ সালে গণপরিষদে ভাষণ দিতে গিয়ে জিন্নাহকে অনুসরণ করে লিয়াকত আলী খান বললেন দুই হবে পাকিস্তানের রাষ্ট্রভাষা। এর প্রতিবাসে ঢাকার রাজপথ গরম হয়ে ওঠে এবং ৩০ জানুয়ারি পালিত হয় ধর্মঘট। ১৯৫২ জনরোষের ভয়ে ২০ ফেব্রুয়ারি থেকে এক মাসের জন্য ঢাকা জেলার সর্বত্র ধর্মঘট জনসভা শোভাযাত্রা নিষিদ্ধ করে ১৪৪ ধারা জারির ঘোষণা দেয়। কিন্তু ছাত্ররা ১৪৪ ধারা ভঙ্গ করে রাজপথে নামলে পুলিশ নির্মমভাবে গুলিবর্ষণ করে। পুলিশের গুলিতে শহিদ হন রফিক জব্বার সালাম বরকত এবং নাম না জানা আরও অনেকে। শহিদদের স্মৃতিকে স্মরণীয় করে রাখার জন্য শহিদ মিনার নির্মাণ করা হয় এবং ২১ ফেব্রুয়ারিকে জাতীয় মর্যাদায় পালন করা হয় শহিদ দিবস হিসেবে।\nআন্তর্জাতিক মাতৃভাষা দিবসের স্বীকৃতি\n১৯৯৯ সালের ১৭ নভেম্বর ফ্রান্সের প্যারিসে ইউনেস্কোর সাধারণ পরিষদ ২১ ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দিয়েছে। বাঙালি জাতির জন্য এ এক বিরাট গৌরব। একদিকে সারা বিশ্বের মানুষ জানতে পারবে বাংলাদেশ নামে একটি দেশের কথা বাঙালি জাতি ও বাংলা ভাষার কথা অন্যদিকে ক্ষুদ্র ক্ষুদ্র দেশের ভাষাগুলো মর্যাদা লাভের পথ খুঁজে পাবে। বলা যায় ভাষার আগ্রাসনের বিরুদ্ধে আন্তর্জাতিক মাতৃভাষা দিবস এক বিরাট ভূমিকা পালন করবে।\nমাতৃভাষা ও বর্তমান বাংলাদেশ\nবাংলাদেশ বরাবরই নিজের মাতৃভাষার রক্ষার প্রতি অপরের তুলনায় অধিক সচেতন এবং প্রতিজ্ঞাবদ্ধ। যে ভাষাকে রক্ষার জন্য জীবন দিয়েছিল শত শত তরুণ হাজারো প্রাণ ঝরে গিয়েছিল অকালে সেই ভাষার রক্ষার ক্ষেত্রে বাংলাদেশের ভূমিকা অনস্বীকার্য। দক্ষিণ এশিয়ার বুকে ক্ষুদ্র এই দেশটির মাতৃভাষা বাংলা বাংলা ভাষাকে এই দেশ নিজের মায়ের মত করে ভালোবাসে। বলা হয়ে থাকে বাংলা ভাষার সংস্কৃতি ও কৃষ্টিকে পরম যত্নে বাংলাদেশ বাঁচিয়ে রেখেছে। বাংলাদেশের জাতীয় ভাষা হিসেবে বাংলা পৃথিবীর বুকে নিজের এক অন্যতম স্থান করে নিয়েছে। বাংলাদেশ প্রমাণ করে দিয়েছে এই ভাষার অবলম্বনকারী মানুষ নিজের সংস্কৃতি এবং কৃষ্টিকে রক্ষায় রক্ত ঝরাতেও পিছুপা হয়না।\nমাতৃভাষার বিকৃতি ও অবজ্ঞা\nবর্তমান যুগে বিশ্বব্যাপী অপসংস্কৃতির ব্যাপক চর্চায় ছাড় পায়নি মাতৃভাষাও। এ কথা সত্য যে ভাষা হল মানুষের ভাব প্রকাশের একটি প্রাণবন্ত ও প্রগতিশীল মাধ্যম। পৃথিবীর প্রত্যেকটি ভাষার মধ্যে অন্য অনেক ভাষার প্রভাব সর্বদাই লক্ষ্য করা যায়। কিন্তু তা বলে নিজের মাতৃভাষাকে বিকৃত করে অন্য ভাষা থেকে ধার করা শব্দবন্ধের সংযোজন কখনোই গ্রহণযোগ্য হতে পারে না। একবিংশ শতাব্দীর এই বিশ্বায়নের কালে মানুষ যতই বিশ্ব নাগরিক হতে চাইছে নিজের মাতৃভাষার প্রতি অবজ্ঞা ততই বেড়ে চলেছে। আমাদের মনে রাখা দরকার নিজের মাতৃভাষাকে ভালো না বাসলে কোন মানুষ পৃথিবীর অন্য কোন ভাষাকে আদর্শরূপে আয়ত্ত করতে পারে না। মাতৃভাষা কোন একটি জনগোষ্ঠীর ঐতিহাসিক ঐতিহ্য এবং সংস্কৃতিকে ধারণ করে।তদপুরি সার্বিক সামাজিক চরিত্রকে গড়ে তোলার ক্ষেত্রেও মাতৃভাষার অবদান সবচেয়ে বেশি। তাই কোন সমাজে মাতৃভাষায় অপসংস্কৃতির অনুপ্রবেশ ভাষার বিকৃতি এবং অবজ্ঞা সমাজের নৈতিক অবক্ষয় ডেকে আনে, যা পরবর্তীতে একটি জনগোষ্ঠীর পতনের কারণ হয়ে দাঁড়ায়।\nমাতৃভাষা দিবসের আনন্দ উৎসব\nমহান একুশে ফেব্রুয়ারি আন্তর্জাতিক মাতৃভাষা দিবসের স্বীকৃতি পাওয়ায় সরকারের শিক্ষা মন্ত্রণালয় মাতৃভাষা দিবস উৎসবের আয়োজন করে ১৯৯৯ সালের ৭ ডিসেম্বর। উৎসবটি পালিত হয় ২০০০ সালের ২১ ফেব্রুয়ারি ঢাকার ঐতিহাসিক পল্টন ময়দানে।একুশ আমাদের অহংকার একুশ পৃথিবীর অলঙ্কার অমর একুশ অজয় হয়েছে–এরকম অজস্র কথা কবিতা গদ্য নৃত্যছন্দে জমজমাট আনন্দ উৎসবের মধ্যে পালিত হয় আন্তর্জাতিক মাতৃভাষা দিবস। আন্তর্জাতিক স্বীকৃতি উপলক্ষে দিনভর রাষ্ট্রীয় উদ্যোগে আনন্দ শোভাযাত্রা আলোচনা নৃত্য সংগীত আবৃত্তি ইত্যাদি সাংস্কৃতিক অনুষ্ঠানের আয়োজন করা হয়। রাজধানী ঢাকা ছাড়াও দেশের বিভিন্ন জেলা ও উপজেলা পর্যায়ে পালিত হয় এ উৎসব।\nভাষা আন্দোলনের আদি কথা\nপাকিস্তান সৃষ্টির পূর্বমূহুর্তে আলীগড় মুসলিম বিশ্ববিদ্যালয়ের তৎকালীন উপাচার্য ড জিয়াউদ্দিন উর্দুকে পাকিস্তানের একমাত্র রাষ্ট্রভাষা করার প্রস্তাব উপস্থাপ করেন। পূর্ববঙ্গ থেকে ড মুহম্মদ শহীদুল্লাহ এ প্রস্তাবের ঘোর বিরোধিতা করেন এবং বাংলাকে রাষ্ট্রভাষা করার দাবি উত্থাপন করেন (১১ শ্রাবণ ১৩৫৪ বঙ্গাব্দ)। এভাবেই ভাষা আন্দোলনের সূত্রপাত ঘটে।\nরাষ্ট্রভাষা হিসেবে বাংলা ভাষার স্বীকৃতি\n১৯৫২ সালের ২১ ফেব্রুয়ারিতে সংঘটিত মর্মান্তিক হত্যাকাণ্ডের খবর সারা দেশে বিদ্যুৎবেগে পৌঁছে যায় এবং দেশবাসী প্রচণ্ড বিক্ষোভে ফেটে পড়ে। অতঃপর পাকিস্তান সরকার বাংলাকে রাষ্ট্রভাষা হিসেবে স্বীকৃতি দিতে বাধ্য হয়। ১৯৫৬ সালের সংবিধানে সরকার বাংলাকে রাষ্ট্রভাষা হিসেবে অনুষ্ঠানিকভাবে স্বীকৃতি দেয়।\nবিশ্বের বিভিন্ন দেশে আন্তর্জাতিক মাতৃভাষা দিবস পালন\n২০০০ সালের একুশে ফেব্রুয়ারি বাংলাদেশের মানুষের জন্য একটি স্মরণীয় দিন।বাংলা ভাষাকে জাতীয় মর্যাদায় প্রতিষ্ঠিত করার জন্য ১৯৫২ সালের ২১ ফেব্রুয়ারিতে যারা জীবন দিয়েছেন তাঁদের উদ্দেশ্যে শ্রদ্ধা নিবেদনের জন্য সারা দেশের বিভিন্ন শ্রেণির মানুষ ছুটে যায় শহিদ মিনারে। জাতিসংঘের মহাসচিব এ দিবসটি পালন উপলক্ষে বাংলাদেশের তৎকালীন প্রধানমন্ত্রীর কাছে বার্তা প্রেরণ করেন। বাংলাদেশ ছাড়াও বিশ্বের বিভিন্ন দেশ এবারই প্রথম আন্তর্জাতিক মাতৃভাষা দিবসটি উদযাপন করে। তাই বাংলাদেশের ইতিহাসে এ দিনটি অব্যয় ও অক্ষয় হয়ে থাকবে।\nআন্তর্জাতিক মাতৃভাষা দিবসের প্রেক্ষাপট\nআন্তর্জাতিক মাতৃভাষা দিবসের প্রেক্ষাপটকে গোড়া থেকে বোঝার জন্য আমাদের ফিরে যেতে হবে সেই ১৯৫২ খ্রিস্টাব্দেরও আগে। স্বাধীন বাংলাদেশ প্রতিষ্ঠিত হয়নি তখনো। সেই সময়ে ভারতবর্ষ থেকে সদ্য বিভক্ত হয়ে যাওয়া পাকিস্তানের মধ্যে পূর্ব পাকিস্তান রূপে পরিচিত ছিল আজকের গৌরবময় বাংলাদেশ। পাকিস্তানের প্রধান তথা বৃহত্তর অংশের জনগোষ্ঠী মূলত উর্দু ভাষাভাষী হলেও পূর্ব পাকিস্তানের মাতৃভাষা ছিল বাংলা। কিন্তু দুর্ভাগ্যজনকভাবে পাকিস্তানের শাসকগোষ্ঠী এই অঞ্চলের মানুষদের ওপর জোর করে উর্দু ভাষা চাপিয়ে দিতে চায়। মাতৃভাষার সাথে জড়িয়ে থাকে বহু প্রাচীন ইতিহাস ঐতিহ্য এবং আবেগ। কোন ভাষার বিস্তৃতির সাথে সেই ভাষাগোষ্ঠীর ঐতিহ্য ও আবেগেরও বিস্তৃতি ঘটে। তাই স্বাভাবিক ভাবেই জোর করে উর্দু চাপিয়ে দেওয়ার প্রতিবাদে আন্দোলনে ফেটে পড়ে তৎকালীন পূর্ব পাকিস্তান। ১৯৪৭ এ দেশবিভাগের পর থেকেই বাংলা ভাষার ওপর জোর জুলুম তীব্রতর হতে থাকে। এর প্রতিবাদে তীব্র হয় ভাষা আন্দোলনও।\n১৯৫২ তে তা চরম আকার নেয়। ওই বছরের একুশে ফেব্রুয়ারি বাংলাকে পূর্ব পাকিস্তানের অন্যতম রাষ্ট্রভাষা করার দাবিতে আন্দোলনরত তরুণ ছাত্র ছাত্রীদের ওপর পুলিশের নির্মম গুলিবর্ষণে কয়েকটি তাজা প্রাণ অকালে ঝরে যায়। এদের মধ্যে অন্যতম হলো রফিক জব্বার সালাম শফিউল বরকত সহ অনেকেই। বাংলাদেশের ইতিহাসে এই দিনটি শহীদ দিবস হিসেবে চিহ্নিত হয়ে আছে। এই মহান দিনটিকে স্মরণ করেই ২০১০ খ্রিস্টাব্দ থেকে জাতিসংঘ এই দিনে বিশ্বব্যাপী আন্তর্জাতিক মাতৃভাষা দিবস পালনের উদ্যোগ গ্রহণ করে।\nআন্তর্জাতিক মাতৃভাষা দিবস প্রতিষ্ঠার উদ্যোগ\nইতিহাসে যতদূর জানা যায় তা হল আন্তর্জাতিক মাতৃভাষা দিবসের প্রতিষ্ঠার জন্য সর্বপ্রথম উদ্যোগ গ্রহণ করেন কানাডার ভেঙ্কুভারে বসবাসকারী দুই বাঙালি রফিকুল ইসলাম এবং আব্দুস সালাম। তাদের সার্বিক উদ্যোগে প্রথমে প্রতিষ্ঠিত হয় মাদার ল্যাঙ্গুয়েজ লাভারস অব দ্য ওয়ার্ল্ড নামে একটি সংগঠন। এরপর আরও নানা সুধীজনের সহযোগিতায় বিভিন্ন ওঠাপড়ার শেষে ১৯৯৯ সালের ১৭ই নভেম্বর অনুষ্ঠিত ইউনেস্কোর প্যারিস অধিবেশনে ২১শে ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণার প্রস্তাব উত্থাপন করা হয়। সেই অধিবেশনেই মোট ১৮৮টি দেশের সমর্থন সহযোগে প্রস্তাবটি পাশ হলে তার পরের বছর থেকে ফেব্রুয়ারি মাসের ২১ তারিখে জাতিপুঞ্জের সদস্য দেশগুলিতে যথাযথ মর্যাদায় আন্তর্জাতিক মাতৃভাষা দিবস পালিত হয়ে আসছে। এরপরে ২০১০ সালের একুশে অক্টোবর সাধারণ পরিষদের ৬৫তম অধিবেশনে জাতিপুঞ্জ স্বয়ং একুশে ফেব্রুয়ারিকে আন্তর্জাতিক মাতৃভাষা হিসেবে পালনের উদ্যোগ নেয়। এই প্রস্তাবটি উত্থাপন করেছিল বাংলাদেশ। তার পরের বছর মে মাসে জাতিপুঞ্জের ১১৩ সদস্য বিশিষ্ট তথ্য বিষয়ক কমিটিতে উক্ত প্রস্তাবটি সর্বসম্মতিক্রমে পাস হয়। আন্তর্জাতিক মাতৃভাষা দিবসের প্রতিষ্ঠা পূর্ণতা লাভ করে।\nমাতৃভাষা ও সাহিত্য\nমাতৃভাষা এবং সাহিত্যচর্চা পরস্পর ওতপ্রোতভাবে জড়িত। এই বক্তব্যটির প্রকৃত অর্থকে বুঝতে গেলে সর্বপ্রথম আমাদের সাহিত্যের স্বরূপ অনুধাবন করতে হবে। সাহিত্য হল আমাদের মনের ভেতরকার সেই সব কল্পনা যাকে আমরা ভাষার মাধ্যমে জীবন্ত রূপ দিতে চাই। এ বিশ্বে যা কিছু প্রাকৃতিক এবং স্বাভাবিক তা কিছুই সুন্দর। মানুষ স্বাভাবিকভাবে নিজের মনের অন্দরমহলে সাহিত্যিক কল্পনার রূপ দান করে আপন মাতৃভাষায় চিন্তার মাধ্যমে। তাই কোন মানুষ যদি নিজের মাতৃভাষায় দুর্বল হয় তার পক্ষে সমৃদ্ধ সাহিত্যকে রূপ দান করা কঠিন হয়ে দাঁড়ায়। এমন সাহিত্য গড়ে উঠলেও তা নিজের স্বাভাবিকত্ব হারিয়ে সুন্দরকে পাশ কাটিয়ে হয়ে পড়ে দুর্বল। খেয়াল করলে দেখা যাবে এই পৃথিবীতে বিশ্বমানের যত সাহিত্য সৃষ্টি হয়েছে প্রত্যেকটির পিছনে লেখক বা লেখিকার মাতৃভাষার অবদান সবথেকে বেশি। কারণ নিজের মাতৃভাষায় যত স্নিগ্ধ বা নির্মল ভাবে চিন্তা করা যায় পৃথিবীর অন্য কোন ভাষায় অসীম জ্ঞান থাকলেও আবেগের অভাব হেতু চিন্তার সেই স্নিগ্ধতা বা গভীরতা কোনটাই আসেনা।\n২১-এর দীক্ষা\nশুধু মাত্র উৎসবের মধ্যে একুশকে সীমাবদ্ধ রাখা মোটেই আমাদের কাম্য হতে পারে না। একুশ আমাদের যে শিক্ষা দিয়েছে তা আমাদের দীক্ষা হিসেবে নিতে হবে। একুশ হবে আমাদের কর্মচাঞ্চল্যের উদ্দীপনা। ২১ এর সত্যিকার ইতিহাস আমাদের নতুন প্রজন্মের কাছে তুলে ধরতে হবে। বাংলাভাষার বিকাশ ঘটানোর জন্য আমাদের সর্বদা সচেষ্ট থাকতে হবে। যে লক্ষ্যে আমাদের দেশের মেধাবী ছাত্ররা জীবন দিয়ে গেছে সেই লক্ষ্য অর্জনের জন্য আমাদেরই পদক্ষেপ নিতে হবে।\nআন্তর্জাতিক মাতৃভাষা দিবস ও বাংলাদেশের গুরুত্ব\nআজ আমরা বুক ফুলিয়ে বলতে পারি আমরাই প্রথম জাতি বাংলা ভাষাকে রাষ্ট্রীয় মর্যাদায় প্রতিষ্ঠিত করার জন্য রক্ত দিয়েছি অকাতরে জীবন দিয়েছি। মাতৃভাষার জন্য রক্ত এবং জীবন দেওয়ার ইতিহাস পৃথিবীতে আর নেই। সেই রক্ত বৃথা যায় নি। বিশ্ববাসী স্বীকৃতি দিয়েছে আমাদের মাতৃভাষাকে। একুশে ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতি লাভের সাথে সাথে বাংলাদেশের গুরুত্বও বৃদ্ধি পেল আন্তর্জাতিক পর্যায়ে। সেই সাথে বাংলা ভাষা হলো গৌরবের ভাষা।একুশে ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতির মধ্য দিয়ে বাঙালির সংগ্রামের ও আত্মত্যাগের ঘটনা বাংলাদেশের ভৌগোলিক সীমানা অতিক্রম করে আন্তর্জাতিক রূপ লাভ করল। আন্তর্জাতিক মাতৃভাষা দিবস পালনের মাধ্যমে বিশ্ববাসী অনুভব করতে সক্ষম হবে মাতৃভাষা একটি দেশের জাতিসত্তার প্রধান বিবেচ্য বিষয়। তাই যখনই তাদের মাতৃভাষার ওপর কোনো আঘাত আসবে তখনই তারা আত্মপ্রত্যয়ী হয়ে উঠবে তাদের মাতৃভাষাকে রক্ষা করার জন্য। এর সাথে গুরুত্বের সাথে স্মরণীয় হয়ে থাকবে বাংলা ভাষা ও বাংলাদেশের নাম।\nমাতৃভাষা দিবস প্রসঙ্গে বাংলাদেশ সরকারের গৃহীত পদক্ষেপ\nমাতৃভাষা দিবসের সঠিক ইতিহাস বিশ্বের দরবারে তুলে ধরার জন্য বাংলাদেশ সরকার কয়েকটি পদক্ষেপ গ্রহণ করেছেন। গৃহীত পদক্ষেপগুলো নিম্নরূপ-\n১. মাতৃভাষা গবেষণা কেন্দ্র স্থাপনের সিদ্ধান্ত\nআমাদের মাতৃভাষাকে নিয়ে গবেষণা এবং পৃথিবীর সকল মাতৃভাষাকে রক্ষা করার জন্য বাংলাদেশ সরকার একটি l8মাতৃভাষা চর্চা ও গবেষণা কেন্দ্র প্রতিষ্ঠা করার পদক্ষেপ গ্রহণ করেছে। গোটা বিশ্বের পাঁচ ছয় হাজার মাতৃভাষার কোনটিই যেন হারিয়ে না যায় এ কেন্দ্রে সেই ব্যবস্থা করা হবে। ব্যবস্থা থাকবে বিভিন্ন ভাষা শিক্ষার। ফলে এ কেন্দ্র একদিন বিশ্বের সকল মাতৃভাষা সংরক্ষণে সহায়ক হবে। এজন্য বাংলাদেশসহ পৃথিবীর অন্যান্য দেশ থেকে ভাষাতত্ত্ববিদ তুলনামূলক ভাষাতত্ত্বের পন্ডিত বর্গ ও নৃতত্ত্ববিদদের এখানে কাজ করার আমন্ত্রণ জানানো হবে।এর ফলে বাংলা ভাষার বিস্তৃতি ঘটবে বিশ্বের অনেক দেশে।\n২. বিশ্বভাষা মেলা আয়োজন\nসেসময়ে ঠিক করা হয়েছিল আগামী মহান একুশে উপলক্ষে ঢাকায় আয়োজন করা হবে বিশ্বভাষা মেলা ও মহান সাহিত্যিকদের আলোকচিত্র প্রদর্শনী। এছাড়া থাকবে ভাষা বিষয়ে আলোচনা অনুষ্ঠান প্রামাণ্য চিত্র আবৃত্ত সংগীত পরিবেশন ইত্যাদি। মেলায় বাংলাদেশের একটি বড় স্টলসহ বিশ্বের বিভিন্ন দেশের স্টল থাকবে।\n৩. সিডি ও ভিডিও ক্যাসেট তৈরির পরিকল্পনা\nবাংলা ভাষার উৎপত্তি বিবর্তন ও পরিচয় বর্ণনা করে তৈরি একটি সিডি ও ভিডিও ক্যাসেট অচিরেই বিশ্বের ১৮৮টি দেশে পাঠানো হবে। এছাড়াও জাতিসংঘের ৫টি ভাষা যথা— ইংরেজি ফারসি জার্মান স্প্যানিস ও আরবিতে সিডি ও ভিডিও ক্যাসেট তৈরি করা হবে।\nজাতীয় শিক্ষা কার্যক্রমে মাতৃভাষার প্রচলন\nবাংলাদেশের মানুষের মাতৃভাষা এবং রাষ্ট্রভাষা বাংলা। কিন্তু জীবনের সবক্ষেত্রে আজ বাংলা ভাষার ব্যবহার ও প্রচলন হয়নি। ব্যবসায় বাণিজ্যে অফিস আদালতে উচ্চতর শিক্ষাব্যবস্থায় বাংলা ভাষাকে যথাযথভাবে ব্যবহার করা হচ্ছে না। আমরা যদি জাতি হিসেবে বিশ্বের দরবা মর্যা আসন লাভ করতে চাই তাহলে উচ্চতর পর্যায়ের বইগুলো বাংলা ভাষায় অনুবাদ করে শিক্ষার্থীদের কাছে পৌঁছে দিতে হবে। আমরা জানি বাংলা পৃথিবীর সপ্তম বৃহৎ ভাষা আন্তর্জাতিকভাবে স্বীকৃত ভাষা। এ ভাষার গঠনপ্রণালি সম্পূর্ণ বিজ্ঞানভিত্তিক। কাজেই বিদেশি ভাষার প্রতি আনুগত্য ত্যাগ করে মাতৃভাষায় জ্ঞানচর্চা করা এবং জীবনের সকল ক্ষেত্রে এর প্রতি ভালোবাসা প্রদান করা আমাদের কর্তব্য। মাতৃভাষার মাধ্যমে শিক্ষাসহ জীবনের সমস্ত কর্মকাণ্ড পরিচালনা যে সম্ভব তার বাস্তব প্রমাণ আধুনিক বিশ্বের চীন জাপান ফ্রান্স ইত্যাদি দেশ। কাজেই আমরা যদি জাতি হিসেবে বিশ্বের কাছে পরিচিত হতে চাই তবে আমাদেরকে বিদেশি ভাষার প্রতি আনুগত্য ত্যাগ করে জাতীয় শিক্ষা কার্যক্রমসহ জীবনের সকল ক্ষেত্রে বাংলা ভাষাকে প্রচলন করতে হবে।\nউপসংহার\nআমরা একুশ শতকে পদার্পণ করেছি। আমাদের জাতীয় জীবনে গত শতক ছিল আশা আকাঙ্ক্ষা সংগ্রাম যুদ্ধে ভরা টালমাটাল দিন। ইতিহাস থেকে আমরা অনেক কিছুই শিখেছি লাখ লাখ জীবনের বিনিময়ে। এদেশের মানুষ মাটির গন্ধ বড় বেশি ভালোবাসে। তাই তারা ভালোবাসে মাটির মাকে আর মায়ের মুখের ভাষাকে। বাংলা মায়ের সন্তানেরা বিশ্বের বুকে নতুন শতকে মাথা উঁচু করে দাঁড়াবার জন্য আজ দৃঢ়প্রত্যয়ী। আর সেজন্য আমাদের জীবনের সবক্ষেত্রে এবং আন্তর্জাতিক অঙ্গনে মাতৃভাষার প্রচলন নিশ্চিত করা প্রয়োজন।"
        }
      ]
    },
    {
      "number": "8",
      "uddipok": "ক) মোবাইল ফোনের অপব্যবহারের ক্ষতিগুলো উল্লেখ করে বন্ধুর কাছে একটি বৈদ্যুতিন চিঠি রচনা করো।\nঅথবা,\n(খ) কোনো মাধ্যমিক বিদ্যালয়ে সহকারী শিক্ষক পদে নিয়োগের জন্য একটি আবেদনপত্র রচনা করো।",
      "tag": "DC 25",
      "sub_questions": [
        {
          "label": "",
          "question": "",
          "explanation": "(ক)\nপ্রিয় বন্ধু,\nআশা করি তুমি ভালো আছো। আজ আমি তোমার সাথে একটি গুরুত্বপূর্ণ বিষয় নিয়ে কিছু কথা শেয়ার করতে চাই। সেটা হলো, আমাদের জীবনে মোবাইল ফোনের অপব্যবহার। তুমি জানো, বর্তমানে মোবাইল ফোন আমাদের নিত্যসঙ্গী হয়ে দাঁড়িয়েছে, তবে এর অপব্যবহার আমাদের জন্য অনেক ক্ষতির কারণ হতে পারে।\nমোবাইল ফোনের অপব্যবহারের সবচেয়ে বড় ক্ষতি হচ্ছে, এটি আমাদের সময়ের অপচয় ঘটায়। অনেকেই ঘণ্টার পর ঘণ্টা মোবাইল ফোনে সোশ্যাল মিডিয়া বা গেম খেলে সময় নষ্ট করে থাকে, যার ফলে পড়াশোনায় মনোযোগ কমে যায়। বিশেষ করে, ছাত্র-ছাত্রীদের ক্ষেত্রে এটি আরও ক্ষতিকর। মোবাইল ফোনের মাধ্যমে তারা পড়াশোনা করতে পারে না, এবং তাদের ঘুমের সময়ও কমে যায়। এটি তাদের শারীরিক এবং মানসিক স্বাস্থ্যের ওপর বিরূপ প্রভাব ফেলে।\nআরেকটি বড় ক্ষতি হলো, মোবাইল ফোনে অতিরিক্ত সময় ব্যয় করা মানসিক চাপ বাড়িয়ে দেয়। সোশ্যাল মিডিয়া প্ল্যাটফর্মে থাকা ছবি বা পোস্টগুলোর মাধ্যমে আত্মবিশ্বাসের অভাব সৃষ্টি হয় এবং মানসিক অবসাদও তৈরি হতে পারে। দীর্ঘ সময় ফোন ব্যবহার করলে চোখের সমস্যা, মাথাব্যথা, এবং পিঠব্যথা বৃদ্ধি পায়, যা শারীরিক ক্ষতির কারণ।\nএছাড়া, মোবাইল ফোনে অশ্লীল বা অকার্যকর কনটেন্ট দেখা বা অতিরিক্ত গেম খেলা মানসিক বিকাশে বাধা সৃষ্টি করতে পারে এবং সামাজিক সম্পর্কের মধ্যে দূরত্ব সৃষ্টি করতে পারে। এক্ষেত্রে, মানুষের মধ্যে একাকীত্ব বা অখুশি অনুভূতি সৃষ্টি হয়, যা তাদের মানসিক শান্তি নষ্ট করে।\nবন্ধু, আমাদের উচিত মোবাইল ফোনের ব্যবহার নিয়ন্ত্রণে রাখা, এবং এর ভালো দিকগুলোর ওপর মনোযোগ দেয়া। পড়াশোনায়, কাজকর্মে এবং স্বাস্থ্য সুরক্ষায় মোবাইল ফোনের উপকারিতা নেওয়া যেতে পারে, তবে অতিরিক্ত ব্যবহার পরিহার করতে হবে।\nতুমি কী ভাবো এই বিষয় নিয়ে? আমাকে তোমার মতামত জানিও।\nতোমার বন্ধুত্বে, সিয়াম\n(খ) ১৩ জুলাই ২০২৩ মাননীয় প্রধান শিক্ষক ভূরুঙ্গামারী পাইলট হাইস্কুল ভূরুঙ্গামারী, কুড়িগ্রাম।\nবিষয় : সহকারী শিক্ষক পদে নিয়ােগের জন্য আবেদন।\nজনাব, সম্মান প্রদর্শনপূর্বক সবিনয় নিবেদন এই যে, গত ৩০ জুন ২০২১ তারিখের ‘দৈনিক প্রথম আলোে’-এ প্রকাশিত বিজ্ঞাপনের মাধ্যমে জানতে পারলাম যে, আপনার স্কুলে একজন সহকারী শিক্ষক নিয়ােগ করা হবে। আমি উক্ত পদের একজন প্রার্থী হিসেবে আবেদন করছি। নিচে আমার শিক্ষাগত যােগ্যতাসহ যাবতীয় বিবরণ উল্লেখ করা হলাে :\nব্যক্তিগত তথ্য :\nনাম                                        : রেজাউল করিম। পিতার নাম                           : আব্দুল আজিজ। মাতার নাম                           : আমেনা বেগম। জন্ম তারিখ                          : ১৫ নভেম্বর ১৯৮৯। জাতীয়তা                             : বাংলাদেশি। ধর্ম                                         : ইসলাম। বৈবাহিক অবস্থা                 : অবিবাহিত। বর্তমান ঠিকানা                   : ২১৭, পাইকপাড়া, মিরপুর ১১, ঢাকা। স্থায়ী ঠিকানা                       : গ্রাম : বাগভান্ডার, পাে: + থানা : ভূরুঙ্গামারী, জেলা : কুড়িগ্রাম।\nশিক্ষাগত যোগ্যতা:\nপরীক্ষার নাম\nপাসের বছর\nপ্রাপ্ত জিপিএ/সিজিপিএ\nবিভাগ/বিষয়\nবোর্ড/প্রতিষ্ঠান\nএসএসসি\n২০০৩\n-৫,০০\nমানবিক বিভাগ\nঢাকা বোর্ড\nএইচএসসি\n২০০৫\n৪.৫০\nমানবিক বিভাগ\nঢাকা বোর্ড\nবিএ (স্নাতক)\n২০০৯\n৩.২৫\nবাংলা\nচট্টগ্রাম বিশ্ববিদ্যালয়\nএমএ (স্নাতকোত্তর)\n২০১০\n৩.০০\nবাংলা\nচট্টগ্রাম বিশ্ববিদ্যালয়\nঅভিজ্ঞতা :\nএকটি জনিয়র হাইস্কুলে সহকারী শিক্ষক হিসেবে গত তিন বছর যাবৎ শিক্ষকতা করে আসছি। অতএব উপযুক্ত যােগ্যতা ও অভিজ্ঞতার পরিপ্রেক্ষিতে অনুগ্রহপূর্বক আমাকে উক্ত পদে নিয়োগের জন্য বিবেচনা করলে বাধিত হব । বিনীত ー রেজাউল করিম।\nসংযোজন :\n১। পরীক্ষার মূল সনদের সত্যায়িত অনুলিপি-৩ কপি । ২। নাগরিকত্ব ও চারিত্রিক সনদের সত্যায়িত ফটোকপি-৩ কপি । ৩। অভিজ্ঞতা সনদের সত্যায়িত ফটোকপি-১ কপি । ৪। সত্যায়িত পাসপাের্ট সাইজ ছবি- ৩ কপি। ৫। ব্যাংক ড্রাফট ( ব্যাংকের নাম : সোনালী ব্যাংক；জমাকৃত টাকার পরিমাণ ৫০০；টাকা রশিদ নাম্বার ২১৭।)"
        }
      ]
    },
    {
      "number": "9",
      "uddipok": "(ক) সারমর্ম লেখো:\nক্ষমা যেথা ক্ষীণ দুর্বলতা,\nহে রূদ্র, নিষ্ঠুর যেন হতে পারি তথা তোমার আদেশে। যেন রসনায় মম সত্যবাক্য ঝলি ওঠে খরখডুগসম তোমার ইঙ্গিতে। যেন রাখি তব মান তোমার বিচারাসনে লয়ে নিজ স্থান।\nঅন্যায় যে করে আর অন্যায় যে সহে তব ঘৃণা তারে যেন তৃণসম দহে।\nঅথবা,\n(খ) ভাবসম্প্রসারণ করো:\nস্বদেশের উপকারে নাই যার মন\nকে বলে মানুষ তারে? পশু সেই জন।",
      "tag": "DC 25",
      "sub_questions": [
        {
          "label": "",
          "question": "",
          "explanation": "(ক) এই কবিতায় কবি ক্ষমার গুরুত্ব এবং রূদ্র (শিব) এর নির্দেশে কাজ করার প্রতিশ্রুতি প্রদান করেছেন। কবি বলেছেন, ক্ষমা দুর্বলতা নয়, বরং তা শক্তির প্রকাশ হতে পারে, যদি তা সঠিকভাবে ব্যবহার করা হয়। কবি রূদ্রের কাছে প্রার্থনা করেন যেন তার মুখ থেকে সত্যি কথা বেরিয়ে আসে এবং তিনি যেন রূদ্রের নির্দেশে তার নিজের আত্মসম্মান রক্ষা করতে পারেন। কবি আরও বলেছেন, যারা অন্যায় করে এবং যারা তা সহ্য করে, তাদের প্রতি ঘৃণা যেন তৃণসম ভস্ম হয়ে যায়, অর্থাৎ তাদের নিঃশেষ করে দেওয়া হোক।\n(খ)\n\"স্বদেশের উপকারে নাই যার মন, কে বলে মানুষ তারে? পশু সেই জন।\"\nকবির এই উক্তিটি একাধারে গভীর সমাজনৈতিক প্রশ্নের দিকে ইঙ্গিত করে। তিনি বলছেন, যে ব্যক্তি তার স্বদেশের কল্যাণের কথা চিন্তা করে না, যে ব্যক্তি তার দেশের উন্নয়ন এবং মানুষের উপকারে মনোযোগী নয়, তাকে মানুষ বলা যায় না। এমন ব্যক্তি প্রকৃতপক্ষে পশুর মতো।\nস্বদেশের প্রতি দায়বদ্ধতা আমাদের মানবিকতা এবং জাতীয় চেতনার পরিচায়ক। একটি জাতির উন্নতির জন্য সবার সহযোগিতা, সমবেদনা, এবং দায়িত্ববোধ থাকা জরুরি। যে ব্যক্তি নিজের স্বার্থকে আগে রাখে এবং দেশের বা সমাজের কল্যাণে অবদান রাখে না, সে আদতে আত্মকেন্দ্রিক ও স্বার্থপর। সমাজে এই ধরনের ব্যক্তিরা অন্যদের দুঃখ-দুর্দশায় আগ্রহী না হয়ে, শুধুমাত্র নিজের সুবিধা ও আনন্দে মগ্ন থাকে। এ ধরনের মনোভাব জাতির জন্য ক্ষতিকর।\nসুতরাং, কবির এই উক্তি আমাদের শিখায় যে, প্রকৃত মানুষ হতে হলে আমাদের স্বদেশের উন্নতি এবং কল্যাণের প্রতি মনোযোগী হতে হবে। নিজেকে শুধুমাত্র নিজের পরিধির মধ্যে সীমাবদ্ধ না রেখে, আমাদের দেশের মানুষের সেবায় এবং উন্নয়নে আত্মনিয়োগ করা উচিত।"
        }
      ]
    },
    {
      "number": "10",
      "uddipok": "(ক) 'শব্দদূষণের কুফল' সম্পর্কে দুই বন্ধুর মধ্যে সংলাপ রচনা করো।\nঅথবা,\n(খ) 'বিপদে বন্ধুর পরিচয়' শিরোনামে একটি খুদেগল্প লেখো।",
      "tag": "DC 25",
      "sub_questions": [
        {
          "label": "",
          "question": "",
          "explanation": "(ক)\nঅনি: হে রকি, তুমি কি জানো, আমাদের শহরে শব্দদূষণ কতটা মারাত্মক আকার ধারণ করেছে? একে অপরকে কিছু বলতে গেলেই গতি বাড়ানোর শব্দ, গাড়ির হর্ন আর হকারদের চিৎকার! এটি শুধু আমাদের শারীরিক স্বাস্থ্যের ক্ষতি করছে না, মানসিক শান্তিও নষ্ট হয়ে যাচ্ছে।\nরকি: হ্যাঁ, অনি, এটা সত্যিই একটা বড় সমস্যা। তুমি দেখো, শব্দদূষণের ফলে অনেক মানুষ অবিরাম মাথাব্যথা, ঘুমের সমস্যা এবং স্ট্রেসে ভুগছে। আমাদের শহরের অনেক এলাকায় তো এখন একেবারে শান্তির পরিবেশ পাওয়া যায় না। এটা আমাদের মনোযোগে প্রভাব ফেলে এবং কর্মক্ষমতা কমিয়ে দেয়।\nঅনি: ঠিক বলেছো রকি! শুধু এই সমস্যা নয়, শব্দদূষণ আমাদের শোনার ক্ষমতাও ক্ষতিগ্রস্ত করছে। অনেক সময় অসংখ্য শব্দের মধ্যে বসে কাজ করতে গেলে, কনসেন্ট্রেশন ঠিকমতো রাখা যায় না। এর ফলে পড়াশোনা বা কাজের গতি স্লো হয়ে যায়।\nরকি: আর তোমার কী ধারণা, এর থেকে মুক্তি পাওয়ার উপায় কী? সবার জন্য কি কোনো সমাধান হতে পারে?\nঅনি: হ্যাঁ, আমাদের উচিত সচেতন হওয়া এবং শব্দদূষণ নিয়ন্ত্রণের জন্য কিছু উদ্যোগ নেওয়া। সরকার যদি কিছু কঠোর আইন প্রণয়ন করে এবং সবাই যদি ট্রাফিক শৃঙ্খলা মেনে চলে, তাহলে এটি অনেকটাই কমানো যাবে। বিশেষ করে গাড়ির হর্নের ব্যবহার সীমিত করা এবং পাবলিক প্লেসে শান্তির পরিবেশ সৃষ্টি করতে পারলে সমাজে শান্তি বজায় রাখা সম্ভব হবে।\nরকি: একদম! সবাই যদি একসাথে কাজ করি, তবে শব্দদূষণের কুফল অনেকাংশে কমানো সম্ভব। আসলেই, আমাদের সবাইকে এ বিষয়ে সচেতন হতে হবে।\n(খ) 'বিপদে বন্ধুর পরিচয়'\nএকটি ছোট্ট গ্রামে দুই বন্ধু বসবাস করত, নাম অনি ও রকি। তারা ছিল একে অপরের আত্মবিশ্বাস, একে অপরের শক্তি। তাদের বন্ধুত্ব ছিল দৃঢ়, যেটি বয়স, সময় বা পরিস্থিতির কোনো প্রভাবই ফেলতে পারেনি।\nএকদিন, গ্রামের আশেপাশে ভয়ঙ্কর ঝড় শুরু হলো। ঘরবাড়ি ভেঙে পড়তে শুরু করল এবং রাস্তাঘাট তছনছ হয়ে গেল। অনির পরিবার বাড়ির পাশের একটি নদীর ধারে বসবাস করত, আর নদীটি প্লাবিত হওয়ার ঝুঁকিতে ছিল। সে চিন্তিত হয়ে পড়ল। তার বাবা-মা ছিলেন শহরের বাইরে, আর অনি বাড়িতে একাই ছিল। এমন সময় তার বন্ধু রকি তাকে ফোন করল।\nরকি: \"অনি, তুমি কেমন আছো? শোনা যাচ্ছে যে নদীটি প্লাবিত হতে পারে, তুমি কি নিরাপদে আছো?\"\nঅনি: \"না, রকি, আমি ভয় পাচ্ছি। আমার বাবা-মা বাইরে আছেন, আর আমি একাই। এই ঝড়টা ভয়ঙ্কর হয়ে উঠছে।\"\nরকি: \"তুমি চিন্তা করো না, আমি এখনই তোমার কাছে আসছি। আমি তোমার সাথে আছি, তুমি কোনো চিন্তা কোরো না।\"\nরকি দ্রুত ছুটে এল। সে জানত, এসময় বন্ধুত্বের প্রয়োজন। ঝড়ের মধ্যেই রকি অনিকে নিরাপদ জায়গায় নিয়ে গেল। তাদের সবার জন্য পরিস্থিতি ছিল ভয়ানক, কিন্তু রকি কোনোভাবেই অনিকে একা ছাড়ল না।\nরকি তাকে আশ্বস্ত করে বলল, \"বন্ধু, বিপদে বন্ধু আর একে অপরকে সাহায্য না করলে বন্ধুত্বের কোনো মানে থাকে না। আমরা একে অপরের শক্তি।\"\nঝড় শেষে, গ্রামটি ধ্বংসের মধ্যে ছিল, কিন্তু অনি জানত, সত্যিকারের বন্ধুত্বের শক্তি সবকিছু জয় করতে পারে। রকি তাকে প্রমাণ করেছিল, বিপদে বন্ধুর পরিচয় সঠিকভাবে দেয়াই বন্ধুত্বের আসল চিত্র।"
        }
      ]
    },
    {
      "number": "11",
      "uddipok": "যেকোনো একটি বিষয় অবলম্বনে প্রবন্ধ রচনা করো:\nক. স্বদেশপ্রেম\nখ. তথ্যপ্রযুক্তি ও বাংলাদেশ\nগ. একুশের চেতনা\nঘ. প্রাকৃতিক দুর্যোগ ও বাংলাদেশ\nঙ. পোশাকশিল্প: সমস্যা ও সম্ভাবনা",
      "tag": "DC 25",
      "sub_questions": [
        {
          "label": "",
          "question": "",
          "explanation": "(ক) ভূমিকা: স্বদেশ মানুষের কাছে পরম সাধনার ধন, পরম নিবাস। স্বদেশের মানুষ, স্বদেশের রূপ-প্রকৃতি, তার পশু-পাখি এমনকী তার প্রতিটি ধূলিকণাও মানুষের কাছে প্রিয় ও পবিত্র। যে দেশ আলো দিল, বাতাস দিল, অন্ন-পানি দিল, বস্ত্র দিল, তার প্রতি যদি সেই শ্যামল স্নেহে প্রতিপালিত সন্তানদের মমতামণ্ডিত আনুগত্যবোধ না থাকে, তবে তারা কেবল অকৃতজ্ঞই নয়, বিশ্বের সকল নিন্দনীয় বিশেষণে বিশেষিত।\nস্বদেশপ্রেম: যে ভৌগোলিক ও সামাজিক পরিবেশের মধ্যে মানুষ জন্মগ্রহণ করে এবং বড়ো হয়ে ওঠে, সে পরিবেশের প্রতি, সেখানকার মানুষের প্রতি তার একটি স্বাভাবিক আকর্ষণ গড়ে ওঠে। দেশের প্রতি, দেশের মানুষের প্রতি এ আজন্ম আকর্ষণই স্বদেশপ্রেম। স্বদেশপ্রেম সকলের অন্তরেই থাকে। কখনও এ প্রেম থাকে সুপ্ত অবস্থায়, কখনও থাকে তা সুপ্রকাশিতভাবে। সুখের দিনে স্বদেশপ্রেম থাকে সুপ্তিমগ্ন। কিন্তু দুঃখের দিনে আঘাতে আঘাতে জর্জরিত হয়ে স্বদেশপ্রেম উদ্দীপিত হয়ে ওঠে। পরাধীনতার দুঃখ-বেদনায়, বিদেশিদের অকথ্য নির্যাতনে অন্তরের সুপ্ত স্বদেশপ্রেমের ঘুম ভাঙে। কিংবা দেশ যখন শত্রুর আক্রমণে পর্যুদস্ত হয়, তখন সমগ্র জাতি স্বদেশপ্রেমে উদ্বুদ্ধ হয়ে স্বদেশের ও স্বজাতির মানমর্যাদা রক্ষাকল্পে রণক্ষেত্রে প্রাণ বিসর্জন দেওয়ার জন্য দলে দলে ছুটে যায়। তখন মনে হয়- 'নিঃশেষে প্রাণ যে করিবে দান ক্ষয় নাই, তার ক্ষয় নাই।'\nস্বদেশপ্রেমের বহিঃপ্রকাশ ও উন্মেষ: প্রকৃতপক্ষে স্বদেশপ্রেমের উদ্ভব আত্মসম্মানবোধ থেকে। যে জাতির আত্মসম্মানবোধ যত প্রখর, সে জাতির স্বদেশপ্রেম তত প্রবল। স্বদেশপ্রেম এক প্রকার পরিশুদ্ধ ভাবাবেগ। নিঃস্বার্থ, হিংসাবিহীন দেশপ্রেমই প্রকৃত স্বদেশপ্রেম। ব্যক্তিগত ক্ষুদ্র স্বার্থের গণ্ডি উপেক্ষা করে বৃহত্তর স্বার্থের দিকে মন যখন পরিচালিত হয়; যখন আত্মকল্যাণ অপেক্ষা বৃহত্তর কল্যাণবোধ সক্রিয় হয়ে ওঠে, তখন জ্বলে ওঠে স্বদেশের প্রতি ভালোবাসার নিষ্কলুষ প্রদীপ শিখা। দেশপ্রেমিকের দেশ সেবার পথে বাধা অনেক, অত্যাচার সীমাহীন। কিন্তু পথের ঝড়, ঝঞ্ঝা, বজ্রপাত তাদের দৃঢ় বলিষ্ঠ পদক্ষেপের নিকট মিথ্যে প্রমাণিত হয়। ইতিহাসের পানে তাকালে এর ভূরি ভূরি দৃষ্টান্ত মেলে। পরদেশি কিংবা স্বৈরশাসকের রক্তচক্ষু কিংবা উদ্যত অস্ত্র তাদের নিবৃত্ত করতে পারে না। আমাদের বাংলাদেশের ইতিহাসও স্বদেশপ্রেমের গর্বে গর্বিত। ১৯৫২ সালের ভাষা আন্দোলন, ১৯৬৯ সালের গণঅভ্যুত্থান, ১৯৭১ সালের স্বাধীনতা যুদ্ধ এবং সর্বশেষে ১৯৯০ সালে স্বৈরশাসনের বিরুদ্ধে গণঅভ্যুত্থান আমাদের স্বদেশপ্রেমের প্রমাণ দেয়।\nঅন্ধ স্বদেশপ্রেমের পরিণতি: স্বদেশপ্রেম দেশ ও জাতির গৌরবের বস্তু হলেও অন্ধ স্বদেশপ্রেম বা উগ্র জাতীয়তাবাদ ধারণ করে ভয়ংকর রূপ। জাতিতে জাতিতে সংঘাত ও সংঘর্ষ অনিবার্য করে তোলে অন্ধ স্বদেশপ্রেম। আমরা স্বদেশের জয়গান গাইতে গিয়ে যদি অপরের স্বদেশপ্রেমকে আহত করি, তবে সেই স্বদেশপ্রেম বিভিন্ন দেশ ও জাতির মধ্যে ডেকে আনে ভয়াবহ রক্তাক্ত দ্বন্দ্ব-সংঘাত। হিটলারের তৎকালীন জার্মানি কিংবা মুসোলিনির ইতালি উগ্র-জাতীয়তাবাদের নগ্নরূপ। চলমান বিশ্বের শক্তিশালী রাষ্ট্র কর্তৃক দুর্বল রাষ্ট্রসমূহের প্রতি আগ্রাসী মনোভাব অন্ধ স্বদেশপ্রেমেরই বহিঃপ্রকাশ।\nদেশপ্রেম ও রাজনীতি: বস্তুত রাজনীতিবিদের প্রথম ও প্রধান শর্তই হলো দেশপ্রেম। স্বদেশপ্রেমের পবিত্র বেদিমূলেই রাজনীতির পাঠ। দেশপ্রেমে উদ্বুদ্ধ রাজনীতিবিদ দেশের সদাজাগ্রত প্রহরী। পরাধীন বাংলাদেশের দিকে দিকে যে বিভিন্ন রাজনৈতিক দল গড়ে উঠেছিল, তাদের সকলেরই মুখ্য উদ্দেশ্য ছিল পরাধীনতার বন্ধন থেকে দেশজননীর শৃঙ্খল-মোচন। তাদের অবদানেই আজ দেশ স্বাধীন। আজও দেশে বিভিন্ন রাজনৈতিক দল বর্তমান। রাজনীতির রঙ্গমঞ্চে এখনও কত নতুন দলের আবির্ভাব ও নিষ্ক্রমণ। কিন্তু আজ অধিকাংশ রাজনৈতিক দলই মহত্তর, বৃহত্তর কল্যাণবোধ থেকে ভ্রষ্ট। রাজনৈতিক অঙ্গনে এখন ব্যক্তিগত এবং দলীয় স্বার্থ চিন্তাই অনেক ক্ষেত্রে প্রবল। দেশের স্বার্থে, জাতির স্বার্থে, মানুষের প্রয়োজনে সর্বস্ব বিলিয়ে দেওয়ার সাধনা, দেশপ্রেমের অঙ্গীকার ও সার্থকতা এখন প্রায়ই অনুপস্থিত। সংকীর্ণ রাজনীতিসর্বস্ব দেশপ্রেম প্রকৃতপক্ষে ধ্বংস ও সর্বনাশের পথকেই করে প্রশস্ত।\nস্বদেশপ্রেম ও বিশ্বভাবনা: যথার্থ দেশপ্রেমের সাথে বিশ্বপ্রেমের কোনো অমিল নেই, নেই কোনো বিরোধ, বরং স্বদেশপ্রেমের ভেতর দিয়ে বিশ্বপ্রেমের এক মহৎ উপলব্ধি, জাগরণ। স্বদেশ তো বিশ্বেরই অন্তর্ভুক্ত। জাতি-ধর্ম-বর্ণ-সম্প্রদায়ের ঊর্ধ্বে মানুষ বিশ্বপ্রেমের এ বাণীকে জাতীয় জীবনে গ্রহণ করলেই সংকীর্ণ অন্ধ জাতীয়তাবোধ থেকে আমাদের মুক্তি। বিশ্বপ্রেমের উজ্জ্বল আলোকে আমাদের স্বদেশপ্রেম হবে উদ্ভাসিত। আমরা স্বদেশকে ভালোবেসে বিশ্বদেবতারই বন্দনা করি। আজ যখন বিশ্বের সর্বত্র গণতন্ত্রের প্রবল জোয়ার এসেছে তখন বিশ্ব নাগরিকত্বের চেতনা হবে তাকে যথার্থভাবে গ্রহণ করা। স্বদেশ-চেতনা তো বিশ্ববোধেরই প্রাথমিক শর্ত। দেশের জল-মাটি-অরণ্য-পশুপাখি-মানুষ-সংস্কৃতিকে ভালোবাসতে পারলে পৃথিবীর মানুষকেও ভালোবাসা যায়। তখনই তার মধ্যে জন্ম নেয় বিশ্বাত্মবোধ।\nউপসংহার: দেশপ্রেম আমাদের মনের জ্বলন্ত অগ্নিশিখা। সেই অনলে অন্তরের যত কিছু পাপবোধ, যা কিছু ক্ষুদ্র, গ্লানিময় তার আহূতিদানেই আমাদের জীবন পরিশুদ্ধ হয়। এক মহৎ চেতনার বিভায় মানব-জন্ম হয় ভাস্বর। মানুষের জীবনে যদি দেশপ্রেমের চেতনা না থাকে, যদি বৃহত্তর কল্যাণবোধ থাকে অসুন্দরের ছদ্মবেশে আচ্ছন্ন, তাহলে হৃদয়ের কোন ঐশ্বর্য নিয়ে মানুষ মহৎ হবে? বৃহৎ হবে কোন সম্পদ নিয়ে? কোথায় তাহলে জীবনের মহিমা? কোথায় সেই উন্নত উত্তরাধিকার? দেশপ্রেম তো শুধু কতগুলো প্রাণহীন শব্দসমাহার নয়, নয় কোনো নিছক বিমূর্ত আদর্শ। স্বদেশপ্রীতির মধ্যেই মনুষ্যত্বের উদ্বোধন, মহৎ জীবনের সংকল্প, বিশ্বভ্রাতৃত্বের বন্ধন।"
        }
      ]
    },
    {
      "number": "1",
      "uddipok": "(ক) 'উপসর্গের অর্থবাচকতা নেই, কিন্তু অর্থদ্যোতকতা আছে।'-আলোচনা করো।\nঅথবা,\n(খ ) ব্যাসবাক্যসহ সমাস নির্ণয় করো: (যেকোনো পাঁচটি)\nকুসুমকুমারী, পদ্মনাভ, আমরা, তুষারশুভ্র, কালান্তর, অনাশ্রিত, উদবেল, গৃহস্থ, ধর্মঘট",
      "tag": "DC 25",
      "sub_questions": [
        {
          "label": "",
          "question": "",
          "explanation": "(ক) কোনো শব্দ বা শব্দাংশের নিজস্ব অর্থ থাকাকে তার অর্থবাচকতা বলে। যেমন: ‘দেশ’ একটি শব্দ, যার নিজস্ব অর্থ (নির্দিষ্ট ভূখন্ড) রয়েছে; অর্থাৎ এর অর্থবাচকতা আছে। কিন্তু ‘প্র’ একটি উপসর্গ, যার নিজস্ব কোনো অর্থ নেই; অর্থাৎ অর্থবাচকতা নেই।\nকোনো শব্দ বা শব্দাংশের নতুন অর্থবোধক শব্দ সৃষ্টির ক্ষমতাকে তার অর্থদ্যোতকতা বলে। যেমন: ‘হার’ একটি শব্দ, যার অর্থ ‘পরাজয়’। এর পূর্বে ‘প্র’ উপসর্গটি যুক্ত হলে নতুন অর্থবোধক শব্দ ‘প্রহার’ (আঘাত) সৃষ্টি হয়। অর্থাৎ ‘প্র’ উপসর্গটির নতুন অর্থবোধক শব্দ সৃষ্টির ক্ষমতা রয়েছে। সুতরাং এর অর্থদ্যোতকতা আছে।\nএ কারণেই বলা হয়- উপসর্গের অর্থবাচকতা নেই, কিন্তু অর্থদ্যোতকতা আছে।\n(খ) ব্যাসবাক্যসহ সমাস নির্ণয়:\nকুসুমকুমারী:\nউপমিত কর্মধারয় সমাস। এর ব্যাসবাক্য হবে \"কুসুমের ন্যায় কুমারী”\nপদ্মনাভ:\nবহুব্রীহি সমাস । এর ব্যাসবাক্য হলো \"পদ্ম নাভিতে যার\"\nআমরাঃ  একশেষ দ্বন্দ্ব সমাস \"আমি\", \"তুমি\", এবং \"সে\"\nতুষারশুভ্র: তুষারশুভ্র = তুষারের ন্যায় শুভ্র - উপমান কর্মধারয়.\nকালান্তরঃ কালান্তর\n= অন্য কাল (নিত্য\nঅনাশ্রিতঃ অনাশ্রিত\n– নয় আশ্রিত – নঞ্ তৎপুরুষ\nউদবেলঃ\nউদ্বেল (বেলাকে অতিক্রান্ত) =\nগৃহস্থঃ\nগৃহস্থ =\n(উপপদ তৎপুরুষ)"
        }
      ]
    }
  ]
}