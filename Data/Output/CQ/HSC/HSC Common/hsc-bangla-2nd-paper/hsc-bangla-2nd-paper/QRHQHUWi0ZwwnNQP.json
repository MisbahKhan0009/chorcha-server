{
  "title": "ফৌজদারহাট ক্যাডেট ২০২৫",
  "subtitle": "বাংলা - লিখিত(11)",
  "questions": [
    {
      "number": "1",
      "uddipok": "(ক) বাংলা 'অ' ধ্বনি উচ্চারণের যে কোনো পাঁচটি নিয়ম উদাহরণসহ লেখ।\nঅথবা,\n(খ) যে কোনো পাঁচটি শব্দের উচ্চারণ লেখ:-\nপদ্য, চর্যাপদ, অত্যাচার, বিজ্ঞপ্তি, স্বাগত, আহবান, স্মর্তব্য, ব্রহ্মাণ্ড।",
      "tag": "CCC 24,PCC 24,NDCD 24,DCC 24,ISCM 24,HC 24,CPCR 24,DB 23,DIN.B 23,JB 23,BB 23,CTG.B 23,CB 23,PCC 23,RCC 23,NDCD 23,MC 23,JCC 23,RCC 23,DC 23,ISCM 23,HC 23,BCC 23,CCC 23,SCC 23,RUMC 23,DB 22,CB 22,SB 22,RB 22,DIN.B 22,DB 19,JB 19,BB 19,DIN.B 19,CTG.B 19,RB 19,SB 19,All.B 18,CB 17,DIN.B 17,RB 17,JB 17,CTG.B 16,DIN.B 16,DB 16,CB 16,JB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nনিম্নে অ ধ্বনি উচ্চারণের ৫টি নিয়ম উদাহরণসহ আলোচনা করা হলোঃ\nশব্দের প্রথমে যদি ‘অ’কার থাকে এবং পরে ‘ই’-কার ও ‘উ’-কার, থাকে তবে সেক্ষেত্রে ‘অ’ এর উচ্চারণ সাধারণত ‘ও’-কারের মতো হয়। যেমনঃ অভিধান অভিযান (ওভিজান), (ওভিধান), অতি (ওতি), অতীত (ওতিত্), মতি (মোতি) ইত্যাদি।\nশব্দের প্রথমে যদি ‘অ’কার এর পরে ‘য’-ফলা যুক্ত ব্যঞ্জনবর্ণ হয়, তবে ‘অ’-এর উচ্চারণ অধিকাংশ ক্ষেত্রে ‘ও’-কারের মতো হয়। যেমনঃ অদ্য (ওদ্‌দো), অত্যাচার (ওত্‌তাচার), অন্য (ওন্‌নো), কন্যা (কোন্‌না) ইত্যাদি।\nশব্দের প্রথমে ‘অ’ এর পর যুক্তবর্ণ ‘ক্ষ’, ‘জ্ঞ’, থাকলে, তবে ‘অ’ এর উচ্চারণ ‘ও’-কারের মতো হয়ে থাকে। যেমনঃ অক্ষ (ওক্‌খো), লক্ষণ (লোক্‌খোন্‌), দক্ষ (দোক্‌খো), যক্ষ (জোক্‌খো), যজ্ঞ (জোগ্‌গোঁ), লক্ষ (লোক্‌খো), রক্ষা (রোক্‌খা) ইত্যাদি।\nশব্দের শুরুতে ‘অ’ থাকে এবং শেষে ‘ঋ’-কার যুক্ত ব্যঞ্জনবর্ণ থাকলে, সেই ক্ষেত্রে ‘অ’-কার এর উচ্চারণ সাধারণত ‘ও’-কারের মতো হয়ে থাকে। যেমনঃ মসৃণ (মোসৃন্‌), যকৃত (জোকৃত্‌), বক্তৃতা (বোক্তৃতা) ইত্যাদি।\nশুরুতে ‘অ’-কার এর সাথে ‘র’-ফলা যুক্ত থাকলে, সেক্ষেত্রেও ‘অ’-কারের উচ্চারণ ‘ও’-কার হয়ে থাকে। যেমনঃ গ্রহ (গ্রোহো), ক্রম (ক্রোম), গ্রন্থ (গ্রোন্‌থো) ইত্যাদি।\n(খ) উত্তরঃ\nশব্দ\nউচ্চারণ\nপদ্য\nপোদ্ দো\nচর্যাপদ\nচোর্ জাপদ্\nঅত্যাচার\nওত্ তাচার্\nবিজ্ঞপ্তি\nবিগ্ গোঁপ্ তি\nস্বাগত\nশাগতো\nআহবান\nআওভান্\nস্মর্তব্য\nশঁর্ তোব্ বো\nব্রহ্মাণ্ড\nব্রোম্ হান্ ডো"
        }
      ]
    },
    {
      "number": "2",
      "uddipok": "(ক) বাংলা একাডেমি প্রণীত প্রমিত বাংলা বানানের নিয়ম অনুসারে অ-তৎসম শব্দের বানানের পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের বানান শুদ্ধ করে লেখো:\nবাল্মিকি, ইতিপূর্বে, জাজ্জল্যমান, মুহূমুন্নু, শিরচ্ছেদ, নিষিথিনি, প্রাণীবদ্যা, ফটোস্ট্যাট।",
      "tag": "FCC 25",
      "sub_questions": [
        {
          "label": "",
          "question": "",
          "explanation": "(ক)\nপ্রমিত বাংলা বানানের নিয়ম অনুসারে অ-তৎসম শব্দের বানানের নিয়ম-\n১. সকল অ-তৎসম অর্থাৎ তদ্ভব, দেশি, বিদেশি মিশ্র শব্দে কেবল ই এবং উ কার ব্যবহৃত হয়। যেমন- হাতি, গাড়ি, ভারি, হাতি ইত্যাদি।\n২. স্ত্রীবাচক ও জাতিবাচক শব্দে ই ও উ কার হবে। যেমন- ইরানি, জাপানি, পুজো, বুড়ি মুলা ইত্যাদি।\n৩. 'আলি' প্রত্যয় যুক্ত শব্দে ই কার হবে। যেমন- মিতালি, সোনালি, খেয়ালি ইত্যাদি।\n৪. তদ্ভব, দেশি, বিদেশি মিশ্র শব্দের বানানে দন্ত্য-ন হবে। যেমন- ইরান, কান, কোরান, ধরন ইত্যাদি।\n৫. 'আনো' প্রত্যয়ান্ত শব্দের শেষে ও-কার যুক্ত হবে। যেমন- কাওয়ানো, দেখানো, করানো ইত্যাদি।\n…………………………………………………………………………..\n(খ) শুদ্ধ বানান:- বাল্মিকী - ইতিপূর্বে - জাজ্জ্বল্যমান - মুহূর্ত - শিরশ্ছেদ - নিশীথিনী - প্রাণিবিদ্যা - ফটোকপি"
        }
      ]
    },
    {
      "number": "3",
      "uddipok": "(ক) সংজ্ঞা ও উদাহরণসহ ক্রিয়াপদের শ্রেণিবিভাগ আলোচনা করো।\nঅথবা,\n(খ) নিম্নরেখ যেকোনো পাঁচটি শব্দের ব্যাকরণিক শ্রেণি নির্দেশ করো:\ni. চলো কোথাও একটু ঘুরে আসি।\nii. ট্রেনটা এখনই এসে পড়বে ।\niii. নদীর বুকে চর জেগেছে।\niv. এত চিনি দিলাম তবু মিষ্টি হলো না।\nV. বুঝিলাম মেয়েটির রূপ বড় আশ্চর্য।\nvi. বাঃ! আমাদের মেয়েরা দারুণ খেলছে।\nvii. আমাদের সমাজ আর ওদের সমাজ এক রকম নয়।\nviii. তিনি হো হো করে হেসে উঠলেন।",
      "tag": "FCC 25",
      "sub_questions": [
        {
          "label": "",
          "question": "",
          "explanation": "(ক)\nযে পদ দিয়ে কোনো কাজ করা, হওয়া ইত্যাদি বোঝায় সেগুলোকে ক্রিয়াপদ বলে। যেমন: লেখে, পড়ে, যায়, খায় ইত্যাদি।\nঅর্থের দিক থেকে ক্রিয়াপদ দুই প্রকার:\n১. সমাপিকা ক্রিয়া: যে ক্রিয়াপদের প্রয়োগে বাক্যের অর্থ সবটুকু প্রকাশ পায়, তাকে সমাপিকা ক্রিয়া বলে। যেমন: ক্লাস শুরু হয়েছে, ফল বেরিয়েছে\n২. অসমাপিকা ক্রিয়া: যে ক্রিয়াপদের সাহায্যে বাক্যের অর্থ সবটুকু প্রকাশ হয় না, সম্পূর্ণ অর্থ প্রকাশের জন্য আরও কিছু ক্রিয়ার প্রয়োজন পড়ে, সেগুলোকে অসমাপিকা ক্রিয়া বলে। যেমন: পরীক্ষার জন্য তৈরি হয়ে এসো, ভালো ফল হলে সবাই খুশি। এসব বাক্যে 'হয়ে', 'হলে'- এসব ক্রিয়াপদ পর্যন্ত বললে অর্থের সম্পূর্ণ প্রকাশ হয় না। তাই এগুলো অসমাপিকা ক্রিয়াপদ।\nগঠনের দিক থেকেও ক্রিয়াপদকে তিন ভাগ করা যায়:\n। মৌলিক ক্রিয়া: যেসব ক্রিয়াপদ মৌলিক ধাতু থেকে গঠিত হয়, তাকে মৌলিক ক্রিয়া বলে। যেমন: সে ভাত খায় (খা+য়)।\n২। যৌগিক ক্রিয়া: অসমাপিকা ক্রিয়ার সঙ্গে অন্য কোনো ধাতুযোগে যে ক্রিয়াপদ গঠিত হয়, তাকে যৌগিক ক্রিয়া বলে। যেমন: সে পাস করে গেল।\n৩। প্রযোজক ক্রিয়া: যে ক্রিয়া একজনের প্রযোজনা বা উদ্যোগে অপরজন কর্তৃক সম্পাদিত হয়, তাকে প্রযোজক ক্রিয়া বলে। যেমন: শিক্ষক ছাত্রকে পড়ান।\nবাক্যে ব্যবহারের সময় ক্রিয়ার কর্ম থাকা না-থাকার দিক থেকে ক্রিয়াপদকে তিন ভাগে ভাগ করা যায়\n১. সকর্মক ক্রিয়া: যে ক্রিয়ার কর্ম থাকে, তাকে সকর্মক ক্রিয়া বলে। যেমন: ছাত্ররা বই পড়ে। এখানে 'পড়ে' ক্রিয়ার কর্ম 'বই'। সে জন্য 'পড়ে' সকর্মক ক্রিয়া।\n২. অকর্মক ক্রিয়া: যে ক্রিয়ার কর্ম থাকে না, তাকে অকর্মক ক্রিয়া বলে। যেমন: সে বাড়ি যায়। এখানে 'যায়' ক্রিয়ার কোনো কর্ম নেই বলে তা অকর্মক ক্রিয়া। ('বাড়ি' কর্ম নয়, অধিকরণ)\n৩. দ্বিকর্মক ক্রিয়া: যে ক্রিয়ার দুটি কর্ম থাকে, তাকে দ্বিকর্মক ক্রিয়া বলে। যেমন: শিক্ষক ছাত্রকে অঙ্ক করান। এখানে 'ছাত্রকে' ও 'অঙ্ক'- এই দুটি কর্ম আছে বলে 'করান' ক্রিয়াটি দ্বিকর্মক ক্রিয়া।\n…………………………………………………………………………..\n(খ)\ni. সর্বনাম ii. যৌগিক ক্রিয়া iii. ক্রিয়া বিশেষণ iv. যোজক v. ক্রিয়া; vi. আবেগ শব্দ; vii. যোজক; viii. ক্রিয়া বিশেষণ।"
        }
      ]
    },
    {
      "number": "4",
      "uddipok": "(ক) পাঁচটি করে উপসর্গের প্রয়োগ দেখিয়ে দুইটি করে শব্দের উদাহরণ দাও।\nঅথবা,\n(খ)\nব্যাসবাক্যসহ সমাসের নাম লেখো (যেকোনো পাঁচটি):\nউদ্বেল; জয়ন্তী; দম্পতি; সপ্তর্ষি; ক্ষুধানল; ঢেঁকিছাটা; বিলাতফেরত; নদীমাতৃক।",
      "tag": "FCC 25",
      "sub_questions": [
        {
          "label": "",
          "question": "",
          "explanation": "(ক)\nনিচে পাঁচটি উপসর্গের প্রয়োগ এবং দুইটি করে শব্দের উদাহরণ দেওয়া হলো:\nঅথ (অর্থহীন, অর্থপূর্ণ)\nঅথ : যে কিছু জানে না বা বোধহীন, যেমন: অথর্ব (অক্ষম), অথৈ (অজ্ঞ)\nঅর্থ : সঠিক, সম্পূর্ণ, উপযুক্ত, যেমন: অর্থনীতি , অর্থমন্ত\nঅন্ত (অন্তর্বর্তী, অন্তরাল)\nঅন্ত : যার মধ্যে কিছু অন্তর্ভুক্ত, যেমন: অন্তঃস্থ (অন্তর্গত), অন্তর্নিহিত (গভীর ভাবে)\nঅন্তর : অন্তর্গত, যা অন্তর্ভুক্ত, যেমন: অন্তরালে , অন্তর্জাল\nঅভি (অভিযান, অভিলাষ)\nঅভি : উদ্দেশ্য বা প্রেরণা প্রকাশ, যেমন: অভিলাষ (ইচ্ছা), অভিযান (মিশন)\nঅভিনেতা : যারা নাটক বা সিনেমায় অভিনয় করেন\nবিশ্ব (বিশ্ববিদ্যালয়, বিশ্বস্ত)\nবিশ্ব : পৃথিবী বা সমগ্র সমাজ, যেমন: বিশ্ববিদ্যালয় (বিশ্ববিদ্যালয়), বিশ্বস্ত (বিশ্বাসযোগ্য)\nবিশ্বস্ত : যে বা যা বিশ্বস্ত, যেমন: বিশ্বস্ত বন্ধুত্ব , বিশ্বস্ত শত্রু\nঅপ্র (অপ্রত্যাশিত, অপ্রকাশিত)\nঅপ্র : যা কিছু ঘটতে না পারল বা চাওয়া হয়নি, যেমন: অপ্রত্যাশিত (অঘটিত), অপ্রকাশিত (গোপন)\nঅপ্রাসঙ্গিক : যা বিষয়ের সাথে সম্পর্কিত নয়, যেমন: অপ্রাসঙ্গিক কথা , অপ্রাসঙ্গিক তথ্য\n…………………………………………………………………………..\n(খ)\nপ্রদত্ত শব্দ\nব্যাসবাক্য\nসমাসের নাম\nউদ্বেল\nবেলাকে অতিক্রান্ত\nঅব্যয়ীভাব সমাস\nজয়ন্তী\nজন্মের জন্য উৎসব\nচতুর্থী তৎপুরুষ সমাস\nদম্পতি\nজায়া ও পতি\nদ্বন্দ্ব সমাস\nসপ্তর্ষি\nসপ্ত ঋষির সমাহার\nদ্বিগু সমাস\nক্ষুধানল\nক্ষুধা রূপ অনল\nরূপক কর্মধারয় সমাস\nঢেঁকিছাটা\nঢেঁকি দ্বারা ছাঁটা\nতৃতীয়া তৎপুরুষ সমাস\nবিলাতফেরত\nবিলাত থেকে ফেরত\nপঞ্চমী তৎপুরুষ সমাস\nনদীমাতৃক\nনদী মাতা যার\nবহুব্রীহি সমাস"
        }
      ]
    },
    {
      "number": "5",
      "uddipok": "(ক) বাক্য কাকে বলে? অর্থ অনুসারে বাক্যের শ্রেণিবিভাগ উদাহরণসহ আলোচনা করো।\nঅথবা\n(খ) নির্দেশানুসারে বাক্যান্তর করো: (যেকোনো পাঁচটি)\ni. আমি যে গান গাই তাহা সাম্যের গান। (সরল)\nii. আমার নিবাস নাই। (জটিল)\niii. কিন্তু বরফ গলিল না। (অস্তিবাচক)\niv. তুমি অধম বলে আমি উত্তম হবো না কেন? (যৌগিক)\nV. আইন মেনে চলা কর্তব্য। (অনুজ্ঞা)\nvi. তাদের গ্রামে আসা চলে না। (প্রশ্নবোধক)\nvii. পৃথিবী ক্ষণস্থায়ী। (নেতিবাচক)\nviii. আমি তোমার সফলতা কামনা করি। (প্রার্থনা)",
      "tag": "FCC 25",
      "sub_questions": [
        {
          "label": "",
          "question": "",
          "explanation": "(ক)\nবাক্য হলো এক বা একাধিক শব্দের সমষ্টি যা সম্পূর্ণ অর্থ প্রকাশ করে। বাক্যের মাধ্যমে একটি ভাব, চিন্তা, প্রশ্ন বা নির্দেশ প্রকাশ করা হয়। যেমন, \"সে স্কুলে যায়।\" এটি একটি সম্পূর্ণ বাক্য কারণ এটি একটি সম্পূর্ণ ভাব প্রকাশ করছে।\nঅর্থানুসারে বাক্যের প্রকারভেদ: অর্থানুসারে বাক্যকে সাত ভাগে ভাগ করা যায়। যথা:\nক. নির্দেশমূলক বা নির্দেশাত্মক;\nখ. জিজ্ঞাসাত্মক বা প্রশ্নবোধক;\nগ. অনুজ্ঞাসূচক বা আদেশবাচক;\nঘ. ইচ্ছাপ্রকাশক বা প্রার্থনাসূচক;\nঙ. কার্যকারণাত্মক বা অপেক্ষাসূচক;\nচ. সংশয়বাচক বা সন্দেহসূচক;\nছ. আবেগসূচক বা উচ্ছ্বাসাত্মক।\nক. নির্দেশমূলক বা নির্দেশাত্মক: এ শ্রেণির বাক্যে সাধারণভাবে কোনো কিছুর বিবৃতি বা বর্ণনা নির্দেশিত হয়। নির্দেশাত্মক বাক্য আবার দ্বিবিধ। যেমন: অস্তিবাচক (হ্যা-বোধক): কোনো কিছুর অস্তিত্ব নির্দেশ করতে অস্তিবাচক বাক্য ব্যবহৃত হয়। যেমন: 'সুবর্ণ একজন মেধাবী ছাত্র।' 'তসলিমা পরীক্ষায় প্রথম হয়েছে।\" নেতিবাচক (না-বোধক): কোনো কিছু অস্বীকার করতে নেতিবাচক বাক্য ব্যবহৃত হয়। যেমন: 'মিথ্যাবাদীকে কেউ বিশ্বাস করে না।' 'ওখানে বসার জায়গা নেই।'\nখ. জিজ্ঞাসাত্মক বা প্রশ্নবোধক: এ শ্রেণির বাক্যে প্রশ্ন বা জিজ্ঞাসা করা বোঝায়। যেমন: 'ট্রেন কি ছেড়েছে?\" 'তুমি কী করছো?\"\nগ. অনুজ্ঞাসূচক বা আদেশবাচক: এ শ্রেণির বাক্যে আদেশ, উপদেশ, নিষেধ, অনুরোধ ইত্যাদি বোঝায়। যেমন: 'আপনি অনুগ্রহ করে সব খুলে বলুন। \"কখনো মিথ্যা বলো না।\nঘ. ইচ্ছাপ্রকাশক বা প্রার্থনাসূচক: এ শ্রেণির বাক্যে বক্তার কোনো কিছুর জন্য প্রার্থনা করা বোঝায়। শুভ-অশুভ ইচ্ছা বোঝাতেও এ শ্রেণির বাক্য গঠিত হয়। যেমন: 'সবার মঙ্গল হোক।' 'যদি প্রথম হতে পারতাম!'\nঙ. কার্যকারণাত্মক বা অপেক্ষাসূচক: এ শ্রেণির বাক্যে একটি ঘটনার ওপর আর একটি ঘটনার নির্ভরশীলতার সম্বদ্ধ স্থাপিত হয়। যেমন: \"বৃষ্টি না হলে ফসল পুড়ে যাবে।' 'আপনি না এলে ভালো লাগবে না।\nচ. সংশয়বাচক বা সন্দেহসূচক: এ শ্রেণির বাক্যে বক্তার মনের সংশয় বা সন্দেহ প্রকাশ পায়। যেমন: 'আমার মনে হয় না, সে আসবে।' 'আছে কোথাও এইখানে।' 'আজ বোধ হয় বৃষ্টি হবে।\nছ. আবেগসূচক বা উচ্ছ্বাসাত্মক: এ শ্রেণির বাক্যে আনন্দ, শোক, উৎসাহ, ঘৃণা, বিস্ময়, কাতরতা, ভয় প্রভৃতি প্রকাশ পায়। যেমন: 'বাঃ, কী সুন্দর পাহাড়!\" \"হায় হায়, কী সর্বনাশ ঘটল!\" \"ছিঃ, তুমি এ কাজ করতে পারলে!'\n…………………………………………………………………………..\n(খ)\nআমি যে গান গাই তাহা সাম্যের গান। (সরল)\n→ আমি সাম্যের গান গাই।\nii. আমার নিবাস নাই। (জটিল)\n→ আমার এমন কোনো স্থান নেই যেখানে আমি বাস করি।\niii. কিন্তু বরফ গলিল না। (অস্তিবাচক)\n→ বরফ গলিল।\niv. তুমি অধম বলে আমি উত্তম হবো না কেন? (যৌগিক)\n→ তুমি অধম, কিন্তু আমি কেন উত্তম হবো না?\nv. আইন মেনে চলা কর্তব্য। (অনুজ্ঞা)\n→ আইন মেনে চল।\nvi. তাদের গ্রামে আসা চলে না। (প্রশ্নবোধক)\n→ তাদের গ্রামে আসা কি চলে?\nvii. পৃথিবী ক্ষণস্থায়ী। (নেতিবাচক)\n→ পৃথিবী স্থায়ী নয়।\nviii. আমি তোমার সফলতা কামনা করি। (প্রার্থনা)\n→ ঈশ্বর তোমাকে সফল করুন।"
        }
      ]
    },
    {
      "number": "6",
      "uddipok": "(ক) নিচের যেকোনো পাঁচটি বাক্য শুদ্ধ করে লেখ:\ni) সকল সদস্যগণকে অভিনন্দন জানাচ্ছি।\nii) আকণ্ঠ পর্যন্ত ভোজনে স্বাস্থ্যহানি ঘটে।\niii) মেয়েটি বেশ বুদ্ধিমান।\niv) একথা প্রমাণ হয়েছে।\nv) চোরে চোরে চাচাতো ভাই\nvi) এখানে খাঁটি গরুর দুধ পাওয়া যায়।\nvii) পাহারে প্রাকৃতিক বৈচিত্রটা আমাদের মুগ্ধ করে।\nviii) তিনি স্ববান্ধব আমন্ত্রিত।\nঅথবা,\n(খ) নিচের অনুচ্ছেদের অপপ্রয়োগগুলো শুদ্ধ করো:\nনিরভ ভাষায় বৃক্ষ আমাদের স্বার্থকের গান গেয়ে শোনায়। অনুভূতীর কান দিয়ে সে গান শুনতে হয়। বৃক্ষের অংকুরিত হওয়া থেকে ফলমান হওয়া পর্যন্ত সেখানে কেবলই বৃদ্ধির ইতিহাস।",
      "tag": "FCC 25",
      "sub_questions": [
        {
          "label": "",
          "question": "",
          "explanation": "(ক)\ni) সকল সদস্যগণকে অভিনন্দন জানাচ্ছি।\nউত্তর: সকল সদস্যকে অভিনন্দন জানাচ্ছি।\nii) আকণ্ঠ পর্যন্ত ভোজনে স্বাস্থ্যহানি ঘটে।\nউত্তর: আকণ্ঠ ভোজনে স্বাস্থহানি ঘটে।\niii) মেয়েটি বেশ বুদ্ধিমান।\nউত্তর: মেয়েটি বেশ বুদ্ধিমতী।\niv) একথা প্রমাণ হয়েছে।\nউত্তর: একথা প্রমাণিত হয়েছে্‌।\nv) চোরে চোরে চাচাতো ভাই\nউত্তর: চোরে চোরে মাসতুতো ভাই।\nvi) এখানে খাঁটি গরুর দুধ পাওয়া যায়।\nউত্তর: এখানে গোরুর খাঁটি দুধ পাওয়া যায়।\nvii) পাহাড়ের প্রাকৃতিক বৈচিত্রটা আমাদের মুগ্ধ করে।\nউত্তর: পাহাড়ের প্রাকৃতিক বৈচিত্র্য আমাদের মুগ্ধ করে।\nviii) তিনি স্ববান্ধব আমন্ত্রিত।\nউত্তর: তিনি সবান্ধব আমন্ত্রিত ।\n…………………………………………………………………………..\n(খ)\nনীরব ভাষায় বৃক্ষ আমাদের সার্থকতার গান শোনায়। অনুভূতির কান দিয়ে সে গান শুনতে হবে। তাহলে বোঝা যাবে জীবনের মানে বৃদ্ধি, ধর্মের মানেও তাই।"
        }
      ]
    },
    {
      "number": "7",
      "uddipok": "(ক) যেকোনো দশটি শব্দের বাংলা পারিভাষিক রূপ লেখো:\nLease, Grade, Forecast, Endorsement, Insurance, Highway, Analysis, Bureau, Cargo, Credit, Dialeet, Rural, Sponsor, Trial, Witness.\nঅথবা,\n(খ) নিচের অনুচ্ছেদটি বাংলা ভাষায় অনুবাদ করো:\nMother tongue is deeply rooted in one's mind from the very beginning. In fact, the mother tongue is related to our lives and thoughts. Without the development of one's own language, it is difficult to acquire a foreign language. He who has more command over his mother tongue it is possible for him to gather more experience on a foreign language. It is the greatest contribution of native language.",
      "tag": "FCC 25",
      "sub_questions": [
        {
          "label": "",
          "question": "",
          "explanation": "(ক) ১. Lease - ভাড়া চুক্তি ২. Grade - শ্রেণী ৩. Forecast - পূর্বাভাস ৪. Endorsement - অনুমোদন ৫. Insurance - বীমা ৬. Highway - মহাসড়ক ৭. Analysis - বিশ্লেষণ ৮. Bureau - দপ্তর ৯. Cargo - মালামাল ১০. Credit - কৃতিত্ব ১১. Dialect - উপভাষা ১২. Rural - গ্রামীণ ১৩. Sponsor - পৃষ্ঠপোষক ১৪. Trial - বিচার ১৫. Witness - সাক্ষী\n…………………………………………………………………………..\n(খ)\nমাতৃভাষা একজন মানুষের মনে প্রাথমিকভাবে গভীরভাবে রূপরেখিত থাকে। আসলে, মাতৃভাষা আমাদের জীবন এবং চিন্তার সঙ্গে সম্পর্কিত। নিজের ভাষার উন্নতি ছাড়া, একটি বিদেশি ভাষা আয়ত্ত করা কঠিন। যিনি তার মাতৃভাষায় অধিক দক্ষ, তার পক্ষে বিদেশি ভাষায় আরও অভিজ্ঞতা অর্জন করা সম্ভব। এটি মাতৃভাষার সর্বশ্রেষ্ঠ অবদান।"
        }
      ]
    },
    {
      "number": "8",
      "uddipok": "(গ) “আন্তর্জাতিক মাতৃভাষা দিবস” বিষয়ে একটি রচনা লেখ",
      "tag": "BMARPC 24,ACC 24,MC 24,AHC 24,CTGC.B,SCC 24,NDCM 24,DCC 24,VNSC 24,BAFSC 24,BNMPC 24,NGDC 24,GECP 24,NDCD 24,DCC 24,RCPC 24,CPCR 24,DB 23,DIN.B 23,JB 23,RB 23,BB 23,CTG.B 23,CB 23,NDCD 23,DRMC 23,MC 23,RCC 23,MGCC 23,DC 23,CCC 23,RUMC 23,VNSC 23,RCC 23,DB 22,BB 22,DB 19,DIN.B 19,CTG.B 19,RB 19,SB 19,All.B 18,BB 17,RB 17,JB 17,SB 19,CTG.B 16,DIN.B 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "ভূমিকা\nমানুষ ভাবের বিনিময় করে ভাষার মাধ্যমে। এ ভাষার গুণেই পৃথিবীর সকল প্রাণী থেকে মানুষ স্বতন্ত্র মর্যাদার অধিকারী। মানুষ তার হাসি আনন্দ দুঃখ বেদনা সবকিছুই প্রকাশ করে ভাষার মাধ্যমে। মাতৃভাষা ছাড়া তৃপ্তি মিটিয়ে মনের ভাব প্রকাশ করা যায় না। মাতৃভাষার এ গুরুত্বের কথা ভেবেই পৃথিবীর প্রায় সবদেশেই প্রাথমিক শিক্ষা শুরু হয় মাতৃভাষার মাধ্যমে। মাতৃভাষার ভেতর দিয়েই শিশুর মনে স্বদেশপ্রেমের সূত্রপাত ঘটে। আমাদের মাতৃভাষা বাংলা। বিদেশি শাসকরা এ ভাষাকে যুগে যুগে পদানত করতে চেয়েছে। তার বিরুদ্ধে রুখে দাঁড়িয়েছে এদেশের মানুষ। করেছে ভাষা আন্দোলন। অনেক রক্ত ঝরেছে। ১৯৫২ সালের একুশে ফেব্রুয়ারিতে অকাতরে জীবন দিয়ে তার বিনিময়ে প্রতিষ্ঠিত হয়েছে বাংলা ভাষার মর্যাদা। একুশে ফেব্রুয়ারি আজ আন্তর্জাতিক মাতৃভাষা দিবস হিসেবে স্বীকৃত।\nভাষা আন্দোলনের সংক্ষিপ্ত ইতিহাস\n১৯৪৭ সালের দেশবিভাগের মাধ্যমে পাকিস্তান সৃষ্টি হওয়ার পর থেকে পাকিস্তানের কেন্দ্রীয় সরকার পূর্ব পাকিস্তান অর্থাৎ বাংলাদেশের শিক্ষা শিল্প সংস্কৃতিকে ধ্বংস করার চেষ্টা চালায় যার পরিপ্রেক্ষিতে সৃষ্টি হয় ভাষা আন্দোলন। বাঙালির মাতৃভাষা বাংলাকে রাষ্ট্রভাষার মর্যাদায় প্রতিষ্ঠা করার জন্য ১৯৪৮ সাল থেকে ১৯৫২ সাল পর্যন্ত যে আন্দোলন হয়েছে তাকে ভাষা আন্দোলন বলা হয়। ১৯৪৮ সালের ২৩ ফেব্রুয়ারি করাচিতে পাকিস্তান গণপরিষদের প্রথম অধিবেশন শুরু হয়েছিল। সেখানে গণপরিষদের ভাষা হিসেবে গৃহীত হয় উর্দু এবং ইংরেজি। বাংলাকেও গণপরিষদের ভাষা হিসেবে গ্রহণের দাবি জানানো হয়। কিন্তু পাকিস্তানের প্রধানমন্ত্রী লিয়াকত আলী খানসহ মুসলিম লীগের নেতারা এর বিরোধিতা করেন। ফলে ২ মার্চ ঢাকায় ফজলুল হক মুসলিম হলে এক সভায় বাংলা ভাষার পক্ষে সর্বদলীয় সংগ্রাম পরিষদ গঠন করা হয়। এ পরিষদ ১৯৪৮ সালের ১১ মার্চ সাধারণ ধর্মঘট আহ্বান করে এবং ছাত্ররা শোভাযাত্রা নিয়ে রাজপথে নামে। শোভাযাত্রায় পুলিশ নির্বিচারে গুলি ও লাঠিচার্জ করলে অনেক ছাত্র মারাত্মকভাবে আহত হয়। এর প্রতিবাদে ১৩ মার্চ ঢাকা বিশ্ববিদ্যালয় ও অন্যান্য শিক্ষাপ্রতিষ্ঠানে ধর্মঘট পালন এবং ১৫ মার্চ পর্যন্ত এ ধর্মঘট অব্যাহত রাখার সিদ্ধান্ত নেওয়া হয়। ১৯৪৮ সালের ১৯ মার্চ পাকিস্তানের গভর্নর জেনারেল মোহাম্মদ আলী জিন্নাহ প্রথম ঢাকায় আসেন। তিনি ২১ মার্চ রেসকোর্স ময়দানে (বর্তমানে সোহরাওয়ার্দী উদ্যান) এক জনসভায় ঘোষণা করলেন Urdu and only Urdu will be the State Language of Pakistan. এর প্রতিবাদে ২৬ মার্চ ঢাকায় ধর্মঘট পালিত হয়। ১৯৪৮ সালের ১১ সেপ্টেম্বর জিন্নাহর মৃত্যুর পর ১৮ নভেম্বর ঢাকায় আসেন প্রধানমন্ত্রী লিয়াকত আলী খান। এর আগের দিন ঢাকায় গঠিত হয় রাষ্ট্রভাষা কর্মপরিষদ। ১৯৫০ সালে গণপরিষদে ভাষণ দিতে গিয়ে জিন্নাহকে অনুসরণ করে লিয়াকত আলী খান বললেন দুই হবে পাকিস্তানের রাষ্ট্রভাষা। এর প্রতিবাসে ঢাকার রাজপথ গরম হয়ে ওঠে এবং ৩০ জানুয়ারি পালিত হয় ধর্মঘট। ১৯৫২ জনরোষের ভয়ে ২০ ফেব্রুয়ারি থেকে এক মাসের জন্য ঢাকা জেলার সর্বত্র ধর্মঘট জনসভা শোভাযাত্রা নিষিদ্ধ করে ১৪৪ ধারা জারির ঘোষণা দেয়। কিন্তু ছাত্ররা ১৪৪ ধারা ভঙ্গ করে রাজপথে নামলে পুলিশ নির্মমভাবে গুলিবর্ষণ করে। পুলিশের গুলিতে শহিদ হন রফিক জব্বার সালাম বরকত এবং নাম না জানা আরও অনেকে। শহিদদের স্মৃতিকে স্মরণীয় করে রাখার জন্য শহিদ মিনার নির্মাণ করা হয় এবং ২১ ফেব্রুয়ারিকে জাতীয় মর্যাদায় পালন করা হয় শহিদ দিবস হিসেবে।\nআন্তর্জাতিক মাতৃভাষা দিবসের স্বীকৃতি\n১৯৯৯ সালের ১৭ নভেম্বর ফ্রান্সের প্যারিসে ইউনেস্কোর সাধারণ পরিষদ ২১ ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দিয়েছে। বাঙালি জাতির জন্য এ এক বিরাট গৌরব। একদিকে সারা বিশ্বের মানুষ জানতে পারবে বাংলাদেশ নামে একটি দেশের কথা বাঙালি জাতি ও বাংলা ভাষার কথা অন্যদিকে ক্ষুদ্র ক্ষুদ্র দেশের ভাষাগুলো মর্যাদা লাভের পথ খুঁজে পাবে। বলা যায় ভাষার আগ্রাসনের বিরুদ্ধে আন্তর্জাতিক মাতৃভাষা দিবস এক বিরাট ভূমিকা পালন করবে।\nমাতৃভাষা ও বর্তমান বাংলাদেশ\nবাংলাদেশ বরাবরই নিজের মাতৃভাষার রক্ষার প্রতি অপরের তুলনায় অধিক সচেতন এবং প্রতিজ্ঞাবদ্ধ। যে ভাষাকে রক্ষার জন্য জীবন দিয়েছিল শত শত তরুণ হাজারো প্রাণ ঝরে গিয়েছিল অকালে সেই ভাষার রক্ষার ক্ষেত্রে বাংলাদেশের ভূমিকা অনস্বীকার্য। দক্ষিণ এশিয়ার বুকে ক্ষুদ্র এই দেশটির মাতৃভাষা বাংলা বাংলা ভাষাকে এই দেশ নিজের মায়ের মত করে ভালোবাসে। বলা হয়ে থাকে বাংলা ভাষার সংস্কৃতি ও কৃষ্টিকে পরম যত্নে বাংলাদেশ বাঁচিয়ে রেখেছে। বাংলাদেশের জাতীয় ভাষা হিসেবে বাংলা পৃথিবীর বুকে নিজের এক অন্যতম স্থান করে নিয়েছে। বাংলাদেশ প্রমাণ করে দিয়েছে এই ভাষার অবলম্বনকারী মানুষ নিজের সংস্কৃতি এবং কৃষ্টিকে রক্ষায় রক্ত ঝরাতেও পিছুপা হয়না।\nমাতৃভাষার বিকৃতি ও অবজ্ঞা\nবর্তমান যুগে বিশ্বব্যাপী অপসংস্কৃতির ব্যাপক চর্চায় ছাড় পায়নি মাতৃভাষাও। এ কথা সত্য যে ভাষা হল মানুষের ভাব প্রকাশের একটি প্রাণবন্ত ও প্রগতিশীল মাধ্যম। পৃথিবীর প্রত্যেকটি ভাষার মধ্যে অন্য অনেক ভাষার প্রভাব সর্বদাই লক্ষ্য করা যায়। কিন্তু তা বলে নিজের মাতৃভাষাকে বিকৃত করে অন্য ভাষা থেকে ধার করা শব্দবন্ধের সংযোজন কখনোই গ্রহণযোগ্য হতে পারে না। একবিংশ শতাব্দীর এই বিশ্বায়নের কালে মানুষ যতই বিশ্ব নাগরিক হতে চাইছে নিজের মাতৃভাষার প্রতি অবজ্ঞা ততই বেড়ে চলেছে। আমাদের মনে রাখা দরকার নিজের মাতৃভাষাকে ভালো না বাসলে কোন মানুষ পৃথিবীর অন্য কোন ভাষাকে আদর্শরূপে আয়ত্ত করতে পারে না। মাতৃভাষা কোন একটি জনগোষ্ঠীর ঐতিহাসিক ঐতিহ্য এবং সংস্কৃতিকে ধারণ করে।তদপুরি সার্বিক সামাজিক চরিত্রকে গড়ে তোলার ক্ষেত্রেও মাতৃভাষার অবদান সবচেয়ে বেশি। তাই কোন সমাজে মাতৃভাষায় অপসংস্কৃতির অনুপ্রবেশ ভাষার বিকৃতি এবং অবজ্ঞা সমাজের নৈতিক অবক্ষয় ডেকে আনে, যা পরবর্তীতে একটি জনগোষ্ঠীর পতনের কারণ হয়ে দাঁড়ায়।\nমাতৃভাষা দিবসের আনন্দ উৎসব\nমহান একুশে ফেব্রুয়ারি আন্তর্জাতিক মাতৃভাষা দিবসের স্বীকৃতি পাওয়ায় সরকারের শিক্ষা মন্ত্রণালয় মাতৃভাষা দিবস উৎসবের আয়োজন করে ১৯৯৯ সালের ৭ ডিসেম্বর। উৎসবটি পালিত হয় ২০০০ সালের ২১ ফেব্রুয়ারি ঢাকার ঐতিহাসিক পল্টন ময়দানে।একুশ আমাদের অহংকার একুশ পৃথিবীর অলঙ্কার অমর একুশ অজয় হয়েছে–এরকম অজস্র কথা কবিতা গদ্য নৃত্যছন্দে জমজমাট আনন্দ উৎসবের মধ্যে পালিত হয় আন্তর্জাতিক মাতৃভাষা দিবস। আন্তর্জাতিক স্বীকৃতি উপলক্ষে দিনভর রাষ্ট্রীয় উদ্যোগে আনন্দ শোভাযাত্রা আলোচনা নৃত্য সংগীত আবৃত্তি ইত্যাদি সাংস্কৃতিক অনুষ্ঠানের আয়োজন করা হয়। রাজধানী ঢাকা ছাড়াও দেশের বিভিন্ন জেলা ও উপজেলা পর্যায়ে পালিত হয় এ উৎসব।\nভাষা আন্দোলনের আদি কথা\nপাকিস্তান সৃষ্টির পূর্বমূহুর্তে আলীগড় মুসলিম বিশ্ববিদ্যালয়ের তৎকালীন উপাচার্য ড জিয়াউদ্দিন উর্দুকে পাকিস্তানের একমাত্র রাষ্ট্রভাষা করার প্রস্তাব উপস্থাপ করেন। পূর্ববঙ্গ থেকে ড মুহম্মদ শহীদুল্লাহ এ প্রস্তাবের ঘোর বিরোধিতা করেন এবং বাংলাকে রাষ্ট্রভাষা করার দাবি উত্থাপন করেন (১১ শ্রাবণ ১৩৫৪ বঙ্গাব্দ)। এভাবেই ভাষা আন্দোলনের সূত্রপাত ঘটে।\nরাষ্ট্রভাষা হিসেবে বাংলা ভাষার স্বীকৃতি\n১৯৫২ সালের ২১ ফেব্রুয়ারিতে সংঘটিত মর্মান্তিক হত্যাকাণ্ডের খবর সারা দেশে বিদ্যুৎবেগে পৌঁছে যায় এবং দেশবাসী প্রচণ্ড বিক্ষোভে ফেটে পড়ে। অতঃপর পাকিস্তান সরকার বাংলাকে রাষ্ট্রভাষা হিসেবে স্বীকৃতি দিতে বাধ্য হয়। ১৯৫৬ সালের সংবিধানে সরকার বাংলাকে রাষ্ট্রভাষা হিসেবে অনুষ্ঠানিকভাবে স্বীকৃতি দেয়।\nবিশ্বের বিভিন্ন দেশে আন্তর্জাতিক মাতৃভাষা দিবস পালন\n২০০০ সালের একুশে ফেব্রুয়ারি বাংলাদেশের মানুষের জন্য একটি স্মরণীয় দিন।বাংলা ভাষাকে জাতীয় মর্যাদায় প্রতিষ্ঠিত করার জন্য ১৯৫২ সালের ২১ ফেব্রুয়ারিতে যারা জীবন দিয়েছেন তাঁদের উদ্দেশ্যে শ্রদ্ধা নিবেদনের জন্য সারা দেশের বিভিন্ন শ্রেণির মানুষ ছুটে যায় শহিদ মিনারে। জাতিসংঘের মহাসচিব এ দিবসটি পালন উপলক্ষে বাংলাদেশের তৎকালীন প্রধানমন্ত্রীর কাছে বার্তা প্রেরণ করেন। বাংলাদেশ ছাড়াও বিশ্বের বিভিন্ন দেশ এবারই প্রথম আন্তর্জাতিক মাতৃভাষা দিবসটি উদযাপন করে। তাই বাংলাদেশের ইতিহাসে এ দিনটি অব্যয় ও অক্ষয় হয়ে থাকবে।\nআন্তর্জাতিক মাতৃভাষা দিবসের প্রেক্ষাপট\nআন্তর্জাতিক মাতৃভাষা দিবসের প্রেক্ষাপটকে গোড়া থেকে বোঝার জন্য আমাদের ফিরে যেতে হবে সেই ১৯৫২ খ্রিস্টাব্দেরও আগে। স্বাধীন বাংলাদেশ প্রতিষ্ঠিত হয়নি তখনো। সেই সময়ে ভারতবর্ষ থেকে সদ্য বিভক্ত হয়ে যাওয়া পাকিস্তানের মধ্যে পূর্ব পাকিস্তান রূপে পরিচিত ছিল আজকের গৌরবময় বাংলাদেশ। পাকিস্তানের প্রধান তথা বৃহত্তর অংশের জনগোষ্ঠী মূলত উর্দু ভাষাভাষী হলেও পূর্ব পাকিস্তানের মাতৃভাষা ছিল বাংলা। কিন্তু দুর্ভাগ্যজনকভাবে পাকিস্তানের শাসকগোষ্ঠী এই অঞ্চলের মানুষদের ওপর জোর করে উর্দু ভাষা চাপিয়ে দিতে চায়। মাতৃভাষার সাথে জড়িয়ে থাকে বহু প্রাচীন ইতিহাস ঐতিহ্য এবং আবেগ। কোন ভাষার বিস্তৃতির সাথে সেই ভাষাগোষ্ঠীর ঐতিহ্য ও আবেগেরও বিস্তৃতি ঘটে। তাই স্বাভাবিক ভাবেই জোর করে উর্দু চাপিয়ে দেওয়ার প্রতিবাদে আন্দোলনে ফেটে পড়ে তৎকালীন পূর্ব পাকিস্তান। ১৯৪৭ এ দেশবিভাগের পর থেকেই বাংলা ভাষার ওপর জোর জুলুম তীব্রতর হতে থাকে। এর প্রতিবাদে তীব্র হয় ভাষা আন্দোলনও।\n১৯৫২ তে তা চরম আকার নেয়। ওই বছরের একুশে ফেব্রুয়ারি বাংলাকে পূর্ব পাকিস্তানের অন্যতম রাষ্ট্রভাষা করার দাবিতে আন্দোলনরত তরুণ ছাত্র ছাত্রীদের ওপর পুলিশের নির্মম গুলিবর্ষণে কয়েকটি তাজা প্রাণ অকালে ঝরে যায়। এদের মধ্যে অন্যতম হলো রফিক জব্বার সালাম শফিউল বরকত সহ অনেকেই। বাংলাদেশের ইতিহাসে এই দিনটি শহীদ দিবস হিসেবে চিহ্নিত হয়ে আছে। এই মহান দিনটিকে স্মরণ করেই ২০১০ খ্রিস্টাব্দ থেকে জাতিসংঘ এই দিনে বিশ্বব্যাপী আন্তর্জাতিক মাতৃভাষা দিবস পালনের উদ্যোগ গ্রহণ করে।\nআন্তর্জাতিক মাতৃভাষা দিবস প্রতিষ্ঠার উদ্যোগ\nইতিহাসে যতদূর জানা যায় তা হল আন্তর্জাতিক মাতৃভাষা দিবসের প্রতিষ্ঠার জন্য সর্বপ্রথম উদ্যোগ গ্রহণ করেন কানাডার ভেঙ্কুভারে বসবাসকারী দুই বাঙালি রফিকুল ইসলাম এবং আব্দুস সালাম। তাদের সার্বিক উদ্যোগে প্রথমে প্রতিষ্ঠিত হয় মাদার ল্যাঙ্গুয়েজ লাভারস অব দ্য ওয়ার্ল্ড নামে একটি সংগঠন। এরপর আরও নানা সুধীজনের সহযোগিতায় বিভিন্ন ওঠাপড়ার শেষে ১৯৯৯ সালের ১৭ই নভেম্বর অনুষ্ঠিত ইউনেস্কোর প্যারিস অধিবেশনে ২১শে ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণার প্রস্তাব উত্থাপন করা হয়। সেই অধিবেশনেই মোট ১৮৮টি দেশের সমর্থন সহযোগে প্রস্তাবটি পাশ হলে তার পরের বছর থেকে ফেব্রুয়ারি মাসের ২১ তারিখে জাতিপুঞ্জের সদস্য দেশগুলিতে যথাযথ মর্যাদায় আন্তর্জাতিক মাতৃভাষা দিবস পালিত হয়ে আসছে। এরপরে ২০১০ সালের একুশে অক্টোবর সাধারণ পরিষদের ৬৫তম অধিবেশনে জাতিপুঞ্জ স্বয়ং একুশে ফেব্রুয়ারিকে আন্তর্জাতিক মাতৃভাষা হিসেবে পালনের উদ্যোগ নেয়। এই প্রস্তাবটি উত্থাপন করেছিল বাংলাদেশ। তার পরের বছর মে মাসে জাতিপুঞ্জের ১১৩ সদস্য বিশিষ্ট তথ্য বিষয়ক কমিটিতে উক্ত প্রস্তাবটি সর্বসম্মতিক্রমে পাস হয়। আন্তর্জাতিক মাতৃভাষা দিবসের প্রতিষ্ঠা পূর্ণতা লাভ করে।\nমাতৃভাষা ও সাহিত্য\nমাতৃভাষা এবং সাহিত্যচর্চা পরস্পর ওতপ্রোতভাবে জড়িত। এই বক্তব্যটির প্রকৃত অর্থকে বুঝতে গেলে সর্বপ্রথম আমাদের সাহিত্যের স্বরূপ অনুধাবন করতে হবে। সাহিত্য হল আমাদের মনের ভেতরকার সেই সব কল্পনা যাকে আমরা ভাষার মাধ্যমে জীবন্ত রূপ দিতে চাই। এ বিশ্বে যা কিছু প্রাকৃতিক এবং স্বাভাবিক তা কিছুই সুন্দর। মানুষ স্বাভাবিকভাবে নিজের মনের অন্দরমহলে সাহিত্যিক কল্পনার রূপ দান করে আপন মাতৃভাষায় চিন্তার মাধ্যমে। তাই কোন মানুষ যদি নিজের মাতৃভাষায় দুর্বল হয় তার পক্ষে সমৃদ্ধ সাহিত্যকে রূপ দান করা কঠিন হয়ে দাঁড়ায়। এমন সাহিত্য গড়ে উঠলেও তা নিজের স্বাভাবিকত্ব হারিয়ে সুন্দরকে পাশ কাটিয়ে হয়ে পড়ে দুর্বল। খেয়াল করলে দেখা যাবে এই পৃথিবীতে বিশ্বমানের যত সাহিত্য সৃষ্টি হয়েছে প্রত্যেকটির পিছনে লেখক বা লেখিকার মাতৃভাষার অবদান সবথেকে বেশি। কারণ নিজের মাতৃভাষায় যত স্নিগ্ধ বা নির্মল ভাবে চিন্তা করা যায় পৃথিবীর অন্য কোন ভাষায় অসীম জ্ঞান থাকলেও আবেগের অভাব হেতু চিন্তার সেই স্নিগ্ধতা বা গভীরতা কোনটাই আসেনা।\n২১-এর দীক্ষা\nশুধু মাত্র উৎসবের মধ্যে একুশকে সীমাবদ্ধ রাখা মোটেই আমাদের কাম্য হতে পারে না। একুশ আমাদের যে শিক্ষা দিয়েছে তা আমাদের দীক্ষা হিসেবে নিতে হবে। একুশ হবে আমাদের কর্মচাঞ্চল্যের উদ্দীপনা। ২১ এর সত্যিকার ইতিহাস আমাদের নতুন প্রজন্মের কাছে তুলে ধরতে হবে। বাংলাভাষার বিকাশ ঘটানোর জন্য আমাদের সর্বদা সচেষ্ট থাকতে হবে। যে লক্ষ্যে আমাদের দেশের মেধাবী ছাত্ররা জীবন দিয়ে গেছে সেই লক্ষ্য অর্জনের জন্য আমাদেরই পদক্ষেপ নিতে হবে।\nআন্তর্জাতিক মাতৃভাষা দিবস ও বাংলাদেশের গুরুত্ব\nআজ আমরা বুক ফুলিয়ে বলতে পারি আমরাই প্রথম জাতি বাংলা ভাষাকে রাষ্ট্রীয় মর্যাদায় প্রতিষ্ঠিত করার জন্য রক্ত দিয়েছি অকাতরে জীবন দিয়েছি। মাতৃভাষার জন্য রক্ত এবং জীবন দেওয়ার ইতিহাস পৃথিবীতে আর নেই। সেই রক্ত বৃথা যায় নি। বিশ্ববাসী স্বীকৃতি দিয়েছে আমাদের মাতৃভাষাকে। একুশে ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতি লাভের সাথে সাথে বাংলাদেশের গুরুত্বও বৃদ্ধি পেল আন্তর্জাতিক পর্যায়ে। সেই সাথে বাংলা ভাষা হলো গৌরবের ভাষা।একুশে ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতির মধ্য দিয়ে বাঙালির সংগ্রামের ও আত্মত্যাগের ঘটনা বাংলাদেশের ভৌগোলিক সীমানা অতিক্রম করে আন্তর্জাতিক রূপ লাভ করল। আন্তর্জাতিক মাতৃভাষা দিবস পালনের মাধ্যমে বিশ্ববাসী অনুভব করতে সক্ষম হবে মাতৃভাষা একটি দেশের জাতিসত্তার প্রধান বিবেচ্য বিষয়। তাই যখনই তাদের মাতৃভাষার ওপর কোনো আঘাত আসবে তখনই তারা আত্মপ্রত্যয়ী হয়ে উঠবে তাদের মাতৃভাষাকে রক্ষা করার জন্য। এর সাথে গুরুত্বের সাথে স্মরণীয় হয়ে থাকবে বাংলা ভাষা ও বাংলাদেশের নাম।\nমাতৃভাষা দিবস প্রসঙ্গে বাংলাদেশ সরকারের গৃহীত পদক্ষেপ\nমাতৃভাষা দিবসের সঠিক ইতিহাস বিশ্বের দরবারে তুলে ধরার জন্য বাংলাদেশ সরকার কয়েকটি পদক্ষেপ গ্রহণ করেছেন। গৃহীত পদক্ষেপগুলো নিম্নরূপ-\n১. মাতৃভাষা গবেষণা কেন্দ্র স্থাপনের সিদ্ধান্ত\nআমাদের মাতৃভাষাকে নিয়ে গবেষণা এবং পৃথিবীর সকল মাতৃভাষাকে রক্ষা করার জন্য বাংলাদেশ সরকার একটি l8মাতৃভাষা চর্চা ও গবেষণা কেন্দ্র প্রতিষ্ঠা করার পদক্ষেপ গ্রহণ করেছে। গোটা বিশ্বের পাঁচ ছয় হাজার মাতৃভাষার কোনটিই যেন হারিয়ে না যায় এ কেন্দ্রে সেই ব্যবস্থা করা হবে। ব্যবস্থা থাকবে বিভিন্ন ভাষা শিক্ষার। ফলে এ কেন্দ্র একদিন বিশ্বের সকল মাতৃভাষা সংরক্ষণে সহায়ক হবে। এজন্য বাংলাদেশসহ পৃথিবীর অন্যান্য দেশ থেকে ভাষাতত্ত্ববিদ তুলনামূলক ভাষাতত্ত্বের পন্ডিত বর্গ ও নৃতত্ত্ববিদদের এখানে কাজ করার আমন্ত্রণ জানানো হবে।এর ফলে বাংলা ভাষার বিস্তৃতি ঘটবে বিশ্বের অনেক দেশে।\n২. বিশ্বভাষা মেলা আয়োজন\nসেসময়ে ঠিক করা হয়েছিল আগামী মহান একুশে উপলক্ষে ঢাকায় আয়োজন করা হবে বিশ্বভাষা মেলা ও মহান সাহিত্যিকদের আলোকচিত্র প্রদর্শনী। এছাড়া থাকবে ভাষা বিষয়ে আলোচনা অনুষ্ঠান প্রামাণ্য চিত্র আবৃত্ত সংগীত পরিবেশন ইত্যাদি। মেলায় বাংলাদেশের একটি বড় স্টলসহ বিশ্বের বিভিন্ন দেশের স্টল থাকবে।\n৩. সিডি ও ভিডিও ক্যাসেট তৈরির পরিকল্পনা\nবাংলা ভাষার উৎপত্তি বিবর্তন ও পরিচয় বর্ণনা করে তৈরি একটি সিডি ও ভিডিও ক্যাসেট অচিরেই বিশ্বের ১৮৮টি দেশে পাঠানো হবে। এছাড়াও জাতিসংঘের ৫টি ভাষা যথা— ইংরেজি ফারসি জার্মান স্প্যানিস ও আরবিতে সিডি ও ভিডিও ক্যাসেট তৈরি করা হবে।\nজাতীয় শিক্ষা কার্যক্রমে মাতৃভাষার প্রচলন\nবাংলাদেশের মানুষের মাতৃভাষা এবং রাষ্ট্রভাষা বাংলা। কিন্তু জীবনের সবক্ষেত্রে আজ বাংলা ভাষার ব্যবহার ও প্রচলন হয়নি। ব্যবসায় বাণিজ্যে অফিস আদালতে উচ্চতর শিক্ষাব্যবস্থায় বাংলা ভাষাকে যথাযথভাবে ব্যবহার করা হচ্ছে না। আমরা যদি জাতি হিসেবে বিশ্বের দরবা মর্যা আসন লাভ করতে চাই তাহলে উচ্চতর পর্যায়ের বইগুলো বাংলা ভাষায় অনুবাদ করে শিক্ষার্থীদের কাছে পৌঁছে দিতে হবে। আমরা জানি বাংলা পৃথিবীর সপ্তম বৃহৎ ভাষা আন্তর্জাতিকভাবে স্বীকৃত ভাষা। এ ভাষার গঠনপ্রণালি সম্পূর্ণ বিজ্ঞানভিত্তিক। কাজেই বিদেশি ভাষার প্রতি আনুগত্য ত্যাগ করে মাতৃভাষায় জ্ঞানচর্চা করা এবং জীবনের সকল ক্ষেত্রে এর প্রতি ভালোবাসা প্রদান করা আমাদের কর্তব্য। মাতৃভাষার মাধ্যমে শিক্ষাসহ জীবনের সমস্ত কর্মকাণ্ড পরিচালনা যে সম্ভব তার বাস্তব প্রমাণ আধুনিক বিশ্বের চীন জাপান ফ্রান্স ইত্যাদি দেশ। কাজেই আমরা যদি জাতি হিসেবে বিশ্বের কাছে পরিচিত হতে চাই তবে আমাদেরকে বিদেশি ভাষার প্রতি আনুগত্য ত্যাগ করে জাতীয় শিক্ষা কার্যক্রমসহ জীবনের সকল ক্ষেত্রে বাংলা ভাষাকে প্রচলন করতে হবে।\nউপসংহার\nআমরা একুশ শতকে পদার্পণ করেছি। আমাদের জাতীয় জীবনে গত শতক ছিল আশা আকাঙ্ক্ষা সংগ্রাম যুদ্ধে ভরা টালমাটাল দিন। ইতিহাস থেকে আমরা অনেক কিছুই শিখেছি লাখ লাখ জীবনের বিনিময়ে। এদেশের মানুষ মাটির গন্ধ বড় বেশি ভালোবাসে। তাই তারা ভালোবাসে মাটির মাকে আর মায়ের মুখের ভাষাকে। বাংলা মায়ের সন্তানেরা বিশ্বের বুকে নতুন শতকে মাথা উঁচু করে দাঁড়াবার জন্য আজ দৃঢ়প্রত্যয়ী। আর সেজন্য আমাদের জীবনের সবক্ষেত্রে এবং আন্তর্জাতিক অঙ্গনে মাতৃভাষার প্রচলন নিশ্চিত করা প্রয়োজন।"
        }
      ]
    },
    {
      "number": "9",
      "uddipok": "(ক) মোবাইল ফোনের অপব্যবহারের ক্ষতিগুলো উল্লেখ করে বন্ধুর নিকট একটি ই-মেইল লেখ।\nঅথবা,\n(খ) মাধ্যমিক বিদ্যালয়ের সহকারী শিক্ষকের পদে নিয়োগ লাভের জন্য একটি আবেদনপত্র লেখ",
      "tag": "CCC 24,NDCD 24,ISCM 24,RCPC 24,DB 23,DIN.B 23,JB 23,RB 23,SB 23,BB 23,MB 23,CB 23,JGCC 23,NDCD 23,MC 23,JCC 23,MGCC 23,HC 23,CC 23,BCC 23,SCC 23,RUMC 23,VNSC 23,BB 19,DIN.B 19,All.B 18,DIN.B 17,RB 17,SB 19,CTG.B 16,CB 16,JB 16,SB 16,BB 16",
      "sub_questions": [
        {
          "label": "",
          "question": "",
          "explanation": "ক) উত্তরঃ\nTo:\namantika@gmail.com\nCc:\nBcc:\nSubject:\nমোবাইল ফোনের অপব্যবহারের ক্ষতিকর দিক\nপ্রিয় বন্ধু,\nশুভেচ্ছা নিও। বিজ্ঞানের বিস্ময়কর আবিষ্কার মোবাইল ফোন। যোগাযোগের ক্ষেত্রে এর গুরুত্ব অপরিসীম। কিন্তু বর্তমানে এর অপব্যবহারে জনমনে মিশ্র প্রতিক্রিয়া দেখা দিয়েছে। মোবাইল ফোনের অপব্যবহারের ক্ষতিকর দিকগুলো হলো:\n১. চুরি, ডাকাতি, ছিনতাই, সন্ত্রাস, হুমকি, অপহরণ ও জঙ্গিবাদসহ নানা অপকর্মে সহায়ক ভূমিকা রাখছে মোবাইল ফোন। ২. সংঘবদ্ধ দুষ্কৃতকারীরা এর মাধ্যমে অগ্রিম সংবাদ পেয়ে দ্রুত গা ঢাকা দিতে পারে। ৩. মিথ্যা বলার প্রবণতা ও সড়ক দুর্ঘটনা বৃদ্ধি পাচ্ছে। ৪. সময়ের ও অর্থের অপচয় এবং শ্রেণিকক্ষ, সভা-সমিতি ও উপাসনালয়ের পরিবেশ নষ্ট হচ্ছে। ৫. অশালীন কুরুচিপূর্ণ ছবি ও অসামাজিক কার্যকলাপ এবং ইভটিজিং বৃদ্ধি পাচ্ছে। ৬. সর্বোপরি মোবাইল ফোনের রেডিয়েশন মানবদেহের ক্ষতিসাধন করে। উচ্চ রক্তচাপ থেকে শুরু করে ব্রেনটিউমারের মতো কঠিন রোগের সম্ভাবনা বৃদ্ধিসহ এর রিংটোন হার্টের প্রচণ্ড ক্ষতি করে। সুতরাং মোবাইল ফোনের অপব্যবহার থেকে আমাদের আত্মরক্ষা করতে হবে। আশা করি, বন্ধুরা বিষয়টি নিয়ে গুরুত্বসহ ভাববে। সবাই ভালো থেকো।\nতোমার বন্ধু\nশাহীন।\nখ) উত্তরঃ\nতারিখ- ১০/১১/২০১৯\nবরাবর\nমহাপরিচালক\nমাধ্যমিক ও উচ্চশিক্ষা অধিদপ্তর\nঢাকা।\nবিষয়-  মাধ্যমিক বিদ্যালয়ে সহকারী শিক্ষক পদে নিয়োগের জন্য আবেদন।\nজনাব\nবিনীত নিবেদন এই যে, গত ০৩ নভেম্বর ২০১৯  তারিখে ‘দৈনিক সমকাল’  পত্রিকায় প্রকাশিত বিজ্ঞাপনের মাধ্যমে জানতে পারলাম যে, মাধ্যমিক বিদ্যালয়ে সহকারী শিক্ষক নিয়োগ করা হবে। আমি  উক্ত পদের একজন প্রার্থী হিসেবে সদয় বিবেচনার জন্য আমার যোগ্যতা সম্পর্কিত তথ্যাবলী নিম্নে উপস্থাপন করলাম।\nনাম                        : ক\nপিতার নাম             : খ\nমাতার নাম             : গ\nস্থায়ী ঠিকানা           : গ্রাম- ই , পোস্ট- উ, উপজেলা-  অ, জেলা – আ\nবর্তমান ঠিকানা       : ১২ ,বাঘা যতিন সড়ক, ঝিনাইদহ।\nজন্মতারিখ              : ১০ জানুয়ারি ১৯৯৩ খ্রি.।\nজাতীয়তা                : বাংলাদেশী\nধর্ম                         : ইসলাম\nই-মেইল                 :  gagssss@gmail.com\nবয়স                      : ২৭ বছর ১১ মাস ১ দিন।\nবৈবাহিক অবস্থা      : বিবাহিত\nমোবাইল নম্বর        : ০১৯১০০০০০০০\nশিক্ষাগত যোগ্যতা   :\nপরীক্ষার নাম\nপাশের সন\nবিভাগ/ বিষয়\nফলাফল\nশিক্ষা প্রতিষ্ঠানের নাম\nবোর্ড/ বিশ্ববিদ্যালয়\nএসএসসি\n২০০৭\nমানবিক\nএ ( ৪.০০)\nবি কে বি মাধ্যমিক বিদ্যালয়\nযশোর বোর্ড\nএইচএসসি\n২০০৯\nমানবিক\nএ (৪.২৫)\nঝিনাইদহ মডেল কলেজ\nযশোর বোর্ড\nবিএ (সম্মান)\n২০১৩\nবাংলা\n৩.০০\nসরকারি কেসি কলেজ\nজাতীয় বিশ্ববিদ্যালয়\nএমএ\n২০১৪\nবাংলা\n৩.১৫\nসরকারি কেসি কলেজ\nজাতীয়  বিশ্ববিদ্যালয়\nঅভিজ্ঞতা:  একটি বেসরকারি স্কুলে  সহকারী শিক্ষক পদে  শিক্ষাগতার এক বছরের  বাস্তব অভিজ্ঞতা।\nঅতএব, মহোদয়ের নিকট বিনীত প্রার্থনা আমার উল্লিখিত বিষয়সমূহ বিবেচনা পূর্বক উক্ত পদে নিয়োগ প্রদান করলে আমি আমার মেধা, শ্রম ও নিষ্ঠার মাধ্যমে শিক্ষকতার মহান দায়িত্ব পালনে সর্বদা সচেষ্ট থাকব ।\nবিনীত নিবেদক\nক\n( স্বাক্ষর দিতে হবে)\nসংযুক্তি\n১. পরীক্ষার মূল সনদপত্রের সত্যায়িত ফটোকপি -১ সেট।\n২. চারিত্রিক সনদপত্র, প্রশংসাপত্র  ও  নাগরিকত্ব সনদ পত্রের  সত্যায়িত ফটোকপি- ১ সেট।\n৩. অভিজ্ঞতা সনদ পত্রের সত্যায়িত ফটোকপি।\n৪. সদ্যতোলা রঙিন পাসপোর্ট সাইজের ছবি- ৩ কপি।\n৫. ব্যাংক ড্রাফট।"
        }
      ]
    },
    {
      "number": "10",
      "uddipok": "ক) সারমর্ম লেখো:\nবিরহ মিলন কত হাসি, অশ্রুময়\nমানুষের সুখে দুঃখে গাঁথিয়া সঙ্গীত\nযদি গো রচিতে পারি অমর আলয়।\nতা যদি না পারি তবে বাঁচি যতকাল\nতোমাদেরই মাঝখানে লভি যেন ঠাঁই\nতোমরা তুলিবে বলে সকাল বিকাল\nনব নব সঙ্গীতের কুসুম ফোটাই।\nঅথবা,\n(খ) ভাবসম্প্রসারণ করো:\nস্বাধীনতা অর্জনের চেয়ে স্বাধীনতা রক্ষা করা কঠিন।",
      "tag": "FCC 25",
      "sub_questions": [
        {
          "label": "",
          "question": "",
          "explanation": "ক)উত্তর:\nসারমর্ম: মানুষের হাসি-কান্না, মান-অভিমান, আবেগ-ভালোবাসায় - পৃথিবী পরিপূর্ণ। এসব বিষয়কে আশ্রয় করে জীবনঘনিষ্ঠ সৃষ্টির মাধ্যমে সকলের কাছে আদৃত হওয়া সম্ভব।\n…………………………………………………………………………..\nখ)উত্তর:\nমূলভাব:কোনো জাতির জীবনে স্বাধীনতার সূর্য ছিনিয়ে আনা কষ্টকর এবং তার চেয়েও কষ্টকর অর্জিত স্বাধীনতা রক্ষা করা।\nসম্প্রসারিত ভাব :স্বাধীনতা মানুষের অমূল্য সম্পদ। কোনো মানুষই পরাধীনরূপে বেঁচে থাকতে চায় না। তাই মানুষ স্বাধীনতার জন্য আন্দোলন করে, যুদ্ধ করে। প্রসঙ্গত, স্বার্থমগ্ন শক্তিশালী বেনিয়া শাসকরা সহজে কোনো জাতিকে স্বাধীনতা দান করেনি; বহু কষ্টে রক্তক্ষয়ী সংগ্রামের মাধ্যমেই তা ছিনিয়ে আনতে হয়েছে।\nস্বাধীনতা অর্জন অত্যন্ত গৌরবের ব্যাপার। কিন্তু স্বাধীনতা অর্জিত হলেই সংগ্রাম শেষ হয়ে যায় না। তখন বিজয়ী জাতির সামনে আসে স্বাধীনতা রক্ষার সংগ্রাম। এ সংগ্রামে আরও ত্যাগ-তিতিক্ষা ও শক্তি-সামর্থ্যের প্রয়োজন হয়। কারণ স্বাধীন দেশের ভেতরে ও বাইরে শত্রুর অভাব নেই। এরা সুযোগের সন্ধানে সর্বক্ষণ তৎপর থাকে। যেকোনো সময় সুযোগ পেলে ধ্বংসাত্মক কার্যকলাপের মাধ্যমে স্বাধীনতাকে ধ্বংস করে দিতে পারে।\nসুতরাং, এসব প্রতিক্রিয়াশীল, মীরজাফরী চরিত্রের ধ্বংসাত্মক দৃষ্টি থেকে দেশকে রক্ষার জন্য শক্তি ও বুদ্ধির প্রয়োজন। কিন্তু তাদের পরাভূত করা কঠিন ব্যাপার। যথেষ্ট দায়িত্ব সচেতন, সদা সতর্ক, নিবেদিতপ্রাণ, দেশপ্রেমিক ও শক্তিশালী না হলে স্বাধীনতা রক্ষা করা অসম্ভব হয়ে পড়ে।\nসিদ্ধান্ত :স্বাধীনতা রক্ষা করা স্বাধীনতা অর্জনের চেয়ে কঠিন ও দুরূহ কাজ। তাই স্বাধীনতা রক্ষা করার জন্য সম্মিলিতভাবে চেষ্টা করা উচিত।"
        }
      ]
    },
    {
      "number": "11",
      "uddipok": "ক) 'নিরাপদ সড়ক চাই' বিষয়ে দুই বন্ধুর মধ্যে সংলাপ রচনা করো।\nঅথবা,\nখ) নিম্নোক্ত ইঙ্গিত অবলম্বনে একটি খুদেগল্প রচনা করো:\nএখন শীতকাল, চারিদিকে ঘন কুয়াশা। তাই বাবুল আনন্দ চিত্তে কাথামুড়ি দিয়ে শুয়ে আছে। বাবুলের মা চিতই পিঠা বানিয়ে তাকে খেতে ডাকলেন। কিন্তু ...",
      "tag": "FCC 25",
      "sub_questions": [
        {
          "label": "",
          "question": "",
          "explanation": "(ক) অয়ন: আচ্ছা, তুমি কি দেখলে আজকে সড়কে কতগুলো দুর্ঘটনা ঘটে গেলো? সত্যিই চিন্তা লাগে। নিরাপদ সড়ক ব্যবস্থা আমরা কেন পাই না?\nশরীফ: হ্যাঁ, আমি দেখলাম। অনেকেই সড়ক পার হওয়ার সময় তো নিরাপত্তা নিয়ম মানে না। যানবাহনের বেপরোয়া গতি, রাস্তার উপর গর্ত, আর ট্রাফিক আইন না মানা—এইসবের কারণে দুর্ঘটনা বাড়ছে।\nঅয়ন: একদম ঠিক বলছো। সরকার অবশ্য কিছু পদক্ষেপ নিয়েছে, কিন্তু কার্যকরী ব্যবস্থা তো ঠিকভাবে চলছে না। আমাদের সবার উচিত সড়কে নিরাপত্তা নিশ্চিত করা। তুমি দেখেছো, বাস চালকরা মাঝে মাঝে খুব দ্রুত গাড়ি চালায় এবং মাঝে মাঝে তারা ট্রাফিক সিগনালও উপেক্ষা করে।\nশরীফ: হ্যাঁ, সঠিক। স্কুল, কলেজ বা অফিসের কাছে রাস্তার সঠিক নিরাপত্তা ব্যবস্থা না থাকলে তো বড় বিপদ! বিশেষ করে, স্কুলে যাওয়ার পথে ছোটদের জন্য সড়ক নিরাপত্তা বাড়ানোর প্রয়োজন। ফুটওভার ব্রিজ এবং ক্রসওয়াকের ব্যবস্থা বাড়াতে হবে।\nঅয়ন: আরেকটি বড় সমস্যা হচ্ছে ডিভাইডার বা মাঝখানের সীমানা বেড়া। সেটা যদি সঠিকভাবে না থাকে, তাহলে অনেক সময় গতি নিয়ন্ত্রণে সমস্যা হয়। আর বাইক আর চার চাকা গাড়ির মিথষ্ক্রিয়া তো আরও বিপজ্জনক!\nশরীফ: একদম। তাই শুধু সরকার নয়, আমাদের সবারও দায়িত্ব রয়েছে সড়কে নিরাপদ থাকতে। ট্রাফিক আইন মানা, মোবাইল ফোন ব্যবহার না করা, এবং সড়ক পার হওয়ার সময় সতর্ক থাকা—এগুলো খুব গুরুত্বপূর্ণ। শুধু বলার নয়, কাজেও আমাদের এগিয়ে আসতে হবে।\nঅয়ন: আমি মনে করি, আমাদের সচেতনতা তৈরি করতে হবে। শিক্ষাপ্রতিষ্ঠান, পরিবার, এবং সামাজিক সংস্থা—সবাই মিলে যদি সড়ক নিরাপত্তা সম্পর্কে সচেতনতা তৈরি করতে পারে, তাহলে দুর্ঘটনা অনেক কমানো সম্ভব।\nশরীফ: সঠিক বলেছো। সড়ক নিরাপদ হলে জীবনও নিরাপদ থাকবে। আমাদের সকলের উচিত, নিরাপদ সড়কের জন্য কঠোর পদক্ষেপ নেওয়া।\nঅয়ন: একসাথে যদি আমরা কাজ করি, তবে অবশ্যই নিরাপদ সড়ক পাবো। আসলে, নিরাপদ সড়ক চাই, নিরাপদ জীবন চাই!\nশরীফ: ঠিক তাই। নিরাপদ সড়ক চাই, নিরাপদ দেশ চাই।\n…………………………………………………………………………..\n(খ) শীতের সকালে চিতই পিঠা\nএখন শীতকাল, চারিদিকে ঘন কুয়াশা। সারাদিনের ঠান্ডা হাওয়ায় সকালের রোদও যেন স্নিগ্ধ, সোনালী আভায় মাখা। বাবুল আনন্দ চিত্তে কাথামুড়ি দিয়ে শুয়ে আছে। শীতের এই শান্ত সকালে ঘরের ভিতর তার মা পিঠা বানাচ্ছিলেন। ঘর ভরে উঠেছিল মিষ্টি গন্ধে। মা জানালা খুলে দিচ্ছিলেন, যেন একটু রোদ ঢুকে ঘরটাকে উজ্জ্বল করতে পারে।\nহঠাৎ মা ডেকে উঠলেন, \"বাবুল, উঠো! তোমার পছন্দের চিতই পিঠা বানিয়ে রেখেছি। খেতে আসো।\"\nবাবুল আনন্দিত মনে বিছানা থেকে উঠে বসে, মায়ের পিঠার কথা শুনে তার মুখে হাসি ফুটে ওঠে। কিন্তু তখনই কিছু মনে পড়ে। তার মনে পড়ে, গতকাল বন্ধু মিঠু বলেছিল, \"শীতের দিনে সারা দিন কাথামুড়ি দিয়ে শুলে আর পিঠা খেলে দেহ তো শক্তি পায় না, খেলা-ধুলাও করতে হবে।\"\nতাকে ভাবতে থাকে, \"হ্যাঁ, মিঠু ঠিকই বলেছে। একটুখানি বাইরে বেরিয়ে আসা দরকার।\" তবে কুয়াশা এত ঘন, বাইরে যাওয়ার জন্য মায়ের অনুমতি নিতে হবে।\nবাবুল মায়ের কাছে গেলো, \"মা, আমি কি একটু বাইরে খেলতে যেতে পারি?\"\nমা একটু ভাবলেন, তারপর মিষ্টি হাসি দিয়ে বললেন, \"তুমি তো জানো, শীতের দিনে বাইরে বেরোলে ঠান্ডা লেগে যাবে। কিন্তু তুমি যদি পিঠা খেয়ে শক্তি পাও, তবে বাইরে গিয়ে খেলা করতে পারো। তবে মনে রেখো, শীতের দিনে খুব বেশি সময় বাইরে থাকলে শরীর খারাপ হয়ে যাবে।\"\nবাবুল খুশি হয়ে মায়ের পিঠা খেতে বসে, আর মায়ের কথার মধ্যে মন দিয়ে শীতের সকালে বাইরে খেলার আনন্দের কথা ভাবতে থাকে। কিছুক্ষণ পর, পিঠা খেয়ে শক্তি সঞ্চয় করে, বাবুল বেরিয়ে যায় কুয়াশার মধ্যে। সেখানে তার বন্ধু মিঠু অপেক্ষা করছে। খেলার মাঠে তারা একসাথে স্লেজিং করতে থাকে, কনকনে ঠান্ডা হাওয়ার মধ্যে তাদের হাসির শব্দ শোনা যায়।\nএভাবেই, বাবুল শিখলো যে শীতের সকালে মায়ের মিষ্টি পিঠা আর একটু খেলাধুলার মিশেলে জীবনের সত্যিকারের আনন্দ।"
        }
      ]
    }
  ]
}