{
  "title": "ময়মনসিংহ বোর্ড ২০২২",
  "subtitle": "(1)",
  "questions": [
    {
      "number": "1",
      "uddipok": "(ক) 'এ' ধ্বনি উচ্চারণের পাঁচটি নিয়ম উদাহরণসহ লেখ।\nঅথবা,\n(খ) নিচের যেকোনো পাঁচটি শব্দের শুদ্ধ বানান লেখ:\nমনীসী, স্বাতন্ত্র, স্রোতস্বিনি, আকাংখা, অপোরাহ্ন, শ্রমজিবী, প্রতিযোগীতা, উচ্ছাস।",
      "tag": "MB 22",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nউদাহরণসহ ‘এ’ ধ্বনি উচ্চারণের ৫টি নিয়ম :\n১। শব্দের প্রথমে যদি এ-কার থাকে এবং তারপর ই( ি ), ঈ (ী), উ (ু), ঊ (ূ), এ (ে), ও (ো), য়, র , ল, শ এবং হ থাকলে সাধারণত এ অবিকৃতভাবে উচ্চারিত হয়। যেমন:- তেল, মেকি।\n২। সংখ্যাবাচক শব্দের গোড়ায় এ থাকলে সাধারণত তার উচ্চারণ অ্যা হয়। যেমন:- এক (অ্যাক) এগারো (অ্যাগারো)।\n৩। মূলে ই কার বা ঋ-কারযুক্ত ধাতু প্রাতিপদিকের সঙ্গে আ-কার যুক্ত হলে সেই ই-কার এ-কার রূপে উচ্চারিত হবে, কখনও অ্যা-কার হবে না। যথা: কেনা, মেলা, মেশা ইত্যাদি।\n৪। এ-কারযুক্ত এক ধ্বনিদল বা একাক্ষর ধাতুর সঙ্গে আ-প্রত্যয়যুক্ত হলে, সাধারণত সেই এ কারের উচ্চারণ “অ্যা” হয়ে থাকে। যেমন:- খেলা।\n৫। এক ধ্বনিদল বা একাক্ষর সর্বনাম পদের এ সাধারণত স্বাভাবিকভাবে অর্থাৎ অবিকৃত এ কার রূপে উচ্চারিত হয়। যেমন:- কে, সে (শে)।\n(খ) উত্তরঃ\nঅশুদ্ধ\nশুদ্ধ\nমনীসী\nমনীষী\nস্বাতন্ত্র\nস্বাতন্ত্র্য\nস্রোতস্বিনি\nস্রোতঃস্বিনী\nআকাংখা\nআকাঙ্ক্ষা\nঅপোরাহ্ন\nঅপরাহ্ণ\nশ্রমজিবী\nশ্রমজীবী\nপ্রতিযোগীতা\nপ্রতিযোগিতা\nউচ্ছাস\nউচ্ছ্বাস"
        }
      ]
    },
    {
      "number": "1",
      "uddipok": "(ক) সর্বনাম পদ কাকে বলে? সর্বনাম পদের শ্রেণিবিভাগ আলোচনা কর।\nঅথবা,\n(খ) নিচের যেকোনো পাঁচটি শব্দের ব্যাসবাক্যসহ সমাসের নাম লেখ।\nকালান্তর, মিশকালো, সিংহাসন, প্রভাত, হাতেখড়ি, তেপায়া, উপকণ্ঠ, রাজপুত্র।",
      "tag": "CCC 24,DCC 24,ISCM 24,HC 24,RCPC 24,CPCR 24,DIN.B 23,JB 23,SB 23,BB 23,CB 23,MC 23,DC 23,ISCM 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,DIN.B 19,DIN.B 17,JB 16",
      "sub_questions": [
        {
          "label": "",
          "question": "",
          "explanation": "(ক)\nএকই পদের বার বার ব্যবহার যেমন আমাদের বিরক্তির কারণ হয়ে ওঠে ,তেমনি ভাষার সৌন্দর্য নষ্ট করে । ভাষার মাধুর্য রক্ষার জন্য তাই একই পদের বারবার ব্যবহার কখনোই কাম্য নয় ।  ভাষার এই সমস্যা দূর করার জন্য বিশেষ্য পদের পরিবর্তে যে অন্যপদ ব্যবহার করা হয় তাকে সর্বনাম বলে। সর্বনাম কথাটির  অর্থ  হল 'সকল নাম'।  তাই আমরা বলতে পারি  বিশেষ্য পদের পরিবর্তে যে পদ ব্যবহার করা হয়, তাকে সর্বনাম পদ বলে। সব রকম নামের পরিবর্তে ব্যবহৃত হয় বলে এর নাম সর্বনাম । উদাহরণ: আমি, আমরা, তুমি, আপনি,আপনাকে,আপনার, তুই , তোমরা, সে, তিনি, তার , যে, কে, কী, ঐ, এই, ইহা, ইনি,উনি ইত্যাদি।\nসর্বনামের প্রকারভেদ\n১) ব্যক্তিবাচক সর্বনাম বা পুরুষবাচক সর্বনাম :\nব্যক্তিবাচক বা পুরুষবাচক শব্দের পরিবর্তে যে সর্বনাম ব্যবহৃত হয়, তাকে ব্যক্তিবাচক সর্বনাম বলে। একে পুরুষবাচক সর্বনাম‌ও বলে। পুরুষবাচক সর্বনাম তিন ধরণের হয়- (ক) প্রথম পুরুষের সর্বনাম বা ভিন্ন পক্ষের সর্বনাম (খ) মধ্যম পুরুষের সর্বনাম বা শ্রোতা পক্ষের সর্বনাম (গ) উত্তম পুরুষের সর্বনাম বা বক্তা পক্ষের সর্বনাম ।\nউদাহরণ : আমি, তুমি, আমরা, তোমরা, সে , তারা ইত্যাদি।\nবাক্যে প্রয়োগ – তুমি কোন কাননের ফুল । বাংলার মুখ আমি দেখিয়াছি ।\n২) নির্দেশক সর্বনাম :\nযে সর্বনাম কোনো ব্যক্তি, বস্তু ইত্যাদি নির্দেশ করে, তাদের নির্দেশক সর্বনাম বলে।\nউদাহরণ : এ,এই, ও,ওই , ইহা , উহা ,তা,তাহা,ইনি,উনি ইত্যাদি\nবাক্যে প্রয়োগ: উনি আজ আসবেন। , ইহা বর্তমান কালের ফ্যাসন হইয়াছে ।\nনির্দেশক সর্বনাম দুই প্রকার- (ক) সামীপ্যবাচক নির্দেশক সর্বনাম বা নৈকট্যসূচক নির্দেশক সর্বনাম ও (খ) দূরত্ত্ববাচক নির্দেশক সর্বনাম ।\nযে সর্বনাম কাছের বা নিকটের কোনো ব্যাক্তি বা বস্তুকে নির্দেশ করে তাদের সামীপ্যসূচক বা নৈকট্যসূচক নির্দেশক সর্বনাম বলে । যেমন: এ,এই,ইহা,ইনি,এরা ইত্যাদি।\nযে সর্বনাম দূরের কোনো ব্যাক্তি বা বস্তুকে নির্দেশ করে তাদের দূরত্ত্ববাচক নির্দেশক সর্বনাম বলে । যেমন: ও,ঐ,উনি,ওরা,উহা ইত্যাদি।\n৩) অনির্দেশক সর্বনাম :\nযে সর্বনাম কোনো ব্যক্তি,বস্তু,বা ভাবকে নির্দিষ্ট করে বোঝায় না , তাদের অনির্দেশক সর্বনাম বলে।\nউদাহরণ : কেউ,কেহ,কেউ কেউ,কিছু,কিছু কিছু ,কোথাও ইত্যাদি ।\nবাক্যে প্রয়োগ- কেউ কেউ এ কথা জানে । কিছু কিছু ভুল হয়েছে ।\n৪) প্রশ্নবাচক সর্বনাম :\nযে সর্বনাম দ্বারা কোনো কিছু জানতে চাওয়া হয় বা প্রশ্ন করা হয় ,তাকে প্রশ্নবাচক সর্বনাম পদ বলে ।\nউদাহরণ : কে,কী,কি,কোন,কারা, ইত্যাদি ।\nবাক্যে প্রয়োগ – কে আজ আসবে ? তুমি কী খেয়েছো ?\n৫) আত্মবাচক সর্বনাম :\n‘অন্য কারো সাহায্য ছাড়া’ এই ভাবটি বোঝাবার জন্য বিশেষ্য ও সর্বনামের সঙ্গে যে সর্বনাম ব্যবহৃত হয় তাকে আত্মবাচক সর্বনাম বলে । এই সর্বনাম নিজস্ব বা আত্মভাব প্রকাশ করে । উদাহরণ : স্বয়ং , নিজে , নিজ , খোদ , নিজে-নিজে , আপনি,আপনারে ইত্যাদি।\nবাক্যে প্রয়োগ – তিনি স্বয়ং উপস্থিত ছিলেন । আপনি নিজে কাজটি করেছেন ।\n৬) সাপেক্ষ সর্বনাম বা নিত্যমম্বন্ধী সর্বনাম :\nযে সর্বনাম পদ দুই বা ততোধিক ব্যক্তি বা বস্তুর সংযোগ সাধন করে বা সঙ্গতি বিধান করে তাকে সাপেক্ষ সর্বনাম বলে । এই সর্বনামগুলি নিত্য সম্বন্ধযুক্ত থাকে ,অর্থাৎ একটি ব্যবহার করলে আর একটি ব্যবহার করতেই হয় । এই সর্বনামকে সঙ্গতিবাচক বা সংযোগবাচক সর্বনামও বলে । এই সর্বনামকে সমুচ্চয়ী সর্বনামও বলে ।\nউদাহরণ : যে-সে,যিনি-তিনি,যাহা-তাহা,যা-তা,যাকে-তাকে\nবাক্যে প্রয়োগ – সে সহে সে রহে । যত মত তত পথ ।\n৭) সমষ্টিবাচক সর্বনাম বা সাকল্যবাচক সর্বনাম :\nযে সর্বনামের দ্বারা সমষ্টিবাচক ব্যক্তি,বস্তু বা ভাবকে বোঝানো হয়, তাকে সমষ্টিবাচক সর্বনাম বা সাকল্যবাচক সর্বনাম বলে।\nউদাহরণ : সব,সর্ব,সকল,সবাই,সবার,সবে ইত্যাদি ।\nবাক্যে প্রয়োগ – সকলের তরে সকলে আমরা ।\n৮) ব্যতিহারিক বা পারস্পরিক সর্বনাম -\nযে সর্বনামের দ্বারা পারস্পরিক সম্বন্ধ বোঝানো হয়, তাকে পারস্পরিক বা ব্যতিহারিক সর্বনাম বলে।\nএই সর্বনামে ‘অন্যের প্ররোচনা বা সাহায্য ব্যতীত’ এই রকম অর্থ প্রকাশিত হয় ।\nউদাহরণ : নিজে-নিজে , আপনা-আপনি\nবাক্যে প্রয়োগ – নিজে নিজে কাজটি করো । আপনা আপনি জেগে উঠল ।\n৯) অন্যাদিবাচক সর্বনাম -\nযে সর্বনাম উদ্দিষ্টভিন্ন অন্য কোনো ব্যক্তি ,বস্তু বা ভাবকে নির্দেশ করে তাকে অন্যাদিবাচক সর্বনাম বলে ।\nউদাহরণ : অন্য,অপর,অমুক ইত্যাদি ।\nবাক্যে প্রয়োগ – তুমি নও অন্য কেউ কাজটি করেছে ।\n১০) যৌগিক সর্বনাম\nদুটি সর্বনাম পদ যুগ্মভাবে একটি সর্বনাম হিসাবে ব্যবহৃত হলে তাকে যৌগিক সর্বনাম বলে ।\nএই সর্বনাম আসলে অনির্দেশক সর্বনাম হিসেবেই পরিচিত ।\nযেমন: যে কেউ, কে একটা, যা কিছু ইত্যাদি।\nকখনো কখনো সর্বনাম পদের পরপর দুবার প্রয়োগ হয়,তাকে আমরা সর্বনামের দ্বিত্ব বলি ।\nযেমন: কেউ কেউ এ রকম মনে করে । যে যে যাবে এসো ।\nকিন্তু সর্বনামের দ্বিত্ব এবং যৌগিক সর্বনাম এক বিষয় নয় ।\n(খ) উত্তর:\nপ্রদত্ত শব্দ\nব্যাসবাক্য\nসমাসের নাম\nকালান্তর\nঅন্য কাল\nনিত্য সমাস\nমিশকালো\nমিশির ন্যায় কালো াগ\nউপমান কর্মধারয় সমাস\nসিংহাসন\nসিংহ চিহ্নিত আসন\nমধ্যপদলোপী কর্মধারয় সমাস\nপ্রভাত\nপ্র (প্রকৃষ্ট ) ভাত (জ্যোতি)\nপ্রাদি সমাস\nহাতেখড়ি\nহাতে খড়ি দেওয়া হয় যে অনুষ্ঠানে\nবহুব্রীহি সমাস\nতেপায়া\nতিন পায়া যার\nসংখ্যাবাচক বহুব্রীহি সমাস\nউপকণ্ঠ\nকণ্ঠের সমীপে\nঅব্যয়ী ভাব সমাস\nরাজপুত্র\nরাজার পুত্র\nষষ্ঠী তৎপুরুষ সমাস"
        }
      ]
    },
    {
      "number": "2",
      "uddipok": "(ক) একটি সার্থক বাক্যের কী কী গুণ থাকা আবশ্যক? উদাহরণ লেখ।\nঅথবা,\n(খ) নির্দেশ অনুসারে বাক্যান্তর কর (যে কোনো পাঁচটি):\n(i) শিশুরা দূষণমুক্ত পরিবেশ চায় (নেতিবাচক)।\n(ii) এখন খাঁটি জিনিস সহজলভ্য নয় (অস্তিবাচক)।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\n(v) রচনায় সহজবোধ্য শব্দ ব্যবহার করা উচিত (জটিল)\n(vi) তিনি আর নেই (যৌগিক)\n(vii) যেসব পশু মাংস খায়, তারা অত্যন্ত বলবান (সরল)।\n(viii) বাংলাদেশের চির স্থায়িত্ব কামনা করি (ইচ্ছাসূচক)।",
      "tag": "CCC 24,PCC 24,NDCD 24,DCC 24,ISCM 24,HC 24,RCPC 24,CPCR 24,DB 23,DIN.B 23,JB 23,RB 23,SB 23,BB 23,MB 23,CTG.B 23,CB 23,RCC 23,JGCC 23,NDCD 23,DRMC 23,MC 23,JCC 23,RCC 23,ISCM 23,HC 23,CC 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,BB 19,DIN.B 19,RB 19,CB 19,SB 19,All.B 18,CTG.B 17,BB 17,CB 17,DIN.B 17,RB 17,SB 19,CTG.B 16,DIN.B 16,DB 16,CB 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য কাকে বলে?\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয়। তাকে বাক্য বলে।\nযেমন, রহিম ফুটবল খেলে। এখানে বক্তার সম্পূর্ন মনোভাব প্রকাশিত হয়েছে।\nএকটি সার্থক বাক্যের কী কী গুণ থাকা আবশ্যক?\nভাষার বিচারে বাক্যের ৩টি গুণ থাকা আবশ্যক। সেগুলো হলো-\nআকাঙ্ক্ষা (Expectancy)।\nআসত্তি (Proximity)।\nযোগ্যতা (Propriety)।\nআকাঙ্ক্ষা কাকে বলে?\nবাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা (Expectancy) বলে।\nযেমন, কেউ যদি ‘অর্থই অনর্থের’ বলে থেমে যায়। তাহলে বার্কের অর্থ অসম্পূর্ণ থেকে যাবে। বলতে হবে, ‘অর্থই অনর্থের মূল’। এখানে বাক্যের অর্থ পরিষ্কারভাবে বুঝা গেছে। এই বাক্যে ‘অর্থই অনর্থের’ বলার পর ‘মূল’ শব্দটি শোনার যে ইচ্ছা তাকে বাক্যের আকাঙ্কা বলে।\nআসত্তি কাকে বলে?\nবক্তার মনোভাব প্রকাশের জন্য বাক্যে শব্দগুলোকে এমনভাবে পর পর সাজাতে হবে যেন বক্তার সম্পূর্ন মনোভাব প্রকাশ করে। এতে যেন মনোভাব প্রকাশে বাধাগ্রস্ত না হয়।  বাক্যে অর্থসংগতি রক্ষার জন্য সুশৃঙ্খল পদবিন্যাসকে আসত্তি বলে।\nযেমন: করিম ছেলে ভালো খুব । এখানে মনোভাব প্রকাশিত হয়নি। বলতে হবে, করিম খুব ভালো ছেলে। ‘করিম ছেলে ভালো খুব ‘ এ বাক্যে পরপর শব্দগুলোকে সাজানো হলেও বক্তার সম্পূর্ণ মনোভাব প্রকাশিত হয়নি। ‘করিম খুব ভালো ছেলে’ এ বাক্যে পরপর শব্দগুলোকে সাজানো হয়েছে এবং বক্তার সম্পূর্ণ ভাব প্রকাশিত হয়েছে। সঠিক জায়গায় পরপর শব্দগুলো সাজানোকে আসত্তি বলে।\nযোগ্যতা কাকে বলে?\nবাক্যস্থিত পদসমূহের অর্থগত এবং ভাবগত মিলবন্ধনের নাম যোগ্যতা।\nযেমন: ‘সূর্য পশ্চিম দিকে উঠছে’ এই বাক্য তার যোগ্যতা হারিয়েছে। বলতে হবে ‘সূর্য পূর্ব দিকে উঠছে’।\nবি.দ্র: পরপর শব্দ বসালেই সঠিক বাক্য হবেনা। সঠিক বাক্য হতে হলে শব্দগুলোকে সঠিক জায়গায় বসাতে হবে যাতে মনের সম্পূর্ণ ভাব প্রকাশ পায় এবং বাক্যের অর্থগত এবং ভাবগত মিলবন্ধন হয়।\n(খ) উত্তরঃ\n(i) শিশুরা দূষণমুক্ত পরিবেশ চায় (নেতিবাচক)।\nউত্তর: শিশুরা দূষণযুক্ত পরিবেশ চায় না ।\n(ii) এখন খাঁটি জিনিস সহজলভ্য নয় (অস্তিবাচক)।\nউত্তর: এখন খাঁটি জিনিস দুর্লভ।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\nউত্তর: নারী ও শিশু নির্যাতনের বিরুদ্ধে প্রতিবাদ জানাও।\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\nউত্তর: ওহ্ ! কী ভয়াবহ ছিল পঞ্চাশের মন্বন্তরের ঘটনা !\n(v) রচনায় সহজবোধ্য শব্দ ব্যবহার করা উচিত (জটিল)\nউত্তর: যেসব শব্দ সহজবোধ্য সেসবই রচনায় ব্যবহার করা উচিত ।\n(vi) তিনি আর নেই (যৌগিক)\nউত্তর: তিনি ছিলেন কিন্তু এখন আর নেই ।\n(vii) যেসব পশু মাংস খায়, তারা অত্যন্ত বলবান (সরল)।\nউত্তর: মাংসেভোজী  পশু অত্যন্ত বলবান ।\n(viii) বাংলাদেশের চির স্থায়িত্ব কামনা করি (ইচ্ছাসূচক)।\nউত্তর: বাংলাদেশ চিরস্থায়ী হোক।"
        }
      ]
    },
    {
      "number": "3",
      "uddipok": "(ক) যেকোনো পাঁচটি শব্দের পারিভাষিক রুপ লেখ:\nSecular, Irrigation, Dynamic, Agenda, Provost, Cabinet, Nationalism, Memorandum.\nঅথবা,\n(খ) বাংলায় অনুবাদ কর:\nTime is very precious. It should not be neglected. The man who make good use of time is sure to succeed. All the famous person of the world made good use of time. We should follow them.",
      "tag": "CB 22,MB 22",
      "sub_questions": [
        {
          "label": "",
          "question": "",
          "explanation": "(ক) উত্তর:\nইংরেজি শব্দ\nপারিভাষিক শব্দ\nSecular\nধর্মনিরপেক্ষ\nIrrigation\nজলসেচ\nDynamic\nগতিশীল\nAgenda\nআলোচ্য সূচি\nProvost\nঅধ্যক্ষ\nCabinet\nমন্ত্রিপরিষদ\nNationalism\nদেশাত্মবোধ\nMemorandum\nস্মারকলিপি\n(খ) উত্তর:\nপৃথিবীর সব বিখ্যাত ব্যক্তিই সময়ের সদ্ব্যবহার করেছেন। আমাদের উচিত তাদের অনুসরণ করা।"
        }
      ]
    },
    {
      "number": "4",
      "uddipok": "(ক) কলেজ থেকে শিক্ষাসফরে যাওয়ার অনুমতি ও আর্থিক অনুদান চেয়ে অধ্যক্ষের নিকট একটি আবেদনপত্র লেখ।\nঅথবা,\n(খ) তোমার কলেজে স্বাধীনতার ৫০ বছর পূর্তি উপলক্ষে আয়োজিত অনুষ্ঠান সম্পর্কে একটি প্রতিবেদন রচনা কর।",
      "tag": "MB 22",
      "sub_questions": [
        {
          "label": "",
          "question": "",
          "explanation": "(ক) কলেজ থেকে শিক্ষাসফরে যাওয়ার অনুমতি ও আর্থিক অনুদান চেয়ে অধ্যক্ষের নিকট আবেদনপত্রঃ\n১৩ জানুয়ারি, ২০২৩\nঅধ্যক্ষ\nমওলানা মোহাম্মদ আলী সরকারি কলেজ,\nকাগমারি, টাঙ্গাইল।\nবিষয় : শিক্ষাসফরে যাওয়ার অনুমতি ও আর্থিক অনুদানের জন্য আবেদন।\nজনাব,\nসবিনয় নিবেদন এই যে, আমরা দ্বাদশ শ্রেণির মানবিক বিভাগের শিক্ষার্থী। প্রতিবছরই একাদশ ও দ্বাদশ শ্রেণির শিক্ষার্থীদের দেশের গুরুত্বপূর্ণ নিদর্শনগুলোতে শিক্ষাসফরে নিয়ে যাওয়া হয়। কিন্তু দুর্ভাগ্যজনক যে, বিগত প্রায় দুবছরে এককভাবে তো নয়ই, অন্য কোনো বিভাগের সাথেও শিক্ষাসফরে আমাদেরকে অন্তর্ভুক্ত করা হয়নি। এবার মানবিক বিভাগ থেকে পৃথকভাবে আমরা কক্সবাজার ও সেন্টমার্টিনে যেতে আগ্রহী। বিশেষ করে 'ভূগোল' বিষয়ের জন্য এ সফরটি খুবই সংগতিপূর্ণ হবে। ভূগোল ও বাংলা বিভাগের প্রিয় চারজন শিক্ষক আমাদের সাথে যেতে সম্মতি দিয়েছেন। উল্লেখ্য, শিক্ষাসফরের অর্ধেক ব্যয় বহন করতে আমরা রাজি আছি।\nঅতএব,\nমহোদয়ের কাছে প্রার্থনা, আমাদেরকে শিক্ষাসফরের অনুমতিদানসহ অর্ধেক খরচ কলেজ থেকে বহন করার সদয় সম্মতি দিলে আমরা অত্যন্ত কৃতজ্ঞ থাকব।\nবিনীত নিবেদক,\nআপনার একান্ত অনুগত\nআদনান আহমেদ\nদ্বাদশ শ্রেণির মানবিক বিভাগের শিক্ষার্থীদের পক্ষে।\n(খ)উত্তরঃ\nস্বাধীনতার ৫০ বছর পূর্তি উপলক্ষে আয়োজিত অনুষ্ঠান সম্পর্কে একটি প্রতিবেদনঃ\n(খ) উত্তর:\n২৭ মার্চ, ২০২৩\nঅধ্যক্ষ,\nজাজিরা ডিগ্রি কলেজ, জাজিরা, শরীয়তপুর।\nবিষয়: প্রতিবেদন তৈরির আবেদন প্রসঙ্গে।\nজনাব,\nআপনার পত্রের স্মারক নং ৭৮/৩, তারিখ ২৭ মার্চ, ২০২৩ সূত্র মতে আদিষ্ট হয়ে নিম্নোক্ত প্রতিবেদনটি পেশ করছি।\nনিবেদক-\nমোহাম্মদ আলী আহ্বায়ক স্বাধীনতা দিবস উদ্যাপন কমিটি জাজিরা ডিগ্রি কলেজ, শরীয়তপুর।\nপ্রতিবেদনের প্রকৃতি\nআদিষ্ট প্রতিবেদন\nপ্রতিবেদনের শিরোনাম\n‘স্বাধীনতার ৫০ বৎসর উদযাপিত'\nপ্রতিবেদন তৈরির স্থান\nজাজিরা ডিগ্রি কলেজ, শরীয়তপুর\nপ্রতিবেদন তৈরির সময়\nসকাল ১১টা\nপ্রতিবেদকের নাম ও ঠিকানা\nমোহাম্মদ আলী, শরীয়তপুর\nপ্রতিবেদন তৈরির তারিখ\n২৭ মার্চ, ২০২৩\n'স্বাধীনতার ৫০ বৎসর উদ্যাপিত'\n২৬ মার্চ আমাদের জাতীয় জীবনে এক গুরুত্বপূর্ণ অধ্যায়। এ দিন বাঙালি জীবনে আনন্দের জোয়ার বয়ে যায়। কারণ ২৬ মার্চ আমাদের 'স্বাধীনতা দিবস'। গত ২৬ মার্চ, ২০২৩ বৃহস্পতিবার আমাদের কলেজে 'স্বাধীনতা দিবস' উপলক্ষে এক জমকালো অনুষ্ঠানের আয়োজন করা হয়। এ উপলক্ষে কবিতা রচনা ও পাঠ, প্রবন্ধ লিখন, কবিতা আবৃত্তি, দেশাত্মবোধক গান, রবীন্দ্রসংগীত, নজরুলসংগীত, উপস্থিত বক্তৃতা, নির্ধারিত বক্তৃতা ও বিতর্ক প্রতিযোগিতার আয়োজন করা হয়। প্রতিটি বিষয়ের উপর প্রথম ও দ্বিতীয় স্থান প্রাপ্তদের জন্য সম্মানজনক পুরস্কারের ব্যবস্থা করা হয়। এছাড়া মহান স্বাধীনতাযুদ্ধে অংশগ্রহণকারী বীর মুক্তিযোদ্ধাদের সংবর্ধনা দেওয়া হয় এবং পুরষ্কৃত করা হয়।\nকবিতা রচনায় ও প্রবন্ধ রচনায় যথাক্রমে প্রথম ও দ্বিতীয় হয় একাদশ শ্রেণির ছাত্রী আঁখি। কবিতা রচনায় দ্বিতীয় হয় একাদশ শ্রেণির ছাত্র তৌফিক এবং প্রবন্ধ রচনায় প্রথম হয় স্নাতক শেষ বর্ষের ছাত্র পলাশ। প্রত্যেক শ্রেণির ছাত্রছাত্রীরাই কোনো না কোনো বিষয়ে পুরস্কার পেয়েছে। মুক্তিযোদ্ধাদের পুরস্কারস্বরূপ থানা মুক্তিযোদ্ধা অধিনায়কের হাতে এক সেট 'মুক্তিযুদ্ধের দলিল' তুলে দেন অনুষ্ঠানের প্রধান অতিথি জেলা প্রশাসক সাহেব। অনুষ্ঠান সুশৃঙ্খলভাবে আনন্দঘন পরিবেশে সম্পন্ন হয়।\nপ্রতিবেদক-\nমোহাম্মদ আলী, আহ্বায়ক,\nস্বাধীনতা দিবস উদ্যাপন কমিটি,\nজাজিরা ডিগ্রি কলেজ, জাজিরা, শরীয়তপুর।"
        }
      ]
    },
    {
      "number": "5",
      "uddipok": "(ক) সারমর্ম লেখ:\nমরিতে চাহি না আমি সুন্দর ভুবনে,\nমানবের মাঝে আমি বাঁচিবারে চাই।\nএই সূর্য করে এই পুষ্পিত কাননে\nজীবন্ত হৃদয় মাঝে যদি স্থান পাই।\nধরায় প্রাণের খেলা চিরতরঙ্গিত,\nবিরহ মিলন কত হাসি-অশ্রুময়,\nমানবের সুখে-দুঃখে গাঁথিয়া সংগীত\nযদি গো রচিতে পারি অমর-আলয়।\nঅথবা,\n(খ) ভাব-সম্প্রসারণ কর: বন্যেরা বনে সুন্দর, শিশুরা মাতৃক্রোড়ে।",
      "tag": "MB 22",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nসারমর্মঃ সুন্দর এই পৃথিবীর রূপ-রস-গন্ধ-স্পর্শ ছেড়ে কেউ চলে যেতে চায় না। সুখ-দুঃখ, আনন্দ- বেদনা ও মিলন-বিরহে পরিপূর্ণ এই জগৎ-সংসার। জীবনে সেই লীলাবৈচিত্র্যকে উপেক্ষা করা অসম্ভব। তাই প্রত্যেক মানুষ সৃষ্টির লীলাবৈচিত্র্যকে ভালোবেসে চিরকাল বেঁচে থাকতে চায়।\n(খ) উত্তরঃ\nমূলভাব:\nপ্রাকৃতিক নিয়মে প্রতিটি প্রাণীকেই তাদের নিজেস্ব পরিবেশে সুন্দর ও আকর্ষণীয় লাগে। পরিবেশচ্যুত হলেই তার সৌন্দর্য ম্লান হয়ে যায় । যেমন- শিশুরা মায়ের কোলে যতটুকু শোভনীয়, বনের পশুপাখি তেমনি বনেই অধিক শোভনীয় ।\nসম্প্রসারিত ভাব:স্থান-কাল-পাত্রভেদে প্রত্যেকেই নিজেস্ব আবাস ভূমি এবং স্বতন্ত্র পরিচিতি আছে। মাছ পানিতে বাস করে বলে তারা জলজ প্রাণী, পশু বনে-জঙ্গলে-গুহায় বাস করে বলে এরা বন্য প্রাণী, আর মানুষ লোকালয়ে সভ্য সুন্দর পরিবেশে বাস করে বলে এরা মানুষ । এভাবে প্রত্যেকে তাদের স্ব স্ব পরিবেশে সুন্দর। মহান আল্লাহ তায়ালা সৃষ্টি বৈচিত্র্যে প্রত্যেক প্রাণীর পৃথক পৃথক বাসস্থান, পরিবেশ ও রীতিনীতি দিয়েছেন।\nমায়ের কোলে শিশুটা যতটুকু সুন্দর দেখাবে, অপরের কাছে মায়ের স্নেহ পেলেও তাকে সুন্দর মানাবে না। তদ্রুপ বন্য পাখিকে লোকালয়ে এনে খাঁচায় ভরে রাখলে তাকে সুন্দর মানাবে না। বনেই বন্য প্রাণীদের সুন্দর মানায় ।\nসিদ্ধান্ত:উপযুক্ত পরিবেশের ওপর কোনো প্রাণী বা পদার্থের সৌন্দর্য বৈচিত্র্য নির্ভর করে এবং নিজস্ব পরিবেশের অভাবে সৌন্দর্য লোপ পায় । সুতরাং যার যার পরিবেশে যথাযথ ভাবে তাকে রাখা উচিত।"
        }
      ]
    },
    {
      "number": "6",
      "uddipok": "(ক) সারা বিশ্বব্যাপী সংক্রমিত মহামারী কোভিড-১৯ এর ভয়াবহতা সম্পর্কে দুই বন্ধুর মধ্যে একটি সংলাপ তৈরি কর।\nঅথবা,\n(খ) প্রদত্ত উদ্দীপক অনুসরণ করে একটি খুদে গল্প রচনা কর:\nছুটিতে দাদুবাড়ি এসেছে আনন্দ। পড়ন্ত বিকেলে সে দাঁড়ায় তার স্মৃতিবিজড়িত নদীটির তীরে...",
      "tag": "MB 22",
      "sub_questions": [
        {
          "label": "",
          "question": "",
          "explanation": "(ক) উত্তর:\nকরোনা ভাইরাসের বিস্তাররোধে সতর্কতা বিষয়ে দুই শিক্ষার্থীর সংলাপঃ\nশোভন : দেশে কী যে মহামারী এলো রে, সবাই ভয়ে একেবারে অস্থির।\nসোহাগ : শুধু দেশে কেন, সারা পৃথিবীর মানুষ করোনার ভয়ে অস্থির। তুই ভাবতে পারিস, এমন কোনো দেশ নেই যেখানে করোনার সংক্রমণ হয়নি আর মানুষ মারা যায়নি!\nশোভন : শুনেছি, হাজার হাজার মানুষ আক্রান্ত হচ্ছে আর মারা যাচ্ছে।\nসোহাগ : তোর শোনাটা সম্পূর্ণ ঠিক না। কারণ আক্রান্ত হলেই সব মানুষ মারা যায় না।\nশোভন : আরে পত্রিকায় পড়ছি, টিভিতে শুনছি প্রতিদিন সেগুলো কি ভুয়া?\nসোহাগ : আগে আমার কথা শোন, তারপর হিসাব কর। সারা বিশ্বে এ পর্যন্ত ৩০ কোটির বেশি মানুষ আক্রান্ত হয়েছে আর মারা গেছে ৫৫ লাখেরও বেশি।\nশোভন : ওরে বাবারে, এত! তাহলে তো টিকা নিয়ে ভালোই করেছি, আর ভয় নেই।\nসোহাগ : ভয় তাদেরই বেশি, যাদের বয়স বেশি, কঠিন রোগে আক্রান্ত এবং শারীরিকভাবে দুর্বল।\nশোভন : তাহলে আমি ভয়ে মরছি কেন? আমার তো এসব কিছু নেই। তাছাড়া টিকা তো নিয়েছি।\nসোহাগ : ভয় আছে। তোর শরীরে যদি আগেই করোনার ভাইরাস ঢুকে থাকে তাহলে টিকা নিয়েও কোনো কাজ হবে না।\nশোভন: আমার শরীরে কী করে ঢুকবে?\nসোহাগ : হাঁচি-কাশির মাধ্যমে এ রোগ ছড়ায়। যার জ্বর আছে, হাঁচি-কাশি আছে, তার সংস্পর্শে এলেই এ রোগ হতে পারে।\nশোভন : এখন তো আবার করোনা ভাইরাসের ডেল্টা, ওমিক্রন ইত্যাদি ভ্যারিয়েন্টের কথা শুনি। এগুলো তো আরও মারাত্মক।\nসোহাগ : করোনা ভাইরাস নিজে নিজেই রূপ বদলায়। পরিবর্তিত রূপই হলো ডেল্টা ধরন, ওমিক্রন ধরন। এগুলো খুব দ্রুত ছড়ায়। আবার রোগের লক্ষণও বোঝা যায় না।\nশোভন : তাহলে উপায়? কী করে এ রোগ থেকে রেহাই পাব?\nসোহাগ : এ রোগ প্রতিরোধের জন্য সবাইকে স্বাস্থ্যবিধি মেনে চলতে হবে। নাক-মুখ ঢেকে ফেস মাক্স পরতে হবে, বারবার সাবান দিয়ে হাত ধুতে হবে অথবা হ্যান্ড স্যানিটাইজার ব্যবহার করতে হবে, অন্যজন থেকে তিন ফুট দূরত্ব বজায় রাখতে হবে। এই নিয়মগুলো কঠোরভাবে পালন করলে এ রোগ প্রতিরোধ করা যাবে।\nশোভন : ও, এ জন্যই তুই মাস্ক পরে আছিস, কলেজে গিয়ে সাবান দিয়ে হাত ধুয়েছিস। আবার আমার মতো ভিড়েও ঢুকিসনি।\nসোহাগ : হ্যাঁ, এইবার তুই ঠিক বুঝেছিস।\nশোভন : ঠিক আছে। এরপর থেকে আমিও সতর্ক হয়ে যাব। তুই যা যা বলেছিস, সেগুলো সবই কঠোরভাবে পালন করব। আর সবাইকে এসব পালন করতে উৎসাহিত করব। সোহাগ : আর দেরি নয়। চল, তাড়াতাড়ি চল।\n(খ) উত্তরঃ'আনন্দ'র বিষাদ স্মৃতি’\nছুটিতে দাদুবাড়ি এসেছে আনন্দ। পড়ন্ত বিকেলে সে দাঁড়ায় তার স্মৃতিবিজড়িত নদীটির তীরে। তার শৈশবের বহু স্মৃতি আছে এ নদীকে ঘিরে। আনন্দ প্রথমবার নদী দেখতে এসেছিল ওর ছোট চাচার সঙ্গে। ওর দাদুবাড়ি থেকে নদী বেশি দূর নয়, স্পষ্ট দেখা যায়। এক দৌড়ে পার হওয়ার মতো রাস্তা। প্রথম দিন সে এসেছিল ছোট চাচার কাঁধে চড়ে, শীতের সময়। তখন নদীতে স্রোত ছিল না, ছিল স্বচ্ছ পানি। পানির নিচের শেওলা, শেওলার সঙ্গে দু-একটা ছোট মাছ পর্যন্ত দেখা যাচ্ছিল। সেদিন নৌকায় চড়ে নদীর শান্ত পানি পাড় হয়ে ওপারে গিয়েছিল। সেখানে বাদাম খেত। চাচা অনেক বাদাম গাছ তুলেছিলেন। নদী দেখে, নৌকায় চড়ে কাঁচা বাদাম পেয়ে আনন্দ যে কী আনন্দ পেয়েছিল তা আনন্দই জানে। সেদিনের সেই আনন্দ-স্মৃতি আনন্দের যতটা মনে পড়ে তার চেয়ে বেশি মনে পড়ে একটা কষ্টের স্মৃতি। আনন্দ তখন গ্রামের স্কুলে নাইনে পড়ে, ইচ্ছে হলেই সহপাঠীদের নিয়ে নদীতে সাঁতার কাটে, মাছ ধরে। একবার মার্চ মাসে প্রথম বৃষ্টিতে নদীতে খানিকটা পানি জমেছে। নদী পুরোপুরি ভরেনি, বড় একটা দিঘির দৈর্ঘ্যের সমান দৈর্ঘ্যের পানির স্রোত বয়ে যাচ্ছে।\nখুব সহজেই সাঁতরে পার হওয়ার মতো পানি। নদীর তীরে গিয়ে ক'জন সাঁতার প্রতিযোগিতার পরিকল্পনা করল। তাদের মধ্যে সবচেয়ে ভালো সাঁতার কাটে মুন্না। রবিন খুব মোটা, সাঁতরাতে পারে না। তার কাছে জামা-জুতা রেখে, হাফপ্যান্ট পরে সাঁতারের জন্য তৈরি হলো মুন্না, মামুন, নয়ন, জামিল আর আনন্দ। সাঁতারে একশ টাকা বাজি ধরল। সবাই অর্ধেক নদী পার হওয়ার পর মুন্না সাঁতার শুরু করবে। যদি সে সবার আগে ঐ পাড়ে উঠতে পারে তবে একশ টাকা অন্যেরা মুন্নাকে দিবে, আর ওরা যদি আগে ঐ পাড়ে উঠে যায় তাহলে মুন্না ওদের একশ টাকা দিবে। রবিন এক, দুই, তিন, মুভ বলে সাঁতার প্রতিযোগিতার সূচনা করল। মুন্নাকে ছাড়া সবাই সাঁতরে নদী পার হচ্ছে। মাঝামাঝি যাওয়ার পর মুন্না পানিতে ঝাঁপ দিল। পানি তোলপাড় করে মুন্না দ্রুত এগিয়ে যাচ্ছে। রবিন ধরে নিল মুন্নাই জিতবে, সে আর সেদিকে তাকিয়ে থাকল না। মাঝিকে ডাকল ওপাড়ে যাবে বলে। ওপাড়ে গিয়ে সবার জামা-কাপড় দিল। সবাই জামা- কাপড় পরে নিল। থাকল শুধু মুন্নার জামা। মুন্না! মুন্না কোথায়? মুন্না সাঁতার দেয়নি? রবিন বলল, দিয়েছে। কেউ বলল- শালা বাজিতে হেরে গিয়ে পালিয়েছে। কেউ বলল, পালিয়ে যাবে কোথায় চান্দু? সন্ধ্যায় ঈদগা মাঠে তো আসতেই হবে। কেউ বলল, না রে, মুন্না পালানোর মতো ছেলে নয়, সে পালাতে পারে না। রবিন বলল, মুন্নার কি টাকার অভাব যে একশ টাকার জন্য তোদের ফাঁকি দিবে, সেবার পিকনিকে মনে নেই তোদের সবাইকে আইসক্রিম খাইয়েছিল। ব্যাডমিন্টন খেলার র‍্যাকেট, ফেদার তো সব মুন্নাই কিনেছে, নাকি? সবাই থমকে গেল, একে অন্যের মুখের দিকে চাইল, আনন্দ মাঝিকে ঘটনাটি খুলে বলল। মাঝি কিছু বলল না। সন্ধ্যায় ঈদগা মাঠে মুন্না এলো না। ওর সাইকেল ওর বারান্দায়। ওদের বাড়ির কাজের লোক এসে সবার বাড়ি খুঁজে গেল। পরদিন ভোরে কতকগুলো কণ্ঠের আর্তচিৎকারে আনন্দর ঘুম ভাঙল। চোখ মেলে দেখল অপরাধীর মতো মাথা নিচু করে দাঁড়িয়ে আছে মামুন, নয়ন, জামিল, রবিন। মুন্নাকে পাওয়া গেছে কাসারী মাঠের চড়ে, আজ দুপুরে স্কুল মাঠে জানাজা।"
        }
      ]
    }
  ]
}