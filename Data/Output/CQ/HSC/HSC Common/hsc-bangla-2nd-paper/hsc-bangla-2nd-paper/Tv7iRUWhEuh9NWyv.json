{
  "title": "আদমজী ক্যান্ট. কলেজ ২০২৪",
  "subtitle": "(10)",
  "questions": [
    {
      "number": "1",
      "uddipok": "(ক) বাংলা 'অ' ধ্বনি উচ্চারণের যে কোনো পাঁচটি নিয়ম উদাহরণসহ লেখ।\nঅথবা,\n(খ) যে কোনো পাঁচটি শব্দের উচ্চারণ লেখ:-\nপদ্য, চর্যাপদ, অত্যাচার, বিজ্ঞপ্তি, স্বাগত, আহবান, স্মর্তব্য, ব্রহ্মাণ্ড।",
      "tag": "CCC 24,PCC 24,NDCD 24,DCC 24,ISCM 24,HC 24,CPCR 24,DB 23,DIN.B 23,JB 23,BB 23,CTG.B 23,CB 23,PCC 23,RCC 23,NDCD 23,MC 23,JCC 23,RCC 23,DC 23,ISCM 23,HC 23,BCC 23,CCC 23,SCC 23,RUMC 23,DB 22,CB 22,SB 22,RB 22,DIN.B 22,DB 19,JB 19,BB 19,DIN.B 19,CTG.B 19,RB 19,SB 19,All.B 18,CB 17,DIN.B 17,RB 17,JB 17,CTG.B 16,DIN.B 16,DB 16,CB 16,JB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nনিম্নে অ ধ্বনি উচ্চারণের ৫টি নিয়ম উদাহরণসহ আলোচনা করা হলোঃ\nশব্দের প্রথমে যদি ‘অ’কার থাকে এবং পরে ‘ই’-কার ও ‘উ’-কার, থাকে তবে সেক্ষেত্রে ‘অ’ এর উচ্চারণ সাধারণত ‘ও’-কারের মতো হয়। যেমনঃ অভিধান অভিযান (ওভিজান), (ওভিধান), অতি (ওতি), অতীত (ওতিত্), মতি (মোতি) ইত্যাদি।\nশব্দের প্রথমে যদি ‘অ’কার এর পরে ‘য’-ফলা যুক্ত ব্যঞ্জনবর্ণ হয়, তবে ‘অ’-এর উচ্চারণ অধিকাংশ ক্ষেত্রে ‘ও’-কারের মতো হয়। যেমনঃ অদ্য (ওদ্‌দো), অত্যাচার (ওত্‌তাচার), অন্য (ওন্‌নো), কন্যা (কোন্‌না) ইত্যাদি।\nশব্দের প্রথমে ‘অ’ এর পর যুক্তবর্ণ ‘ক্ষ’, ‘জ্ঞ’, থাকলে, তবে ‘অ’ এর উচ্চারণ ‘ও’-কারের মতো হয়ে থাকে। যেমনঃ অক্ষ (ওক্‌খো), লক্ষণ (লোক্‌খোন্‌), দক্ষ (দোক্‌খো), যক্ষ (জোক্‌খো), যজ্ঞ (জোগ্‌গোঁ), লক্ষ (লোক্‌খো), রক্ষা (রোক্‌খা) ইত্যাদি।\nশব্দের শুরুতে ‘অ’ থাকে এবং শেষে ‘ঋ’-কার যুক্ত ব্যঞ্জনবর্ণ থাকলে, সেই ক্ষেত্রে ‘অ’-কার এর উচ্চারণ সাধারণত ‘ও’-কারের মতো হয়ে থাকে। যেমনঃ মসৃণ (মোসৃন্‌), যকৃত (জোকৃত্‌), বক্তৃতা (বোক্তৃতা) ইত্যাদি।\nশুরুতে ‘অ’-কার এর সাথে ‘র’-ফলা যুক্ত থাকলে, সেক্ষেত্রেও ‘অ’-কারের উচ্চারণ ‘ও’-কার হয়ে থাকে। যেমনঃ গ্রহ (গ্রোহো), ক্রম (ক্রোম), গ্রন্থ (গ্রোন্‌থো) ইত্যাদি।\n(খ) উত্তরঃ\nশব্দ\nউচ্চারণ\nপদ্য\nপোদ্ দো\nচর্যাপদ\nচোর্ জাপদ্\nঅত্যাচার\nওত্ তাচার্\nবিজ্ঞপ্তি\nবিগ্ গোঁপ্ তি\nস্বাগত\nশাগতো\nআহবান\nআওভান্\nস্মর্তব্য\nশঁর্ তোব্ বো\nব্রহ্মাণ্ড\nব্রোম্ হান্ ডো"
        }
      ]
    },
    {
      "number": "2",
      "uddipok": "(ক) ক্রিয়া বলতে কী বোঝো? ক্রিয়ার শ্রেণিবিভাগ ও সংজ্ঞার্থ উদাহরণসহ আলোচনা করো।\nঅথবা,\n(খ) নিম্নোক্ত যেকোনো পাঁচটি বাক্যের নিম্নরেখ শব্দের ব্যাকরণিক শ্রেণি নির্দেশ করো:\ni. শুভ্র সমুজ্জ্বল ও তাজমহল ।\nii .এত চিনি দিলাম তবু মিষ্টি হলো না।\niii. বাঃ ! চমৎকার একটা গল্প লিখেছে।\niv. অধিক ভোজন অনুচিত।\nV. আমাদের ছোটো গাঁয়ে ছোটো ছোটো ঘর।\nvi. গ্রামটি গত বছর বন্যায় ভেসে গিয়েছিল।\nvii. আনিকা জোরে জোরে হাঁটে।\nviii. সকলেই সাহায্য পেয়েছেন।",
      "tag": "DC 24,ACC 24",
      "sub_questions": [
        {
          "label": "",
          "question": "",
          "explanation": "ক্রিয়া বলতে কী বোঝো?\nক্রিয়া হল ভাষার এমন একটি অংশ, যা কর্ম বা ক্রিয়া নির্দেশ করে। এটি সেজন্য খুবই গুরুত্বপূর্ণ, কারণ এটি বাক্যে কোনো কাজ, অবস্থা বা পরিবর্তন প্রস্তাব করে। উদাহরণস্বরূপ, \"সে পড়ছে\", \"আমি খেলি\", \"তারা যাচ্ছিল\" ইত্যাদি বাক্যে \"পড়ছে\", \"খেলি\", \"যাচ্ছিল\" শব্দগুলি ক্রিয়া। ক্রিয়া বাক্যের মূখ্য অঙ্গ, যেটি কোনো কাজ বা কার্যকলাপ বর্ণনা করে।\nক্রিয়ার শ্রেণিবিভাগ:\nক্রিয়াকে সাধারণত তিনটি শ্রেণিতে ভাগ করা হয়:\n1. সাধারণ ক্রিয়া (Transitive Verbs):\n- সাধারণ ক্রিয়া এমন ক্রিয়া, যা একটি বস্তুর বা ব্যক্তি বিশেষের ওপর প্রভাব ফেলে এবং সে বস্তু বা ব্যক্তি দৃষ্টিগোচর হয়।\n- এই ধরনের ক্রিয়া সাধারণত অব্যয় বা উপবাক্য (অবজেক্ট) এর সঙ্গে ব্যবহৃত হয়।\n- উদাহরণ:\n- \"সে খাবে\" (খাবে — ক্রিয়া, অবজেক্ট নেই)।\n- \"সে কলম লিখেছে\" (লিখেছে — ক্রিয়া, কলম — অবজেক্ট)।\n2. অসহায়ক ক্রিয়া (Intransitive Verbs):\n- অসহায়ক ক্রিয়া হলো সেই ক্রিয়া যা কোনো বস্তু বা ব্যক্তির ওপর প্রভাব ফেলে না, এবং কোনো অবজেক্ট ছাড়া চলতে পারে।\n- এই ধরনের ক্রিয়া সাধারনত কোনো বাক্যে এককভাবে কাজ করে এবং একটি গতি বা অবস্থার প্রকাশ করে।\n- উদাহরণ:\n- \"সে হাসছে\" (হাসছে — ক্রিয়া, কোনো অবজেক্ট নেই)।\n- \"সে চলে গেছে\" (চলে গেছে — ক্রিয়া, কোনো অবজেক্ট নেই)।\n3. অফিসিয়াল ক্রিয়া (Auxiliary Verbs):\n- অফিসিয়াল ক্রিয়া বা সহায়ক ক্রিয়া এমন ক্রিয়া, যা প্রধান ক্রিয়ার সাহায্যে বাক্যের গঠন এবং সময়কে নির্ধারণ করে। এগুলি প্রধান ক্রিয়ার সহায়ক হিসেবে ব্যবহৃত হয়।\n- উদাহরণ:\n- \"সে আসছে\" (অফিসিয়াল ক্রিয়া \"আছে\" প্রধান ক্রিয়ার সহায়ক)।\n- \"সে লিখেছে\" (অফিসিয়াল ক্রিয়া \"হয়ে\" সহায়ক)।\nক্রিয়ার সংজ্ঞার্থ এবং উদাহরণ:\n1. কর্মবাচক ক্রিয়া (Action Verbs):\n- এটি সেই ক্রিয়া যা কোনো কাজ বা কৃত্য নির্দেশ করে, যা একটি ব্যক্তি বা প্রাণী করতে পারে।\n- উদাহরণ:\n- \"সে গান গাইছে\" (গাইছে — কর্মবাচক ক্রিয়া)।\n- \"আমি রান্না করছি\" (রান্না করছি — কর্মবাচক ক্রিয়া)।\n2. অবস্থা-বাচক ক্রিয়া (Stative Verbs):\n- এই ধরনের ক্রিয়া কোন কাজের পরিবর্তে কোনো অবস্থার বর্ণনা করে। এটি কোনো বিষয় বা অবস্থাকে বোঝায়, যেমন—থাকা, অনুভব করা, জানা ইত্যাদি।\n- উদাহরণ:\n- \"সে খুশি\" (খুশি — অবস্থাবাচক ক্রিয়া)।\n- \"তারা এখানে আছে\" (আছে — অবস্থাবাচক ক্রিয়া)।\n3. মৌলিক ক্রিয়া (Finite Verbs):\n- ক্রিয়া যখন একটি বাক্যের প্রধান ক্রিয়া হিসেবে ব্যবহৃত হয় এবং তার সাথে ব্যক্তি, কাল, সংখ্যা ও ভিন্নতা থাকে, তখন তাকে মৌলিক ক্রিয়া বলা হয়।\n- উদাহরণ:\n- \"সে খাবে\" (খাবে — মৌলিক ক্রিয়া)।\n- \"আমরা পড়েছি\" (পড়েছি — মৌলিক ক্রিয়া)।\nউপসংহার:\nক্রিয়া ভাষার একটি অত্যন্ত গুরুত্বপূর্ণ অংশ। এটি শুধু কাজের বর্ণনা দেয় না, বরং বাক্য গঠনের মধ্য দিয়ে কোনো কাজ বা অবস্থা সম্পর্কে আমাদের ধারণা প্রদান করে। এর মাধ্যমে একটি বাক্যের রূপ ও সময় নির্ধারণ করা হয় এবং আমাদের ভাষাগত যোগাযোগকে সহজ করে তোলে।\nঅথবা, খ. উত্তর :\ni. শুভ্র সমুজ্জ্বল ও তাজমহল ।\n-বিশেষ্য\nii .এত চিনি দিলাম তবু মিষ্টি হলো না।\n-যোজক\niii. বাঃ ! চমৎকার একটা গল্প লিখেছে।\n-আবেগ শব্দ\niv. অধিক ভোজন অনুচিত।\n-বিশেষ্য\nV. আমাদের ছোটো গাঁয়ে ছোটো ছোটো ঘর।\n-বিশেষণ\nvi. গ্রামটি গত বছর বন্যায় ভেসে গিয়েছিল।\n-ক্রিয়া\nvii. আনিকা জোরে জোরে হাঁটে।\n-ক্রিয়া বিশেষণ\nviii. সকলেই সাহায্য পেয়েছেন\n-সর্বনাম"
        }
      ]
    },
    {
      "number": "3",
      "uddipok": "(ক) সর্বনাম পদ কাকে বলে? সর্বনাম পদের শ্রেণিবিভাগ আলোচনা কর।\nঅথবা,\n(খ) নিচের যেকোনো পাঁচটি শব্দের ব্যাসবাক্যসহ সমাসের নাম লেখ।\nকালান্তর, মিশকালো, সিংহাসন, প্রভাত, হাতেখড়ি, তেপায়া, উপকণ্ঠ, রাজপুত্র।",
      "tag": "CCC 24,DCC 24,ISCM 24,HC 24,RCPC 24,CPCR 24,DIN.B 23,JB 23,SB 23,BB 23,CB 23,MC 23,DC 23,ISCM 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,DIN.B 19,DIN.B 17,JB 16",
      "sub_questions": [
        {
          "label": "",
          "question": "",
          "explanation": "(ক)\nএকই পদের বার বার ব্যবহার যেমন আমাদের বিরক্তির কারণ হয়ে ওঠে ,তেমনি ভাষার সৌন্দর্য নষ্ট করে । ভাষার মাধুর্য রক্ষার জন্য তাই একই পদের বারবার ব্যবহার কখনোই কাম্য নয় ।  ভাষার এই সমস্যা দূর করার জন্য বিশেষ্য পদের পরিবর্তে যে অন্যপদ ব্যবহার করা হয় তাকে সর্বনাম বলে। সর্বনাম কথাটির  অর্থ  হল 'সকল নাম'।  তাই আমরা বলতে পারি  বিশেষ্য পদের পরিবর্তে যে পদ ব্যবহার করা হয়, তাকে সর্বনাম পদ বলে। সব রকম নামের পরিবর্তে ব্যবহৃত হয় বলে এর নাম সর্বনাম । উদাহরণ: আমি, আমরা, তুমি, আপনি,আপনাকে,আপনার, তুই , তোমরা, সে, তিনি, তার , যে, কে, কী, ঐ, এই, ইহা, ইনি,উনি ইত্যাদি।\nসর্বনামের প্রকারভেদ\n১) ব্যক্তিবাচক সর্বনাম বা পুরুষবাচক সর্বনাম :\nব্যক্তিবাচক বা পুরুষবাচক শব্দের পরিবর্তে যে সর্বনাম ব্যবহৃত হয়, তাকে ব্যক্তিবাচক সর্বনাম বলে। একে পুরুষবাচক সর্বনাম‌ও বলে। পুরুষবাচক সর্বনাম তিন ধরণের হয়- (ক) প্রথম পুরুষের সর্বনাম বা ভিন্ন পক্ষের সর্বনাম (খ) মধ্যম পুরুষের সর্বনাম বা শ্রোতা পক্ষের সর্বনাম (গ) উত্তম পুরুষের সর্বনাম বা বক্তা পক্ষের সর্বনাম ।\nউদাহরণ : আমি, তুমি, আমরা, তোমরা, সে , তারা ইত্যাদি।\nবাক্যে প্রয়োগ – তুমি কোন কাননের ফুল । বাংলার মুখ আমি দেখিয়াছি ।\n২) নির্দেশক সর্বনাম :\nযে সর্বনাম কোনো ব্যক্তি, বস্তু ইত্যাদি নির্দেশ করে, তাদের নির্দেশক সর্বনাম বলে।\nউদাহরণ : এ,এই, ও,ওই , ইহা , উহা ,তা,তাহা,ইনি,উনি ইত্যাদি\nবাক্যে প্রয়োগ: উনি আজ আসবেন। , ইহা বর্তমান কালের ফ্যাসন হইয়াছে ।\nনির্দেশক সর্বনাম দুই প্রকার- (ক) সামীপ্যবাচক নির্দেশক সর্বনাম বা নৈকট্যসূচক নির্দেশক সর্বনাম ও (খ) দূরত্ত্ববাচক নির্দেশক সর্বনাম ।\nযে সর্বনাম কাছের বা নিকটের কোনো ব্যাক্তি বা বস্তুকে নির্দেশ করে তাদের সামীপ্যসূচক বা নৈকট্যসূচক নির্দেশক সর্বনাম বলে । যেমন: এ,এই,ইহা,ইনি,এরা ইত্যাদি।\nযে সর্বনাম দূরের কোনো ব্যাক্তি বা বস্তুকে নির্দেশ করে তাদের দূরত্ত্ববাচক নির্দেশক সর্বনাম বলে । যেমন: ও,ঐ,উনি,ওরা,উহা ইত্যাদি।\n৩) অনির্দেশক সর্বনাম :\nযে সর্বনাম কোনো ব্যক্তি,বস্তু,বা ভাবকে নির্দিষ্ট করে বোঝায় না , তাদের অনির্দেশক সর্বনাম বলে।\nউদাহরণ : কেউ,কেহ,কেউ কেউ,কিছু,কিছু কিছু ,কোথাও ইত্যাদি ।\nবাক্যে প্রয়োগ- কেউ কেউ এ কথা জানে । কিছু কিছু ভুল হয়েছে ।\n৪) প্রশ্নবাচক সর্বনাম :\nযে সর্বনাম দ্বারা কোনো কিছু জানতে চাওয়া হয় বা প্রশ্ন করা হয় ,তাকে প্রশ্নবাচক সর্বনাম পদ বলে ।\nউদাহরণ : কে,কী,কি,কোন,কারা, ইত্যাদি ।\nবাক্যে প্রয়োগ – কে আজ আসবে ? তুমি কী খেয়েছো ?\n৫) আত্মবাচক সর্বনাম :\n‘অন্য কারো সাহায্য ছাড়া’ এই ভাবটি বোঝাবার জন্য বিশেষ্য ও সর্বনামের সঙ্গে যে সর্বনাম ব্যবহৃত হয় তাকে আত্মবাচক সর্বনাম বলে । এই সর্বনাম নিজস্ব বা আত্মভাব প্রকাশ করে । উদাহরণ : স্বয়ং , নিজে , নিজ , খোদ , নিজে-নিজে , আপনি,আপনারে ইত্যাদি।\nবাক্যে প্রয়োগ – তিনি স্বয়ং উপস্থিত ছিলেন । আপনি নিজে কাজটি করেছেন ।\n৬) সাপেক্ষ সর্বনাম বা নিত্যমম্বন্ধী সর্বনাম :\nযে সর্বনাম পদ দুই বা ততোধিক ব্যক্তি বা বস্তুর সংযোগ সাধন করে বা সঙ্গতি বিধান করে তাকে সাপেক্ষ সর্বনাম বলে । এই সর্বনামগুলি নিত্য সম্বন্ধযুক্ত থাকে ,অর্থাৎ একটি ব্যবহার করলে আর একটি ব্যবহার করতেই হয় । এই সর্বনামকে সঙ্গতিবাচক বা সংযোগবাচক সর্বনামও বলে । এই সর্বনামকে সমুচ্চয়ী সর্বনামও বলে ।\nউদাহরণ : যে-সে,যিনি-তিনি,যাহা-তাহা,যা-তা,যাকে-তাকে\nবাক্যে প্রয়োগ – সে সহে সে রহে । যত মত তত পথ ।\n৭) সমষ্টিবাচক সর্বনাম বা সাকল্যবাচক সর্বনাম :\nযে সর্বনামের দ্বারা সমষ্টিবাচক ব্যক্তি,বস্তু বা ভাবকে বোঝানো হয়, তাকে সমষ্টিবাচক সর্বনাম বা সাকল্যবাচক সর্বনাম বলে।\nউদাহরণ : সব,সর্ব,সকল,সবাই,সবার,সবে ইত্যাদি ।\nবাক্যে প্রয়োগ – সকলের তরে সকলে আমরা ।\n৮) ব্যতিহারিক বা পারস্পরিক সর্বনাম -\nযে সর্বনামের দ্বারা পারস্পরিক সম্বন্ধ বোঝানো হয়, তাকে পারস্পরিক বা ব্যতিহারিক সর্বনাম বলে।\nএই সর্বনামে ‘অন্যের প্ররোচনা বা সাহায্য ব্যতীত’ এই রকম অর্থ প্রকাশিত হয় ।\nউদাহরণ : নিজে-নিজে , আপনা-আপনি\nবাক্যে প্রয়োগ – নিজে নিজে কাজটি করো । আপনা আপনি জেগে উঠল ।\n৯) অন্যাদিবাচক সর্বনাম -\nযে সর্বনাম উদ্দিষ্টভিন্ন অন্য কোনো ব্যক্তি ,বস্তু বা ভাবকে নির্দেশ করে তাকে অন্যাদিবাচক সর্বনাম বলে ।\nউদাহরণ : অন্য,অপর,অমুক ইত্যাদি ।\nবাক্যে প্রয়োগ – তুমি নও অন্য কেউ কাজটি করেছে ।\n১০) যৌগিক সর্বনাম\nদুটি সর্বনাম পদ যুগ্মভাবে একটি সর্বনাম হিসাবে ব্যবহৃত হলে তাকে যৌগিক সর্বনাম বলে ।\nএই সর্বনাম আসলে অনির্দেশক সর্বনাম হিসেবেই পরিচিত ।\nযেমন: যে কেউ, কে একটা, যা কিছু ইত্যাদি।\nকখনো কখনো সর্বনাম পদের পরপর দুবার প্রয়োগ হয়,তাকে আমরা সর্বনামের দ্বিত্ব বলি ।\nযেমন: কেউ কেউ এ রকম মনে করে । যে যে যাবে এসো ।\nকিন্তু সর্বনামের দ্বিত্ব এবং যৌগিক সর্বনাম এক বিষয় নয় ।\n(খ) উত্তর:\nপ্রদত্ত শব্দ\nব্যাসবাক্য\nসমাসের নাম\nকালান্তর\nঅন্য কাল\nনিত্য সমাস\nমিশকালো\nমিশির ন্যায় কালো াগ\nউপমান কর্মধারয় সমাস\nসিংহাসন\nসিংহ চিহ্নিত আসন\nমধ্যপদলোপী কর্মধারয় সমাস\nপ্রভাত\nপ্র (প্রকৃষ্ট ) ভাত (জ্যোতি)\nপ্রাদি সমাস\nহাতেখড়ি\nহাতে খড়ি দেওয়া হয় যে অনুষ্ঠানে\nবহুব্রীহি সমাস\nতেপায়া\nতিন পায়া যার\nসংখ্যাবাচক বহুব্রীহি সমাস\nউপকণ্ঠ\nকণ্ঠের সমীপে\nঅব্যয়ী ভাব সমাস\nরাজপুত্র\nরাজার পুত্র\nষষ্ঠী তৎপুরুষ সমাস"
        }
      ]
    },
    {
      "number": "4",
      "uddipok": "(ক) একটি সার্থক বাক্যের কী কী গুণ থাকা আবশ্যক? উদাহরণ লেখ।\nঅথবা,\n(খ) নির্দেশ অনুসারে বাক্যান্তর কর (যে কোনো পাঁচটি):\n(i) শিশুরা দূষণমুক্ত পরিবেশ চায় (নেতিবাচক)।\n(ii) এখন খাঁটি জিনিস সহজলভ্য নয় (অস্তিবাচক)।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\n(v) রচনায় সহজবোধ্য শব্দ ব্যবহার করা উচিত (জটিল)\n(vi) তিনি আর নেই (যৌগিক)\n(vii) যেসব পশু মাংস খায়, তারা অত্যন্ত বলবান (সরল)।\n(viii) বাংলাদেশের চির স্থায়িত্ব কামনা করি (ইচ্ছাসূচক)।",
      "tag": "CCC 24,PCC 24,NDCD 24,DCC 24,ISCM 24,HC 24,RCPC 24,CPCR 24,DB 23,DIN.B 23,JB 23,RB 23,SB 23,BB 23,MB 23,CTG.B 23,CB 23,RCC 23,JGCC 23,NDCD 23,DRMC 23,MC 23,JCC 23,RCC 23,ISCM 23,HC 23,CC 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,BB 19,DIN.B 19,RB 19,CB 19,SB 19,All.B 18,CTG.B 17,BB 17,CB 17,DIN.B 17,RB 17,SB 19,CTG.B 16,DIN.B 16,DB 16,CB 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য কাকে বলে?\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয়। তাকে বাক্য বলে।\nযেমন, রহিম ফুটবল খেলে। এখানে বক্তার সম্পূর্ন মনোভাব প্রকাশিত হয়েছে।\nএকটি সার্থক বাক্যের কী কী গুণ থাকা আবশ্যক?\nভাষার বিচারে বাক্যের ৩টি গুণ থাকা আবশ্যক। সেগুলো হলো-\nআকাঙ্ক্ষা (Expectancy)।\nআসত্তি (Proximity)।\nযোগ্যতা (Propriety)।\nআকাঙ্ক্ষা কাকে বলে?\nবাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা (Expectancy) বলে।\nযেমন, কেউ যদি ‘অর্থই অনর্থের’ বলে থেমে যায়। তাহলে বার্কের অর্থ অসম্পূর্ণ থেকে যাবে। বলতে হবে, ‘অর্থই অনর্থের মূল’। এখানে বাক্যের অর্থ পরিষ্কারভাবে বুঝা গেছে। এই বাক্যে ‘অর্থই অনর্থের’ বলার পর ‘মূল’ শব্দটি শোনার যে ইচ্ছা তাকে বাক্যের আকাঙ্কা বলে।\nআসত্তি কাকে বলে?\nবক্তার মনোভাব প্রকাশের জন্য বাক্যে শব্দগুলোকে এমনভাবে পর পর সাজাতে হবে যেন বক্তার সম্পূর্ন মনোভাব প্রকাশ করে। এতে যেন মনোভাব প্রকাশে বাধাগ্রস্ত না হয়।  বাক্যে অর্থসংগতি রক্ষার জন্য সুশৃঙ্খল পদবিন্যাসকে আসত্তি বলে।\nযেমন: করিম ছেলে ভালো খুব । এখানে মনোভাব প্রকাশিত হয়নি। বলতে হবে, করিম খুব ভালো ছেলে। ‘করিম ছেলে ভালো খুব ‘ এ বাক্যে পরপর শব্দগুলোকে সাজানো হলেও বক্তার সম্পূর্ণ মনোভাব প্রকাশিত হয়নি। ‘করিম খুব ভালো ছেলে’ এ বাক্যে পরপর শব্দগুলোকে সাজানো হয়েছে এবং বক্তার সম্পূর্ণ ভাব প্রকাশিত হয়েছে। সঠিক জায়গায় পরপর শব্দগুলো সাজানোকে আসত্তি বলে।\nযোগ্যতা কাকে বলে?\nবাক্যস্থিত পদসমূহের অর্থগত এবং ভাবগত মিলবন্ধনের নাম যোগ্যতা।\nযেমন: ‘সূর্য পশ্চিম দিকে উঠছে’ এই বাক্য তার যোগ্যতা হারিয়েছে। বলতে হবে ‘সূর্য পূর্ব দিকে উঠছে’।\nবি.দ্র: পরপর শব্দ বসালেই সঠিক বাক্য হবেনা। সঠিক বাক্য হতে হলে শব্দগুলোকে সঠিক জায়গায় বসাতে হবে যাতে মনের সম্পূর্ণ ভাব প্রকাশ পায় এবং বাক্যের অর্থগত এবং ভাবগত মিলবন্ধন হয়।\n(খ) উত্তরঃ\n(i) শিশুরা দূষণমুক্ত পরিবেশ চায় (নেতিবাচক)।\nউত্তর: শিশুরা দূষণযুক্ত পরিবেশ চায় না ।\n(ii) এখন খাঁটি জিনিস সহজলভ্য নয় (অস্তিবাচক)।\nউত্তর: এখন খাঁটি জিনিস দুর্লভ।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\nউত্তর: নারী ও শিশু নির্যাতনের বিরুদ্ধে প্রতিবাদ জানাও।\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\nউত্তর: ওহ্ ! কী ভয়াবহ ছিল পঞ্চাশের মন্বন্তরের ঘটনা !\n(v) রচনায় সহজবোধ্য শব্দ ব্যবহার করা উচিত (জটিল)\nউত্তর: যেসব শব্দ সহজবোধ্য সেসবই রচনায় ব্যবহার করা উচিত ।\n(vi) তিনি আর নেই (যৌগিক)\nউত্তর: তিনি ছিলেন কিন্তু এখন আর নেই ।\n(vii) যেসব পশু মাংস খায়, তারা অত্যন্ত বলবান (সরল)।\nউত্তর: মাংসেভোজী  পশু অত্যন্ত বলবান ।\n(viii) বাংলাদেশের চির স্থায়িত্ব কামনা করি (ইচ্ছাসূচক)।\nউত্তর: বাংলাদেশ চিরস্থায়ী হোক।"
        }
      ]
    },
    {
      "number": "5",
      "uddipok": "(ক) নিচের যেকোনো পাঁচটি বাক্য শুদ্ধ করে লেখো:\ni. আকণ্ঠ পর্যন্ত ভোজনে স্বাস্থ হানী ঘটে।\nii. সে আমার অধীনস্থ।\niii. আমরা বাংলা ভাষাভাষী মানুষ।\niv. কেউ মুরে বিল ছেঁচে, কেউ, খায় শিং।\nv. প্রতিযোগীতায় প্রতিদ্বন্দ্বীতা থাকবেই।\nvi. মেয়েটি বিদ্বান কিন্তু ঝগড়াটে।\nvii. উপরোক্ত বাক্যটি শুদ্ধ নয়।\nviii. এমন একটি ঘটনা চাক্ষুষ প্রত্যক্ষ করেছি।\nঅথবা,\n(খ) অনুচ্ছেদের অপপ্রয়োগগুলো শুদ্ধ করে লেখো:\nদুর্বলবশত শফিক আসতে পারেননি। তবে তিনি নিরোগী ছিলেন। তিনি দেখলেন, বৃক্ষটি সমূলসহ উৎপাটিত হয়েছে। এ দৃশ্য দেখে তাঁর দুচোখ অশ্রুজলে ভেসে গেল। এ কাজটা যে হীন চরিত্রবান লোকে করেছে, তা নিশ্চিত।",
      "tag": "ACC 24",
      "sub_questions": [
        {
          "label": "",
          "question": "",
          "explanation": "(ক)উত্তর:\ni. আকণ্ঠ পর্যন্ত ভোজনে স্বাস্থ হানী ঘটে।\n-আকণ্ঠ ভোজনে স্বাস্থ্যহানি ঘটে।\nii. সে আমার অধীনস্থ।\n-সে আমার অধীন।\niii. আমরা বাংলা ভাষাভাষী মানুষ।\n-আমরা বাংলা ভাষাভাষী।\niv. তাহারা বাড়ি যাচ্ছে ।\n-তারা বাড়ি যাচ্ছে।\nv. প্রতিযোগীতায় প্রতিদ্বন্দ্বীতা থাকবেই।\n-প্রতিযোগিতায় প্রতিদ্বন্দ্বিতা থাকবেই।\nvi. মেয়েটি বিদ্বান কিন্তু ঝগড়াটে।\n-মেয়েটি বিদুষী কিন্তু ঝগড়াটে।\nvii. উপরোক্ত বাক্যটি শুদ্ধ নয়।\n-উপর্যুক্ত বাক্যটি শুদ্ধ নয়।\nviii. এমন একটি ঘটনা চাক্ষুষ প্রত্যক্ষ করেছি।\n-এমন একটি ঘটনা প্রত্যক্ষ করেছি।\nঅথবা,\nখ. উত্তর:\nদুর্বলতাবশত শফিক আসতে পারেননি। তবে তিনি নিরোগী ছিলেন। তিনি দেখলেন, বৃক্ষটি মূলসহ উৎপাটিত হয়েছে। এ দৃশ্য দেখে তাঁর দুচোখ জলে ভেসে গেল।  কাজটা যেন হীন চরিত্রের লোক করেছে, তা নিশ্চিত।"
        }
      ]
    },
    {
      "number": "6",
      "uddipok": "(ক) যেকোনো দশটি শব্দের পারিভাষিক রূপ লেখো:\nAd-hoc, By-election, Caption, Data, Ethics, Fine-Art, Idiom, Kindergarten, Landscape, Nebula, Ordiance, Parade, Quarter, Rational, Syntax.\nঅথবা, (খ) নিচের অনুচ্ছেদটি বাংলায় অনুবাদ করো: Family is the first school where the child learns his lessons, The first lessons are very essential for developing his mind. He sees, hears and begins to lern in his family, Family builds his character. In a good family honest and healthy men are made.",
      "tag": "JCC 24,ACC 24,GECP 24,BB 19",
      "sub_questions": [
        {
          "label": "",
          "question": "",
          "explanation": "(ক). উত্তর:\nইংরেজি শব্দ\nপারিভাষিক শব্দ\nইংরেজি শব্দ\nপারিভাষিক শব্দ\nAd-hoc\nতদর্থক. অনানুষ্ঠানিক\nLandscape\nপ্রাকৃতিক ভূ-দৃশ্য\nBy-election\nউপ-নির্বাচন\nNebula\nনীহারিকা\nCaption\nশিরোনাম\nOrdiance\nঅধ্যাদেশ\nData\nউপাত্ত\nParade\nকুচকাওয়াজ\nEthics\nনীতিশাস্ত্র\nQuarter\nএক চতুর্থাংশ\nFine-Art\nচারুকলা\nRational\nযৌক্তিক,বিচারক্ষম\nIdiom\nবাগ্ ধারা\nSyntax\nবাক্যপ্রকরণ , বাক্যরীতি\nKindergarten\nশিশু বিদ্যালয়\nঅথবা, (খ).\nবঙ্গানুবাদ : পরিবার হচ্ছে শিশুর প্রথম পাঠশালা যেখানে সে তার পাঠ শেখে। তার মানসিক উন্নয়নে এই প্রথম পাঠ অত্যন্ত গুরুত্বপূর্ণ। সে দেখে, শোনে এবং এভাবেই পরিবারে শিখতে আরম্ভ করে। পরিবার তার চরিত্র গঠন করে। একটি আদর্শ পরিবারেই সৎ ও স্বাস্থ্যবান মানুষ গড়ে ওঠে।"
        }
      ]
    },
    {
      "number": "7",
      "uddipok": "(গ) “আন্তর্জাতিক মাতৃভাষা দিবস” বিষয়ে একটি রচনা লেখ",
      "tag": "BMARPC 24,ACC 24,MC 24,AHC 24,CTGC.B,SCC 24,NDCM 24,DCC 24,VNSC 24,BAFSC 24,BNMPC 24,NGDC 24,GECP 24,NDCD 24,DCC 24,RCPC 24,CPCR 24,DB 23,DIN.B 23,JB 23,RB 23,BB 23,CTG.B 23,CB 23,NDCD 23,DRMC 23,MC 23,RCC 23,MGCC 23,DC 23,CCC 23,RUMC 23,VNSC 23,RCC 23,DB 22,BB 22,DB 19,DIN.B 19,CTG.B 19,RB 19,SB 19,All.B 18,BB 17,RB 17,JB 17,SB 19,CTG.B 16,DIN.B 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "ভূমিকা\nমানুষ ভাবের বিনিময় করে ভাষার মাধ্যমে। এ ভাষার গুণেই পৃথিবীর সকল প্রাণী থেকে মানুষ স্বতন্ত্র মর্যাদার অধিকারী। মানুষ তার হাসি আনন্দ দুঃখ বেদনা সবকিছুই প্রকাশ করে ভাষার মাধ্যমে। মাতৃভাষা ছাড়া তৃপ্তি মিটিয়ে মনের ভাব প্রকাশ করা যায় না। মাতৃভাষার এ গুরুত্বের কথা ভেবেই পৃথিবীর প্রায় সবদেশেই প্রাথমিক শিক্ষা শুরু হয় মাতৃভাষার মাধ্যমে। মাতৃভাষার ভেতর দিয়েই শিশুর মনে স্বদেশপ্রেমের সূত্রপাত ঘটে। আমাদের মাতৃভাষা বাংলা। বিদেশি শাসকরা এ ভাষাকে যুগে যুগে পদানত করতে চেয়েছে। তার বিরুদ্ধে রুখে দাঁড়িয়েছে এদেশের মানুষ। করেছে ভাষা আন্দোলন। অনেক রক্ত ঝরেছে। ১৯৫২ সালের একুশে ফেব্রুয়ারিতে অকাতরে জীবন দিয়ে তার বিনিময়ে প্রতিষ্ঠিত হয়েছে বাংলা ভাষার মর্যাদা। একুশে ফেব্রুয়ারি আজ আন্তর্জাতিক মাতৃভাষা দিবস হিসেবে স্বীকৃত।\nভাষা আন্দোলনের সংক্ষিপ্ত ইতিহাস\n১৯৪৭ সালের দেশবিভাগের মাধ্যমে পাকিস্তান সৃষ্টি হওয়ার পর থেকে পাকিস্তানের কেন্দ্রীয় সরকার পূর্ব পাকিস্তান অর্থাৎ বাংলাদেশের শিক্ষা শিল্প সংস্কৃতিকে ধ্বংস করার চেষ্টা চালায় যার পরিপ্রেক্ষিতে সৃষ্টি হয় ভাষা আন্দোলন। বাঙালির মাতৃভাষা বাংলাকে রাষ্ট্রভাষার মর্যাদায় প্রতিষ্ঠা করার জন্য ১৯৪৮ সাল থেকে ১৯৫২ সাল পর্যন্ত যে আন্দোলন হয়েছে তাকে ভাষা আন্দোলন বলা হয়। ১৯৪৮ সালের ২৩ ফেব্রুয়ারি করাচিতে পাকিস্তান গণপরিষদের প্রথম অধিবেশন শুরু হয়েছিল। সেখানে গণপরিষদের ভাষা হিসেবে গৃহীত হয় উর্দু এবং ইংরেজি। বাংলাকেও গণপরিষদের ভাষা হিসেবে গ্রহণের দাবি জানানো হয়। কিন্তু পাকিস্তানের প্রধানমন্ত্রী লিয়াকত আলী খানসহ মুসলিম লীগের নেতারা এর বিরোধিতা করেন। ফলে ২ মার্চ ঢাকায় ফজলুল হক মুসলিম হলে এক সভায় বাংলা ভাষার পক্ষে সর্বদলীয় সংগ্রাম পরিষদ গঠন করা হয়। এ পরিষদ ১৯৪৮ সালের ১১ মার্চ সাধারণ ধর্মঘট আহ্বান করে এবং ছাত্ররা শোভাযাত্রা নিয়ে রাজপথে নামে। শোভাযাত্রায় পুলিশ নির্বিচারে গুলি ও লাঠিচার্জ করলে অনেক ছাত্র মারাত্মকভাবে আহত হয়। এর প্রতিবাদে ১৩ মার্চ ঢাকা বিশ্ববিদ্যালয় ও অন্যান্য শিক্ষাপ্রতিষ্ঠানে ধর্মঘট পালন এবং ১৫ মার্চ পর্যন্ত এ ধর্মঘট অব্যাহত রাখার সিদ্ধান্ত নেওয়া হয়। ১৯৪৮ সালের ১৯ মার্চ পাকিস্তানের গভর্নর জেনারেল মোহাম্মদ আলী জিন্নাহ প্রথম ঢাকায় আসেন। তিনি ২১ মার্চ রেসকোর্স ময়দানে (বর্তমানে সোহরাওয়ার্দী উদ্যান) এক জনসভায় ঘোষণা করলেন Urdu and only Urdu will be the State Language of Pakistan. এর প্রতিবাদে ২৬ মার্চ ঢাকায় ধর্মঘট পালিত হয়। ১৯৪৮ সালের ১১ সেপ্টেম্বর জিন্নাহর মৃত্যুর পর ১৮ নভেম্বর ঢাকায় আসেন প্রধানমন্ত্রী লিয়াকত আলী খান। এর আগের দিন ঢাকায় গঠিত হয় রাষ্ট্রভাষা কর্মপরিষদ। ১৯৫০ সালে গণপরিষদে ভাষণ দিতে গিয়ে জিন্নাহকে অনুসরণ করে লিয়াকত আলী খান বললেন দুই হবে পাকিস্তানের রাষ্ট্রভাষা। এর প্রতিবাসে ঢাকার রাজপথ গরম হয়ে ওঠে এবং ৩০ জানুয়ারি পালিত হয় ধর্মঘট। ১৯৫২ জনরোষের ভয়ে ২০ ফেব্রুয়ারি থেকে এক মাসের জন্য ঢাকা জেলার সর্বত্র ধর্মঘট জনসভা শোভাযাত্রা নিষিদ্ধ করে ১৪৪ ধারা জারির ঘোষণা দেয়। কিন্তু ছাত্ররা ১৪৪ ধারা ভঙ্গ করে রাজপথে নামলে পুলিশ নির্মমভাবে গুলিবর্ষণ করে। পুলিশের গুলিতে শহিদ হন রফিক জব্বার সালাম বরকত এবং নাম না জানা আরও অনেকে। শহিদদের স্মৃতিকে স্মরণীয় করে রাখার জন্য শহিদ মিনার নির্মাণ করা হয় এবং ২১ ফেব্রুয়ারিকে জাতীয় মর্যাদায় পালন করা হয় শহিদ দিবস হিসেবে।\nআন্তর্জাতিক মাতৃভাষা দিবসের স্বীকৃতি\n১৯৯৯ সালের ১৭ নভেম্বর ফ্রান্সের প্যারিসে ইউনেস্কোর সাধারণ পরিষদ ২১ ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দিয়েছে। বাঙালি জাতির জন্য এ এক বিরাট গৌরব। একদিকে সারা বিশ্বের মানুষ জানতে পারবে বাংলাদেশ নামে একটি দেশের কথা বাঙালি জাতি ও বাংলা ভাষার কথা অন্যদিকে ক্ষুদ্র ক্ষুদ্র দেশের ভাষাগুলো মর্যাদা লাভের পথ খুঁজে পাবে। বলা যায় ভাষার আগ্রাসনের বিরুদ্ধে আন্তর্জাতিক মাতৃভাষা দিবস এক বিরাট ভূমিকা পালন করবে।\nমাতৃভাষা ও বর্তমান বাংলাদেশ\nবাংলাদেশ বরাবরই নিজের মাতৃভাষার রক্ষার প্রতি অপরের তুলনায় অধিক সচেতন এবং প্রতিজ্ঞাবদ্ধ। যে ভাষাকে রক্ষার জন্য জীবন দিয়েছিল শত শত তরুণ হাজারো প্রাণ ঝরে গিয়েছিল অকালে সেই ভাষার রক্ষার ক্ষেত্রে বাংলাদেশের ভূমিকা অনস্বীকার্য। দক্ষিণ এশিয়ার বুকে ক্ষুদ্র এই দেশটির মাতৃভাষা বাংলা বাংলা ভাষাকে এই দেশ নিজের মায়ের মত করে ভালোবাসে। বলা হয়ে থাকে বাংলা ভাষার সংস্কৃতি ও কৃষ্টিকে পরম যত্নে বাংলাদেশ বাঁচিয়ে রেখেছে। বাংলাদেশের জাতীয় ভাষা হিসেবে বাংলা পৃথিবীর বুকে নিজের এক অন্যতম স্থান করে নিয়েছে। বাংলাদেশ প্রমাণ করে দিয়েছে এই ভাষার অবলম্বনকারী মানুষ নিজের সংস্কৃতি এবং কৃষ্টিকে রক্ষায় রক্ত ঝরাতেও পিছুপা হয়না।\nমাতৃভাষার বিকৃতি ও অবজ্ঞা\nবর্তমান যুগে বিশ্বব্যাপী অপসংস্কৃতির ব্যাপক চর্চায় ছাড় পায়নি মাতৃভাষাও। এ কথা সত্য যে ভাষা হল মানুষের ভাব প্রকাশের একটি প্রাণবন্ত ও প্রগতিশীল মাধ্যম। পৃথিবীর প্রত্যেকটি ভাষার মধ্যে অন্য অনেক ভাষার প্রভাব সর্বদাই লক্ষ্য করা যায়। কিন্তু তা বলে নিজের মাতৃভাষাকে বিকৃত করে অন্য ভাষা থেকে ধার করা শব্দবন্ধের সংযোজন কখনোই গ্রহণযোগ্য হতে পারে না। একবিংশ শতাব্দীর এই বিশ্বায়নের কালে মানুষ যতই বিশ্ব নাগরিক হতে চাইছে নিজের মাতৃভাষার প্রতি অবজ্ঞা ততই বেড়ে চলেছে। আমাদের মনে রাখা দরকার নিজের মাতৃভাষাকে ভালো না বাসলে কোন মানুষ পৃথিবীর অন্য কোন ভাষাকে আদর্শরূপে আয়ত্ত করতে পারে না। মাতৃভাষা কোন একটি জনগোষ্ঠীর ঐতিহাসিক ঐতিহ্য এবং সংস্কৃতিকে ধারণ করে।তদপুরি সার্বিক সামাজিক চরিত্রকে গড়ে তোলার ক্ষেত্রেও মাতৃভাষার অবদান সবচেয়ে বেশি। তাই কোন সমাজে মাতৃভাষায় অপসংস্কৃতির অনুপ্রবেশ ভাষার বিকৃতি এবং অবজ্ঞা সমাজের নৈতিক অবক্ষয় ডেকে আনে, যা পরবর্তীতে একটি জনগোষ্ঠীর পতনের কারণ হয়ে দাঁড়ায়।\nমাতৃভাষা দিবসের আনন্দ উৎসব\nমহান একুশে ফেব্রুয়ারি আন্তর্জাতিক মাতৃভাষা দিবসের স্বীকৃতি পাওয়ায় সরকারের শিক্ষা মন্ত্রণালয় মাতৃভাষা দিবস উৎসবের আয়োজন করে ১৯৯৯ সালের ৭ ডিসেম্বর। উৎসবটি পালিত হয় ২০০০ সালের ২১ ফেব্রুয়ারি ঢাকার ঐতিহাসিক পল্টন ময়দানে।একুশ আমাদের অহংকার একুশ পৃথিবীর অলঙ্কার অমর একুশ অজয় হয়েছে–এরকম অজস্র কথা কবিতা গদ্য নৃত্যছন্দে জমজমাট আনন্দ উৎসবের মধ্যে পালিত হয় আন্তর্জাতিক মাতৃভাষা দিবস। আন্তর্জাতিক স্বীকৃতি উপলক্ষে দিনভর রাষ্ট্রীয় উদ্যোগে আনন্দ শোভাযাত্রা আলোচনা নৃত্য সংগীত আবৃত্তি ইত্যাদি সাংস্কৃতিক অনুষ্ঠানের আয়োজন করা হয়। রাজধানী ঢাকা ছাড়াও দেশের বিভিন্ন জেলা ও উপজেলা পর্যায়ে পালিত হয় এ উৎসব।\nভাষা আন্দোলনের আদি কথা\nপাকিস্তান সৃষ্টির পূর্বমূহুর্তে আলীগড় মুসলিম বিশ্ববিদ্যালয়ের তৎকালীন উপাচার্য ড জিয়াউদ্দিন উর্দুকে পাকিস্তানের একমাত্র রাষ্ট্রভাষা করার প্রস্তাব উপস্থাপ করেন। পূর্ববঙ্গ থেকে ড মুহম্মদ শহীদুল্লাহ এ প্রস্তাবের ঘোর বিরোধিতা করেন এবং বাংলাকে রাষ্ট্রভাষা করার দাবি উত্থাপন করেন (১১ শ্রাবণ ১৩৫৪ বঙ্গাব্দ)। এভাবেই ভাষা আন্দোলনের সূত্রপাত ঘটে।\nরাষ্ট্রভাষা হিসেবে বাংলা ভাষার স্বীকৃতি\n১৯৫২ সালের ২১ ফেব্রুয়ারিতে সংঘটিত মর্মান্তিক হত্যাকাণ্ডের খবর সারা দেশে বিদ্যুৎবেগে পৌঁছে যায় এবং দেশবাসী প্রচণ্ড বিক্ষোভে ফেটে পড়ে। অতঃপর পাকিস্তান সরকার বাংলাকে রাষ্ট্রভাষা হিসেবে স্বীকৃতি দিতে বাধ্য হয়। ১৯৫৬ সালের সংবিধানে সরকার বাংলাকে রাষ্ট্রভাষা হিসেবে অনুষ্ঠানিকভাবে স্বীকৃতি দেয়।\nবিশ্বের বিভিন্ন দেশে আন্তর্জাতিক মাতৃভাষা দিবস পালন\n২০০০ সালের একুশে ফেব্রুয়ারি বাংলাদেশের মানুষের জন্য একটি স্মরণীয় দিন।বাংলা ভাষাকে জাতীয় মর্যাদায় প্রতিষ্ঠিত করার জন্য ১৯৫২ সালের ২১ ফেব্রুয়ারিতে যারা জীবন দিয়েছেন তাঁদের উদ্দেশ্যে শ্রদ্ধা নিবেদনের জন্য সারা দেশের বিভিন্ন শ্রেণির মানুষ ছুটে যায় শহিদ মিনারে। জাতিসংঘের মহাসচিব এ দিবসটি পালন উপলক্ষে বাংলাদেশের তৎকালীন প্রধানমন্ত্রীর কাছে বার্তা প্রেরণ করেন। বাংলাদেশ ছাড়াও বিশ্বের বিভিন্ন দেশ এবারই প্রথম আন্তর্জাতিক মাতৃভাষা দিবসটি উদযাপন করে। তাই বাংলাদেশের ইতিহাসে এ দিনটি অব্যয় ও অক্ষয় হয়ে থাকবে।\nআন্তর্জাতিক মাতৃভাষা দিবসের প্রেক্ষাপট\nআন্তর্জাতিক মাতৃভাষা দিবসের প্রেক্ষাপটকে গোড়া থেকে বোঝার জন্য আমাদের ফিরে যেতে হবে সেই ১৯৫২ খ্রিস্টাব্দেরও আগে। স্বাধীন বাংলাদেশ প্রতিষ্ঠিত হয়নি তখনো। সেই সময়ে ভারতবর্ষ থেকে সদ্য বিভক্ত হয়ে যাওয়া পাকিস্তানের মধ্যে পূর্ব পাকিস্তান রূপে পরিচিত ছিল আজকের গৌরবময় বাংলাদেশ। পাকিস্তানের প্রধান তথা বৃহত্তর অংশের জনগোষ্ঠী মূলত উর্দু ভাষাভাষী হলেও পূর্ব পাকিস্তানের মাতৃভাষা ছিল বাংলা। কিন্তু দুর্ভাগ্যজনকভাবে পাকিস্তানের শাসকগোষ্ঠী এই অঞ্চলের মানুষদের ওপর জোর করে উর্দু ভাষা চাপিয়ে দিতে চায়। মাতৃভাষার সাথে জড়িয়ে থাকে বহু প্রাচীন ইতিহাস ঐতিহ্য এবং আবেগ। কোন ভাষার বিস্তৃতির সাথে সেই ভাষাগোষ্ঠীর ঐতিহ্য ও আবেগেরও বিস্তৃতি ঘটে। তাই স্বাভাবিক ভাবেই জোর করে উর্দু চাপিয়ে দেওয়ার প্রতিবাদে আন্দোলনে ফেটে পড়ে তৎকালীন পূর্ব পাকিস্তান। ১৯৪৭ এ দেশবিভাগের পর থেকেই বাংলা ভাষার ওপর জোর জুলুম তীব্রতর হতে থাকে। এর প্রতিবাদে তীব্র হয় ভাষা আন্দোলনও।\n১৯৫২ তে তা চরম আকার নেয়। ওই বছরের একুশে ফেব্রুয়ারি বাংলাকে পূর্ব পাকিস্তানের অন্যতম রাষ্ট্রভাষা করার দাবিতে আন্দোলনরত তরুণ ছাত্র ছাত্রীদের ওপর পুলিশের নির্মম গুলিবর্ষণে কয়েকটি তাজা প্রাণ অকালে ঝরে যায়। এদের মধ্যে অন্যতম হলো রফিক জব্বার সালাম শফিউল বরকত সহ অনেকেই। বাংলাদেশের ইতিহাসে এই দিনটি শহীদ দিবস হিসেবে চিহ্নিত হয়ে আছে। এই মহান দিনটিকে স্মরণ করেই ২০১০ খ্রিস্টাব্দ থেকে জাতিসংঘ এই দিনে বিশ্বব্যাপী আন্তর্জাতিক মাতৃভাষা দিবস পালনের উদ্যোগ গ্রহণ করে।\nআন্তর্জাতিক মাতৃভাষা দিবস প্রতিষ্ঠার উদ্যোগ\nইতিহাসে যতদূর জানা যায় তা হল আন্তর্জাতিক মাতৃভাষা দিবসের প্রতিষ্ঠার জন্য সর্বপ্রথম উদ্যোগ গ্রহণ করেন কানাডার ভেঙ্কুভারে বসবাসকারী দুই বাঙালি রফিকুল ইসলাম এবং আব্দুস সালাম। তাদের সার্বিক উদ্যোগে প্রথমে প্রতিষ্ঠিত হয় মাদার ল্যাঙ্গুয়েজ লাভারস অব দ্য ওয়ার্ল্ড নামে একটি সংগঠন। এরপর আরও নানা সুধীজনের সহযোগিতায় বিভিন্ন ওঠাপড়ার শেষে ১৯৯৯ সালের ১৭ই নভেম্বর অনুষ্ঠিত ইউনেস্কোর প্যারিস অধিবেশনে ২১শে ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণার প্রস্তাব উত্থাপন করা হয়। সেই অধিবেশনেই মোট ১৮৮টি দেশের সমর্থন সহযোগে প্রস্তাবটি পাশ হলে তার পরের বছর থেকে ফেব্রুয়ারি মাসের ২১ তারিখে জাতিপুঞ্জের সদস্য দেশগুলিতে যথাযথ মর্যাদায় আন্তর্জাতিক মাতৃভাষা দিবস পালিত হয়ে আসছে। এরপরে ২০১০ সালের একুশে অক্টোবর সাধারণ পরিষদের ৬৫তম অধিবেশনে জাতিপুঞ্জ স্বয়ং একুশে ফেব্রুয়ারিকে আন্তর্জাতিক মাতৃভাষা হিসেবে পালনের উদ্যোগ নেয়। এই প্রস্তাবটি উত্থাপন করেছিল বাংলাদেশ। তার পরের বছর মে মাসে জাতিপুঞ্জের ১১৩ সদস্য বিশিষ্ট তথ্য বিষয়ক কমিটিতে উক্ত প্রস্তাবটি সর্বসম্মতিক্রমে পাস হয়। আন্তর্জাতিক মাতৃভাষা দিবসের প্রতিষ্ঠা পূর্ণতা লাভ করে।\nমাতৃভাষা ও সাহিত্য\nমাতৃভাষা এবং সাহিত্যচর্চা পরস্পর ওতপ্রোতভাবে জড়িত। এই বক্তব্যটির প্রকৃত অর্থকে বুঝতে গেলে সর্বপ্রথম আমাদের সাহিত্যের স্বরূপ অনুধাবন করতে হবে। সাহিত্য হল আমাদের মনের ভেতরকার সেই সব কল্পনা যাকে আমরা ভাষার মাধ্যমে জীবন্ত রূপ দিতে চাই। এ বিশ্বে যা কিছু প্রাকৃতিক এবং স্বাভাবিক তা কিছুই সুন্দর। মানুষ স্বাভাবিকভাবে নিজের মনের অন্দরমহলে সাহিত্যিক কল্পনার রূপ দান করে আপন মাতৃভাষায় চিন্তার মাধ্যমে। তাই কোন মানুষ যদি নিজের মাতৃভাষায় দুর্বল হয় তার পক্ষে সমৃদ্ধ সাহিত্যকে রূপ দান করা কঠিন হয়ে দাঁড়ায়। এমন সাহিত্য গড়ে উঠলেও তা নিজের স্বাভাবিকত্ব হারিয়ে সুন্দরকে পাশ কাটিয়ে হয়ে পড়ে দুর্বল। খেয়াল করলে দেখা যাবে এই পৃথিবীতে বিশ্বমানের যত সাহিত্য সৃষ্টি হয়েছে প্রত্যেকটির পিছনে লেখক বা লেখিকার মাতৃভাষার অবদান সবথেকে বেশি। কারণ নিজের মাতৃভাষায় যত স্নিগ্ধ বা নির্মল ভাবে চিন্তা করা যায় পৃথিবীর অন্য কোন ভাষায় অসীম জ্ঞান থাকলেও আবেগের অভাব হেতু চিন্তার সেই স্নিগ্ধতা বা গভীরতা কোনটাই আসেনা।\n২১-এর দীক্ষা\nশুধু মাত্র উৎসবের মধ্যে একুশকে সীমাবদ্ধ রাখা মোটেই আমাদের কাম্য হতে পারে না। একুশ আমাদের যে শিক্ষা দিয়েছে তা আমাদের দীক্ষা হিসেবে নিতে হবে। একুশ হবে আমাদের কর্মচাঞ্চল্যের উদ্দীপনা। ২১ এর সত্যিকার ইতিহাস আমাদের নতুন প্রজন্মের কাছে তুলে ধরতে হবে। বাংলাভাষার বিকাশ ঘটানোর জন্য আমাদের সর্বদা সচেষ্ট থাকতে হবে। যে লক্ষ্যে আমাদের দেশের মেধাবী ছাত্ররা জীবন দিয়ে গেছে সেই লক্ষ্য অর্জনের জন্য আমাদেরই পদক্ষেপ নিতে হবে।\nআন্তর্জাতিক মাতৃভাষা দিবস ও বাংলাদেশের গুরুত্ব\nআজ আমরা বুক ফুলিয়ে বলতে পারি আমরাই প্রথম জাতি বাংলা ভাষাকে রাষ্ট্রীয় মর্যাদায় প্রতিষ্ঠিত করার জন্য রক্ত দিয়েছি অকাতরে জীবন দিয়েছি। মাতৃভাষার জন্য রক্ত এবং জীবন দেওয়ার ইতিহাস পৃথিবীতে আর নেই। সেই রক্ত বৃথা যায় নি। বিশ্ববাসী স্বীকৃতি দিয়েছে আমাদের মাতৃভাষাকে। একুশে ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতি লাভের সাথে সাথে বাংলাদেশের গুরুত্বও বৃদ্ধি পেল আন্তর্জাতিক পর্যায়ে। সেই সাথে বাংলা ভাষা হলো গৌরবের ভাষা।একুশে ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতির মধ্য দিয়ে বাঙালির সংগ্রামের ও আত্মত্যাগের ঘটনা বাংলাদেশের ভৌগোলিক সীমানা অতিক্রম করে আন্তর্জাতিক রূপ লাভ করল। আন্তর্জাতিক মাতৃভাষা দিবস পালনের মাধ্যমে বিশ্ববাসী অনুভব করতে সক্ষম হবে মাতৃভাষা একটি দেশের জাতিসত্তার প্রধান বিবেচ্য বিষয়। তাই যখনই তাদের মাতৃভাষার ওপর কোনো আঘাত আসবে তখনই তারা আত্মপ্রত্যয়ী হয়ে উঠবে তাদের মাতৃভাষাকে রক্ষা করার জন্য। এর সাথে গুরুত্বের সাথে স্মরণীয় হয়ে থাকবে বাংলা ভাষা ও বাংলাদেশের নাম।\nমাতৃভাষা দিবস প্রসঙ্গে বাংলাদেশ সরকারের গৃহীত পদক্ষেপ\nমাতৃভাষা দিবসের সঠিক ইতিহাস বিশ্বের দরবারে তুলে ধরার জন্য বাংলাদেশ সরকার কয়েকটি পদক্ষেপ গ্রহণ করেছেন। গৃহীত পদক্ষেপগুলো নিম্নরূপ-\n১. মাতৃভাষা গবেষণা কেন্দ্র স্থাপনের সিদ্ধান্ত\nআমাদের মাতৃভাষাকে নিয়ে গবেষণা এবং পৃথিবীর সকল মাতৃভাষাকে রক্ষা করার জন্য বাংলাদেশ সরকার একটি l8মাতৃভাষা চর্চা ও গবেষণা কেন্দ্র প্রতিষ্ঠা করার পদক্ষেপ গ্রহণ করেছে। গোটা বিশ্বের পাঁচ ছয় হাজার মাতৃভাষার কোনটিই যেন হারিয়ে না যায় এ কেন্দ্রে সেই ব্যবস্থা করা হবে। ব্যবস্থা থাকবে বিভিন্ন ভাষা শিক্ষার। ফলে এ কেন্দ্র একদিন বিশ্বের সকল মাতৃভাষা সংরক্ষণে সহায়ক হবে। এজন্য বাংলাদেশসহ পৃথিবীর অন্যান্য দেশ থেকে ভাষাতত্ত্ববিদ তুলনামূলক ভাষাতত্ত্বের পন্ডিত বর্গ ও নৃতত্ত্ববিদদের এখানে কাজ করার আমন্ত্রণ জানানো হবে।এর ফলে বাংলা ভাষার বিস্তৃতি ঘটবে বিশ্বের অনেক দেশে।\n২. বিশ্বভাষা মেলা আয়োজন\nসেসময়ে ঠিক করা হয়েছিল আগামী মহান একুশে উপলক্ষে ঢাকায় আয়োজন করা হবে বিশ্বভাষা মেলা ও মহান সাহিত্যিকদের আলোকচিত্র প্রদর্শনী। এছাড়া থাকবে ভাষা বিষয়ে আলোচনা অনুষ্ঠান প্রামাণ্য চিত্র আবৃত্ত সংগীত পরিবেশন ইত্যাদি। মেলায় বাংলাদেশের একটি বড় স্টলসহ বিশ্বের বিভিন্ন দেশের স্টল থাকবে।\n৩. সিডি ও ভিডিও ক্যাসেট তৈরির পরিকল্পনা\nবাংলা ভাষার উৎপত্তি বিবর্তন ও পরিচয় বর্ণনা করে তৈরি একটি সিডি ও ভিডিও ক্যাসেট অচিরেই বিশ্বের ১৮৮টি দেশে পাঠানো হবে। এছাড়াও জাতিসংঘের ৫টি ভাষা যথা— ইংরেজি ফারসি জার্মান স্প্যানিস ও আরবিতে সিডি ও ভিডিও ক্যাসেট তৈরি করা হবে।\nজাতীয় শিক্ষা কার্যক্রমে মাতৃভাষার প্রচলন\nবাংলাদেশের মানুষের মাতৃভাষা এবং রাষ্ট্রভাষা বাংলা। কিন্তু জীবনের সবক্ষেত্রে আজ বাংলা ভাষার ব্যবহার ও প্রচলন হয়নি। ব্যবসায় বাণিজ্যে অফিস আদালতে উচ্চতর শিক্ষাব্যবস্থায় বাংলা ভাষাকে যথাযথভাবে ব্যবহার করা হচ্ছে না। আমরা যদি জাতি হিসেবে বিশ্বের দরবা মর্যা আসন লাভ করতে চাই তাহলে উচ্চতর পর্যায়ের বইগুলো বাংলা ভাষায় অনুবাদ করে শিক্ষার্থীদের কাছে পৌঁছে দিতে হবে। আমরা জানি বাংলা পৃথিবীর সপ্তম বৃহৎ ভাষা আন্তর্জাতিকভাবে স্বীকৃত ভাষা। এ ভাষার গঠনপ্রণালি সম্পূর্ণ বিজ্ঞানভিত্তিক। কাজেই বিদেশি ভাষার প্রতি আনুগত্য ত্যাগ করে মাতৃভাষায় জ্ঞানচর্চা করা এবং জীবনের সকল ক্ষেত্রে এর প্রতি ভালোবাসা প্রদান করা আমাদের কর্তব্য। মাতৃভাষার মাধ্যমে শিক্ষাসহ জীবনের সমস্ত কর্মকাণ্ড পরিচালনা যে সম্ভব তার বাস্তব প্রমাণ আধুনিক বিশ্বের চীন জাপান ফ্রান্স ইত্যাদি দেশ। কাজেই আমরা যদি জাতি হিসেবে বিশ্বের কাছে পরিচিত হতে চাই তবে আমাদেরকে বিদেশি ভাষার প্রতি আনুগত্য ত্যাগ করে জাতীয় শিক্ষা কার্যক্রমসহ জীবনের সকল ক্ষেত্রে বাংলা ভাষাকে প্রচলন করতে হবে।\nউপসংহার\nআমরা একুশ শতকে পদার্পণ করেছি। আমাদের জাতীয় জীবনে গত শতক ছিল আশা আকাঙ্ক্ষা সংগ্রাম যুদ্ধে ভরা টালমাটাল দিন। ইতিহাস থেকে আমরা অনেক কিছুই শিখেছি লাখ লাখ জীবনের বিনিময়ে। এদেশের মানুষ মাটির গন্ধ বড় বেশি ভালোবাসে। তাই তারা ভালোবাসে মাটির মাকে আর মায়ের মুখের ভাষাকে। বাংলা মায়ের সন্তানেরা বিশ্বের বুকে নতুন শতকে মাথা উঁচু করে দাঁড়াবার জন্য আজ দৃঢ়প্রত্যয়ী। আর সেজন্য আমাদের জীবনের সবক্ষেত্রে এবং আন্তর্জাতিক অঙ্গনে মাতৃভাষার প্রচলন নিশ্চিত করা প্রয়োজন।"
        }
      ]
    },
    {
      "number": "8",
      "uddipok": "(ক) মোবাইল ফোনের অপব্যবহারের ক্ষতিগুলো উল্লেখ করে বন্ধুর নিকট একটি ই-মেইল লেখ।\nঅথবা,\n(খ) মাধ্যমিক বিদ্যালয়ের সহকারী শিক্ষকের পদে নিয়োগ লাভের জন্য একটি আবেদনপত্র লেখ",
      "tag": "CCC 24,NDCD 24,ISCM 24,RCPC 24,DB 23,DIN.B 23,JB 23,RB 23,SB 23,BB 23,MB 23,CB 23,JGCC 23,NDCD 23,MC 23,JCC 23,MGCC 23,HC 23,CC 23,BCC 23,SCC 23,RUMC 23,VNSC 23,BB 19,DIN.B 19,All.B 18,DIN.B 17,RB 17,SB 19,CTG.B 16,CB 16,JB 16,SB 16,BB 16",
      "sub_questions": [
        {
          "label": "",
          "question": "",
          "explanation": "ক) উত্তরঃ\nTo:\namantika@gmail.com\nCc:\nBcc:\nSubject:\nমোবাইল ফোনের অপব্যবহারের ক্ষতিকর দিক\nপ্রিয় বন্ধু,\nশুভেচ্ছা নিও। বিজ্ঞানের বিস্ময়কর আবিষ্কার মোবাইল ফোন। যোগাযোগের ক্ষেত্রে এর গুরুত্ব অপরিসীম। কিন্তু বর্তমানে এর অপব্যবহারে জনমনে মিশ্র প্রতিক্রিয়া দেখা দিয়েছে। মোবাইল ফোনের অপব্যবহারের ক্ষতিকর দিকগুলো হলো:\n১. চুরি, ডাকাতি, ছিনতাই, সন্ত্রাস, হুমকি, অপহরণ ও জঙ্গিবাদসহ নানা অপকর্মে সহায়ক ভূমিকা রাখছে মোবাইল ফোন। ২. সংঘবদ্ধ দুষ্কৃতকারীরা এর মাধ্যমে অগ্রিম সংবাদ পেয়ে দ্রুত গা ঢাকা দিতে পারে। ৩. মিথ্যা বলার প্রবণতা ও সড়ক দুর্ঘটনা বৃদ্ধি পাচ্ছে। ৪. সময়ের ও অর্থের অপচয় এবং শ্রেণিকক্ষ, সভা-সমিতি ও উপাসনালয়ের পরিবেশ নষ্ট হচ্ছে। ৫. অশালীন কুরুচিপূর্ণ ছবি ও অসামাজিক কার্যকলাপ এবং ইভটিজিং বৃদ্ধি পাচ্ছে। ৬. সর্বোপরি মোবাইল ফোনের রেডিয়েশন মানবদেহের ক্ষতিসাধন করে। উচ্চ রক্তচাপ থেকে শুরু করে ব্রেনটিউমারের মতো কঠিন রোগের সম্ভাবনা বৃদ্ধিসহ এর রিংটোন হার্টের প্রচণ্ড ক্ষতি করে। সুতরাং মোবাইল ফোনের অপব্যবহার থেকে আমাদের আত্মরক্ষা করতে হবে। আশা করি, বন্ধুরা বিষয়টি নিয়ে গুরুত্বসহ ভাববে। সবাই ভালো থেকো।\nতোমার বন্ধু\nশাহীন।\nখ) উত্তরঃ\nতারিখ- ১০/১১/২০১৯\nবরাবর\nমহাপরিচালক\nমাধ্যমিক ও উচ্চশিক্ষা অধিদপ্তর\nঢাকা।\nবিষয়-  মাধ্যমিক বিদ্যালয়ে সহকারী শিক্ষক পদে নিয়োগের জন্য আবেদন।\nজনাব\nবিনীত নিবেদন এই যে, গত ০৩ নভেম্বর ২০১৯  তারিখে ‘দৈনিক সমকাল’  পত্রিকায় প্রকাশিত বিজ্ঞাপনের মাধ্যমে জানতে পারলাম যে, মাধ্যমিক বিদ্যালয়ে সহকারী শিক্ষক নিয়োগ করা হবে। আমি  উক্ত পদের একজন প্রার্থী হিসেবে সদয় বিবেচনার জন্য আমার যোগ্যতা সম্পর্কিত তথ্যাবলী নিম্নে উপস্থাপন করলাম।\nনাম                        : ক\nপিতার নাম             : খ\nমাতার নাম             : গ\nস্থায়ী ঠিকানা           : গ্রাম- ই , পোস্ট- উ, উপজেলা-  অ, জেলা – আ\nবর্তমান ঠিকানা       : ১২ ,বাঘা যতিন সড়ক, ঝিনাইদহ।\nজন্মতারিখ              : ১০ জানুয়ারি ১৯৯৩ খ্রি.।\nজাতীয়তা                : বাংলাদেশী\nধর্ম                         : ইসলাম\nই-মেইল                 :  gagssss@gmail.com\nবয়স                      : ২৭ বছর ১১ মাস ১ দিন।\nবৈবাহিক অবস্থা      : বিবাহিত\nমোবাইল নম্বর        : ০১৯১০০০০০০০\nশিক্ষাগত যোগ্যতা   :\nপরীক্ষার নাম\nপাশের সন\nবিভাগ/ বিষয়\nফলাফল\nশিক্ষা প্রতিষ্ঠানের নাম\nবোর্ড/ বিশ্ববিদ্যালয়\nএসএসসি\n২০০৭\nমানবিক\nএ ( ৪.০০)\nবি কে বি মাধ্যমিক বিদ্যালয়\nযশোর বোর্ড\nএইচএসসি\n২০০৯\nমানবিক\nএ (৪.২৫)\nঝিনাইদহ মডেল কলেজ\nযশোর বোর্ড\nবিএ (সম্মান)\n২০১৩\nবাংলা\n৩.০০\nসরকারি কেসি কলেজ\nজাতীয় বিশ্ববিদ্যালয়\nএমএ\n২০১৪\nবাংলা\n৩.১৫\nসরকারি কেসি কলেজ\nজাতীয়  বিশ্ববিদ্যালয়\nঅভিজ্ঞতা:  একটি বেসরকারি স্কুলে  সহকারী শিক্ষক পদে  শিক্ষাগতার এক বছরের  বাস্তব অভিজ্ঞতা।\nঅতএব, মহোদয়ের নিকট বিনীত প্রার্থনা আমার উল্লিখিত বিষয়সমূহ বিবেচনা পূর্বক উক্ত পদে নিয়োগ প্রদান করলে আমি আমার মেধা, শ্রম ও নিষ্ঠার মাধ্যমে শিক্ষকতার মহান দায়িত্ব পালনে সর্বদা সচেষ্ট থাকব ।\nবিনীত নিবেদক\nক\n( স্বাক্ষর দিতে হবে)\nসংযুক্তি\n১. পরীক্ষার মূল সনদপত্রের সত্যায়িত ফটোকপি -১ সেট।\n২. চারিত্রিক সনদপত্র, প্রশংসাপত্র  ও  নাগরিকত্ব সনদ পত্রের  সত্যায়িত ফটোকপি- ১ সেট।\n৩. অভিজ্ঞতা সনদ পত্রের সত্যায়িত ফটোকপি।\n৪. সদ্যতোলা রঙিন পাসপোর্ট সাইজের ছবি- ৩ কপি।\n৫. ব্যাংক ড্রাফট।"
        }
      ]
    },
    {
      "number": "9",
      "uddipok": "ক) সারমর্ম লেখো:\nঅদ্ভুত আঁধার এক এসেছে এ পৃথিবীতে আজ, যারা অন্ধ সবচেয়ে বেশি আজ চোখে দেখে তারা; যাদের হৃদয়ে কোনো প্রেম নেই- প্রীতি নেই- করুণার আলোড়ন নেই পৃথিবী অচল আজ তাদের সুপরামর্শ ছাড়া। যাদের গভীর আস্থা আছে আজও মানুষের প্রতি, এখনও যাদের কাছে স্বাভাবিক বলে মনে হয় মহৎ সত্য বা রীতি, কিংবা শিল্প অথবা সাধনা; শকুন ও শেয়ালের খাদ্য আজ তাদের হৃদয়।\nঅথবা,\n(খ) ভাবসম্প্রসারণ করো:\nযে সহে, সে রহে।",
      "tag": "ACC 24",
      "sub_questions": [
        {
          "label": "",
          "question": "",
          "explanation": "(ক) উত্তরঃ সারমর্ম: পৃথিবীতে এমন আলো বিরাজ করছে যারা দুশ্চরিত্রের তারা দৃষ্টিশক্তি ফিরে পেয়েছে অথচ সত্যিকারের জ্ঞানী-গুণীরা অন্ধকারে ডুবে যাচ্ছে। সমাজের সর্বস্তরে দুশ্চরিত্র লোকেরাই সর্বেসর্বা কিন্তু জ্ঞানী-গুণীরা অবহেলিত। পৃথিবীর বৈষম্যময় সমাজ ব্যবস্থাই মূলত এর জন্য দায়ী।\n(খ) উত্তরঃ\nমূলভাব:বিপদসংকুল এ পৃথিবীতে মানুষকে সর্বদা সংগ্রাম করেই টিকে থাকতে হয়। এ সংগ্রাম করার শক্তি, সামর্থ্য ও ধৈর্য যার আছে তারই বেঁচে থাকার অধিকার আছে।\nসম্প্রসারিত ভাব:স্নেহ, দয়া, ক্ষমা, ধৈর্য, সহনশীলতা প্রভৃতি মহৎগুণের বিকাশ ঘটিয়ে মানুষের ব্যক্তি জীবন ও সমষ্টি জীবন ধন্য করা সম্ভব। সহনশীলতা মানুষের একটা প্রধান গুণ । অন্যান্য বহু গুণ থাকলেও কোনো মানুষের যদি ধৈর্য ও সহনশীলতার গুণ না থাকে, তাহলে সে জীবনে কোনো উন্নতি লাভ করতে পারে না।সচরাচর দেখতে পাওয়া যায়, এ পৃথিবীতে যারা সহিষ্ণু ও ধীর, তারাই জীবনকে সফল করে অক্ষয় গৌরবের অধিকারী হয়েছেন।\nএ পৃথিবীতে সব মানুষেরই কোনো না কোনো কাজ করতে হয়, কিন্তু সাফল্যের গৌরব সবাই লাভ করতে পারে না। যখন কোনো লোক কোনো কাজ শুরু করে, তখনই তাকে নানা বাধাবিঘ্নের মুখোমুখি হতে হয়। এভাবেই তার জীবনে সংগ্রাম শুরু হয়। সে যদি ধীর ও সহিষ্ণু না হয়ে বাধাবিঘ্নের কাছে নতি স্বীকার করে এবং এ কাজ ছেড়ে পালিয়ে যেতে বাধ্য হয়, তাহলে তার সফল হওয়ার কোনো আশা থাকে না।\nপ্রতি কাজেই যদি তার এ রকম অবস্থা হয়, তবে তার জীবন ব্যর্থ হয়ে যাবে এবং অভাব-অনটন ও দুঃখ-শোকের মাঝে তার জীবন কাটাতে হবে। পরিণামে সে জীবন সংগ্রামে পরাজিত হয়ে ধুঁকে ধুঁকে মরবে। জীবন সংগ্রামে জয়ী হয়ে কৃতিত্বের সাথে বেঁচে থাকতে হলে অবশ্যই সহিষ্ণু ও ধৈর্যশীল হতে হয়। এ বিশ্ব সংসারে যারা সহিষ্ণু ও ধৈর্যশীল তারাই কেবল টিকে থাকে । এটি মানুষের অন্তরের বল ও পবিত্রতা বপন করে। তাই জীবনে সফলতা পেতে হলে ধৈর্য ও সহিষ্ণুতার কোনো বিকল্প নেই ।\nসিদ্ধান্ত :সহিষ্ণুতা মানবজীবনে সত্যিই আশীর্বাদস্বরূপ। সহিষ্ণুতার বলেই মানুষ কঠিন বাস্তবতার সাথে প্রতিদ্বন্দ্বিতা করে সাফল্যের পথে এগিয়ে যাচ্ছে।"
        }
      ]
    },
    {
      "number": "10",
      "uddipok": "ক) বৈশ্বিক উষ্ণতা বৃদ্ধি ও বিশ্ব জলবায়ু পরিবর্তনের সাম্প্রতিক প্রবণতা বিষয়ে দুই বন্ধুর মধ্যে একটি সংলাপ লেখো।\nঅথবা,\n(খ) নিম্নলিখিত গল্পসংকেত অনুসরণে একটি খুদেগল্প রচনা করো:\n১৯৭১ সালে বাংলাদেশে শুরু হয়েছিল মুক্তিযুদ্ধ। পাকিস্তানি হানাদার বাহিনী সে সময় নির্বিচারে হত্যা করেছিল অনেক মানুষকে....",
      "tag": "ACC 24",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nরাম : কি করছো বন্ধু?\nশ্যাম : এই মাসিক পত্রিকাটির একটি প্রবন্ধ পড়ছিলাম।\nরাম : তা প্রবন্ধটির বিষয়বস্তু কি?\nশ্যাম : বিশ্ব উষ্ণায়ন।\nরাম : তাহলে তো এটি সমকালীন পরিস্থিতির উপর রচিত একটি প্রবন্ধ। কারন আজকাল বিশ্ব উষ্ণায়নের প্রভাব বেড়েই চলছে।\nশ্যাম : তুমি যথার্থই বলেছো বন্ধু এটা বন্ধকী সমকালীন সময় বিশ্ব উষ্ণায়নের কারণ এবং তার ফলাফল সম্পর্কেই রচিত।\nরাম : আমার মতে, এ বিশ্ব উষ্ণায়নের প্রধান কারণ হলো বিভিন্ন রকমের মনুষ্যকৃত কাজকর্ম। যেমন পেট্রোল চালিত যানবাহনের ব্যবহার, কলকারখানা দূষণ, বিভিন্ন গ্রিনহাউস গ্যাসের উৎপত্তি ইত্যাদি।\nশ্যাম : এছাড়াও লাগামছাড়া ভাবে বৃক্ষচ্ছেদন বিশ্ব উষ্ণায়নের সহায়ক হয়েছে।\nরাম : এর ফলাফল মারাত্মক যেমন হিমবাহের গলে যাওয়া সমগ্র বিশ্বের গড় তাপমাত্রা বৃদ্ধি পাওয়া এবং জলবায়ুর বিকৃতি।\nশ্যাম : এইসকল ফলাফল আমাদের পৃথিবীতে আস্তে আস্তে বিনাশের দিকে এগিয়ে নিয়ে যাচ্ছে।\nরাম : ঠিকই বলেছ বন্ধু এখনই যদি আমরা এর কোনো প্রতিকার না করে তাহলে অচিরেই মনুষ্যসমাজ অবলুপ্ত হয়ে যাবে এই পৃথিবীর বুক থেকে।\nশ্যাম : এর প্রতিকারের জন্য আমাদের বিশ্ব উষ্ণায়নের কারণ গুলিকে প্রাথমিকভাবে রূপ দেয়া হবে এবং প্রচুর পরিমাণে বৃক্ষ রোপণ করতে হবে।\nরাম : এই ভাবি যদি আমরা বিশ্ব উষ্ণায়নের উঠতে পারি তবেই আপনার ভবিষ্যৎ প্রজন্মকে একটি বাস অযোগ্য পৃথিবী উপহার দিতে পারব।\nশ্যাম : তুমি যথার্থই বলেছো বন্ধু।\nরাম : আচ্ছা বন্ধু এখন চলি, এই বিষয়ে পরে আবার কোনদিন কথা হবে।\nশ্যাম : বিদায় বন্ধু।\nখ. উত্তর:\nগল্পের শিরোনাম: \"অঙ্গীকার\"\n১৯৭১ সালে বাংলাদেশে শুরু হয়েছিল মুক্তিযুদ্ধ। পাকিস্তানি হানাদার বাহিনী সে সময় নির্বিচারে হত্যা করেছিল অনেক মানুষকে, নিঃস্ব করেছে শত শত পরিবারকে। এই দুঃসময়ে, এক তরুণ, রফিক, তার পরিবার এবং গ্রামের মানুষদের সঙ্গে সংগ্রামে নেমেছিল।\nরফিক ছিল একটি ছোট গ্রামে, মুক্তিযুদ্ধের আগেই স্বাভাবিক জীবনযাপন করত। গ্রামের অনেকেই জানতেন না, তাদের কাছে যুদ্ধে অংশগ্রহণ একটি বড় বিষয় ছিল না। তবে পাকিস্তানি সেনারা যখন গ্রামের শান্তি ভঙ্গ করে, নির্বিচারে মানুষ হত্যা শুরু করে, তখন রফিকের মনে জাগ্রত হয় একটি অঙ্গীকার—দেশের জন্য কিছু করার।\nএকদিন, পাকিস্তানি সেনারা গ্রামের ওপর হামলা চালায়। তারা বাড়িঘর পুড়িয়ে দেয়, ওদের মা-বাবা, ভাই-বোনদের ধরে নিয়ে চলে যায়। রফিকের চোখের সামনে সেদিন তার পরিবারের অনেক সদস্যের মৃত্যু হয়। একে একে শহীদ হয় গ্রামের বহু মানুষ। তবে সে অঙ্গীকার করেছিল, মুক্তিযুদ্ধের জন্য কিছু না কিছু করতে হবে।\nপরের দিন, রফিকের হাতে তুলে দেওয়া হয় একটুকরো অস্ত্র। তার মুখে তখন একটাই শপথ—\"এই দেশকে স্বাধীন করে ছাড়ব, কোনো ষড়যন্ত্রকারীদের কাছে মাথা নত করব না।\" গ্রাম থেকে শুরু করে, সে অনেকগুলো যুদ্ধে অংশ নেয়। প্রতিদিনই নতুন এক সংগ্রাম, নতুন এক যুদ্ধ ছিল। তবে যুদ্ধ কখনো সহজ ছিল না, তবে তার সাহসী মনোভাব আর মুক্তিযুদ্ধের প্রতি অটুট বিশ্বাস তাকে এগিয়ে নিয়ে যেত।\nকিছু দিন পর, এক ভোরবেলা পাকিস্তানি সেনারা তাদের গ্রাম থেকে চলে যেতে বাধ্য হয়। গ্রামের অনেকেই ফিরে আসে, কিন্তু তাদের মধ্যে একজন ছিল না—রফিক। তার প্রাণ হারানোর খবর সবাই পায়। কিন্তু রফিকের আত্মত্যাগ, তার অঙ্গীকারের শক্তি গ্রামবাসীদের মনে চিরকাল জাগিয়ে রাখে।\nরফিকের ছোট ভাই, শফিক, তখন খুঁজে পায় তার ভাইয়ের চিঠি, যেখানে লেখা ছিল: \"এই দেশ স্বাধীন হলে, আমাদের প্রজন্ম মুক্তভাবে বাঁচবে। দেশের প্রতি ভালোবাসা, এটাই আমাদের আসল অস্ত্র।\"\nরফিকের মৃত্যু দেশকে মুক্তির জন্য উজ্জীবিত করেছিল, তার অঙ্গীকার এক চিরকালীন প্রেরণা হয়ে রয়ে গিয়েছিল।"
        }
      ]
    },
    {
      "number": "1",
      "uddipok": "মানবকল্যাণে বিজ্ঞান",
      "tag": "CCC 24,PCC 24,NDCD 24,DCC 24,RCPC 24,CPCR 24,DB 23,DIN.B 23,JB 23,RB 23,SB 23,MB 23,CTG.B 23,RCC 23,NDCD 23,DRMC 23,JCC 23,ISCM 23,HC 23,CC 23,FCC 23,BCC 23,RUMC 23,DB 19,BB 19,DIN.B 19,CTG.B 19,RB 19,CB 19,All.B 18,CTG.B 17,BB 17,CB 17,SB 19,DB 16,SB 16,BB 16,RB 16,CPSCM 24",
      "sub_questions": [
        {
          "label": "",
          "question": "",
          "explanation": "ভূমিকা – বিজ্ঞান আধুনিক সভ্যতার আশীর্বাদ।  অন্ধকার জীবন থেকে মানুষকে আলোর পথে নিয়ে এসেছে বিজ্ঞান ও প্রযুক্তি সেবা। প্রাচীন থেকে আধুনিক ধারার জীবন যাপনে মানুষকে দিনের-পর-দিন নতুনত্ব উপহার দিয়ে চলেছে বিজ্ঞান। প্রতিদিনের জীবনে বিজ্ঞানের আবিষ্কার কোন না কোন ভাবে মানুষকে সহায়তা করছে ফলে মানুষের জীবন  সহজ থেকে সহজতর হচ্ছে। বিজ্ঞান শব্দের আভিধানিক অর্থ ‘বিশেষ জ্ঞান’। পার্থিব জগতের কল্যাণের জন্য বিশেষ জ্ঞান সৃষ্টি করায় বিজ্ঞানের অন্যতম লক্ষ্য। বিজ্ঞানের আবিষ্কার মানুষকে ক্রমবিবর্তনের মধ্য দিয়ে পৌঁছে দিয়েছে আধুনিক সভ্যতার চরম শিখরে।সারা পৃথিবীতে আজ বিজ্ঞানের জয়ধ্বনি। বিজ্ঞান ও প্রযুক্তি ব্যতীত মানুষ এক মুহূর্ত বাঁচতে পারবে না। বিজ্ঞানের ছোঁয়া  যে দেশে পড়েনি সে দেশ কোনভাবেই উন্নতি লাভ করতে পারেনি। মানুষের জীবনে বিজ্ঞানের ছোঁয়া কতটা লেগেছে তা প্রতিদিনকার জীবনকে দেখলেই আমরা অনুভব করতে পারি।মানব কল্যাণে বিজ্ঞান ও প্রযুক্তি প্রতিনিয়ত অবদান রেখে  চলেছে।\nবিজ্ঞানের আবিষ্কার- বিজ্ঞানের বিচিত্র আবিষ্কার মানুষের জীবনে সুফল বয়ে এনেছে। মানুষের জীবনে পরিপূর্ণতা এনে দিয়েছে বিজ্ঞান। গুহাবাসী মানুষ আলোকিত জীবনের প্রথম ধাপে আবিষ্কার করেছিল  আগুন। বিজ্ঞানের  পদযাত্রা শুরু হয়েছিল আগুন জ্বালানোর মধ্য দিয়ে।এরপর মানুষের জীবনে যে আবিষ্কারটি গতি এনে দিয়েছে তা হল চাকা আবিষ্কার। পণ্য পরিবহন ও এক স্থান থেকে অন্য স্থানে যেতে মানুষকে চাকা সহায়ক ভূমিকা পালন করেছে। এরপর থেকে মানুষকে আর থেমে থাকতে হয়নি আগুনে পুড়িয়ে  তৈরি হয়েছে নতুন নতুন যন্ত্রপাতি। এক স্থান থেকে অন্য স্থানে মানুষ  পৌঁছে গেছে চাকায়  চালিত বাহনের মাধ্যমে। সমাজের যত পরিবর্তন হয়েছে মানুষের জ্ঞান বিজ্ঞানের  জিজ্ঞাসা ততই বেড়েছে। আকাশ, জল, স্থল  সম্পর্কে মানুষের কৌতূহল বৃদ্ধি পেয়েছে ফলে আবিষ্কারের নেশা  মানুষকে তাড়িত করে।\nবিংশ শতাব্দীর বিজ্ঞান- বিজ্ঞানের জয়যাত্রা প্রাচীনকাল থেকে শুরু হলেও বিংশ শতাব্দীতে এসে সমৃদ্ধি লাভ করেছে। বিজ্ঞানের আবিষ্কার মানুষের জীবনকে যেমন সহজ করেছে তেমনি প্রকৃতিকে নিয়ন্ত্রণ করার কিছুটা সক্ষমতা তৈরি করেছে। বিজ্ঞানের বহুমুখী আবিষ্কার প্রাত্যহিক জীবনকে সহজ করে দিয়েছে। বিজ্ঞানের বিভিন্ন আবিষ্কার মানুষ তার প্রয়োজন মত ব্যবহার করছে। বিজ্ঞানের জয়যাত্রা একবিংশ শতাব্দীতে অব্যাহত থাকবে এবং পৃথিবীকে  নিয়ে যাবে সমৃদ্ধির চরম শিখরে। বিজ্ঞানের বহুমুখী আবিষ্কার পৃথিবীকে দেখাবে নতুন দিগন্ত।বিংশ শতাব্দীতে আমরা উপলব্ধি করতে পারছি বিজ্ঞানের আবিষ্কার ছাড়া সমৃদ্ধি অর্জন কোনভাবেই সম্ভব না।\nপ্রযুক্তি আবিষ্কারে আত্মত্যাগ- প্রকৃতি জগতের বিচিত্র বিষয়ের প্রতি ক্ষুদ্রাতিক্ষুদ্র আগ্রহ এবং পরীক্ষা-নিরীক্ষার মধ্য দিয়ে নতুন নতুন কিছু আবিষ্কার করা বিজ্ঞানীদের মূল কাজ। বিভিন্ন রকম আবিষ্কার থেকে আমরা যে সুফল ভোগ করছি এর পেছনে প্রযুক্তি আবিষ্কারকদের রয়েছে নিরলস শ্রম, মেধা, অধ্যবসায়  ও সাধনা। নতুন নতুন জ্ঞান সমাজে পরিবেশন করা খুব সহজ কাজ ছিল না। নিজের আবিষ্কার সমাজে প্রতিষ্ঠা করতে গিয়ে প্রাণ দিতে হয়েছে ব্রনো, ও ল্যাভয়িসকে। এছাড়া সক্রেটিস, গ্যালিলিও, আর্কিমিডিস, নিউটন, স্যার জগদীশচন্দ্র বসু  প্রভৃতি বিজ্ঞানী তাদের জীবনের বড় অংশ ব্যয় করেছেন গবেষণার কাজে। প্রযুক্তি আবিষ্কার এর পেছনের এই মহান মানুষগুলোর নিরলস পরিশ্রমের বিনিময়ে আধুনিক সভ্যতা বিচিত্র সুবিধা ভোগ করছে। প্রযুক্তি আবিষ্কারের প্রত্যক্ষ এই মানুষগুলোর প্রতি আমাদের সবসময় শ্রদ্ধাশীল থাকতে হবে।\nদৈনন্দিন জীবনে বিজ্ঞান – প্রতিদিনকার জীবনে এমন কোনো মুহূর্ত নেই যে মুহূর্তে আমরা বিজ্ঞানের আশীর্বাদ গ্রহণ করছি না। সকাল থেকে শুরু করে সন্ধ্যা পর্যন্ত বিভিন্ন ভাবে বিজ্ঞান আমাদের পাশে থাকে। সকালে ঘুম থেকে ওঠার সময় যে ঘড়িটা দেখি সেটি থেকে শুরু করে অফিস-আদালতের কাজ শেষ করে এসি বা ফ্যানের বাতাসে নিদ্রায় যাওয়া পর্যন্ত ছন্দময় জীবন এনে দিয়েছে বিজ্ঞান । যাতায়াত, তথ্য প্রযুক্তির ব্যবহার, মানুষের সঙ্গে যোগাযোগ স্থাপন, ব্যবসা-বাণিজ্যের প্রসার, কৃষি, চিকিৎসা, শিক্ষা ও প্রকৌশলীসহ নানামুখী কাজে বিজ্ঞান আমাদের পাশে রয়েছে। মানুষের প্রতিটি কর্মকাণ্ডের সঙ্গে বিজ্ঞান জড়িত। সমাজের প্রতিটি স্তরে বিজ্ঞান এর ছোঁয়া লেগেছে ফলে  জীবনে এসেছে পরিবর্তন। মানব জীবন এবং বিজ্ঞানকে আজ কোনভাবেই আলাদা করা যাবে না। প্রাত্যহিক জীবনে বিজ্ঞান আমাদের প্রতিনিয়ত সুফল এনে দিচ্ছে।\nবেকারত্ব মোচনে বিজ্ঞান – উন্নয়নশীল ও অনুন্নত দেশে বেকারত্ব অভিশাপ। আর্থিক সচ্ছলতা না থাকলে সমাজে অরাজকতা সৃষ্টির সম্ভাবনা থাকে। বিজ্ঞানের আবিষ্কার আজ বেকারত্ব  দূরীকরণ উল্লেখযোগ্য ভূমিকা রাখছে। হাতে-কলমে প্রযুক্তি সেবা সম্পর্কে জ্ঞান লাভ করে  তরুণ সমাজ অর্থ উপার্জন করছে। রেডিও ,টেলিভিশন, বৈদ্যুতিক পাখা, কম্পিউটার, মোবাইল উৎপাদন প্রতিষ্ঠানে যেমন শ্রম শক্তির প্রয়োজন হচ্ছে তেমনি ভাবে পরবর্তীতে মেরামতের জন্য আরেকটি শ্রমশক্তির প্রয়োজন দেখা দিচ্ছে ।ইলেকট্রনিক বিভিন্ন যন্ত্রাংশ উৎপাদন এবং মেরামতের জন্য আধুনিক শিক্ষা ব্যবস্থার মধ্যে কর্মমুখী শিক্ষার সুযোগ করে দিয়ে বেকারত্ব দূর করা সম্ভব হচ্ছে। ফ্রিল্যান্সিংয়ের মাধ্যমে অর্থ আয় করে বাংলাদেশের তরুণ সমাজ দেশের আর্থিক খাতে বিরাট ভূমিকা পালন করছে। বড় বড় শিল্প-কলকারখানায় উৎপাদন বৃদ্ধির জন্য বেশি বেশি শ্রমিক লাগছে। মোবাইলে রিচার্জ বা  মোবাইল এর মাধ্যমে ব্যাংকিং কার্যক্রম সম্পন্ন করে অর্থ উপার্জন করছে এবং তা দিয়ে একটি শ্রেণী তাদের জীবন জীবিকা বেশ ভালোভাবে নির্বাহ করছে। সর্বোপরি বিজ্ঞান বেকারত্ব দূর করার কাজে উল্লেখযোগ্য ভূমিকা পালন করছে।\nশিক্ষা ক্ষেত্রে বিজ্ঞানের অবদান-  শিক্ষা বিকাশের ক্ষেত্রে সবচেয়ে উল্লেখযোগ্য ভূমিকা রেখেছে বিজ্ঞানের নতুন আবিষ্কার।বিশেষ করে কাগজ-কলমের আবিষ্কার, মুদ্রণ শিল্পের অগ্রগতি, টাইপরাইটার আবিষ্কার যা শিক্ষার প্রসার ও বিকাশে সহায়তা করছে ।আধুনিক সময়ে কম্পিউটার আবিষ্কার হওয়ার পর শিক্ষাক্ষেত্রে উন্নতি আরো বৃদ্ধি পেয়েছে। পাওয়ার পয়েন্ট প্রেজেন্টেশনের মাধ্যমে খুব সহজভাবে   পাঠ্যবইয়ের বিষয়সমূহ উপস্থাপন  করলে শিক্ষার্থীদের বুঝতে সুবিধা  হায়। শিক্ষক ও শিক্ষার্থীদের যোগাযোগের মাধ্যম হিসেবে ইমেইল বা সামাজিক যোগাযোগ মাধ্যম বেশ কার্যকরী। শিক্ষার আলো পৌঁছে দিতে বিজ্ঞান সর্বোচ্চ চেষ্টা করছে। দেশ-বিদেশের বিশ্ববিদ্যালয়গুলোতে উচ্চতর শিক্ষা লাভের জন্য গবেষণা পত্র জমা দেওয়া বা ভর্তি পরীক্ষা  এখন অনলাইনের মাধ্যমে সম্পন্ন হচ্ছে। পৃথিবীর বিভিন্ন দেশের উন্নত শিক্ষা প্রতিষ্ঠান সম্পর্কে ধারণা নেওয়া এবং বিচিত্র জ্ঞান আহরণের জন্য ইন্টারনেট প্রযুক্তির অধিক কার্যকর। পৃথিবীর যেকোন ভাষার উল্লেখযোগ্য গ্রন্থ আমরা সহজেই পড়তে পারি ইন্টারনেটের কল্যাণে। পৃথিবীর কোন জ্ঞান নির্দিষ্ট সমাজ বা দেশের গন্ডির মধ্যে সীমাবদ্ধ থাকছে না, জ্ঞান হয়ে উঠেছে সমগ্র পৃথিবীর। বিজ্ঞানের নানা আবিষ্কার শিক্ষাক্ষেত্রকে  উন্নতির দিকে নিয়ে যাচ্ছে।\nচিকিৎসা ক্ষেত্রে বিজ্ঞান- জনস্বাস্থ্যের কল্যাণে উল্লেখযোগ্য ভূমিকা রেখেছে বিজ্ঞান। চিকিৎসা ক্ষেত্রে বিজ্ঞানের অবদান আমরা তখনই বুঝতে পারে যখন আমি বা আমার পরিবারের কেউ অসুস্থ হয়। এক্সে, আল্ট্রাসনোগ্রাম, ইসিজি, সিটি স্ক্যান প্রভৃতি আবিষ্কার রোগ নির্ণয় করার ক্ষেত্রে যথাযথ ভূমিকা পালন করছে। অত্যাধুনিক আবিষ্কার জটিল রোগের  সহজ সমাধান এনেছে। বৃক্ক,  অস্থিমজ্জা, যকৃত এর মত শরীরের গুরুত্বপূর্ণ অঙ্গ প্রতিস্থাপনের মাধ্যমে মানুষ নতুন করে জীবন ফিরে পাচ্ছে। হৃদ রোগীদের জন্য রক্তের প্রবাহ ঠিক রাখতে রক্তনালীর মাঝে  রিং ব্যবহার করা হচ্ছে অথবা লেজার রশ্মির মাধ্যমে রক্তনালীর অভ্যন্তরের চর্বি সরিয়ে দিচ্ছে। ক্যান্সারে আক্রান্ত রোগীদের চিকিৎসা নিশ্চিত করার লক্ষ্যে কেমোথেরাপির বিশেষ ভূমিকা পালন করছে। মূত্রথলি ও পিত্তকোষের পাথর অপসারণের জন্য লেজার রশ্মি ব্যবহার বর্তমান সময়ে বেশ বৃদ্ধি পেয়েছে। লেজারের মাধ্যমে শরীরের  অতি স্পর্শকাতর স্থানের সুচিকিৎসা নিশ্চিত করা যাচ্ছে। বিজ্ঞানের আবিষ্কার ব্যতীত আজকের দিনের আধুনিক চিকিৎসা কোনভাবেই কল্পনা করা সম্ভব নয়। কম্পিউটার প্রযুক্তি চিকিৎসাবিজ্ঞানে অভূতপূর্ব পরিবর্তন  এনে দিয়েছে।\nঅর্থনীতিতে বিজ্ঞানের অবদান- অর্থনৈতিক ভিত্তি ব্যতীত আধুনিক পৃথিবীতে কোন দেশ উন্নতি করতে পারবে না। অর্থনৈতিক প্রবাহ যে দেশে যত বেশি গতিশীল থাকে সেই দেশের জীবনযাত্রার মান তত বেশি উন্নতি লাভ করবে। অর্থনৈতিক উন্নয়নের ক্ষেত্রে বিজ্ঞানের অবদান বিশেষভাবে গুরুত্ব বহন করে। শিল্প কলকারখানা, ব্যাংকিং ব্যবস্থা, আধুনিক মানের যন্ত্রপাতি আবিষ্কার সহ আর্থিক খাতের সকল প্রতিষ্ঠানে বিজ্ঞানের  ছোঁয়া লেগেছে। বিজ্ঞানের সুফল হিসেবে মানুষের কর্মসংস্থানের সৃষ্টি হয়েছে যেমন তেমনি ভাবে আর্থিক প্রবাহ বৃদ্ধি পেয়েছে সর্বোপরি একটি দেশের মোট দেশজ উৎপাদন বা জিডিপিতে বিশেষ প্রভাব সৃষ্টি করছে।মানুষের মাথাপিছু আয় যত বেশি বৃদ্ধি পাবে তত বেশি সে দেশের সম্মান বহির্বিশ্বে বৃদ্ধি পাবে। অর্থনৈতিকভাবে সচ্ছলতা সৃষ্টি করা বিজ্ঞানের কাজ হয়ে দাঁড়িয়েছে। নতুন নতুন আবিষ্কার অর্থনৈতিক প্রবাহে আর্থিক উৎসের নতুন নতুন পথ সংযুক্ত করছে।\nযোগাযোগ ও পরিবহন ব্যবস্থায় বিজ্ঞান- যে দেশের পরিবহন ও যোগাযোগ ব্যবস্থা যত নিরাপদ ও সহজ সেই দেশ তত দ্রুত উন্নতি করতে পারবে। বর্তমান পৃথিবীর  সমৃদ্ধি বহুলাংশে নির্ভর করে সে দেশের পরিবহন ও যোগাযোগ ব্যবস্থার ওপর।চাকা আবিষ্কারের মধ্য দিয়ে পরিবহন ও যোগাযোগ ব্যবস্থা পরিবর্তনের যে ধারা শুরু হয়েছিল তা বর্তমানে ব্যাপকতা লাভ করেছে। বুলেট ট্রেন, এরোপ্লেন, রকেট সহ বহু ধরনের দ্রুতগামী বাহন আবিষ্কৃত হয়েছে। নৌপথে পণ্য ও মানুষ পরিবহনের জন্য উন্নত মানের জাহাজ, লঞ্চ, স্টিমার ,স্পিড বোর্ড আবিষ্কৃত হয়েছে। পৃথিবীর এক প্রান্ত থেকে অন্য প্রান্তে মানুষের সঙ্গে যোগাযোগ স্থাপনের জন্য মোবাইল, টেলিফোন ব্যবহার করা হচ্ছে। প্রাতিষ্ঠানিক তথ্য বিনিময়ের জন্য ইমেইল সবচেয়ে জনপ্রিয় মাধ্যম।গভীর সমুদ্র পথ পাড়ি দিতে পারে এমন বৃহদায়তনের উচ্চ প্রযুক্তি সম্পন্ন মালবাহী জাহাজ পৃথিবীর এক প্রান্ত থেকে অন্য প্রান্ত পর্যন্ত চলে যাচ্ছে।  যোগাযোগ ও পরিবহন ব্যবস্থায় বিজ্ঞানের অবদান অনস্বীকার্য।\nঝুঁকিপূর্ণ কাজে বিজ্ঞান- মানুষ যেখানে পৌঁছাতে পারে না সেখানে মানুষের তৈরি প্রযুক্তি পৌঁছে যেতে পারে সহজেই। বিজ্ঞানের অভূতপূর্ব আবিষ্কার রোবট। মহাশূন্যের রহস্য আবিষ্কারের জন্য রোবট সবচেয়ে কার্যকরী মাধ্যম। দুর্গম পাহাড়-পর্বত, গভীর খনি, সমুদ্রের অতল গহীনে সহজে পৌঁছে যাচ্ছে রোবট। মানুষকে  চাঁদে নিয়ে  গেছে রকেট  আবার মঙ্গলে  পানির অস্তিত্ব খুঁজে পেতে বিজ্ঞান নিরলস পরিশ্রম করে যাচ্ছে।মহাশূন্যের বিচিত্র অজানা তথ্য জানতে মানুষ বিজ্ঞানের শরণাপন্ন হচ্ছে।আকাশপথে ড্রোনের মাধ্যমে গোয়েন্দা তথ্য যেমন সংগ্রহ করা হচ্ছে তেমনি ভাবে মানুষের কাছে বার্তাও পাঠানো হচ্ছে এই প্রযুক্তির মাধ্যমে। যেখানে মানুষের জীবনের ঝুঁকি রয়েছে সেখানে এগিয়ে যাচ্ছে বিজ্ঞানের আবিষ্কৃত বিভিন্ন প্রযুক্তি।মানবকল্যাণে বিজ্ঞান সব সময় অবদান রেখে চলেছে।\nবাণিজ্য বিকাশে বিজ্ঞানের অবদান- সাম্প্রতিক বিশ্বে বাণিজ্য বিকাশে সবথেকে কার্যকরী ভূমিকা পালন করছে বিজ্ঞান। এক দেশ থেকে অন্য দেশে  কাঁচামাল সরবরাহ করা যেমন সহজ হচ্ছে তেমনি ভাবে পৃথিবীর যেকোন প্রান্তে উৎপাদিত পণ্য পৌঁছে দেয়া যাচ্ছে। সমগ্র পৃথিবীটাই এখন একটি বাজারে পরিণত হয়েছে এবং এর একমাত্র কারণ বিজ্ঞানের বিস্ময়কর আবিষ্কার সমূহ। পৃথিবীর কোন অঞ্চলে কোন পণ্যের চাহিদা রয়েছে তা যেমন আমরা মুহূর্তের মধ্যে ইন্টারনেট সংযোগের মাধ্যমে জানতে পারি ঠিক তেমনি ভাবে  একটি পণ্য উৎপাদন করতে কত খরচ পড়বে তাও আমরা সহজে হিসাব করে ফেলতে পারি।বাণিজ্য বিকাশের আজকের যে সফলতার পেছনে বিজ্ঞানের  বড় অবদান রয়েছে।\nকৃষিক্ষেত্রে বিজ্ঞান- মানুষের খাদ্য নিরাপত্তার জন্য বিজ্ঞানীরা নতুন নতুন জাতের  বীজ উৎপাদন করছে। এখন আর মাঠে আমরা লাঙ্গল গরু খুব একটা দেখি না আমরা দেখি  পাওয়ার টিলার, ট্রাক্টর, ধান মাড়াই যন্ত্র। কৃষি কাজ সহজ করার জন্য আবিষ্কৃত হয়েছে বীজ রোপণ, ফসল আহরণ করার যন্ত্র। পানির জন্য প্রকৃতির ওপর নির্ভরতা কমিয়ে গভীর নলকূপ স্থাপন করে পানি উত্তোলন করা হচ্ছে।  পূর্বে যে জমিতে বছরে একটি মাত্র  সফল উৎপাদন হতো সেই জমিতে উন্নত জাতের বীজ ব্যবহার করার কারণে বছরে তিনটি ফসল উৎপাদিত হচ্ছে।  বিভিন্ন জাতের বিলুপ্তপ্রায় দেশি মাছ পুকুরে চাষ করার উপযোগী করার মাধ্যমে দেশে মাছের চাহিদা পূরণ হচ্ছে। মাটি পরীক্ষার যন্ত্র ব্যবহার করে জমিতে প্রয়োজনীয় সার ব্যবহার করা হচ্ছে।প্রাকৃতিক  সারের সঙ্গে ব্যবহৃত হচ্ছে রাসায়নিক সার।গবেষণার মাধ্যমে কৃষিক্ষেত্রে উন্নত জাতের বীজ, সার, চাষ পদ্ধতি, আবিষ্কৃত  হয়েছে  যা মূলত কৃষি বিপ্লবের ভিত্তি রচনা করেছে। মানব কল্যাণের জন্য বিজ্ঞান যেসব আবিষ্কার মানুষের জীবনকে বদলে দিয়েছে তারমধ্যে উল্লেখযোগ্য হল কৃষি সম্পর্কিত আবিষ্কার।\nজীবনমান উন্নয়নে বিজ্ঞানের ব্যবহার- মানুষের অর্থনৈতিক প্রবাহ যদি যথাযথ থাকে তাহলে জীবন মানের উন্নয়ন ঘটে। অর্থনৈতিক প্রবাহ ঠিক রাখার ক্ষেত্রে বিজ্ঞানের নতুন নতুন আবিষ্কারের অবদান অনস্বীকার্য। জীবনমান উন্নয়নের ক্ষেত্রে বিজ্ঞানের আবিষ্কার অভূতপূর্ব ভাবে কাজে লাগছে। আজ আমরা রেডিও টেলিভিশনের মাধ্যমে ঘরে বসেই বিনোদন লাভ করতে পারছি আবার প্রয়োজন মত অন্যের সঙ্গে যোগাযোগ স্থাপনের জন্য টেলিফোন, মোবাইল ব্যবহার করছি। বাণিজ্য ব্যবস্থা ঠিক রাখার জন্য বিশেষ অ্যাপ ব্যবহার করা হচ্ছে। সার্বিকভাবে আমাদের জীবন মান উন্নয়নে প্রত্যক্ষভাবে বিজ্ঞান প্রভাব ফেলছে।\nআবহাওয়ার পূর্বাভাস জানতে বিজ্ঞান – প্রকৃতির বিপক্ষে গিয়ে আমরা যতই অবস্থান নিচ্ছে ততই প্রকৃতি নিজের শক্তি-সামর্থ্য জানান দিতে ঝড়, বন্যা, জলোচ্ছ্বাস সহ বিভিন্ন রকম প্রাকৃতিক দুর্যোগ সৃষ্টি করছে। মানুষ  তার বুদ্ধি বিবেক ব্যবহার করে আবহাওয়ার পূর্বাভাস জানার জন্য প্রযুক্তি সহায়তা নিচ্ছে। বাতাসের গতিবেগ নির্ণয়, বাতাসে জলীয় বাস্পের পরিমাণ নির্ণয়,ঘূর্ণিঝড়ের পূর্বাভাস, জলোচ্ছ্বাসের সম্ভাবনা সহ বিভিন্ন রকম দুর্যোগপূর্ণ আবহাওয়ার আগাম সংবাদ আমরা বিজ্ঞানের কল্যাণে  পাচ্ছি ।বাংলাদেশের উপকূলীয় এলাকায় বসবাসরত মানুষের প্রকৃতির সঙ্গে যুদ্ধ করে বেঁচে থাকতে হয় তাই অতি বর্ষণের ফলে সৃষ্ট বন্যা, অথবা নিম্নচাপের ফলে সৃষ্টি হওয়া ঘূর্ণিঝড় থেকে রক্ষা পাওয়ার জন্য বিজ্ঞান আমাদের সহায়তা করছে। উপগ্রহের মাধ্যমে আমরা আবহাওয়ার পূর্বাভাস জানতে পারি।\nশিল্প ক্ষেত্রে বিজ্ঞান-  অষ্টাদশ শতাব্দীতে ইউরোপে শিল্প বিপ্লব ঘটেছিল মূলত বিজ্ঞানের নতুন নতুন আবিষ্কারের ফলে। ছোট শিল্প বা কুটির শিল্প একটি পণ্য উৎপাদন করতে যে সময় ও অর্থ ব্যয় করে বৃহৎ শিল্প তার থেকে কম মূল্যে পণ্য উৎপাদন করতে সক্ষম হচ্ছে। শিল্পক্ষেত্রে যে পরিবর্তন তার পেছনে রয়েছে বিজ্ঞানের আশীর্বাদ। অনলাইন ভিত্তিক বিভিন্ন ওয়েবসাইটে উৎপাদিত পণ্যের বিজ্ঞাপন প্রদানের মাধ্যমে ক্রেতা সংগ্রহ করা সহজ হয়েছে। আধুনিক সময়ে শিল্পের প্রসারে বিজ্ঞানের বিস্ময় আবিষ্কার বহুমুখী। উৎপাদন থেকে শুরু করে ক্রেতা পর্যন্ত আধুনিক প্রযুক্তির সহায়তা নেয়া হচ্ছে। ইন্টারনেট ব্যবহার করে পণ্যের বিজ্ঞাপন দেওয়া যেমন সহজ তেমনি ভাবে পণ্যের চাহিদা যাচাই করারও সুযোগ তৈরি হয়েছে। বিভিন্ন পণ্য উৎপাদনের জন্য যে কাঁচামাল ব্যবহার করা হয় তার বৃহৎ অংশ পাওয়া যায় খনিতে আর  খনির অনুসন্ধান কাজ করতে ব্যবহার করা হচ্ছে আধুনিক বিজ্ঞানের বিভিন্ন আবিষ্কার।\nসভ্যতা বিকাশে বিজ্ঞানের অবদান- মানব সভ্যতা বিকাশের ক্ষেত্রে উল্লেখযোগ্য অবদান রেখেছে বিজ্ঞান। বিজ্ঞান ছাড়া কখনোই আমরা আজকের এই আধুনিক বিশ্বে উপস্থিত হতে পারতাম না। জ্ঞান বিজ্ঞানের বিকাশ, যোগাযোগ ব্যবস্থার অভূতপূর্ব পরিবর্তন, মানুষের চিন্তা চেতনার বিশালতা, সভ্য জীবনে পদার্পণ এ সকল কিছুর পেছনে রয়েছে বিজ্ঞান। সর্বোপরি সভ্যতা বিকাশের ক্ষেত্রে বিজ্ঞান  সব থেকে বেশি অবদান রেখেছে। সূর্যোদয় থেকে সূর্যাস্ত পর্যন্ত সকল কাজেই প্রত্যক্ষ এবং পরোক্ষভাবে বিজ্ঞানের উপর আমাদের নির্ভর করতে হচ্ছে।\nবিজ্ঞানের ক্ষতিকর দিক –  বিজ্ঞানের সাফল্যের দিক যেমন রয়েছে তেমনি তার একটি অন্ধকার দিকও রয়েছে যা আমরা অস্বীকার করতে পারি না।পৃথিবীতে আজ বড় বড় যুদ্ধে ব্যবহার করা হচ্ছে ভারি ভারি অস্ত্র যেমন বোমারু বিমান, পারমানবিক বোমা, ডিনামাইট, এটম বোমা, ট্যাংক, কামান সহ বিভিন্ন গোলাবারুদ যা আধুনিক বিজ্ঞানের আবিষ্কার। প্রথম ও দ্বিতীয় বিশ্বযুদ্ধ, ইসরাইল-ফিলিস্তিন যুদ্ধ, আফগানিস্তান, সিরিয়ার যুদ্ধ যার মধ্য দিয়ে মানব সভ্যতা দেখলো বিজ্ঞানের ভয়াবহ রূপ।হিরোশিমা ও নাগাসাকির মানুষ আজও যুদ্ধের ভয়াবহতা বহন করে যাচ্ছে।\nউপসংহার- বিজ্ঞানের কিছু আবিষ্কার মানুষের জন্য ক্ষতির কারণ হলেও বৃহত্তর অর্থে বিজ্ঞান মানুষকে দেখিয়েছে শান্তি এবং সমৃদ্ধির পথ। বিজ্ঞানকে যদি আমরা শুভ কাজে ব্যবহার করতে পারি তাহলে বিজ্ঞান হবে আমাদের কাছে শতভাগ আশীর্বাদ আর যদি খারাপ কাজে ব্যবহার করি তাহলে আমাদের জন্য হবে অভিশাপ। বর্তমান সময়ে বিজ্ঞান ছাড়া আমরা কোন ভাবে সমৃদ্ধির পথে এগোতে পারি না। সর্বোপরি বিজ্ঞানের বিচিত্র আবিষ্কার মানুষের জীবনে  কল্যাণ বয়ে নিয়ে এসেছে।"
        }
      ]
    },
    {
      "number": "2",
      "uddipok": "যেকোনো একটি বিষয় অবলম্বনে প্রবন্ধ রচনা করো:\nজলবায়ু পরিবর্তন ও বাংলাদেশ",
      "tag": "ACC 24",
      "sub_questions": [
        {
          "label": "",
          "question": "",
          "explanation": "ভূমিকা : কোনো জায়গায় জলবায়ুর দীর্ঘমেয়াদী ও অর্থপূর্ণ পরিবর্তন যার ব্যাপ্তি কয়েক যুগ থেকে কয়েক লক্ষ বছর পর্যন্ত হতে পারে, তাকে জলবায়ু পরিবর্তন বা Climate Change বলা হয়। জলবায়ু পরিবর্তন বিভিন্ন নিয়ামকের উপর নির্ভরশীল। যেমন : জৈব প্রক্রিয়াসমূহ, পৃথিবী কর্তৃক গৃহীত সৌর বিকিরণের পরিবর্তন, ভূ-ত্বক গঠনের পাততত্ত্ব (plate tectonics) , আগ্নেয়গিরির অগ্নুৎপাত ইত্যাদি। তবে বর্তমান কালে সামাজিক ও রাজনৈতিক দৃষ্টিকোণ থেকে জলবায়ু পরিবর্তন বললে সারা পৃথিবীর ইদানীং সময়ের মানবিক কার্যক্রমের কারণে জলবায়ু পরিবর্তন বোঝায়, যা ভূমণ্ডলীয় উষ্ণতা বৃদ্ধি বেশি পরিচিত।\nজলবায়ু পরিবর্তনের কারণসমূহ : বেশ কয়েকটি প্রাকৃতিক প্রক্রিয়ার ওপর জলবায়ুর পরিবর্তন নির্ভর করে। এর মধ্যে যেমন আছে পৃথিবীর বিভিন্ন গতিশীল প্রক্রিয়া, তেমন আছে বহির্জগতের প্রভাব। শেষোক্ত কারণটির মধ্যে থাকতে পারে সৌর বিকিরণের মাত্রা, পৃথিবীর অক্ষরেখার দিক-পরিবর্তন কিংবা সূর্যের তুলনায় পৃথিবীর অবস্থান। বর্তমান সময়ে মনুষ্যজনিত গ্রিন হাউস গ্যাসের ফলে পৃথিবীর উষ্ণায়নকে জলবায়ু পরিবর্তনের একটি অন্যতম কারণ ধরা হয়। বাংলাদেশে জলবায়ু পরিবর্তনের প্রভাব বলতে বিশ্বব্যাপী জলবায়ু পরিবর্তনের ফলে বাংলাদেশে যে অস্থায়ী কিংবা স্থায়ী নেতিবাচক এবং ইতিবাচক প্রভাব পড়ছে, তার যাবতীয় বিশ্লেষণকে বোঝায়। বিশ্বব্যাপি জলবায়ুর পরিবর্তন শুধুমাত্র প্রাকৃতিক কারণেই নয়, এর মধ্যে মানবসৃষ্ট কারণও সামিল। একটি আন্তর্জাতিক গবেষণা প্রতিষ্ঠান জার্মান ওয়াচ-এর ২০১০ সালে প্রকাশিত গ্লোবাল ক্লাইমেট রিস্ক ইনডেক্স অনুযায়ী, জলবায়ু পরিবর্তনজনিত কারণে ক্ষতি বিচারে শীর্ষ ১০টি ক্ষতিগ্রস্থ দেশের মধ্যে প্রথমেই অবস্থান করছে বাংলাদেশ।\nবাংলাদেশে জলবায়ু পরিবর্তনে নেতিবাচক প্রভাব :\nলবণাক্ততা বৃদ্ধি : বৃষ্টিপাত কমে যাওয়ায় নদ-নদীর পানিপ্রবাহ শুকনো মৌসুমে স্বাভাবিক মাত্রায় থাকে না। ফলে নদীর পানির বিপুল চাপের কারণে সমুদ্রের লোনাপানি যতটুকু এলাকাজুড়ে আটকে থাকার কথা ততটুকু থাকে না। পানির প্রবাহ কম থাকার কারণে সমুদ্রের লোনাপানি স্থলবাগের কাছাকাছি চলে আসে। ফলে লবণাক্ততা বেড়ে যায় দেশের উপকূলীয় অঞ্চলে। সমুদ্রপৃষ্ঠের উচ্চতা বেড়ে লবণাক্ততা বেড়ে যাওয়ায় ইতোমধ্যেই সুন্দরবনের সুন্দরী গাছে ব্যাপক মাত্রায় আগামরা রোগ দেখা দিয়েছে। অনেকে একে মানবসৃষ্ট কারণ হিসেবে উল্লেখ করতে চাইলেও গবেষকরা একে প্রাকৃতিক কারণ হিসেবেই শনাক্ত করেছেন। সুন্দরবনের অন্যান্য গাছও আগামরা ও পাতা কঙ্কালকরণ পোকার আক্রমণের শিকার হচ্ছে।\nঅস্বাভাবিক তাপমাত্রা : বাংলাদেশ নাতিশীতোষ্ণ তাপমাত্রার দেশ হিসেবে পরিচিত হলেও বিগত কয়েক বছরে তাপমাত্রার অস্বাভাবিক আচরণ সেই পরিচিতি ম্লান হয়ে যাচ্ছে। স্বাধীনতার পরে বাংলাদেশে ১৯৭২ সালের ৩০ মে রাজশাহীতে তাপমাত্রা নথিভুক্ত করা হয় ৪৫.১ ডিগ্রি সেলসিয়াস। ১৯৯৫ সালে এসে নথিভুক্ত করা হয় ৪৩ ডিগ্রি সেলসিয়াস। ২০০৯ সালের ২৬ এপ্রিল নধিভুক্ত করা হয় বিগত ১৪ বছরের মধ্যে যশোরে সর্বোচ্চ তাপমাত্রা ৪২.২ ডিগ্রি সেলসিয়াস। তাপমাত্রার এই পরিসংখ্যানে আপাতদৃষ্টিতে যদিও মনে হচ্ছে তাপমাত্রা কমছে, কিন্তু বস্তুত, অতীতের সর্বোচ্চ গড় তাপমাত্র ছিল কম, অথচ বর্তমানে সর্বোচ্চ গড় তাপমাত্রা অত্যধিক বেশি। কেননা, ওয়ার্ল্ড ওয়াইল্ডলাইফ ফান্ড-এর গবেষণায় দেখা যায়, শুধু ঢাকা শহরেই মে মাসের গড় তাপমাত্রা ১৯৯৫ সালের এই মাসের তুলনায় বেড়েছে ১ ডিগ্রি সেলসিয়াস। নভেম্বর মাসে এই তাপমাত্রা ১৪ বছর আগের তুলনায় বেড়েছে ০.৫ ডিগ্রি সেলসিয়াস। আবহাওয়া অধিদপ্তর সূত্রে জানা যায়, গত ৫০ বছরে দেশের তাপমাত্রা বৃদ্ধির হার ০.৫%। এমনকি ২০৫০ সাল নাগাদ বাংলাদেশের তাপমাত্রা গড়ে ১.৪ ডিগ্রি সেলসিয়াস এবং ২১০০ সালে ২.৪ ডিগ্রি সেলসিয়াস বাড়বে বলে ধারণা করা হচ্ছে।\nমরুকরণ : দিনে দিনে বৃষ্টিপাত কমে যাচ্ছে, সময়মত হচ্ছে না বন্যা। ২০০৮ সালে বাংলাদেশের গড় বৃষ্টিপাত ছিল ২৩০০ মিলিমিটার, বরেন্দ্র এলাকায় গড় বৃষ্টিপাত হয়েছিল ১১৫০ মিলিমিটার। এরকম স্বল্প বৃষ্টিপাত দিন দিন বেড়েই চলেছে। এর ফলে ভূগর্ভস্থ পানির স্তর নেমে গিয়ে খরায় আক্রান্ত হবে বিপুল সংখ্যক মানুষ, এর মধ্যে বাংলাদেশের উত্তরাঞ্চলের লোকই বেশি। এরকম খরায় কত মানুষ ক্ষতিগ্রস্ত হবে, সে ব্যাপারে বিভিন্ন উৎস থেকে আলাদা আলাদা উপাত্ত পাওয়া যায়। কারো মতে জলবায়ু পরিবর্তনজনিত কারণে ২০৫০ খ্রিস্টাব্দ নাগাদ খরায় উদ্বাস্তু হবে প্রায় ৮০ লক্ষ মানুষ।\nভূগর্ভস্ত পানির স্তর হ্রাস : বিভিন্ন স্থানে ভূগর্ভস্ত পানির স্তর হ্রাস পেয়ে দেখা দিচ্ছে স্থায়ী মরুকরণ। রাজশাহীর বরেন্দ্র এলাকায় বৃষ্টিপাত কমে যাওয়ায় নেমে যাচ্ছে পানির স্তর। যদিও এর মধ্যে মানবসৃষ্ট কারণ, বিশেষ করে ভারতের ফারাক্কা বাঁধের প্রভাবও দায়ী। তবে অনাবৃষ্টির কারণে ভূগর্ভস্ত পানির স্তর হ্রাস বিশেষভাবে উল্লেখযোগ্য। এছাড়া সুপেয় পানির অভাবে ভূগর্ভস্ত পানির ব্যাপক ব্যবহার বেড়ে যাওয়ায় ভূগর্ভস্ত পানি কমে যাচ্ছে।\nসুপেয় পানির অভাব : ২০০৯ সালের মার্চ মাসে জাতিসংঘের আন্তঃসরকার জলবায়ু পরিবর্তন-সংক্রান্ত প্যানেলের পানিসম্পদের উপর জলবায়ু পরিবর্তনের প্রভাব নিয়ে তৈরি প্রতিবেদনে বলা হয়েছে, বাংলাদেশসহ সমুদ্রতীরের বেশ কয়েকটি দেশে সামনের দিনে মিঠা পানির তীব্র সংকট দেখা দেবে। ভূগর্ভস্ত পানির স্তর হ্রাস পাওয়ায় অনেক এলাকায় দেখা দিচ্ছে সুপেয় পানির অভাব। বিশেষ করে দেশের উত্তরাঞ্চলে এই অভাব প্রকট।\nপ্রাকৃতিক দুর্যোগ বৃদ্ধি : জলবায়ুর পরিবর্তনের প্রভাবে বাংলাদেশে বৃদ্ধি পেয়েছে নানা রকম প্রাকৃতিক দুর্যোগ। এরমধ্যে ঘুর্ণিঝড়, জলোচ্ছ্বাস, বন্যা, নদীভাঙন এবং ভূমিধ্বসের মাত্রাবৃদ্ধি উল্লেখযোগ্য। আগে ১৫ কিংবা ২০ বছর পরপর বড় ধরনের কোনো প্রাকৃতিক দুর্যোগ হলেও বর্তমানে ২ থেকে ৩ বছর পরপরই বড় ধরনের দুর্যোগ হানা দিচ্ছে। ব্রিটিশ গবেষণা সংস্থা ম্যাপলক্র্যাফ্ট-এর তালিকায়, প্রাকৃতিক দুর্যোগের কারণে ঝুঁকিপূর্ণ ১৫টি দেশের মধ্যে বাংলাদেশের অবস্থান সবার আগে।\nজলোচ্ছ্বাস : জলোচ্ছ্বাস বা সাইক্লোন যদিও স্বাভাবিকভাবেই বাংলাদেশের জন্য একটি নৈমিত্তিক ঘটনা। প্রতি বছরের এপ্রিল, মে, জুন এবং সেপ্টেম্বর, অক্টোবর, নভেম্বরে বঙ্গোপসাগরে লঘুচাপ ও নিম্নচাপের ‍সৃষ্টি হয় ও তা জল-ঘূর্ণিঝড়ে পরিণত হয়। আর সেই তান্ডবে ব্যাপক জলোচ্ছ্বাসে তলিয়ে যায় উপকূলবর্তী হাজার হাজার একর স্থলভাগ। জলবায়ু পরিবর্তনে একদিকে যেমন বাড়ছে এসব জলোচ্ছ্বাসের তীব্রতা, তেমনি বাড়ছে এদের সংখ্যা। ২০০৭ সালের ১৫ নভেম্বর বাংলাদেশে আঘাত হানে ঘূর্ণিঝড় সিডর। তার মারাত্মক প্রভাব রেখে যেতে না যেতেই ২০০৮ সালের ২ মে ধেয়ে আসে ঘূর্ণিঝড় নার্গিস। একই বছর ২৬ অক্টোবর ঘূর্ণিঝড় রেশমি, ১৫ নভেম্বর ঘূর্ণিঝড় খাইমুক, ২৬ নভেশ্বর নিসা, ২০০৯ সালের ১৭ এপ্রিল বিজলি, এবং ওই বছরই ২৫ মে ঘূর্ণিঝড় আইলা আঘাত হানে।\nঅতিবৃষ্টি ও তীব্র বন্যা : বিশ্বব্যাংক প্রকাশিত তালিকায় বন্যার জন্য ঝুঁকিপূর্ণ ১২টি দেশের তালিকায় বাংলাদেশের অবস্থান প্রথম। বাংলাদেশের ভূ-প্রাকৃতিক অবস্থানের কারণে হিমালয়ের বরফগলা পানিসহ উজানের নেপাল ও ভারতের বৃষ্টিপাতের পানি, বাংলাদেশের প্রধান প্রধান নদ-নদী হয়ে সমুদ্রে গিয়ে পড়ছে। প্রতি বছর গড়ে সমুদ্রে গিয়ে পড়ছে। প্রতি বছর গড়ে প্রায় ১০৯৪ বিলিয়ন কিউবিক মিটার পানি বাংলাদেশের মধ্য দিয়ে প্রবাহিত হচ্ছে এবং প্রতি বছরই প্রায় ১৫ লক্ষ হেক্টর চাষের জমি বন্যা ও জলাবদ্ধতার কবলে পড়ে। এছাড়াও শিলাবৃষ্টি, ভূমিধ্বস দিনে বেড়ে যাচ্ছে বাংলাদেশে।\nনদীভাঙন : বাংলাদেশে, সাধারণত বর্ষাকালে উজানে প্রচুর বৃষ্টিপাতের দরুন নদীর পানি বেড়ে যায় এবং তা প্রচন্ড গতিতে সমুদ্রের দিকে ধাবিত হয়। এসময় উপকূলীয় অঞ্চলের নদীসংলগ্ন স্থলভাগে পানির তীব্র তোড়ের সৃষ্টি হয় নদীভাঙনের কারণে। বাংলাদেশে এটা স্বাভাবিক চিত্র হলেও সাম্প্রতিক গবেষণায় তা আর স্বাভাবিক বলে পরিগণিত হচ্ছে না।\nভূমিধ্বস : ভূমিধ্বস বিশ্বের অন্যান্য দেশে বেশ পরিচিত হলেও জলবায়ু পরিবর্তনের প্রভাবে বাংলাদেশেও সীমান্তবর্তী উঁচু পাহাড়-সংলগ্ন এলাকায় এই দুর্যোগ ইদানিং বেড়ে চলেছে।\nসুনামির সম্ভাবনা : বাংলাদেশের সামগ্রিক ভূ-তাত্ত্বিক অবস্থা পর্যালোচনাপূর্বক ভূতাত্ত্বিকদের অভিমত, বঙ্গোপসাগর অভ্যন্তরে F1, F2, F3, Ges F4 নামে ৪টি ভূ-কম্পন উৎস রয়েছে। এগুলোর প্রতিটিই রিখটার স্কেলে ৭-৭.৫ মাত্রার ভূমিকম্প তৈরি করতে পারে এবং যেকোনো সময় ভূমিকম্প সৃষ্টি করে সুনামী ঘটাতে পারে। আর ভূমিকম্প সংঘটনের মাত্র ৩০ মিনিট থেকে ১ ঘণ্টার মধ্যে সুনামি, বাংলাদেশের উপকূলে আছড়ে পড়তে পারে।\nসমুদ্রস্তরের উচ্চতা বৃদ্ধি : বঙ্গোপসাগরের সাথে বাংলাদেশের ৭১০ কিলোমিটার দীর্ঘ উপকূলভাগ থাকায় দিনে দিনে সমুদ্রস্তরের উচ্চতা বৃদ্ধিতে ডুবে যাবার আশঙ্কায় রয়েছে বাংলাদেশ।\nপ্রাকৃতিক সম্পদ হ্রস : জলবায়ু পরিবর্তনের প্রভাবে নানারকম প্রাকৃতিক সম্পদ ক্রমান্বয়ে হ্রাস পাচ্ছে বাংলাদেশে। অনেক প্রজাতিই হারিয়ে যেতে বসেছে। গাছ, মাছ, পাখি, ফুল, ফল সবকিছুতেই এই প্রভাব পড়ছে। ইউনেস্কোর “জলবায়ুর পরিবর্তন ও বিশ্ব ঐতিহ্যের পাঠ” শীর্ষক প্রতিবেদনের তথ্যমতে, সমুদ্রপৃষ্ঠের উচ্চতা বৃদ্ধিসহ বৈশ্বিক জলবায়ু পরিবর্তনের বিভিন্ন কারণে সুন্দরবনের ৭৫% ধ্বংস হয়ে যেতে পারে। একথা অনস্বীকার্য যে, এই বিপুল পরিমাণ প্রাকৃতিক সম্পদ হ্রাসে পরিবেশের উপর ব্যাপক বিরূপ প্রভাব পড়বে।\nমৎস্য সম্পদ হ্রাস : অভ্যন্তরীণ মৎস্য আহরণে বাংলাদেশ বিশ্বে তৃতীয় স্থান অধিকারী দেশ। মাছ চাষের ক্ষেত্রে এদেশের অবস্থান পঞ্চম। বাংলাদেশ, বছরে ৩,০০০ কোটি টাকার মাছ রপ্তানি করে। এদেশের জাতীয় আয়ের ৩.৭০ ভাগ এবং রপ্তানি আয়ের ৪.০৪ ভাগ আসে মৎস্য খাত থেকে। কিন্তু জলবায়ু পরিবর্তনে এই মৎস্য খাতের উপর পড়ছে বড় প্রভাব। বৃষ্টিপাতের অস্বাভাবিক আচরণ, তাপমাত্রা বৃদ্ধি দেশের মৎস্য সম্পদের জন্য প্রতিকূল অবস্থার সৃষ্টি করে চলেছে প্রতিনিয়ত। মৌসুমী বৃষ্টিপাত না হওয়ায় এবং অসময়ে ভারি বৃষ্টিপাত হওয়ায় মাছের প্রজননে নানাবিধ সমস্যা হচ্ছে।\nপক্ষী প্রজাতির বিলুপ্তি : বাংলাদেশে পাখি শুমারির হাসেব মতে, ২০০২ খ্রিষ্টাব্দে মোট ১৬০ প্রজাতির পাখি দেখা গেলেও ২০১০ খ্রিষ্টাব্দে এসে তার সংখ্যা মাত্র ৬৮। সংখ্যা হ্রাসের পাশাপাশি পাখিদের প্রজাতিগুলোও ধীরে ধীরে কমে যাচ্ছে। এর মধ্যে আশঙ্কাজনকভাবে কমে যাচ্ছে জলচর পাখিরা।\nকৃষিভিত্তিক উৎপাদন হ্রাস বা ধ্বংস : কৃষিপ্রধান বাংলাদেশে কৃষিভিত্তিক উৎপাদনের জন্য যেখানে ছিলো যথাযোগ্য তাপমাত্রা, ছিলো ছয়টি আলাদা আলাদা বৈশিষ্ট্যমন্ডিত ঋতু, সেখানে দিনে দিনে জলবায়ু পরিবর্তনের কারণে ঋতু হারিয়ে যেতে বসেছে এবং তার সাথে সাথে বৃষ্টিপাত, তাপমাত্রা সবকিছুতে আমূল পরিবর্তন আসছে। ফলে অনিয়মিত, অপর্যাপ্ত বৃষ্টিপাত; সেচের পানির অপর্যাপ্ততা; উপকূলীয় অঞ্চলে বর্ষা মৌসুম ছাড়াও বিভিন্ন সময় উপকূলীয় বন্যা ও সমুদ্রপৃষ্ঠের উচ্চতাবৃদ্ধিতে লবণাক্ত পানিতে জমি ডুবে যাওয়া এবং শুষ্ক মৌসুমে মাটির নিচের লবণাক্ত পানি উপরের দিকে বা পাশের দিকে প্রবাহিত হওয়ার মতো নানাবিধ সমস্যায় বাংলাদেশের কৃষির ভবিষ্যৎ আজ চরম হুমকির মুখে।\nখাদ্যসংকট : জলবায়ু পরিবর্তনের কারণে হঠাৎ উদ্ভুত নানা প্রাকৃতিক দুর্যোগের পাশাপাশি নদ-নদীর পানি হ্রাস, জমিতে লবণাক্ততা বৃদ্ধি ইত্যাদির কারণে ধীরে ধীরে দেখা দিবে খাদ্য সংকট।\nস্বাস্থ্যঝুঁকিতে মানুষ : জলবায়ু পরিবর্তনের বিরুপ প্রভাবে নানারকম স্বাস্থ্যঝুঁকিতে রয়েছে বাংলাদেশের মানুষ। শ্বাসকষ্ট, হিটস্ট্রোক বা গরমজনিত মৃত্যু কিংবা তীব্র ঠাণ্ডাজনিত মৃত্যু ইত্যাদি এখন খুব সাধারণ হয়ে দাঁড়িয়েছে।\nঅর্থনৈতিক ক্ষতি : ব্যক্তিগত পর্যায়ে জলবায়ু পরিবর্তনের কারণে মানুষের সহায় সম্বল হারাতে হয়। গৃহস্ত পরিবারের গরু, ছাগল, মহিষ, হাঁস, মুরগি, বৃক্ষাদি, শস্য, মৎস্য সম্পদ, শস্যবীজ, গবাদি পশুর শুকনো খাদ্য, এমনকি মাছ ধরার জাল, কিংবা জমি চাষের লাঙ্গলও হারিয়ে যায় ঝড় কিংবা জলোচ্ছ্বাসে। বড় ধরনের জলোচ্ছ্বাসের পর গবাদি পশুর শুকনো খাদ্যের আকালে পড়ে অনেক পরিবার। এছাড়া সামুদ্রিক জলোচ্ছ্বাসের পর লবণপানির প্রভাবে লবণাক্ত জমি অনুর্বর হয়ে যায়। ফলে কখনও সাময়িক, কখনও দীর্ঘ সময়ের জন্য এক বিরাট আর্থিক অনটন কিংবা দুর্যোগের মুখোমুখি হোন দুর্যোগ-আক্রান্ত মানুষেরা।\nজলবায়ু পরিবর্তন : পৃথিবীর ভবিষ্যৎ নিয়ে জাতিসংঘের ‘রেড-অ্যালার্ট’ জাতিসংঘের একটি বিজ্ঞানী প্যানেল হুঁশিয়ার করেছে – মানুষের নানা কর্মকাণ্ডের পরিণতিতে অতীতের যে কোনো সময়ের চেয়ে এখন দ্রুত হারে সাগর-পৃষ্টের উচ্চতা বাড়ছে এবং বরফ গলছে। সেই সাথে, জীব-জন্তুর বিভিন্ন প্রজাতি তাদের আবাসস্থল বদলাচ্ছে। বিজ্ঞানীরা বলছেন, বরফের আচ্ছাদন বিলীন হওয়ার কারণে কার্বন নিঃস্বরনের মাত্রা বেড়ে যাচ্ছে। ফলে, পরিস্থিতি দিনকে দিন বিপজ্জনক হয়ে পড়ছে। জলবায়ু বিষয়ক আন্তর্জাতিক প্যানেলের সাম্প্রতিক একটি বিশেষ রিপোর্টে এসব চিত্র তুলে ধরা হয়েছে। সর্বশেষ এই রিপোর্টে দেখা হয়েছে, তাপমাত্রার বাড়ার কারণে সমুদ্র এবং বরফে আচ্ছাদিত অঞ্চলের ওপর তার প্রভাব কী হতে পারে। বিজ্ঞানীরা এবার যা পেয়েছেন, তা আগের রিপোর্টগুলোর তুলনায় অনেক বেশি ভীতিকর।\nজলবায়ু পরিবর্তন ঠেকানোর দাবিতে বিক্ষোভ : গত ২০ সেপ্টেম্বর (২০১৯) জলবায়ু পরিবর্তনের ক্ষতিকর প্রভাব মোকাবেলার দাবি নিয়ে লক্ষ লক্ষ মানুষ বিশ্বজুড়ে প্রতিবাদ-বিক্ষোভে অংশ নিয়েছেন। তারা চাইছেন, জীবাশ্ম-ভিত্তিক জ্বালানি ব্যবহার বন্ধ করা হোক এবং জলবায়ু পরিবর্তনের ক্ষতি থেকে মানুষকে রক্ষা করা হোক। সুইডেনের কিশোরী গ্রেটা থানবার্গের শুরু করা এই বিক্ষোভে সামিল হওয়ার জন্য ১১ লক্ষ শিশু ২০শে সেপ্টেম্বর তাদের ক্লাস বর্জন করে। বিশ্বের প্রায় ১৫০টি দেশে এ বিক্ষোভ কর্মসূচি পালিত হয়।\nজাতিসংঘের জলবায়ু সম্মেলন : গত ২৪ সেপ্টেম্বর (২০১৯) জলবায়ু পরিবর্তন নিয়ে সাম্প্রতিককালের সবচেয়ে বড় সম্মেলন অনুষ্ঠিত হয় যুক্তরাষ্ট্রের নিউ ইয়র্কে। জাতিসংঘের সদরদপ্তরে অনুষ্ঠিত এই সম্মেলনে যোগ দেন বিশ্বের বেশিরভাগ শীর্ষ নেতারা। সাধারণ অধিবেশনের আগ দিয়ে এই সম্মেলন অনুষ্ঠিত হয়। এতে বিশ্ব নেতারা বিশ্বের জলবায়ু পরিবর্তন নিয়ন্ত্রণ নিয়ে বিস্তর আলোচনা করেন। এতে প্রায় ৭০টি দেশ জলবায়ু পরিবর্তন রোধে নতুন কঠোর নীতিমালা বাস্তবায়নের প্রতিশ্রুতি দিয়েছেন। সম্মেলনের তিন দিন আগে বিশ্বের ১৫০ দেশে অনুষ্ঠিত হয়েছে বিশ্বের সবচেয়ে বড় জলবায়ু পরিবর্তন বিরোধী আন্দোলন। চিলি সরকার জানিয়েছে, আগামী ডিসেম্বরে (২-১৩ ডিসেম্বর চিলির সান্তিয়াগো শহরে) এ বিষয়ক পরবর্তী সম্মেলন আয়োজন করতে যাচ্ছে তারা। ইতোমধ্যে ৬৯টি দেশ জলবায়ু পরিবর্তন নিয়ে কঠোর নীতিমাল প্রণয়ন ও বাস্তবায়নের প্রতিশ্রুতি দিয়েছে। ৬৫টি দেশ ২০৫০ সালের মধ্যে কার্বন নির্গমন শূন্যের কোঠায় নিয়ে আসার প্রতিশ্রুতি দিয়েছে। চিলির নেতৃত্বে গঠিত এই জোটের অংশীদার হয়েছে বিশ্বের শীর্ষ ব্যবসায়ী প্রতিষ্ঠানগুলোও। এর মধ্যে রয়েছে ইকেয়া, নেসলে, ইউনিলিভার, ইবেরদ্রোলা এবং মার্কিন অঙ্গরাজ্য ক্যালিফোর্নিয়ার সুইস রে ও অ্যালিয়ানজ। এই সম্মেলনের মূল উদ্দেশ্য হচ্ছে বিশ্বের দেশগুলোকে প্যারিস জলবায়ু চুক্তির শর্ত মানতে রাজি করানো। ২০১৬ সালে প্রস্তাবিত ওই চুক্তি অনুসারে, বিশ্বের ১৯৭টি দেশ বৈশ্বিক উষ্ণায়ন ২ ডিগ্রি সেলসিয়াসের নিচে রাখার প্রতিশ্রুতি করেছে।\nউপসংহার : বিশ্বের এই জলবায়ু সংকটের মূহুর্তে আমাদের এখনই সিদ্ধান্ত নিতে হবে যে আমরা জলবায়ু পরিবর্তনের প্রভাব ভোগকারী প্রথম প্রজন্ম এবং এ বিষয়ে কিছু করার মতো একমাত্র প্রজন্মও হচ্ছি আমরা।"
        }
      ]
    },
    {
      "number": "3",
      "uddipok": "মুক্তিযুদ্ধের চেতনা ও তরুণ প্রজন্ম।",
      "tag": "CCC 24,DCC 24,ISCM 24,DIN.B 23,NDCD 23,JCC 23,SCC 23,RUMC 23,JB 19,RB 19,CB 19,CB 17,RB 17,DB 16,CB 16,CTG.B 23",
      "sub_questions": [
        {
          "label": "",
          "question": "",
          "explanation": "ভূমিকা\nবাংলাদেশের মুক্তিযুদ্ধ বাঙালি জাতির ইতিহাসের সবচেয়ে গৌরব উজ্জ্বল অধ্যায়। ১৯৭১  সালে ত্রিশ লক্ষ মানুষের রক্তের বিনিময়ে অর্জিত হয় স্বাধীনতা। দীর্ঘ নয়মাস পাকিস্তানি হানাদার বাহিনীর সাথে সংগ্রাম করে পূর্ব বাংলার মানুষ অর্জন করে স্বাধীন এবং সার্বভৌম একটি দেশ। স্বাধীনতা একটি জাতির কাছে আজন্ম লালিত স্বপ্ন। একটি জাতির কাছে সবচেয়ে গৌরবের ব্যাপার হলো স্বাধীন একটি দেশে বাস করা। পরাধীনতায় থাকে শুধু গ্লানি। তাই পরাধীন হয়ে কেউ কখনো বাঁচতে চায় না। বাঙালি জাতি বছরের পর বছর পরাধীন হয়ে বাস করে একসময় সংগ্রামী হয়ে ওঠে। তাই তারা শৃংখল  ভেঙ্গে  বেড়িয়ে পরেছিল আন্দোলনে, সোচ্চার হয়ে উঠেছিল স্বাধীনতা সংগ্রাম। লক্ষ লক্ষ মানুষের রক্তের বিনিময়ে এবং বাঙালি নারীদের ইজ্জতের বিনিময়ে অর্জিত হয়েছিল বাঙালীর স্বাধীনতা।\nমুক্তিযুদ্ধের পটভূমি:\nবাংলাদেশের মুক্তিযুদ্ধের পটভূমি ছিল বিশ এবং অনেক জটিল। এর মূল কারণ ছিল পূর্ব পাকিস্তানের জনগণের রাজনৈতিক, সামাজিক, অর্থনৈতিক এবং সাংস্কৃতিক বঞ্চনা। পাকিস্তান  প্রতিষ্ঠার পর থেকেই পূর্ব পাকিস্তানের জনগণ রাজনৈতিকভাবে বঞ্চিত ছিল। পাকিস্তানের শাসকগোষ্ঠী, একটি রাষ্ট্রে যত বড় বড় পদ থাকে তার সবই ছিল পশ্চিম পাকিস্থানীদের দখলে। বেশিরভাগই সুবিধা পেত পশ্চিম পাকিস্তানের লোকেরা, তারা পূর্ব পাকিস্তানের জনগণের স্বার্থকে উপেক্ষা করত। পূর্ব পাকিস্তানের জনগণকে পাকিস্থানের জাতীয় পরিষদে ভোট দেওয়ার সুযোগ দেওয়া হতনা। ছিলনা শিক্ষা, চিকিৎসার মত মৌলিক অধিকার। যার ফলে দিন দিন কঠিন হয়ে পরেছিল পূর্ব পাকিস্থানীদের জীবন। সামাজিক ক্ষেত্রে পূর্ব পাকিস্থানের জনগণ বঞ্চিত ছিল। পূর্ব পাকিস্থানের উচ্চশিক্ষা, স্বাস্থ্যসেবা এবং অন্যান্য সামাজিক সুযোগ-সুবিধা পশ্চিম পাকিস্থানের তুলনায় অনেক কম ছিল। পূর্ব পাকিস্থানের জনগণকে প্রায়শই পশ্চিম পাকিস্থানের মানুষদের দ্বারা অবহেলা এবং বৈষম্যের শিকার হতে হয়েছিল।\nসাংস্কৃতিক ক্ষেত্রেও পূর্ব পাকিস্থানের জনগণ বঞ্চিত ছিল। পাকিস্থানের শাসকগোষ্ঠী পূর্ব পাকিস্থানের সংস্কৃতিকে পশ্চিম পাকিস্থানের সংস্কৃতির সাথে একীভূত করার চেষ্টা করেছিল। পূর্ব পাকিস্তানের ভাষা, সঙ্গীত এবং অন্যান্য সাংস্কৃতিক ঐতিহ্যকে অবহেলার চোখে দেখত  পশ্চিম পাকিস্থানীরা। পূর্ব পাকিস্থানীরা নিজেদের সংস্কৃতিকে নিজের মত করে পালন করার সুযোগ সুবিধা পেতনা।  এভাবে দীর্ঘ দিন অতবাহিত হওয়ার পর দীর্ঘদিনের বঞ্চনা, নির্যাতন এবং অত্যাচারের বিরুদ্ধে পূর্ব পাকিস্থানের জনগণ স্বাধীনতা অর্জনের জন্য মুক্তিযুদ্ধে ঝাঁপিয়ে পড়ে। প্রতিটি বাঙালি একত্রিত হয়ে বলেছিল-\n“আমরা স্বাধীনতার জন্য জীবন দেব, কিন্তু স্বাধীনতা ছাড়ব না।”\nবাঙালি জাতীয়তাবাদের উন্মেষ ও বিকাশ:\nবাঙালি জাতির  রাজনৈতিক সচেতনতা ও জাতীয়তাবাদের উন্মেষ পূর্ব থেকে থাকলেও রাষ্ট্রভাষা আন্দোলনের সময় তা আরো বেশি জোরালো হয়। যখন পাকিস্তানের গর্ভনর মোহাম্মদ আলী জিন্নাহ উর্দু কে রাষ্ট্রভাষা করার ঘোষণা দেন তখন বাঙালিরা বাংলা ভাষাকে রাষ্ট্রভাষা করার জন্য আন্দোলন শুরু করে। ১৯৫২ সালের একুশে ফেব্রুয়ারি ভাষা আন্দোলন চূড়ান্ত রূপ নেয়। ভাষা আন্দোলনের জন্য ঐদিন সালাম, বরকত, রফিক, জব্বার সহ অনেকেই শহীদ হন। বাঙ্গালীদের ভাষা ও সংস্কৃতিতে আঘাত করা মানে বাঙ্গালীদের অস্তিত্ব আঘাত করা। বাঙালিরা যখন তাদের সংকট বুঝতে পারে,তখন তারা মোকাবেলার জন্য  এক জোট হয়। ১৯৫৪ এর নির্বাচনে যুক্তফ্রন্টের জয় লাভ, ১৯৬২ তে গণবিরোধী শিক্ষা কমিশন রিপোর্টার বিরুদ্ধে আন্দোলন, ১৯৬৬ তে বঙ্গবন্ধুর ছয় দফা আন্দোলন, ১৯৬৯ এর গন অভ্যুত্থান, এবং ১৯৭০ এর নির্বাচনে আওয়ামীলীগের জয়লাভ,  এই আন্দোলন গুলোর প্রত্যেকটি আন্দোলন বাঙালি জাতিকে দিয়েছে অসীম শক্তি এবং সাহস, যুগিয়েছে প্রেরণা। সেই প্রেরনা থেকেই ১৯৭১ সালে বাঙালি জাতি মুক্তিযুদ্ধে ঝাপিয়ে পড়ার ফলে  স্বাধীনতা অর্জন করে।\nস্বাধীনতার ডাক:\n১৯৭০ সালের নির্বাচনে আওয়ামী লীগ বিপুল  ভোটে জয়লাভ করে। কিন্তু তারপরেও পাকিস্তানি শাসকগোষ্ঠী ক্ষমতা হস্তান্তর করতে রাজি হয়নি। তখন প্রেসিডেন্ট ইয়াহিয়া খান  ষড়যন্ত্র শুরু করে। যার কারনে ১৯৭১ সালের ৭ই মার্চ বঙ্গবন্ধু শেখ মুজিবুর রহমান  রেকসোর্স  ময়দানে (বর্তমানে সোহরাওয়ার্দী  উদ্যান) প্রায় ১০ লক্ষ মানুষের সামনে স্বাধীনতার ডাক দেয়। লক্ষ লক্ষ মানুষের সামনে বজ্র কন্ঠে ধ্বনিত হয় –\n“আজ বাংলার মানুষ মুক্তি চায়,\nবাংলার মানুষ স্বাধীনতা চায়,\nবাংলার মানুষ তার অধিকার চায়।”\nএরপরে গড়ে উঠে তীব্র অসহযোগ আন্দোলন। সকল বাঙালি তরুণ একসাথে হয়ে দেশপ্রেমে উদ্বুদ্ধ হয়ে পাকিস্তানিদের বিরুদ্ধে সংগ্রাম শুরু করে। ছাব্বিশে মার্চ প্রথম প্রহরে গ্রেপ্তার হওয়ার আগে স্বাধীনতার লিখিত ঘোষণা পত্র দিয়ে যান।\nঅপারেশন সার্চলাইট:\nঅপারেশন সার্চলাইট হলো  ১৯৭১ সালের ২৫ মার্চ মধ্যরাতে পাকিস্তান সেনাবাহিনী কর্তৃক পরিচালিত পরিকল্পিত গণহত্যা। এই গণহত্যা ছিল ১৯৭১ এর মার্চ ও এর পূর্ববর্তী সময়ে সংঘটিত বাঙালি জাতীয়তাবাদী আন্দোলনকে দমন করতে পাকিস্থান কর্তৃক পরিকল্পিত একটি সামরিক অভিযানের অংশ। অপারেশন সার্চলাইটের লক্ষ্য ছিল পূর্ব পাকিস্তানের সকল রাজনৈতিক ও সামরিক বিরোধীদের নিশ্চিহ্ন করে দেওয়া। এই লক্ষ্যে পাকিস্তানি সেনাবাহিনী পূর্ব পাকিস্তানের সব বড় বড় শহর দখল করে নেয় এবং বাঙালিদের উপর নির্বিচারে হত্যা, নির্যাতন ও অগ্নিসংযোগ চালায়।\nঅপারেশন সার্চলাইটের ফলে লক্ষ লক্ষ বাঙালি নিহত হয়। গণহত্যায় নিহতদের মধ্যে বুদ্ধিজীবী, রাজনৈতিক নেতা, ছাত্র-শিক্ষক, সাংবাদিক, কবি, সাহিত্যিক, শিল্পী, চিকিৎসক, ইঞ্জিনিয়ার, ব্যবসায়ী, আমলা, কৃষক, শ্রমিকসহ সকল শ্রেণী ও পেশার মানুষ ছিল।\nঅপারেশন সার্চলাইট বাংলাদেশের মুক্তিযুদ্ধের সূচনা করেছিল। এই গণহত্যা বাঙালি জাতীয়তাবাদী আন্দোলনকে আরও বেগবান করে এবং বাঙালিদেরকে স্বাধীনতা সংগ্রামে ঝাঁপিয়ে পড়তে উদ্বুদ্ধ করে। এই গণহত্যা বাংলাদেশের স্বাধীনতা সংগ্রামের ইতিহাসে একটি কলঙ্কজনক অধ্যায়।\nমুজিবনগর সরকার গঠন:\nমুজিবনগর সরকার ছিল ১৯৭১ সালের মুক্তিযুদ্ধকালীন সময়ে গঠিত বাংলাদেশের প্রথম সরকার। এই সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান। তিনি পশ্চিম পাকিস্তানের কারাগারে বন্দি থাকার কারণে অস্থায়ী রাষ্ট্রপতি ছিলেন সৈয়দ নজরুল ইসলাম। ১৯৭১ সালের ২৫ মার্চ পাকিস্তান সেনাবাহিনী পূর্ব পাকিস্তানে গণহত্যা চালালে বঙ্গবন্ধু শেখ মুজিবুর রহমান ২৬ মার্চ বাংলাদেশের স্বাধীনতা ঘোষণা করেন। ২৭ মার্চ তিনি নিউইয়র্কের জাতিসংঘের অধিবেশনে বাংলাদেশের স্বাধীনতার দাবি জানালে বিশ্ববাসী হতবাক হয়।\n২৮ মার্চ নিউইয়র্কের জাতিসংঘের অধিবেশনে আওয়ামী লীগের প্রতিনিধিরা একটি সভায় মিলিত হন এবং বাংলাদেশে একটি অস্থায়ী সরকার গঠনের সিদ্ধান্ত নেন। এই সভায় ১০ এপ্রিল ১৯৭১ সালে বাংলাদেশের প্রথম অস্থায়ী সরকার গঠনের সিদ্ধান্ত নেওয়া হয়।  ১৭ এপ্রিল ১৯৭১ সালে বাংলাদেশের মেহেরপুর জেলার বৈদ্যনাথতলায় (বর্তমানে মুজিবনগর) আম্রকাননে মুজিবনগর সরকারের শপথ গ্রহণ অনুষ্ঠান অনুষ্ঠিত হয়। এই অনুষ্ঠানে বঙ্গবন্ধু শেখ মুজিবুর রহমানের পক্ষে অস্থায়ী রাষ্ট্রপতি সৈয়দ নজরুল ইসলাম, প্রধানমন্ত্রী তাজউদ্দীন আহমদ, পররাষ্ট্রমন্ত্রী খন্দকার মোশতাক আহমদ, অর্থমন্ত্রী আবুল মাল আবদুল মুহিত, আইনমন্ত্রী আবদুর রউফ, প্রতিরক্ষামন্ত্রী মেজর জেনারেল এম.এ.জি. ওসমানী সহ অনেকেই শপথ গ্রহন করেন। মুজিবনগর সরকার বাংলাদেশের স্বাধীনতা সংগ্রামে একটি গুরুত্বপূর্ণ ভূমিকা পালন করে। এই সরকারের মাধ্যমে বাংলাদেশের স্বাধীনতা ঘোষণা করা হয় এবং মুক্তিযুদ্ধের সময় সরকারের কার্যক্রম পরিচালনা করা হয়।\nসশস্ত্র মুক্তিযুদ্ধ ও জনযুদ্ধ:\nসশস্ত্র মুক্তিযুদ্ধ ও জনযুদ্ধ হল ১৯৭১ সালের বাংলাদেশের স্বাধীনতা যুদ্ধের দুটি প্রধান অংশ। সশস্ত্র মুক্তিযুদ্ধ ছিল পাকিস্তান সেনাবাহিনীর বিরুদ্ধে পরিচালিত সামরিক সংগ্রাম, অন্যদিকে জনযুদ্ধ ছিল পাকিস্তান সেনাবাহিনী ও তাদের দোসরদের বিরুদ্ধে পরিচালিত গণসংগ্রাম।\n১৯৭১ সালের ২৫ মার্চ পাকিস্তান সেনাবাহিনী পূর্ব পাকিস্তানে গণহত্যা চালালে বাঙালিরা প্রতিরোধ গড়ে তোলে। এই প্রতিরোধের অংশ হিসেবে বাঙালি ছাত্র, যুবক, কৃষক, শ্রমিক ও অন্যান্য শ্রেণি-পেশার মানুষ সশস্ত্র মুক্তিবাহিনী গঠন করে। মুক্তিবাহিনী পাকিস্তান সেনাবাহিনীর বিরুদ্ধে বিভিন্ন স্থানে গেরিলা যুদ্ধ পরিচালনা করে। এই যুদ্ধে মুক্তিবাহিনী ব্যাপক সাফল্য অর্জন করে এবং পাকিস্তান সেনাবাহিনীকে ব্যাপক ক্ষতিগ্রস্ত করে।\nসশস্ত্র মুক্তিযুদ্ধের পাশাপাশি পাকিস্তান সেনাবাহিনী ও তাদের দোসরদের বিরুদ্ধে জনযুদ্ধও পরিচালিত হয়। জনযুদ্ধে বাঙালিরা পাকিস্তান সেনাবাহিনীর বিরুদ্ধে আক্রমণ, প্রতিরোধ, লুটপাট, অগ্নিসংযোগ, ধর্মঘট, হরতাল, মিছিল, সভা-সমাবেশে অংশগ্রহণ, ইত্যাদি কর্মসূচি পালন করে। এই জনযুদ্ধ পাকিস্তান সেনাবাহিনীর মনোবল ভেঙে দেয় এবং মুক্তিযুদ্ধের বিজয়ে গুরুত্বপূর্ণ ভূমিকা পালন করে। সশস্ত্র মুক্তিযুদ্ধ ও জনযুদ্ধ ছিল বাংলাদেশের স্বাধীনতা যুদ্ধের দুটি অঙ্গ। এই দুটি অংশ একে অপরের পরিপূরক ছিল। সশস্ত্র মুক্তিযুদ্ধ পাকিস্তান সেনাবাহিনীকে পরাজিত করার ক্ষেত্রে গুরুত্বপূর্ণ ভূমিকা পালন করে, অন্যদিকে জনযুদ্ধ পাকিস্তান সেনাবাহিনীকে বিচ্ছিন্ন করার ক্ষেত্রে গুরুত্বপূর্ণ ভূমিকা পালন করে।\nমুক্তিযুদ্ধে নারীর ভূমিকা:\n১৯৭১ সালের বাংলাদেশের স্বাধীনতা যুদ্ধে নারীরা গুরুত্বপূর্ণ ভূমিকা পালন করে। তারা সশস্ত্র মুক্তিযুদ্ধে অংশগ্রহণ করে, জনযুদ্ধে অংশগ্রহণ করে, এবং মুক্তিযুদ্ধের অন্যান্য ক্ষেত্রে গুরুত্বপূর্ণ ভূমিকা পালন করে।\nবাংলাদেশের স্বাধীনতা যুদ্ধে নারীরা সরাসরি সশস্ত্র মুক্তিযুদ্ধে অংশগ্রহণ করে। তারা মুক্তিবাহিনীতে যোগ দেয় এবং পাকিস্তান সেনাবাহিনীর বিরুদ্ধে গেরিলা যুদ্ধে অংশগ্রহণ করে। নারী মুক্তিযোদ্ধারা লড়াইয়ে অংশগ্রহণের পাশাপাশি মুক্তিযোদ্ধাদের সেবা ও চিকিৎসা, অস্ত্র ও গোলাবারুদ পরিবহন, তথ্য সংগ্রহ, প্রচারণা, ইত্যাদি কাজেও অংশগ্রহণ করে।\nমুক্তিযুদ্ধে নারী মুক্তিযোদ্ধাদের মধ্যে উল্লেখযোগ্য হলেন:\nবীরাঙ্গনা মিনারা চৌধুরী\nবীরাঙ্গনা বেনজির আহমেদ\nবীরাঙ্গনা কানিজ ফাতেমা\nবীরাঙ্গনা নার্গিস আহমেদ\nবীরাঙ্গনা বীণা দাস\nমুক্তিযুদ্ধে নারীরা মুক্তিযুদ্ধের অন্যান্য ক্ষেত্রেও গুরুত্বপূর্ণ ভূমিকা পালন করে। তারা মুক্তিযোদ্ধাদের পরিবারের দেখাশোনা করে, যুদ্ধাহত মুক্তিযোদ্ধাদের সেবা ও চিকিৎসা করে, এবং শরণার্থীদের সেবা করে। নারীরা মুক্তিযুদ্ধের প্রচারণায়ও গুরুত্বপূর্ণ ভূমিকা পালন করে।\nমুক্তিযুদ্ধে প্রবাসী বাঙালিদের অবদান:\n১৯৭১ সালের বাংলাদেশের স্বাধীনতা যুদ্ধে প্রবাসী বাঙালিরা গুরুত্বপূর্ণ ভূমিকা পালন করে। তারা মুক্তিযুদ্ধের পক্ষে আন্তর্জাতিক সমর্থন গড়ে তোলে, মুক্তিযোদ্ধাদের প্রশিক্ষণ ও অস্ত্র সরবরাহ করে, এবং শরণার্থীদের সাহায্য করে।\nপ্রবাসী বাঙালিরা মুক্তিযুদ্ধের পক্ষে আন্তর্জাতিক সমর্থন গড়ে তুলতে গুরুত্বপূর্ণ ভূমিকা পালন করে। তারা বিভিন্ন দেশের সরকার, রাজনৈতিক দল, এবং জনমতকে মুক্তিযুদ্ধের পক্ষে ঐক্যবদ্ধ করতে সক্ষম হয়।\nপ্রবাসী বাঙালিরা বিভিন্ন দেশে বিভিন্ন ধরনের কর্মসূচি পালন করে মুক্তিযুদ্ধের পক্ষে আন্তর্জাতিক সমর্থন গড়ে তুলতে। তারা মিছিল, সভা-সমাবেশে অংশগ্রহণ করে, বিক্ষোভ প্রদর্শন করে, এবং পত্র-পত্রিকায় প্রবন্ধ-নিবন্ধ লিখে মুক্তিযুদ্ধের পক্ষে জনমত গড়ে তোলে। প্রবাসী বাঙালিদের আন্দোলনের ফলে বিভিন্ন দেশের সরকার মুক্তিযুদ্ধের পক্ষে অবস্থান নেয়। যুক্তরাষ্ট্র, যুক্তরাজ্য, ভারত, এবং চীনসহ বিভিন্ন দেশ মুক্তিযুদ্ধকে সমর্থন করে।\nপ্রবাসী বাঙালিরা মুক্তিযোদ্ধাদের প্রশিক্ষণ ও অস্ত্র সরবরাহেও গুরুত্বপূর্ণ ভূমিকা পালন করে। তারা বিভিন্ন দেশে মুক্তিযোদ্ধাদের প্রশিক্ষণ ক্যাম্প স্থাপন করে। এছাড়াও, তারা বিভিন্ন দেশে মুক্তিযোদ্ধাদের জন্য অস্ত্র ও গোলাবারুদ সংগ্রহ করে। প্রবাসী বাঙালিদের সহায়তায় মুক্তিবাহিনী প্রশিক্ষিত ও সজ্জিত হয়ে পাকিস্তান সেনাবাহিনীর বিরুদ্ধে লড়াইয়ে সক্ষম হয়। মুক্তিযুদ্ধের সময় পাকিস্তান সেনাবাহিনীর নির্যাতনের ফলে লাখ লাখ মানুষ শরণার্থী হয়। প্রবাসী বাঙালিরা এসব শরণার্থীদের সাহায্যে এগিয়ে আসে। তারা বিভিন্ন দেশে শরণার্থী শিবির স্থাপন করে শরণার্থীদের খাদ্য, বস্ত্র, ও চিকিৎসার ব্যবস্থা করে।\nমুক্তিযুদ্ধে শিল্পী সাহিত্যিক – বুদ্ধিজীবীদের ভূমিকা:\n১৯৭১ সালের বাংলাদেশের স্বাধীনতা যুদ্ধে শিল্পী, সাহিত্যিক, এবং বুদ্ধিজীবীরা গুরুত্বপূর্ণ ভূমিকা পালন করে। তারা মুক্তিযুদ্ধের চেতনাকে জাগ্রত করতে, মুক্তিযুদ্ধের পক্ষে জনমত গড়ে তুলতে, এবং মুক্তিযোদ্ধাদের সাহস ও উদ্দীপনা বৃদ্ধিতে গুরুত্বপূর্ণ ভূমিকা পালন করে।\nশিল্পী, সাহিত্যিক, এবং বুদ্ধিজীবীরা মুক্তিযুদ্ধের চেতনাকে জাগ্রত করতে গুরুত্বপূর্ণ ভূমিকা পালন করে। তারা বিভিন্ন মাধ্যমে মুক্তিযুদ্ধের চেতনাকে ছড়িয়ে দেয়।\nশিল্পীরা মুক্তিযুদ্ধের ছবি, ভাস্কর্য, এবং গান তৈরি করে মুক্তিযুদ্ধের চেতনাকে জাগ্রত করে। সাহিত্যিকরা মুক্তিযুদ্ধের উপর কবিতা, গল্প, উপন্যাস, এবং নাটক রচনা করে মুক্তিযুদ্ধের চেতনাকে জাগ্রত করে। বুদ্ধিজীবীরা বিভিন্ন সভা-সমাবেশ, পত্র-পত্রিকায় লেখালেখি, এবং রেডিও-টিভিতে বক্তৃতা দিয়ে মুক্তিযুদ্ধের চেতনাকে জাগ্রত করে।\nশিল্পী, সাহিত্যিক, এবং বুদ্ধিজীবীরা মুক্তিযুদ্ধের পক্ষে জনমত গড়ে তুলতে গুরুত্বপূর্ণ ভূমিকা পালন করে। তারা বিভিন্ন দেশে বিভিন্ন ধরনের কর্মসূচি পালন করে মুক্তিযুদ্ধের পক্ষে জনমত গড়ে তোলে।\nশিল্পীরা মুক্তিযুদ্ধের উপর চিত্র প্রদর্শনী, ভাস্কর্য প্রদর্শনী, এবং সঙ্গীত অনুষ্ঠানের আয়োজন করে মুক্তিযুদ্ধের পক্ষে জনমত গড়ে তোলে। সাহিত্যিকরা মুক্তিযুদ্ধের উপর বই, ম্যাগাজিন, এবং পত্রিকার প্রকাশ করে মুক্তিযুদ্ধের পক্ষে জনমত গড়ে তোলে। বুদ্ধিজীবীরা বিভিন্ন দেশে মিছিল, সভা-সমাবেশ, এবং পত্র-পত্রিকায় লেখালেখি করে মুক্তিযুদ্ধের পক্ষে জনমত গড়ে তোলে।\nমুক্তিযুদ্ধ ও আন্তর্জাতিক বিশ্ব:\n১৯৭১ সালের মুক্তিযুদ্ধ ছিলো একটি ঐতিহাসিক ঘটনা, যা শুধু বাংলাদেশের ইতিহাসে নয়, আন্তর্জাতিক বিশ্বেও গভীর প্রভাব ফেলেছিলো। যুদ্ধের শুরু থেকেই আন্তর্জাতিক বিশ্বে বাংলাদেশের স্বাধীনতা আন্দোলনের প্রতি সমর্থন ও সহযোগিতার আহ্বান জানানো হচ্ছিলো।\nযুদ্ধের প্রথম দিকে, বেশিরভাগ দেশই পাকিস্তানের পক্ষে অবস্থান নিয়েছিলেন। কারণ, পাকিস্তান তখন একটি ইসলামী দেশ হিসেবে পরিচিত ছিলো এবং পশ্চিমা বিশ্বের সাথে ঘনিষ্ঠ সম্পর্ক ছিলো। কিন্তু যুদ্ধের ক্রমবর্ধমান ধ্বংসযজ্ঞ ও গণহত্যা আন্তর্জাতিক বিশ্বের দৃষ্টি আকর্ষণ করে। ফলে, ধীরে ধীরে অনেক দেশই বাংলাদেশের স্বাধীনতা আন্দোলনের প্রতি সমর্থন জানাতে শুরু করে।\nভারত ছিলো মুক্তিযুদ্ধে বাংলাদেশের সবচেয়ে গুরুত্বপূর্ণ মিত্র। ভারতীয় সেনাবাহিনীর সরাসরি হস্তক্ষেপের ফলে পাকিস্তান সেনাবাহিনীর পরাজয় নিশ্চিত হয়। এছাড়াও, ভারতীয় সরকার বাংলাদেশের স্বাধীনতা আন্দোলনের জন্য রাজনৈতিক ও অর্থনৈতিক সহায়তা প্রদান করে।\nসোভিয়েত ইউনিয়নও বাংলাদেশের স্বাধীনতা আন্দোলনের অন্যতম সমর্থক ছিলো। সোভিয়েত ইউনিয়ন বাংলাদেশের স্বাধীনতার স্বীকৃতি দেওয়ার প্রথম দেশ। এছাড়াও, সোভিয়েত ইউনিয়ন জাতিসংঘে বাংলাদেশের পক্ষে ভোট দেয়। যুক্তরাষ্ট্রও শেষ পর্যন্ত বাংলাদেশের স্বাধীনতা আন্দোলনের পক্ষে অবস্থান নেয়। যুদ্ধের শেষের দিকে, মার্কিন যুক্তরাষ্ট্র পাকিস্তান থেকে তার সমর্থন প্রত্যাহার করে নেয়। এছাড়াও, মার্কিন যুক্তরাষ্ট্র জাতিসংঘে বাংলাদেশের স্বাধীনতার স্বীকৃতি দেওয়ার জন্য ভোট দেয়।\nমুক্তিযুদ্ধ আন্তর্জাতিক বিশ্বের ইতিহাসে একটি গুরুত্বপূর্ণ মাইলফলক। এ যুদ্ধের ফলে বিশ্বের মানচিত্রের একটি নতুন দেশ হিসেবে আত্মপ্রকাশ করে বাংলাদেশ। এ যুদ্ধ আন্তর্জাতিক সম্প্রদায়কে গণতন্ত্র ও মানবাধিকারের প্রতি আরও বেশি সচেতন করে তোলে।\nমুক্তিযুদ্ধের চেতনা:\nমুক্তিযুদ্ধের চেতনা বলতে বাঙালি জাতির স্বাধীনতা ও গণতন্ত্রের জন্য ত্যাগ, সংগ্রাম, অসাম্প্রদায়িকতা ও মানবতাবোধকে বোঝায়। ১৯৭১ সালের মুক্তিযুদ্ধে বাঙালি জাতি পাকিস্তানি সামরিক শাসনের বিরুদ্ধে দীর্ঘ ৯ মাসের রক্তক্ষয়ী সংগ্রামের মাধ্যমে স্বাধীনতা অর্জন করে। এই সংগ্রামে ৩০ লাখ শহীদের আত্মত্যাগের ফসল হিসেবে বাংলাদেশ একটি স্বাধীন সার্বভৌম দেশ হিসেবে আত্মপ্রকাশ করে। মুক্তিযুদ্ধের চেতনার কিছু মুল বিষয় রয়েছে। যেমন-\nমুক্তিযুদ্ধের মাধ্যমে বাঙালি জাতি তাদের দীর্ঘদিনের পরাধীনতার শৃঙ্খল থেকে মুক্তি লাভ করে। তাই মুক্তিযুদ্ধের চেতনার মূল বিষয় হলো স্বাধীনতা।\nমুক্তিযুদ্ধের মাধ্যমে বাঙালি জাতি গণতন্ত্রের পক্ষে তাদের আস্থা ও বিশ্বাসের প্রতিফলন ঘটায়। তাই মুক্তিযুদ্ধের চেতনার অন্যতম বিষয় হলো গণতন্ত্র।\nমুক্তিযুদ্ধের মাধ্যমে বাঙালি জাতি সাম্প্রদায়িকতার বিরুদ্ধে তাদের ঐক্য ও সংহতির বার্তা বিশ্ববাসীর কাছে তুলে ধরে। তাই মুক্তিযুদ্ধের চেতনার আরেকটি গুরুত্বপূর্ণ বিষয় হলো অসাম্প্রদায়িকতা।\nমুক্তিযুদ্ধের মাধ্যমে বাঙালি জাতি মানবতাবোধের উজ্জ্বল দৃষ্টান্ত স্থাপন করে। তাই মুক্তিযুদ্ধের চেতনার অন্যতম দিক হলো মানবতাবোধ।\nঐতিহাসিক ৭ই মার্চের ভাষণ:\n১৯৭১ সালের ৭ই মার্চ ঢাকার রমনা রেসকোর্স ময়দানে (বর্তমানে সোহরাওয়ার্দী উদ্যান) অনুষ্ঠিত জনসভায় জাতির পিতা বঙ্গবন্ধু শেখ মুজিবুর রহমান প্রদত্ত ভাষণটি বাংলাদেশের ইতিহাসে একটি ঐতিহাসিক ভাষণ। এই ভাষণে বঙ্গবন্ধু পাকিস্তানি সামরিক শাসনের বিরুদ্ধে বাঙালি জাতির স্বাধীনতা সংগ্রামের ডাক দেন। এই ভাষণের মাধ্যমে তিনি বাঙালি জাতিকে স্বাধীনতার জন্য ঐক্যবদ্ধ ও সংগ্রামী করে তোলেন।\nভাষণের শুরুতে বঙ্গবন্ধু পাকিস্তানি সামরিক শাসনের বিরুদ্ধে বাঙালি জাতির আন্দোলনের ইতিহাস তুলে ধরেন। তিনি বলেন,\n“এবারের সংগ্রাম আমাদের মুক্তির সংগ্রাম, এবারের সংগ্রাম আমাদের স্বাধীনতার সংগ্রাম।”\nবঙ্গবন্ধুর এই ভাষণ বাঙালি জাতির স্বাধীনতা সংগ্রামে এক অগ্নিঝরা প্রেরণা হিসেবে কাজ করে। এই ভাষণের পর বাঙালি জাতি পাকিস্তানি সামরিক শাসনের বিরুদ্ধে আরও ঐক্যবদ্ধ ও সংগ্রামী হয়ে ওঠে। এই ভাষণের মাধ্যমে বঙ্গবন্ধু বাঙালি জাতির স্বাধীনতা সংগ্রামের পথপ্রদর্শক হিসেবে আবির্ভূত হন।\nস্বাধীনতার আনুষ্ঠানিক যাত্রা:\n১৯৭১ সালের ৭ই মার্চ বঙ্গবন্ধু শেখ মুজিবুর রহমানের ঐতিহাসিক ভাষণের মধ্য দিয়ে বাংলাদেশের স্বাধীনতা সংগ্রাম আনুষ্ঠানিকভাবে শুরু হয়। ভাষণের পর পাকিস্তানি সামরিক শাসনের বিরুদ্ধে বাঙালি জাতি ঐক্যবদ্ধ হয়ে ওঠে এবং গেরিলা যুদ্ধ শুরু করে। ১৯৭১ সালের ২৫শে মার্চ পাকিস্তানি সামরিক বাহিনী নিরস্ত্র বাঙালিদের উপর গণহত্যা শুরু করে। এই গণহত্যা বাঙালি জাতির স্বাধীনতা সংগ্রামকে আরও প্রবল করে তোলে।\n১৯৭১ সালের ১০ই এপ্রিল মুজিবনগর সরকার গঠিত হয়। এই সরকারের অধীনে বাংলাদেশের স্বাধীনতা সংগ্রাম পরিচালিত হয়। ১৯৭১ সালের ২৭শে এপ্রিল ভারত বাংলাদেশের স্বাধীনতা যুদ্ধে সরাসরি হস্তক্ষেপ করে। ভারতীয় সেনাবাহিনীর সহায়তায় মুক্তিবাহিনী পাকিস্তানি সামরিক বাহিনীর বিরুদ্ধে ক্রমবর্ধমান সাফল্য অর্জন করে।\nস্বাধীনতার আনুষ্ঠানিক যাত্রা নিম্নরূপ:\n৭ই মার্চ, ১৯৭১: বঙ্গবন্ধু শেখ মুজিবুর রহমানের ঐতিহাসিক ভাষণ।\n২৫শে মার্চ, ১৯৭১: পাকিস্তানি সামরিক বাহিনীর নিরস্ত্র বাঙালিদের উপর গণহত্যা।\n১০ই এপ্রিল, ১৯৭১: মুজিবনগর সরকার গঠন।\n২৭শে এপ্রিল, ১৯৭১: ভারত বাংলাদেশের স্বাধীনতা যুদ্ধে সরাসরি হস্তক্ষেপ।\n১৬ই ডিসেম্বর, ১৯৭১: পাকিস্তানি সামরিক বাহিনীর আত্মসমর্পণ।\nবাংলাদেশের মুক্তিযুদ্ধে গণমাধ্যমের ভূমিকা:\nবাংলাদেশের মুক্তিযুদ্ধে গণমাধ্যমের ভূমিকা ছিল অত্যন্ত গুরুত্বপূর্ণ। গণমাধ্যমের মাধ্যমে পাকিস্তানি সামরিক শাসনের নির্যাতন ও অত্যাচারের বিরুদ্ধে বাঙালি জাতির প্রতিবাদের কথা বিশ্ববাসীর কাছে তুলে ধরা হয়েছিল। এছাড়াও, গণমাধ্যমের মাধ্যমে মুক্তিযুদ্ধের প্রকৃত ঘটনা ও পরিস্থিতি বিশ্ববাসীর সামনে তুলে ধরা হয়েছিল।\nগণমাধ্যমের মাধ্যমে পাকিস্তানি সামরিক শাসনের নির্যাতন ও অত্যাচারের বিরুদ্ধে বাঙালি জাতির প্রতিবাদের কথা বিশ্ববাসীর কাছে তুলে ধরা হয়েছিল। ১৯৭১ সালের ৭ই মার্চ বঙ্গবন্ধু শেখ মুজিবুর রহমানের ঐতিহাসিক ভাষণটি গণমাধ্যমের মাধ্যমে সারা বিশ্বে প্রচারিত হয়। এই ভাষণের মাধ্যমে পাকিস্তানি সামরিক শাসনের বিরুদ্ধে বাঙালি জাতির প্রতিবাদের তীব্রতা বিশ্ববাসী উপলব্ধি করতে পারে। গণমাধ্যমের মাধ্যমে মুক্তিযুদ্ধের প্রকৃত ঘটনা ও পরিস্থিতি বিশ্ববাসীর সামনে তুলে ধরা হয়েছিল। গণমাধ্যমের মাধ্যমে বাঙালি জাতির মধ্যে ঐক্য ও সংহতি বৃদ্ধি পায়। মুক্তিযুদ্ধের প্রয়োজনীয়তা ও তাৎপর্য সম্পর্কে গণমাধ্যমের মাধ্যমে বাঙালি জাতি সচেতন হয়।\nপেশাজীবীদের ভূমিকা:\n১৯৭১ সালের মুক্তিযুদ্ধে পেশাজীবীদের ভূমিকা ছিল অত্যন্ত গুরুত্বপূর্ণ। পেশাজীবীরা মুক্তিযুদ্ধে বিভিন্নভাবে অবদান রেখেছেন।\nক. সাংবাদিক: সাংবাদিকরা মুক্তিযুদ্ধের প্রকৃত ঘটনা ও পরিস্থিতি বিশ্ববাসীর সামনে তুলে ধরতে গুরুত্বপূর্ণ ভূমিকা পালন করেন। তারা পাকিস্তানি সামরিক শাসনের নির্যাতন ও অত্যাচারের বিরুদ্ধে বাঙালি জাতির প্রতিবাদের কথা বিশ্ববাসীর কাছে জানান।\nখ. শিক্ষক: শিক্ষকরা মুক্তিযুদ্ধের চেতনাকে জাগ্রত করতে গুরুত্বপূর্ণ ভূমিকা পালন করেন। তারা ছাত্র-ছাত্রীদের মধ্যে মুক্তিযুদ্ধের ইতিহাস ও চেতনা সম্পর্কে সচেতনতা বৃদ্ধিতে কাজ করেন।\nগ. চিকিৎসক: চিকিৎসকরা মুক্তিযুদ্ধে আহত মুক্তিযোদ্ধাদের চিকিৎসায় গুরুত্বপূর্ণ ভূমিকা পালন করেন। তারা অনেক ক্ষেত্রে নিজের জীবনের ঝুঁকি নিয়ে মুক্তিযোদ্ধাদের চিকিৎসা করেন।\nঘ. আইনজীবী: আইনজীবীরা মুক্তিযুদ্ধে পাকিস্তানি সামরিক শাসনের বিরুদ্ধে আইনি লড়াইয়ে গুরুত্বপূর্ণ ভূমিকা পালন করেন। তারা পাকিস্তানি সামরিক শাসনের নির্যাতন ও অত্যাচারের বিরুদ্ধে আন্তর্জাতিক আদালতে মামলা দায়ের করেন।\nঙ. ব্যবসায়ী: ব্যবসায়ীরা মুক্তিযুদ্ধে মুক্তিযুদ্ধে অংশগ্রহণকারীদের আর্থিক সহায়তা প্রদান করেন।\nমুক্তিযুদ্ধে পেশাজীবীদের ভূমিকা অনস্বীকার্য। পেশাজীবীদের অবদানের ফলে বাঙালি জাতি স্বাধীনতা অর্জনের লক্ষ্যে ঐক্যবদ্ধ হতে পেরেছিল।\nজাতিসংঘের ভুমিকা:\nজাতিসংঘের বিভিন্ন সংস্থা, যেমন ইউনিসেফ, রেড ক্রিসেন্ট, ওয়ার্ল্ড ফুড প্রোগ্রাম ইত্যাদি বাংলাদেশের যুদ্ধবিধ্বস্ত জনগণকে মানবিক সহায়তা প্রদান করে। এই সহায়তায় যুদ্ধবিধ্বস্ত জনগণকে খাদ্য, বস্ত্র, ওষুধপত্র, ও আশ্রয় প্রদান করা হয়। জাতিসংঘের সাধারণ পরিষদ ও নিরাপত্তা পরিষদ পাকিস্তান ও বাংলাদেশের প্রতি যুদ্ধবিরতির জন্য আহ্বান জানায়। জাতিসংঘের সাধারণ পরিষদ পাকিস্তানের বিরুদ্ধে নিষেধাজ্ঞা আরোপ করে। এই নিষেধাজ্ঞার ফলে পাকিস্তানের অর্থনীতিতে ব্যাপক ক্ষতি হয়। ১৯৭১ সালের ১৬ ডিসেম্বর পাকিস্তান সেনাবাহিনী আত্মসমর্পণ করলে বাংলাদেশ স্বাধীনতা লাভ করে। জাতিসংঘের সাধারণ পরিষদ ১৯৭২ সালের ২৭ মার্চ বাংলাদেশকে স্বাধীন রাষ্ট্র হিসেবে স্বীকৃতি দেয়।\nবাংলাদেশের মুক্তিযুদ্ধে ভারতের অবদান:\nবাংলাদেশ স্বাধীনতা যুদ্ধের সময় প্রায় এক কোটি শরণার্থী ভারতে আশ্রয় নেয়। এই শরণার্থীদের খাদ্য, বস্ত্র, ওষুধপত্র, ও আশ্রয় প্রদানে ভারত গুরুত্বপূর্ণ ভূমিকা পালন করে।\n১৯৭১ সালের ৩ ডিসেম্বর ভারত পাকিস্তানের বিরুদ্ধে যুদ্ধ ঘোষণা করে। এই যুদ্ধে ভারত মিত্রবাহিনীর নেতৃত্ব দেয়। ভারতীয় সেনাবাহিনীর সাহায্যে মুক্তিবাহিনী পাকিস্তান সেনাবাহিনীকে পরাজিত করে। ১৯৭১ সালের ৬ ডিসেম্বর ভারত বাংলাদেশকে স্বীকৃতি দেয়। এই স্বীকৃতি বাংলাদেশের আন্তর্জাতিক স্বীকৃতি লাভের ক্ষেত্রে গুরুত্বপূর্ণ ভূমিকা পালন করে।\nভারতের স্বীকৃতির ফলে বাংলাদেশ আন্তর্জাতিক স্বীকৃতি লাভ করে। ভারতের অবদান বাংলাদেশের মুক্তিযুদ্ধের সাফল্যের জন্য অপরিহার্য ছিল।\nপাকিস্তানি হানাদার বাহিনীর আত্মসমর্পণ:\n১৯৭১ সালের ১৬ ডিসেম্বর ঢাকার রেসকোর্স ময়দানে (বর্তমান সোহরাওয়ার্দী উদ্যান) পাকিস্তান সেনাবাহিনী নিঃশর্তভাবে আত্মসমর্পণ করে। এই আত্মসমর্পণের মধ্য দিয়ে পাকিস্তানি হানাদার বাহিনীর চূড়ান্ত পরাজয় সংঘটিত হয় এবং বাংলাদেশ স্বাধীনতা লাভ করে।\nভারতের হস্তক্ষেপে পাকিস্তানি বাহিনীর পক্ষে যুদ্ধ চালানো কঠিন হয়ে পড়ে। ভারতীয় সেনাবাহিনীর সাথে মুক্তিবাহিনীর সম্মিলিত আক্রমণে পাকিস্তানি বাহিনী পরাজিত হয়। পাকিস্তানের অভ্যন্তরীণ রাজনৈতিক অবস্থাও পাকিস্তানি বাহিনীর পরাজয়ের কারণ হয়ে দাঁড়ায়। পাকিস্তানের বিভিন্ন রাজনৈতিক দল পাকিস্তান সরকারের বিরুদ্ধে অবস্থান নেয় এবং পাকিস্তানি বাহিনীর বিরুদ্ধে বিদ্রোহের আহ্বান জানায়। আত্মসমর্পণের মধ্য দিয়ে পাকিস্তানি হানাদার বাহিনীর বিরুদ্ধে বাংলাদেশের দীর্ঘদিনের সংগ্রাম সমাপ্ত হয়। এই আত্মসমর্পণের ফলে বাংলাদেশের স্বাধীনতা ও সার্বভৌমত্বের ভিত্তি সুদৃঢ় হয়।\nমুক্তিযুদ্ধের ঐতিহাসিক তাৎপর্য:\nমুক্তিযুদ্ধের মাধ্যমে বাঙালি জাতি তাদের দীর্ঘদিনের পরাধীনতার শৃঙ্খল থেকে মুক্তি লাভ করে। এই যুদ্ধের মধ্য দিয়ে বাঙালি জাতি নিজেদের সার্বিক ক্ষমতা ও সম্ভাবনার পরিচয় দিয়েছিল।\nমুক্তিযুদ্ধ বাঙালি জাতির মধ্যে এক অভূতপূর্ব ঐক্য ও সংহতি সৃষ্টি করেছিল। এই যুদ্ধে সকল শ্রেণী-পেশার মানুষ ঐক্যবদ্ধ হয়ে পাকিস্তানি শাসকদের বিরুদ্ধে লড়াই করেছিল।\n“আমি বাংলায় কথা কই, আমি বাংলার কথা কই\nআমি বাংলায় ভাসি, বাংলায় হাসি, বাংলায় জেগে রই।”\nমুক্তিযুদ্ধের খেতাব:\nবাংলার দামাল ছেলেরা যারা যুদ্ধে ঝাপিয়ে পরেছিল তাদের বিভিন্ন খেতাবে ভুষিত করা হয়েছিল।\n“আমি এক বাংলার মুক্তি সেনা\nমৃত্যুর পথ চলিতে\nকভু করি না ভয় করি না।”\nবাংলাদেশের মুক্তিযুদ্ধে অসীম সাহসিকতা ও বীরত্ব প্রদর্শনকারী মুক্তিযোদ্ধাদেরকে বিভিন্ন খেতাবে ভূষিত করা হয়। এই খেতাবগুলি হল:\n১. বীরশ্রেষ্ঠ: মুক্তিযুদ্ধে সর্বোচ্চ খেতাব হলো বীরশ্রেষ্ঠ। এই খেতাব তারা পেয়েছিল যারা\nযুদ্ধক্ষেত্রে অসীম সাহসিকতা ও বীরত্ব প্রদর্শন করেছে।\n২. বীর উত্তম: বীরশ্রেষ্ঠের পরে মুক্তিযুদ্ধের দ্বিতীয় সর্বোচ্চ খেতাব হলো বীর উত্তম। এই খেতাব তারাই পেয়েছিল যারা যুদ্ধক্ষেত্রে বিশেষ সাহসিকতা ও বীরত্ব প্রদর্শন করেছিল। যার ত্যাগের মাধ্যমে মুক্তিযুদ্ধের পক্ষে গুরুত্বপূর্ণ অবদান রেখেছিল।\n৩. বীর বিক্রম: বীর উত্তমের পরে মুক্তিযুদ্ধের তৃতীয় সর্বোচ্চ খেতাব হলো বীর বিক্রম।\n৪. বীর প্রতীক: বীর বিক্রমের পরে মুক্তিযুদ্ধের চতুর্থ সর্বোচ্চ খেতাব হলো বীর প্রতীক।\nমুক্তিযুদ্ধে সর্বমোট ৩১৯ জন মুক্তিযোদ্ধাকে খেতাবে ভূষিত করা হয়। এর মধ্যে ৩ জনকে বীরশ্রেষ্ঠ, ১৭ জনকে বীর উত্তম, ৬৮ জনকে বীর বিক্রম, এবং ১৫৩ জনকে বীর প্রতীক খেতাবে ভূষিত করা হয়।\nউপসংহার:\n“এক সাগর রক্তের বিনিময়ে বাংলার সাধিনতা আনলে যারা আমরা তুমাদের ভুলবো না।”\nবাংলাদেশের মুক্তিযুদ্ধ ছিল একটি ঐতিহাসিক ঘটনা, যা বিশ্বের ইতিহাসে এক অনন্য স্থান দখল করে আছে। এই যুদ্ধের মাধ্যমে বাঙালি জাতি তাদের দীর্ঘদিনের পরাধীনতার শৃঙ্খল থেকে মুক্তি লাভ করে। মুক্তিযুদ্ধ বাঙালি জাতির অহংকার। যাদের রক্তের বিনিময়ে আমরা স্বাধীনতা অর্জন করতে পেরেছি তাদের ত্যাগ কখনো ভোলা যাবেনা।"
        }
      ]
    }
  ]
}