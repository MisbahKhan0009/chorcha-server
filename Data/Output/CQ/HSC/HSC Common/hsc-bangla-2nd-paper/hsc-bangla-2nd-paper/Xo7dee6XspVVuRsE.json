{
  "title": "দিনাজপুর বোর্ড ২০২২",
  "subtitle": "বাংলা(7)",
  "questions": [
    {
      "number": "1",
      "uddipok": "(ক) বাংলা 'অ' ধ্বনি উচ্চারণের যে কোনো পাঁচটি নিয়ম উদাহরণসহ লেখ।\nঅথবা,\n(খ) যে কোনো পাঁচটি শব্দের উচ্চারণ লেখ:-\nপদ্য, চর্যাপদ, অত্যাচার, বিজ্ঞপ্তি, স্বাগত, আহবান, স্মর্তব্য, ব্রহ্মাণ্ড।",
      "tag": "CCC 24,PCC 24,NDCD 24,DCC 24,ISCM 24,HC 24,CPCR 24,DB 23,DIN.B 23,JB 23,BB 23,CTG.B 23,CB 23,PCC 23,RCC 23,NDCD 23,MC 23,JCC 23,RCC 23,DC 23,ISCM 23,HC 23,BCC 23,CCC 23,SCC 23,RUMC 23,DB 22,CB 22,SB 22,RB 22,DIN.B 22,DB 19,JB 19,BB 19,DIN.B 19,CTG.B 19,RB 19,SB 19,All.B 18,CB 17,DIN.B 17,RB 17,JB 17,CTG.B 16,DIN.B 16,DB 16,CB 16,JB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nনিম্নে অ ধ্বনি উচ্চারণের ৫টি নিয়ম উদাহরণসহ আলোচনা করা হলোঃ\nশব্দের প্রথমে যদি ‘অ’কার থাকে এবং পরে ‘ই’-কার ও ‘উ’-কার, থাকে তবে সেক্ষেত্রে ‘অ’ এর উচ্চারণ সাধারণত ‘ও’-কারের মতো হয়। যেমনঃ অভিধান অভিযান (ওভিজান), (ওভিধান), অতি (ওতি), অতীত (ওতিত্), মতি (মোতি) ইত্যাদি।\nশব্দের প্রথমে যদি ‘অ’কার এর পরে ‘য’-ফলা যুক্ত ব্যঞ্জনবর্ণ হয়, তবে ‘অ’-এর উচ্চারণ অধিকাংশ ক্ষেত্রে ‘ও’-কারের মতো হয়। যেমনঃ অদ্য (ওদ্‌দো), অত্যাচার (ওত্‌তাচার), অন্য (ওন্‌নো), কন্যা (কোন্‌না) ইত্যাদি।\nশব্দের প্রথমে ‘অ’ এর পর যুক্তবর্ণ ‘ক্ষ’, ‘জ্ঞ’, থাকলে, তবে ‘অ’ এর উচ্চারণ ‘ও’-কারের মতো হয়ে থাকে। যেমনঃ অক্ষ (ওক্‌খো), লক্ষণ (লোক্‌খোন্‌), দক্ষ (দোক্‌খো), যক্ষ (জোক্‌খো), যজ্ঞ (জোগ্‌গোঁ), লক্ষ (লোক্‌খো), রক্ষা (রোক্‌খা) ইত্যাদি।\nশব্দের শুরুতে ‘অ’ থাকে এবং শেষে ‘ঋ’-কার যুক্ত ব্যঞ্জনবর্ণ থাকলে, সেই ক্ষেত্রে ‘অ’-কার এর উচ্চারণ সাধারণত ‘ও’-কারের মতো হয়ে থাকে। যেমনঃ মসৃণ (মোসৃন্‌), যকৃত (জোকৃত্‌), বক্তৃতা (বোক্তৃতা) ইত্যাদি।\nশুরুতে ‘অ’-কার এর সাথে ‘র’-ফলা যুক্ত থাকলে, সেক্ষেত্রেও ‘অ’-কারের উচ্চারণ ‘ও’-কার হয়ে থাকে। যেমনঃ গ্রহ (গ্রোহো), ক্রম (ক্রোম), গ্রন্থ (গ্রোন্‌থো) ইত্যাদি।\n(খ) উত্তরঃ\nশব্দ\nউচ্চারণ\nপদ্য\nপোদ্ দো\nচর্যাপদ\nচোর্ জাপদ্\nঅত্যাচার\nওত্ তাচার্\nবিজ্ঞপ্তি\nবিগ্ গোঁপ্ তি\nস্বাগত\nশাগতো\nআহবান\nআওভান্\nস্মর্তব্য\nশঁর্ তোব্ বো\nব্রহ্মাণ্ড\nব্রোম্ হান্ ডো"
        }
      ]
    },
    {
      "number": "2",
      "uddipok": "(ক) সর্বনাম পদ কাকে বলে? সর্বনাম পদের শ্রেণিবিভাগ আলোচনা কর।\nঅথবা,\n(খ) নিচের যেকোনো পাঁচটি শব্দের ব্যাসবাক্যসহ সমাসের নাম লেখ।\nকালান্তর, মিশকালো, সিংহাসন, প্রভাত, হাতেখড়ি, তেপায়া, উপকণ্ঠ, রাজপুত্র।",
      "tag": "CCC 24,DCC 24,ISCM 24,HC 24,RCPC 24,CPCR 24,DIN.B 23,JB 23,SB 23,BB 23,CB 23,MC 23,DC 23,ISCM 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,DIN.B 19,DIN.B 17,JB 16",
      "sub_questions": [
        {
          "label": "",
          "question": "",
          "explanation": "(ক)\nএকই পদের বার বার ব্যবহার যেমন আমাদের বিরক্তির কারণ হয়ে ওঠে ,তেমনি ভাষার সৌন্দর্য নষ্ট করে । ভাষার মাধুর্য রক্ষার জন্য তাই একই পদের বারবার ব্যবহার কখনোই কাম্য নয় ।  ভাষার এই সমস্যা দূর করার জন্য বিশেষ্য পদের পরিবর্তে যে অন্যপদ ব্যবহার করা হয় তাকে সর্বনাম বলে। সর্বনাম কথাটির  অর্থ  হল 'সকল নাম'।  তাই আমরা বলতে পারি  বিশেষ্য পদের পরিবর্তে যে পদ ব্যবহার করা হয়, তাকে সর্বনাম পদ বলে। সব রকম নামের পরিবর্তে ব্যবহৃত হয় বলে এর নাম সর্বনাম । উদাহরণ: আমি, আমরা, তুমি, আপনি,আপনাকে,আপনার, তুই , তোমরা, সে, তিনি, তার , যে, কে, কী, ঐ, এই, ইহা, ইনি,উনি ইত্যাদি।\nসর্বনামের প্রকারভেদ\n১) ব্যক্তিবাচক সর্বনাম বা পুরুষবাচক সর্বনাম :\nব্যক্তিবাচক বা পুরুষবাচক শব্দের পরিবর্তে যে সর্বনাম ব্যবহৃত হয়, তাকে ব্যক্তিবাচক সর্বনাম বলে। একে পুরুষবাচক সর্বনাম‌ও বলে। পুরুষবাচক সর্বনাম তিন ধরণের হয়- (ক) প্রথম পুরুষের সর্বনাম বা ভিন্ন পক্ষের সর্বনাম (খ) মধ্যম পুরুষের সর্বনাম বা শ্রোতা পক্ষের সর্বনাম (গ) উত্তম পুরুষের সর্বনাম বা বক্তা পক্ষের সর্বনাম ।\nউদাহরণ : আমি, তুমি, আমরা, তোমরা, সে , তারা ইত্যাদি।\nবাক্যে প্রয়োগ – তুমি কোন কাননের ফুল । বাংলার মুখ আমি দেখিয়াছি ।\n২) নির্দেশক সর্বনাম :\nযে সর্বনাম কোনো ব্যক্তি, বস্তু ইত্যাদি নির্দেশ করে, তাদের নির্দেশক সর্বনাম বলে।\nউদাহরণ : এ,এই, ও,ওই , ইহা , উহা ,তা,তাহা,ইনি,উনি ইত্যাদি\nবাক্যে প্রয়োগ: উনি আজ আসবেন। , ইহা বর্তমান কালের ফ্যাসন হইয়াছে ।\nনির্দেশক সর্বনাম দুই প্রকার- (ক) সামীপ্যবাচক নির্দেশক সর্বনাম বা নৈকট্যসূচক নির্দেশক সর্বনাম ও (খ) দূরত্ত্ববাচক নির্দেশক সর্বনাম ।\nযে সর্বনাম কাছের বা নিকটের কোনো ব্যাক্তি বা বস্তুকে নির্দেশ করে তাদের সামীপ্যসূচক বা নৈকট্যসূচক নির্দেশক সর্বনাম বলে । যেমন: এ,এই,ইহা,ইনি,এরা ইত্যাদি।\nযে সর্বনাম দূরের কোনো ব্যাক্তি বা বস্তুকে নির্দেশ করে তাদের দূরত্ত্ববাচক নির্দেশক সর্বনাম বলে । যেমন: ও,ঐ,উনি,ওরা,উহা ইত্যাদি।\n৩) অনির্দেশক সর্বনাম :\nযে সর্বনাম কোনো ব্যক্তি,বস্তু,বা ভাবকে নির্দিষ্ট করে বোঝায় না , তাদের অনির্দেশক সর্বনাম বলে।\nউদাহরণ : কেউ,কেহ,কেউ কেউ,কিছু,কিছু কিছু ,কোথাও ইত্যাদি ।\nবাক্যে প্রয়োগ- কেউ কেউ এ কথা জানে । কিছু কিছু ভুল হয়েছে ।\n৪) প্রশ্নবাচক সর্বনাম :\nযে সর্বনাম দ্বারা কোনো কিছু জানতে চাওয়া হয় বা প্রশ্ন করা হয় ,তাকে প্রশ্নবাচক সর্বনাম পদ বলে ।\nউদাহরণ : কে,কী,কি,কোন,কারা, ইত্যাদি ।\nবাক্যে প্রয়োগ – কে আজ আসবে ? তুমি কী খেয়েছো ?\n৫) আত্মবাচক সর্বনাম :\n‘অন্য কারো সাহায্য ছাড়া’ এই ভাবটি বোঝাবার জন্য বিশেষ্য ও সর্বনামের সঙ্গে যে সর্বনাম ব্যবহৃত হয় তাকে আত্মবাচক সর্বনাম বলে । এই সর্বনাম নিজস্ব বা আত্মভাব প্রকাশ করে । উদাহরণ : স্বয়ং , নিজে , নিজ , খোদ , নিজে-নিজে , আপনি,আপনারে ইত্যাদি।\nবাক্যে প্রয়োগ – তিনি স্বয়ং উপস্থিত ছিলেন । আপনি নিজে কাজটি করেছেন ।\n৬) সাপেক্ষ সর্বনাম বা নিত্যমম্বন্ধী সর্বনাম :\nযে সর্বনাম পদ দুই বা ততোধিক ব্যক্তি বা বস্তুর সংযোগ সাধন করে বা সঙ্গতি বিধান করে তাকে সাপেক্ষ সর্বনাম বলে । এই সর্বনামগুলি নিত্য সম্বন্ধযুক্ত থাকে ,অর্থাৎ একটি ব্যবহার করলে আর একটি ব্যবহার করতেই হয় । এই সর্বনামকে সঙ্গতিবাচক বা সংযোগবাচক সর্বনামও বলে । এই সর্বনামকে সমুচ্চয়ী সর্বনামও বলে ।\nউদাহরণ : যে-সে,যিনি-তিনি,যাহা-তাহা,যা-তা,যাকে-তাকে\nবাক্যে প্রয়োগ – সে সহে সে রহে । যত মত তত পথ ।\n৭) সমষ্টিবাচক সর্বনাম বা সাকল্যবাচক সর্বনাম :\nযে সর্বনামের দ্বারা সমষ্টিবাচক ব্যক্তি,বস্তু বা ভাবকে বোঝানো হয়, তাকে সমষ্টিবাচক সর্বনাম বা সাকল্যবাচক সর্বনাম বলে।\nউদাহরণ : সব,সর্ব,সকল,সবাই,সবার,সবে ইত্যাদি ।\nবাক্যে প্রয়োগ – সকলের তরে সকলে আমরা ।\n৮) ব্যতিহারিক বা পারস্পরিক সর্বনাম -\nযে সর্বনামের দ্বারা পারস্পরিক সম্বন্ধ বোঝানো হয়, তাকে পারস্পরিক বা ব্যতিহারিক সর্বনাম বলে।\nএই সর্বনামে ‘অন্যের প্ররোচনা বা সাহায্য ব্যতীত’ এই রকম অর্থ প্রকাশিত হয় ।\nউদাহরণ : নিজে-নিজে , আপনা-আপনি\nবাক্যে প্রয়োগ – নিজে নিজে কাজটি করো । আপনা আপনি জেগে উঠল ।\n৯) অন্যাদিবাচক সর্বনাম -\nযে সর্বনাম উদ্দিষ্টভিন্ন অন্য কোনো ব্যক্তি ,বস্তু বা ভাবকে নির্দেশ করে তাকে অন্যাদিবাচক সর্বনাম বলে ।\nউদাহরণ : অন্য,অপর,অমুক ইত্যাদি ।\nবাক্যে প্রয়োগ – তুমি নও অন্য কেউ কাজটি করেছে ।\n১০) যৌগিক সর্বনাম\nদুটি সর্বনাম পদ যুগ্মভাবে একটি সর্বনাম হিসাবে ব্যবহৃত হলে তাকে যৌগিক সর্বনাম বলে ।\nএই সর্বনাম আসলে অনির্দেশক সর্বনাম হিসেবেই পরিচিত ।\nযেমন: যে কেউ, কে একটা, যা কিছু ইত্যাদি।\nকখনো কখনো সর্বনাম পদের পরপর দুবার প্রয়োগ হয়,তাকে আমরা সর্বনামের দ্বিত্ব বলি ।\nযেমন: কেউ কেউ এ রকম মনে করে । যে যে যাবে এসো ।\nকিন্তু সর্বনামের দ্বিত্ব এবং যৌগিক সর্বনাম এক বিষয় নয় ।\n(খ) উত্তর:\nপ্রদত্ত শব্দ\nব্যাসবাক্য\nসমাসের নাম\nকালান্তর\nঅন্য কাল\nনিত্য সমাস\nমিশকালো\nমিশির ন্যায় কালো াগ\nউপমান কর্মধারয় সমাস\nসিংহাসন\nসিংহ চিহ্নিত আসন\nমধ্যপদলোপী কর্মধারয় সমাস\nপ্রভাত\nপ্র (প্রকৃষ্ট ) ভাত (জ্যোতি)\nপ্রাদি সমাস\nহাতেখড়ি\nহাতে খড়ি দেওয়া হয় যে অনুষ্ঠানে\nবহুব্রীহি সমাস\nতেপায়া\nতিন পায়া যার\nসংখ্যাবাচক বহুব্রীহি সমাস\nউপকণ্ঠ\nকণ্ঠের সমীপে\nঅব্যয়ী ভাব সমাস\nরাজপুত্র\nরাজার পুত্র\nষষ্ঠী তৎপুরুষ সমাস"
        }
      ]
    },
    {
      "number": "3",
      "uddipok": "(ক) একটি সার্থক বাক্যের কী কী গুণ থাকা আবশ্যক? উদাহরণ লেখ।\nঅথবা,\n(খ) নির্দেশ অনুসারে বাক্যান্তর কর (যে কোনো পাঁচটি):\n(i) শিশুরা দূষণমুক্ত পরিবেশ চায় (নেতিবাচক)।\n(ii) এখন খাঁটি জিনিস সহজলভ্য নয় (অস্তিবাচক)।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\n(v) রচনায় সহজবোধ্য শব্দ ব্যবহার করা উচিত (জটিল)\n(vi) তিনি আর নেই (যৌগিক)\n(vii) যেসব পশু মাংস খায়, তারা অত্যন্ত বলবান (সরল)।\n(viii) বাংলাদেশের চির স্থায়িত্ব কামনা করি (ইচ্ছাসূচক)।",
      "tag": "CCC 24,PCC 24,NDCD 24,DCC 24,ISCM 24,HC 24,RCPC 24,CPCR 24,DB 23,DIN.B 23,JB 23,RB 23,SB 23,BB 23,MB 23,CTG.B 23,CB 23,RCC 23,JGCC 23,NDCD 23,DRMC 23,MC 23,JCC 23,RCC 23,ISCM 23,HC 23,CC 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,BB 19,DIN.B 19,RB 19,CB 19,SB 19,All.B 18,CTG.B 17,BB 17,CB 17,DIN.B 17,RB 17,SB 19,CTG.B 16,DIN.B 16,DB 16,CB 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য কাকে বলে?\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয়। তাকে বাক্য বলে।\nযেমন, রহিম ফুটবল খেলে। এখানে বক্তার সম্পূর্ন মনোভাব প্রকাশিত হয়েছে।\nএকটি সার্থক বাক্যের কী কী গুণ থাকা আবশ্যক?\nভাষার বিচারে বাক্যের ৩টি গুণ থাকা আবশ্যক। সেগুলো হলো-\nআকাঙ্ক্ষা (Expectancy)।\nআসত্তি (Proximity)।\nযোগ্যতা (Propriety)।\nআকাঙ্ক্ষা কাকে বলে?\nবাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা (Expectancy) বলে।\nযেমন, কেউ যদি ‘অর্থই অনর্থের’ বলে থেমে যায়। তাহলে বার্কের অর্থ অসম্পূর্ণ থেকে যাবে। বলতে হবে, ‘অর্থই অনর্থের মূল’। এখানে বাক্যের অর্থ পরিষ্কারভাবে বুঝা গেছে। এই বাক্যে ‘অর্থই অনর্থের’ বলার পর ‘মূল’ শব্দটি শোনার যে ইচ্ছা তাকে বাক্যের আকাঙ্কা বলে।\nআসত্তি কাকে বলে?\nবক্তার মনোভাব প্রকাশের জন্য বাক্যে শব্দগুলোকে এমনভাবে পর পর সাজাতে হবে যেন বক্তার সম্পূর্ন মনোভাব প্রকাশ করে। এতে যেন মনোভাব প্রকাশে বাধাগ্রস্ত না হয়।  বাক্যে অর্থসংগতি রক্ষার জন্য সুশৃঙ্খল পদবিন্যাসকে আসত্তি বলে।\nযেমন: করিম ছেলে ভালো খুব । এখানে মনোভাব প্রকাশিত হয়নি। বলতে হবে, করিম খুব ভালো ছেলে। ‘করিম ছেলে ভালো খুব ‘ এ বাক্যে পরপর শব্দগুলোকে সাজানো হলেও বক্তার সম্পূর্ণ মনোভাব প্রকাশিত হয়নি। ‘করিম খুব ভালো ছেলে’ এ বাক্যে পরপর শব্দগুলোকে সাজানো হয়েছে এবং বক্তার সম্পূর্ণ ভাব প্রকাশিত হয়েছে। সঠিক জায়গায় পরপর শব্দগুলো সাজানোকে আসত্তি বলে।\nযোগ্যতা কাকে বলে?\nবাক্যস্থিত পদসমূহের অর্থগত এবং ভাবগত মিলবন্ধনের নাম যোগ্যতা।\nযেমন: ‘সূর্য পশ্চিম দিকে উঠছে’ এই বাক্য তার যোগ্যতা হারিয়েছে। বলতে হবে ‘সূর্য পূর্ব দিকে উঠছে’।\nবি.দ্র: পরপর শব্দ বসালেই সঠিক বাক্য হবেনা। সঠিক বাক্য হতে হলে শব্দগুলোকে সঠিক জায়গায় বসাতে হবে যাতে মনের সম্পূর্ণ ভাব প্রকাশ পায় এবং বাক্যের অর্থগত এবং ভাবগত মিলবন্ধন হয়।\n(খ) উত্তরঃ\n(i) শিশুরা দূষণমুক্ত পরিবেশ চায় (নেতিবাচক)।\nউত্তর: শিশুরা দূষণযুক্ত পরিবেশ চায় না ।\n(ii) এখন খাঁটি জিনিস সহজলভ্য নয় (অস্তিবাচক)।\nউত্তর: এখন খাঁটি জিনিস দুর্লভ।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\nউত্তর: নারী ও শিশু নির্যাতনের বিরুদ্ধে প্রতিবাদ জানাও।\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\nউত্তর: ওহ্ ! কী ভয়াবহ ছিল পঞ্চাশের মন্বন্তরের ঘটনা !\n(v) রচনায় সহজবোধ্য শব্দ ব্যবহার করা উচিত (জটিল)\nউত্তর: যেসব শব্দ সহজবোধ্য সেসবই রচনায় ব্যবহার করা উচিত ।\n(vi) তিনি আর নেই (যৌগিক)\nউত্তর: তিনি ছিলেন কিন্তু এখন আর নেই ।\n(vii) যেসব পশু মাংস খায়, তারা অত্যন্ত বলবান (সরল)।\nউত্তর: মাংসেভোজী  পশু অত্যন্ত বলবান ।\n(viii) বাংলাদেশের চির স্থায়িত্ব কামনা করি (ইচ্ছাসূচক)।\nউত্তর: বাংলাদেশ চিরস্থায়ী হোক।"
        }
      ]
    },
    {
      "number": "4",
      "uddipok": "(ক) যেকোনো পাঁচটি শব্দের পারিভাষিক রূপ লেখ:\nAct, Legend, Dialect, Subsidy, Concession, Ad-hoc, Referendum, Quack.\nঅথবা,\n(খ) বাংলায় অনুবাদ কর:\nBengali Language has a glorious tradition. In this country, students and people laid down their lives to keep the honour of our Language. Those martyrs are the pride of our nation and history.",
      "tag": "DIN.B 22",
      "sub_questions": [
        {
          "label": "",
          "question": "",
          "explanation": "(ক) উত্তরঃ #\nইংরেজি শব্দ\nপারিভাষিক শব্দ\nAct\nআইন\nLegend\nকিংবদন্তি\nDialect\nউপভাষা\nSubsidy\nভর্তুকি\nConcession\nঅনুমোদন\nAd-hoc\nতদর্থক, অনানুষ্ঠানিক\nReferendum\nগণভোট\nQuack\nহাতুড়ে বিদ্যা\n(খ) উত্তরঃ\nঅনুবাদ : বাংলা ভাষার রয়েছে এক গৌরবময় ঐতিহ্য। আমাদের ভাষার মর্যাদা রক্ষার জন্য এদেশে ছাত্রছাত্রী ও সাধারণ মানুষ তাঁদের জীবন উৎসর্গ করেছেন। সেসব শহিদ আমাদের জাতি এবং ইতিহাসের গর্ব।"
        }
      ]
    },
    {
      "number": "5",
      "uddipok": "(ক) সরকারি প্রাথমিক বিদ্যালয়ে সহকারী শিক্ষক পদে নিয়োগ লাভের জন্য একটি আবেদনপত্র লেখ।\nঅথবা,\n(খ) খাদ্যে ভেজাল ও তার প্রতিকার সম্পর্কে একটি প্রতিবেদন রচনা কর।",
      "tag": "FCC 23,DIN.B 22",
      "sub_questions": [
        {
          "label": "",
          "question": "",
          "explanation": "(ক) উত্তরঃ\n০৮-০৫-২০২১ বরাবর মহাপরিচালক প্রাথমিক গণশিক্ষা অধিদপ্তর মিরপুর, ঢাকা বিষয় : সহকারী শিক্ষক পদে নিয়োগের জন্য আবেদন।\nজনাব যথাবিহিত সম্মানপূর্বক নিবেদন এই যে, গত ১৫ ফেব্রুয়ারি ২০২১ তারিখের ‘দৈনিক প্রথম আলো’ পত্রিকায় প্রকাশিত বিজ্ঞাপনের মাধ্যমে জানতে পারলাম যে, আপনার প্রতিষ্ঠানের অধীনে প্রাথমিক বিদ্যালয়ে কিছুসংখ্যক সহকারী শিক্ষক নিয়োগ করা হবে। আমি উক্ত পদের একজন প্রার্থী হিসেবে আবেদন করছি। নিম্নে আমার জীবন- বৃত্তান্তসহ প্রয়োজনীয় তথ্য পেশ করছি।\n১। পদের নামঃ সহকারী শিক্ষক ২। প্রার্থীর নামঃ হাবীবুর রহমান ৩। পিতার নামঃ আবুল কাশেম ৪ । মাতার নামঃ হামিদা আক্তার ৫। স্থায়ী ঠিকানাঃ গ্রামঃ ভদ্রপাড়া, ডাকঘরঃ বাংলা, উপজেলাঃ নেত্রকোনা, জেলাঃ নেত্রকোনা ৬। বর্তমান ঠিকানাঃ ১১, প্রফেসর পাড়া, নেত্রকোনা ৭। জন্ম তারিখঃ ১২ মার্চ, ১৯৯৪ ৮। ধর্মঃ ইসলাম (সুন্নি) ৯। জাতীয়তাঃ বাংলাদেশি ১০। ফোন নম্বরঃ ০১৮১……… ১১। শিক্ষাগত যোগ্যতা –\nপরীক্ষার নাম\nশিক্ষা প্রতিষ্ঠানের নাম\nবোর্ড/ বিশ্ববিদ্যালয়\nপাসের সাল\nপ্রাপ্ত গ্রেড\nএসএসসি (বাণিজ্য)\nকৃষ্ণ গোবিন্দ উচ্চ বিদ্যালয়\nঢাকা\n২০০৯\nA\nএইচএসসি\nনেত্রকোনা সরকারি কলেজ\nঢাকা\n২০১১\nA\nস্নাতক\nনেত্রকোনা সরকারি কলেজ\nজাতীয় বিশ্ববিদ্যালয়\n২০১৫\nA\n১২। জাতীয় পরিচয়পত্র নম্বরঃ ………………… ১৩। ব্যাংক পে-অর্ডার নম্বরঃ ১৩১৫৭ (সোনালি ব্যাংক, টেরি বাজার শাখা, নেত্রকোনা, ০৪-০৩-২০২১)\nঅতএব, উল্লেখিত তথ্যাদির আলোকে আমাকে সহকারি শিক্ষক পদে নিয়োগলাভের সুযোগদানের জন্য আপনার মর্জি কামনা করছি।\nনিবেদক হাবিবুর রহমান\nসংযুক্তি ১. শিক্ষাগত সনদপত্রের সত্যায়িত অনুলিপি ২. সদ্য তোলা সত্যায়িত ৩ কপি ছবি ৩. চারিত্রিক সনদপত্রের সত্যায়িত কপি ৪. ব্যাংক পে-অর্ডার\n(খ) উত্তরঃ\nপ্রতিবেদনের প্রকৃতি : সংবাদ প্রতিবেদন প্রতিবেদনের শিরোনাম : খাদ্যদ্রব্যে ভেজাল মেশানো ও তার প্রতিকার সরেজমিনে পরিদর্শন : ‘ক’, ‘খ’ প্রতিষ্ঠান এবং ‘গ’, ‘ঘ’ বাজার প্রতিবেদন তৈরির সময় : সকাল ১২:০০ টা থেকে দুপুর ২:০০টা তারিখ : ২৩-০৩-২০২৩\nখাদ্যদ্রব্যে ভেজাল মেশানো ও তার প্রতিকার\nবেঁচে থাকার জন্য মানুষকে খাদ্য গ্রহণ করতে হয় । খাদ্য মানুষকে বাঁচিয়ে রাখে এবং সুস্থতা দান করে । তাই খাদ্য হতে হয় টাটকা, পুষ্টিকর ও নিরাপদ। কিন্তু বর্তমানে এক শ্রেণির স্বার্থান্ধ ও অর্থলোলুপ মানুষ খাদ্যদ্রব্যে ভেজাল মিশিয়ে মানুষের জীবনকে সংকটাপন্ন করে তুলছে । বাজার থেকে ক্রয় করে আনা প্রায় প্রতিটি খাদ্যদ্রব্যেই ভেজাল মেশানো থাকে । সাধারণত ভেজাল বলতে বোঝায় খাদ্যে নিম্নমানের, ক্ষতিকর, অকেজো ও অপ্রয়োজনীয় দ্রব্য মিশ্রিত করাকে । বর্তমানে খাদ্যদ্রব্যে এমনভাবে ভেজাল মেশানো হয় যে, মানুষ আসল ও নকল দ্রব্যের পার্থক্য বের করতে পারে না ।\nখাদ্যদ্রব্যে ভেজালের সাম্প্রতিক অবস্থা\nবর্তমানকালে বাংলাদেশে খাদ্যে ভেজাল ও বিষক্রিয়া যেভাবে বিস্তৃত হচ্ছে তাতে করে ভেজাল নিয়ন্ত্রণে আনা অত্যন্ত কঠিন হয়ে পড়েছে । বিষাক্ত এসব খাবার গ্রহণের ফলে দীর্ঘমেয়াদি স্বাস্থ্য ঝুঁকিতে আছে দেশবাসী । খাদ্যে ভেজালের কারণে মানুষ ১২ থেকে ১৫টি রোগে আক্রান্ত হচ্ছে । বিশেষজ্ঞদের মতে, ভেজাল পণ্য ও খাদ্যদ্রব্যে মাত্রাতিরিক্ত রাসায়নিকের ব্যবহারে মানুষের মৃত্যুহার বাড়ছে । সাম্প্রতিক এক জরিপে দেখা গেছে যে, প্রায় অর্ধেক সবজি এবং এক-চতুর্থাংশ ফলে অতিরিক্ত মাত্রায় ক্ষতিকর কীটনাশকের উপস্থিতি রয়েছে । ন্যাশনাল ফুড সেফটি ল্যাবরেটরির ১৫ সদস্যের একটি দল Food and Agriculture Organisation (FAO)-এর সহায়তায় রাজধানীর গুলশান, কারওয়ান বাজার এবং মহাখালি বাজার থেকে খাদ্যের নমুনা নিয়ে সেগুলো পরীক্ষা করার পর এ তথ্য প্রকাশ করেন । এ জরিপ থেকে জানা যায়, দুধ, দুগ্ধজাত পণ্য, মাছ, ফল এবং সবজির ৮২টি নমুনার প্রায় ৪০ শতাংশ খাদ্যেই বিভিন্ন নিষিদ্ধ কীটনাশক রয়েছে । এসব কীটনাশকের মধ্যে রয়েছে ডিডিটি, অ্যালড্রিন, ক্লোরডেইন ও হেপ্টাক্লোর । প্রায় ৫০% সবজি এবং ৩৫% ফল ক্ষতিকর মাত্রার কীটনাশক দ্বারা দূষিত হয় । জরিপকারী দল হলুদের গুঁড়ার ৩০টি নমুনা গবেষণা করে দেখেন যে, এগুলোতে সিসা জাতীয় রং নিহিত আছে, যা খেলে বা নিঃশ্বাসের সাথে নিলে প্রাণনাশ হতে পারে।\nফুড সেফটি ল্যাব দ্বারা উদ্ভাবনকৃত উচ্চ ক্ষমতাসম্পন্ন তরলের মিশ্রণ পৃথকীকরণ পদ্ধতি ব্যবহার করে ৬৬টি নমুনায় ফরমালডিহাইড-এর উপস্থিতি নির্ণয়ের জন্য গবেষণা করা হয় । এ পদ্ধতিতে ধনিয়া, আম এবং তাজা চিংড়ি মাছের নমুনায় ভেজাল পাওয়া গেছে । পাস্তুরিত দুধে উচ্চমাত্রায় অণুজীবের উপস্থিতি রয়েছে, যা উৎপাদনকারী অনুসৃত নিম্নমানের প্রক্রিয়া প্রণালি নির্দেশ করে । শসা এবং রাস্তার খাবারের নমুনায়ও উচ্চমাত্রার অণুজীব প্রদর্শন করে, যা পানি সরবরাহে ব্যাপক দূষণ চিহ্নিত করে । সরকারি সংস্থা বাংলাদেশ পরিসংখ্যান ব্যুরোর (বিবিএস)-এর তথ্য অনুসারে ভেজাল খাদ্য গ্রহণ করার কারণে ২০১০ সালে মৃত্যুহার ছিল প্রায় ৪০ শতাংশ, যা বর্তমানে আরও বেড়েছে । ২০১৫ সালে গোপালগঞ্জ ও সিলেটে প্রায় ৯১ জন মানুষ ভেজাল খাদ্য গ্রহণ করে অসুস্থ হয়ে পড়ায় হাসপাতালে ভর্তি হয়েছিলেন।\nখাদ্যদ্রব্যে ভেজাল মেশানোর কারণ\n১. মানুষ রাতারাতি ধনী হওয়ার প্রবণতা থেকে খাদ্যদ্রব্যে ভেজাল মিশিয়ে থাকে । এ পদ্ধতি গ্রহণ করে এক শ্রেণির ব্যবসায়ীরা অধিক মুনাফা অর্জন করছে। এরা দুধে পানি মিশিয়ে ভেজাল দুধ বাজারজাত করে মুনাফা অর্জন করে । আবার, গুঁড়াদুধে ময়দা, সুজি ও অন্যান্য দ্রব্য মেশানো খুবই সহজ । এভাবে তারা প্রতিনিয়ত খাদ্যদ্রব্যে ভেজাল মিশিয়ে থাকে।\n২. প্রশাসনিক নিয়মকানুনের দুর্বলতার কারণে এবং কঠিন দণ্ডবিধি বা শক্ত কোনো আইন কার্যকর না থাকায় একশ্রেণির অসাধু ব্যবসায়ী নিন্দনীয় এ কাজটির সঙ্গে অবলীলায় জড়িয়ে পড়ছে । ফলে সাধারণ পণ্যেও ভেজালের প্রভাব পড়ে।\n৩. নৈতিক শিক্ষা ও মূল্যবোধের অভাবের কারণেও ব্যবসায়ীরা লোভে পড়ে নানারকম দুর্নীতি ও অসৎ কর্মকাণ্ডে জড়িয়ে পড়ে । তারা ভেজাল মেশানোর মতো ঘৃণিত কাজকে অন্যায় বলে ভাবে না । তাই তারা অবলীলায় এ কাজ করে থাকে।\n৪. এক শ্রেণির অসাধু ব্যবসায়ী নিজস্বার্থ সিদ্ধির উদ্দেশ্যে সামান্য বাড়তি লাভের আশায় খাদ্যদ্রব্যে ভেজাল মিশিয়ে থাকে । তাদের এ অপকর্মের দরুন সাধারণ জনগণ যে ক্ষতির শিকার হবে তা তাদের চিন্তায়ও আসে না।\n৫. আমাদের অধিকাংশ খাদ্য প্রস্তুতকারী প্রতিষ্ঠানের অনুমোদন এবং বিএসটিআই কর্তৃক প্রদত্ত ছাড়পত্র নেই । তাই ভুয়া লাইসেন্স কিংবা ছাড়পত্র দেখিয়ে তারা অবলীলায় ভেজালমিশ্রিত খাদ্য উৎপাদন ও বাজারজাত করে আসছে।\n৬. খাদ্যদ্রব্যে ভেজাল মেশানোর পিছনে যত কারণই দায়ী থাকুক না কেন এর সবকিছুর মূলে রয়েছে সাধারণ মানুষের অর্থলোলুপ মানসিকতা ও সততার অভাব । এ কারণেই মানুষ অপরের ক্ষতি সাধনের বিষয়টিকে খুব স্বাভাবিকভাবে নিয়েছে । তাই তারা বাড়তি আয়ের আশায় খাদ্যে ভেজাল মেশানোর মতো গর্হিত কাজ করতেও কুণ্ঠাবোধ করে না।\nখাদ্যদ্রব্যে ভেজাল রোধের উপায়\nআমাদের সংবিধানের ১৮(১) অনুচ্ছেদে বলা হয়েছে : ‘জনগণের পুষ্টির স্তর উন্নয়ন ও জনস্বাস্থ্যের উন্নতি সাধন রাষ্ট্র অন্যতম প্রাথমিক কর্তব্য বলিয়া গণ্য করিবে ।’ একে বাস্তবায়ন করতে হলে রাষ্ট্রকে অবশ্যই সর্বাগ্রে ভেজাল ও নিম্নমানের খাদ্যদ্রব্য এবং এসবের যোগানদাতাদের বিরুদ্ধে কঠোর ব্যবস্থা গ্রহণ করতে হবে । খাদ্যদ্রব্যে ভেজাল মেশানো প্রতিরোধ করতে নিম্নলিখিত পদক্ষেপ গ্রহণ করা যেতে পারে-\n১. বাংলাদেশে খাদ্যদ্রব্যে ভেজাল মেশানোর জন্য আইনগত ব্যবস্থা গ্রহণ এবং এর যথাযথ প্রয়োগ করতে হবে ।\n২. খাদ্যের নমুনা পরীক্ষা করার জন্য প্রত্যেক জেলায় এবং বড় বড় বাজারগুলোতে পরীক্ষাগার স্থাপন করতে হবে ।\n৩. ব্যবসায়ীদের খাদ্যদ্রব্যে ভেজালের ভয়াবহ দিক সম্পর্কে জানিয়ে তাদের মধ্যে নৈতিক মূল্যবোধ জাগ্রত করার প্রয়াস চালাতে হবে ।\n৪. বিএসটিআইকে দুর্নীতিমুক্ত করতে হবে । ভেজালবিরোধী ভ্রাম্যমাণ আদালত এবং বাজার তদারকির জন্য ব্যবস্থা গ্ৰহণ করতে হবে ।\n৫. ভেজাল প্রতিকারের লক্ষ্যে ভোক্তা অধিকার রক্ষা তথা ক্রেতা স্বার্থ আন্দোলন গড়ে তোলা দরকার ।\n৬. সর্বোপরি পণ্যের মান নিয়ন্ত্রণ এবং পণ্যের প্যাকেটের গায়ে কোম্পানির লাইসেন্স নম্বর, ট্রেড মার্ক, পণ্যের উৎপাদন সময়সহ এমন সব কৌশল ও ব্যবস্থা গ্রহণ করতে হবে, যাতে ক্রেতা সাধারণ সহজেই খাদ্যদ্রব্যের ভেজাল বুঝতে পারে ।\n৭. প্রচারমাধ্যমে খাদ্যদ্রব্যে ভেজালের নানারকম প্রক্রিয়া সম্পর্কে ধারণা দিতে হবে ।\n৮. ভেজালরোধে সবাইকে সচেতনভাবে এগিয়ে আসতে হবে ।\n৯. সমাজে ভেজালকারীকে চিহ্নিত করে সামাজিকভাবে বয়কট করতে হবে, প্রয়োজনে লোকসমক্ষে তাকে লজ্জা দিতে হবে এবং ব্যবসায় থেকে তাকে বিতাড়িত করতে হবে ।\nখাদ্যদ্রব্যে ভেজাল আমাদের দেশ ও জাতির মারাত্মক ক্ষতির কারণ । একে প্রতিরোধ করার যথাযথ ব্যবস্থা গ্রহণ করতে পারলেই আমরা এর কুফল থেকে মুক্তি পেতে পারি । আর এ লক্ষ্যে আমাদের একযোগে কাজ করতে হবে ।"
        }
      ]
    },
    {
      "number": "6",
      "uddipok": "(ক) সারমর্ম লেখ:\nশুধু গাফলতে, শুধু খেয়ালের ভুলে,\nদরিয়া-অথই ভ্রান্তি নিয়াছি তুলে\nআমাদেরি ভুলে পানির কিনারে মুসাফির দল বসি\nদেখেছে সভয়ে অস্ত গিয়াছে তাদের সেতারা, শশী।\nঅথবা,\n(খ) ভাব-সম্প্রসারণ কর: অতৃপ্তিই অসুখের মূল।",
      "tag": "DIN.B 22",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nসারমর্ম: ঝঞ্ঝাবিক্ষুব্ধ সমুদ্রযাত্রায় যেমন নাবিকের ভ্রান্তিতে যাত্রীরা তীরে পৌঁছাতে ব্যর্থ হয়, তেমনি নেতৃত্বের ত্রুটিতে ও অবহেলায় জাতি স্বাধীনতার স্বাদ থেকে বঞ্চিত হয়। যাত্রীরা যেমন তীরে পৌঁছতে না পেরে বেদনাহত হয়ে অন্ধকার রাতে ক্রন্দন করে তেমনি জাতিও বিলীন হয়ে যায় অপ্রাপ্তির হতাশায়।\n(খ) উত্তরঃ\nভাব-সম্প্রসারণ কর্মসম্পাদনেই মানুষের তৃপ্তি। আর এ তৃপ্তির মাধ্যমেই মানুষ পায় আনন্দ, অনুভব করে সুখ ও শান্তি। অতৃপ্তি মানুষের জীবনে নিয়ে আসে দুঃখ ও হতাশা, যা মানুষকে অকর্মণ্য করে দেয়। ফলে জীবনে নেমে আসে অসুখ ও অশান্তি।\nমানুষের জীবন বিচিত্র, জটিল ও কঠিন। মানুষ জড়, স্থির ও নিশ্চল থাকতে পারে না। তাকে বেঁচে থাকার জন্য চলতে হয়, কাজ করতে হয়, নানা চাহিদা মেটাতে হয়। এসব করতে গিয়ে মুখোমুখি হতে হয় নানা বিচিত্র সমস্যার, জটিল বাধা ও কঠিন প্রতিবন্ধকতার। সমস্যার বিরুদ্ধে লড়াই করে মানুষকে সমাধান খুঁজে নিতে হয়। বাধা ও প্রতিবন্ধকতা অতিক্রম করে চাহিদার জিনিসটা সন্ধান করতে হয়। সমস্যার সমাধান খুঁজে পেলে বা চাহিদার জিনিসটি পেয়ে গেলে মন তৃপ্তিতে ভরে ওঠে। তৃপ্তির আনন্দ ও সুখ জীবনকে করে তোলে স্বস্তি ও শান্তিময়। কিন্তু যদি সমস্যার কাঙ্ক্ষিত সমাধান না হয়, চাহিদার জিনিসটি হাতের নাগালে না আসে তাহলেই মন অতৃপ্তিতে দীর্ণ হয়। আর এ অতৃপ্তি মানুষকে অসুখী করে, বিপর্যস্ত করে, দুর্দশাগ্রস্ত করে। কখনো কখনো অতৃপ্তি মানুষকে হিংস্র ও প্রতিশোধপরায়ণ করে তোলে। ফলে শারীরিক ও মানসিক ভারসাম্যে তৈরি হয় অস্থিরতা। এ অস্থিরতায় ক্ষতিগ্রস্ত হয় দেহের অঙ্গ-প্রত্যঙ্গ, যা অসুস্থ করে তোলে শরীরকে। শরীর অসুস্থ হলে মনও সুস্থ থাকে না। এভাবে অসুস্থ মানুষ ক্রমশ বেপরোয়া হয়ে নিজের অস্তিত্বকেই বিপন্ন করে তোলে। অতৃপ্ত মানুষ হয়ে ওঠে অসুখী, অশান্তি তাকে গ্রাস করে। আর এর প্রভাব পড়ে পরিবারের সদস্যদের মধ্যে। তারাও অস্বস্তিতে থাকে, দুশ্চিন্তায় থাকে। পরিবারের এ অস্বস্তি ও দুশ্চিন্তার প্রভাব পড়ে সমাজেও। ফলে পরিবার ও সমাজের স্বাভাবিক কার্যক্রম বিঘ্নিত হয়, স্বাভাবিক পরিবেশ ক্ষতিগ্রস্ত হয়। সবকিছুরই বিকল্প থাকে। নদীর এপাড় ভাঙে ওপাড় গড়ে। একদিকে অতৃপ্তি থাকলে তৃপ্তির অন্য পথ খোলা থাকে। তৃপ্তির জন্য মানুষকে বিকল্প কিছু খুঁজে নেওয়াই সংগত। কেননা অতৃপ্তির জন্য হাহাকার করে অসুখী হওয়ার মধ্যে জীবনের সার্থকতা নেই। বরং ধৈর্য ধরে অন্য পথ, অন্য বিষয়, অন্য কিছুর মধ্যে তৃপ্তি খুঁজে নিয়ে জীবনে সুখী হওয়াই উত্তম।"
        }
      ]
    },
    {
      "number": "7",
      "uddipok": "(ক) মরণব্যাধি 'করোনা' নিয়ে ডাক্তার ও রোগীর মধ্যে একটি সংলাপ লেখ।\nঅথবা,\n(খ) 'মানুষ মানুষের জন্য' শিরোনামে একটি খুদে গল্প লেখ।",
      "tag": "DIN.B 22",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nমরণব্যাধি 'করোনা' নিয়ে ডাক্তার ও রোগীর মধ্যে সংলাপঃ\nশোভন : স্যার, ভেতরে আসতে পারি?\nডাক্তার : হ্যাঁ, এসো।\nশোভন : দেশে কী যে মহামারী এলো, সবাই ভয়ে একেবারে অস্থির।\nডাক্তার : শুধু দেশে কেন, সারা পৃথিবীর মানুষ করোনার ভয়ে অস্থির। তুমি ভাবতে পার, এমন কোনো দেশ নেই যেখানে করোনার সংক্রমণ হয়নি আর মানুষ মারা যায়নি!\nশোভন : শুনেছি হাজার হাজার মানুষ আক্রান্ত হচ্ছে আর মারা যাচ্ছে।\nডাক্তার : তোমার শোনাটা সম্পূর্ণ ঠিক না। কারণ আক্রান্ত হলেই সব মানুষ মারা যায় না।\nশোভন : পত্রিকায় পড়ছি, টিভিতে শুনছি প্রতিদিন সেগুলো কি সঠিক নয়?\nডাক্তার : আগে আমার কথা শোন, তারপর হিসাব কর। সারা বিশ্বে এ পর্যন্ত ৬৪ কোটির বেশি মানুষ আক্রান্ত হয়েছে আর মারা গেছে ৬৪ লাখেরও বেশি।\nশোভন : ওরে বাবারে, এত! তাহলে তো টিকা নিয়ে ভালোই করেছি, আর ভয় নেই।\nডাক্তার : ভয় তাদেরই বেশি, যাদের বয়স বেশি, কঠিন রোগে আক্রান্ত এবং শারীরিকভাবে দুর্বল।\nশোভন : তাহলে আমি ভয়ে মরছি কেন? আমার তো এসব কিছু নেই। তাছাড়া টিকা তো নিয়েছি।\nডাক্তার : ভয় আছে। তোমার শরীরে যদি আগেই করোনার ভাইরাস ঢুকে থাকে তাহলে টিকা নিয়েও কোনো কাজ হবে না।\nশোভন : আমার শরীরে কী করে ঢুকবে?\nডাক্তার: হাঁচি-কাশির মাধ্যমে এ রোগ ছড়ায়। যার জ্বর আছে, হাঁচি- কাশি আছে, তার সংস্পর্শে এলেই এ রোগ হতে পারে।\nশোভন : এখন তো আবার ডেল্টা, ওমিক্রন ইত্যাদির কথা শুনি। এগুলোও তো মারাত্মক।\nডাক্তার : করোনা ভাইরাস নিজে নিজেই রূপ বদলায়। পরিবর্তিত রূপই হলো ডেল্টা ধরন, ওমিক্রন ধরন। এগুলো খুব দ্রুত ছড়ায়। আবার রোগের লক্ষণও বোঝা যায় না।\nশোভন : তাহলে উপায়? কী করে এ রোগ থেকে রেহাই পাব?\nডাক্তার : এ রোগ প্রতিরোধের জন্য সবাইকে স্বাস্থ্যবিধি মেনে চলতে হবে। নাক-মুখ ঢেকে ফেস মাক্স পরতে হবে, বারবার সাবান দিয়ে হাত ধুতে হবে অথবা হ্যান্ড স্যানিটাইজার ব্যবহার করতে হবে, অন্যজন থেকে তিন ফুট দূরত্ব বজায় রাখতে হবে। এই নিয়মগুলো কঠোরভাবে পালন করলে এ রোগ প্রতিরোধ করা যাবে।\nশোভন : ঠিক আছে। এরপর থেকে আমিও সতর্ক হয়ে যাব। আপনি যা যা পরামর্শ দিলেন, সেগুলো সবই কঠোরভাবে পালন করব। আর সবাইকে এসব পালন করতে পরামর্শ দেব।\nডাক্তার : শুনে খুশি হলাম।\nশোভন : স্যার, আজকে তাহলে আসি। আপনি আমাকে চিন্তামুক্ত করলেন। অশেষ ধন্যবাদ।\nডাক্তার : তোমাকেও ধন্যবাদ।\n(খ) উত্তরঃ\n'মানুষ মানুষের জন্য'\nমেয়েটি দৌড়াচ্ছিল। ট্রেন ছেড়ে দিয়েছে। ওদিকে মেয়েটির ব্যাগে মোবাইল ফোন বেজেই চলেছে। ফোন ধরছে না, করণ তাকে ট্রেন ধরতে হবে। শেষ পর্যন্ত সে দৌড়ে ট্রেনে উঠল। গেটে দাঁড়ানো লোকটিকে সহায়তার জন্য ধন্যবাদ দিল। টিকিট দেখে সিটে বসে ব্যাগ থেকে মোবাইলটা হাতে নিয়ে দেখল মায়ের ফোন। ফোন মা করেনি। করেছে সুমন। সুমন গত রাতেও ফোন করেছিল। কান্না ভেজা কণ্ঠে বলেছিল, 'আপু মা খুব অসুস্থ, তুমি বাড়িতে আসো।' সুমি শুধু বলেছিল, 'আমি সকালের ট্রেনে আসব, তুই মায়ের খেয়াল রাখিস।' অষ্টম শ্রেণিতে পড়ুয়া সুমন মায়ের আর কী খেয়াল রাখবে। তবুও বিপদের ভরসা। প্রতিবেশীদের ডাকতে পারবে মাকে হাসপাতালে নেওয়ার জন্য। ডাক্তার ডাকতে পারবে, ওষুধ আনতে পারবে। সুমি ফোন করল, ফোনে রিং হচ্ছে না। বারবার কোটে যাচ্ছে। নেটওয়ার্কের সমস্যা হতে পারে, পরে আবার চেষ্টা করবে বলে ফোন রেখে দিল। মায়ের কথা ভাবতে লাগল। বাবার মৃত্যুর পর কত কষ্ট করে মা তাদের বড় করে তুলেছেন। জমিজমাহীন গ্রাম্য চিকিৎসক সিরাজ আলির মৃত্যুর পর সবাই তার মাকে ভিটেমাটি বিক্রি করে বাপের বাড়িতে চলে যেতে বলেছিল। মা যাননি। ছেলে-মেয়ে দুটোকে বুকে নিয়ে স্বামীর ভিটেমাটি কামড়ে পড়ে ছিলেন। সংসার চালাতে তিনি কত কষ্টই না করেছেন। অন্যের বাড়িতে রান্নার কাজ করেছেন। সেখানে যে খাবার পেয়েছেন তা এনে সন্তানদের খাইয়েছেন। হাত-পাখা বানিয়ে বিক্রি করেছেন। কাঁথা সেলাইয়ের কাজ করেছেন। এভাবে টাকা জমিয়ে সেলাই মেশিন কিনেছেন। সেই মেশিন চালিয়েই তার সংসার তিনি টিকিয়ে রেখেছেন। তার স্বপ্ন সুমি আর সুমনকে মানুষের মতো মানুষ করবেন। মেধাবী ছেলে-মেয়ে দুটির জন্য শামসুন্নাহার পাড়া-প্রতিবেশীদের কাছ থেকে আলাদা সম্মান পান। মেয়েকে মেডিকেলে ভর্তি করানোর সময় অনেকে তাকে সাহায্য করেছেন। সুমির মা সবার ঋণ পরিশোধ করতে চান। এ কারণেই তিনি রাত-দিন পরিশ্রম করে অসুস্থ হয়ে পড়েছেন। সুমি ডাক্তার দেখিয়ে ব্যবস্থাপত্র করে মাকে ওষুধ কিনে দিয়ে গেছে। মা নিশ্চয়ই ঠিকমতো ওষুধ খাননি। বেশি রাত জেগে কাজ করেছেন। ভাবতে ভাবতে কখন যে পুরোটা সময় পার হয়ে গেছে বুঝতে পারেনি সে। ট্রেন থেকে নেমে সুমি আবার ফোন করল। ফোনে কয়েকবার চেষ্টা করল। না, রিং হচ্ছে না। ফোন সুইচ অফ দেখাচ্ছে। সুমি অস্থির হয়ে উঠল। স্টেশন থেকে বড়ি খানিকটা দূর। রিকশা নিল সুমি দ্রুত বাড়ি পৌছতে। রিকশা থেকে নেমে কিছুটা পায়ে হাঁটার পথ। একটু এগিয়ে যেতেই তাদের প্রতিবেশী মারুফ চাচাকে দেখে সুমি সালাম দিল। মারুফ চাচা সাইকেল থেকে নেমে গম্ভীর গলায় বলল, তুই এসেছিস মা, যা বাড়ি মা, আমি যাই, সবকিছু নিয়ে আসি। চোখ মুছতে মুছতে সাইকেলে উঠে চলে গেল। সবকিছু নিয়ে আসি বলে তার মারুফ চাচা কী বোঝাল সুমি তা বুঝতে পারল না। সে স্তম্ভিত হয়ে গেল। তার পা আর সামনে চলছে না। কী হয়েছে তার মায়ের? সুমি ঘোরের মধ্যে পড়ে গেল। মসজিদের মিনারের উঁচুতে বাঁধা মাইক থেকে ঘোষণায় সুমির সেই ঘোর কাটতেই তার দুচোখ অশ্রুতে ভরে উঠল, হাত শিথিল হয়ে ব্যাগ পড়ে গেল, জ্ঞান হারিয়ে মাটিতে লুটিয়ে পড়ল সুমি। মাইকে তখনও কথা শোনা যাচ্ছে... তার নামাজের জানাজা বাদ জোহর ঈদগাহ মাঠে অনুষ্ঠিত হবে।"
        }
      ]
    }
  ]
}