{
  "title": "দিনাজপুর বোর্ড ২০১৭",
  "subtitle": "প্রবন্ধ রচনা(5)",
  "questions": [
    {
      "number": "1",
      "uddipok": "স্বদেশপ্রেম।",
      "tag": "DIN.B 17",
      "sub_questions": [
        {
          "label": "",
          "question": "",
          "explanation": "উত্তর:\nভূমিকা: স্বদেশ মানুষের কাছে পরম সাধনার ধন, পরম নিবাস। স্বদেশের মানুষ, স্বদেশের রূপ-প্রকৃতি, তার পশু-পাখি এমনকী তার প্রতিটি ধূলিকণাও মানুষের কাছে প্রিয় ও পবিত্র। যে দেশ আলো দিল, বাতাস দিল, অন্ন-পানি দিল, বস্ত্র দিল, তার প্রতি যদি সেই শ্যামল স্নেহে প্রতিপালিত সন্তানদের মমতামণ্ডিত আনুগত্যবোধ না থাকে, তবে তারা কেবল অকৃতজ্ঞই নয়, বিশ্বের সকল নিন্দনীয় বিশেষণে বিশেষিত।\nস্বদেশপ্রেম: যে ভৌগোলিক ও সামাজিক পরিবেশের মধ্যে মানুষ জন্মগ্রহণ করে এবং বড়ো হয়ে ওঠে, সে পরিবেশের প্রতি, সেখানকার মানুষের প্রতি তার একটি স্বাভাবিক আকর্ষণ গড়ে ওঠে। দেশের প্রতি, দেশের মানুষের প্রতি এ আজন্ম আকর্ষণই স্বদেশপ্রেম। স্বদেশপ্রেম সকলের অন্তরেই থাকে। কখনও এ প্রেম থাকে সুপ্ত অবস্থায়, কখনও থাকে তা সুপ্রকাশিতভাবে। সুখের দিনে স্বদেশপ্রেম থাকে সুপ্তিমগ্ন। কিন্তু দুঃখের দিনে আঘাতে আঘাতে জর্জরিত হয়ে স্বদেশপ্রেম উদ্দীপিত হয়ে ওঠে। পরাধীনতার দুঃখ-বেদনায়, বিদেশিদের অকথ্য নির্যাতনে অন্তরের সুপ্ত স্বদেশপ্রেমের ঘুম ভাঙে। কিংবা দেশ যখন শত্রুর আক্রমণে পর্যুদস্ত হয়, তখন সমগ্র জাতি স্বদেশপ্রেমে উদ্বুদ্ধ হয়ে স্বদেশের ও স্বজাতির মানমর্যাদা রক্ষাকল্পে রণক্ষেত্রে প্রাণ বিসর্জন দেওয়ার জন্য দলে দলে ছুটে যায়। তখন মনে হয়- 'নিঃশেষে প্রাণ যে করিবে দান ক্ষয় নাই, তার ক্ষয় নাই।'\nস্বদেশপ্রেমের বহিঃপ্রকাশ ও উন্মেষ: প্রকৃতপক্ষে স্বদেশপ্রেমের উদ্ভব\nআত্মসম্মানবোধ থেকে। যে জাতির আত্মসম্মানবোধ যত প্রখর, সে জাতির স্বদেশপ্রেম তত প্রবল। স্বদেশপ্রেম এক প্রকার পরিশুদ্ধ ভাবাবেগ। নিঃস্বার্থ, হিংসাবিহীন দেশপ্রেমই প্রকৃত স্বদেশপ্রেম। ব্যক্তিগত ক্ষুদ্র স্বার্থের গন্ডি উপেক্ষা করে বৃহত্তর স্বার্থের দিকে মন যখন পরিচালিত হয়; যখন আত্মকল্যাণ অপেক্ষা বৃহত্তর কল্যাণবোধ সক্রিয় হয়ে ওঠে, তখন জ্বলে ওঠে স্বদেশের প্রতি ভালোবাসার নিষ্কলুষ প্রদীপ শিখা।\nদেশপ্রেমিকের দেশ সেবার পথে বাধা অনেক, অত্যাচার সীমাহীন। কিন্তু পথের ঝড়, ঝঞ্ঝা, বজ্রপাত তাদের দৃঢ় বলিষ্ঠ পদক্ষেপের নিকট মিথ্যে প্রমাণিত হয়। ইতিহাসের পানে তাকালে এর ভূরি ভূরি দৃষ্টান্ত মেলে। পরদেশি কিংবা স্বৈরশাসকের রক্তচক্ষু কিংবা উদ্যত অস্ত্র তাদের নিবৃত্ত করতে পারে না। আমাদের বাংলাদেশের ইতিহাসও স্বদেশপ্রেমের গর্বে গর্বিত। ১৯৫২ সালের ভাষা আন্দোলন, ১৯৬৯ সালের গণঅভ্যুত্থান, ১৯৭১ সালের স্বাধীনতা যুদ্ধ এবং সর্বশেষে ১৯৯০ সালে স্বৈরশাসনের বিরুদ্ধে গণঅভ্যুত্থান আমাদের স্বদেশপ্রেমের প্রমাণ দেয়।\nঅন্ধ স্বদেশপ্রেমের পরিণতি: স্বদেশপ্রেম দেশ ও জাতির গৌরবের বস্তু হলেও অন্ধ স্বদেশপ্রেম বা উগ্র জাতীয়তাবাদ ধারণ করে ভয়ংকর রূপ। জাতিতে জাতিতে সংঘাত ও সংঘর্ষ অনিবার্য করে তোলে অন্ধ স্বদেশপ্রেম। আমরা স্বদেশের জয়গান গাইতে গিয়ে যদি অপরের স্বদেশপ্রেমকে আহত করি, তবে সেই স্বদেশপ্রেম বিভিন্ন দেশ ও জাতির মধ্যে ডেকে আনে ভয়াবহ রক্তাক্ত দ্বন্দ্ব-সংঘাত। হিটলারের তৎকালীন জার্মানি কিংবা মুসোলিনির ইতালি উগ্র-জাতীয়তাবাদের নগ্নরূপ। চলমান বিশ্বের শক্তিশালী রাষ্ট্র কর্তৃক দুর্বল রাষ্ট্রসমূহের প্রতি আগ্রাসী মনোভাব অন্ধ স্বদেশপ্রেমেরই বহিঃপ্রকাশ।দেশপ্রেম ও রাজনীতি: বস্তুত রাজনীতিবিদের প্রথম ও প্রধান শর্তই হলো\nদেশপ্রেম। স্বদেশপ্রেমের পবিত্র বেদিমূলেই রাজনীতির পাঠ। দেশপ্রেমে ভ উদ্বুদ্ধ রাজনীতিবিদ দেশের সদাজাগ্রত প্রহরী। পরাধীন বাংলাদেশের দিকে দিকে যে বিভিন্ন রাজনৈতিক দল গড়ে উঠেছিল, তাদের সকলেরই মুখ্য উদ্দেশ্য ছিল পরাধীনতার বন্ধন থেকে দেশজননীর শৃঙ্খল-মোচন। তাদের অবদানেই আজ দেশ স্বাধীন। আজও দেশে বিভিন্ন রাজনৈতিক দল বর্তমান। রাজনীতির রঙ্গমণেঃ এখনও কত নতুন দলের আবির্ভাব ও নিষ্ক্রমণ। কিন্তু আজ অধিকাংশ রাজনৈতিক দলই মহত্তর, বৃহত্তর কল্যাণবোধ থেকে ভ্রষ্ট। রাজনৈতিক অঙ্গনে এখন ব্যক্তিগত এবং দলীয় স্বার্থ চিন্তাই অনেক ক্ষেত্রে প্রবল। দেশের স্বার্থে, জাতির স্বার্থে, মানুষের প্রয়োজনে সর্বস্ব বিলিয়ে দেওয়ার সাধনা, দেশপ্রেমের অঙ্গীকার ও সার্থকতা এখন প্রায়ই অনুপস্থিত। সংকীর্ণ রাজনীতিসর্বস্ব দেশপ্রেম প্রকৃতপক্ষে ধ্বংস ও সর্বনাশের পথকেই করে প্রশস্ত।\nস্বদেশপ্রেম ও বিশ্বভাবনা: যথার্থ দেশপ্রেমের সাথে বিশ্বপ্রেমের কোনো অমিল নেই, নেই কোনো বিরোধ, বরং স্বদেশপ্রেমের ভেতর দিয়ে বিশ্বপ্রেমের এক মহৎ উপলব্ধি, জাগরণ। স্বদেশ তো বিশ্বেরই অন্তর্ভুক্ত। জাতি-ধর্ম-বর্ণ-সম্প্রদায়ের ঊর্ধ্বে মানুষ বিশ্বপ্রেমের এ বাণীকে জাতীয় জীবনে গ্রহণ করলেই সংকীর্ণ অন্ধ জাতীয়তাবোধ থেকে আমাদের মুক্তি। বিশ্বপ্রেমের উজ্জ্বল আলোকে আমাদের স্বদেশপ্রেম হবে উদ্ভাসিত। আমরা স্বদেশকে ভালোবেসে বিশ্বদেবতারই বন্দনা করি। আজ যখন বিশ্বের সর্বত্র গণতন্ত্রের প্রবল জোয়ার এসেছে তখন বিশ্ব নাগরিকত্বের চেতনা হবে তাকে যথার্থভাবে গ্রহণ করা। স্বদেশ-চেতনা তো বিশ্ববোধেরই প্রাথমিক শর্ত। দেশের জল-মাটি-অরণ্য-পশুপাখি-মানুষ-সংস্কৃতিকে ভালোবাসতে পারলে পৃথিবীর মানুষকেও ভালোবাসা যায়। তখনই তার মধ্যে জন্ম নেয় বিশ্বাত্মবোধ।\nউপসংহার: দেশপ্রেম আমাদের মনের জ্বলন্ত অগ্নিশিখা। সেই অনলে অন্তরের যত কিছু পাপবোধ, যা কিছু ক্ষুদ্র, গ্লানিময় তার আহূতিদানেই আমাদের জীবন পরিশুদ্ধ হয়। এক মহৎ চেতনার বিভায় মানব-জন্ম হয় ভাস্বর। মানুষের জীবনে যদি দেশপ্রেমের চেতনা না থাকে, যদি বৃহত্তর কল্যাণবোধ থাকে অসুন্দরের ছদ্মবেশে আচ্ছন্ন, তাহলে হৃদয়ের কোন ঐশ্বর্য নিয়ে মানুষ মহৎ হবে? বৃহৎ হবে কোন সম্পদ নিয়ে? কোথায় তাহলে জীবনের মহিমা? কোথায় সেই উন্নত উত্তরাধিকার? দেশপ্রেম তো শুধু কতগুলো প্রাণহীন শব্দসমাহার নয়, নয় কোনো নিছক বিমূর্ত আদর্শ। স্বদেশপ্রীতির মধ্যেই মনুষ্যত্বের উদ্বোধন, মহৎ জীবনের সংকল্প, বিশ্বভ্রাতৃত্বের বন্ধন।"
        }
      ]
    },
    {
      "number": "2",
      "uddipok": "তোমার প্রিয় লেখক।",
      "tag": "DIN.B 17",
      "sub_questions": [
        {
          "label": "",
          "question": "",
          "explanation": "ভূমিকা :\nআমার নিজের ভালাে ও মন্দ লাগার বিচারে কাজী নজরুল ইসলামই আমার প্রিয় লেখক , আকর্ষণীয় ব্যক্তিত্ব । সাহিত্যের বিভিন্ন অঙ্গনে তিনি অবাধে বিচরণ করলেও মূলত কবি , বিশেষত বিদ্রোহী কবি হিসেবেই তিনি আমাদের কাছে এবং বিদেশেও পরিচিত । কাজী নজরুল ইসলামের লেখনীতে আমি আমার চিন্তা - চেতনার প্রকাশ পাই , তাঁর ব্যক্তিত্বে খুঁজে পাই উদার - অসাম্প্রদায়িক চেতনার আদর্শ।\nনজরুলকে কেন ভালােবাসি :\nরবীন্দ্রপ্রতিভার জয়গানে বাংলা সাহিত্য যখন মুখরিত , ঠিক তখনই সম্পূর্ণ এক নতুন অথচ কালজয়ী প্রতিভা নিয়ে বাংলা সাহিত্যের প্রাঙ্গণে আবির্ভূত হন কাজী নজরুল ইসলাম । রচনার বলিষ্ঠতা , প্রকাশভঙ্গির সরলতা , উদাত্ত কণ্ঠের মাধুর্য এবং সর্বোপরি সাধারণ মানুষের প্রতি গভীর মমতা সব মিলিয়ে কাজী নজরুল ইসলাম ছিলেন বাংলা সাহিত্যের এক অসাধারণ প্রতিভা ।\nজন্ম ও সৈনিক জীবন :\n১৩০৬ সালের ১১ জ্যৈষ্ঠ ( ১৮৯৯ সালের ২৫ মে ) কাজী নজরুল ইসলামের জন্ম পশ্চিমবঙ্গের বর্ধমান জেলার চুরুলিয়া গ্রামে । মাত্র আট বছর বয়সে পিতৃহীন হয়ে তার অসহায় জীবন শুরু হয় । এগারাে বছর বয়সে সাহিত্যাঙ্গনে তাঁর প্রথম ভীরু পদচারণা । প্রথম মহাযুদ্ধের দামামা বেজে উঠলে বিদ্রোহী কবির রক্ত নেচে ওঠে । দশম শ্রেণির ছাত্র নজরুল যােগ দেন বাঙালি পল্টনে । যুদ্ধের দামামার মধ্যেও তাঁর সাহিত্যচর্চা থেমে থাকে নি । তখন থেকেই অন্যায় - অবিচারের বিরুদ্ধে এক নতুন যুদ্ধের প্রস্তুতি নিতে থাকেন তিনি ।\nবিদ্রোহের কবি :\nযুদ্ধ থেকে ফিরে এসে কাজী নজরুল ইসলাম বিদ্রোহী ’ কবিতা নিয়ে আত্মপ্রকাশ করেন । বস্তুত ' বিদ্রোহী ' কবিতা দিয়েই কাজী নজরুল ইসলাম বাংলা সাহিত্যে রবীন্দ্রপ্রভাবকে অতিক্রম করে এক নতুন যুগের সূচনা করেন । তিনি উচ্চারণ করলেন-\n“ মহা বিদ্রোহী রণক্লান্ত আমি সেই দিন হব শান্ত যবে উৎপীড়িতের ক্রন্দন রােল আকাশে বাতাসে ধ্বনিবে না । অত্যাচারীর খড়গকৃপাণ ভীম রণভূমে রণিবে না । ”\nকাজী নজরুল ইসলামের রচনার যে বিষয়টি আমার হৃদয়কে আকৃষ্ট করেছিল তা ছিল সাধারণ মানুষের জন্যে মমতা ও দায়িত্ববােধ । সাহিত্য - সংস্কৃতিকে তিনি পরাধীন ভারতবর্ষের নির্যাতিত গণমানুষের বৈপ্লবিক চেতনার সাথে সম্পৃক্ত করেছিলেন । “ Arts for arts ” কাজী নজরুল ইসলাম এটি বিশ্বাস করতেন না । তিনি বিশ্বাস করতেন , একজন সচেতন নাগরিক হিসেবে , একজন সংস্কৃতিকর্মী হিসেবে সমাজ ও মানুষের প্রতি তাঁর বিশেষ দায়িত্ব রয়েছে । এ কারণে অন্যান্যদের মতাে তিনি নিরাপদ দূরত্বে থেকে সাহিত্য রচনা করেন নি । ব্রিটিশরাজের বিরুদ্ধে আন্দোলনে তিনি রাজনৈতিক নেতার মতােই প্রত্যক্ষভাবে অংশ নিয়েছেন , জেল খেটেছেন । জেলে বসেই তিনি বিদ্রোহের বাণী ছড়িয়েছেন উদ্ধত কণ্ঠে-\n“ কারার ঐ লৌহ কপাট ভেঙে ফেল , কর যে লােপাট রক্ত জমাট শিকলপূজার পাষাণ বেদী ।\"\nমানবতার কবি :\nঅগ্নিবীণা , বিষের বাঁশী , সর্বহারা , ভাঙার গান প্রভৃতি কাব্যগ্রন্থে নজরুল সাম্রাজ্যবাদ ও অন্যায় - অবিচারের বিরুদ্ধে বিদ্রোহ ঘােষণা করেছেন । সমাজের শােষক ও প্রবক শ্রেণিকে তিনি মানবতার শত্রু হিসেবে চিহ্নিত করেছেন । সাধারণ মানুষের প্রতি অসীম দরদ তাকে একজন অকৃত্রিম মানবপ্রেমী হিসেবে পরিচিত করেছে । তাই ঔপনিবেশিক শোষকগােষ্ঠী ও তাদের দোসরদের বিরুদ্ধে নজরুল নিদারুণ ব্যথায় অভিশাপ দিয়ে বলেছেন-\n“ প্রার্থনা করাে , যারা কেড়ে খায় তেত্রিশ কোটি মুখের গ্রাস , যেন লেখা হয় আমার লেখায় তাদের সর্বনাশ ।\"\nসাম্যের কবি:\nনজরুলের সাম্যবাদী ধ্যান - ধারণাও আমাকে গভীরভাবে আকৃষ্ট করে । তিনি বিশ্বাস করতেন , মানুষের মধ্যে আতরাফ-আশরাফ বলে কিছু নেই । রাজক্ষমতা হারিয়ে ভারতের মুসলমানেরা যখন হতাশ ও দিশেহারা তখন তার ইসলামি ভাবাবেগসমৃদ্ধ কবিতা গান - গজল তাদের বিশেষভাবে উজ্জীবিত করেছিল । ইসলামি গানের পাশাপাশি তিনি প্রচুর শ্যামা সংগীতও রচনা করেছিলেন । প্রকৃতপক্ষে তিনি ছিলেন একজন নির্ভেজাল অসাম্প্রদায়িক মানুষ । তিনি হিন্দু - মুসলমানের ওপর স্থান দিয়েছিলেন মানবতাকে । তাই জাতীয় নেতৃত্বের প্রতি হিন্দু - মুসলমান নির্বিশেষে সকল মানুষকে রক্ষার আবেদন জানালেন-\n“ হিন্দু না ওরা মুসলিম ? ওই জিজ্ঞাসে কোনাে জন ? কান্ডারী , বল , ডুবিছে মানুষ , সন্তান মাের মার । ”\nসবার কবি :\nনজরুলের রচনা বিচিত্রগামী । ছােট্ট শিশুদের জন্যে যেমন রচনা করেছেন রসালাে ছড়া - কবিতা - গান , তেমনি বড়দের জন্যেও রচনা করেছেন অনেক গল্প - উপন্যাস । সাহিত্য সাধনার পাশাপাশি সংগীতকেও তিনি গ্রামবাংলার মানুষের কাছাকাছি নিয়ে গেছেন । তিনি প্রেম - ভালােবাসার গান যেমন গেয়েছেন , তেমনি বিদ্রোহের সুরও ছড়িয়ে দিয়েছেন বাংলার ঘরে ঘরে । হিন্দু - মুসলমান - বৌদ্ধ - খ্রিষ্টান সবার মনের মণি হয়ে উঠেছিলেন নজরুল । তার কবিতা ও গানে সবার কথাই প্রতিধ্বনিত হয়েছে । অন্নদাশঙ্কর রায় যথার্থই বলেছেন-\n“ ভুল হয়ে গেছে বিলকুল\nআর সব কিছু ভাগ হয়ে গেছে ভাগ হয় নিকো নজরুল । ”\nসাহিত্য বিচার :\nবিভিন্ন ধর্মগ্রন্থ থেকে আহরিত জ্ঞান ও বাংলা ভাষার পাশাপাশি আরবি - ফারসি - হিন্দি - উর্দু - সংস্কৃত শব্দাবলি নজরুলের সাহিত্যকে এক অনন্য বৈশিষ্ট্যে ভাস্বর করেছে । শিল্প বা জনপ্রিয়তার বিচারে নজরুলের সাহিত্য কতখানি শ্রেষ্ঠ সে বিচার করবেন বিদগ্ধজনেরা । তবে আমার কাছে নজরুল সবচেয়ে প্রিয় লেখক , কবি ও সাহিত্যিক ।\nউপসংহার:\nনজরুলের আদর্শ ও যৌবনধর্ম আজ আমাদের চলার পথের পাথেয় । তাঁর সাম্যচেতনা এবং মানবপ্রেম আজকের হানাহানিপ্রবণ পৃথিবীতে বড়ই প্রয়ােজন । তাই নজরুল সাহিত্যের শিল্পমূল্যের চেয়ে সামাজিক মূল্যও কম নয় । নজরুল চিরদিন প্রেম ও পুণ্যে , উদারতা ও সাম্যে , বিদ্রোহ ও বজ্রে , মরমী চেতনায় ও আধ্যাত্মিকতায় এক অবিস্মরণীয় নাম হিসেবে বিশ্বসাহিত্যে টিকে থাকবেন।"
        }
      ]
    },
    {
      "number": "3",
      "uddipok": "দেশ গঠনে ছাত্রসমাজের ভূমিকা।",
      "tag": "DIN.B 17",
      "sub_questions": [
        {
          "label": "",
          "question": "",
          "explanation": "ভূমিকা : একজন ছাত্র কেবল শিক্ষার্থীই নয়, দেশের একজন সম্ভাব্য সুনাগরিকও বটে। বিদ্যার্জনের মাধ্যমে নিজের জীবনকে গড়ে তােলার পাশাপাশি তারা নিজের দেশকেও গড়ে তােলার অনুপ্রেরণা পায়। নিজের অজান্তেই তাদের মনে দেশপ্রেমের মহৎ আদর্শ জেগে ওঠে। আর তাই দেখা যায়, ছাত্ররাই দেশ ও জাতির দুর্দিনে সর্বাগ্রে পাশে দাঁড়ায়। দেশ ও দেশের মানুষকে ভালােবেসে ছাত্ররা অকাতরে জীবন বিলিয়ে দিতে দ্বিধা করে না। তাদের দেশপ্রেম অতুলনীয়। ছাত্রসমাজের লক্ষ্য : বর্তমান যুগে অধ্যয়নই ছাত্রদের একমাত্র তপস্যা নয়। যদিও অধ্যয়ন ছাত্রের জন্য একান্ত আবশ্যক, তথাপি ঐ চিরাচরিত পুরানাে কথার মাঝে ছাত্রদের বিলিয়ে দিলে চলবে না। দেশকে ফুলে, ফলে সুশােভিত করে তােলার মাঝে নিজ জীবনকে বিকশিত করে তুলতে হবে। ছাত্রসমাজের মূল লক্ষ্য দেশকে মনের মতাে করে গঠন করা। প্রতিটি ছাত্রেরই জীবনের লক্ষ্য থাকে। অনেক বড়াে কবি, সাহিত্যিক, ডাক্তার, ইঞ্জিনিয়ার, দার্শনিক ইত্যাদি হওয়া যেকোনাে একজন ছাত্রের জন্য লক্ষ্য হতে পারে । কিন্তু দেখা যায় যে, প্রত্যেকেই তাদের লক্ষ্যে পৌঁছে নিজেদের কাজের মাধ্যমে পরিণামে দেশকেই গঠন করছে। তাই গভীরভাবে চিন্তা। করলে দেখা যায় যে, Students are the architect of the country. সুতরাং আজকের ছাত্ররাই আগামী দিনে দেশ ও জাতির নেতা । তাই ছাত্রজীবন থেকে সমাজ গঠনের চিন্তা মাথায় রেখে ছাত্রসমাজকে গঠনমূলক কাজে অংশগ্রহণ করতে হবে এবং দেশ গঠনের জন্য জীবনকে গড়ে তুলতে হবে । দেশ গঠনে ছাত্রসমাজের করণীয় : আমাদের দেশ যখন পরাধীন ছিল তখন স্বাধীনতা অর্জনের জন্য ছাত্ররা এগিয়ে এসে গুলি, কামান, বন্দুকের সামনে বুক পেতে দিয়েছিল । আজ আমাদের দেশ স্বাধীন হয়েছে। ভবিষ্যৎ জীবনে দেশের অগ্রগতি, দেশকে সুষ্ঠু এবং সুন্দরভাবে গড়ে তােলা এবং দেশ-পরিচালনার জন্য ছাত্রসমাজকে তৈরি হতে হবে। কেননা, ভবিষ্যতে দেশ-পরিচালনার দায়দায়িত্ব ছাত্রসমাজকেই নিতে হবে। আজকের ছাত্র আগামী দিনের দেশ-পরিচালক, দেশ-নেতা এবং দেশের ভাগ্যবিধাতা । দেশের কৃষ্টি, দেশের কালচার, দেশের শিক্ষা-সংস্কৃতি প্রভৃতি রক্ষা এবং সংরক্ষণের দায়িত্ব ছাত্রদেরই। এ কারণেই তাে কবি আমাদের স্মরণ করিয়ে দিয়েছেনー\nঘুমিয়ে আছে শিশুর পিতা সব শিশুরই অন্তরে…।\nপল্লি উন্নয়নে ছাত্রসমাজ : বাংলাদেশ গ্রামপ্রধান দেশ। কথায় আছে- ৮৫ হাজার গ্রাম বাঁচলে বাংলাদেশ বাঁচবে। তাই দেশের ছাত্রসমাজকে শহরের চাকচিক্যের মােহ ভুলে গ্রামে ফিরে যাও’ নীতি অবলম্বন করে পল্লি উন্নয়নে এগিয়ে আসতে হবে। তাহলেই ছাত্রদের বিশেষ এবং প্রধান দায়িত্ব পালন করা হবে । ছাত্রদেরকে গ্রামের কৃষকদের জন্য কৃষিকাজের সংস্কার সাধনের মাধ্যমে কৃষিজীবী মানুষের উন্নতি সাধনে সচেষ্ট হতে হবে।\nজনস্বাস্থ্যের উন্নতি সাধন : একজন সুস্থ মানুষ মানে একজন দেশ গড়ার সৈনিক। সুতরাং জনসাধারণের বিশেষত পল্লিগ্রামের মানুষের স্বাস্থ্যের উন্নতি বিধানে সচেষ্ট হতে হবে। কেননা তারা দেশের সিংহভাগ মানুষ যারা শিক্ষার আলাে থেকে বঞ্চিত। ছাত্ররাই এখানে সেবাকেন্দ্র খুলে সরকার থেকে টিকা, ইনজেকশন, বিভিন্ন প্রকার ঔষধ সংগ্রহ করে তা রােগীদের বিতরণ করে আর্তপীড়িতের সেবায় আত্মনিয়ােগ করে জনগণের অশেষ কল্যাণ সাধনে এগিয়ে আসতে পারে।\nদুঃস্থ ও দুর্গত মানুষের সেবায় ছাত্রসমাজ : জগতে মানুষের বেঁচে থাকার জন্য প্রভূত মৌলিক জিনিসের চাহিদা আছে। একে অপরকে অর্থ দিয়ে, বুদ্ধি দিয়ে, সম্পদ দিয়ে, ভালােবাসা দিয়ে চাহিদাগুলাে পূরণ করা যেতে পারে। আর এ কারণেই জনসেবার আর এক অর্থ ‘বেঁচে থাকা, বাঁচিয়ে রাখা। শিক্ষা বিস্তারে ছাত্রসমাজ : শিক্ষাই জাতির মেরুদণ্ড’ । অতএব, শিক্ষার কোনাে বিকল্প নেই। নিরক্ষরতার অভিশাপ থেকে দেশের মানুষকে মুক্ত করার মহান দায়িত্ব ছাত্রদের । নিরক্ষর বয়স্ক লােকদের এবং বালকদের জন্য গ্রামে ও শহরের মহল্লার জনগণের সহযােগিতায় নৈশ বিদ্যালয় স্থাপন করে বিনা পারিশ্রমিকে শিক্ষাদান করলে দেশ থেকে নিরক্ষরতা দূর হতে পারে।\nঐক্য ও সম্প্রীতি স্থাপনে ছাত্রসমাজ : ছাত্রদের মধ্যে কখনাে কোনােরূপ জাতিগত বা সম্প্রদায়গত অনৈক্য বা আঞ্চলিকতার মনােভাব থাকা উচিত নয়। তাদেরকে সকল প্রকার সংকীর্ণতার ঊর্ধ্বে থেকে পরস্পর ঐক্য এবং প্রীতি বজায় রেখে চলাফেরা ও নিজেদেরকে গড়ে তােলার জন্য চেষ্টা করতে হবে । আর তাই কবিও আমাদেরকে শুনিয়েছেনー\nমানুষের চেয়ে বড় কিছু নাই , নহে কিছু মহীয়ান…।\nশিল্প, সংস্কৃতি উন্নয়নে ছাত্রসমাজ : এ বিষয়ে ছাত্রসমাজের জ্ঞানের বিষয়কে অস্বীকার করা যায় না। ছাত্ররা বিভিন্ন সাংগঠনিক প্রক্রিয়ায় বিভিন্ন রকম সাংস্কৃতিক কর্মকাণ্ডের মাধ্যমে জনগণের ভ্রান্ত ধারণা দূর করে আদর্শ সমাজ ও সুন্দর পরিবেশ গড়ে তুলে। দেশের সমৃদ্ধি লাভের সাধনা করতে পারে। মনীষীর ভাষায়‘একটি দেশকে বা জাতিকে ধ্বংস করার জন্য তার শিক্ষা ও সংস্কৃতির ধ্বংসই যথেষ্ট। তাই দেশের শিক্ষা ও সংস্কৃতির বিকাশ সাধনে তৎপর হওয়া ছাত্রদের অন্যতম কর্তব্য।\nদেশ রক্ষায় ছাত্রসমাজ : মানুষ যেখানে ভূমিষ্ঠ হয় এবং শিশুকাল থেকে যেখানে লালিত-পালিত হয়, সে স্থান তার কাছে সবচেয়ে প্রিয় । নিজ জন্মভূমির প্রতি এ যে মােহ বা প্রীতি, একেই বলে স্বদেশপ্রেম । ১৯৭১ সালের স্বাধীনতা অর্জনের জন্য একমাত্র ছাত্রসমাজই প্রধান ভূমিকা পালন করেছিল । এ কথা ভুলে গেলে চলবে না যে, দেশের স্বাধীনতা পেতে যে ত্যাগ করতে হয়েছে এখন। দেশকে গড়ে তােলার জন্য এর চেয়ে অধিক ত্যাগ অবশ্যই প্রয়ােজন। এজন্য আমাদের ছাত্রসমাজকে অবশ্যই তৈরি থাকতে হবে।\nবহিঃশত্রুর আক্রমণ রােধ : ছাত্রদের প্রয়ােজনে স্বেচ্ছায় দেশের প্রতিরক্ষা বিভাগে যােগদান করে সৈন্যবাহিনীর সাথে নিজেদের যুক্ত করে সবার কাজে প্রত্যক্ষ অংশগ্রহণ করা উচিত। দেশ ও জাতির স্বাধীনতা রক্ষার জন্য যেকোনাে ব্যাপারে তাদের ঝাপিয়ে পড়ার মন-মানসিকতা গড়ে তুলতে হবে ।\nস্বৈরাচার বিরােধী আন্দোলন : এদেশের ইতিহাসে স্বৈরাচারী শাসনের দৃষ্টান্ত রয়েছে। স্বৈরাচারের পতনের পেছনে ছাত্রসমাজের বিশেষ ভমিকা ছিল। আগামী দিনগুলােতেও ছাত্রসমাজকে দেশ ও জাতির স্বার্থে দেশের গণতন্ত্র রক্ষার জন্য স্বৈরাচারের বিরুদ্ধে প্রবল আন্দোলন গড়ে তুলতে হবে।\nউপসংহার : দেশের দুরন্ত সৈনিক বীর ছাত্ররাই উজ্জ্বল স্বাধীনতার প্রতীক। আজ এ স্বাধীনতাকে অর্থবহ করার জন্য প্রয়ােজন দেশকে শক্তিশালী হিসেবে গড়ে তােলা। দুঃখের বিষয় হচ্ছে স্বাধীনতার ৪৫ বছর পরও আমরা পারিনি এদেশকে শক্তিশালীভাবে গঠন করতে। আমাদের দেশের ছাত্রসমাজ সচেতন হলে, দেশের প্রতি সঠিক দায়িত্ব পালন করলে এবং দেশ গঠনে সঠিকভাবে কাজ করলে বাংলাদেশের উন্নতি খুব দ্রুতই ত্বরান্বিত হবে। তাই ছাত্রদের সকল বাধা-বিপত্তি অতিক্রম করে দেশের সেবায় এগিয়ে আসতে হবে।"
        }
      ]
    },
    {
      "number": "4",
      "uddipok": "দৈনন্দিন জীবনে বিজ্ঞান।",
      "tag": "DIN.B 17",
      "sub_questions": [
        {
          "label": "",
          "question": "",
          "explanation": "ভূমিকা:\nবর্তমান উন্নত সভ্যতা মানুষের দীর্ঘ শতাব্দীর সাধনার ফলাফল। এই বিজ্ঞান আমাদের গুহা মানব পূর্বপুরুষদের দ্বারা অগ্রণী ছিল। বিজ্ঞানের যাত্রা শুরু হয়েছিল যেদিন থেকে তারা পাথরের মধ্যে ঘর্ষণের মাধ্যমে আগুন আবিষ্কার করেছিল। বর্তমানে সভ্যতা ও বিজ্ঞান একে অপরের সাথে ওতপ্রোতভাবে জড়িত। মানুষ প্রতি মুহূর্তে বিজ্ঞানের দিকে ঝুঁকছে। আজকের মানুষ ঘুম থেকে ওঠার পর থেকে রাতে ঘুমাতে যাওয়ার সময় পর্যন্ত প্রতিটি ক্ষেত্রেই বিজ্ঞানের ওপর নির্ভর। এই বিজ্ঞান এখন আকাশ-পাতাল সব জাগায় ছড়িয়ে আছে। তাই আজ বিজ্ঞানের সাহায্য ছাড়া জীবন প্রায় মৃত্যুতে পরিণত হয়েছে।\nবর্তমান জীবনের বিজ্ঞান নির্ভরতা:\nমহান বিজ্ঞানীদের সাধনা এবং গবেষণার ফলে আমরা আমাদের নিত্যপ্রয়োজনীয় জিনিস সহজেই পাচ্ছি। বিজ্ঞান ছাড়া আজ আমরা কিছু ভাবতে পারি না, এককভাবে পদক্ষেপও নিতে পারি না। যে ঘড়িটি আপনাকে ভোরবেলা ঘুম থেকে জাগায়, তারপর দাঁত মাজার জন্য টুথব্রাশ, এগুলো সবকিছুই বিজ্ঞানের আবিষ্কার। তারপর চা, রান্নার হিটার, খবরের কাগজ, মিলের তৈরি জামাকাপড়, বিনোদনের জন্য সিনেমা, টেলিভিশন, ফ্রিজ, কম্পিউটার ইত্যাদির সাথে বিজ্ঞান ব্যাপকভাবে জড়িত। কৃষিকাজ, কারখানার যন্ত্রপাতি এমনকি মহাকাশ গবেষণার ক্ষেত্রেও বিজ্ঞান অপরিহার্য। এক কথায়, ঘরের কোণে, রাস্তায়, স্কুলে, কলেজে, অফিস-আদালতে, বিনোদনে, অনুষ্ঠানে, প্রতিষ্ঠানে ইত্যাদি জায়গাতে বিজ্ঞানকে কেউ অস্বীকার করতে পারবে না।\nচিকিৎসার ক্ষেত্রে বিজ্ঞান:\nচিকিৎসা ক্ষেত্রে বিজ্ঞানের ব্যাপক সাফল্য অনস্বীকার্য। রোগ নির্ণয় থেকে নিরাময় পর্যন্ত বিজ্ঞানের দ্বারা রক্ত, মল, প্রস্রাব ইত্যাদি পরীক্ষা করে রোগ নির্ণয় করা হয়। এছাড়াও বিজ্ঞান মানুষের হাতে পেনিসিলিন, বিভিন্ন ভ্যাকসিন, এক্স-রে, কার্ডিওগ্রাফি, ইসিজি এর মত আশীর্বাদ দিয়েছে। রক্তচাপ পরিমাপের জন্য স্ফিগমোম্যানোমিটার উদ্ভাবিত হয়। ক্লোরোফর্ম মানুষকে অবচেতন করার জন্য উদ্ভাবিত হয়েছিল, এছাড়াও আল্ট্রাসনোগ্রাফ মেশিন ছিল বিজ্ঞান ও বিজ্ঞানীদের একটি উল্লেখযোগ্য আবিষ্কার।\nঅবসর বিনোদন:\nবিজ্ঞানের লক্ষ্য শুধু শরীরকে ভালো অবস্থায় রাখাই নয়, অবসরে জীবনযাপন করার ক্ষেত্রেও বিজ্ঞান নজর রেখেছে। বিজ্ঞান দিয়েছে সিনেমা, থিয়েটার, রেডিও, টিভি, ভিডিও, ভিসিআর, সিডি, মোবাইল ছাড়াও আরও অনেক যন্ত্র যেমন বোতাম টিপে গান বাজানো, নাটক, টেলিফোন, এয়ার কন্ডিশনার, ফ্রিজ ইত্যাদি সবই বিজ্ঞানের আবিষ্কার।\nযানবাহন ব্যবস্থা:\nএখনকার মানুষ আর ঘরে বসে সময় কাটায় না। কেউ দীর্ঘ দূরত্বের ভ্রমণে যায়, কেউ অফিসের কাজে, কেউ কারখানায়, কেউ কর্মক্ষেত্রে তাদের জন্য সর্বদা একটি গাড়ি প্রস্তুত থাকে। সাইকেল, ট্রেন, ট্রাম, বাস, লরি, মোটর কার থেকে শুরু করে কোন কিছুরই অভাব নেই, এছাড়াও দ্রুত যোগাযোগ ব্যবস্থা হচ্ছে বিমান, ইন্টারনেট, ইমেইল। আর এ সবকিছুই বিজ্ঞানের আবিষ্কার। তাই এখন আর দূরত্ব নেই হাতের মুঠোয় চলে এসেছে এই পৃথিবী।\nবাড়িতে বিজ্ঞান:\nআমরা যদি সকাল থেকে রাত পর্যন্ত হিসাব করি তাহলে দেখতে পাই বিজ্ঞান আমাদের একের পর এক উপহার দিয়েছে: টুথপেস্ট, চায়ের সরঞ্জাম, সংবাদপত্র, রেডিও, খবর, খবরের কাগজ, কলম, বই, গ্যাস ওভেন, চুলা, ফ্রিজ, এয়ার কুলার, বৈদ্যুতিক পাখা, লোহা, তেল, সাবান, প্রসাধনী, পোশাক, ওষুধ ইত্যাদি কিছুই বিজ্ঞান বাদ দিয়ে নয়। বর্তমানে এগুলো বাদ দিলে জীবনযাত্রা অচল হয়ে পড়বে।\nচাষবাসের ক্ষেত্রে বিজ্ঞান:\nকৃষিক্ষেত্রেও বিজ্ঞানের অবদান কম নয়। বিজ্ঞান দিয়েছে উন্নত যন্ত্রপাতি, ট্রাক্টর, পাম্প মেশিন, উন্নত বীজ, রাসায়নিক সার, কীটনাশক ইত্যাদি যার ফলশ্রুতিতে পৃথিবী সবুজ হয়ে উঠেছে আর এর সুবাদে সবার মুখে দুই মুঠো খাবার জুটেছে। গরিবদের কপালে জুটেছে কর্ম। বিজ্ঞান না থাকলে হয়ত অনেক কর্মক্ষেত্র তৈরিই হতোনা।\nমহাকাশ গবেষণায় বিজ্ঞান:\nবিজ্ঞানের অবদানে বিজ্ঞানীরা কৃত্রিম উপগ্রহ তৈরি করেছে। আকাশের সাহায্যে আমরা আবহাওয়ার খবর জানতে পারি এবং রেডিও এবং টিভিতে দূরবর্তী ঘটনার সাক্ষী হতে পারি। পৃথিবীর এক প্রান্তে যা বলা হয় তা অন্য প্রান্তে শোনা যায় টেলিফোন, মোবাইল ফোন, ইন্টারনেট, ই-মেইলের মাধ্যমে এবং বাইরের শত্রুর আক্রমণ প্রতিহত করার জন্য নজরদারির সাহায্যে। প্রতিনিয়ত মহাকাশে যে পরিবর্তন হচ্ছে তা আপরা কৃত্রিম উপগ্রহের মাধ্যমে জানতে পারি। যেমন হাবাল টেলিস্কোপ, জেমস ওয়েব স্পেস টেলিস্কোপ ইত্যাদি অন্যতম।\nউপসংহার:\nবিজ্ঞানের দ্বারা বিজ্ঞানীরা পারমাণবিক বোমা আবিষ্কার করেছে যা এক আঘাতে বিশ্বকে ধ্বংস করে দিতে পারে। ঠিক তেমনই ঘটেছিল দ্বিতীয় বিশ্বযুদ্ধের সময় জাপানের দুটি ফুলের মতো শহর হিরোশিমা এবং নাগাসাকি তে। আমেরিকার পারমাণবিক বোমা দ্বারা শ্মশানে পরিণত হয়েছিল সেই স্থানগুলি। মানুষ তার নিজের প্রয়োজনে বিজ্ঞানকে ব্যবহার করে তাই প্রত্যাকটি মানুষের উচিত বিজ্ঞানকে সঠিকভাবে ব্যবহার করা, অন্যথায় হিরোশিমা এবং নাগাসাকির মতো ধ্বংসের ভয় থেকে যাবে। তাই বিজ্ঞানের ভালো দিক যেমন আছে তেমনি খারাপ দিকও আছে। তাই মানুষের উচিত বিজ্ঞানকে প্রানীকূলের জন্য যথাযথ কল্যাণে ব্যবহার করা। একমাত্র মানুষই পারে এই পৃথিবীকে ধ্বংসের হাত থেকে বাঁচাতে।"
        }
      ]
    },
    {
      "number": "5",
      "uddipok": "রূপসী বাংলাদেশ।",
      "tag": "JB 19,DIN.B 17",
      "sub_questions": [
        {
          "label": "",
          "question": "",
          "explanation": "ভূমিকা:\nপ্রাকৃতিক সৌন্দর্যের অপরুপ লীলাভূমি এই বাংলাদেশ। অপরুপা এ দেশের সবুজ বন বনানী, সুবিশাল ম্যানগ্রোভ বনরাজি, নদনদী, শ্যামল পাহাড়, বিস্তীর্ণ সমুদ্র সৈকত, প্রাচীন ঐতিহাসিক ও প্রত্নতাত্ত্বিক নিদর্শনসমূহ যুগ যুগ ধরে পৃথিবীর বিভিন্ন দেশের ভ্রমণ পিপাসু উৎসাহী মানুষকে আকৃষ্ট করে আসছে। বাংলাদেশের প্রাকৃতিক সৌন্দর্য দেখে দু’চোখ ঝুড়িয়ে যায়। তাই রূপমুগ্ধ, বিষয়-পুলকিত কবি তার আবেগ-স্নিগ্ধ উচ্চারণে বাংলাকে বলেছেন- ‘রূপসি বাংলা’ । ছয় ঋতুর দেশ এই রুপসি বাংলাদেশ। ৫৬ হাজার বর্গমাইল দেশটি যেন প্রাকৃতিক সৌন্দর্যের এক মিউজিয়াম। সবুজ শ্যামল প্রকৃতির জন্যে এর প্রশংসা যুগ যুগ ধরে কবিদের বাণীতে উচ্চারিত হয়েছে। তাইতাে কবি বলেন-\nবাংলাদেশের প্রাকৃতিক অবস্থান:\nবাংলাদেশ দক্ষিণ এশিয়ার একটি দেশ। বাংলাদেশের মাঝামাঝি স্থান দিয়ে কর্কটক্রান্তি রেখা চলে গেছে। এজন্য বাংলাদেশের জলবায়ু মােটামুটি সমভাবাপন্ন। মৌসুমি বায়ুর প্রভাব দেশের জলবায়ুর ওপর এত বেশি যে সামগ্রিকভাবে বাংলাদেশের জলবায়ু ক্রান্তীয় মৌসুমি জলবায়ু নামে পরিচিত। বিভিন্ন ঋতুতে জলবায়ুর কিছুটা তারতম্য লক্ষ করা যায়। বাংলাদেশের গ্রীষ্মকালীন সর্বোচ্চ তাপমাত্রা ৩৪° সেলসিয়াস এবং শীতকালীন সর্বনিম্ন তাপমাত্রা ০৭° সেলসিয়াস। এ দেশের বার্ষিক বৃষ্টিপাতের গড় ২০৩ সেন্টিমিটার। পশ্চিমাংশ অপেক্ষা পূর্বাংশে বৃষ্টিপাতের পরিমাণ বেশি। বর্ষাকালে আমাদের দেশে প্রচুর বৃষ্টিপাত হয়। বাংলাদেশের মােট বৃষ্টিপাতের পাঁচ ভাগের চার ভাগই বর্ষাকালে হয়ে থাকে। শীতকালে উত্তর-পূর্ব শুষ্ক মৌসুমি বায়ু বাংলাদেশের ওপর দিয়ে প্রবাহিত হয় বলে বৃষ্টিপাত হয় না বললেই চলে। বাংলাদেশের উত্তরে ভাওয়াল ও মধুপুর গড়। গেরুয়া রঙের মাটিতে মাথা উঁচু করে দাঁড়িয়ে আছে সারি সারি গজারি গাছ। দক্ষিণে বঙ্গোপসাগর আর সুন্দরবন। পূর্বে পাহাড়ের কোল ঘেঁষে সাজানাে চা-বাগান। এরই মাঝে বিশাল সব ছায়াবৃক্ষ। পশ্চিমে ধু-ধু প্রান্তর। প্রকৃতির রুক্ষতার মাঝেও এখানে দেখা যায় সারি সারি আম্রকানন, আখের খেত কিংবা পানের বরজ। বাংলাদেশের সুন্দরবন সুন্দরী গাছের জন্য বিখ্যাত। কক্সবাজারের সমুদ্র উপকূল বিশ্বের সর্ববৃহৎ সৈকত। পার্বত্য চট্টগ্রামের বিশাল এলাকাজুড়ে সীমাহীন সৌন্দর্যের সমাবেশ। আঁকাবাঁকা পাহাড়ি পথ আর পাহাড়ের কোল ঘেঁষে আদিবাসীদের বসবাস। হাতে গােনা শহরগুলাে বাদ দিলে বাংলাদেশ গ্রামপ্রধান দেশ। গ্রামের সৌন্দর্যে কোনাে কৃত্রিমতা নেই। যতদূর দৃষ্টি যায় শুধু মাঠ আর মাঠ। প্রকৃতিগত অবস্থান বিবেচনায় বাংলাদেশকে সমৃদ্ধিশালী দেশ বলা যায়।\nবাংলাদেশের মাটি:\nবাংলাদেশ নদীমাতৃক দেশ। ছােট-বড় অসংখ্য নদী এদেশে জালের মতাে ছড়িয়ে আছে। প্রতিবছর বন্যায় এ নদীগুলাে পলিমাটি বহন করে। আর এ কারণে বাংলাদেশের অধিকাংশ অঞ্চল পলিমাটি দিয়ে গঠিত। পলি মাটির উর্বরতার কারণে এদেশে ভালাে ফসল জন্মায়। এদেশের প্রায় অধিকাংশ অঞ্চলে বছরে তিনবার ফসল উৎপাদন করা হয়।\nবাংলাদেশের তাপমাত্রা:\nবাংলাদেশ নাতিশীতােষ্ণ মণ্ডলে অবস্থিত। এদেশের ওপর দিয়ে ক্রান্তীয় মৌসুমি বায়ু বছরের প্রায় অধিকাংশ সময় প্রবাহিত হয়। ফলে বর্ষাকালে বৃষ্টিপাতের পরিমাণ বেশি। বাংলাদেশে গ্রীষ্মকালে গড় তাপমাত্রা ৩৫ থেকে ৪৫° সেলসিয়াস এবং শীতকালে ১৫ থেকে ২৫° সেলসিয়াস থাকে। এদেশে ডিসেম্বর ও জানুয়ারিতে বেশি শীত ও এপ্রিল-মে মাসে গরম বেশি থাকে। তবে প্রাকৃতিক নানা বিপর্যয়ের কারণে যেভাবে সমস্ত পৃথিবীর তাপমাত্রা বৃদ্ধি পাচ্ছে তাতে আমাদের দেশেও তার প্রভাব পরিলক্ষিত হচ্ছে।\nজলবায়ু:\nমৌসুমি বায়ু এ দেশের ওপর দিয়ে বছরের অধিকাংশ সময়ই প্রবাহিত হয়। ফলে ঋতু পরিবর্তনের সাথে সাথে বায়ু প্রবাহের দিক পরিবর্তিত হয়। গ্রীষ্মকালে এদেশে দক্ষিণ-পশ্চিম মৌসুমি বায়ু প্রবাহিত হয়। এ বায়ু প্রচুর জলীয় বাষ্প বহন করে। ফলে গ্রীষ্মের শেষে প্রচুর বৃষ্টিপাত হয়।\nবাংলাদেশের প্রাকৃতিক সৌন্দর্য ও ঋতুবৈচিত্র্য:\nউত্তরে হিমালয়, দক্ষিণে বঙ্গোপসাগর। পৃথিবীর মানচিত্রে এশিয়ার ছােট্ট, সবুজ ভূমি বাংলাদেশ। এর নদী-নালা, খাল-বিল, এর পাহাড়-টিলা, বন-বনানী, এর সমতল ভূমি মিলে টেকনাফ থেকে তেঁতুলিয়া এক বিচিত্র রূপের অপূর্ব সমারোহ। প্রকৃতির রূপসী কন্যা আমাদের এই বাংলাদেশ। বাংলাদেশের প্রাকৃতিক সৌন্দর্য তার ঋতুবৈচিত্র্যের মধ্যে চমৎকারভাবে প্রত্যক্ষ করা যায়। বার মাসে ছয় ঋতুর এদেশে প্রতিটি ঋতু তার অনন্য বৈশিষ্ট্য নিয়ে আগমন করে এবং নিজের অনাবিল সৌন্দর্য উপহার দিয়ে বিদায় নেয়। সারাটি বছর নব নব রূপের মধ্যে আমাদের বসবাস। প্রকৃতি পাল্টায়। আকাশ রং বদলায়। আমাদের মনের আকাশেও লাগে তার ছোঁয়া। বাংলাদেশ ষড়ঋতুর দেশ, অপূর্ব প্রাকৃতিক সৌন্দর্যের দেশ।\nগ্রীষ্ম, বর্ষা, শরৎ, হেমন্ত, শীত ও বসন্তের নিয়ত লীলা এর নিসর্গকে দিয়েছে বিচিত্র বিভূতি। গ্রীষ্মের প্রচণ্ড রােদ, ছাতিমের স্নিগ্ধ ছায়া, নদীর নীলাভ গহ্বর থেকে জেগে ওঠা বালুচরে খেয়ালি দুপুরে হঠাৎ হাওয়ার মাতম গ্রীষ্মের এই বাংলাদেশ বর্ষায় একেবারে ভিন্ন রকম। শুধু কুলছাপানাে কালাে জল, শুধু সারাদিন সারারাত গলে পড়ে আকাশ। গ্রীষ্মের বুকফাটা বাংলাদেশ বর্ষায় ফিরে পায় অকূল যৌবন। আসে শরৎ, ধীর, সজল, লাবণ্যময়। তার সাদা কাশফুল, স্বচ্ছ নীল আকাশে উড়ে যাওয়া বলাকার সারি আর রাত্রিভর অবিরাম, অকৃপণ নীলিমা তার পেয়ালা থেকে ঢেলে দেয় জোছনার সফেদ স্নিগ্ধতা। হেমন্তে পাকে ধান। বাংলাদেশের মুখে তখন মাতৃত্বের মহিমা। এর মধ্যে ঘাসের বুকে জমে ওঠে শিশির। শীত আসে। পাতা ঝরে। ভােরের বাঁকা রােদে ঘাসের ডগায় লেগে থাকা অসংখ্য শিশিরকণায় ঝলমল করে লক্ষ কোটি বাংলাদেশ।\nতারপর বসন্ত। হাওয়া বয় দক্ষিণে। ফুলে ওঠে নৌকার পাল। বৃক্ষের বাকল চিরে বেরিয়ে আসে পাতা। রােদে তা পান্নার মতােই ঝলমল করে। রিপ ভ্যান উইঙ্কল -এর মতাে ‘এ দেশ যেন গাঢ় শীতার্ত রাত্রির দীর্ঘ সুপ্তি থেকে জেগে ওঠে।’ কড়ি ও কোমলে বাঁধা এর জলবায়ু, এর প্রকৃতি। যেমন প্রকৃতি, তেমনি সাহিত্য আর সংস্কৃতি। হেমন্তের ধানী রং উদাস অন্তরাগে যে মাঝি নদীজলে ভাসায় ডিঙি, দূর অচেনা গায়ে কোনােদিন না পাওয়া কলসি কাঁখের বধূটির জন্যে, গলায় তােলে সুর— বর্ষায় খরস্রোতা নদীতে দক্ষ হাতে সেই ধরে হাল।\nবলিষ্ঠ মুঠিতে ধরে রাখে লাঙলের বাঁট — জেগে ওঠা চরে নিশীথে প্রতিধ্বনিত হয় তারই হুংকার। এদেশে যেমনি রয়েছে লালন-রবীন্দ্রনাথ, তেমনি নজরুল-মাইকেল। যেমনি নন্দলাল, তেমনি জয়নুল। যেমন আব্বাসউদ্দিন, তেমনি রমেশ শীল কিংবা অমর নট বুলবুল চৌধুরী। খােল-করতালের আদিবাসী উৎসবের পাশে এখানে সকাল-সন্ধ্যায় উচ্চারিত হয় শান্ত, আজান ধ্বনি, বাজে মন্দিরের কাঁসার ঘণ্টা। সুন্দরবনের ডােরাকাটা রয়েল বেঙ্গল টাইগার আর গােখরার বিশাল ফণার নিচেই তাে এখানে বাস করে আয়তচোখ অসংখ্য হরিণ শিশু। তাই বলতে হয় – বাংলাদেশের প্রাকৃতিক সৌন্দর্য\nবাংলাদেশ প্রকৃতির নন্দনকাননের সৌন্দর্যমণ্ডিত কোনাে সার্থক চিত্রশিল্পীর নিখুঁত চিত্রকর্মের সঙ্গে তুলনীয়। ব-দ্বীপ সদৃশ এ বঙ্গভূমির রয়েছে বিচিত্র ভূভাগ এবং সমুদ্র শুনিত বিস্তীর্ণ উপকূল। সমুদ্র তটরেখা ও ম্যানগ্রোভ সুন্দরবন যা অবর্ণনীয় প্রাকৃতিক সৌন্দর্যের আধার। এখানে আছে সমান্তরাল ভূমি, পাহাড়-পর্বত, জলপ্রপাত, চা-বাগানের আহামরি দৃশ্য, সবুজ গালিচার মতাে শস্য ক্ষেত, মাঠ-প্রান্তর। আর বিশেষ করে মাকড়সার জালের মতাে ছড়িয়ে আছে রূপালি সব ছােট বড় নদনদী। এছাড়া আমাদের এই সবুজ শ্যামল বাংলার প্রকৃতি জুড়ে ছয় ঋতুর অপরূপ খেলা চলে বছর জুড়ে। বাংলাদেশের প্রকৃতি যেন বৈচিত্র্যময় সৌন্দর্যের খনি। এর রৌদ্রময় উজ্জ্বল দিন, স্নিগ্ধ জোৎস্নাময় রাত, দিগন্ত জোড়া ছায়াঘন বন-বনানী, কত না নদীর রুপালি ঢেউয়ের হাসি ইত্যাদির তুলনা নেই। এ দেশের কাজলকালাে দিঘির জলে ফুটে থাকা অযুত শাপলার শােভা, মাঠে মাঠে হাওয়ার দোলা, সরষে ফুলের অফুরন্ত সৌন্দর্য আমাদের মুগ্ধ করে। এমনই বিচিত্র ও অপরূপ সৌন্দর্যের আধার আমাদের এই বাংলাদেশ। আর এ জন্যই এ দেশে এত সাধক, কবি, শিল্পী ও কর্মীর এমন অপূর্ব সমাবেশ। এত রূপ আর এত মহিমার প্রকৃতিঘেরা দেশ আর কি কোথাও আছে?\nবাংলাদেশের প্রকৃতি ও প্রাকৃতিক সৌন্দর্যের বৈচিত্র্যতা:\nপ্রকৃতির অঢেল সৌন্দর্যের রূপ ছড়িয়ে আছে গােটা দেশ জুড়ে। তবে অঞ্চলভেদে বৈচিত্র্যও আছে। শাল মহুয়ার ঘন বীথি, ঝিলিমিলি ঝিল আর বিশাল বিল প্রকৃতিকে করেছে ঐশ্বর্যশালী ও লাবণ্যময়। পশ্চিম অঞ্চলের অবারিত প্রান্তর, বালুময় পথঘাটে আছে ধূলিধূসর রুক্ষতা। তবে মাঠের পর মাঠ আখের ক্ষেত, আম বাগান ও পানের বরজ আছে। সেখানেও দিগন্ত জুড়ে সবুজ শ্যামলিমা। পূর্বাঞ্চলে নীলাভ পাহাড়ের ঢালে বিছানাে চায়ের বাগানগুলাে যেন সবুজ সিঁড়ির ধাপ দিয়ে সাজানাে। তারই ফাঁকে ফাঁকে ছায়াবীথির বিস্তার। পাশ দিয়ে বয়ে যাওয়া – পাহাড়ি নদীর বুকে ঢলে পড়া সূর্যের আভা রঙের কারুকাজ ফুটিয়ে তােলে। মধুপুর ও ভাওয়াল অঞ্চলের প্রকৃতিতে রয়েছে ভিন্নতর দৃশ্যপট। সেখানে গেরুয়া মাটিতে সারি সারি গজারি গাছের বিস্তার। আর দক্ষিণের উপকূল জুড়ে রয়েছে সুন্দরবন।\nসেখানে রয়েছে চির সবুজ পাতার টোপর পরা পল্লবঘন তরুবীথি। আর সেখানেই বসতি পেতেছে ডােরাকাটা বাঘ আর চিত্রল হরিণেরা। দক্ষিণের সুনীল সাগরের বুকে ভেসে থাকা দ্বীপাঞ্চলে রয়েছে আর এক ধরনের চিত্র। সেখানে প্রকৃতির দৃশ্যপট তৈরি করেছে তাল-নারকেল-সুপুরির বাগান। বেত-শােলা-কেওড়ার বন আর প্রান্তর জোড়া ধানক্ষেত। সেখানে ঘর বেঁধেছে। সংগ্রামে দুর্জয় মানুষেরা। জলােচ্ছ্বাসের মতাে প্রাকৃতিক দুর্যোগের সঙ্গে লড়াই করে তারা বাঁচে আর সমুদ্র শান্ত থাকলে তারা বাঁচে সাগরের সঙ্গে মিতালি করে। প্রাকৃতিক সৌন্দর্যে ভরপুর উপমহাদেশের এ দেশটি তাই মন-মাতানাে, দৃষ্টিনন্দন এবং কবি লেখক তৈরিতে সহায়ক হয়েছে। এর সৌন্দর্যে বিভাের হয়ে কবি পেয়েছে ভাষা, মানুষ পেয়েছে আশা। পর্যটক চোখ খুলে মন ভরে উপভােগ করে এর সৌন্দর্য, মেটায় অন্তরের তৃষ্ণা। এর অনুপম নৈসর্গিক ও সাংস্কৃতিক বৈচিত্র্য উপভােগের জন্য বাংলাদেশ যুগে যুগে হাতছানি দিয়েছে কাছের ও দূরের ভ্রমণপিপাসুদের। অনেকেই তাদের ভ্রমণ অভিজ্ঞতায় প্রশক্তি গেয়েছেন বাংলাদেশের মনলােভা প্রাকৃতিক সৌন্দর্যের। এমনই একজন পর্যটকের উক্তিঃ\nবাংলাদেশে প্রবেশের হাজার দুয়ার খােলা রয়েছে কিন্তু বেরুবার একটিও নেই।\nসমুদ্র সৈকত, লেক ও দ্বীপাঞ্চল:\nপৃথিবীর দীর্ঘতম বেলাভূমি কক্সবাজার সমুদ্র সৈকত। আর এ কক্সবাজারের কথা বললেই চোখে ভাসে মুক্ত আকাশ। সামনে অবারিত জলরাশি।\nশুভ্র ফেনিল ঢেউ যে কাউকে মুহূর্তে তন্দ্রাচ্ছন্ন করে ফেলে। রয়েছে সাগর মােহনায় নৈসর্গিক শােভামণ্ডিত দেশের একমাত্র প্রবাল দ্বীপ। এছাড়াও রয়েছে সােনাদিয়া দ্বীপ, সাগর কন্যা নিঝুম দ্বীপসহ আরও অনেক দ্বীপের মনলােভা প্রাকৃতিক সৌন্দর্যের দৃশ্যপট। ফয়েস লেকের নৈসর্গিক সৌন্দর্য যেমন অপরূপ তেমনি মােহনীয়। নৈসর্গিক সৌন্দর্যের লীলাভূমি কুয়াকাটা। প্রকৃতির কোলে অথই জলরাশি শুধু কৌতূহল জাগায়। এর সমুদ্রতট থেকে দেখা যায় সূর্যোদয় ও সূর্যাস্তের দৃশ্য। সাগরের ঢেউয়ের সঙ্গে মিতালী করে বেঁচে থাকে এখানকার মানুষ।\nবনভূমি ও পাহাড়:\nপৃথিবীর সবচেয়ে বড়াে ম্যানগ্রোভ বন সুন্দরবন। প্রকৃতির নিজের হাতে গড়া এ বন নানা জীববৈচিত্র্যে ও প্রাকৃতিক সৌন্দর্যে, নানা বৃক্ষরাজিতে শােভিত গভীর রহস্যে ভরা। পাহাড়িয়া অঞ্চল বাংলাদেশের প্রাকৃতিক বৈচিত্র্যকে সমৃদ্ধতর করেছে। এ অঞ্চলটি বৃহত্তর ময়মনসিংহ, সিলেট, চট্টগ্রাম, পার্বত্য চট্টগ্রাম ও বান্দরবান অঞ্চল জুড়ে বিস্তৃত। ময়মনসিংহের মধুপুর ও গাজীপুরের ভাওয়ালের গড়, কুমিল্লার লালমাই পাহাড়ের বনাঞ্চল যেন অপার সৌন্দর্যের আধার। এছাড়া পার্বত্য চট্টগ্রামের পাহাড়িয়া অঞ্চল, গারাে পাহাড়ের পাদদেশ ও সিলেটের সবুজে সবুজে ছাওয়া বিস্তীর্ণ চা বাগানসহ সমগ্র পাহাড়িয়া অঞ্চল জীববৈচিত্র্যে ও প্রাকৃতিক সৌন্দর্যে সমৃদ্ধ।\nপল্লি-প্রকৃতি:\nতুমি যাবে ভাই, যাবে মাের সাথে। আমাদের ছােট গাঁয়?\nহরিতে-হিরণে, সবুজে-শ্যামলে, সুজল-সুফলা, শস্য-শ্যামলা আমাদের এই দেশ বাংলাদেশ।যার মূলভিত্তি ছায়াসুনিবিড় শান্তির নীড় ছােট ছােট গ্রামগুলাে। প্রায় বিরানব্বই হাজার গ্রাম নিয়ে গঠিত এই দেশের শতকরা ৮৫ জন লােক পল্লিগ্রামে বাস করে। পল্লির সুজলা সুফলা শস্যশ্যামলা রূপ নিয়ে কবির কণ্ঠে ধ্বনিত হয়েছিল-\nআমাদের গ্রামখানি ছবির মতন, মাটির তলায় এর ছড়ানাে রতন\nনদ-নদী ও হাওর-বাঁওড়:\nবাংলাদেশ নদীমাতৃক দেশ। এর নদী-নালা, হাওড়-বাওড়, খাল-বিল সব মিলে৷ টেকনাফ থেকে তেঁতুলিয়া- এক বিচিত্র রূপের অপূর্ব সমারােহ। পদ্মা, মেঘনা, যমুনা, ব্রহ্মপুত্র, তিস্তা, আড়িয়াল খাঁ, কর্নফুলী আর বুড়িগঙ্গা যার বুকে ভেসে থাকা রংবেরঙের পাল তােলা সারিসারি নৌকার অপূর্ব দৃষ্টিনন্দন রূপ বাংলার প্রাকৃতিক সৌন্দর্যকে আরও মােহনীয় ও আকর্ষণীয় করে তােলেছে। অপরদিকে পাবনা, নাটোর ও সিরাজগঞ্জ জুড়ে অবস্থিত চলনবিল এবং সিলেট অঞ্চলের হাকালুকি হাওড়সহ অসংখ্য হাওড়-বাওড় এদেশের পরিবেশ ও জীববৈচিত্র্যে বিশিষ্টতা দান করেছে। তাই আজ পরিবেশ ও জীববৈচিত্র্য সংরক্ষণে এগুলাে আন্তর্জাতিক সম্প্রদায়ের দৃষ্টি আকর্ষণে সক্ষম হয়েছে।\nবিস্তীর্ণ সমভূমি অঞ্চল:\nবাংলাদেশের বেশির ভাগ অঞ্চল পলিগঠিত বিস্তীর্ণ সমভূমি অঞ্চল। উর্বর এ সমভূমি অঞ্চলে দৃষ্টিগােচর হয় সবুজের সমারােহ। সবুজ মাঠের দিকে তাকালে মনে হয় এ যেন সবুজের বিশাল সমুদ্র। শস্যসম্ভবা সবুজ শ্যমলিমা যখন মৃদুমন্দ বাতাসে আলােড়িত হয় তখন মনে হয় সবুজ উর্মিমালা বুঝিব ধেয়ে যাচ্ছে দিগন্তের পানে।\nসংস্কৃতি:\nহাজার বছরের সাংস্কৃতিক ঐতিহ্যে গড়া এ দেশ। এ দেশের সমৃদ্ধ সংস্কৃতি এর রূপমাধুর্যে যেন একটি স্বতন্ত্র মাত্রা যােগ করেছে। বাংলা বর্ষবরণ ও বসন্তবরণের মতাে অনুষ্ঠানগুলাে আমাদের সংস্কৃতির অবিচ্ছেদ্য অঙ্গে পরিণত হয়েছে। এগুলাে রঙ, রূপ ও বৈচিত্রে সমকালীন প্রকৃতির অনুরূপ। ফলে প্রাকৃতিক পরিবেশে এগুলাে ভিন্ন ও রােমাঞ্চকর আমেজ সৃষ্টি করে। ফলে সুপ্ত মনের পাতায় পাতায়, মনের অজান্তেই আমরা এঁকে যাই প্রকৃতির ছবি, লিখি কবিতা, গেয়ে উঠি গান। মন হারিয়ে যায় অজানা ঠিকানায়।\nপ্রাকৃতিক বিপর্যয়:\nবাংলাদেশের প্রকৃতি কখনাে কখনাে ধ্বংসাত্মকরূপে আবির্ভূত হয়। গ্রীষ্মের আগমনে বাংলার প্রকৃতি রুক্ষ ও বিবর্ণ হয়ে ওঠে। প্রচণ্ড তাপে হারিয়ে যায়, সবুজ প্রকৃতির অপরূপ শ্যামল শােভা। ফেটে চৌচির হয়ে যায় ফসলের মাঠ, শুকিয়ে যায় নদী, চারিদিকে কেবল ধু-ধু হাহাকার। ভয়াল রুদ্র রূপ নিয়ে হাজির হয় কালবৈশাখি। এটি উড়িয়ে নিয়ে যায় আমাদের বাড়িঘর, ভেঙে ফেলে গাছপালা। প্রচণ্ড গরমে মানুষ হাঁপিয়ে ওঠে। মানুষ তখন চাতক পাখির ন্যায় আকাশ পানে চেয়ে থাকে। বর্ষাকালেও প্রকৃতি মাঝে মাঝে ধ্বংসাত্মক হয়ে ওঠে। অতিরিক্ত বন্যায় সবকিছু ভাসিয়ে নিয়ে যায়। এ সময় মানুষের কষ্টের সীমা থাকে না। বন্যা, জলােচ্ছাসের ফলে মানুষের অবর্ণনীয় দুঃখকষ্ট ভােগ করতে হয়। উপকূলবর্তী মানুষের সাথে প্রকৃতি সবসময় বৈরী আচরণ করে। জলােচ্ছাসের সাথে তাদের প্রতিনিয়ত যুদ্ধ করে টিকে থাকতে হয়। অতিরিক্ত বন্যায় গবাদি পশুর অনেক ক্ষতি সাধিত হয়। শীতকালে আমাদের দেশের গরিব মানুষদের দুঃখের সীমা থাকে না। বাংলাদেশের উত্তরাঞ্চলের মানুষদের বেশি শীতের কষ্ট সহ্য করতে হয়। শীতে বৃদ্ধ ও শিশুদের বেশি কষ্ট হয়ে থাকে। নানান প্রাকৃতিক বিপর্যয়ের মধ্য দিয়ে আমাদের সময় কাটাতে হয়।\nউপসংহার:\nবাংলাদেশের প্রকৃতির ন্যায় এমন প্রাকৃতিক সৌন্দর্য পৃথিবীর আর কোথাও পরিলক্ষিত হয় না। প্রকৃতিই বাংলাদেশকে আলাদা বৈশিষ্ট্য দান করেছে। বাংলাদেশের ছয়টি ঋতু তাদের সৌন্দর্য ও বৈচিত্র্যে কানায় কানায় ভরিয়ে তুলেছে বাংলার প্রকৃতিকে। এর প্রভাব বাঙালির হৃদয়েও পরিলক্ষিত হয়। প্রকৃতি এ দেশের মানুষের মনকে নানা রঙের আলপনায় বিচিত্র অনুভবে রঙিন করে  তােলে। প্রকৃতির কল্যাণেই আমরা বাংলাদেশে চিরকাল সুখ, সৌন্দর্য ও শান্তি অনুভব করি।"
        }
      ]
    },
    {
      "number": "1",
      "uddipok": "(ক) বাংলা 'অ' ধ্বনি উচ্চারণের যে কোনো পাঁচটি নিয়ম উদাহরণসহ লেখ।\nঅথবা,\n(খ) যে কোনো পাঁচটি শব্দের উচ্চারণ লেখ:-\nপদ্য, চর্যাপদ, অত্যাচার, বিজ্ঞপ্তি, স্বাগত, আহবান, স্মর্তব্য, ব্রহ্মাণ্ড।",
      "tag": "CCC 24,PCC 24,NDCD 24,DCC 24,ISCM 24,HC 24,CPCR 24,DB 23,DIN.B 23,JB 23,BB 23,CTG.B 23,CB 23,PCC 23,RCC 23,NDCD 23,MC 23,JCC 23,RCC 23,DC 23,ISCM 23,HC 23,BCC 23,CCC 23,SCC 23,RUMC 23,DB 22,CB 22,SB 22,RB 22,DIN.B 22,DB 19,JB 19,BB 19,DIN.B 19,CTG.B 19,RB 19,SB 19,All.B 18,CB 17,DIN.B 17,RB 17,JB 17,CTG.B 16,DIN.B 16,DB 16,CB 16,JB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nনিম্নে অ ধ্বনি উচ্চারণের ৫টি নিয়ম উদাহরণসহ আলোচনা করা হলোঃ\nশব্দের প্রথমে যদি ‘অ’কার থাকে এবং পরে ‘ই’-কার ও ‘উ’-কার, থাকে তবে সেক্ষেত্রে ‘অ’ এর উচ্চারণ সাধারণত ‘ও’-কারের মতো হয়। যেমনঃ অভিধান অভিযান (ওভিজান), (ওভিধান), অতি (ওতি), অতীত (ওতিত্), মতি (মোতি) ইত্যাদি।\nশব্দের প্রথমে যদি ‘অ’কার এর পরে ‘য’-ফলা যুক্ত ব্যঞ্জনবর্ণ হয়, তবে ‘অ’-এর উচ্চারণ অধিকাংশ ক্ষেত্রে ‘ও’-কারের মতো হয়। যেমনঃ অদ্য (ওদ্‌দো), অত্যাচার (ওত্‌তাচার), অন্য (ওন্‌নো), কন্যা (কোন্‌না) ইত্যাদি।\nশব্দের প্রথমে ‘অ’ এর পর যুক্তবর্ণ ‘ক্ষ’, ‘জ্ঞ’, থাকলে, তবে ‘অ’ এর উচ্চারণ ‘ও’-কারের মতো হয়ে থাকে। যেমনঃ অক্ষ (ওক্‌খো), লক্ষণ (লোক্‌খোন্‌), দক্ষ (দোক্‌খো), যক্ষ (জোক্‌খো), যজ্ঞ (জোগ্‌গোঁ), লক্ষ (লোক্‌খো), রক্ষা (রোক্‌খা) ইত্যাদি।\nশব্দের শুরুতে ‘অ’ থাকে এবং শেষে ‘ঋ’-কার যুক্ত ব্যঞ্জনবর্ণ থাকলে, সেই ক্ষেত্রে ‘অ’-কার এর উচ্চারণ সাধারণত ‘ও’-কারের মতো হয়ে থাকে। যেমনঃ মসৃণ (মোসৃন্‌), যকৃত (জোকৃত্‌), বক্তৃতা (বোক্তৃতা) ইত্যাদি।\nশুরুতে ‘অ’-কার এর সাথে ‘র’-ফলা যুক্ত থাকলে, সেক্ষেত্রেও ‘অ’-কারের উচ্চারণ ‘ও’-কার হয়ে থাকে। যেমনঃ গ্রহ (গ্রোহো), ক্রম (ক্রোম), গ্রন্থ (গ্রোন্‌থো) ইত্যাদি।\n(খ) উত্তরঃ\nশব্দ\nউচ্চারণ\nপদ্য\nপোদ্ দো\nচর্যাপদ\nচোর্ জাপদ্\nঅত্যাচার\nওত্ তাচার্\nবিজ্ঞপ্তি\nবিগ্ গোঁপ্ তি\nস্বাগত\nশাগতো\nআহবান\nআওভান্\nস্মর্তব্য\nশঁর্ তোব্ বো\nব্রহ্মাণ্ড\nব্রোম্ হান্ ডো"
        }
      ]
    },
    {
      "number": "2",
      "uddipok": "(ক) বিশেষ্য পদ কাকে বলে? উদাহরণসহ বিশেষ্য পদের শ্রেণিবিভাগ বিশ্লেষণ করো।\nঅথবা,\n(খ) নিচের অনুচ্ছেদ থেকে পাঁচটি বিশেষণ পদ চিহ্নিত করো:\n\"আব্বু ছোটোমামা হয়েছে। আব্বু ছোটোমামা হয়েছে।” আড়াই বছরের মেয়ের সদ্য-ঘুমভাঙা গলায় ভাঙা ভাঙা বুলি শুনে সে চমকে ওঠে, মিন্টু কি ঢুকে পড়লো অস্ত্রশস্ত্র হাতে? এর মানে পিছে পিছে ঢুকছে মিলিটারি। তার মানে। না, দরজার ছিটকিনি ও খিল সব বন্ধ। তাকে কি মিন্টুর মতো লেখাচ্ছে? মিলিটারি আবার ভুল করে বসবে না তো? এর মধ্যে তার পাঁচ বছরের ছেলেটা গম্ভীর চোখে তাকে পর্যবেক্ষণ করে রায় দেয়, “আব্বুকে ছোটোমামার মতো দেখাচ্ছে। আব্বু তা হলে মুক্তিবাহিনী তাই না?”",
      "tag": "BNMPC 24,SB 23,DIN.B 17",
      "sub_questions": [
        {
          "label": "",
          "question": "",
          "explanation": "(ক) উত্তরঃ #\nবিশেষ্য পদ বলতে এমন পদকে বুঝায়, যা কোনো বস্তু, প্রাণী, শ্রেণি, সমষ্টি, ভাব, কাজ, প্রভৃতির নামকে বুঝায়। আবার এক কথায় বলা যায়, যে পদ দ্বারা কোনো কিছুর নাম বুঝায় তাকে বিশেষ্য পদ বলে। যেমন: কলম, বই, ফুল, ফল, আকাশ, সাগর, মাটি, ইত্যাদি। বিশেষ্য পদের শ্রেণিবিভাগ: বিশেষ্য পদকে নিম্নোক্ত ছয়টি শ্রেণিতে বিভক্ত করা যায়। যেমন:\n১। নামবাচক বিশেষ্য: যে পদ দ্বারা কোনো ব্যক্তি, বস্তু, ভৌগোলিক স্থান বা সংজ্ঞা এবং গ্রন্থবিশেষের নাম প্রকাশ করা হয় তাকে নামবাচক বিশেষ্য বলে। নামবাচক বিশেষ্যকে আবার সংজ্ঞাবাচক বিশেষ্যও বলা হয়ে থাকে। যেমন: ক. ব্যক্তির নাম: কামাল, জামাল, রবীন্দ্রনাথ, রহিম, করিম, প্রমুখ। খ. ভৌগোলিক স্থানের নাম: মক্কা, মদিনা, ঢাকা, নেপাল, রাজশাহী, বাংলাদেশ, ভারত, প্রভৃতি।\n২। জাতিবাচক বিশেষ্য: যে পদ দ্বারা কোনো একজাতীয় প্রাণী বা পদার্থের নাম বুঝায় তাকে জাতিবাচক বিশেষ্য বলে। যেমন: গরু, ঘোড়া, মানুষ, পর্বত, নদী, ইংরেজ, প্রভৃতি।\n৩। বস্তুবাচক বিশেষ্য: যে পদ দ্বারা কোনো উপাদানবাচক পদার্থের নাম বুঝায়, তাকে বস্তুবাচক বিশেষ্য বলে। বস্তুবাচক বিশেষ্যকে আবার দ্রব্যবাচক বিশেষ্যও বলা হয়। এ জাতীয় বস্তুর কেবল পরিমাণ নির্ণয় করা যায়, কিন্তু গণনা করা যায় না। যেমন: পানি, তৈল, চাল, চিনি, দুধ, মধু লবণ, প্রভৃতি।\n৪। সমষ্টিবাচক বিশেষ্য: যে পদ দ্বারা বেশ কিছুসংখ্যক ব্যক্তি বা প্রাণীর সমষ্টি বুঝায়, তাকে সমষ্টিবাচক বিশেষ্য বলে। যেমন: সভা, কাফেলা, সমাজ, মাহফিল, ঝাঁক, সমিতি, জনতা, দল, প্রভৃতি।\n৫। ভাববাচক বিশেষ্য: যে বিশেষ্য পদ দ্বারা কোনো ক্রিয়ার ভাব বা কাজের ভাব প্রকাশিত হয়, তাকে ভাববাচক বিশেষ্য বলে। যেমন: দর্শন (দেখার কাজ), ভোজন (খাওয়ার কাজ), শয়ন (শোয়ার কাজ), শ্রবণ (শোনার কাজ) প্রভৃতি।\n৬. গুণবাচক বিশেষ্য: যে বিশেষ্য পদ দ্বারা কোনো বস্তুর দোষ বা গুণের নাম বুঝায় তাকে গুনবাচক বিশেষ্য বলে। যেমন: মধুর মিষ্টত্বের গুণ মধুরতা, সুন্দর বস্তুর গুণ সৌন্দর্য, তরল পদার্থের গুণ তারল্য, বীরের গুণ – বীর্য, অনুরূপ সুখ, দুঃখ, সততা, মহত্ব, দরিদ্রতা, ইত্যাদি।\n(খ) উত্তরঃ বিশেষণ পদ চিহ্নিত: আড়াই; সদ্য-ঘুমভাঙা; ভাঙা ভাঙা; পাঁচ; গম্ভীর।"
        }
      ]
    },
    {
      "number": "3",
      "uddipok": "(ক) সর্বনাম পদ কাকে বলে? সর্বনাম পদের শ্রেণিবিভাগ আলোচনা কর।\nঅথবা,\n(খ) নিচের যেকোনো পাঁচটি শব্দের ব্যাসবাক্যসহ সমাসের নাম লেখ।\nকালান্তর, মিশকালো, সিংহাসন, প্রভাত, হাতেখড়ি, তেপায়া, উপকণ্ঠ, রাজপুত্র।",
      "tag": "CCC 24,DCC 24,ISCM 24,HC 24,RCPC 24,CPCR 24,DIN.B 23,JB 23,SB 23,BB 23,CB 23,MC 23,DC 23,ISCM 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,DIN.B 19,DIN.B 17,JB 16",
      "sub_questions": [
        {
          "label": "",
          "question": "",
          "explanation": "(ক)\nএকই পদের বার বার ব্যবহার যেমন আমাদের বিরক্তির কারণ হয়ে ওঠে ,তেমনি ভাষার সৌন্দর্য নষ্ট করে । ভাষার মাধুর্য রক্ষার জন্য তাই একই পদের বারবার ব্যবহার কখনোই কাম্য নয় ।  ভাষার এই সমস্যা দূর করার জন্য বিশেষ্য পদের পরিবর্তে যে অন্যপদ ব্যবহার করা হয় তাকে সর্বনাম বলে। সর্বনাম কথাটির  অর্থ  হল 'সকল নাম'।  তাই আমরা বলতে পারি  বিশেষ্য পদের পরিবর্তে যে পদ ব্যবহার করা হয়, তাকে সর্বনাম পদ বলে। সব রকম নামের পরিবর্তে ব্যবহৃত হয় বলে এর নাম সর্বনাম । উদাহরণ: আমি, আমরা, তুমি, আপনি,আপনাকে,আপনার, তুই , তোমরা, সে, তিনি, তার , যে, কে, কী, ঐ, এই, ইহা, ইনি,উনি ইত্যাদি।\nসর্বনামের প্রকারভেদ\n১) ব্যক্তিবাচক সর্বনাম বা পুরুষবাচক সর্বনাম :\nব্যক্তিবাচক বা পুরুষবাচক শব্দের পরিবর্তে যে সর্বনাম ব্যবহৃত হয়, তাকে ব্যক্তিবাচক সর্বনাম বলে। একে পুরুষবাচক সর্বনাম‌ও বলে। পুরুষবাচক সর্বনাম তিন ধরণের হয়- (ক) প্রথম পুরুষের সর্বনাম বা ভিন্ন পক্ষের সর্বনাম (খ) মধ্যম পুরুষের সর্বনাম বা শ্রোতা পক্ষের সর্বনাম (গ) উত্তম পুরুষের সর্বনাম বা বক্তা পক্ষের সর্বনাম ।\nউদাহরণ : আমি, তুমি, আমরা, তোমরা, সে , তারা ইত্যাদি।\nবাক্যে প্রয়োগ – তুমি কোন কাননের ফুল । বাংলার মুখ আমি দেখিয়াছি ।\n২) নির্দেশক সর্বনাম :\nযে সর্বনাম কোনো ব্যক্তি, বস্তু ইত্যাদি নির্দেশ করে, তাদের নির্দেশক সর্বনাম বলে।\nউদাহরণ : এ,এই, ও,ওই , ইহা , উহা ,তা,তাহা,ইনি,উনি ইত্যাদি\nবাক্যে প্রয়োগ: উনি আজ আসবেন। , ইহা বর্তমান কালের ফ্যাসন হইয়াছে ।\nনির্দেশক সর্বনাম দুই প্রকার- (ক) সামীপ্যবাচক নির্দেশক সর্বনাম বা নৈকট্যসূচক নির্দেশক সর্বনাম ও (খ) দূরত্ত্ববাচক নির্দেশক সর্বনাম ।\nযে সর্বনাম কাছের বা নিকটের কোনো ব্যাক্তি বা বস্তুকে নির্দেশ করে তাদের সামীপ্যসূচক বা নৈকট্যসূচক নির্দেশক সর্বনাম বলে । যেমন: এ,এই,ইহা,ইনি,এরা ইত্যাদি।\nযে সর্বনাম দূরের কোনো ব্যাক্তি বা বস্তুকে নির্দেশ করে তাদের দূরত্ত্ববাচক নির্দেশক সর্বনাম বলে । যেমন: ও,ঐ,উনি,ওরা,উহা ইত্যাদি।\n৩) অনির্দেশক সর্বনাম :\nযে সর্বনাম কোনো ব্যক্তি,বস্তু,বা ভাবকে নির্দিষ্ট করে বোঝায় না , তাদের অনির্দেশক সর্বনাম বলে।\nউদাহরণ : কেউ,কেহ,কেউ কেউ,কিছু,কিছু কিছু ,কোথাও ইত্যাদি ।\nবাক্যে প্রয়োগ- কেউ কেউ এ কথা জানে । কিছু কিছু ভুল হয়েছে ।\n৪) প্রশ্নবাচক সর্বনাম :\nযে সর্বনাম দ্বারা কোনো কিছু জানতে চাওয়া হয় বা প্রশ্ন করা হয় ,তাকে প্রশ্নবাচক সর্বনাম পদ বলে ।\nউদাহরণ : কে,কী,কি,কোন,কারা, ইত্যাদি ।\nবাক্যে প্রয়োগ – কে আজ আসবে ? তুমি কী খেয়েছো ?\n৫) আত্মবাচক সর্বনাম :\n‘অন্য কারো সাহায্য ছাড়া’ এই ভাবটি বোঝাবার জন্য বিশেষ্য ও সর্বনামের সঙ্গে যে সর্বনাম ব্যবহৃত হয় তাকে আত্মবাচক সর্বনাম বলে । এই সর্বনাম নিজস্ব বা আত্মভাব প্রকাশ করে । উদাহরণ : স্বয়ং , নিজে , নিজ , খোদ , নিজে-নিজে , আপনি,আপনারে ইত্যাদি।\nবাক্যে প্রয়োগ – তিনি স্বয়ং উপস্থিত ছিলেন । আপনি নিজে কাজটি করেছেন ।\n৬) সাপেক্ষ সর্বনাম বা নিত্যমম্বন্ধী সর্বনাম :\nযে সর্বনাম পদ দুই বা ততোধিক ব্যক্তি বা বস্তুর সংযোগ সাধন করে বা সঙ্গতি বিধান করে তাকে সাপেক্ষ সর্বনাম বলে । এই সর্বনামগুলি নিত্য সম্বন্ধযুক্ত থাকে ,অর্থাৎ একটি ব্যবহার করলে আর একটি ব্যবহার করতেই হয় । এই সর্বনামকে সঙ্গতিবাচক বা সংযোগবাচক সর্বনামও বলে । এই সর্বনামকে সমুচ্চয়ী সর্বনামও বলে ।\nউদাহরণ : যে-সে,যিনি-তিনি,যাহা-তাহা,যা-তা,যাকে-তাকে\nবাক্যে প্রয়োগ – সে সহে সে রহে । যত মত তত পথ ।\n৭) সমষ্টিবাচক সর্বনাম বা সাকল্যবাচক সর্বনাম :\nযে সর্বনামের দ্বারা সমষ্টিবাচক ব্যক্তি,বস্তু বা ভাবকে বোঝানো হয়, তাকে সমষ্টিবাচক সর্বনাম বা সাকল্যবাচক সর্বনাম বলে।\nউদাহরণ : সব,সর্ব,সকল,সবাই,সবার,সবে ইত্যাদি ।\nবাক্যে প্রয়োগ – সকলের তরে সকলে আমরা ।\n৮) ব্যতিহারিক বা পারস্পরিক সর্বনাম -\nযে সর্বনামের দ্বারা পারস্পরিক সম্বন্ধ বোঝানো হয়, তাকে পারস্পরিক বা ব্যতিহারিক সর্বনাম বলে।\nএই সর্বনামে ‘অন্যের প্ররোচনা বা সাহায্য ব্যতীত’ এই রকম অর্থ প্রকাশিত হয় ।\nউদাহরণ : নিজে-নিজে , আপনা-আপনি\nবাক্যে প্রয়োগ – নিজে নিজে কাজটি করো । আপনা আপনি জেগে উঠল ।\n৯) অন্যাদিবাচক সর্বনাম -\nযে সর্বনাম উদ্দিষ্টভিন্ন অন্য কোনো ব্যক্তি ,বস্তু বা ভাবকে নির্দেশ করে তাকে অন্যাদিবাচক সর্বনাম বলে ।\nউদাহরণ : অন্য,অপর,অমুক ইত্যাদি ।\nবাক্যে প্রয়োগ – তুমি নও অন্য কেউ কাজটি করেছে ।\n১০) যৌগিক সর্বনাম\nদুটি সর্বনাম পদ যুগ্মভাবে একটি সর্বনাম হিসাবে ব্যবহৃত হলে তাকে যৌগিক সর্বনাম বলে ।\nএই সর্বনাম আসলে অনির্দেশক সর্বনাম হিসেবেই পরিচিত ।\nযেমন: যে কেউ, কে একটা, যা কিছু ইত্যাদি।\nকখনো কখনো সর্বনাম পদের পরপর দুবার প্রয়োগ হয়,তাকে আমরা সর্বনামের দ্বিত্ব বলি ।\nযেমন: কেউ কেউ এ রকম মনে করে । যে যে যাবে এসো ।\nকিন্তু সর্বনামের দ্বিত্ব এবং যৌগিক সর্বনাম এক বিষয় নয় ।\n(খ) উত্তর:\nপ্রদত্ত শব্দ\nব্যাসবাক্য\nসমাসের নাম\nকালান্তর\nঅন্য কাল\nনিত্য সমাস\nমিশকালো\nমিশির ন্যায় কালো াগ\nউপমান কর্মধারয় সমাস\nসিংহাসন\nসিংহ চিহ্নিত আসন\nমধ্যপদলোপী কর্মধারয় সমাস\nপ্রভাত\nপ্র (প্রকৃষ্ট ) ভাত (জ্যোতি)\nপ্রাদি সমাস\nহাতেখড়ি\nহাতে খড়ি দেওয়া হয় যে অনুষ্ঠানে\nবহুব্রীহি সমাস\nতেপায়া\nতিন পায়া যার\nসংখ্যাবাচক বহুব্রীহি সমাস\nউপকণ্ঠ\nকণ্ঠের সমীপে\nঅব্যয়ী ভাব সমাস\nরাজপুত্র\nরাজার পুত্র\nষষ্ঠী তৎপুরুষ সমাস"
        }
      ]
    },
    {
      "number": "4",
      "uddipok": "(ক) একটি সার্থক বাক্যের কী কী গুণ থাকা আবশ্যক? উদাহরণ লেখ।\nঅথবা,\n(খ) নির্দেশ অনুসারে বাক্যান্তর কর (যে কোনো পাঁচটি):\n(i) শিশুরা দূষণমুক্ত পরিবেশ চায় (নেতিবাচক)।\n(ii) এখন খাঁটি জিনিস সহজলভ্য নয় (অস্তিবাচক)।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\n(v) রচনায় সহজবোধ্য শব্দ ব্যবহার করা উচিত (জটিল)\n(vi) তিনি আর নেই (যৌগিক)\n(vii) যেসব পশু মাংস খায়, তারা অত্যন্ত বলবান (সরল)।\n(viii) বাংলাদেশের চির স্থায়িত্ব কামনা করি (ইচ্ছাসূচক)।",
      "tag": "CCC 24,PCC 24,NDCD 24,DCC 24,ISCM 24,HC 24,RCPC 24,CPCR 24,DB 23,DIN.B 23,JB 23,RB 23,SB 23,BB 23,MB 23,CTG.B 23,CB 23,RCC 23,JGCC 23,NDCD 23,DRMC 23,MC 23,JCC 23,RCC 23,ISCM 23,HC 23,CC 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,BB 19,DIN.B 19,RB 19,CB 19,SB 19,All.B 18,CTG.B 17,BB 17,CB 17,DIN.B 17,RB 17,SB 19,CTG.B 16,DIN.B 16,DB 16,CB 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য কাকে বলে?\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয়। তাকে বাক্য বলে।\nযেমন, রহিম ফুটবল খেলে। এখানে বক্তার সম্পূর্ন মনোভাব প্রকাশিত হয়েছে।\nএকটি সার্থক বাক্যের কী কী গুণ থাকা আবশ্যক?\nভাষার বিচারে বাক্যের ৩টি গুণ থাকা আবশ্যক। সেগুলো হলো-\nআকাঙ্ক্ষা (Expectancy)।\nআসত্তি (Proximity)।\nযোগ্যতা (Propriety)।\nআকাঙ্ক্ষা কাকে বলে?\nবাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা (Expectancy) বলে।\nযেমন, কেউ যদি ‘অর্থই অনর্থের’ বলে থেমে যায়। তাহলে বার্কের অর্থ অসম্পূর্ণ থেকে যাবে। বলতে হবে, ‘অর্থই অনর্থের মূল’। এখানে বাক্যের অর্থ পরিষ্কারভাবে বুঝা গেছে। এই বাক্যে ‘অর্থই অনর্থের’ বলার পর ‘মূল’ শব্দটি শোনার যে ইচ্ছা তাকে বাক্যের আকাঙ্কা বলে।\nআসত্তি কাকে বলে?\nবক্তার মনোভাব প্রকাশের জন্য বাক্যে শব্দগুলোকে এমনভাবে পর পর সাজাতে হবে যেন বক্তার সম্পূর্ন মনোভাব প্রকাশ করে। এতে যেন মনোভাব প্রকাশে বাধাগ্রস্ত না হয়।  বাক্যে অর্থসংগতি রক্ষার জন্য সুশৃঙ্খল পদবিন্যাসকে আসত্তি বলে।\nযেমন: করিম ছেলে ভালো খুব । এখানে মনোভাব প্রকাশিত হয়নি। বলতে হবে, করিম খুব ভালো ছেলে। ‘করিম ছেলে ভালো খুব ‘ এ বাক্যে পরপর শব্দগুলোকে সাজানো হলেও বক্তার সম্পূর্ণ মনোভাব প্রকাশিত হয়নি। ‘করিম খুব ভালো ছেলে’ এ বাক্যে পরপর শব্দগুলোকে সাজানো হয়েছে এবং বক্তার সম্পূর্ণ ভাব প্রকাশিত হয়েছে। সঠিক জায়গায় পরপর শব্দগুলো সাজানোকে আসত্তি বলে।\nযোগ্যতা কাকে বলে?\nবাক্যস্থিত পদসমূহের অর্থগত এবং ভাবগত মিলবন্ধনের নাম যোগ্যতা।\nযেমন: ‘সূর্য পশ্চিম দিকে উঠছে’ এই বাক্য তার যোগ্যতা হারিয়েছে। বলতে হবে ‘সূর্য পূর্ব দিকে উঠছে’।\nবি.দ্র: পরপর শব্দ বসালেই সঠিক বাক্য হবেনা। সঠিক বাক্য হতে হলে শব্দগুলোকে সঠিক জায়গায় বসাতে হবে যাতে মনের সম্পূর্ণ ভাব প্রকাশ পায় এবং বাক্যের অর্থগত এবং ভাবগত মিলবন্ধন হয়।\n(খ) উত্তরঃ\n(i) শিশুরা দূষণমুক্ত পরিবেশ চায় (নেতিবাচক)।\nউত্তর: শিশুরা দূষণযুক্ত পরিবেশ চায় না ।\n(ii) এখন খাঁটি জিনিস সহজলভ্য নয় (অস্তিবাচক)।\nউত্তর: এখন খাঁটি জিনিস দুর্লভ।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\nউত্তর: নারী ও শিশু নির্যাতনের বিরুদ্ধে প্রতিবাদ জানাও।\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\nউত্তর: ওহ্ ! কী ভয়াবহ ছিল পঞ্চাশের মন্বন্তরের ঘটনা !\n(v) রচনায় সহজবোধ্য শব্দ ব্যবহার করা উচিত (জটিল)\nউত্তর: যেসব শব্দ সহজবোধ্য সেসবই রচনায় ব্যবহার করা উচিত ।\n(vi) তিনি আর নেই (যৌগিক)\nউত্তর: তিনি ছিলেন কিন্তু এখন আর নেই ।\n(vii) যেসব পশু মাংস খায়, তারা অত্যন্ত বলবান (সরল)।\nউত্তর: মাংসেভোজী  পশু অত্যন্ত বলবান ।\n(viii) বাংলাদেশের চির স্থায়িত্ব কামনা করি (ইচ্ছাসূচক)।\nউত্তর: বাংলাদেশ চিরস্থায়ী হোক।"
        }
      ]
    },
    {
      "number": "5",
      "uddipok": "(ক) যেকোনো পাঁচটি বাক্য শুদ্ধ করে লেখো:\ni. এটা লজ্জাস্কর ব্যাপার।\nii. অপমান হবার ভয় নেই।\niii. এক অগ্রহায়ণে শীত যায় না।\niv. বঙ্কিমের ভয়ঙ্কর প্রতিভা ছিল।\nv. সব পাখিরা নীড় বাঁধে না।\nvi. অশ্রুজলে বুক ভেসে গেল।\nvii. ষড়ঋতুর সমাহারের দেশ বাংলাদেশ।\nviii. প্রতিযোগিতায় প্রতিদ্বন্দ্বীতা থাকবেই।\nঅথবা,\n(খ) নিচের অনুচ্ছেদটি শুদ্ধ করে লেখো:\nবিদ্যান মূর্খ অপেক্ষা শ্রেষ্ঠতর। জীবনে স্বার্থকথা লাভ করিতে হইলে পাঠে মনোযোগি হতে হইবে। দূরাবস্থা আকাঙ্খার অন্তরায়। দৈন্যতা প্রশংসনীয় নয়। এটি লজ্জাস্কর ব্যাপার।",
      "tag": "DIN.B 17",
      "sub_questions": [
        {
          "label": "",
          "question": "",
          "explanation": "(ক) উত্তরঃ\ni. এটা লজ্জাস্কর ব্যাপার।\nউত্তর: এটা লজ্জাকর ব্যাপার।\nii. অপমান হবার ভয় নেই।\nউত্তর: অপমানিত হবার ভয় নেই।\niii. এক অগ্রহায়ণে শীত যায় না।\nউত্তর: এক মাঘে শীত যায় না।\niv. বঙ্কিমের ভয়ঙ্কর প্রতিভা ছিল।\nউত্তর। বঙ্কিমচন্দ্রের অসামান্য প্রতিভা ছিল।\nv. সব পাখিরা নীড় বাঁধে না।\nউত্তর: সব পাখি নীড় বাঁধে না।\nvi. অশ্রুজলে বুক ভেসে গেল।\nউত্তর: অশ্রুতে তার বুক ভেসে গেল।\nvii. ষড়ঋতুর সমাহারের দেশ বাংলাদেশ।\nউত্তর: ষড়ঋতুর দেশ বাংলাদেশ।\nviii. প্রতিযোগিতায় প্রতিদ্বন্দ্বীতা থাকবেই।\nউত্তর: প্রতিযোগিতায় প্রতিন্দন্দ্বিতা থাকবেই।\n(খ) উত্তরঃ\nবিদ্বান মূর্খ অপেক্ষা শ্রেষ্ঠ। এ কথা প্রমাণিত হয়েছে। জীবনে সার্থকতা লাভ করতে হলে পাঠে মনোযোগী হতে হয়। দুরবস্থা আকাঙ্ক্ষার অন্তরায়। দৈন্য ভালো নয়। দৈন্য দূর করতে আলস্যের বিকল্প নেই।"
        }
      ]
    },
    {
      "number": "6",
      "uddipok": "(ক ) যেকোনো দশটি শব্দের পারিভাষিক রূপ লেখো:\nAnalysis; Memorandum; Embargo; Legend; Vehicle; Worship; Biography; Deed; Galaxy; Sanction; Rank; Quack; pay bill; Campus; Home Ministry.\nঅথবা,\n(খ) নিচের অনুচ্ছেদটি বাংলায় অনুবাদ করো:\nThe life of a student is a life of preparation, preparation for the struggle of life. To make him well fitted for the struggle, education is necessary. Students of today will lead the nation tomorrow. But if their education is not completed they will not be able to lead the country to peace and prosperity.",
      "tag": "CCC 23,DIN.B 17",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nইংরেজি শব্দ\nপারিভাষিক শব্দ\nAnalysis\nবিশ্লেষণ\nMemorandum\nস্মারকলিপি\nEmbargo\nনিষেধাজ্ঞা, অবরোধ\nLegend\nকিংবদন্তি\nVehicle\nযানবাহন\nWorship\nপূজা\nBiography\nজীবনচরিত\nDeed\nদলিল\nGalaxy\nছায়াপথ\nSanction\nঅনুমোদন\nRank\nপদমর্যাদা\nQuack\nহাতুড়ে\npay bill\nবেতন বিষয়ক হিসাব\nCampus\nঅঙ্গন\nHome Ministry\nস্বরাষ্ট্র মন্ত্রণালয়\n(খ) উত্তরঃ\nবঙ্গানুবাদ: ছাত্রজীবন প্রস্তুতি গ্রহণের সময়, জীবন যুদ্ধের জন্যে প্রস্তুতি গ্রহণের সময়। জীবনযুদ্ধের জন্যে তাকে যোগ্য করে তুলতে শিক্ষা অপরিহার্য। আজকের ছাত্ররাই আগামী দিনে জাতির নেতৃত্ব দিবে। কিন্তু তাদের শিক্ষালাভ পূর্ণাঙ্গ না হলে তারা কি দেশকে শান্তি ও সমৃদ্ধির দিকে পরিচালিত করতে সক্ষম হবে?"
        }
      ]
    },
    {
      "number": "7",
      "uddipok": "(ক) মনে করো, কোনো একটি বইমেলা তোমার জীবনে স্মরণীয় হয়ে আছে। সেই বইমেলার কথা উল্লেখ করে একটি দিনলিপি লেখো।\nঅথবা,\n(খ) 'আন্তর্জাতিক মাতৃভাষা দিবস'- উদ্যাপন উপলক্ষ্যে আয়োজিত সেমিনারে 'বাংলাদেশে সর্বস্তরে বাংলা ভাষা চালু হোক'- এই শিরোনামে একটি ভাষণ তৈরি করো।",
      "tag": "DIN.B 17",
      "sub_questions": [
        {
          "label": "",
          "question": "",
          "explanation": "(ক) উত্তরঃ\n‘বইমেলায় একদিন’\n২১শে ফেব্রুয়ারি ২০১৭ রাত ১০টা ৩০ মিনিট\nফেব্রুয়ারি বাংলার ইতিহাসে এক গৌরবােজ্জ্বল মাস। তাই এ মাসের পুরােটা সময় ধরেই বইমেলা হয়। আমিও মেলা শুরুর থেকেই ভাবছি বইমেলায় যাব । কিন্তু ব্যস্ততার কারণে সময় ও সুযােগ করে উঠতে পারছিলাম না । তাই আজ এই মহান ভাষাদিবসে আমার বন্ধু অর্ণবকে সঙ্গে নিয়ে বইমেলার উদ্দেশে যাত্রা করলাম। বইমেলায় প্রবেশের ফটকগুলােতে ছিল প্রচণ্ড ভিড়, তবুও লাইন ধরে প্রায় মিনিট দশেক পর আমরা প্রবেশ করতে পারলাম । বাংলা একাডেমির নজরুল মঞ্চে চলছে নতুন নতুন লেখকদের প্রকাশনা উৎসব। কিন্তু কেন জানি ক্ষুধাটা বেড়ে গেল, তাই কিছু খেয়ে নিব ভাবছিলাম। আজ এত মানুষের সমাগম হয়েছে যে এখান থেকে বের হতে হলে আবার ভিড়ের পাহাড় অতিক্রম করতে হবে । অর্ণব বলল ‘ওর দরকার নেই বরং এর ভেতর থেকে কিছু খেয়ে নিলেই তাে হবে। কিছুদূর এগিয়ে দেখলাম বিশুদ্ধ পানির ব্যবস্থা রয়েছে; তবে গ্লাসের সংখ্যা মানুষের তুলনায় অনেক কম। পাশে পৌছাতেই একজন ভদ্রলােক তার পানিভর্তি বােতলটি আমার দিকে দিতেই ধন্যবাদ বলে প্রায় অর্ধেক বােতল পানি পান করলাম। ভাবলাম দ্রলােকের সৌজন্যবােধ রয়েছে। শুধু আমাকে নয় এরূপ অনেকজনকে তিনি বােতল ভর্তি করে পানি দিচ্ছেন। যাক সে কথা, আমরা এবার যখন ওখান থেকে ফিরে এসে লেখককুঞ্জের দিকে অগ্রসর হলাম দেখলাম সাদা চুলে পাঞ্জাবি পরে ঔপন্যাসিক আনিসুল হক বের হয়ে আসছেন। আমরা তাকে দেখে খুবই আনন্দিত হলাম এবং অনেকটা আবেগ তাড়িত হয়ে বললাম যে, আমরা শিশুদের উন্নয়নে কিছু করতে চাই এ ব্যাপারে আপনি আমাদের কিছু উপদেশ দিন । আমরা আমাদের পরিকল্পনার কথা তাঁকে জানালাম । তিনি হাসি দিয়ে আমাদের জড়িয়ে ধরলেন; লেখক-সাহিত্যিকদের এই মনখােলা হাসি, সত্যি আমরা অভিভূত। আমাদের পরিকল্পনা শুনে বললেন, ‘পত্রিকা অফিসের নিয়ম অনুযায়ী আমি কোনাে সংগঠন/সংস্থার উপদেষ্টা হতে পারব না। তবে পত্রিকার ফিচারটি তােমাদের কাজে লাগবে। আমরা দেখলাম ‘অচ্যুত সামন্ত’ নামে ভারতের একজন ব্যক্তি প্রথম জীবনে একটি স্কুল করতে গিয়ে কত বিড়ম্বনার শিকার হয়েছেন। স্কুল চালাতে ব্যর্থ হয়ে মাঝেমধ্যে তিনি আত্মহত্যার মতাে পথও বেছে নিয়েছিলেন। কিন্তু শেষ পর্যন্ত। ভারতের একটি ব্যাংক তাকে ত্রিশ লক্ষ টাকা লােন দেয় এবং সেখান থেকেই তাঁর ঘুরে দাঁড়ানাে । আজ তিনি শুধু ভারতের নয় বরং বাংলাদেশের শিশুদের নিয়ে কাজ করতে চান। ফিচার পড়ে আমরা অভিভূত হলাম। আসলে অনেক সংগ্রামের মধ্য দিয়ে যেকোনাে। ভালাে কাজ সম্পন্ন হয়। ফিচারটি আমাদের অনুপ্রেরণা উৎসভূমি হিসাবেই কাজ করবে । বিদায় নিতেই তিনি বন্ধুত্বের হাত বাড়িয়ে। দিলেন। তার অফিসে চায়ের আমন্ত্রণ জানালেন। এই গুণী ব্যক্তির কাছ থেকে বিদায় নিয়ে আমরা বইমেলা থেকে কিছু বই কিনে। খুশি মনে বাড়ি ফিরে আসলাম। সারাটা দিন বেশ ভালােই কাটল।\n(খ) উত্তরঃ\nমাননীয় সভাপতি, সম্মানিত বিশেষ অতিথিবৃন্দ ও উপস্থিত সুধীবৃন্দ, আসসালামু আলাইকুম। এ মহতী অনুষ্ঠানে অংশগ্রহণের জন্য আপনাদের জানাই আন্তরিক শুভেচ্ছা ও অভিনন্দন ।\nসুধীমণ্ডলী, আপনারা জানেন আন্তর্জাতিক মাতৃভাষা দিবস মানুষকে চেতনাবোধে সমৃদ্ধ করার দিন। ভাষা মনের ভাব প্রকাশের প্রায়োগিক বাহন। মাতৃভাষা হলো কোনো জাতির স্বদেশীয় ভাষা, যার মাধ্যমে সংশ্লিষ্ট অধিবাসী স্বীয় ভাব আদান-প্রদান করে। শিশু জন্মের পর মায়ের কাছ থেকে যে ভাষা শিখে তা-ই হচ্ছে মাতৃভাষা। আমরা বাঙালি জাতি, আমাদের মাতৃভাষা বাংলা। ১৯৫২ সালের ২১ ফেব্রুয়ারি এ ভাষার জন্য অনেকে সংগ্রাম করে এবং অনেকে ভাষার মর্যাদা রক্ষার্থে প্রাণ দান করেন। তদানীন্তন শাসকশ্রেণির অত্যাচারের স্টিম রোলারের আঘাতে নিষ্পেষিত হয়ে অকালে প্রাণ হারিয়েছিলেন সালাম, বরকত, রফিক, জব্বার এবং নাম-না-জানা আরো অনেকে। ১৯৯৯ সালের ১৭ নভেম্বর জাতিসংঘ ঘোষণা করে অন্যান্য দিবসের মতো ২০০০ সাল থেকে বিশ্বে আন্তর্জাতিক মাতৃভাষা দিবস পালন করবে। ইউনেস্কো একুশে ফেব্রুয়ারিকে আন্তর্জাতিক মাতৃভাষা দিবস হিসেবে পালনের সিদ্ধান্ত নিয়ে শুধু মাতৃভাষার জন্য আমাদের সংগ্রাম এবং আত্মদানকেই স্বীকৃতি দেয়নি, অমর একুশের শহিদদের আত্মদান থেকে উৎসারিত স্বাধীনতা আন্দোলন ও স্বাধীনতা অর্জনকেও মর্যাদা দিয়েছে।\nপৃথিবীর প্রতিটি দেশেই তা পালিত হচ্ছে। একুশে ফেব্রুয়ারি কেবল আমাদের দেশের প্রতিটি শহিদ মিনারে নয়, বরং পৃথিবীজুড়ে মর্যাদার সঙ্গে পালিত হচ্ছে। এ দিন বিশ্ববাসী নতুন করে জানতে পারে কীভাবে ভাষা শহিদেরা তাঁদের প্রাণের বিনিময়ে মাতৃভাষাকে রক্ষা করেছেন।\nসুধীবৃন্দ, মা, মাটি, মাতৃভাষা পরম সম্পদ। নিজ দেশের ভাষার সুধারসে যার মন তৃপ্ত না হয় তার সে দেশে বাস করার কোনো অধিকার নেই। মধ্যযুগের কবি আবদুল হাকিম বলেছেন-\nদেশী ভাষা বিদ্যা যার মনে ন জুয়ায়। নিজ দেশ তেয়াগী কেন বিদেশ ন যায়।\nমাতৃভাষায় রচিত গল্প, কবিতা, উপন্যাস, নাটকসহ নানা ধরনের সাহিত্য মানুষের মনের খোরাক জোগায়। মাতৃভাষায় রূপায়িত হয় মানবমনের নানা কথার ফুলঝুরি, অজানা রহস্য। আর এ মাতৃভাষার মর্যাদা রক্ষায় একমাত্র বাঙালি জাতিই লিপ্ত হয়েছে সংগ্রামে, ঝরিয়েছে বুকের তাজা রক্ত। যা বিশ্বে বিরল। মাতৃভাষা একটি দেশের জাতিসত্তার প্রধান বিবেচ্য বিষয় । তাই এর রক্ষণাবেক্ষণ এবং দৈনন্দিন জীবনে চর্চা করা প্রতিটি জাতিরই একান্ত কর্তব্য।\nসুধীবৃন্দ, একুশে ফেব্রুয়ারি আন্তর্জাতিক মাতৃভাষা দিবসের মর্যাদা লাভ করায় সারাবিশ্বে বাঙালি এবং বাংলা ভাষা গৌরবের আসনে সমাসীন। এ দিবসের তাৎপর্য ও গুরুত্ব অপরিসীম। এর মর্যাদা রক্ষা করা আমাদের সবার দায়িত্ব ও কর্তব্য। তাই আমাদের সবার উচিত বাংলাদেশের সর্বস্তরে বাংলা ভাষা চালুর ব্যাপারে আদু পদক্ষেপ নেয়া এবং তা কার্যকর করতে অঙ্গীকার করা। সবাইকে ধন্যবাদ ।"
        }
      ]
    },
    {
      "number": "8",
      "uddipok": "(ক) মোবাইল ফোনের অপব্যবহারের ক্ষতিগুলো উল্লেখ করে বন্ধুর নিকট একটি ই-মেইল লেখ।\nঅথবা,\n(খ) মাধ্যমিক বিদ্যালয়ের সহকারী শিক্ষকের পদে নিয়োগ লাভের জন্য একটি আবেদনপত্র লেখ",
      "tag": "CCC 24,NDCD 24,ISCM 24,RCPC 24,DB 23,DIN.B 23,JB 23,RB 23,SB 23,BB 23,MB 23,CB 23,JGCC 23,NDCD 23,MC 23,JCC 23,MGCC 23,HC 23,CC 23,BCC 23,SCC 23,RUMC 23,VNSC 23,BB 19,DIN.B 19,All.B 18,DIN.B 17,RB 17,SB 19,CTG.B 16,CB 16,JB 16,SB 16,BB 16",
      "sub_questions": [
        {
          "label": "",
          "question": "",
          "explanation": "ক) উত্তরঃ\nTo:\namantika@gmail.com\nCc:\nBcc:\nSubject:\nমোবাইল ফোনের অপব্যবহারের ক্ষতিকর দিক\nপ্রিয় বন্ধু,\nশুভেচ্ছা নিও। বিজ্ঞানের বিস্ময়কর আবিষ্কার মোবাইল ফোন। যোগাযোগের ক্ষেত্রে এর গুরুত্ব অপরিসীম। কিন্তু বর্তমানে এর অপব্যবহারে জনমনে মিশ্র প্রতিক্রিয়া দেখা দিয়েছে। মোবাইল ফোনের অপব্যবহারের ক্ষতিকর দিকগুলো হলো:\n১. চুরি, ডাকাতি, ছিনতাই, সন্ত্রাস, হুমকি, অপহরণ ও জঙ্গিবাদসহ নানা অপকর্মে সহায়ক ভূমিকা রাখছে মোবাইল ফোন। ২. সংঘবদ্ধ দুষ্কৃতকারীরা এর মাধ্যমে অগ্রিম সংবাদ পেয়ে দ্রুত গা ঢাকা দিতে পারে। ৩. মিথ্যা বলার প্রবণতা ও সড়ক দুর্ঘটনা বৃদ্ধি পাচ্ছে। ৪. সময়ের ও অর্থের অপচয় এবং শ্রেণিকক্ষ, সভা-সমিতি ও উপাসনালয়ের পরিবেশ নষ্ট হচ্ছে। ৫. অশালীন কুরুচিপূর্ণ ছবি ও অসামাজিক কার্যকলাপ এবং ইভটিজিং বৃদ্ধি পাচ্ছে। ৬. সর্বোপরি মোবাইল ফোনের রেডিয়েশন মানবদেহের ক্ষতিসাধন করে। উচ্চ রক্তচাপ থেকে শুরু করে ব্রেনটিউমারের মতো কঠিন রোগের সম্ভাবনা বৃদ্ধিসহ এর রিংটোন হার্টের প্রচণ্ড ক্ষতি করে। সুতরাং মোবাইল ফোনের অপব্যবহার থেকে আমাদের আত্মরক্ষা করতে হবে। আশা করি, বন্ধুরা বিষয়টি নিয়ে গুরুত্বসহ ভাববে। সবাই ভালো থেকো।\nতোমার বন্ধু\nশাহীন।\nখ) উত্তরঃ\nতারিখ- ১০/১১/২০১৯\nবরাবর\nমহাপরিচালক\nমাধ্যমিক ও উচ্চশিক্ষা অধিদপ্তর\nঢাকা।\nবিষয়-  মাধ্যমিক বিদ্যালয়ে সহকারী শিক্ষক পদে নিয়োগের জন্য আবেদন।\nজনাব\nবিনীত নিবেদন এই যে, গত ০৩ নভেম্বর ২০১৯  তারিখে ‘দৈনিক সমকাল’  পত্রিকায় প্রকাশিত বিজ্ঞাপনের মাধ্যমে জানতে পারলাম যে, মাধ্যমিক বিদ্যালয়ে সহকারী শিক্ষক নিয়োগ করা হবে। আমি  উক্ত পদের একজন প্রার্থী হিসেবে সদয় বিবেচনার জন্য আমার যোগ্যতা সম্পর্কিত তথ্যাবলী নিম্নে উপস্থাপন করলাম।\nনাম                        : ক\nপিতার নাম             : খ\nমাতার নাম             : গ\nস্থায়ী ঠিকানা           : গ্রাম- ই , পোস্ট- উ, উপজেলা-  অ, জেলা – আ\nবর্তমান ঠিকানা       : ১২ ,বাঘা যতিন সড়ক, ঝিনাইদহ।\nজন্মতারিখ              : ১০ জানুয়ারি ১৯৯৩ খ্রি.।\nজাতীয়তা                : বাংলাদেশী\nধর্ম                         : ইসলাম\nই-মেইল                 :  gagssss@gmail.com\nবয়স                      : ২৭ বছর ১১ মাস ১ দিন।\nবৈবাহিক অবস্থা      : বিবাহিত\nমোবাইল নম্বর        : ০১৯১০০০০০০০\nশিক্ষাগত যোগ্যতা   :\nপরীক্ষার নাম\nপাশের সন\nবিভাগ/ বিষয়\nফলাফল\nশিক্ষা প্রতিষ্ঠানের নাম\nবোর্ড/ বিশ্ববিদ্যালয়\nএসএসসি\n২০০৭\nমানবিক\nএ ( ৪.০০)\nবি কে বি মাধ্যমিক বিদ্যালয়\nযশোর বোর্ড\nএইচএসসি\n২০০৯\nমানবিক\nএ (৪.২৫)\nঝিনাইদহ মডেল কলেজ\nযশোর বোর্ড\nবিএ (সম্মান)\n২০১৩\nবাংলা\n৩.০০\nসরকারি কেসি কলেজ\nজাতীয় বিশ্ববিদ্যালয়\nএমএ\n২০১৪\nবাংলা\n৩.১৫\nসরকারি কেসি কলেজ\nজাতীয়  বিশ্ববিদ্যালয়\nঅভিজ্ঞতা:  একটি বেসরকারি স্কুলে  সহকারী শিক্ষক পদে  শিক্ষাগতার এক বছরের  বাস্তব অভিজ্ঞতা।\nঅতএব, মহোদয়ের নিকট বিনীত প্রার্থনা আমার উল্লিখিত বিষয়সমূহ বিবেচনা পূর্বক উক্ত পদে নিয়োগ প্রদান করলে আমি আমার মেধা, শ্রম ও নিষ্ঠার মাধ্যমে শিক্ষকতার মহান দায়িত্ব পালনে সর্বদা সচেষ্ট থাকব ।\nবিনীত নিবেদক\nক\n( স্বাক্ষর দিতে হবে)\nসংযুক্তি\n১. পরীক্ষার মূল সনদপত্রের সত্যায়িত ফটোকপি -১ সেট।\n২. চারিত্রিক সনদপত্র, প্রশংসাপত্র  ও  নাগরিকত্ব সনদ পত্রের  সত্যায়িত ফটোকপি- ১ সেট।\n৩. অভিজ্ঞতা সনদ পত্রের সত্যায়িত ফটোকপি।\n৪. সদ্যতোলা রঙিন পাসপোর্ট সাইজের ছবি- ৩ কপি।\n৫. ব্যাংক ড্রাফট।"
        }
      ]
    },
    {
      "number": "9",
      "uddipok": "(ক) সারাংশ লেখো:\nস্বাধীন হওয়ার জন্য যেমন সাধনার প্রয়োজন, তেমনি স্বাধীনতা রক্ষার জন্যও প্রয়োজন সত্যনিষ্ঠা ও ন্যায়পরায়ণতা। সত্যের প্রতি শ্রদ্ধাবোধহীন জাতি যতই চেষ্টা করুক তাদের আবেদন- নিবেদনে ফল হয় না। যে জাতির অধিকাংশ ব্যক্তি মিথ্যাচারী, সেখানে দু'চারজন সত্যনিষ্ঠকে বহু বিড়ম্বনা সহ্য করতে হয়, দুর্ভোগ পোহাতে হয়। কিন্তু মানুষকে জাতি হিসেবে মাথা তুলে দাঁড়াতে হলে তাকে সে কষ্ট সহ্য না করে উপায় নেই।\nঅথবা,\n(খ) ভাব-সম্প্রসারণ করো: সুশিক্ষিত লোকমাত্রই স্বশিক্ষিত।",
      "tag": "DIN.B 17",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nসারাংশ: স্বাধীনতা অর্জন ও রক্ষা উভয়ই খুব কঠিন কাজ। স্বাধীনতা পাওয়ার জন্য যেমন ত্যাগ-তিতিক্ষা ও সাধনার প্রয়োজন তেমনই তা রক্ষার জন্য সত্যনিষ্ঠা, ন্যায়পরায়ণতা, কঠোর পরিশ্রম ও সাধনার প্রয়োজন। যে জাতির অধিকাংশ মানুষ অন্যায়কারী ও মিথ্যাচারী সেখানে সত্যনিষ্ঠ ব্যক্তিকে দুর্ভোগ পোহাতে হয়।\n(খ) উত্তরঃ\nমূলভাবঃ\nএকমাত্র প্রাতিষ্ঠানিক শিক্ষায় শিক্ষিত হলেই কাউকে সুশিক্ষিত বলা যায় না। সুশিক্ষিত হতে হলে সৃজনশীল জ্ঞান এবং প্রয়ােগ দক্ষতা অর্জন করতে হয়।\nসম্প্রসারিত ভাবঃ\nশিক্ষা মানুষকে আলােকিত করে। তার চেতনাকে শানিত করে, ন্যায়-অন্যায়বােধ সৃষ্টি করে। আর এ সবকিছুই মানুষকে মনুষ্যত্বসম্পন্ন ব্যক্তিত্বে পরিণত করে। সাধারণভাবে শিক্ষা বলতে আমরা প্রাতিষ্ঠানিক শিক্ষাকেই বুঝি। কিন্তু প্রাতিষ্ঠানিক শিক্ষাই মানবজীবনের একমাত্র শিক্ষা নয়। প্রাতিষ্ঠানিক শিক্ষায় শিক্ষিত ব্যক্তিদের আচার-আচরণ ও কর্মপ্রণালি অনেক সময় বুদ্ধি-বিবেকহীন সাধারণ মানুষের চেয়েও হীন, ক্ষেত্রবিশেষে পশুর মতাে হয়ে থাকে। এজন্য মানুষমাত্রেরই প্রাতিষ্ঠানিক শিক্ষার পাশাপাশি পারিপার্শ্বিক বিষয়ে জ্ঞানার্জন করতে হয়। আর এজন্য প্রয়ােজন হয় স্বীয় উদ্যোগ, প্রচেষ্টা ও নিরলস সাধনা। কেননা নিজস্ব বুদ্ধি-বিবেক প্রয়ােগ করে প্রকৃতি ও পরিবেশ থেকে শিক্ষা ও জ্ঞান অর্জন করতে না পারলে কেউ সুশিক্ষিত হতে পারে না।\nএকথা অনস্বীকার্য যে, বর্তমান সময়ের স্কুল, কলেজ ও বিশ্ববিদ্যালয়ের শিক্ষা মূলত প্রাতিষ্ঠানিক শিক্ষা। এ ধরনের শিক্ষায় পরীক্ষা পাশ কিংবা কতকগুলাে সনদ লাভ করা গেলেও আলােকিত মানুষ হওয়া যায় না। এ ধরনের শিক্ষা প্রকৃত অর্থে জ্ঞানার্জনের জন্য নয় বরং জীবিকা অর্জনের জন্যে। তাই প্রচলিত শিক্ষা ব্যবস্থায় উচ্চ ডিগ্রি লাভ করলেই সুশিক্ষিত হওয়া যায় না। আমাদের সমাজে এমন অনেকে আছেন যারা প্রাতিষ্ঠানিক কোনাে শিক্ষা লাভ না করেই প্রকৃতি ও পরিবেশ এবং সংগ্রামময় জীবন থেকে অনেক কিছু শিখে স্বশিক্ষিত হয়েছেন। তাঁদের জ্ঞান, দর্শন, আচার-আচরণ ও শিক্ষা মানুষকে মুগ্ধ করে। তারা তাদের জ্ঞানের আলােয় চারিদিক আলােকিত করে তােলেন। তাই আমাদের সকলের উচিত সার্টিফিকেট লাভের শিক্ষায় পরিণত না হয়ে জ্ঞানার্জনের শিক্ষায় শিক্ষিত হওয়া।\nমন্তব্যঃ\nজীবনের পরিপূর্ণ সত্য উপলব্ধি করার জন্য দরকার সুশিক্ষা। সুশিক্ষাই পারে মানুষের আত্মিক উন্নতি সাধন করতে।"
        }
      ]
    },
    {
      "number": "10",
      "uddipok": "(ক) সড়ক দুর্ঘটনা নিয়ে দুই শিক্ষার্থীর মধ্যে সংলাপ রচনা করো।\nঅথবা,\n(খ) প্রদত্ত সংকেত অনুসসরণে 'বিপদে বন্ধুর পরিচয়' শিরোনামে একটি খুদেগল্প রচনা করো:\nনদীপথে দুই বন্ধুর নৌকা ভ্রমণ- পরস্পরের জন্য আত্মত্যাগের অঙ্গীকার- আকস্মিক নৌকা ডুবে যায়- এক বন্ধু সাঁতার জানে আরেক বন্ধু সাঁতারে অক্ষম.....।",
      "tag": "DIN.B 17",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবিজয় : প্রতিদিন কতজন লোক সড়ক দুর্ঘটনায় মারা যায় তুমি জানো মুহিন? মুহিন : আমার মনে হয় এর সঠিক হিসেব নেই, কারণ সব খবর তো পত্রিকা আর টিভিতে আসে না। বিজয় : আমাদেরে দেশের কত মূল্যবান জীবন এভাবে শেষ হয়ে যায়। সতিই ভাবতে অবাক লাগে। এ নিয়ে কারো যেন কোনো মাথা ব্যথা নেই। মুহিন : বিজয়, তুমি ঠিকই বলেছ। এর একটা প্রতিকার হওয়া দরকার। আচ্ছা এসব দুর্ঘটনার পেছনে মূল কারণ কী তুমি বলতে পার?\nবিজয় : আমার মনে হয়, সড়ক দুর্ঘটনার অন্যতম কারণ প্রতিযোগিতার মনোভাব। মুহিন : সেটা কেমন? কিসের প্রতিযোগিতা?\nবিজয় : গাড়ি চালকরা কার আগে কে যাবে এই প্রতিযোগিতায় বেপরোয়াভাবে দ্রæত গাড়ি চালায়। এছাড়াও অনভিজ্ঞ চালক সড়ক দুর্ঘটনার ক্ষেত্রে দায়ী। মুহিন : হ্যা, লাইসেন্স নেই এমন অসংখ্য চালক রয়েছে যারা প্রশিক্ষণ না নিয়েই বড় গাড়ির চালক হয়ে যায়। ট্রাফিক পুলিশ এদের ব্যাপারে কঠোর হলে এমনটা হতো না।\nবিজয় : আইনের প্রয়োগ যেমন এক্ষেত্রে জরুরী তেমনি জনসচেতনতারও প্রয়োজন রয়েছে। অতিরিক্ত যাত্রী হয়ে গাড়িতে না উঠলেও আমরা পারি। কিন্তু জীবনের ঝুঁকি নিয়ে আমরা সেই কাজটি করি।\nমুহিন : আমরা একটা কাজ করতে পারি। আমাদের ক্লাসের সকল শিক্ষার্থীদের নিয়ে সড়ক দুর্ঘটনার কারণ ও প্রতিকার বিষয়ে একটি স্মারকলিপি তৈরি করে জেলা প্রশাসকের নিকট জমা দিতে পারি। বিজয় : ভালো চিন্তা করেছ। চলো আগে সবার সাথে এ বিষয়ে কথা বলি।\n(খ) উত্তরঃ\n'বিপদে বন্ধুর পরিচয়'\nতীর্থ আর তমাল খুব ঘনিষ্ঠ বন্ধু। ওরা একই কলেজে আর একই ক্লাসে পড়ে। ওদের দুজনের বাবা অনেক দিন ধরে ঢাকায় চাকরি করেন। ফলে তমাল আর তীর্থও ছোটোবেলা থেকেই ঢাকায় বড়ো হয়েছে। বেশ কয়েক বছর আগে উচ্চ মাধ্যমিক পরীক্ষার পর তমাল ওর গ্রামের দাদাবাড়িতে কিছু দিনের জন্য বেড়াতে যেতে চাইল। সে তীর্থকেও সঙ্গে নিতে চাইল। কিন্তু তীর্থ যখন ওর বাবা-মায়ের কাছে তমালের দাদাবাড়িতে যাওয়ার কথা বলল, তখন তাঁরা কোনোমতেই রাজি হচ্ছিলেন না। কারণ তীর্থ খুব কমই তার বাবা-মাকে ছেড়ে থেকেছে। তবু হাল ছাড়ল না তমাল। সে একদিন সোজা তীর্থদের বাড়ি গিয়ে হাজির। তীর্থর মাকে অনুনয়-বিনয় করতে লাগল তার দাদার বাড়িতে যেতে রাজি করাতে। অবশেষে তমালের সঙ্গে ওর দাদাবাড়িতে যাওয়ার অনুমতি মিলল তীর্থর।\nদুই বন্ধু গ্রামীণ পরিবেশ খুব উপভোগ করল। তমাল প্রতিবছরই গ্রামে আসে। আগে আসত ওর মা-বাবার সাথে। এই প্রথম সে কোনো বন্ধুকে নিয়ে এসেছে। সে কারণে তার আনন্দটা এবার একটু বেশি। আর তীর্থ সেই কবে শেষবার গ্রামে গিয়েছিল তার মনেই নেই। তাই তার কাছে এই গ্রাম এক অন্য পৃথিবী বলে মনে হলো। টেলিভিশনে সে যে গ্রাম দেখেছে বাস্তবের এই গ্রাম তার চেয়ে অনেক সুন্দর মনে হলো তীর্থর কাছে। রাতে নদীর ওপর চাঁদের আলো আর ঝোপের ভেতর জোনাকির আলো, দিনে বিস্তীর্ণ হলুদ সরিষা ফুলের মাঠ, আম-জাম- কাঁঠালের বন- সবকিছু তার কাছে ভালো লাগছে, অন্যরকম লাগছে।\nএকদিন বিকেলে ওরা দুই বন্ধু নদীর ধারে বেড়াতে গেল। তীর ধরে হাঁটতে হাঁটতে হঠাৎ একটি নৌকা দেখে তমাল তীর্থকে বলল, 'চল, আমরা নৌকায় ঘুরি।' তীর্থ সাঁতার না জানায় তার মা তাকে পানির কাছে যেতে নিষেধ করে দিয়েছেন।' কিন্তু তমাল নাছোড়বান্দা। তীর্থ তবু ইতস্তত করতে থাকে। তমাল তখন খুব আত্মবিশ্বাস নিয়ে বলে, প্রয়োজন হলে তীর্থকে বাঁচাতে সে তার প্রাণ দেবে। এ কথায় তীর্থ নৌকায় ঘুরতে রাজি হয়ে যায়।\nমাঝি নৌকাতেই ছিল। তমাল মাঝিকে বলল, তাদের দুই বন্ধুকে যেন মাঝি তার নৌকায় করে নদীতে ঘুরিয়ে আনে। কিন্তু মাঝি তার নৌকা ভালো না হওয়ায় রাজি হলো না। এই নৌকা নিয়ে নদীতে গেলে যেকোনো সময় বিপদ হতে পারে বলেও জানায় মাঝি। কিন্তু তমালের বার বার অনুরোধে শেষ পর্যন্ত মাঝি বেশ কিছু টাকার বিনিময়ে ওদের নদীতে ঘোরাতে রাজি হয়।"
        }
      ]
    }
  ]
}