{
  "title": "রাজশাহী বোর্ড ২০২২",
  "subtitle": "বাংলা(7)",
  "questions": [
    {
      "number": "1",
      "uddipok": "(ক) বাংলা 'অ' ধ্বনি উচ্চারণের যে কোনো পাঁচটি নিয়ম উদাহরণসহ লেখ।\nঅথবা,\n(খ) যে কোনো পাঁচটি শব্দের উচ্চারণ লেখ:-\nপদ্য, চর্যাপদ, অত্যাচার, বিজ্ঞপ্তি, স্বাগত, আহবান, স্মর্তব্য, ব্রহ্মাণ্ড।",
      "tag": "CCC 24,PCC 24,NDCD 24,DCC 24,ISCM 24,HC 24,CPCR 24,DB 23,DIN.B 23,JB 23,BB 23,CTG.B 23,CB 23,PCC 23,RCC 23,NDCD 23,MC 23,JCC 23,RCC 23,DC 23,ISCM 23,HC 23,BCC 23,CCC 23,SCC 23,RUMC 23,DB 22,CB 22,SB 22,RB 22,DIN.B 22,DB 19,JB 19,BB 19,DIN.B 19,CTG.B 19,RB 19,SB 19,All.B 18,CB 17,DIN.B 17,RB 17,JB 17,CTG.B 16,DIN.B 16,DB 16,CB 16,JB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nনিম্নে অ ধ্বনি উচ্চারণের ৫টি নিয়ম উদাহরণসহ আলোচনা করা হলোঃ\nশব্দের প্রথমে যদি ‘অ’কার থাকে এবং পরে ‘ই’-কার ও ‘উ’-কার, থাকে তবে সেক্ষেত্রে ‘অ’ এর উচ্চারণ সাধারণত ‘ও’-কারের মতো হয়। যেমনঃ অভিধান অভিযান (ওভিজান), (ওভিধান), অতি (ওতি), অতীত (ওতিত্), মতি (মোতি) ইত্যাদি।\nশব্দের প্রথমে যদি ‘অ’কার এর পরে ‘য’-ফলা যুক্ত ব্যঞ্জনবর্ণ হয়, তবে ‘অ’-এর উচ্চারণ অধিকাংশ ক্ষেত্রে ‘ও’-কারের মতো হয়। যেমনঃ অদ্য (ওদ্‌দো), অত্যাচার (ওত্‌তাচার), অন্য (ওন্‌নো), কন্যা (কোন্‌না) ইত্যাদি।\nশব্দের প্রথমে ‘অ’ এর পর যুক্তবর্ণ ‘ক্ষ’, ‘জ্ঞ’, থাকলে, তবে ‘অ’ এর উচ্চারণ ‘ও’-কারের মতো হয়ে থাকে। যেমনঃ অক্ষ (ওক্‌খো), লক্ষণ (লোক্‌খোন্‌), দক্ষ (দোক্‌খো), যক্ষ (জোক্‌খো), যজ্ঞ (জোগ্‌গোঁ), লক্ষ (লোক্‌খো), রক্ষা (রোক্‌খা) ইত্যাদি।\nশব্দের শুরুতে ‘অ’ থাকে এবং শেষে ‘ঋ’-কার যুক্ত ব্যঞ্জনবর্ণ থাকলে, সেই ক্ষেত্রে ‘অ’-কার এর উচ্চারণ সাধারণত ‘ও’-কারের মতো হয়ে থাকে। যেমনঃ মসৃণ (মোসৃন্‌), যকৃত (জোকৃত্‌), বক্তৃতা (বোক্তৃতা) ইত্যাদি।\nশুরুতে ‘অ’-কার এর সাথে ‘র’-ফলা যুক্ত থাকলে, সেক্ষেত্রেও ‘অ’-কারের উচ্চারণ ‘ও’-কার হয়ে থাকে। যেমনঃ গ্রহ (গ্রোহো), ক্রম (ক্রোম), গ্রন্থ (গ্রোন্‌থো) ইত্যাদি।\n(খ) উত্তরঃ\nশব্দ\nউচ্চারণ\nপদ্য\nপোদ্ দো\nচর্যাপদ\nচোর্ জাপদ্\nঅত্যাচার\nওত্ তাচার্\nবিজ্ঞপ্তি\nবিগ্ গোঁপ্ তি\nস্বাগত\nশাগতো\nআহবান\nআওভান্\nস্মর্তব্য\nশঁর্ তোব্ বো\nব্রহ্মাণ্ড\nব্রোম্ হান্ ডো"
        }
      ]
    },
    {
      "number": "2",
      "uddipok": "(ক) সর্বনাম পদ কাকে বলে? সর্বনাম পদের শ্রেণিবিভাগ আলোচনা কর।\nঅথবা,\n(খ) নিচের যেকোনো পাঁচটি শব্দের ব্যাসবাক্যসহ সমাসের নাম লেখ।\nকালান্তর, মিশকালো, সিংহাসন, প্রভাত, হাতেখড়ি, তেপায়া, উপকণ্ঠ, রাজপুত্র।",
      "tag": "CCC 24,DCC 24,ISCM 24,HC 24,RCPC 24,CPCR 24,DIN.B 23,JB 23,SB 23,BB 23,CB 23,MC 23,DC 23,ISCM 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,DIN.B 19,DIN.B 17,JB 16",
      "sub_questions": [
        {
          "label": "",
          "question": "",
          "explanation": "(ক)\nএকই পদের বার বার ব্যবহার যেমন আমাদের বিরক্তির কারণ হয়ে ওঠে ,তেমনি ভাষার সৌন্দর্য নষ্ট করে । ভাষার মাধুর্য রক্ষার জন্য তাই একই পদের বারবার ব্যবহার কখনোই কাম্য নয় ।  ভাষার এই সমস্যা দূর করার জন্য বিশেষ্য পদের পরিবর্তে যে অন্যপদ ব্যবহার করা হয় তাকে সর্বনাম বলে। সর্বনাম কথাটির  অর্থ  হল 'সকল নাম'।  তাই আমরা বলতে পারি  বিশেষ্য পদের পরিবর্তে যে পদ ব্যবহার করা হয়, তাকে সর্বনাম পদ বলে। সব রকম নামের পরিবর্তে ব্যবহৃত হয় বলে এর নাম সর্বনাম । উদাহরণ: আমি, আমরা, তুমি, আপনি,আপনাকে,আপনার, তুই , তোমরা, সে, তিনি, তার , যে, কে, কী, ঐ, এই, ইহা, ইনি,উনি ইত্যাদি।\nসর্বনামের প্রকারভেদ\n১) ব্যক্তিবাচক সর্বনাম বা পুরুষবাচক সর্বনাম :\nব্যক্তিবাচক বা পুরুষবাচক শব্দের পরিবর্তে যে সর্বনাম ব্যবহৃত হয়, তাকে ব্যক্তিবাচক সর্বনাম বলে। একে পুরুষবাচক সর্বনাম‌ও বলে। পুরুষবাচক সর্বনাম তিন ধরণের হয়- (ক) প্রথম পুরুষের সর্বনাম বা ভিন্ন পক্ষের সর্বনাম (খ) মধ্যম পুরুষের সর্বনাম বা শ্রোতা পক্ষের সর্বনাম (গ) উত্তম পুরুষের সর্বনাম বা বক্তা পক্ষের সর্বনাম ।\nউদাহরণ : আমি, তুমি, আমরা, তোমরা, সে , তারা ইত্যাদি।\nবাক্যে প্রয়োগ – তুমি কোন কাননের ফুল । বাংলার মুখ আমি দেখিয়াছি ।\n২) নির্দেশক সর্বনাম :\nযে সর্বনাম কোনো ব্যক্তি, বস্তু ইত্যাদি নির্দেশ করে, তাদের নির্দেশক সর্বনাম বলে।\nউদাহরণ : এ,এই, ও,ওই , ইহা , উহা ,তা,তাহা,ইনি,উনি ইত্যাদি\nবাক্যে প্রয়োগ: উনি আজ আসবেন। , ইহা বর্তমান কালের ফ্যাসন হইয়াছে ।\nনির্দেশক সর্বনাম দুই প্রকার- (ক) সামীপ্যবাচক নির্দেশক সর্বনাম বা নৈকট্যসূচক নির্দেশক সর্বনাম ও (খ) দূরত্ত্ববাচক নির্দেশক সর্বনাম ।\nযে সর্বনাম কাছের বা নিকটের কোনো ব্যাক্তি বা বস্তুকে নির্দেশ করে তাদের সামীপ্যসূচক বা নৈকট্যসূচক নির্দেশক সর্বনাম বলে । যেমন: এ,এই,ইহা,ইনি,এরা ইত্যাদি।\nযে সর্বনাম দূরের কোনো ব্যাক্তি বা বস্তুকে নির্দেশ করে তাদের দূরত্ত্ববাচক নির্দেশক সর্বনাম বলে । যেমন: ও,ঐ,উনি,ওরা,উহা ইত্যাদি।\n৩) অনির্দেশক সর্বনাম :\nযে সর্বনাম কোনো ব্যক্তি,বস্তু,বা ভাবকে নির্দিষ্ট করে বোঝায় না , তাদের অনির্দেশক সর্বনাম বলে।\nউদাহরণ : কেউ,কেহ,কেউ কেউ,কিছু,কিছু কিছু ,কোথাও ইত্যাদি ।\nবাক্যে প্রয়োগ- কেউ কেউ এ কথা জানে । কিছু কিছু ভুল হয়েছে ।\n৪) প্রশ্নবাচক সর্বনাম :\nযে সর্বনাম দ্বারা কোনো কিছু জানতে চাওয়া হয় বা প্রশ্ন করা হয় ,তাকে প্রশ্নবাচক সর্বনাম পদ বলে ।\nউদাহরণ : কে,কী,কি,কোন,কারা, ইত্যাদি ।\nবাক্যে প্রয়োগ – কে আজ আসবে ? তুমি কী খেয়েছো ?\n৫) আত্মবাচক সর্বনাম :\n‘অন্য কারো সাহায্য ছাড়া’ এই ভাবটি বোঝাবার জন্য বিশেষ্য ও সর্বনামের সঙ্গে যে সর্বনাম ব্যবহৃত হয় তাকে আত্মবাচক সর্বনাম বলে । এই সর্বনাম নিজস্ব বা আত্মভাব প্রকাশ করে । উদাহরণ : স্বয়ং , নিজে , নিজ , খোদ , নিজে-নিজে , আপনি,আপনারে ইত্যাদি।\nবাক্যে প্রয়োগ – তিনি স্বয়ং উপস্থিত ছিলেন । আপনি নিজে কাজটি করেছেন ।\n৬) সাপেক্ষ সর্বনাম বা নিত্যমম্বন্ধী সর্বনাম :\nযে সর্বনাম পদ দুই বা ততোধিক ব্যক্তি বা বস্তুর সংযোগ সাধন করে বা সঙ্গতি বিধান করে তাকে সাপেক্ষ সর্বনাম বলে । এই সর্বনামগুলি নিত্য সম্বন্ধযুক্ত থাকে ,অর্থাৎ একটি ব্যবহার করলে আর একটি ব্যবহার করতেই হয় । এই সর্বনামকে সঙ্গতিবাচক বা সংযোগবাচক সর্বনামও বলে । এই সর্বনামকে সমুচ্চয়ী সর্বনামও বলে ।\nউদাহরণ : যে-সে,যিনি-তিনি,যাহা-তাহা,যা-তা,যাকে-তাকে\nবাক্যে প্রয়োগ – সে সহে সে রহে । যত মত তত পথ ।\n৭) সমষ্টিবাচক সর্বনাম বা সাকল্যবাচক সর্বনাম :\nযে সর্বনামের দ্বারা সমষ্টিবাচক ব্যক্তি,বস্তু বা ভাবকে বোঝানো হয়, তাকে সমষ্টিবাচক সর্বনাম বা সাকল্যবাচক সর্বনাম বলে।\nউদাহরণ : সব,সর্ব,সকল,সবাই,সবার,সবে ইত্যাদি ।\nবাক্যে প্রয়োগ – সকলের তরে সকলে আমরা ।\n৮) ব্যতিহারিক বা পারস্পরিক সর্বনাম -\nযে সর্বনামের দ্বারা পারস্পরিক সম্বন্ধ বোঝানো হয়, তাকে পারস্পরিক বা ব্যতিহারিক সর্বনাম বলে।\nএই সর্বনামে ‘অন্যের প্ররোচনা বা সাহায্য ব্যতীত’ এই রকম অর্থ প্রকাশিত হয় ।\nউদাহরণ : নিজে-নিজে , আপনা-আপনি\nবাক্যে প্রয়োগ – নিজে নিজে কাজটি করো । আপনা আপনি জেগে উঠল ।\n৯) অন্যাদিবাচক সর্বনাম -\nযে সর্বনাম উদ্দিষ্টভিন্ন অন্য কোনো ব্যক্তি ,বস্তু বা ভাবকে নির্দেশ করে তাকে অন্যাদিবাচক সর্বনাম বলে ।\nউদাহরণ : অন্য,অপর,অমুক ইত্যাদি ।\nবাক্যে প্রয়োগ – তুমি নও অন্য কেউ কাজটি করেছে ।\n১০) যৌগিক সর্বনাম\nদুটি সর্বনাম পদ যুগ্মভাবে একটি সর্বনাম হিসাবে ব্যবহৃত হলে তাকে যৌগিক সর্বনাম বলে ।\nএই সর্বনাম আসলে অনির্দেশক সর্বনাম হিসেবেই পরিচিত ।\nযেমন: যে কেউ, কে একটা, যা কিছু ইত্যাদি।\nকখনো কখনো সর্বনাম পদের পরপর দুবার প্রয়োগ হয়,তাকে আমরা সর্বনামের দ্বিত্ব বলি ।\nযেমন: কেউ কেউ এ রকম মনে করে । যে যে যাবে এসো ।\nকিন্তু সর্বনামের দ্বিত্ব এবং যৌগিক সর্বনাম এক বিষয় নয় ।\n(খ) উত্তর:\nপ্রদত্ত শব্দ\nব্যাসবাক্য\nসমাসের নাম\nকালান্তর\nঅন্য কাল\nনিত্য সমাস\nমিশকালো\nমিশির ন্যায় কালো াগ\nউপমান কর্মধারয় সমাস\nসিংহাসন\nসিংহ চিহ্নিত আসন\nমধ্যপদলোপী কর্মধারয় সমাস\nপ্রভাত\nপ্র (প্রকৃষ্ট ) ভাত (জ্যোতি)\nপ্রাদি সমাস\nহাতেখড়ি\nহাতে খড়ি দেওয়া হয় যে অনুষ্ঠানে\nবহুব্রীহি সমাস\nতেপায়া\nতিন পায়া যার\nসংখ্যাবাচক বহুব্রীহি সমাস\nউপকণ্ঠ\nকণ্ঠের সমীপে\nঅব্যয়ী ভাব সমাস\nরাজপুত্র\nরাজার পুত্র\nষষ্ঠী তৎপুরুষ সমাস"
        }
      ]
    },
    {
      "number": "3",
      "uddipok": "(ক) একটি সার্থক বাক্যের কী কী গুণ থাকা আবশ্যক? উদাহরণ লেখ।\nঅথবা,\n(খ) নির্দেশ অনুসারে বাক্যান্তর কর (যে কোনো পাঁচটি):\n(i) শিশুরা দূষণমুক্ত পরিবেশ চায় (নেতিবাচক)।\n(ii) এখন খাঁটি জিনিস সহজলভ্য নয় (অস্তিবাচক)।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\n(v) রচনায় সহজবোধ্য শব্দ ব্যবহার করা উচিত (জটিল)\n(vi) তিনি আর নেই (যৌগিক)\n(vii) যেসব পশু মাংস খায়, তারা অত্যন্ত বলবান (সরল)।\n(viii) বাংলাদেশের চির স্থায়িত্ব কামনা করি (ইচ্ছাসূচক)।",
      "tag": "CCC 24,PCC 24,NDCD 24,DCC 24,ISCM 24,HC 24,RCPC 24,CPCR 24,DB 23,DIN.B 23,JB 23,RB 23,SB 23,BB 23,MB 23,CTG.B 23,CB 23,RCC 23,JGCC 23,NDCD 23,DRMC 23,MC 23,JCC 23,RCC 23,ISCM 23,HC 23,CC 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,BB 19,DIN.B 19,RB 19,CB 19,SB 19,All.B 18,CTG.B 17,BB 17,CB 17,DIN.B 17,RB 17,SB 19,CTG.B 16,DIN.B 16,DB 16,CB 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য কাকে বলে?\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয়। তাকে বাক্য বলে।\nযেমন, রহিম ফুটবল খেলে। এখানে বক্তার সম্পূর্ন মনোভাব প্রকাশিত হয়েছে।\nএকটি সার্থক বাক্যের কী কী গুণ থাকা আবশ্যক?\nভাষার বিচারে বাক্যের ৩টি গুণ থাকা আবশ্যক। সেগুলো হলো-\nআকাঙ্ক্ষা (Expectancy)।\nআসত্তি (Proximity)।\nযোগ্যতা (Propriety)।\nআকাঙ্ক্ষা কাকে বলে?\nবাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা (Expectancy) বলে।\nযেমন, কেউ যদি ‘অর্থই অনর্থের’ বলে থেমে যায়। তাহলে বার্কের অর্থ অসম্পূর্ণ থেকে যাবে। বলতে হবে, ‘অর্থই অনর্থের মূল’। এখানে বাক্যের অর্থ পরিষ্কারভাবে বুঝা গেছে। এই বাক্যে ‘অর্থই অনর্থের’ বলার পর ‘মূল’ শব্দটি শোনার যে ইচ্ছা তাকে বাক্যের আকাঙ্কা বলে।\nআসত্তি কাকে বলে?\nবক্তার মনোভাব প্রকাশের জন্য বাক্যে শব্দগুলোকে এমনভাবে পর পর সাজাতে হবে যেন বক্তার সম্পূর্ন মনোভাব প্রকাশ করে। এতে যেন মনোভাব প্রকাশে বাধাগ্রস্ত না হয়।  বাক্যে অর্থসংগতি রক্ষার জন্য সুশৃঙ্খল পদবিন্যাসকে আসত্তি বলে।\nযেমন: করিম ছেলে ভালো খুব । এখানে মনোভাব প্রকাশিত হয়নি। বলতে হবে, করিম খুব ভালো ছেলে। ‘করিম ছেলে ভালো খুব ‘ এ বাক্যে পরপর শব্দগুলোকে সাজানো হলেও বক্তার সম্পূর্ণ মনোভাব প্রকাশিত হয়নি। ‘করিম খুব ভালো ছেলে’ এ বাক্যে পরপর শব্দগুলোকে সাজানো হয়েছে এবং বক্তার সম্পূর্ণ ভাব প্রকাশিত হয়েছে। সঠিক জায়গায় পরপর শব্দগুলো সাজানোকে আসত্তি বলে।\nযোগ্যতা কাকে বলে?\nবাক্যস্থিত পদসমূহের অর্থগত এবং ভাবগত মিলবন্ধনের নাম যোগ্যতা।\nযেমন: ‘সূর্য পশ্চিম দিকে উঠছে’ এই বাক্য তার যোগ্যতা হারিয়েছে। বলতে হবে ‘সূর্য পূর্ব দিকে উঠছে’।\nবি.দ্র: পরপর শব্দ বসালেই সঠিক বাক্য হবেনা। সঠিক বাক্য হতে হলে শব্দগুলোকে সঠিক জায়গায় বসাতে হবে যাতে মনের সম্পূর্ণ ভাব প্রকাশ পায় এবং বাক্যের অর্থগত এবং ভাবগত মিলবন্ধন হয়।\n(খ) উত্তরঃ\n(i) শিশুরা দূষণমুক্ত পরিবেশ চায় (নেতিবাচক)।\nউত্তর: শিশুরা দূষণযুক্ত পরিবেশ চায় না ।\n(ii) এখন খাঁটি জিনিস সহজলভ্য নয় (অস্তিবাচক)।\nউত্তর: এখন খাঁটি জিনিস দুর্লভ।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\nউত্তর: নারী ও শিশু নির্যাতনের বিরুদ্ধে প্রতিবাদ জানাও।\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\nউত্তর: ওহ্ ! কী ভয়াবহ ছিল পঞ্চাশের মন্বন্তরের ঘটনা !\n(v) রচনায় সহজবোধ্য শব্দ ব্যবহার করা উচিত (জটিল)\nউত্তর: যেসব শব্দ সহজবোধ্য সেসবই রচনায় ব্যবহার করা উচিত ।\n(vi) তিনি আর নেই (যৌগিক)\nউত্তর: তিনি ছিলেন কিন্তু এখন আর নেই ।\n(vii) যেসব পশু মাংস খায়, তারা অত্যন্ত বলবান (সরল)।\nউত্তর: মাংসেভোজী  পশু অত্যন্ত বলবান ।\n(viii) বাংলাদেশের চির স্থায়িত্ব কামনা করি (ইচ্ছাসূচক)।\nউত্তর: বাংলাদেশ চিরস্থায়ী হোক।"
        }
      ]
    },
    {
      "number": "4",
      "uddipok": "(ক) যেকোনো পাঁচটি শব্দের পারিভাষিক রূপ লেখ:\nAudio; Copyright; Dynamic; Bankrupt; Hoarder; Reform; Isolation; Study.\nঅথবা,\n(খ) বাংলায় অনুবাদ কর:\nNothing is useless in the world. Even the commonest things we see around us have also their uses. The rocks we have frequented, may hide a rich mine. A divine intention underlines creation. There is nothing low, nothing mean.",
      "tag": "RB 22",
      "sub_questions": [
        {
          "label": "",
          "question": "",
          "explanation": "(ক)\nউত্তরঃ\nইংরেজি শব্দ\nপারিভাষিক শব্দ\nAudio\nশ্রুতি\nCopyright\nস্বত্ব, মেধাস্বত্ব\nDynamic\nগতিশীল\nBankrupt\nদেউলিয়া\nHoarder\nমজুতদার\nReform\nপুনর্গঠন\nIsolation\nবিচ্ছিন্নকরণ, অন্তরণ\nStudy\nশিক্ষা\n(খ)\nউত্তরঃ\nঅনুবাদ : পৃথিবীতে কোনো কিছুই অপ্রয়োজনীয় নয়। এমনকি আমাদের চারপাশে সবচেয়ে যে সাধারণ বস্তু আমরা দেখি তারও প্রয়োজনীয়তা রয়েছে। আমাদের প্রতিদিন দেখা পাথরের টুকরাতেও মহামূল্যবান রত্ন লুকিয়ে থাকতে পারে। স্রষ্টার ইচ্ছাতেই সৃষ্টি। কোনোকিছুই ছোট বা তুচ্ছ নয়।"
        }
      ]
    },
    {
      "number": "5",
      "uddipok": "(ক) কোনো বেসরকারি কলেজ 'প্রভাষক' পদে নিয়োগ লাভের উদ্দেশ্যে আবেদন কর।\nঅথবা,\n(খ) 'তোমার এলাকার কোনো সড়কের দুরবস্থা'-র উপর একটি প্রতিবেদন রচনা কর।",
      "tag": "RB 22",
      "sub_questions": [
        {
          "label": "",
          "question": "",
          "explanation": "(ক)\nউত্তরঃ\n২০.০৩. ২০২৩\nবরাবর\nঅধ্যক্ষ,\nফুলবাড়ীয়া মহাবিদ্যালয় ফুলবাড়ীয়া, ময়মনসিংহ।\nবিষয়: প্রভাষক পদে নিয়োগের জন্য আবেদন।'\nজনাব,\nবিনীত নিবেদন এই যে, গত ৬ মার্চ, ২০২৩ তারিখের 'দৈনিক ক' পত্রিকায় প্রকাশিত নিয়োগ বিজ্ঞপ্তি মোতাবেক জানতে পারলাম আপনার প্রতিষ্ঠানে বাংলা বিষয়ে একজন প্রভাষক নিয়োগ করা হবে। উক্ত পদের একজন আগ্রহী প্রার্থী হিসেবে আপনার সদয় বিবেচনার জন্য নিচে আমার শিক্ষাগত যোগ্যতা ও অন্যান্য প্রয়োজনীয় তথ্যাবলি পেশ করলাম-\n১. নাম : মো. রেজাউল করিম শাহীন\n২. পিতার নাম : মো. আব্দুল কাদের ফরাজী\n8. স্থায়ী ঠিকানা : গ্রাম- জোরবাড়ীয়া, ডাকঘর- ফুলবাড়ীয়া, থানা- ফুলবাড়ীয়া, জেলা- ময়মনসিংহ।\n৫. বর্তমান ঠিকানা : বনশ্রী, রামপুরা, ঢাকা-১২১৯।\n৬. জন্ম তারিখ (এস.এস.সি সনদ অনুযায়ী): ১০. ০২. ১৯৮৮।\n৭. ধর্ম : ইসলাম।\n৮. জাতীয়তা : বাংলাদেশি।\n৯. শিক্ষাগত যোগ্যতা :\nপরীক্ষার নাম\nপ্রাপ্ত বিভাগ/ গ্রেড\nপাসের সন\nবোর্ড/বিশ্বদ্যিালয়\nএস.এস.সি\nA+\n২০১২\nঢাকা বোর্ড\nএইচ.এস.সি\nA\n২০১৪\nঢাকা বোর্ড\nবি. কম\nB\n২০১৭\nজাতীয় বিশ্ববিদ্যালয়\n১৩. অভিজ্ঞতা : গত ০৬. ০৪. ২০১২ তারিখ হতে লেকচার পাবলিকেশন্স লি.-এর বাংলা বিভাগে কর্মরত আছি এবং বর্তমানে উপব্যবস্থাপকের দায়িত্ব পালন করছি।\nঅতএব,\nমহোদয়ের নিকট প্রার্থনা, উল্লিখিত তথ্যাবলির ভিত্তিতে ও প্রতিযোগিতামূলক পরীক্ষার মাধ্যমে আমার মেধা ও দক্ষতা যাচাইপূর্বক উক্ত পদে নিয়োগ প্রদান করলে আমার কর্মদক্ষতার দ্বারা আপনার সন্তুষ্টি বিধানে সচেষ্ট থাকব।\nনিবেদক-\nমো. রেজাউল করিম।\nসংযুক্তি :\n১. শিক্ষাগত যোগ্যতার সকল সনদপত্রের সত্যায়িত অনুলিপি।\n২. নাগরিকত্বের সনদপত্র।\n৩. চারিত্রিক সনদপত্র।\n৪. সদ্য তোলা ৪ কপি পাসপোর্ট আকারের সত্যায়িত ছবি।\n৫. অভিজ্ঞতার সনদপত্র।\n৬. শিক্ষক নিবন্ধন পরীক্ষার সত্যায়িত সনদপত্র।\n৭. ৩০০ টাকা মূল্যমানের ব্যাংক ড্রাফট।\n[বি. দ্র. পত্রের শেষে ডাকটিকেট সংবলিত খাম, ঠিকানা ব্যবহার অপরিহার্য।]\n.\n(খ) উত্তরঃ\nপ্রতিবেদনের প্রকৃতি\nসাধারণ প্রতিবেদন\nপ্রতিবেদনের শিরোনাম\nবর্তমান রাস্তাঘাটের দুরবস্থা!\nপ্রতিবেদন তৈরির স্থান\nজনমনে অসন্তোষ!!'\nপ্রতিবেদন তৈরির সময়\nকালশী, মিরপুর\nপ্রতিবেদকের নাম ও ঠিকানা\nসকাল ৯ টা ৩০ মিনিট\nপ্রতিবেদন তৈরির তারিখ\nক ইসলাম, কালশী, মিরপুর, ঢাকা ১৫ জুলাই, ২০২৩\n'বর্তমান রাস্তাঘাটের দুরবস্থা! জনমনে অসন্তোষ!!'\nপ্রায় ৭ কিলোমিটার দীর্ঘ রাস্তা। জায়গায় জায়গায় ভেঙে গর্তের সৃষ্টি হয়েছে। রিকশা বা গাড়িতে পার হওয়া অনেক কষ্টের। তাই কোথাও কোথাও নেমে হেঁটে যেতে হয়। এ অবস্থায় যানবাহন একসাথে দুটো পার হতে না পারায় সৃষ্টি হয় যানজটের। বর্ষাকালে পানি জমে অবস্থা আরও ভয়াবহ আকার ধারণ করে। এ চিত্র রাজধানীর মিরপুরের কালশী এলাকার রাস্তার।\nনানা পেশাজীবী হাজার হাজার মানুষের বসবাস এখানে। রাস্তাঘাটের অবস্থা করুণ হওয়ায় এলাকার সকলকে পোহাতে হচ্ছে সীমাহীন দুর্ভোগ। চাকরিজীবী ও শিক্ষার্থীদের জন্য এ দুর্ভোগ আরও বেশি। সকলে একই সময়ে বের হলে যানজট সৃষ্টি হয়ে চলাফেরা কষ্টকর হয়ে ওঠে। কেউ অসুস্থ হয়ে পড়লে তাকে যথাসময়ে হাসপাতালে পৌছাতে অনেক ভোগান্তি সহ্য করতে হয়। বেশিরভাগ সময়েই সঠিক সময়ে পৌছানো সম্ভবপর না হওয়ায় অনেক দুঃখজনক পরিস্থিতির সম্মুখীন হতে হয়। রাতের বেলা এ রাস্তায় আলো না থাকায় অনেক সময় ভাঙা বা গর্ত দেখা যায় না। এ কারণে নানা দুর্ঘটনা প্রায়ই ঘটে থাকে। যানবাহন ছাড়া হেঁটে পার হতে গেলেও অনেক সময় হোঁচট খেতে হয় এ রাস্তায়। রাস্তায় আলো না থাকায় ছিনতাইকারীদের দৌরাত্ম্য দিন দিন বেড়েই চলছে। প্রায় প্রতিদিনই কেউ না কেউ ছিনতাইকারীদের কবলে পড়ছে। তাদের কবলে পড়ে টাকা-পয়সা খোয়ানোর পাশাপাশি গুরুতর আহত হচ্ছে ভুক্তভোগীরা। মাঝে মাঝে পুলিশ এসে টহল দিলেও তাতে কাজ হচ্ছে না। এমতাবস্থায় রাস্তাটির সংস্কার কাজ খুবই জরুরি হয়ে পড়েছে। এলাকার স্থানীয় নেতাদের অনেকবার বলার পরও ফল পায়নি এলাকাবাসী। তাই ঊর্ধ্বতন কর্তৃপক্ষের প্রতি আমাদের আকুল আবেদন মিরপুর-কালশী রাস্তাটি যেন যত দ্রুত সম্ভব সংস্কার করা হয়। সামনের বর্ষা আসার আগেই রাস্তাটির সংস্কার কাজ সম্পন্ন হলে ভোগান্তি থেকে রক্ষা পাবে হাজার হাজার মানুষ। এ ব্যাপারে কর্তৃপক্ষের সদয় দৃষ্টি আকর্ষণ করছি।\nপ্রতিবেদক,\nক ইসলাম।\nপ্রেরক,\nক ইসলাম\nকালশী, মিরপুর ঢাকা।\nবরাবর ,\nনির্বাহী প্রকৌশলী ,\nসওজ অধিদপ্তর সেগুনবাগিচা, ঢাকা।"
        }
      ]
    },
    {
      "number": "6",
      "uddipok": "(ক) সারমর্ম লেখ:\nসবারে বাসিব ভালো, করিব না আত্ম-পর ভেদ\nসংসারে গড়িব এক নতুন সমাজ।\nমানুষের সাথে কভু মানুষের রবে না বিচ্ছেদ-\nসর্বত্র মৈত্রীর ভাব করিবে বিরাজ।\nদেশে দেশে যুগে যুগে কত যুদ্ধ কত না সংঘাত,\nমানুষে মানুষে হলো কত হানাহানি।\nএবার মোদের পুণ্যে সমুদিবে প্রেমের প্রভাত\nসোল্লাসে গাহিবে সবে সৌহার্দ্যের বাণী।\nঅথবা,\n(খ) ভাব-সম্প্রসারণ কর: সাহিত্য জাতির দর্পণস্বরূপ।",
      "tag": "RB 22",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nসারমর্ম: সমস্ত হিংসা-বিদ্বেষ ভুলে গিয়ে যদি মানুষে মানুষে প্রীতির বন্ধন গড়ে তোলা যায় তবে বিশ্বজুড়ে সৃষ্টি হবে এক নতুন সমাজ। ভালোবাসা ও সৌহার্দ্যের বন্ধনে এমন একটি সমাজ গড়ে তুলতে হবে যেখানে শান্তি ছাড়া আর কিছুই থাকবে না। কেউ কাউকে ঘৃণা করবে না। থাকবে না কোনোরকম বিচ্ছেদ, হানাহানি এবং সংঘাত-সংঘর্ষ। থাকবে শুধু মহামিলনের সুর এবং নবজীবনের শান্তি।\n(খ) উত্তরঃ\nভাব-সম্প্রসারণ: মানুষ, জাতি তথা সভ্যতার বিকাশে সর্বাপেক্ষা অবদান সাহিত্যের। সাহিত্যের মধ্যেই প্রতিফলিত হয় জাতির সংস্কৃতি, সমাজ সভ্যতা। যে জাতির সাহিত্য যত বেশি সমৃদ্ধ, সে জাতি তত উন্নত। কারণ সাহিত্য জাতির প্রতিনিধিত্ব করে। সাহিত্য একটি জাতির জীবনের কথা বলে। সাহিত্য জীবনেরই প্রতিচ্ছবি। একটি জাতি কী, তা তার সাহিত্য-সংস্কৃতিই বলে দেয়। সাহিত্যই হচ্ছে একটি জাতির জীবনাচরণের দলিল। সাহিত্যই জাতীয় জীবনের প্রতিচ্ছবি। সাহিত্য যেহেতু জীবনের কথা বলে, সুতরাং আগে জীবন, তারপর সাহিত্য। সাহিত্য কেবল একটি জাতির বর্তমান চিন্তা-ভাবনাকেই চিত্রায়িত করে না; বরং সাহিত্য একটি জাতির অতীত, বর্তমান ও ভবিষ্যৎকেও উচ্চারণ করে। প্রত্যেক জাতির চাওয়া-পাওয়া, তাদের প্রত্যাশা, গড়ে ওঠা, বেড়ে ওঠার রূপায়ণের দায়িত্ব পড়ে সে জাতির কবি-সাহিত্যিকদের ওপর। তাঁরা নানাভাবে শিল্পসম্মতভাবে তাদের দায়িত্ব পালন করে থাকেন। সাহিত্য বলতে আমরা সমাজে মানুষের সুখ-দুঃখ, প্রীতি-বিশ্বাস, ন্যায়-নিষ্ঠা ইত্যাদির বাস্তব রূপায়ণ বুঝি, যা দেশ-জাতির হৃদয়ের কথা বলে। সে ধরনের সাহিত্য যে দেশে যত শক্তিশালী, সে জাতির জীবনবোধ তত গভীর। পৃথিবীর শ্রেষ্ঠ সাহিত্যের দিকে তাকালে আমরা দেখতে পাই যে, সে সাহিত্যে উচ্চকিত হয়েছে জাতির মুক্তি ও প্রগতির বার্তা। সাহিত্যে থাকে জাতীয় জীবনের ঐতিহ্য, সংস্কৃতি, বীরত্ব ও সভ্যতার আভাস। সাহিত্যে জাতীয় জীবনের অতীত ঐতিহ্য, বর্তমান সংকট এবং ভবিষ্যৎ প্রত্যাশার রূপায়ণ থাকে বিধায় সাহিত্যই জাতীয় জীবনের দর্পণ, যার মাঝে খুঁজে পাওয়া যায় জাতির সর্বসত্তাকে। সাহিত্যের মধ্যেই নিহিত সমাজের বাস্তব প্রতিরূপ। আর সাহিত্য পাঠের মাধ্যমেই সব বিষয়ে ধারণা পাওয়া সম্ভব। কেননা সবকিছুকে ধারণ করতে পারে একমাত্র সাহিত্য।"
        }
      ]
    },
    {
      "number": "7",
      "uddipok": "(ক) \"উচ্চশিক্ষা স্তরে 'বিষয়' নির্বাচনের গুরুত্ব\" প্রসঙ্গে দুই বন্ধুর সংলাপ রচনা কর।\nঅথবা,\n(খ) উপযুক্ত শিরোনামসহ নিচের সংকেত অনুসরণে একটি খুদে গল্প লেখ:\nচার ভাই-বোনের মধ্যে রাজু সবার বড়। সবকিছুই ঠিকঠাক চলছিল। পিতার আকস্মিক মৃত্যুতে সবকিছু এলোমেলো হয়ে যায়। একদিকে নিজের উচ্চশিক্ষা, অন্যদিকে...",
      "tag": "RB 22",
      "sub_questions": [
        {
          "label": "",
          "question": "",
          "explanation": "(ক) উত্তরঃ\n[উচ্চ মাধ্যমিক পরীক্ষা শেষ হওয়ার পর দুই বন্ধু উচ্চশিক্ষা গ্রহণে কী করবে, তাই নিয়ে সংলাপ বিনিময় করছে]\nঅমিত : পরীক্ষা তো ভালোভাবেই শেষ হলো, ফলও ইনশাল্লাহ ভালো হবে, তারপর কী করবি?\nঅর্কিড : ভালো কোনো ইউনির্ভাসিটিতে অনার্সে ভর্তি হব।\nঅমিত : ঢাকা ভার্সিটি বা অন্য কোনো পাবলিক ভার্সিটিতে সুযোগ না পেলে...\nঅর্কিড : বুয়েটে পরীক্ষা দেব। বুয়েটে না হলে আব্বা বাইরে পাঠিয়ে দেবেন পড়তে। যুক্তরাজ্য বা যুক্তরাষ্ট্রে।\nঅমিত : তোর আব্বার তো অর্থ-সম্পদ আছে। এখানে না হলে বাইরে পাঠিয়ে দেবেন। আর বাইরে গিয়ে তুই খুব ভালো রেজাল্ট করতে পারবি। কিন্তু আমি? আমার বাবার তো তেমন সামর্থ্য নেই।\nঅর্কিড : তুই এখানেই কোনো পাবলিক ভার্সিটিতে চান্স পেয়ে যাবি। আমি নিশ্চিত।\nঅমিত : তুই না পেলে আমি পাব কী করে?\nঅর্কিড : আরে আমার তো দেশের বাইরে পড়ার ইচ্ছেটাই প্রবল। আমার আব্বা-আম্মাও চান আমি যেন বিদেশে গিয়ে উচ্চশিক্ষা অর্জন করি।\nঅমিত : বিদেশে গিয়ে কোন বিষয়ে পড়বি?\nঅর্কিড : মেকানিক্যাল ইঞ্জিনিয়ারিং অথবা ফিজিক্স। তোর পছন্দের বিষয় কী?\nঅমিত : আমার পছন্দ ফার্মেসি। কিন্তু এখানে তো পছন্দের বিষয় সবসময় পাওয়া যায় না। কাজেই যে বিষয়ে চান্স পাব সেটাতেই উচ্চশিক্ষা গ্রহণের চেষ্টা করব।\nঅর্কিড : ভালো রেজাল্ট করাটাই বড় কথা। আমি বিশ্বাস করি তুই তা পারবি।\nঅমিত : চল্ আজকে উঠি। যথাসময়ে বিষয়টা ভাবা যাবে।\nঅর্কিড : হ্যাঁ চল।\n(খ) উত্তরঃ\n‘‘একজন রাজুর সাফল্য’’\nচার ভাই-বোনের মধ্যে রাজু সবার বড়। সবকিছু ঠিকঠাক চলছিল। পিতার আকস্মিক মৃত্যুতে সবকিছু এলোমেলো হয়ে যায়। একদিকে নিজের উচ্চশিক্ষা অন্যদিকে তার কাঁধে সংসারের দায়িত্ব। বাবার মৃত্যুতে রাজুর মা আরও অসুস্থ হয়ে পড়লেন। সংসার, ছেলেমেয়েদের লেখাপড়ার কথা ভেবে তিনি অস্থির হয়ে উঠলেন। রাজু মাকে সাহস দিয়ে বলল- 'তুমি এত ভেবো না মা; আল্লাহর - ওপর ভরসা রাখো। আমার জন্য দোয়া করো; দেখি আমি কী করতে পারি।' রাজু জানে আত্মীয়স্বজন কেউ নেই যারা তাদের দুর্দিনে এগিয়ে আসবেন। রাজুর দুই চাচা রাজুর বাবার টাকায় পড়াশুনা করে বিদেশে পাড়ি জমিয়েছেন। মাঝে একবার এসে সম্পত্তির ভাগ বুঝে নিয়ে সব বিক্রি করে চলে গেছেন। রাজুদের কোনো খোঁজখবর নেননি। রাজুর বাবার ভাগে পুরনো ভিটেবাড়ি জঙ্গল হয়ে পড়ে আছে। ছেলে- মেয়েদের নিয়ে জেলা শহরে থেকে তৈয়ব মাস্টার বাড়িঘরের দিকে নজর দেওয়ার অবকাশ পাননি। ঈদ এবং পারিবারিক ও সামাজিক উৎসবে অনুষ্ঠানে তিনি গ্রামে যেতেন। অনুষ্ঠান শেষে আবার শহরে ফিরতেন। রাজুকে নিশ্চুপ বসে থাকতে দেখে তার একমাত্র মামা জাহিরউদ্দিন এগিয়ে গেলেন। রাজুর মাথায়, পিঠে হাত বুলিয়ে বললেন- ভেঙে পড়ো না রাজু। তুমিই এ পরিবারের বড় সন্তান। এ দুর্দিনে তোমাকেই শক্ত হাতে এ সংসারের হাল ধরতে হবে। আর আমার অবস্থা তো জানই- সাধ থাকলেও সাধ্য নাই। বাবার চাকরির আয়ে চলা সংসার রাজু কীভাবে চালাবে তাই ভাবতে লাগল। তৈয়ব মাস্টার চাইতেন রাজু উচ্চ শিক্ষা শেষ করে বিশ্ববিদ্যালয়ে অধ্যাপনা করবে। মেয়ে ডাক্তার হবে। তার ছেলেমেয়েরা দেশের সুনাগরিক হবে, তার মুখ উজ্জ্বল করবে। রাজু এসব ভেবে আরও অস্থির হয়ে ওঠে। তার বাবার সহকর্মীরা কেউ কেউ তাদেরকে অর্থ সাহায্য করতে চেয়েছিলেন। রাজু তা গ্রহণ না করে বিনয়ের সঙ্গে তাদের বলেছে, আপনারা আমাদের জন্য দোয়া করবেন। রাজুর অসুস্থ মা স্থির দৃষ্টি মেলে ছেলেমেয়ের দিকে তাকিয়ে থাকেন। মায়ের করুণ মুখ দেখে রাজুর ছোট তিন ভাই-বোন সাজু, রিনা, রিমন মুখ লুকিয়ে কাঁদে। রাজু তাদের সান্ত্বনা দিয়ে বলে- ভয় পাসনে তোরা। আমি আছি। বাবার আদর্শ আর মায়ের আশীর্বাদ নিয়ে আমরা এগিয়ে যাব। তোরা সবাই মনোযোগ দিয়ে পড়ালেখা করে মানুষের মতো মানুষ হয়ে বাবার স্বপ্ন পূরণ করবি। সান্ত্বনা দিলেও তাদের লেখাপড়ার খরচ কীভাবে বহন করবে তা নিয়ে সে মহাচিন্তায় পড়ে যায়। রাজুর বাবার বন্ধু সফিক মাস্টার এসে রাজুকে একটা খাম দিয়ে বলেন- এটা ধরো, এখানে আমি সব লিখে দিয়েছি। তুমি ঢাকায় গিয়ে ডাক্তার আজাদের সঙ্গে দেখা করবে। তোমার মাকে ঢাকায় নেওয়ার ব্যবস্থা করেছি। আমাদের স্নেহের ছাত্র আজাদকে তোমাদের ব্যাপারে সব বলেছি। আমি দোয়া করি তোমার মা যেন সুস্থ হয়ে ওঠেন। তোমরা তোমাদের বাবার স্বপ্নপূরণে এগিয়ে যাও। রাজু মাকে নিয়ে ঢাকায় চলে এলো। ডাক্তার আজাদের তত্ত্বাবধানে মায়ের চিকিৎসা হলো। ডাক্তার আজাদের চেম্বারে রোগীর নাম লেখার সিরিয়াল সংরক্ষণের চাকরি পেল রাজু। ভাই-বোনদের ভালোভাবে পড়াশোনার খরচ জোগান দিতে কঠোর পরিশ্রম শুরু করল সে। চেম্বার থেকে বের হয়ে রিকশা চালানো, বাদাম বিক্রি, চা বিক্রি, পত্রিকা বিক্রি প্রভৃতি করে রাজু শেষ পর্যন্ত সব ভাই-বোনকে নিয়ে সোজা হয়ে দাঁড়াল। রাজুর ছোট ভাই সাজু উচ্চশিক্ষা নিয়ে অধ্যাপনা শুরু করেছে। রিনা ডাক্তারি পড়া শেষ করেই হাসপাতালে চাকরি নিয়েছে। সবার ছোট ভাই রিমন বুয়েট থেকে পাস করা ইঞ্জিনিয়ার। বাবার মৃত্যুর দশ বছর পর রাজু আজ ভাই-বোনদের সাফল্যের কথা বলল। মা রাজুর মাথায় হাত বুলিয়ে বললেন, এ সাফল্য ওদের নয়, বাবা, এ সাফল্য তোর। তোর দশ বছরের কাঠোর পরিশ্রমের ফসল। ততক্ষণে অন্য ভাই-বোনরা রাজুকে ঘিরে দাঁড়িয়েছে। তারা মায়ের কথা সমর্থন করে বলল- মা একদম ঠিক কথা বলেছে ভাইয়া। তুমি না থাকলে আমাদের যে কী হতো আমরা ভাবতেই পারি না। সবাইকে থামিয়ে দিয়ে রাজু বলল, কাল ভোরে সবাই বাড়িতে যাব। সফিক স্যার যেতে বলেছেন বলে রাজু বাড়ি যাওয়ার মূল উদ্দেশ্যটা চেপে গেল। তা হলো বাড়িতে সে বাবার নামে একটি দাতব্য চিকিৎসালয় স্থাপন করবে। বাড়িতে যাওয়ার জন্য সবাই ছুটি নিয়েছে। কাল সকালে ঢাকা থেকে গ্রামের বাড়ির উদ্দেশে যাত্রা করবে তারা।"
        }
      ]
    }
  ]
}