{
  "title": "ঝিনাইদহ ক্যাডেট ২০২৪",
  "subtitle": "প্রবন্ধ রচনা লিখ (যেকোনো একটি )(5)",
  "questions": [
    {
      "number": "1",
      "uddipok": "পরিবেশ সংরক্ষণে বনায়ন",
      "tag": "JCC 24,CTG.B 17",
      "sub_questions": [
        {
          "label": "",
          "question": "",
          "explanation": "ভূমিকা\nবন প্রকৃতি মানুষের নিকটতম প্রতিবেশী। বনভূমিই পৃথিবীর প্রথম আগন্তুক। মানুষের আগমনের পূর্বেই সে এসে মানুষের ক্ষুধা মিটাবার খাদ্য এবং মাথা গুঁজবার শীতল ছায়া সৃষ্টি করে প্রতীক্ষা করছিল মানুষের আবির্ভাবের। তারপর মানুষ এলো এবং সৃষ্টির সেই প্রথম প্রভাতে মানুষ ভূমিষ্ঠ হয়েছিল স্নিখ শ্যামল অরণ্যের কোলেই। অরণ্য তার অবারিত শ্যামল ছায়া বিস্তার করে তাকে সূর্যের প্রখর দহনজ্বালা থেকে রক্ষা করেছিল। তার ক্ষুধার্ত মুখে অরণ্যই দিয়েছিল খাদ্য, প্রকৃতির নানা বিরুদ্ধ শক্তির হাত থেকে রক্ষা করার জন্যে দিয়েছিল নিরাপদ আশ্রয়। গভীর অরণ্যের বুকে মানুষ গড়ে তুলেছে চঞ্চল জনপদ। জীবন স্পন্দনে অপূর্ব কোলাহল মুখর সে জনপদ গ্রাম থেকে গ্রামান্তরে বিস্তৃত হয়েছে। মাঠে মাঠে ফসলের দোলা, কর্মের সমারোহ, আনন্দের জয়ধ্বনি জেগেছে। কৃষি সভ্যতার বুনিয়াদ মজবুত হয়েছে। প্রয়োজন বেড়েছে মানুষের। বনের গাছ কেটে মানুষ প্রয়োজনীয় আসবাবপত্র তৈরি করেছে, ঘরের খুঁটি দিয়েছে। জীবিতকালে গাছ ফুলের সুবাস দেয়, ফল দেয়, অক্সিজেন দেয়, মরণের পরেও সে নানানভাবে মানুষের উপকার করে যায়। পরিবেশ সংরক্ষণে বনায়ন এর মতো এমন উপকারী আর কিছু নেই।\nবনায়নের উদ্দেশ্য\nমানুষ আজ অরণ্য বিনাশের মাধ্যমে পৃথিবীতে ডেকে আনছে মরুভূমি। অরণ্যই মরুভূমিকে প্রতিরোধ করতে পারে, অরণ্যই মরুভূমিকে শ্যামল স্নিগ্ধ স্নেহময়ী জননীর মূর্তি দান করতে পারে। বনায়নের মাধ্যমে সম্ভব হয় পরিবেশ সংরক্ষণ ও মরুভূমির বশীকরণ। বনায়নের উদ্দেশ্যই হলো তাই। অরণ্যের তরুশিশুদলকে মানবসমাজের সান্নিধ্যে আহবান করাই তার মূল উদ্দেশ্য। জনভূমি ও বনভূমির মধ্যে একদিন ব্যবধান ছিল না। কিন্তু পাশ্চাত্য সভ্যতার নগরকেন্দ্রিকতা অরণ্যকে ধ্বংস করে তার ওপর ইট কাঠ পাথরের কৃত্রিম শোভা স্থাপন করে প্রকৃতপক্ষে মানবজাতির কবরভূমি রচনা করেছে। বনায়নের উদ্দেশ্য এই কবরভূমি থেকে মানবজাতিকে রক্ষা করে একটা সুন্দর পরিবেশ উপহার দেওয়া। তাই তো পরিবেশ সংরক্ষণে বনায়ন এর গুরুত্ব উপলব্ধি করে কবি বলেছেন-\n“দাও ফিরে সে অরণ্য, লও এ নগর,\nলও যত লৌহ, লোষ্ট্র, কাঠ ও প্রস্তর।\nহে নব-সভ্যতা, হে নিষ্ঠুর সর্বগ্রাসী,\nদাও ফিরে তপোবন, পুণ্যচ্ছায়ারাশি,\nগ্লানিহীন অতীতের দিনগুলো।”\nবনভূমি ও মানবজীবন\nমানবজীবন ও অরণ্যজীবন প্রাণের এই দুই মহান প্রকাশের মধ্যে বাজে একটিমাত্র ছন্দ। ঋতুচক্রের আবর্তনের পথে উভয়ের একই স্পর্শকাতরতা। বসন্তের দক্ষিণ বাতাসে মানুষ তার হৃদয়ের আনন্দানুভূতিকে চিত্রে, সংগীতে কিংবা কবিতায় প্রকাশ করে। আর অরণ্য তার বাসন্তী বেদনাকে প্রকাশ করে অশোক, পলাশ, কৃষ্ণচূড়ার রক্তিম প্রগলভতায়। উভয়ের আদান প্রদানের সম্পর্কও অতি নিবিড়। এক বিপুল ভ্রান্তিবিলাসের জন্যে মানুষ এতদিন তার পরম বন্ধুকে চরম শত্রু মনে করে নির্বোধ ঘাতকের মতো ধ্বংসের পৈশাচিক লীলায় মেতে উঠেছিল। মানুষের এই কৃতঘ্নতার তুলনা কোথায়? কাজেই, আজ আর বনভূমি ধ্বংস নয়, বনভূমি সৃজনই প্রয়োজন।\nবাংলাদেশের বনভূমি\nবাংলাদেশের ভূপ্রকৃতি বনায়নের জন্যে অত্যন্ত সহায়ক। আমাদের দেশের বিভিন্ন অঞ্চলে বন আছে। যেমন- গাজীপুর জেলার অন্তর্গত ভাওয়ালের গজারি বন, টাঙ্গাইলের মধুপুরের বন, খুলনা বিভাগের অন্তর্গত সুন্দরবন, পার্বত্য চট্টগ্রামের বনভূমি, কুমিল্লার শালবন বিহার ইত্যাদি। এককালে এসব বনাঞ্চলে বড় বড় গাছপালায় পরিপূর্ণ ছিল। বর্তমানে বনভূমি প্রায় উজাড় হওয়ার পথে। এতে পরিবেশগত দিক থেকে বাংলাদেশ ভীষণ সংকটের দিকে এগিয়ে যাচ্ছে।\nপরিবেশ ও সামাজিক বনায়ন\nপরিবেশ নিঃসন্দেহে মানবধাত্রীর মতো। প্রকৃতি ও মানবচরিত্রের মধ্যে বিরোধ নয়, উভয়ের মধ্যে রয়েছে গভীর আত্মীয়তার সম্পর্ক। এই সম্পর্ককে আরও গভীর ও দীর্ঘস্থায়ী করতে হলে বিশুদ্ধ পরিবেশ দরকার। তাই পরিবেশ সংরক্ষণের জন্যেও বাংলাদেশে বনায়নের প্রয়োজনীয়তা অপরিসীম। সামাজিকভাবে বনায়ন কর্মসূচি সফল করতে না পারলে মানুষের উপযোগী পরিবেশ সংরক্ষণ করা সম্ভব নয়।\nআমরা জানি, প্রাকৃতিক ভারসাম্যের জন্যে বাংলাদেশের ২৫ শতাংশ বনভূমি আবশ্যক, কিন্তু এখানে বর্তমানে আছে মাত্র ১৬.৪৬ শতাংশ বনভূমি। আমাদের পরিবেশ ও অস্তিত্ব রক্ষার জন্যে বনায়ন বৃদ্ধি করা উচিত। তা না হলে আমরা গ্রীণ হাউস ইফেক্ট এর করালগ্রাস থেকে নিজেদেরকে রক্ষা করতে পারব না। বৈজ্ঞানিকদের সমীক্ষায় জানা গেছে যে, গ্রীণহাউসের প্রভাবে বাংলাদেশে সমুদ্রপৃষ্ঠের উচ্চতা এক কিলোমিটার বৃদ্ধি পেতে পারে, আর তাতে উপকূলীয় অঞ্চল প্রায় ২২,৮৮৯ বর্গকিলোমিটার বাংলাদেশ পানির নিচে ডুবে যেতে পারে। তাছাড়া আমাদের প্রাণিজগতের বেঁচে থাকার জন্যে প্রয়োজনীয় উপাদান হলো অক্সিজেন। অক্সিজেন আমরা সাধারণত পেয়ে থাকি গাছপালা বা বনভূমি থেকে। আমাদের দেশের মানুষের জন্যে যে পরিমাণ অক্সিজেনের প্রয়োজন, সে পরিমাণ অক্সিজেন পাওয়ার মতো বনভূমি বাংলাদেশে নেই। তাই মানুষের বসবাসের উপযোগী পরিবেশ সংরক্ষণ ও অন্যান্য প্রয়োজন মেটাবার জন্যে আমাদের বনায়ন কর্মসূচি গ্রহণ করা খুবই দরকার।\nসামাজিক বনায়ন কর্মসূচি সফল করতে হলে সমাজের সর্বস্তরের মানুষকে সচেতন করতে হবে। বনায়নের জন্যে যে শুধু বিশাল বনভূমিকেই বেছে নিতে হবে তা নয়, আমাদের বাড়ির আশেপাশে অনেক অনাবাদী জায়গা থাকে, পুকুরপাড়ে পড়ে থাকে অনেক জায়গা, এসব জায়গায় গাছপালা লাগিয়ে বনায়ন কর্মসূচি পালন করা যায়। তাছাড়া রাস্তার ধারে এবং শিক্ষাপ্রতিষ্ঠানের আশেপাশে ও খেলার মাঠের ধারেও গাছ লাগানো যায়। এসমস্ত কর্মসূচি শুরু হলে সামাজিকভাবে মানুষ উৎসাহিত হবে এবং বনায়নে এগিয়ে আসবে।\nবনায়নের উপকারিতা\nবনায়নের উপকারিতার কথা বলে শেষ করা যাবে না। বনভূমি সূর্যের প্রখর কিরণ নিয়ন্ত্রণ করে এবং প্রকৃতির শোভাবর্ধন করে। প্রয়োজনীয় কাঠ সরবরাহ করে বনভূমি আমাদের প্রাত্যহিক জীবনের চাহিদা মিটিয়ে থাকে। এই বনভূমি উচ্ছন্নে গেলে দেশ অনেক ক্ষতির সম্মুখীন হয়। তাই প্রত্যেক দেশের সরকারই বনভূমি রক্ষা করার জন্যে যথাযথ ব্যবস্থা গ্রহণ করে থাকে। প্রাকৃতিক ভারসাম্য বজায় রাখার ক্ষেত্রে বনভূমির অবদান বিশেষভাবে উল্লেখযোগ্য। গাছপালা বায়ুর অঙ্গার অম্লজ গ্যাস গ্রহণ করে সালোকসংশ্লেষণ প্রক্রিয়ায় নিজের খাদ্য তৈরি করে ও বিশুদ্ধ অক্সিজেন গ্যাস বাতাসে ছেড়ে দেয়। এই অক্সিজেন আমাদের জীবনধারণের জন্যে একান্ত অপরিহার্য। গাছপালা না থাকলে বাতাসে কার্বন ডাই-অক্সাইডের পরিমাণ বৃদ্ধি পেত এবং অক্সিজেনের অভাবে প্রাণী মারা যেত। একমাত্র গাছপালা বা বনায়নই আমাদের জীবনধারণের সুস্থ পরিবেশের নিশ্চয়তা দান করে। তাছাড়া গাছপালা শুধু ছায়া ও শোভাই বিস্তার করে না, ফুল, ফল দান করে এবং প্রয়োজনীয় কাঠ সরবরাহ করে আমাদের অনেক উপকার করে থাকে। গাছ আমাদের উপাদেয় খাদ্য ও অর্থকরী ফল সরবরাহ করে থাকে। তাই বনায়নের গুরুত্ব অপরিসীম।\nউপসংহার\nআজ আর বনভূমি ধংন নয়, বনভূমি সৃজনই প্রয়োজন। স্নিগ্ধ, শীতল ছায়া এবং প্রাণের উৎস অম্লজান থেকে আরম্ভ করে খাদ্য, বাসগৃহ, ঔষধপত্র পর্যন্ত সবই অরণ্যের অবদান। অরণ্য ছাড়া পৃথিবী পরিণত হতো মরুভূমিতে। অরণ্যই প্রাণের অগ্রদূত। বিজ্ঞান নির্ভর যান্ত্রিক সভ্যতার ক্রমবিস্তার এবং অরণ্য সংহারে প্রাকৃতিক আবহাওয়ার যে ভারসাম্য বিনষ্ট হয়ে যাচ্ছে, এখন বনায়নই তার একমাত্র প্রতিকার।"
        }
      ]
    },
    {
      "number": "2",
      "uddipok": "মানবকল্যাণে বিজ্ঞান",
      "tag": "CCC 24,PCC 24,NDCD 24,DCC 24,RCPC 24,CPCR 24,DB 23,DIN.B 23,JB 23,RB 23,SB 23,MB 23,CTG.B 23,RCC 23,NDCD 23,DRMC 23,JCC 23,ISCM 23,HC 23,CC 23,FCC 23,BCC 23,RUMC 23,DB 19,BB 19,DIN.B 19,CTG.B 19,RB 19,CB 19,All.B 18,CTG.B 17,BB 17,CB 17,SB 19,DB 16,SB 16,BB 16,RB 16,CPSCM 24",
      "sub_questions": [
        {
          "label": "",
          "question": "",
          "explanation": "ভূমিকা – বিজ্ঞান আধুনিক সভ্যতার আশীর্বাদ।  অন্ধকার জীবন থেকে মানুষকে আলোর পথে নিয়ে এসেছে বিজ্ঞান ও প্রযুক্তি সেবা। প্রাচীন থেকে আধুনিক ধারার জীবন যাপনে মানুষকে দিনের-পর-দিন নতুনত্ব উপহার দিয়ে চলেছে বিজ্ঞান। প্রতিদিনের জীবনে বিজ্ঞানের আবিষ্কার কোন না কোন ভাবে মানুষকে সহায়তা করছে ফলে মানুষের জীবন  সহজ থেকে সহজতর হচ্ছে। বিজ্ঞান শব্দের আভিধানিক অর্থ ‘বিশেষ জ্ঞান’। পার্থিব জগতের কল্যাণের জন্য বিশেষ জ্ঞান সৃষ্টি করায় বিজ্ঞানের অন্যতম লক্ষ্য। বিজ্ঞানের আবিষ্কার মানুষকে ক্রমবিবর্তনের মধ্য দিয়ে পৌঁছে দিয়েছে আধুনিক সভ্যতার চরম শিখরে।সারা পৃথিবীতে আজ বিজ্ঞানের জয়ধ্বনি। বিজ্ঞান ও প্রযুক্তি ব্যতীত মানুষ এক মুহূর্ত বাঁচতে পারবে না। বিজ্ঞানের ছোঁয়া  যে দেশে পড়েনি সে দেশ কোনভাবেই উন্নতি লাভ করতে পারেনি। মানুষের জীবনে বিজ্ঞানের ছোঁয়া কতটা লেগেছে তা প্রতিদিনকার জীবনকে দেখলেই আমরা অনুভব করতে পারি।মানব কল্যাণে বিজ্ঞান ও প্রযুক্তি প্রতিনিয়ত অবদান রেখে  চলেছে।\nবিজ্ঞানের আবিষ্কার- বিজ্ঞানের বিচিত্র আবিষ্কার মানুষের জীবনে সুফল বয়ে এনেছে। মানুষের জীবনে পরিপূর্ণতা এনে দিয়েছে বিজ্ঞান। গুহাবাসী মানুষ আলোকিত জীবনের প্রথম ধাপে আবিষ্কার করেছিল  আগুন। বিজ্ঞানের  পদযাত্রা শুরু হয়েছিল আগুন জ্বালানোর মধ্য দিয়ে।এরপর মানুষের জীবনে যে আবিষ্কারটি গতি এনে দিয়েছে তা হল চাকা আবিষ্কার। পণ্য পরিবহন ও এক স্থান থেকে অন্য স্থানে যেতে মানুষকে চাকা সহায়ক ভূমিকা পালন করেছে। এরপর থেকে মানুষকে আর থেমে থাকতে হয়নি আগুনে পুড়িয়ে  তৈরি হয়েছে নতুন নতুন যন্ত্রপাতি। এক স্থান থেকে অন্য স্থানে মানুষ  পৌঁছে গেছে চাকায়  চালিত বাহনের মাধ্যমে। সমাজের যত পরিবর্তন হয়েছে মানুষের জ্ঞান বিজ্ঞানের  জিজ্ঞাসা ততই বেড়েছে। আকাশ, জল, স্থল  সম্পর্কে মানুষের কৌতূহল বৃদ্ধি পেয়েছে ফলে আবিষ্কারের নেশা  মানুষকে তাড়িত করে।\nবিংশ শতাব্দীর বিজ্ঞান- বিজ্ঞানের জয়যাত্রা প্রাচীনকাল থেকে শুরু হলেও বিংশ শতাব্দীতে এসে সমৃদ্ধি লাভ করেছে। বিজ্ঞানের আবিষ্কার মানুষের জীবনকে যেমন সহজ করেছে তেমনি প্রকৃতিকে নিয়ন্ত্রণ করার কিছুটা সক্ষমতা তৈরি করেছে। বিজ্ঞানের বহুমুখী আবিষ্কার প্রাত্যহিক জীবনকে সহজ করে দিয়েছে। বিজ্ঞানের বিভিন্ন আবিষ্কার মানুষ তার প্রয়োজন মত ব্যবহার করছে। বিজ্ঞানের জয়যাত্রা একবিংশ শতাব্দীতে অব্যাহত থাকবে এবং পৃথিবীকে  নিয়ে যাবে সমৃদ্ধির চরম শিখরে। বিজ্ঞানের বহুমুখী আবিষ্কার পৃথিবীকে দেখাবে নতুন দিগন্ত।বিংশ শতাব্দীতে আমরা উপলব্ধি করতে পারছি বিজ্ঞানের আবিষ্কার ছাড়া সমৃদ্ধি অর্জন কোনভাবেই সম্ভব না।\nপ্রযুক্তি আবিষ্কারে আত্মত্যাগ- প্রকৃতি জগতের বিচিত্র বিষয়ের প্রতি ক্ষুদ্রাতিক্ষুদ্র আগ্রহ এবং পরীক্ষা-নিরীক্ষার মধ্য দিয়ে নতুন নতুন কিছু আবিষ্কার করা বিজ্ঞানীদের মূল কাজ। বিভিন্ন রকম আবিষ্কার থেকে আমরা যে সুফল ভোগ করছি এর পেছনে প্রযুক্তি আবিষ্কারকদের রয়েছে নিরলস শ্রম, মেধা, অধ্যবসায়  ও সাধনা। নতুন নতুন জ্ঞান সমাজে পরিবেশন করা খুব সহজ কাজ ছিল না। নিজের আবিষ্কার সমাজে প্রতিষ্ঠা করতে গিয়ে প্রাণ দিতে হয়েছে ব্রনো, ও ল্যাভয়িসকে। এছাড়া সক্রেটিস, গ্যালিলিও, আর্কিমিডিস, নিউটন, স্যার জগদীশচন্দ্র বসু  প্রভৃতি বিজ্ঞানী তাদের জীবনের বড় অংশ ব্যয় করেছেন গবেষণার কাজে। প্রযুক্তি আবিষ্কার এর পেছনের এই মহান মানুষগুলোর নিরলস পরিশ্রমের বিনিময়ে আধুনিক সভ্যতা বিচিত্র সুবিধা ভোগ করছে। প্রযুক্তি আবিষ্কারের প্রত্যক্ষ এই মানুষগুলোর প্রতি আমাদের সবসময় শ্রদ্ধাশীল থাকতে হবে।\nদৈনন্দিন জীবনে বিজ্ঞান – প্রতিদিনকার জীবনে এমন কোনো মুহূর্ত নেই যে মুহূর্তে আমরা বিজ্ঞানের আশীর্বাদ গ্রহণ করছি না। সকাল থেকে শুরু করে সন্ধ্যা পর্যন্ত বিভিন্ন ভাবে বিজ্ঞান আমাদের পাশে থাকে। সকালে ঘুম থেকে ওঠার সময় যে ঘড়িটা দেখি সেটি থেকে শুরু করে অফিস-আদালতের কাজ শেষ করে এসি বা ফ্যানের বাতাসে নিদ্রায় যাওয়া পর্যন্ত ছন্দময় জীবন এনে দিয়েছে বিজ্ঞান । যাতায়াত, তথ্য প্রযুক্তির ব্যবহার, মানুষের সঙ্গে যোগাযোগ স্থাপন, ব্যবসা-বাণিজ্যের প্রসার, কৃষি, চিকিৎসা, শিক্ষা ও প্রকৌশলীসহ নানামুখী কাজে বিজ্ঞান আমাদের পাশে রয়েছে। মানুষের প্রতিটি কর্মকাণ্ডের সঙ্গে বিজ্ঞান জড়িত। সমাজের প্রতিটি স্তরে বিজ্ঞান এর ছোঁয়া লেগেছে ফলে  জীবনে এসেছে পরিবর্তন। মানব জীবন এবং বিজ্ঞানকে আজ কোনভাবেই আলাদা করা যাবে না। প্রাত্যহিক জীবনে বিজ্ঞান আমাদের প্রতিনিয়ত সুফল এনে দিচ্ছে।\nবেকারত্ব মোচনে বিজ্ঞান – উন্নয়নশীল ও অনুন্নত দেশে বেকারত্ব অভিশাপ। আর্থিক সচ্ছলতা না থাকলে সমাজে অরাজকতা সৃষ্টির সম্ভাবনা থাকে। বিজ্ঞানের আবিষ্কার আজ বেকারত্ব  দূরীকরণ উল্লেখযোগ্য ভূমিকা রাখছে। হাতে-কলমে প্রযুক্তি সেবা সম্পর্কে জ্ঞান লাভ করে  তরুণ সমাজ অর্থ উপার্জন করছে। রেডিও ,টেলিভিশন, বৈদ্যুতিক পাখা, কম্পিউটার, মোবাইল উৎপাদন প্রতিষ্ঠানে যেমন শ্রম শক্তির প্রয়োজন হচ্ছে তেমনি ভাবে পরবর্তীতে মেরামতের জন্য আরেকটি শ্রমশক্তির প্রয়োজন দেখা দিচ্ছে ।ইলেকট্রনিক বিভিন্ন যন্ত্রাংশ উৎপাদন এবং মেরামতের জন্য আধুনিক শিক্ষা ব্যবস্থার মধ্যে কর্মমুখী শিক্ষার সুযোগ করে দিয়ে বেকারত্ব দূর করা সম্ভব হচ্ছে। ফ্রিল্যান্সিংয়ের মাধ্যমে অর্থ আয় করে বাংলাদেশের তরুণ সমাজ দেশের আর্থিক খাতে বিরাট ভূমিকা পালন করছে। বড় বড় শিল্প-কলকারখানায় উৎপাদন বৃদ্ধির জন্য বেশি বেশি শ্রমিক লাগছে। মোবাইলে রিচার্জ বা  মোবাইল এর মাধ্যমে ব্যাংকিং কার্যক্রম সম্পন্ন করে অর্থ উপার্জন করছে এবং তা দিয়ে একটি শ্রেণী তাদের জীবন জীবিকা বেশ ভালোভাবে নির্বাহ করছে। সর্বোপরি বিজ্ঞান বেকারত্ব দূর করার কাজে উল্লেখযোগ্য ভূমিকা পালন করছে।\nশিক্ষা ক্ষেত্রে বিজ্ঞানের অবদান-  শিক্ষা বিকাশের ক্ষেত্রে সবচেয়ে উল্লেখযোগ্য ভূমিকা রেখেছে বিজ্ঞানের নতুন আবিষ্কার।বিশেষ করে কাগজ-কলমের আবিষ্কার, মুদ্রণ শিল্পের অগ্রগতি, টাইপরাইটার আবিষ্কার যা শিক্ষার প্রসার ও বিকাশে সহায়তা করছে ।আধুনিক সময়ে কম্পিউটার আবিষ্কার হওয়ার পর শিক্ষাক্ষেত্রে উন্নতি আরো বৃদ্ধি পেয়েছে। পাওয়ার পয়েন্ট প্রেজেন্টেশনের মাধ্যমে খুব সহজভাবে   পাঠ্যবইয়ের বিষয়সমূহ উপস্থাপন  করলে শিক্ষার্থীদের বুঝতে সুবিধা  হায়। শিক্ষক ও শিক্ষার্থীদের যোগাযোগের মাধ্যম হিসেবে ইমেইল বা সামাজিক যোগাযোগ মাধ্যম বেশ কার্যকরী। শিক্ষার আলো পৌঁছে দিতে বিজ্ঞান সর্বোচ্চ চেষ্টা করছে। দেশ-বিদেশের বিশ্ববিদ্যালয়গুলোতে উচ্চতর শিক্ষা লাভের জন্য গবেষণা পত্র জমা দেওয়া বা ভর্তি পরীক্ষা  এখন অনলাইনের মাধ্যমে সম্পন্ন হচ্ছে। পৃথিবীর বিভিন্ন দেশের উন্নত শিক্ষা প্রতিষ্ঠান সম্পর্কে ধারণা নেওয়া এবং বিচিত্র জ্ঞান আহরণের জন্য ইন্টারনেট প্রযুক্তির অধিক কার্যকর। পৃথিবীর যেকোন ভাষার উল্লেখযোগ্য গ্রন্থ আমরা সহজেই পড়তে পারি ইন্টারনেটের কল্যাণে। পৃথিবীর কোন জ্ঞান নির্দিষ্ট সমাজ বা দেশের গন্ডির মধ্যে সীমাবদ্ধ থাকছে না, জ্ঞান হয়ে উঠেছে সমগ্র পৃথিবীর। বিজ্ঞানের নানা আবিষ্কার শিক্ষাক্ষেত্রকে  উন্নতির দিকে নিয়ে যাচ্ছে।\nচিকিৎসা ক্ষেত্রে বিজ্ঞান- জনস্বাস্থ্যের কল্যাণে উল্লেখযোগ্য ভূমিকা রেখেছে বিজ্ঞান। চিকিৎসা ক্ষেত্রে বিজ্ঞানের অবদান আমরা তখনই বুঝতে পারে যখন আমি বা আমার পরিবারের কেউ অসুস্থ হয়। এক্সে, আল্ট্রাসনোগ্রাম, ইসিজি, সিটি স্ক্যান প্রভৃতি আবিষ্কার রোগ নির্ণয় করার ক্ষেত্রে যথাযথ ভূমিকা পালন করছে। অত্যাধুনিক আবিষ্কার জটিল রোগের  সহজ সমাধান এনেছে। বৃক্ক,  অস্থিমজ্জা, যকৃত এর মত শরীরের গুরুত্বপূর্ণ অঙ্গ প্রতিস্থাপনের মাধ্যমে মানুষ নতুন করে জীবন ফিরে পাচ্ছে। হৃদ রোগীদের জন্য রক্তের প্রবাহ ঠিক রাখতে রক্তনালীর মাঝে  রিং ব্যবহার করা হচ্ছে অথবা লেজার রশ্মির মাধ্যমে রক্তনালীর অভ্যন্তরের চর্বি সরিয়ে দিচ্ছে। ক্যান্সারে আক্রান্ত রোগীদের চিকিৎসা নিশ্চিত করার লক্ষ্যে কেমোথেরাপির বিশেষ ভূমিকা পালন করছে। মূত্রথলি ও পিত্তকোষের পাথর অপসারণের জন্য লেজার রশ্মি ব্যবহার বর্তমান সময়ে বেশ বৃদ্ধি পেয়েছে। লেজারের মাধ্যমে শরীরের  অতি স্পর্শকাতর স্থানের সুচিকিৎসা নিশ্চিত করা যাচ্ছে। বিজ্ঞানের আবিষ্কার ব্যতীত আজকের দিনের আধুনিক চিকিৎসা কোনভাবেই কল্পনা করা সম্ভব নয়। কম্পিউটার প্রযুক্তি চিকিৎসাবিজ্ঞানে অভূতপূর্ব পরিবর্তন  এনে দিয়েছে।\nঅর্থনীতিতে বিজ্ঞানের অবদান- অর্থনৈতিক ভিত্তি ব্যতীত আধুনিক পৃথিবীতে কোন দেশ উন্নতি করতে পারবে না। অর্থনৈতিক প্রবাহ যে দেশে যত বেশি গতিশীল থাকে সেই দেশের জীবনযাত্রার মান তত বেশি উন্নতি লাভ করবে। অর্থনৈতিক উন্নয়নের ক্ষেত্রে বিজ্ঞানের অবদান বিশেষভাবে গুরুত্ব বহন করে। শিল্প কলকারখানা, ব্যাংকিং ব্যবস্থা, আধুনিক মানের যন্ত্রপাতি আবিষ্কার সহ আর্থিক খাতের সকল প্রতিষ্ঠানে বিজ্ঞানের  ছোঁয়া লেগেছে। বিজ্ঞানের সুফল হিসেবে মানুষের কর্মসংস্থানের সৃষ্টি হয়েছে যেমন তেমনি ভাবে আর্থিক প্রবাহ বৃদ্ধি পেয়েছে সর্বোপরি একটি দেশের মোট দেশজ উৎপাদন বা জিডিপিতে বিশেষ প্রভাব সৃষ্টি করছে।মানুষের মাথাপিছু আয় যত বেশি বৃদ্ধি পাবে তত বেশি সে দেশের সম্মান বহির্বিশ্বে বৃদ্ধি পাবে। অর্থনৈতিকভাবে সচ্ছলতা সৃষ্টি করা বিজ্ঞানের কাজ হয়ে দাঁড়িয়েছে। নতুন নতুন আবিষ্কার অর্থনৈতিক প্রবাহে আর্থিক উৎসের নতুন নতুন পথ সংযুক্ত করছে।\nযোগাযোগ ও পরিবহন ব্যবস্থায় বিজ্ঞান- যে দেশের পরিবহন ও যোগাযোগ ব্যবস্থা যত নিরাপদ ও সহজ সেই দেশ তত দ্রুত উন্নতি করতে পারবে। বর্তমান পৃথিবীর  সমৃদ্ধি বহুলাংশে নির্ভর করে সে দেশের পরিবহন ও যোগাযোগ ব্যবস্থার ওপর।চাকা আবিষ্কারের মধ্য দিয়ে পরিবহন ও যোগাযোগ ব্যবস্থা পরিবর্তনের যে ধারা শুরু হয়েছিল তা বর্তমানে ব্যাপকতা লাভ করেছে। বুলেট ট্রেন, এরোপ্লেন, রকেট সহ বহু ধরনের দ্রুতগামী বাহন আবিষ্কৃত হয়েছে। নৌপথে পণ্য ও মানুষ পরিবহনের জন্য উন্নত মানের জাহাজ, লঞ্চ, স্টিমার ,স্পিড বোর্ড আবিষ্কৃত হয়েছে। পৃথিবীর এক প্রান্ত থেকে অন্য প্রান্তে মানুষের সঙ্গে যোগাযোগ স্থাপনের জন্য মোবাইল, টেলিফোন ব্যবহার করা হচ্ছে। প্রাতিষ্ঠানিক তথ্য বিনিময়ের জন্য ইমেইল সবচেয়ে জনপ্রিয় মাধ্যম।গভীর সমুদ্র পথ পাড়ি দিতে পারে এমন বৃহদায়তনের উচ্চ প্রযুক্তি সম্পন্ন মালবাহী জাহাজ পৃথিবীর এক প্রান্ত থেকে অন্য প্রান্ত পর্যন্ত চলে যাচ্ছে।  যোগাযোগ ও পরিবহন ব্যবস্থায় বিজ্ঞানের অবদান অনস্বীকার্য।\nঝুঁকিপূর্ণ কাজে বিজ্ঞান- মানুষ যেখানে পৌঁছাতে পারে না সেখানে মানুষের তৈরি প্রযুক্তি পৌঁছে যেতে পারে সহজেই। বিজ্ঞানের অভূতপূর্ব আবিষ্কার রোবট। মহাশূন্যের রহস্য আবিষ্কারের জন্য রোবট সবচেয়ে কার্যকরী মাধ্যম। দুর্গম পাহাড়-পর্বত, গভীর খনি, সমুদ্রের অতল গহীনে সহজে পৌঁছে যাচ্ছে রোবট। মানুষকে  চাঁদে নিয়ে  গেছে রকেট  আবার মঙ্গলে  পানির অস্তিত্ব খুঁজে পেতে বিজ্ঞান নিরলস পরিশ্রম করে যাচ্ছে।মহাশূন্যের বিচিত্র অজানা তথ্য জানতে মানুষ বিজ্ঞানের শরণাপন্ন হচ্ছে।আকাশপথে ড্রোনের মাধ্যমে গোয়েন্দা তথ্য যেমন সংগ্রহ করা হচ্ছে তেমনি ভাবে মানুষের কাছে বার্তাও পাঠানো হচ্ছে এই প্রযুক্তির মাধ্যমে। যেখানে মানুষের জীবনের ঝুঁকি রয়েছে সেখানে এগিয়ে যাচ্ছে বিজ্ঞানের আবিষ্কৃত বিভিন্ন প্রযুক্তি।মানবকল্যাণে বিজ্ঞান সব সময় অবদান রেখে চলেছে।\nবাণিজ্য বিকাশে বিজ্ঞানের অবদান- সাম্প্রতিক বিশ্বে বাণিজ্য বিকাশে সবথেকে কার্যকরী ভূমিকা পালন করছে বিজ্ঞান। এক দেশ থেকে অন্য দেশে  কাঁচামাল সরবরাহ করা যেমন সহজ হচ্ছে তেমনি ভাবে পৃথিবীর যেকোন প্রান্তে উৎপাদিত পণ্য পৌঁছে দেয়া যাচ্ছে। সমগ্র পৃথিবীটাই এখন একটি বাজারে পরিণত হয়েছে এবং এর একমাত্র কারণ বিজ্ঞানের বিস্ময়কর আবিষ্কার সমূহ। পৃথিবীর কোন অঞ্চলে কোন পণ্যের চাহিদা রয়েছে তা যেমন আমরা মুহূর্তের মধ্যে ইন্টারনেট সংযোগের মাধ্যমে জানতে পারি ঠিক তেমনি ভাবে  একটি পণ্য উৎপাদন করতে কত খরচ পড়বে তাও আমরা সহজে হিসাব করে ফেলতে পারি।বাণিজ্য বিকাশের আজকের যে সফলতার পেছনে বিজ্ঞানের  বড় অবদান রয়েছে।\nকৃষিক্ষেত্রে বিজ্ঞান- মানুষের খাদ্য নিরাপত্তার জন্য বিজ্ঞানীরা নতুন নতুন জাতের  বীজ উৎপাদন করছে। এখন আর মাঠে আমরা লাঙ্গল গরু খুব একটা দেখি না আমরা দেখি  পাওয়ার টিলার, ট্রাক্টর, ধান মাড়াই যন্ত্র। কৃষি কাজ সহজ করার জন্য আবিষ্কৃত হয়েছে বীজ রোপণ, ফসল আহরণ করার যন্ত্র। পানির জন্য প্রকৃতির ওপর নির্ভরতা কমিয়ে গভীর নলকূপ স্থাপন করে পানি উত্তোলন করা হচ্ছে।  পূর্বে যে জমিতে বছরে একটি মাত্র  সফল উৎপাদন হতো সেই জমিতে উন্নত জাতের বীজ ব্যবহার করার কারণে বছরে তিনটি ফসল উৎপাদিত হচ্ছে।  বিভিন্ন জাতের বিলুপ্তপ্রায় দেশি মাছ পুকুরে চাষ করার উপযোগী করার মাধ্যমে দেশে মাছের চাহিদা পূরণ হচ্ছে। মাটি পরীক্ষার যন্ত্র ব্যবহার করে জমিতে প্রয়োজনীয় সার ব্যবহার করা হচ্ছে।প্রাকৃতিক  সারের সঙ্গে ব্যবহৃত হচ্ছে রাসায়নিক সার।গবেষণার মাধ্যমে কৃষিক্ষেত্রে উন্নত জাতের বীজ, সার, চাষ পদ্ধতি, আবিষ্কৃত  হয়েছে  যা মূলত কৃষি বিপ্লবের ভিত্তি রচনা করেছে। মানব কল্যাণের জন্য বিজ্ঞান যেসব আবিষ্কার মানুষের জীবনকে বদলে দিয়েছে তারমধ্যে উল্লেখযোগ্য হল কৃষি সম্পর্কিত আবিষ্কার।\nজীবনমান উন্নয়নে বিজ্ঞানের ব্যবহার- মানুষের অর্থনৈতিক প্রবাহ যদি যথাযথ থাকে তাহলে জীবন মানের উন্নয়ন ঘটে। অর্থনৈতিক প্রবাহ ঠিক রাখার ক্ষেত্রে বিজ্ঞানের নতুন নতুন আবিষ্কারের অবদান অনস্বীকার্য। জীবনমান উন্নয়নের ক্ষেত্রে বিজ্ঞানের আবিষ্কার অভূতপূর্ব ভাবে কাজে লাগছে। আজ আমরা রেডিও টেলিভিশনের মাধ্যমে ঘরে বসেই বিনোদন লাভ করতে পারছি আবার প্রয়োজন মত অন্যের সঙ্গে যোগাযোগ স্থাপনের জন্য টেলিফোন, মোবাইল ব্যবহার করছি। বাণিজ্য ব্যবস্থা ঠিক রাখার জন্য বিশেষ অ্যাপ ব্যবহার করা হচ্ছে। সার্বিকভাবে আমাদের জীবন মান উন্নয়নে প্রত্যক্ষভাবে বিজ্ঞান প্রভাব ফেলছে।\nআবহাওয়ার পূর্বাভাস জানতে বিজ্ঞান – প্রকৃতির বিপক্ষে গিয়ে আমরা যতই অবস্থান নিচ্ছে ততই প্রকৃতি নিজের শক্তি-সামর্থ্য জানান দিতে ঝড়, বন্যা, জলোচ্ছ্বাস সহ বিভিন্ন রকম প্রাকৃতিক দুর্যোগ সৃষ্টি করছে। মানুষ  তার বুদ্ধি বিবেক ব্যবহার করে আবহাওয়ার পূর্বাভাস জানার জন্য প্রযুক্তি সহায়তা নিচ্ছে। বাতাসের গতিবেগ নির্ণয়, বাতাসে জলীয় বাস্পের পরিমাণ নির্ণয়,ঘূর্ণিঝড়ের পূর্বাভাস, জলোচ্ছ্বাসের সম্ভাবনা সহ বিভিন্ন রকম দুর্যোগপূর্ণ আবহাওয়ার আগাম সংবাদ আমরা বিজ্ঞানের কল্যাণে  পাচ্ছি ।বাংলাদেশের উপকূলীয় এলাকায় বসবাসরত মানুষের প্রকৃতির সঙ্গে যুদ্ধ করে বেঁচে থাকতে হয় তাই অতি বর্ষণের ফলে সৃষ্ট বন্যা, অথবা নিম্নচাপের ফলে সৃষ্টি হওয়া ঘূর্ণিঝড় থেকে রক্ষা পাওয়ার জন্য বিজ্ঞান আমাদের সহায়তা করছে। উপগ্রহের মাধ্যমে আমরা আবহাওয়ার পূর্বাভাস জানতে পারি।\nশিল্প ক্ষেত্রে বিজ্ঞান-  অষ্টাদশ শতাব্দীতে ইউরোপে শিল্প বিপ্লব ঘটেছিল মূলত বিজ্ঞানের নতুন নতুন আবিষ্কারের ফলে। ছোট শিল্প বা কুটির শিল্প একটি পণ্য উৎপাদন করতে যে সময় ও অর্থ ব্যয় করে বৃহৎ শিল্প তার থেকে কম মূল্যে পণ্য উৎপাদন করতে সক্ষম হচ্ছে। শিল্পক্ষেত্রে যে পরিবর্তন তার পেছনে রয়েছে বিজ্ঞানের আশীর্বাদ। অনলাইন ভিত্তিক বিভিন্ন ওয়েবসাইটে উৎপাদিত পণ্যের বিজ্ঞাপন প্রদানের মাধ্যমে ক্রেতা সংগ্রহ করা সহজ হয়েছে। আধুনিক সময়ে শিল্পের প্রসারে বিজ্ঞানের বিস্ময় আবিষ্কার বহুমুখী। উৎপাদন থেকে শুরু করে ক্রেতা পর্যন্ত আধুনিক প্রযুক্তির সহায়তা নেয়া হচ্ছে। ইন্টারনেট ব্যবহার করে পণ্যের বিজ্ঞাপন দেওয়া যেমন সহজ তেমনি ভাবে পণ্যের চাহিদা যাচাই করারও সুযোগ তৈরি হয়েছে। বিভিন্ন পণ্য উৎপাদনের জন্য যে কাঁচামাল ব্যবহার করা হয় তার বৃহৎ অংশ পাওয়া যায় খনিতে আর  খনির অনুসন্ধান কাজ করতে ব্যবহার করা হচ্ছে আধুনিক বিজ্ঞানের বিভিন্ন আবিষ্কার।\nসভ্যতা বিকাশে বিজ্ঞানের অবদান- মানব সভ্যতা বিকাশের ক্ষেত্রে উল্লেখযোগ্য অবদান রেখেছে বিজ্ঞান। বিজ্ঞান ছাড়া কখনোই আমরা আজকের এই আধুনিক বিশ্বে উপস্থিত হতে পারতাম না। জ্ঞান বিজ্ঞানের বিকাশ, যোগাযোগ ব্যবস্থার অভূতপূর্ব পরিবর্তন, মানুষের চিন্তা চেতনার বিশালতা, সভ্য জীবনে পদার্পণ এ সকল কিছুর পেছনে রয়েছে বিজ্ঞান। সর্বোপরি সভ্যতা বিকাশের ক্ষেত্রে বিজ্ঞান  সব থেকে বেশি অবদান রেখেছে। সূর্যোদয় থেকে সূর্যাস্ত পর্যন্ত সকল কাজেই প্রত্যক্ষ এবং পরোক্ষভাবে বিজ্ঞানের উপর আমাদের নির্ভর করতে হচ্ছে।\nবিজ্ঞানের ক্ষতিকর দিক –  বিজ্ঞানের সাফল্যের দিক যেমন রয়েছে তেমনি তার একটি অন্ধকার দিকও রয়েছে যা আমরা অস্বীকার করতে পারি না।পৃথিবীতে আজ বড় বড় যুদ্ধে ব্যবহার করা হচ্ছে ভারি ভারি অস্ত্র যেমন বোমারু বিমান, পারমানবিক বোমা, ডিনামাইট, এটম বোমা, ট্যাংক, কামান সহ বিভিন্ন গোলাবারুদ যা আধুনিক বিজ্ঞানের আবিষ্কার। প্রথম ও দ্বিতীয় বিশ্বযুদ্ধ, ইসরাইল-ফিলিস্তিন যুদ্ধ, আফগানিস্তান, সিরিয়ার যুদ্ধ যার মধ্য দিয়ে মানব সভ্যতা দেখলো বিজ্ঞানের ভয়াবহ রূপ।হিরোশিমা ও নাগাসাকির মানুষ আজও যুদ্ধের ভয়াবহতা বহন করে যাচ্ছে।\nউপসংহার- বিজ্ঞানের কিছু আবিষ্কার মানুষের জন্য ক্ষতির কারণ হলেও বৃহত্তর অর্থে বিজ্ঞান মানুষকে দেখিয়েছে শান্তি এবং সমৃদ্ধির পথ। বিজ্ঞানকে যদি আমরা শুভ কাজে ব্যবহার করতে পারি তাহলে বিজ্ঞান হবে আমাদের কাছে শতভাগ আশীর্বাদ আর যদি খারাপ কাজে ব্যবহার করি তাহলে আমাদের জন্য হবে অভিশাপ। বর্তমান সময়ে বিজ্ঞান ছাড়া আমরা কোন ভাবে সমৃদ্ধির পথে এগোতে পারি না। সর্বোপরি বিজ্ঞানের বিচিত্র আবিষ্কার মানুষের জীবনে  কল্যাণ বয়ে নিয়ে এসেছে।"
        }
      ]
    },
    {
      "number": "3",
      "uddipok": "গ. দেশ গঠনে ছাত্রসমাজের ভূমিকা",
      "tag": "JCC 24",
      "sub_questions": [
        {
          "label": "",
          "question": "",
          "explanation": "ভূমিকা : একজন ছাত্র কেবল শিক্ষার্থীই নয়, দেশের একজন সম্ভাব্য সুনাগরিকও বটে। বিদ্যার্জনের মাধ্যমে নিজের জীবনকে গড়ে তােলার পাশাপাশি তারা নিজের দেশকেও গড়ে তােলার অনুপ্রেরণা পায়। নিজের অজান্তেই তাদের মনে দেশপ্রেমের মহৎ আদর্শ জেগে ওঠে। আর তাই দেখা যায়, ছাত্ররাই দেশ ও জাতির দুর্দিনে সর্বাগ্রে পাশে দাঁড়ায়। দেশ ও দেশের মানুষকে ভালােবেসে ছাত্ররা অকাতরে জীবন বিলিয়ে দিতে দ্বিধা করে না। তাদের দেশপ্রেম অতুলনীয়। ছাত্রসমাজের লক্ষ্য : বর্তমান যুগে অধ্যয়নই ছাত্রদের একমাত্র তপস্যা নয়। যদিও অধ্যয়ন ছাত্রের জন্য একান্ত আবশ্যক, তথাপি ঐ চিরাচরিত পুরানাে কথার মাঝে ছাত্রদের বিলিয়ে দিলে চলবে না। দেশকে ফুলে, ফলে সুশােভিত করে তােলার মাঝে নিজ জীবনকে বিকশিত করে তুলতে হবে। ছাত্রসমাজের মূল লক্ষ্য দেশকে মনের মতাে করে গঠন করা। প্রতিটি ছাত্রেরই জীবনের লক্ষ্য থাকে। অনেক বড়াে কবি, সাহিত্যিক, ডাক্তার, ইঞ্জিনিয়ার, দার্শনিক ইত্যাদি হওয়া যেকোনাে একজন ছাত্রের জন্য লক্ষ্য হতে পারে । কিন্তু দেখা যায় যে, প্রত্যেকেই তাদের লক্ষ্যে পৌঁছে নিজেদের কাজের মাধ্যমে পরিণামে দেশকেই গঠন করছে। তাই গভীরভাবে চিন্তা। করলে দেখা যায় যে, Students are the architect of the country. সুতরাং আজকের ছাত্ররাই আগামী দিনে দেশ ও জাতির নেতা । তাই ছাত্রজীবন থেকে সমাজ গঠনের চিন্তা মাথায় রেখে ছাত্রসমাজকে গঠনমূলক কাজে অংশগ্রহণ করতে হবে এবং দেশ গঠনের জন্য জীবনকে গড়ে তুলতে হবে । দেশ গঠনে ছাত্রসমাজের করণীয় : আমাদের দেশ যখন পরাধীন ছিল তখন স্বাধীনতা অর্জনের জন্য ছাত্ররা এগিয়ে এসে গুলি, কামান, বন্দুকের সামনে বুক পেতে দিয়েছিল । আজ আমাদের দেশ স্বাধীন হয়েছে। ভবিষ্যৎ জীবনে দেশের অগ্রগতি, দেশকে সুষ্ঠু এবং সুন্দরভাবে গড়ে তােলা এবং দেশ-পরিচালনার জন্য ছাত্রসমাজকে তৈরি হতে হবে। কেননা, ভবিষ্যতে দেশ-পরিচালনার দায়দায়িত্ব ছাত্রসমাজকেই নিতে হবে। আজকের ছাত্র আগামী দিনের দেশ-পরিচালক, দেশ-নেতা এবং দেশের ভাগ্যবিধাতা । দেশের কৃষ্টি, দেশের কালচার, দেশের শিক্ষা-সংস্কৃতি প্রভৃতি রক্ষা এবং সংরক্ষণের দায়িত্ব ছাত্রদেরই। এ কারণেই তাে কবি আমাদের স্মরণ করিয়ে দিয়েছেনー\nঘুমিয়ে আছে শিশুর পিতা সব শিশুরই অন্তরে…।\nপল্লি উন্নয়নে ছাত্রসমাজ : বাংলাদেশ গ্রামপ্রধান দেশ। কথায় আছে- ৮৫ হাজার গ্রাম বাঁচলে বাংলাদেশ বাঁচবে। তাই দেশের ছাত্রসমাজকে শহরের চাকচিক্যের মােহ ভুলে গ্রামে ফিরে যাও’ নীতি অবলম্বন করে পল্লি উন্নয়নে এগিয়ে আসতে হবে। তাহলেই ছাত্রদের বিশেষ এবং প্রধান দায়িত্ব পালন করা হবে । ছাত্রদেরকে গ্রামের কৃষকদের জন্য কৃষিকাজের সংস্কার সাধনের মাধ্যমে কৃষিজীবী মানুষের উন্নতি সাধনে সচেষ্ট হতে হবে।\nজনস্বাস্থ্যের উন্নতি সাধন : একজন সুস্থ মানুষ মানে একজন দেশ গড়ার সৈনিক। সুতরাং জনসাধারণের বিশেষত পল্লিগ্রামের মানুষের স্বাস্থ্যের উন্নতি বিধানে সচেষ্ট হতে হবে। কেননা তারা দেশের সিংহভাগ মানুষ যারা শিক্ষার আলাে থেকে বঞ্চিত। ছাত্ররাই এখানে সেবাকেন্দ্র খুলে সরকার থেকে টিকা, ইনজেকশন, বিভিন্ন প্রকার ঔষধ সংগ্রহ করে তা রােগীদের বিতরণ করে আর্তপীড়িতের সেবায় আত্মনিয়ােগ করে জনগণের অশেষ কল্যাণ সাধনে এগিয়ে আসতে পারে।\nদুঃস্থ ও দুর্গত মানুষের সেবায় ছাত্রসমাজ : জগতে মানুষের বেঁচে থাকার জন্য প্রভূত মৌলিক জিনিসের চাহিদা আছে। একে অপরকে অর্থ দিয়ে, বুদ্ধি দিয়ে, সম্পদ দিয়ে, ভালােবাসা দিয়ে চাহিদাগুলাে পূরণ করা যেতে পারে। আর এ কারণেই জনসেবার আর এক অর্থ ‘বেঁচে থাকা, বাঁচিয়ে রাখা। শিক্ষা বিস্তারে ছাত্রসমাজ : শিক্ষাই জাতির মেরুদণ্ড’ । অতএব, শিক্ষার কোনাে বিকল্প নেই। নিরক্ষরতার অভিশাপ থেকে দেশের মানুষকে মুক্ত করার মহান দায়িত্ব ছাত্রদের । নিরক্ষর বয়স্ক লােকদের এবং বালকদের জন্য গ্রামে ও শহরের মহল্লার জনগণের সহযােগিতায় নৈশ বিদ্যালয় স্থাপন করে বিনা পারিশ্রমিকে শিক্ষাদান করলে দেশ থেকে নিরক্ষরতা দূর হতে পারে।\nঐক্য ও সম্প্রীতি স্থাপনে ছাত্রসমাজ : ছাত্রদের মধ্যে কখনাে কোনােরূপ জাতিগত বা সম্প্রদায়গত অনৈক্য বা আঞ্চলিকতার মনােভাব থাকা উচিত নয়। তাদেরকে সকল প্রকার সংকীর্ণতার ঊর্ধ্বে থেকে পরস্পর ঐক্য এবং প্রীতি বজায় রেখে চলাফেরা ও নিজেদেরকে গড়ে তােলার জন্য চেষ্টা করতে হবে । আর তাই কবিও আমাদেরকে শুনিয়েছেনー\nমানুষের চেয়ে বড় কিছু নাই , নহে কিছু মহীয়ান…।\nশিল্প, সংস্কৃতি উন্নয়নে ছাত্রসমাজ : এ বিষয়ে ছাত্রসমাজের জ্ঞানের বিষয়কে অস্বীকার করা যায় না। ছাত্ররা বিভিন্ন সাংগঠনিক প্রক্রিয়ায় বিভিন্ন রকম সাংস্কৃতিক কর্মকাণ্ডের মাধ্যমে জনগণের ভ্রান্ত ধারণা দূর করে আদর্শ সমাজ ও সুন্দর পরিবেশ গড়ে তুলে। দেশের সমৃদ্ধি লাভের সাধনা করতে পারে। মনীষীর ভাষায়‘একটি দেশকে বা জাতিকে ধ্বংস করার জন্য তার শিক্ষা ও সংস্কৃতির ধ্বংসই যথেষ্ট। তাই দেশের শিক্ষা ও সংস্কৃতির বিকাশ সাধনে তৎপর হওয়া ছাত্রদের অন্যতম কর্তব্য।\nদেশ রক্ষায় ছাত্রসমাজ : মানুষ যেখানে ভূমিষ্ঠ হয় এবং শিশুকাল থেকে যেখানে লালিত-পালিত হয়, সে স্থান তার কাছে সবচেয়ে প্রিয় । নিজ জন্মভূমির প্রতি এ যে মােহ বা প্রীতি, একেই বলে স্বদেশপ্রেম । ১৯৭১ সালের স্বাধীনতা অর্জনের জন্য একমাত্র ছাত্রসমাজই প্রধান ভূমিকা পালন করেছিল । এ কথা ভুলে গেলে চলবে না যে, দেশের স্বাধীনতা পেতে যে ত্যাগ করতে হয়েছে এখন। দেশকে গড়ে তােলার জন্য এর চেয়ে অধিক ত্যাগ অবশ্যই প্রয়ােজন। এজন্য আমাদের ছাত্রসমাজকে অবশ্যই তৈরি থাকতে হবে।\nবহিঃশত্রুর আক্রমণ রােধ : ছাত্রদের প্রয়ােজনে স্বেচ্ছায় দেশের প্রতিরক্ষা বিভাগে যােগদান করে সৈন্যবাহিনীর সাথে নিজেদের যুক্ত করে সবার কাজে প্রত্যক্ষ অংশগ্রহণ করা উচিত। দেশ ও জাতির স্বাধীনতা রক্ষার জন্য যেকোনাে ব্যাপারে তাদের ঝাপিয়ে পড়ার মন-মানসিকতা গড়ে তুলতে হবে ।\nস্বৈরাচার বিরােধী আন্দোলন : এদেশের ইতিহাসে স্বৈরাচারী শাসনের দৃষ্টান্ত রয়েছে। স্বৈরাচারের পতনের পেছনে ছাত্রসমাজের বিশেষ ভমিকা ছিল। আগামী দিনগুলােতেও ছাত্রসমাজকে দেশ ও জাতির স্বার্থে দেশের গণতন্ত্র রক্ষার জন্য স্বৈরাচারের বিরুদ্ধে প্রবল আন্দোলন গড়ে তুলতে হবে।\nউপসংহার : দেশের দুরন্ত সৈনিক বীর ছাত্ররাই উজ্জ্বল স্বাধীনতার প্রতীক। আজ এ স্বাধীনতাকে অর্থবহ করার জন্য প্রয়ােজন দেশকে শক্তিশালী হিসেবে গড়ে তােলা। দুঃখের বিষয় হচ্ছে স্বাধীনতার ৪৫ বছর পরও আমরা পারিনি এদেশকে শক্তিশালীভাবে গঠন করতে। আমাদের দেশের ছাত্রসমাজ সচেতন হলে, দেশের প্রতি সঠিক দায়িত্ব পালন করলে এবং দেশ গঠনে সঠিকভাবে কাজ করলে বাংলাদেশের উন্নতি খুব দ্রুতই ত্বরান্বিত হবে। তাই ছাত্রদের সকল বাধা-বিপত্তি অতিক্রম করে দেশের সেবায় এগিয়ে আসতে হবে।"
        }
      ]
    },
    {
      "number": "4",
      "uddipok": "মুক্তিযুদ্ধের চেতনা ও তরুণ প্রজন্ম।",
      "tag": "CCC 24,DCC 24,ISCM 24,DIN.B 23,NDCD 23,JCC 23,SCC 23,RUMC 23,JB 19,RB 19,CB 19,CB 17,RB 17,DB 16,CB 16,CTG.B 23",
      "sub_questions": [
        {
          "label": "",
          "question": "",
          "explanation": "ভূমিকা\nবাংলাদেশের মুক্তিযুদ্ধ বাঙালি জাতির ইতিহাসের সবচেয়ে গৌরব উজ্জ্বল অধ্যায়। ১৯৭১  সালে ত্রিশ লক্ষ মানুষের রক্তের বিনিময়ে অর্জিত হয় স্বাধীনতা। দীর্ঘ নয়মাস পাকিস্তানি হানাদার বাহিনীর সাথে সংগ্রাম করে পূর্ব বাংলার মানুষ অর্জন করে স্বাধীন এবং সার্বভৌম একটি দেশ। স্বাধীনতা একটি জাতির কাছে আজন্ম লালিত স্বপ্ন। একটি জাতির কাছে সবচেয়ে গৌরবের ব্যাপার হলো স্বাধীন একটি দেশে বাস করা। পরাধীনতায় থাকে শুধু গ্লানি। তাই পরাধীন হয়ে কেউ কখনো বাঁচতে চায় না। বাঙালি জাতি বছরের পর বছর পরাধীন হয়ে বাস করে একসময় সংগ্রামী হয়ে ওঠে। তাই তারা শৃংখল  ভেঙ্গে  বেড়িয়ে পরেছিল আন্দোলনে, সোচ্চার হয়ে উঠেছিল স্বাধীনতা সংগ্রাম। লক্ষ লক্ষ মানুষের রক্তের বিনিময়ে এবং বাঙালি নারীদের ইজ্জতের বিনিময়ে অর্জিত হয়েছিল বাঙালীর স্বাধীনতা।\nমুক্তিযুদ্ধের পটভূমি:\nবাংলাদেশের মুক্তিযুদ্ধের পটভূমি ছিল বিশ এবং অনেক জটিল। এর মূল কারণ ছিল পূর্ব পাকিস্তানের জনগণের রাজনৈতিক, সামাজিক, অর্থনৈতিক এবং সাংস্কৃতিক বঞ্চনা। পাকিস্তান  প্রতিষ্ঠার পর থেকেই পূর্ব পাকিস্তানের জনগণ রাজনৈতিকভাবে বঞ্চিত ছিল। পাকিস্তানের শাসকগোষ্ঠী, একটি রাষ্ট্রে যত বড় বড় পদ থাকে তার সবই ছিল পশ্চিম পাকিস্থানীদের দখলে। বেশিরভাগই সুবিধা পেত পশ্চিম পাকিস্তানের লোকেরা, তারা পূর্ব পাকিস্তানের জনগণের স্বার্থকে উপেক্ষা করত। পূর্ব পাকিস্তানের জনগণকে পাকিস্থানের জাতীয় পরিষদে ভোট দেওয়ার সুযোগ দেওয়া হতনা। ছিলনা শিক্ষা, চিকিৎসার মত মৌলিক অধিকার। যার ফলে দিন দিন কঠিন হয়ে পরেছিল পূর্ব পাকিস্থানীদের জীবন। সামাজিক ক্ষেত্রে পূর্ব পাকিস্থানের জনগণ বঞ্চিত ছিল। পূর্ব পাকিস্থানের উচ্চশিক্ষা, স্বাস্থ্যসেবা এবং অন্যান্য সামাজিক সুযোগ-সুবিধা পশ্চিম পাকিস্থানের তুলনায় অনেক কম ছিল। পূর্ব পাকিস্থানের জনগণকে প্রায়শই পশ্চিম পাকিস্থানের মানুষদের দ্বারা অবহেলা এবং বৈষম্যের শিকার হতে হয়েছিল।\nসাংস্কৃতিক ক্ষেত্রেও পূর্ব পাকিস্থানের জনগণ বঞ্চিত ছিল। পাকিস্থানের শাসকগোষ্ঠী পূর্ব পাকিস্থানের সংস্কৃতিকে পশ্চিম পাকিস্থানের সংস্কৃতির সাথে একীভূত করার চেষ্টা করেছিল। পূর্ব পাকিস্তানের ভাষা, সঙ্গীত এবং অন্যান্য সাংস্কৃতিক ঐতিহ্যকে অবহেলার চোখে দেখত  পশ্চিম পাকিস্থানীরা। পূর্ব পাকিস্থানীরা নিজেদের সংস্কৃতিকে নিজের মত করে পালন করার সুযোগ সুবিধা পেতনা।  এভাবে দীর্ঘ দিন অতবাহিত হওয়ার পর দীর্ঘদিনের বঞ্চনা, নির্যাতন এবং অত্যাচারের বিরুদ্ধে পূর্ব পাকিস্থানের জনগণ স্বাধীনতা অর্জনের জন্য মুক্তিযুদ্ধে ঝাঁপিয়ে পড়ে। প্রতিটি বাঙালি একত্রিত হয়ে বলেছিল-\n“আমরা স্বাধীনতার জন্য জীবন দেব, কিন্তু স্বাধীনতা ছাড়ব না।”\nবাঙালি জাতীয়তাবাদের উন্মেষ ও বিকাশ:\nবাঙালি জাতির  রাজনৈতিক সচেতনতা ও জাতীয়তাবাদের উন্মেষ পূর্ব থেকে থাকলেও রাষ্ট্রভাষা আন্দোলনের সময় তা আরো বেশি জোরালো হয়। যখন পাকিস্তানের গর্ভনর মোহাম্মদ আলী জিন্নাহ উর্দু কে রাষ্ট্রভাষা করার ঘোষণা দেন তখন বাঙালিরা বাংলা ভাষাকে রাষ্ট্রভাষা করার জন্য আন্দোলন শুরু করে। ১৯৫২ সালের একুশে ফেব্রুয়ারি ভাষা আন্দোলন চূড়ান্ত রূপ নেয়। ভাষা আন্দোলনের জন্য ঐদিন সালাম, বরকত, রফিক, জব্বার সহ অনেকেই শহীদ হন। বাঙ্গালীদের ভাষা ও সংস্কৃতিতে আঘাত করা মানে বাঙ্গালীদের অস্তিত্ব আঘাত করা। বাঙালিরা যখন তাদের সংকট বুঝতে পারে,তখন তারা মোকাবেলার জন্য  এক জোট হয়। ১৯৫৪ এর নির্বাচনে যুক্তফ্রন্টের জয় লাভ, ১৯৬২ তে গণবিরোধী শিক্ষা কমিশন রিপোর্টার বিরুদ্ধে আন্দোলন, ১৯৬৬ তে বঙ্গবন্ধুর ছয় দফা আন্দোলন, ১৯৬৯ এর গন অভ্যুত্থান, এবং ১৯৭০ এর নির্বাচনে আওয়ামীলীগের জয়লাভ,  এই আন্দোলন গুলোর প্রত্যেকটি আন্দোলন বাঙালি জাতিকে দিয়েছে অসীম শক্তি এবং সাহস, যুগিয়েছে প্রেরণা। সেই প্রেরনা থেকেই ১৯৭১ সালে বাঙালি জাতি মুক্তিযুদ্ধে ঝাপিয়ে পড়ার ফলে  স্বাধীনতা অর্জন করে।\nস্বাধীনতার ডাক:\n১৯৭০ সালের নির্বাচনে আওয়ামী লীগ বিপুল  ভোটে জয়লাভ করে। কিন্তু তারপরেও পাকিস্তানি শাসকগোষ্ঠী ক্ষমতা হস্তান্তর করতে রাজি হয়নি। তখন প্রেসিডেন্ট ইয়াহিয়া খান  ষড়যন্ত্র শুরু করে। যার কারনে ১৯৭১ সালের ৭ই মার্চ বঙ্গবন্ধু শেখ মুজিবুর রহমান  রেকসোর্স  ময়দানে (বর্তমানে সোহরাওয়ার্দী  উদ্যান) প্রায় ১০ লক্ষ মানুষের সামনে স্বাধীনতার ডাক দেয়। লক্ষ লক্ষ মানুষের সামনে বজ্র কন্ঠে ধ্বনিত হয় –\n“আজ বাংলার মানুষ মুক্তি চায়,\nবাংলার মানুষ স্বাধীনতা চায়,\nবাংলার মানুষ তার অধিকার চায়।”\nএরপরে গড়ে উঠে তীব্র অসহযোগ আন্দোলন। সকল বাঙালি তরুণ একসাথে হয়ে দেশপ্রেমে উদ্বুদ্ধ হয়ে পাকিস্তানিদের বিরুদ্ধে সংগ্রাম শুরু করে। ছাব্বিশে মার্চ প্রথম প্রহরে গ্রেপ্তার হওয়ার আগে স্বাধীনতার লিখিত ঘোষণা পত্র দিয়ে যান।\nঅপারেশন সার্চলাইট:\nঅপারেশন সার্চলাইট হলো  ১৯৭১ সালের ২৫ মার্চ মধ্যরাতে পাকিস্তান সেনাবাহিনী কর্তৃক পরিচালিত পরিকল্পিত গণহত্যা। এই গণহত্যা ছিল ১৯৭১ এর মার্চ ও এর পূর্ববর্তী সময়ে সংঘটিত বাঙালি জাতীয়তাবাদী আন্দোলনকে দমন করতে পাকিস্থান কর্তৃক পরিকল্পিত একটি সামরিক অভিযানের অংশ। অপারেশন সার্চলাইটের লক্ষ্য ছিল পূর্ব পাকিস্তানের সকল রাজনৈতিক ও সামরিক বিরোধীদের নিশ্চিহ্ন করে দেওয়া। এই লক্ষ্যে পাকিস্তানি সেনাবাহিনী পূর্ব পাকিস্তানের সব বড় বড় শহর দখল করে নেয় এবং বাঙালিদের উপর নির্বিচারে হত্যা, নির্যাতন ও অগ্নিসংযোগ চালায়।\nঅপারেশন সার্চলাইটের ফলে লক্ষ লক্ষ বাঙালি নিহত হয়। গণহত্যায় নিহতদের মধ্যে বুদ্ধিজীবী, রাজনৈতিক নেতা, ছাত্র-শিক্ষক, সাংবাদিক, কবি, সাহিত্যিক, শিল্পী, চিকিৎসক, ইঞ্জিনিয়ার, ব্যবসায়ী, আমলা, কৃষক, শ্রমিকসহ সকল শ্রেণী ও পেশার মানুষ ছিল।\nঅপারেশন সার্চলাইট বাংলাদেশের মুক্তিযুদ্ধের সূচনা করেছিল। এই গণহত্যা বাঙালি জাতীয়তাবাদী আন্দোলনকে আরও বেগবান করে এবং বাঙালিদেরকে স্বাধীনতা সংগ্রামে ঝাঁপিয়ে পড়তে উদ্বুদ্ধ করে। এই গণহত্যা বাংলাদেশের স্বাধীনতা সংগ্রামের ইতিহাসে একটি কলঙ্কজনক অধ্যায়।\nমুজিবনগর সরকার গঠন:\nমুজিবনগর সরকার ছিল ১৯৭১ সালের মুক্তিযুদ্ধকালীন সময়ে গঠিত বাংলাদেশের প্রথম সরকার। এই সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান। তিনি পশ্চিম পাকিস্তানের কারাগারে বন্দি থাকার কারণে অস্থায়ী রাষ্ট্রপতি ছিলেন সৈয়দ নজরুল ইসলাম। ১৯৭১ সালের ২৫ মার্চ পাকিস্তান সেনাবাহিনী পূর্ব পাকিস্তানে গণহত্যা চালালে বঙ্গবন্ধু শেখ মুজিবুর রহমান ২৬ মার্চ বাংলাদেশের স্বাধীনতা ঘোষণা করেন। ২৭ মার্চ তিনি নিউইয়র্কের জাতিসংঘের অধিবেশনে বাংলাদেশের স্বাধীনতার দাবি জানালে বিশ্ববাসী হতবাক হয়।\n২৮ মার্চ নিউইয়র্কের জাতিসংঘের অধিবেশনে আওয়ামী লীগের প্রতিনিধিরা একটি সভায় মিলিত হন এবং বাংলাদেশে একটি অস্থায়ী সরকার গঠনের সিদ্ধান্ত নেন। এই সভায় ১০ এপ্রিল ১৯৭১ সালে বাংলাদেশের প্রথম অস্থায়ী সরকার গঠনের সিদ্ধান্ত নেওয়া হয়।  ১৭ এপ্রিল ১৯৭১ সালে বাংলাদেশের মেহেরপুর জেলার বৈদ্যনাথতলায় (বর্তমানে মুজিবনগর) আম্রকাননে মুজিবনগর সরকারের শপথ গ্রহণ অনুষ্ঠান অনুষ্ঠিত হয়। এই অনুষ্ঠানে বঙ্গবন্ধু শেখ মুজিবুর রহমানের পক্ষে অস্থায়ী রাষ্ট্রপতি সৈয়দ নজরুল ইসলাম, প্রধানমন্ত্রী তাজউদ্দীন আহমদ, পররাষ্ট্রমন্ত্রী খন্দকার মোশতাক আহমদ, অর্থমন্ত্রী আবুল মাল আবদুল মুহিত, আইনমন্ত্রী আবদুর রউফ, প্রতিরক্ষামন্ত্রী মেজর জেনারেল এম.এ.জি. ওসমানী সহ অনেকেই শপথ গ্রহন করেন। মুজিবনগর সরকার বাংলাদেশের স্বাধীনতা সংগ্রামে একটি গুরুত্বপূর্ণ ভূমিকা পালন করে। এই সরকারের মাধ্যমে বাংলাদেশের স্বাধীনতা ঘোষণা করা হয় এবং মুক্তিযুদ্ধের সময় সরকারের কার্যক্রম পরিচালনা করা হয়।\nসশস্ত্র মুক্তিযুদ্ধ ও জনযুদ্ধ:\nসশস্ত্র মুক্তিযুদ্ধ ও জনযুদ্ধ হল ১৯৭১ সালের বাংলাদেশের স্বাধীনতা যুদ্ধের দুটি প্রধান অংশ। সশস্ত্র মুক্তিযুদ্ধ ছিল পাকিস্তান সেনাবাহিনীর বিরুদ্ধে পরিচালিত সামরিক সংগ্রাম, অন্যদিকে জনযুদ্ধ ছিল পাকিস্তান সেনাবাহিনী ও তাদের দোসরদের বিরুদ্ধে পরিচালিত গণসংগ্রাম।\n১৯৭১ সালের ২৫ মার্চ পাকিস্তান সেনাবাহিনী পূর্ব পাকিস্তানে গণহত্যা চালালে বাঙালিরা প্রতিরোধ গড়ে তোলে। এই প্রতিরোধের অংশ হিসেবে বাঙালি ছাত্র, যুবক, কৃষক, শ্রমিক ও অন্যান্য শ্রেণি-পেশার মানুষ সশস্ত্র মুক্তিবাহিনী গঠন করে। মুক্তিবাহিনী পাকিস্তান সেনাবাহিনীর বিরুদ্ধে বিভিন্ন স্থানে গেরিলা যুদ্ধ পরিচালনা করে। এই যুদ্ধে মুক্তিবাহিনী ব্যাপক সাফল্য অর্জন করে এবং পাকিস্তান সেনাবাহিনীকে ব্যাপক ক্ষতিগ্রস্ত করে।\nসশস্ত্র মুক্তিযুদ্ধের পাশাপাশি পাকিস্তান সেনাবাহিনী ও তাদের দোসরদের বিরুদ্ধে জনযুদ্ধও পরিচালিত হয়। জনযুদ্ধে বাঙালিরা পাকিস্তান সেনাবাহিনীর বিরুদ্ধে আক্রমণ, প্রতিরোধ, লুটপাট, অগ্নিসংযোগ, ধর্মঘট, হরতাল, মিছিল, সভা-সমাবেশে অংশগ্রহণ, ইত্যাদি কর্মসূচি পালন করে। এই জনযুদ্ধ পাকিস্তান সেনাবাহিনীর মনোবল ভেঙে দেয় এবং মুক্তিযুদ্ধের বিজয়ে গুরুত্বপূর্ণ ভূমিকা পালন করে। সশস্ত্র মুক্তিযুদ্ধ ও জনযুদ্ধ ছিল বাংলাদেশের স্বাধীনতা যুদ্ধের দুটি অঙ্গ। এই দুটি অংশ একে অপরের পরিপূরক ছিল। সশস্ত্র মুক্তিযুদ্ধ পাকিস্তান সেনাবাহিনীকে পরাজিত করার ক্ষেত্রে গুরুত্বপূর্ণ ভূমিকা পালন করে, অন্যদিকে জনযুদ্ধ পাকিস্তান সেনাবাহিনীকে বিচ্ছিন্ন করার ক্ষেত্রে গুরুত্বপূর্ণ ভূমিকা পালন করে।\nমুক্তিযুদ্ধে নারীর ভূমিকা:\n১৯৭১ সালের বাংলাদেশের স্বাধীনতা যুদ্ধে নারীরা গুরুত্বপূর্ণ ভূমিকা পালন করে। তারা সশস্ত্র মুক্তিযুদ্ধে অংশগ্রহণ করে, জনযুদ্ধে অংশগ্রহণ করে, এবং মুক্তিযুদ্ধের অন্যান্য ক্ষেত্রে গুরুত্বপূর্ণ ভূমিকা পালন করে।\nবাংলাদেশের স্বাধীনতা যুদ্ধে নারীরা সরাসরি সশস্ত্র মুক্তিযুদ্ধে অংশগ্রহণ করে। তারা মুক্তিবাহিনীতে যোগ দেয় এবং পাকিস্তান সেনাবাহিনীর বিরুদ্ধে গেরিলা যুদ্ধে অংশগ্রহণ করে। নারী মুক্তিযোদ্ধারা লড়াইয়ে অংশগ্রহণের পাশাপাশি মুক্তিযোদ্ধাদের সেবা ও চিকিৎসা, অস্ত্র ও গোলাবারুদ পরিবহন, তথ্য সংগ্রহ, প্রচারণা, ইত্যাদি কাজেও অংশগ্রহণ করে।\nমুক্তিযুদ্ধে নারী মুক্তিযোদ্ধাদের মধ্যে উল্লেখযোগ্য হলেন:\nবীরাঙ্গনা মিনারা চৌধুরী\nবীরাঙ্গনা বেনজির আহমেদ\nবীরাঙ্গনা কানিজ ফাতেমা\nবীরাঙ্গনা নার্গিস আহমেদ\nবীরাঙ্গনা বীণা দাস\nমুক্তিযুদ্ধে নারীরা মুক্তিযুদ্ধের অন্যান্য ক্ষেত্রেও গুরুত্বপূর্ণ ভূমিকা পালন করে। তারা মুক্তিযোদ্ধাদের পরিবারের দেখাশোনা করে, যুদ্ধাহত মুক্তিযোদ্ধাদের সেবা ও চিকিৎসা করে, এবং শরণার্থীদের সেবা করে। নারীরা মুক্তিযুদ্ধের প্রচারণায়ও গুরুত্বপূর্ণ ভূমিকা পালন করে।\nমুক্তিযুদ্ধে প্রবাসী বাঙালিদের অবদান:\n১৯৭১ সালের বাংলাদেশের স্বাধীনতা যুদ্ধে প্রবাসী বাঙালিরা গুরুত্বপূর্ণ ভূমিকা পালন করে। তারা মুক্তিযুদ্ধের পক্ষে আন্তর্জাতিক সমর্থন গড়ে তোলে, মুক্তিযোদ্ধাদের প্রশিক্ষণ ও অস্ত্র সরবরাহ করে, এবং শরণার্থীদের সাহায্য করে।\nপ্রবাসী বাঙালিরা মুক্তিযুদ্ধের পক্ষে আন্তর্জাতিক সমর্থন গড়ে তুলতে গুরুত্বপূর্ণ ভূমিকা পালন করে। তারা বিভিন্ন দেশের সরকার, রাজনৈতিক দল, এবং জনমতকে মুক্তিযুদ্ধের পক্ষে ঐক্যবদ্ধ করতে সক্ষম হয়।\nপ্রবাসী বাঙালিরা বিভিন্ন দেশে বিভিন্ন ধরনের কর্মসূচি পালন করে মুক্তিযুদ্ধের পক্ষে আন্তর্জাতিক সমর্থন গড়ে তুলতে। তারা মিছিল, সভা-সমাবেশে অংশগ্রহণ করে, বিক্ষোভ প্রদর্শন করে, এবং পত্র-পত্রিকায় প্রবন্ধ-নিবন্ধ লিখে মুক্তিযুদ্ধের পক্ষে জনমত গড়ে তোলে। প্রবাসী বাঙালিদের আন্দোলনের ফলে বিভিন্ন দেশের সরকার মুক্তিযুদ্ধের পক্ষে অবস্থান নেয়। যুক্তরাষ্ট্র, যুক্তরাজ্য, ভারত, এবং চীনসহ বিভিন্ন দেশ মুক্তিযুদ্ধকে সমর্থন করে।\nপ্রবাসী বাঙালিরা মুক্তিযোদ্ধাদের প্রশিক্ষণ ও অস্ত্র সরবরাহেও গুরুত্বপূর্ণ ভূমিকা পালন করে। তারা বিভিন্ন দেশে মুক্তিযোদ্ধাদের প্রশিক্ষণ ক্যাম্প স্থাপন করে। এছাড়াও, তারা বিভিন্ন দেশে মুক্তিযোদ্ধাদের জন্য অস্ত্র ও গোলাবারুদ সংগ্রহ করে। প্রবাসী বাঙালিদের সহায়তায় মুক্তিবাহিনী প্রশিক্ষিত ও সজ্জিত হয়ে পাকিস্তান সেনাবাহিনীর বিরুদ্ধে লড়াইয়ে সক্ষম হয়। মুক্তিযুদ্ধের সময় পাকিস্তান সেনাবাহিনীর নির্যাতনের ফলে লাখ লাখ মানুষ শরণার্থী হয়। প্রবাসী বাঙালিরা এসব শরণার্থীদের সাহায্যে এগিয়ে আসে। তারা বিভিন্ন দেশে শরণার্থী শিবির স্থাপন করে শরণার্থীদের খাদ্য, বস্ত্র, ও চিকিৎসার ব্যবস্থা করে।\nমুক্তিযুদ্ধে শিল্পী সাহিত্যিক – বুদ্ধিজীবীদের ভূমিকা:\n১৯৭১ সালের বাংলাদেশের স্বাধীনতা যুদ্ধে শিল্পী, সাহিত্যিক, এবং বুদ্ধিজীবীরা গুরুত্বপূর্ণ ভূমিকা পালন করে। তারা মুক্তিযুদ্ধের চেতনাকে জাগ্রত করতে, মুক্তিযুদ্ধের পক্ষে জনমত গড়ে তুলতে, এবং মুক্তিযোদ্ধাদের সাহস ও উদ্দীপনা বৃদ্ধিতে গুরুত্বপূর্ণ ভূমিকা পালন করে।\nশিল্পী, সাহিত্যিক, এবং বুদ্ধিজীবীরা মুক্তিযুদ্ধের চেতনাকে জাগ্রত করতে গুরুত্বপূর্ণ ভূমিকা পালন করে। তারা বিভিন্ন মাধ্যমে মুক্তিযুদ্ধের চেতনাকে ছড়িয়ে দেয়।\nশিল্পীরা মুক্তিযুদ্ধের ছবি, ভাস্কর্য, এবং গান তৈরি করে মুক্তিযুদ্ধের চেতনাকে জাগ্রত করে। সাহিত্যিকরা মুক্তিযুদ্ধের উপর কবিতা, গল্প, উপন্যাস, এবং নাটক রচনা করে মুক্তিযুদ্ধের চেতনাকে জাগ্রত করে। বুদ্ধিজীবীরা বিভিন্ন সভা-সমাবেশ, পত্র-পত্রিকায় লেখালেখি, এবং রেডিও-টিভিতে বক্তৃতা দিয়ে মুক্তিযুদ্ধের চেতনাকে জাগ্রত করে।\nশিল্পী, সাহিত্যিক, এবং বুদ্ধিজীবীরা মুক্তিযুদ্ধের পক্ষে জনমত গড়ে তুলতে গুরুত্বপূর্ণ ভূমিকা পালন করে। তারা বিভিন্ন দেশে বিভিন্ন ধরনের কর্মসূচি পালন করে মুক্তিযুদ্ধের পক্ষে জনমত গড়ে তোলে।\nশিল্পীরা মুক্তিযুদ্ধের উপর চিত্র প্রদর্শনী, ভাস্কর্য প্রদর্শনী, এবং সঙ্গীত অনুষ্ঠানের আয়োজন করে মুক্তিযুদ্ধের পক্ষে জনমত গড়ে তোলে। সাহিত্যিকরা মুক্তিযুদ্ধের উপর বই, ম্যাগাজিন, এবং পত্রিকার প্রকাশ করে মুক্তিযুদ্ধের পক্ষে জনমত গড়ে তোলে। বুদ্ধিজীবীরা বিভিন্ন দেশে মিছিল, সভা-সমাবেশ, এবং পত্র-পত্রিকায় লেখালেখি করে মুক্তিযুদ্ধের পক্ষে জনমত গড়ে তোলে।\nমুক্তিযুদ্ধ ও আন্তর্জাতিক বিশ্ব:\n১৯৭১ সালের মুক্তিযুদ্ধ ছিলো একটি ঐতিহাসিক ঘটনা, যা শুধু বাংলাদেশের ইতিহাসে নয়, আন্তর্জাতিক বিশ্বেও গভীর প্রভাব ফেলেছিলো। যুদ্ধের শুরু থেকেই আন্তর্জাতিক বিশ্বে বাংলাদেশের স্বাধীনতা আন্দোলনের প্রতি সমর্থন ও সহযোগিতার আহ্বান জানানো হচ্ছিলো।\nযুদ্ধের প্রথম দিকে, বেশিরভাগ দেশই পাকিস্তানের পক্ষে অবস্থান নিয়েছিলেন। কারণ, পাকিস্তান তখন একটি ইসলামী দেশ হিসেবে পরিচিত ছিলো এবং পশ্চিমা বিশ্বের সাথে ঘনিষ্ঠ সম্পর্ক ছিলো। কিন্তু যুদ্ধের ক্রমবর্ধমান ধ্বংসযজ্ঞ ও গণহত্যা আন্তর্জাতিক বিশ্বের দৃষ্টি আকর্ষণ করে। ফলে, ধীরে ধীরে অনেক দেশই বাংলাদেশের স্বাধীনতা আন্দোলনের প্রতি সমর্থন জানাতে শুরু করে।\nভারত ছিলো মুক্তিযুদ্ধে বাংলাদেশের সবচেয়ে গুরুত্বপূর্ণ মিত্র। ভারতীয় সেনাবাহিনীর সরাসরি হস্তক্ষেপের ফলে পাকিস্তান সেনাবাহিনীর পরাজয় নিশ্চিত হয়। এছাড়াও, ভারতীয় সরকার বাংলাদেশের স্বাধীনতা আন্দোলনের জন্য রাজনৈতিক ও অর্থনৈতিক সহায়তা প্রদান করে।\nসোভিয়েত ইউনিয়নও বাংলাদেশের স্বাধীনতা আন্দোলনের অন্যতম সমর্থক ছিলো। সোভিয়েত ইউনিয়ন বাংলাদেশের স্বাধীনতার স্বীকৃতি দেওয়ার প্রথম দেশ। এছাড়াও, সোভিয়েত ইউনিয়ন জাতিসংঘে বাংলাদেশের পক্ষে ভোট দেয়। যুক্তরাষ্ট্রও শেষ পর্যন্ত বাংলাদেশের স্বাধীনতা আন্দোলনের পক্ষে অবস্থান নেয়। যুদ্ধের শেষের দিকে, মার্কিন যুক্তরাষ্ট্র পাকিস্তান থেকে তার সমর্থন প্রত্যাহার করে নেয়। এছাড়াও, মার্কিন যুক্তরাষ্ট্র জাতিসংঘে বাংলাদেশের স্বাধীনতার স্বীকৃতি দেওয়ার জন্য ভোট দেয়।\nমুক্তিযুদ্ধ আন্তর্জাতিক বিশ্বের ইতিহাসে একটি গুরুত্বপূর্ণ মাইলফলক। এ যুদ্ধের ফলে বিশ্বের মানচিত্রের একটি নতুন দেশ হিসেবে আত্মপ্রকাশ করে বাংলাদেশ। এ যুদ্ধ আন্তর্জাতিক সম্প্রদায়কে গণতন্ত্র ও মানবাধিকারের প্রতি আরও বেশি সচেতন করে তোলে।\nমুক্তিযুদ্ধের চেতনা:\nমুক্তিযুদ্ধের চেতনা বলতে বাঙালি জাতির স্বাধীনতা ও গণতন্ত্রের জন্য ত্যাগ, সংগ্রাম, অসাম্প্রদায়িকতা ও মানবতাবোধকে বোঝায়। ১৯৭১ সালের মুক্তিযুদ্ধে বাঙালি জাতি পাকিস্তানি সামরিক শাসনের বিরুদ্ধে দীর্ঘ ৯ মাসের রক্তক্ষয়ী সংগ্রামের মাধ্যমে স্বাধীনতা অর্জন করে। এই সংগ্রামে ৩০ লাখ শহীদের আত্মত্যাগের ফসল হিসেবে বাংলাদেশ একটি স্বাধীন সার্বভৌম দেশ হিসেবে আত্মপ্রকাশ করে। মুক্তিযুদ্ধের চেতনার কিছু মুল বিষয় রয়েছে। যেমন-\nমুক্তিযুদ্ধের মাধ্যমে বাঙালি জাতি তাদের দীর্ঘদিনের পরাধীনতার শৃঙ্খল থেকে মুক্তি লাভ করে। তাই মুক্তিযুদ্ধের চেতনার মূল বিষয় হলো স্বাধীনতা।\nমুক্তিযুদ্ধের মাধ্যমে বাঙালি জাতি গণতন্ত্রের পক্ষে তাদের আস্থা ও বিশ্বাসের প্রতিফলন ঘটায়। তাই মুক্তিযুদ্ধের চেতনার অন্যতম বিষয় হলো গণতন্ত্র।\nমুক্তিযুদ্ধের মাধ্যমে বাঙালি জাতি সাম্প্রদায়িকতার বিরুদ্ধে তাদের ঐক্য ও সংহতির বার্তা বিশ্ববাসীর কাছে তুলে ধরে। তাই মুক্তিযুদ্ধের চেতনার আরেকটি গুরুত্বপূর্ণ বিষয় হলো অসাম্প্রদায়িকতা।\nমুক্তিযুদ্ধের মাধ্যমে বাঙালি জাতি মানবতাবোধের উজ্জ্বল দৃষ্টান্ত স্থাপন করে। তাই মুক্তিযুদ্ধের চেতনার অন্যতম দিক হলো মানবতাবোধ।\nঐতিহাসিক ৭ই মার্চের ভাষণ:\n১৯৭১ সালের ৭ই মার্চ ঢাকার রমনা রেসকোর্স ময়দানে (বর্তমানে সোহরাওয়ার্দী উদ্যান) অনুষ্ঠিত জনসভায় জাতির পিতা বঙ্গবন্ধু শেখ মুজিবুর রহমান প্রদত্ত ভাষণটি বাংলাদেশের ইতিহাসে একটি ঐতিহাসিক ভাষণ। এই ভাষণে বঙ্গবন্ধু পাকিস্তানি সামরিক শাসনের বিরুদ্ধে বাঙালি জাতির স্বাধীনতা সংগ্রামের ডাক দেন। এই ভাষণের মাধ্যমে তিনি বাঙালি জাতিকে স্বাধীনতার জন্য ঐক্যবদ্ধ ও সংগ্রামী করে তোলেন।\nভাষণের শুরুতে বঙ্গবন্ধু পাকিস্তানি সামরিক শাসনের বিরুদ্ধে বাঙালি জাতির আন্দোলনের ইতিহাস তুলে ধরেন। তিনি বলেন,\n“এবারের সংগ্রাম আমাদের মুক্তির সংগ্রাম, এবারের সংগ্রাম আমাদের স্বাধীনতার সংগ্রাম।”\nবঙ্গবন্ধুর এই ভাষণ বাঙালি জাতির স্বাধীনতা সংগ্রামে এক অগ্নিঝরা প্রেরণা হিসেবে কাজ করে। এই ভাষণের পর বাঙালি জাতি পাকিস্তানি সামরিক শাসনের বিরুদ্ধে আরও ঐক্যবদ্ধ ও সংগ্রামী হয়ে ওঠে। এই ভাষণের মাধ্যমে বঙ্গবন্ধু বাঙালি জাতির স্বাধীনতা সংগ্রামের পথপ্রদর্শক হিসেবে আবির্ভূত হন।\nস্বাধীনতার আনুষ্ঠানিক যাত্রা:\n১৯৭১ সালের ৭ই মার্চ বঙ্গবন্ধু শেখ মুজিবুর রহমানের ঐতিহাসিক ভাষণের মধ্য দিয়ে বাংলাদেশের স্বাধীনতা সংগ্রাম আনুষ্ঠানিকভাবে শুরু হয়। ভাষণের পর পাকিস্তানি সামরিক শাসনের বিরুদ্ধে বাঙালি জাতি ঐক্যবদ্ধ হয়ে ওঠে এবং গেরিলা যুদ্ধ শুরু করে। ১৯৭১ সালের ২৫শে মার্চ পাকিস্তানি সামরিক বাহিনী নিরস্ত্র বাঙালিদের উপর গণহত্যা শুরু করে। এই গণহত্যা বাঙালি জাতির স্বাধীনতা সংগ্রামকে আরও প্রবল করে তোলে।\n১৯৭১ সালের ১০ই এপ্রিল মুজিবনগর সরকার গঠিত হয়। এই সরকারের অধীনে বাংলাদেশের স্বাধীনতা সংগ্রাম পরিচালিত হয়। ১৯৭১ সালের ২৭শে এপ্রিল ভারত বাংলাদেশের স্বাধীনতা যুদ্ধে সরাসরি হস্তক্ষেপ করে। ভারতীয় সেনাবাহিনীর সহায়তায় মুক্তিবাহিনী পাকিস্তানি সামরিক বাহিনীর বিরুদ্ধে ক্রমবর্ধমান সাফল্য অর্জন করে।\nস্বাধীনতার আনুষ্ঠানিক যাত্রা নিম্নরূপ:\n৭ই মার্চ, ১৯৭১: বঙ্গবন্ধু শেখ মুজিবুর রহমানের ঐতিহাসিক ভাষণ।\n২৫শে মার্চ, ১৯৭১: পাকিস্তানি সামরিক বাহিনীর নিরস্ত্র বাঙালিদের উপর গণহত্যা।\n১০ই এপ্রিল, ১৯৭১: মুজিবনগর সরকার গঠন।\n২৭শে এপ্রিল, ১৯৭১: ভারত বাংলাদেশের স্বাধীনতা যুদ্ধে সরাসরি হস্তক্ষেপ।\n১৬ই ডিসেম্বর, ১৯৭১: পাকিস্তানি সামরিক বাহিনীর আত্মসমর্পণ।\nবাংলাদেশের মুক্তিযুদ্ধে গণমাধ্যমের ভূমিকা:\nবাংলাদেশের মুক্তিযুদ্ধে গণমাধ্যমের ভূমিকা ছিল অত্যন্ত গুরুত্বপূর্ণ। গণমাধ্যমের মাধ্যমে পাকিস্তানি সামরিক শাসনের নির্যাতন ও অত্যাচারের বিরুদ্ধে বাঙালি জাতির প্রতিবাদের কথা বিশ্ববাসীর কাছে তুলে ধরা হয়েছিল। এছাড়াও, গণমাধ্যমের মাধ্যমে মুক্তিযুদ্ধের প্রকৃত ঘটনা ও পরিস্থিতি বিশ্ববাসীর সামনে তুলে ধরা হয়েছিল।\nগণমাধ্যমের মাধ্যমে পাকিস্তানি সামরিক শাসনের নির্যাতন ও অত্যাচারের বিরুদ্ধে বাঙালি জাতির প্রতিবাদের কথা বিশ্ববাসীর কাছে তুলে ধরা হয়েছিল। ১৯৭১ সালের ৭ই মার্চ বঙ্গবন্ধু শেখ মুজিবুর রহমানের ঐতিহাসিক ভাষণটি গণমাধ্যমের মাধ্যমে সারা বিশ্বে প্রচারিত হয়। এই ভাষণের মাধ্যমে পাকিস্তানি সামরিক শাসনের বিরুদ্ধে বাঙালি জাতির প্রতিবাদের তীব্রতা বিশ্ববাসী উপলব্ধি করতে পারে। গণমাধ্যমের মাধ্যমে মুক্তিযুদ্ধের প্রকৃত ঘটনা ও পরিস্থিতি বিশ্ববাসীর সামনে তুলে ধরা হয়েছিল। গণমাধ্যমের মাধ্যমে বাঙালি জাতির মধ্যে ঐক্য ও সংহতি বৃদ্ধি পায়। মুক্তিযুদ্ধের প্রয়োজনীয়তা ও তাৎপর্য সম্পর্কে গণমাধ্যমের মাধ্যমে বাঙালি জাতি সচেতন হয়।\nপেশাজীবীদের ভূমিকা:\n১৯৭১ সালের মুক্তিযুদ্ধে পেশাজীবীদের ভূমিকা ছিল অত্যন্ত গুরুত্বপূর্ণ। পেশাজীবীরা মুক্তিযুদ্ধে বিভিন্নভাবে অবদান রেখেছেন।\nক. সাংবাদিক: সাংবাদিকরা মুক্তিযুদ্ধের প্রকৃত ঘটনা ও পরিস্থিতি বিশ্ববাসীর সামনে তুলে ধরতে গুরুত্বপূর্ণ ভূমিকা পালন করেন। তারা পাকিস্তানি সামরিক শাসনের নির্যাতন ও অত্যাচারের বিরুদ্ধে বাঙালি জাতির প্রতিবাদের কথা বিশ্ববাসীর কাছে জানান।\nখ. শিক্ষক: শিক্ষকরা মুক্তিযুদ্ধের চেতনাকে জাগ্রত করতে গুরুত্বপূর্ণ ভূমিকা পালন করেন। তারা ছাত্র-ছাত্রীদের মধ্যে মুক্তিযুদ্ধের ইতিহাস ও চেতনা সম্পর্কে সচেতনতা বৃদ্ধিতে কাজ করেন।\nগ. চিকিৎসক: চিকিৎসকরা মুক্তিযুদ্ধে আহত মুক্তিযোদ্ধাদের চিকিৎসায় গুরুত্বপূর্ণ ভূমিকা পালন করেন। তারা অনেক ক্ষেত্রে নিজের জীবনের ঝুঁকি নিয়ে মুক্তিযোদ্ধাদের চিকিৎসা করেন।\nঘ. আইনজীবী: আইনজীবীরা মুক্তিযুদ্ধে পাকিস্তানি সামরিক শাসনের বিরুদ্ধে আইনি লড়াইয়ে গুরুত্বপূর্ণ ভূমিকা পালন করেন। তারা পাকিস্তানি সামরিক শাসনের নির্যাতন ও অত্যাচারের বিরুদ্ধে আন্তর্জাতিক আদালতে মামলা দায়ের করেন।\nঙ. ব্যবসায়ী: ব্যবসায়ীরা মুক্তিযুদ্ধে মুক্তিযুদ্ধে অংশগ্রহণকারীদের আর্থিক সহায়তা প্রদান করেন।\nমুক্তিযুদ্ধে পেশাজীবীদের ভূমিকা অনস্বীকার্য। পেশাজীবীদের অবদানের ফলে বাঙালি জাতি স্বাধীনতা অর্জনের লক্ষ্যে ঐক্যবদ্ধ হতে পেরেছিল।\nজাতিসংঘের ভুমিকা:\nজাতিসংঘের বিভিন্ন সংস্থা, যেমন ইউনিসেফ, রেড ক্রিসেন্ট, ওয়ার্ল্ড ফুড প্রোগ্রাম ইত্যাদি বাংলাদেশের যুদ্ধবিধ্বস্ত জনগণকে মানবিক সহায়তা প্রদান করে। এই সহায়তায় যুদ্ধবিধ্বস্ত জনগণকে খাদ্য, বস্ত্র, ওষুধপত্র, ও আশ্রয় প্রদান করা হয়। জাতিসংঘের সাধারণ পরিষদ ও নিরাপত্তা পরিষদ পাকিস্তান ও বাংলাদেশের প্রতি যুদ্ধবিরতির জন্য আহ্বান জানায়। জাতিসংঘের সাধারণ পরিষদ পাকিস্তানের বিরুদ্ধে নিষেধাজ্ঞা আরোপ করে। এই নিষেধাজ্ঞার ফলে পাকিস্তানের অর্থনীতিতে ব্যাপক ক্ষতি হয়। ১৯৭১ সালের ১৬ ডিসেম্বর পাকিস্তান সেনাবাহিনী আত্মসমর্পণ করলে বাংলাদেশ স্বাধীনতা লাভ করে। জাতিসংঘের সাধারণ পরিষদ ১৯৭২ সালের ২৭ মার্চ বাংলাদেশকে স্বাধীন রাষ্ট্র হিসেবে স্বীকৃতি দেয়।\nবাংলাদেশের মুক্তিযুদ্ধে ভারতের অবদান:\nবাংলাদেশ স্বাধীনতা যুদ্ধের সময় প্রায় এক কোটি শরণার্থী ভারতে আশ্রয় নেয়। এই শরণার্থীদের খাদ্য, বস্ত্র, ওষুধপত্র, ও আশ্রয় প্রদানে ভারত গুরুত্বপূর্ণ ভূমিকা পালন করে।\n১৯৭১ সালের ৩ ডিসেম্বর ভারত পাকিস্তানের বিরুদ্ধে যুদ্ধ ঘোষণা করে। এই যুদ্ধে ভারত মিত্রবাহিনীর নেতৃত্ব দেয়। ভারতীয় সেনাবাহিনীর সাহায্যে মুক্তিবাহিনী পাকিস্তান সেনাবাহিনীকে পরাজিত করে। ১৯৭১ সালের ৬ ডিসেম্বর ভারত বাংলাদেশকে স্বীকৃতি দেয়। এই স্বীকৃতি বাংলাদেশের আন্তর্জাতিক স্বীকৃতি লাভের ক্ষেত্রে গুরুত্বপূর্ণ ভূমিকা পালন করে।\nভারতের স্বীকৃতির ফলে বাংলাদেশ আন্তর্জাতিক স্বীকৃতি লাভ করে। ভারতের অবদান বাংলাদেশের মুক্তিযুদ্ধের সাফল্যের জন্য অপরিহার্য ছিল।\nপাকিস্তানি হানাদার বাহিনীর আত্মসমর্পণ:\n১৯৭১ সালের ১৬ ডিসেম্বর ঢাকার রেসকোর্স ময়দানে (বর্তমান সোহরাওয়ার্দী উদ্যান) পাকিস্তান সেনাবাহিনী নিঃশর্তভাবে আত্মসমর্পণ করে। এই আত্মসমর্পণের মধ্য দিয়ে পাকিস্তানি হানাদার বাহিনীর চূড়ান্ত পরাজয় সংঘটিত হয় এবং বাংলাদেশ স্বাধীনতা লাভ করে।\nভারতের হস্তক্ষেপে পাকিস্তানি বাহিনীর পক্ষে যুদ্ধ চালানো কঠিন হয়ে পড়ে। ভারতীয় সেনাবাহিনীর সাথে মুক্তিবাহিনীর সম্মিলিত আক্রমণে পাকিস্তানি বাহিনী পরাজিত হয়। পাকিস্তানের অভ্যন্তরীণ রাজনৈতিক অবস্থাও পাকিস্তানি বাহিনীর পরাজয়ের কারণ হয়ে দাঁড়ায়। পাকিস্তানের বিভিন্ন রাজনৈতিক দল পাকিস্তান সরকারের বিরুদ্ধে অবস্থান নেয় এবং পাকিস্তানি বাহিনীর বিরুদ্ধে বিদ্রোহের আহ্বান জানায়। আত্মসমর্পণের মধ্য দিয়ে পাকিস্তানি হানাদার বাহিনীর বিরুদ্ধে বাংলাদেশের দীর্ঘদিনের সংগ্রাম সমাপ্ত হয়। এই আত্মসমর্পণের ফলে বাংলাদেশের স্বাধীনতা ও সার্বভৌমত্বের ভিত্তি সুদৃঢ় হয়।\nমুক্তিযুদ্ধের ঐতিহাসিক তাৎপর্য:\nমুক্তিযুদ্ধের মাধ্যমে বাঙালি জাতি তাদের দীর্ঘদিনের পরাধীনতার শৃঙ্খল থেকে মুক্তি লাভ করে। এই যুদ্ধের মধ্য দিয়ে বাঙালি জাতি নিজেদের সার্বিক ক্ষমতা ও সম্ভাবনার পরিচয় দিয়েছিল।\nমুক্তিযুদ্ধ বাঙালি জাতির মধ্যে এক অভূতপূর্ব ঐক্য ও সংহতি সৃষ্টি করেছিল। এই যুদ্ধে সকল শ্রেণী-পেশার মানুষ ঐক্যবদ্ধ হয়ে পাকিস্তানি শাসকদের বিরুদ্ধে লড়াই করেছিল।\n“আমি বাংলায় কথা কই, আমি বাংলার কথা কই\nআমি বাংলায় ভাসি, বাংলায় হাসি, বাংলায় জেগে রই।”\nমুক্তিযুদ্ধের খেতাব:\nবাংলার দামাল ছেলেরা যারা যুদ্ধে ঝাপিয়ে পরেছিল তাদের বিভিন্ন খেতাবে ভুষিত করা হয়েছিল।\n“আমি এক বাংলার মুক্তি সেনা\nমৃত্যুর পথ চলিতে\nকভু করি না ভয় করি না।”\nবাংলাদেশের মুক্তিযুদ্ধে অসীম সাহসিকতা ও বীরত্ব প্রদর্শনকারী মুক্তিযোদ্ধাদেরকে বিভিন্ন খেতাবে ভূষিত করা হয়। এই খেতাবগুলি হল:\n১. বীরশ্রেষ্ঠ: মুক্তিযুদ্ধে সর্বোচ্চ খেতাব হলো বীরশ্রেষ্ঠ। এই খেতাব তারা পেয়েছিল যারা\nযুদ্ধক্ষেত্রে অসীম সাহসিকতা ও বীরত্ব প্রদর্শন করেছে।\n২. বীর উত্তম: বীরশ্রেষ্ঠের পরে মুক্তিযুদ্ধের দ্বিতীয় সর্বোচ্চ খেতাব হলো বীর উত্তম। এই খেতাব তারাই পেয়েছিল যারা যুদ্ধক্ষেত্রে বিশেষ সাহসিকতা ও বীরত্ব প্রদর্শন করেছিল। যার ত্যাগের মাধ্যমে মুক্তিযুদ্ধের পক্ষে গুরুত্বপূর্ণ অবদান রেখেছিল।\n৩. বীর বিক্রম: বীর উত্তমের পরে মুক্তিযুদ্ধের তৃতীয় সর্বোচ্চ খেতাব হলো বীর বিক্রম।\n৪. বীর প্রতীক: বীর বিক্রমের পরে মুক্তিযুদ্ধের চতুর্থ সর্বোচ্চ খেতাব হলো বীর প্রতীক।\nমুক্তিযুদ্ধে সর্বমোট ৩১৯ জন মুক্তিযোদ্ধাকে খেতাবে ভূষিত করা হয়। এর মধ্যে ৩ জনকে বীরশ্রেষ্ঠ, ১৭ জনকে বীর উত্তম, ৬৮ জনকে বীর বিক্রম, এবং ১৫৩ জনকে বীর প্রতীক খেতাবে ভূষিত করা হয়।\nউপসংহার:\n“এক সাগর রক্তের বিনিময়ে বাংলার সাধিনতা আনলে যারা আমরা তুমাদের ভুলবো না।”\nবাংলাদেশের মুক্তিযুদ্ধ ছিল একটি ঐতিহাসিক ঘটনা, যা বিশ্বের ইতিহাসে এক অনন্য স্থান দখল করে আছে। এই যুদ্ধের মাধ্যমে বাঙালি জাতি তাদের দীর্ঘদিনের পরাধীনতার শৃঙ্খল থেকে মুক্তি লাভ করে। মুক্তিযুদ্ধ বাঙালি জাতির অহংকার। যাদের রক্তের বিনিময়ে আমরা স্বাধীনতা অর্জন করতে পেরেছি তাদের ত্যাগ কখনো ভোলা যাবেনা।"
        }
      ]
    },
    {
      "number": "5",
      "uddipok": "মাদকাসক্তি ও প্রতিকার।",
      "tag": "JCC 24",
      "sub_questions": [
        {
          "label": "",
          "question": "",
          "explanation": "ভূমিকা :\nমাদকাসক্তি আজ বিশ্বের এক নম্বর সমস্যা। উন্নত - উন্নয়নশীল - অনুন্নত নির্বিশেষে সকল দেশই আজ এ সমস্যায় বিপর্যস্ত। মাদকাসক্তির মরন ছোবলে আমাদের নতুন প্রজন্ম, আমাদের সম্ভবাময় তরুণ সমাজ আজ বিপথগামী। মাদকাসক্তির নীল ছোবলে সামাজিক প্রগতি বিপন্ন।\nমাদকদ্রব্যসমূহ :\nমাদকের নেশা খুব দ্রুত মানুষকে আসক্ত করে, আর এই আসক্তির আকর্ষণশক্তি এত তীব্র যে, একবার যাকে স্পর্শ করে তার পক্ষে আবার পূর্বের সহজ জীবনে ফিরে আসা দুষ্কর। নারকোটিক ড্রাগ একজাতীয় মাদকদ্রব্য। হেরোইন, ব্রাউনসুগার, এল-এস-ডি, স্ম্যাক ইত্যাদি নানা রকম এর নাম। মানুষের নেশার জন্য রয়েছে আরও অনেক ড্রাগ । যেমন : গাঁজা, আফিম, চরস, ভাং, প্যাথেড্রিন, মরফিন, হাসিস, কোকেন ইত্যাদি ছাড়াও রয়েছে নানা রকম ঘুমের ট্যাবলেট।\nঅধুনা আকাড়া কোকেনের সঙ্গে তামাক মিশিয়ে তৈরি করা হচ্ছে নতুন ধরনের মাদকদ্রব্য। এ নতুন ড্রাগ ‘বাজুকো' নামে ইউরোপের বাজারগুলোতে এখন বেশ জমজমাট। গোল্ডেন ট্রায়াঙ্গল, গোল্ডেন ক্রিসেন্ট, গোল্ডেন ওয়েজ হেরোইনের মূল উৎস আফিম। আর আফিম পাওয়া যায় পপি উৎপাদনের মাধ্যমে।\nসর্বনাশা নেশার উৎসভূমি :\nমাদকের উৎস বিদেশের নানান দেশে। আমেরিকা মহাদেশের কলম্বিয়া, বলিভিয়া, লাতিন আমেরিকায় নারকোটিক ড্রাগ তৈরির বিশাল বিশাল চক্র আছে। আমাজানের অববাহিকার গভীর জঙ্গলে 'ল্যান্ড অব ট্যাঙ্ককোয়েলিটি' নামক অঞ্চলে নারকোটিক ড্রাগ শিল্পের বেআইনি শহরটির কথা প্রসঙ্গত স্মরণ করা যায়।\nএশিয়ার তিনটি এলাকায় প্রধানত পপি উৎপাদিত হয়। এলাকা তিনটি হলো— গোল্ডেন ট্রায়াঙ্গল, গোল্ডেন ক্রিসেন্ট ও গোল্ডেন ওয়েজ। কর্কটক্রান্তির উত্তর ১৮° থেকে ২৪° দ্রাঘিমাংশের মধ্যে গোল্ডেন ট্রায়াঙ্গল অবস্থিত। এর পরিধি থাইল্যান্ড, লাওস ও বার্মা। পপি উৎপাদনকারী গোল্ডেন ক্রিসেন্টের বিস্তৃতি পাকিস্তান, আফগানিস্তান, ইরান, তুরস্ক জুড়ে। এর মধ্যে সিংহভাগ উৎপন্ন হয় পাকিস্তানে। গোল্ডেন ট্রায়াঙ্গল ও গোল্ডেন ক্রিসেন্টের মধ্যবর্তী অপর একটি নতুন অঞ্চল গোল্ডেন ওয়েজ।এ অঞ্চলটি ভারত এবং নেপাল সীমান্তে। প্রাপ্ত তথ্য মতে মার্কিন যুক্তরাষ্ট্র, কলাম্বিয়া, বলিভিয়া, গুয়েতেমালা, জ্যামাইকা, ব্রাজিল, প্যারাগুয়ে, ঘানা, নাইজেরিয়া, কেনিয়া, দক্ষিণ আমেরিকা, পেরু কোকেন উৎপাদনকারী উল্লেখযোগ্য দেশ। মেক্সিকো, যুগোশ্লাভিয়া, হাঙ্গেরীর সীমান্ত প্রদেশ সাইপ্রাস, ইরান, আফগানিস্তান, ভারত, বার্মা, থাইল্যান্ড, নাওস ও অস্ট্রেলিয়ায় আফিম এবং হেরোইন উৎপন্ন হয় । হাসিস উৎপাদনের ক্ষেত্রে জ্যামাইকা, মরক্কো, জর্ডান, ভারত, নেপাল ও পাকিস্তান সমধিক পরিচিত।\nপৃথিবী ও বাংলাদেশে মাদকাসক্ত লোকসংখ্যা :\nপৃথিবীর শতাধিক দেশের ৫০ থেকে ৬০ কোটি মানুষ মাদকে আসক্ত বলে বিশ্বস্বাস্থ্য সংস্থার এক রিপোর্টে প্রকাশ করা হয়েছে। ৩৬টি দেশে অধিক ক্ষতিকর মাদক উৎপাদন করা হলেও এর স্থানান্তরের প্রক্রিয়া শতাধিক দেশকে মাদকের লীলা ক্ষেত্রে পরিণত করেছে। বাংলাদেশে সাম্প্রতিক এক সরকারি জরিপে জানা গেছে যে, সমগ্র দেশে ১৭ লাখ মানুষ মাদকাসক্ত। কিন্তু চিকিৎসকদের মতে, বর্তমানে দেশে মাদকাসক্তের সংখ্যা ৫০ লাখেরও বেশি। প্যাথেড্রিন আসক্তদের মধ্যে বেশি হচ্ছে মহিলার সংখ্যা ।\nবিভিন্ন ধরনের ড্রাগের কবলে বাংলাদেশ :\nড্রাগের উৎপাদন বাড়ছে দ্রুত গতিতে। এবার তো বাজার দরকার। এই বাজারের অন্যতম হিসেবে বেছে নেওয়া হয়েছে ভারত, পাকিস্তান ও বাংলাদেশকে। স্বাধীনতার কয়েক বছর পর থেকে বাংলাদেশে এই নেশা ব্যাপকভাবে ছড়াতে শুরু করেছিল। গাঁজা, চরস, হাসিস, হেরোইন, কোকেন, হেম্প, ব্রাউনসুগার, ওপিয়াম ডেরিভেটিস ইত্যাদি মাদকদ্রব্যে ছেয়ে গেছে দেশ।\nএ গ্রাম হেরোইন বা ব্রাউনসুগার দু থেকে তিনবার ব্যবহার করলে সে ব্যক্তি আর এ নেশা থেকে নিজেকে সহজে মুক্ত করতে পারে না। কৌতূহলের বশবর্তী হয়েও যারা এ নেশার কবলে একবার প্রবেশ করেছে, তারা হয়েছে নরকের কারাগারে বন্দী।\nমাদকাসক্তির কারণ :\nবেকারত্ব, হতাশা, বন্ধুবান্ধবের প্ররোচনায় কৌতূহল মেটাতেও মানুষ দুএকবার মাদক সেবন করতে গিয়ে আর বেরিয়ে আসতে পারে নি তার যাদুস্পর্শ থেকে। কোথাও কোনো মানসিক আঘাত পেলে সাময়িকভাবে ভুলে থাকার জন্যও মানুষ মাদক সেবন করে, কিন্তু পরে তা নেশায় পরিণত হয়। তাছাড়া চিরন্তন নতুনত্বের নেশা, নতুন অভিজ্ঞতা সঞ্চয়ের দুর্নিবার আকর্ষণ এবং সাময়িক ভালোলাগার বশবর্তী হয়েও অনেকে আসক্ত হয়।\nদেশের বিশেষ সামাজিক ও রাজনৈতিক অবস্থায় কেউ কেউ নিজের আকাঙ্ক্ষা পূরণ করতে না পেরে হতাশায় ভোগে এবং তা থেকে আসক্ত হতে শুরু করে। মাদকাসক্ত লোকসংখ্যা বৃদ্ধির জন্য আন্তর্জাতিক মাদক ব্যবসায়ীরাও দূর থেকে কাজ করে থাকে। খবই ভয়াবহ।\nমাদকাসক্ত হবার প্রাথমিক লক্ষণ ও পরিণতি :\nমাদকাসক্ত হবার পরিণতি খুবই ভয়াবহ। ড্রাগে অভ্যস্ত ব্যক্তিদের আচার আচরণের মধ্যে একটা খাপছাড়া ভাব পরিলক্ষিত হয়। চেহারাও হয়ে যায় রুক্ষ । খিদে না পাওয়া এবং দ্রুত ওজন হ্রাস এ আসক্তির প্রাথমিক লক্ষণ। দেখা যায়, তারা যখন তখন নিজের ঘরে ফিরে আসছে।\nসেই সঙ্গে বইপত্র, খাতা-কলম ও অন্যান্য দ্রব্য হারিয়ে ফেলা, পায়খানা বা বাথরুমে বেশি সময় কাটানো, চোখের তারা ছোট হয়ে যাওয়া, এমন কি চুরির অভ্যাসও দেখা যায়। এ সময় থেকেই অভিভাবকদের সাবধান হওয়া উচিত। চিকিৎসকদের মতে, এ ভালোলাগা থেকেই ধীরে ধীরে স্নায়ু অসাড় হয়ে যায়, কর্মক্ষমতা লোপ পায় এবং ক্রমে ক্রমে মৃত্যুর ঘণ্টাধ্বনি বেজে ওঠে জীবনে ।\nমাদকাসক্তি :\nবিভিন্ন ধরনের মাদকদ্রব্য সেবন করে নেশাগ্রস্ত হওয়াকেই মাদকাসক্তি বলা হয়। বিশ্ব স্বাস্থ্যসংস্থা (WHO)-এর মতে, মাদকাসক্তি হচ্ছে চিকিৎসা গ্রহণযোগ্য নয় এমন দ্রব্য অতিরিক্ত পরিমাণে ক্রমাগত বিক্ষিপ্তভাবে গ্রহণ করা এবং এসব দ্রব্যের ওপর নির্ভরশীল হয়ে পড়া।\nমাদকদ্রব্যের কুফল : মাদকদ্রব্যের নানাবিধ কুফল রয়েছে। যথা-\nমাদক গ্রহণে নৈতিক অবক্ষয় :\nমাদকদ্রব্য গ্রহণের ফলে বহুলোকের বিশেষত তরুণ সমাজের ধ্বংস নেমে আসছে, শুরু হয়েছে এক ভয়াবহ নৈতিক অবক্ষয়ের। এর ফলে তরুণ সমাজ অধঃপতনের নিম্নসীমায় পৌছে যাচ্ছে।\nমাদক গ্রহণে সামাজিক কুফল :\nমাদকদ্রব্য গ্রহণের ফলে ব্যক্তিজীবন; পারিবারিক জীবন ও সামাজিক জীবন বিপর্যস্ত হয়ে পড়ে। মাদকাসক্তির প্রভাবে যুবক শ্রেণি চুরি, ডাকাতি, ছিনতাই, চাঁদাবাজি, উচ্ছৃঙ্খলা এবং নানারূপ অত্যাচার-অনাচারের আশ্রয় নেয়। মাদকদ্রব্য ব্যক্তিকে নেশাগ্রস্ত করে তার ব্যক্তিত্বকে নষ্ট করে, সদগুণ ও শুভ চৈতন্যকে নষ্ট করে দেয়। জীবনের প্রতি বেঁচে থাকার অনীহা সৃষ্টি করে। ফলে তারা যা ইচ্ছা তাই করে।\nমাদক গ্রহণে  দৈহিক ক্ষতি :\nমাদকদ্রব্য দেহের নানারকম ক্ষতি সাধন করে। মাদকদ্রব্য সেবনের ফলে মানুষ ক্রমান্বয়ে অসুস্থ হয়ে পড়ে; রোগ প্রতিরোধ ক্ষমতা নষ্ট হয়। প্রজনন ক্ষমতা হ্রাস পায়। যকৃত ও ফুসফুসের ক্ষতি, যক্ষ্মা, ক্যান্সার, জন্ডিসের মতো প্রাণনাশা রোগে আক্রান্ত হয়ে পড়ে। কিডনি ধীরে ধীরে অকেজো হয়ে পড়ে, রক্তস্বল্পতা দেখা দেয়। দৃষ্টিশক্তি নষ্ট হয়, হৃদরোগ হয়। এছাড়া চামড়া খসখসে, চুলকানি, ঘা, ফোঁড়া ইত্যাদি হয়ে অনেকসময় শরীরে পচন ধরে।\nমাদক গ্রহণে  মানসিক কুফল :\nমাদকদ্রব্য গ্রহণের ফলে মানসিক ভারসাম্যহীনতার পাশাপাশি দেহের মাংসপেশির কম্পন সৃষ্টি হয়। এভাবে একসময় তারা মানসিকভাবে জড়তাগ্রস্ত হয়ে পড়ে, তাদের অনুভূতিগুলো ভোঁতা হয়ে যায়। ফলে ভালোমন্দ জ্ঞানহীন হয়ে নৈতিকতাবিরোধী কাজে কোনো দ্বিধাবোধ তাদের থাকে না।\nমাদক গ্রহণে  মেধার অপচয় :\nমাদকদ্রব্য গ্রহণের ফলে ব্যক্তির মেধা বিনষ্ট হয়, স্মরণশক্তি কমে যায়। ঘটে এবং স্বাভাবিক জীবনে বেঁচে থাকার সামর্থ্য থাকে না। এদের পক্ষে কোনো গুরুদায়িত্ব পালন করা সম্ভব হয় না।\nমাদক গ্রহণে অন্যান্য কুফল :\nমাদকদ্রব্য ব্যবহারের ফলে যুব সমাজের মাঝে অপরাধ প্রবণতা বৃদ্ধি পায়। সামাজিকভাবে তারা হেয় প্রতিপন্ন ও অপমানজনক জীবনযাপন করে। মাদকদ্রব্য গ্রহণ করে গাড়ি চালকরা গাড়ি চালালে নানা দুর্ঘটনার আশঙ্কা থাকে। মাদকদ্রব্যের সহজলভ্যতার জন্য অবৈধ জমজমাট ব্যবসায় গড়ে ওঠে।\nমাদক গ্রহণে ইসলাম:\nইসলাম কখনো নেশা জাতীয় কোন কিছু সেবন গ্রহণ করেন না। যে ব্যক্তি নেশা করেন সে কখনো আল্লাহ তাআলার নৈকট্য লাভ করতে পারেন না। এটা অনেক বড় একটা শাস্তিযোগ্য অপরাধ। মাদক সেবন করে আল্লাহর এবাদত করলে সেই এবাদত কখনোই কবুল হয় না।  এজন্য এসব নেশা জাতীয় সেবনে ইসলাম কঠুর নিষেধ রয়েছে।\nমাদক গ্রহণে অর্থনৈতিক ক্ষতি :\nমাদকদ্রব্য ক্রয় করতে টাকার দরকার হয়। কোনো কোনো মাদকদ্রব্য অনেক মূল্য দিয়ে কিনতে হয়। এজন্য বিপুল অর্থের অপচয় হয়।\nমাদকদ্রব্যের ব্যবহার ও কুফল :\nবিজ্ঞানের অভাবিত সাফল্য মাদকদ্রব্যের ক্ষেত্রেও বিস্তৃত হয়েছে এবং তৈরি হয়েছে এমন সব মাদকদ্রব্য যা মানুষকে আকৃষ্ট করে খুব সহজেই কিন্তু পরিত্যাগ করা খুবই দুরূহ। বর্তমানে মাদকদ্রব্যের মধ্যে শীর্ষে আছে হেরোইন যার মারাত্মক ক্রিয়া আসক্ত ব্যক্তিকে তিলে তিলে নিঃশেষ করে। হেরোইন গ্রহণের পরিণতি অত্যন্ত করুণ ও ভয়াবহ।\nনেশার দ্রব্যগুলো ক্যানসার, যক্ষ্মা, আলসার, পঙ্গুত্বসহ নানা দুরোরোগ্য রোগ সৃষ্টি করে মৃত্যুর কারণ হয়ে থাকে ।মাদকাসক্তি এমন এক ধরনের অপরাধ যা সহজে দূর করা সম্ভব নয় । আজকাল অনেক বাবা-মা তাদের সন্তানের মাদকাসক্তিতে অতীষ্ঠ হয়ে তাকে পুলিশে সোপর্দ করছেন।এ থেকে নেশাগ্রস্থদের নৈতিক অবক্ষয়ের করুণ অবস্থাটি উপলব্ধি করা যায়। যে বয়সে একজন সন্তানের বা ছাত্রের সুকুমার বৃত্তিগুলো প্রস্ফুটিত হবার কথা, সঙ্গদোষে মাদকাসক্ত হয়ে সে নির্বাসিত হয় এক ভয়ঙ্কর অপরাধ . জগতে। নেশার শিকার হয়ে সে হারিয়ে ফেলে নিজের ওপর নিজের নিয়ন্ত্রণ, আত্মসমর্পণ করে নেশা তথা মৃত্যুর কাছে ।\nমাদক গ্রহণ না করার সুফল :\nমাদক গ্রহণ না করলে রাতের ঘুম ভালো হয়। আমরা সকলে জানি ধূমপান ক্যান্সারের কারণ। মাদক ছেড়ে দিলে ক্যান্সার হওয়ার সম্ভাবনা অনেক অংশ কমে যায়। মাদক সেবন করলে ত্বকের উজ্জ্বলতা নষ্ট হয়ে যায়। আর যদি মাদক গ্রহণ না করে তাহলে ত্বকের উজ্জ্বলতা বৃদ্ধি পায়। অর্থ সাশ্রয় হয়।\nমাদকাসক্তির প্রতিকার :\nআমাদের তরুণ সমাজই মাদকাসক্তির কবলে আক্রান্ত হচ্ছে সবচেয়ে বেশি। এ থেকে তাদেরকে রক্ষা করতে না পারলে জাতির জন্য তা অভিশাপ হয়ে থাকবে। এর ক্ষতিকর দিক বিবেচনা করে বিশ্ব জুড়ে তা প্রতিরোধ করার উদ্যোগ নেওয়া হয়েছে।\nমাদকদ্রব্যের উৎপাদন, আমদানি, বিক্রয় ও ব্যবহার নিষিদ্ধ করে বিশ্বের সকল দেশে আইন তৈরি করা হয়েছে। শুধু মাদকাসক্তির কুফলের কথা প্রচার করে বা উপদেশ দিয়ে এ ভয়ংকর ব্যাধির প্রতিকার করা যাবে না। এর হাত থেকে রক্ষার জন্য কঠোর আইন যেমন প্রয়োজন, তেমনি পারিবারিক ও সামাজিকভাবে প্রতিকার করতে হবে।\nনেশামত্ত ব্যক্তিদের সমাজে ফিরিয়ে আনতে হবে এবং চলমান সুস্থ জীবনের সঙ্গে তাদের মেলাতে হবে। এর জন্য মাদকাসক্ত রোগীদের উপযুক্ত চিকিৎসা প্রয়োজন। সে সাথে প্রয়োজন রক্ষণাবেক্ষণ। প্রথম পর্যায়ে এসব রোগীদের সতর্কভাবে রাখতে হবে, দরকার হলে বেঁধে রাখতে হবে, যেন এরা নেশার দুর্নিবার আকর্ষণে ছিটকে বেরিয়ে আসতে না পারে।\nনেশা ছাড়ার সময় এরা নেশার বস্তুর জন্য উন্মাদপ্রায় হয়ে যায়। তারপর এদের দিতে হবে মরফিন ইনজেকশন যা ব্যথা কমায় ও সুখ আনে। উপযুক্ত ঔষধ প্রয়োগ করতে হবে যেন শারীরিক ক্রিয়াগুলো যথাযথ সম্পন্ন হয়। আত্মবিশ্লেষণের জন্য নির্জন বাসও এদের কখনো কখনো দরকার । তখন সাইকোলজিক্যাল ট্রিটমেন্ট বা মানসিক চিকিৎসার প্রয়োজন। এরপর রোগীদের জন্য প্রয়োজন পুনর্বাসন ।\nউপসংহার :\nআমাদের যুব সমাজকে ধ্বংসের হাত থেকে রক্ষা করা এবং আজকের ও আগামীদিনের সুস্থ, সুন্দর ও সুখকর সমাজের জন্য মাদকদ্রব্যের ক্ষতিকর দিক সম্পর্কে সবাইকে সচেতন করতে হবে। আর এর জন্য দরকার পারিবারিক, সামাজিক ও আন্তর্জাতিক পদক্ষেপ । সবাইকে মুক্ত কণ্ঠে বলতে হবে- “মাদক নয়, সুস্থ জীবন চাই, শিশুদের জন্য সুস্থ সুন্দর ভবিষ্যৎ চাই।'"
        }
      ]
    },
    {
      "number": "1",
      "uddipok": "(ক) উদাহরণসহ আদ্য 'অ' উচ্চারণের পাঁচটি নিয়ম লেখো।\nঅথবা,\n(খ) নিচের যেকোনো পাঁচটি শব্দের উচ্চারণ লেখো:\nঅদ্য, ইতঃপূর্বে, ঐশ্বর্য, বৈশাখ, অধ্যক্ষ, ব্যাখ্যা, ছাত্র, চিহ্ন।",
      "tag": "JCC 24",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nঅ ধ্বনি উচ্চারণের ৫ টি নিয়ম উদাহরণঃ\n১। শব্দের আদ্য অ-এর পরে (য)- ফলাযুক্ত ব্যঞ্জনবর্ণ থাকলে সেক্ষেত্রে অ- এর উচ্চারণ প্রায়শ ও- কারের মতো হয়। যেমন:- কন্যা (কোননা) বন্যা (বোননা) ইত্যাদি।\n২। শব্দের প্রথমে অ যুক্ত র- ফলা থাকলে সেক্ষেত্রেও আদ্য অ-এর উচ্চারণ সাধারণত ও-কার হয়ে থাকে। যেমন:- গ্রন্থ (গোনথো) ব্রত (ব্রাতো) ইত্যাদি।\n৩। শব্দের আদ্য অ-এর পর ক্ষ, জ্ঞ, থাকলে, সে অ- এর উচ্চারণ সাধারণত ও- কারের মতো হয়ে থাকে। যেমন:- যক্ষ (জোকখো), লক্ষ (লোকখো)।\n৪। শব্দের প্রথমে যদি অ থাকে এবং তারপর ঋ-কার যুক্ত ব্যঞ্জনবর্ণ থাকলেও, সে-অ-এর উচ্চারণ সাধারণত ও- কারের মতো হয়। যেমন:- বক্তৃতা (বোকতৃতা), যকৃৎ (জোকৃত) ইত্যাদি।\n৫। শব্দের আদিতে যদি ‘অ’ থাকে এবং তারপরে ই-কার, উ-কার থাকে তবে সে-অ-এর উচ্চারণ সাধারণত ও- কারের মতো হয়। যেমন:- অভিযান ( ওভিজান), অতি (ওতি)।\nঅথবা,\n(খ). উত্তর:\nশব্দ\nউচ্চারণ\nঅদ্য\nওদ্‌দো\nইতঃপূর্বে\n'ইতোপ্‌পুর্‌বে\nঐশ্বর্য\nওই্শ্ শোর্ জো\nবৈশাখ\nবোই্শাখ্\nঅধ্যক্ষ\nওদ্ ধোক্ খো\nব্যাখ্যা\nব্যাক্ খা\nছাত্র\nছাত্র্ ত্রো\nচিহ্ন\nচিন্ হো"
        }
      ]
    },
    {
      "number": "2",
      "uddipok": "(ক) বাংলা 'অ' ধ্বনি উচ্চারণের যে কোনো পাঁচটি নিয়ম উদাহরণসহ লেখ।\nঅথবা,\n(খ) যে কোনো পাঁচটি শব্দের উচ্চারণ লেখ:-\nপদ্য, চর্যাপদ, অত্যাচার, বিজ্ঞপ্তি, স্বাগত, আহবান, স্মর্তব্য, ব্রহ্মাণ্ড।",
      "tag": "CCC 24,PCC 24,NDCD 24,DCC 24,ISCM 24,HC 24,CPCR 24,DB 23,DIN.B 23,JB 23,BB 23,CTG.B 23,CB 23,PCC 23,RCC 23,NDCD 23,MC 23,JCC 23,RCC 23,DC 23,ISCM 23,HC 23,BCC 23,CCC 23,SCC 23,RUMC 23,DB 22,CB 22,SB 22,RB 22,DIN.B 22,DB 19,JB 19,BB 19,DIN.B 19,CTG.B 19,RB 19,SB 19,All.B 18,CB 17,DIN.B 17,RB 17,JB 17,CTG.B 16,DIN.B 16,DB 16,CB 16,JB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nনিম্নে অ ধ্বনি উচ্চারণের ৫টি নিয়ম উদাহরণসহ আলোচনা করা হলোঃ\nশব্দের প্রথমে যদি ‘অ’কার থাকে এবং পরে ‘ই’-কার ও ‘উ’-কার, থাকে তবে সেক্ষেত্রে ‘অ’ এর উচ্চারণ সাধারণত ‘ও’-কারের মতো হয়। যেমনঃ অভিধান অভিযান (ওভিজান), (ওভিধান), অতি (ওতি), অতীত (ওতিত্), মতি (মোতি) ইত্যাদি।\nশব্দের প্রথমে যদি ‘অ’কার এর পরে ‘য’-ফলা যুক্ত ব্যঞ্জনবর্ণ হয়, তবে ‘অ’-এর উচ্চারণ অধিকাংশ ক্ষেত্রে ‘ও’-কারের মতো হয়। যেমনঃ অদ্য (ওদ্‌দো), অত্যাচার (ওত্‌তাচার), অন্য (ওন্‌নো), কন্যা (কোন্‌না) ইত্যাদি।\nশব্দের প্রথমে ‘অ’ এর পর যুক্তবর্ণ ‘ক্ষ’, ‘জ্ঞ’, থাকলে, তবে ‘অ’ এর উচ্চারণ ‘ও’-কারের মতো হয়ে থাকে। যেমনঃ অক্ষ (ওক্‌খো), লক্ষণ (লোক্‌খোন্‌), দক্ষ (দোক্‌খো), যক্ষ (জোক্‌খো), যজ্ঞ (জোগ্‌গোঁ), লক্ষ (লোক্‌খো), রক্ষা (রোক্‌খা) ইত্যাদি।\nশব্দের শুরুতে ‘অ’ থাকে এবং শেষে ‘ঋ’-কার যুক্ত ব্যঞ্জনবর্ণ থাকলে, সেই ক্ষেত্রে ‘অ’-কার এর উচ্চারণ সাধারণত ‘ও’-কারের মতো হয়ে থাকে। যেমনঃ মসৃণ (মোসৃন্‌), যকৃত (জোকৃত্‌), বক্তৃতা (বোক্তৃতা) ইত্যাদি।\nশুরুতে ‘অ’-কার এর সাথে ‘র’-ফলা যুক্ত থাকলে, সেক্ষেত্রেও ‘অ’-কারের উচ্চারণ ‘ও’-কার হয়ে থাকে। যেমনঃ গ্রহ (গ্রোহো), ক্রম (ক্রোম), গ্রন্থ (গ্রোন্‌থো) ইত্যাদি।\n(খ) উত্তরঃ\nশব্দ\nউচ্চারণ\nপদ্য\nপোদ্ দো\nচর্যাপদ\nচোর্ জাপদ্\nঅত্যাচার\nওত্ তাচার্\nবিজ্ঞপ্তি\nবিগ্ গোঁপ্ তি\nস্বাগত\nশাগতো\nআহবান\nআওভান্\nস্মর্তব্য\nশঁর্ তোব্ বো\nব্রহ্মাণ্ড\nব্রোম্ হান্ ডো"
        }
      ]
    },
    {
      "number": "3",
      "uddipok": "(ক) যোজক কাকে বলে? উদাহরণসহ শ্রেণিবিভাগ বিশ্লেষণ করো।\nঅথবা,\n(খ) নিচের অনুচ্ছেদ থেকে পাঁচটি আবেগ শব্দ চিহ্নিত করো:\nশেষ বলে ছয় মেরে বাংলাদেশ জিতে গেল। আমি বললাম, 'আহ! কী চমৎকার খেলাই না দেখলাম।' ছোটোবোন বলল, 'দারুণ! আমার জিতে গেছি।' মা বললেন, 'বাহ,। এমন খেলা বহুদিন দেখিনি।' বাবা বললেন, 'শাবাশ। এই না হলে বাঘের বাচ্চা।' ছোটো বোন একটা ফোড়ন কেটে বলল, 'আহা। যারা হেরে গেল ওদের মনে অনেক কষ্ট। তাই না?' বাবা বললেন, 'দূর! এতে কষ্টের কী আছে? এটাতো একটা খেলা।' ছোটোবোন জানালার দিকে তাকিয়ে বলল, 'বাপরে বাপ। কত বড়ো মিছিল বেরিয়েছে।'",
      "tag": "JCC 24",
      "sub_questions": [
        {
          "label": "",
          "question": "",
          "explanation": "ক) উত্তর: যে শব্দ একটি বাক্য বা বাক্যাংশের সঙ্গে অন্য একটি বাক্য বা বাক্যাংশের কিংবা বাক্যস্থিত একটি শব্দের সঙ্গে অন্য শব্দের সংযোজন, বিয়োজন বা সংকোচন ঘটায় তাকে যোজক বলে। যেমন: আমি গান গাইব আর তুমি নাচবে। অর্থ এবং সংযোজনের ধরন ও বৈশিষ্ট্য অনুযায়ী যোজক শব্দ পাঁচ প্রকার। এগুলো নিম্নরূপ-\nক. সাধারণ যোজক: যে যোজক দ্বারা একাধিক শব্দ, বাক্য বা বাক্যাংশকে সংযুক্ত করা যায় তাকে সাধারণ যোজক বলে। যেমন: আমি ও আমার বাবা বাজারে এসেছি।\nখ. বৈকল্পিক যোজক: যে যোজক দ্বারা একাধিক শব্দ, বাক্য বা বাক্যাংশের মধ্যে বিকল্প বোঝায় তাকে বৈকল্পিক যোজক বলে। যেমন: তুমি বা তোমার বন্ধু যে কেউ এলেই হবে।\nগ. বিরোধমূলক যোজক: এ ধরনের যোজক দুটি বাক্যের সংযোগ ঘটিয়ে দ্বিতীয়টি দ্বারা প্রথমটির বিরোধ নির্দেশ করে। যেমন: আমি চিঠি দিয়েছি কিন্তু উত্তর পাইনি।\nঘ.. কারণবাচক যোজক: এ ধরনের যোজক এমন দুটি বাক্যের মধ্যে সংযোগ ঘটায় যার একটি অন্যটির কারণ। যেমন: আমি যাইনি, কারণ তুমি দাওয়াত দাওনি।\nঙ. সাপেক্ষ যোজক: পরস্পর নির্ভরশীল যে যোজকগুলো একে অন্যের পরিপূরক হিসেবে বাক্যে ব্যবহৃত হয় তাদের সাপেক্ষ যোজক বলে। যেমন: যদি টাকা দাও তবে কাজ হবে।\nঅথবা,\n(খ) উত্তর: i. আহ!; ii. দারুণ!; iii. বাহা; iv. শাবাশ!; v. আহা!; vi. দূর!; vii. বাপরে বাপ।।"
        }
      ]
    },
    {
      "number": "4",
      "uddipok": "(ক) সর্বনাম পদ কাকে বলে? সর্বনাম পদের শ্রেণিবিভাগ আলোচনা কর।\nঅথবা,\n(খ) নিচের যেকোনো পাঁচটি শব্দের ব্যাসবাক্যসহ সমাসের নাম লেখ।\nকালান্তর, মিশকালো, সিংহাসন, প্রভাত, হাতেখড়ি, তেপায়া, উপকণ্ঠ, রাজপুত্র।",
      "tag": "CCC 24,DCC 24,ISCM 24,HC 24,RCPC 24,CPCR 24,DIN.B 23,JB 23,SB 23,BB 23,CB 23,MC 23,DC 23,ISCM 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,DIN.B 19,DIN.B 17,JB 16",
      "sub_questions": [
        {
          "label": "",
          "question": "",
          "explanation": "(ক)\nএকই পদের বার বার ব্যবহার যেমন আমাদের বিরক্তির কারণ হয়ে ওঠে ,তেমনি ভাষার সৌন্দর্য নষ্ট করে । ভাষার মাধুর্য রক্ষার জন্য তাই একই পদের বারবার ব্যবহার কখনোই কাম্য নয় ।  ভাষার এই সমস্যা দূর করার জন্য বিশেষ্য পদের পরিবর্তে যে অন্যপদ ব্যবহার করা হয় তাকে সর্বনাম বলে। সর্বনাম কথাটির  অর্থ  হল 'সকল নাম'।  তাই আমরা বলতে পারি  বিশেষ্য পদের পরিবর্তে যে পদ ব্যবহার করা হয়, তাকে সর্বনাম পদ বলে। সব রকম নামের পরিবর্তে ব্যবহৃত হয় বলে এর নাম সর্বনাম । উদাহরণ: আমি, আমরা, তুমি, আপনি,আপনাকে,আপনার, তুই , তোমরা, সে, তিনি, তার , যে, কে, কী, ঐ, এই, ইহা, ইনি,উনি ইত্যাদি।\nসর্বনামের প্রকারভেদ\n১) ব্যক্তিবাচক সর্বনাম বা পুরুষবাচক সর্বনাম :\nব্যক্তিবাচক বা পুরুষবাচক শব্দের পরিবর্তে যে সর্বনাম ব্যবহৃত হয়, তাকে ব্যক্তিবাচক সর্বনাম বলে। একে পুরুষবাচক সর্বনাম‌ও বলে। পুরুষবাচক সর্বনাম তিন ধরণের হয়- (ক) প্রথম পুরুষের সর্বনাম বা ভিন্ন পক্ষের সর্বনাম (খ) মধ্যম পুরুষের সর্বনাম বা শ্রোতা পক্ষের সর্বনাম (গ) উত্তম পুরুষের সর্বনাম বা বক্তা পক্ষের সর্বনাম ।\nউদাহরণ : আমি, তুমি, আমরা, তোমরা, সে , তারা ইত্যাদি।\nবাক্যে প্রয়োগ – তুমি কোন কাননের ফুল । বাংলার মুখ আমি দেখিয়াছি ।\n২) নির্দেশক সর্বনাম :\nযে সর্বনাম কোনো ব্যক্তি, বস্তু ইত্যাদি নির্দেশ করে, তাদের নির্দেশক সর্বনাম বলে।\nউদাহরণ : এ,এই, ও,ওই , ইহা , উহা ,তা,তাহা,ইনি,উনি ইত্যাদি\nবাক্যে প্রয়োগ: উনি আজ আসবেন। , ইহা বর্তমান কালের ফ্যাসন হইয়াছে ।\nনির্দেশক সর্বনাম দুই প্রকার- (ক) সামীপ্যবাচক নির্দেশক সর্বনাম বা নৈকট্যসূচক নির্দেশক সর্বনাম ও (খ) দূরত্ত্ববাচক নির্দেশক সর্বনাম ।\nযে সর্বনাম কাছের বা নিকটের কোনো ব্যাক্তি বা বস্তুকে নির্দেশ করে তাদের সামীপ্যসূচক বা নৈকট্যসূচক নির্দেশক সর্বনাম বলে । যেমন: এ,এই,ইহা,ইনি,এরা ইত্যাদি।\nযে সর্বনাম দূরের কোনো ব্যাক্তি বা বস্তুকে নির্দেশ করে তাদের দূরত্ত্ববাচক নির্দেশক সর্বনাম বলে । যেমন: ও,ঐ,উনি,ওরা,উহা ইত্যাদি।\n৩) অনির্দেশক সর্বনাম :\nযে সর্বনাম কোনো ব্যক্তি,বস্তু,বা ভাবকে নির্দিষ্ট করে বোঝায় না , তাদের অনির্দেশক সর্বনাম বলে।\nউদাহরণ : কেউ,কেহ,কেউ কেউ,কিছু,কিছু কিছু ,কোথাও ইত্যাদি ।\nবাক্যে প্রয়োগ- কেউ কেউ এ কথা জানে । কিছু কিছু ভুল হয়েছে ।\n৪) প্রশ্নবাচক সর্বনাম :\nযে সর্বনাম দ্বারা কোনো কিছু জানতে চাওয়া হয় বা প্রশ্ন করা হয় ,তাকে প্রশ্নবাচক সর্বনাম পদ বলে ।\nউদাহরণ : কে,কী,কি,কোন,কারা, ইত্যাদি ।\nবাক্যে প্রয়োগ – কে আজ আসবে ? তুমি কী খেয়েছো ?\n৫) আত্মবাচক সর্বনাম :\n‘অন্য কারো সাহায্য ছাড়া’ এই ভাবটি বোঝাবার জন্য বিশেষ্য ও সর্বনামের সঙ্গে যে সর্বনাম ব্যবহৃত হয় তাকে আত্মবাচক সর্বনাম বলে । এই সর্বনাম নিজস্ব বা আত্মভাব প্রকাশ করে । উদাহরণ : স্বয়ং , নিজে , নিজ , খোদ , নিজে-নিজে , আপনি,আপনারে ইত্যাদি।\nবাক্যে প্রয়োগ – তিনি স্বয়ং উপস্থিত ছিলেন । আপনি নিজে কাজটি করেছেন ।\n৬) সাপেক্ষ সর্বনাম বা নিত্যমম্বন্ধী সর্বনাম :\nযে সর্বনাম পদ দুই বা ততোধিক ব্যক্তি বা বস্তুর সংযোগ সাধন করে বা সঙ্গতি বিধান করে তাকে সাপেক্ষ সর্বনাম বলে । এই সর্বনামগুলি নিত্য সম্বন্ধযুক্ত থাকে ,অর্থাৎ একটি ব্যবহার করলে আর একটি ব্যবহার করতেই হয় । এই সর্বনামকে সঙ্গতিবাচক বা সংযোগবাচক সর্বনামও বলে । এই সর্বনামকে সমুচ্চয়ী সর্বনামও বলে ।\nউদাহরণ : যে-সে,যিনি-তিনি,যাহা-তাহা,যা-তা,যাকে-তাকে\nবাক্যে প্রয়োগ – সে সহে সে রহে । যত মত তত পথ ।\n৭) সমষ্টিবাচক সর্বনাম বা সাকল্যবাচক সর্বনাম :\nযে সর্বনামের দ্বারা সমষ্টিবাচক ব্যক্তি,বস্তু বা ভাবকে বোঝানো হয়, তাকে সমষ্টিবাচক সর্বনাম বা সাকল্যবাচক সর্বনাম বলে।\nউদাহরণ : সব,সর্ব,সকল,সবাই,সবার,সবে ইত্যাদি ।\nবাক্যে প্রয়োগ – সকলের তরে সকলে আমরা ।\n৮) ব্যতিহারিক বা পারস্পরিক সর্বনাম -\nযে সর্বনামের দ্বারা পারস্পরিক সম্বন্ধ বোঝানো হয়, তাকে পারস্পরিক বা ব্যতিহারিক সর্বনাম বলে।\nএই সর্বনামে ‘অন্যের প্ররোচনা বা সাহায্য ব্যতীত’ এই রকম অর্থ প্রকাশিত হয় ।\nউদাহরণ : নিজে-নিজে , আপনা-আপনি\nবাক্যে প্রয়োগ – নিজে নিজে কাজটি করো । আপনা আপনি জেগে উঠল ।\n৯) অন্যাদিবাচক সর্বনাম -\nযে সর্বনাম উদ্দিষ্টভিন্ন অন্য কোনো ব্যক্তি ,বস্তু বা ভাবকে নির্দেশ করে তাকে অন্যাদিবাচক সর্বনাম বলে ।\nউদাহরণ : অন্য,অপর,অমুক ইত্যাদি ।\nবাক্যে প্রয়োগ – তুমি নও অন্য কেউ কাজটি করেছে ।\n১০) যৌগিক সর্বনাম\nদুটি সর্বনাম পদ যুগ্মভাবে একটি সর্বনাম হিসাবে ব্যবহৃত হলে তাকে যৌগিক সর্বনাম বলে ।\nএই সর্বনাম আসলে অনির্দেশক সর্বনাম হিসেবেই পরিচিত ।\nযেমন: যে কেউ, কে একটা, যা কিছু ইত্যাদি।\nকখনো কখনো সর্বনাম পদের পরপর দুবার প্রয়োগ হয়,তাকে আমরা সর্বনামের দ্বিত্ব বলি ।\nযেমন: কেউ কেউ এ রকম মনে করে । যে যে যাবে এসো ।\nকিন্তু সর্বনামের দ্বিত্ব এবং যৌগিক সর্বনাম এক বিষয় নয় ।\n(খ) উত্তর:\nপ্রদত্ত শব্দ\nব্যাসবাক্য\nসমাসের নাম\nকালান্তর\nঅন্য কাল\nনিত্য সমাস\nমিশকালো\nমিশির ন্যায় কালো াগ\nউপমান কর্মধারয় সমাস\nসিংহাসন\nসিংহ চিহ্নিত আসন\nমধ্যপদলোপী কর্মধারয় সমাস\nপ্রভাত\nপ্র (প্রকৃষ্ট ) ভাত (জ্যোতি)\nপ্রাদি সমাস\nহাতেখড়ি\nহাতে খড়ি দেওয়া হয় যে অনুষ্ঠানে\nবহুব্রীহি সমাস\nতেপায়া\nতিন পায়া যার\nসংখ্যাবাচক বহুব্রীহি সমাস\nউপকণ্ঠ\nকণ্ঠের সমীপে\nঅব্যয়ী ভাব সমাস\nরাজপুত্র\nরাজার পুত্র\nষষ্ঠী তৎপুরুষ সমাস"
        }
      ]
    },
    {
      "number": "5",
      "uddipok": "(ক) একটি সার্থক বাক্যের কী কী গুণ থাকা আবশ্যক? উদাহরণ লেখ।\nঅথবা,\n(খ) নির্দেশ অনুসারে বাক্যান্তর কর (যে কোনো পাঁচটি):\n(i) শিশুরা দূষণমুক্ত পরিবেশ চায় (নেতিবাচক)।\n(ii) এখন খাঁটি জিনিস সহজলভ্য নয় (অস্তিবাচক)।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\n(v) রচনায় সহজবোধ্য শব্দ ব্যবহার করা উচিত (জটিল)\n(vi) তিনি আর নেই (যৌগিক)\n(vii) যেসব পশু মাংস খায়, তারা অত্যন্ত বলবান (সরল)।\n(viii) বাংলাদেশের চির স্থায়িত্ব কামনা করি (ইচ্ছাসূচক)।",
      "tag": "CCC 24,PCC 24,NDCD 24,DCC 24,ISCM 24,HC 24,RCPC 24,CPCR 24,DB 23,DIN.B 23,JB 23,RB 23,SB 23,BB 23,MB 23,CTG.B 23,CB 23,RCC 23,JGCC 23,NDCD 23,DRMC 23,MC 23,JCC 23,RCC 23,ISCM 23,HC 23,CC 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,BB 19,DIN.B 19,RB 19,CB 19,SB 19,All.B 18,CTG.B 17,BB 17,CB 17,DIN.B 17,RB 17,SB 19,CTG.B 16,DIN.B 16,DB 16,CB 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য কাকে বলে?\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয়। তাকে বাক্য বলে।\nযেমন, রহিম ফুটবল খেলে। এখানে বক্তার সম্পূর্ন মনোভাব প্রকাশিত হয়েছে।\nএকটি সার্থক বাক্যের কী কী গুণ থাকা আবশ্যক?\nভাষার বিচারে বাক্যের ৩টি গুণ থাকা আবশ্যক। সেগুলো হলো-\nআকাঙ্ক্ষা (Expectancy)।\nআসত্তি (Proximity)।\nযোগ্যতা (Propriety)।\nআকাঙ্ক্ষা কাকে বলে?\nবাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা (Expectancy) বলে।\nযেমন, কেউ যদি ‘অর্থই অনর্থের’ বলে থেমে যায়। তাহলে বার্কের অর্থ অসম্পূর্ণ থেকে যাবে। বলতে হবে, ‘অর্থই অনর্থের মূল’। এখানে বাক্যের অর্থ পরিষ্কারভাবে বুঝা গেছে। এই বাক্যে ‘অর্থই অনর্থের’ বলার পর ‘মূল’ শব্দটি শোনার যে ইচ্ছা তাকে বাক্যের আকাঙ্কা বলে।\nআসত্তি কাকে বলে?\nবক্তার মনোভাব প্রকাশের জন্য বাক্যে শব্দগুলোকে এমনভাবে পর পর সাজাতে হবে যেন বক্তার সম্পূর্ন মনোভাব প্রকাশ করে। এতে যেন মনোভাব প্রকাশে বাধাগ্রস্ত না হয়।  বাক্যে অর্থসংগতি রক্ষার জন্য সুশৃঙ্খল পদবিন্যাসকে আসত্তি বলে।\nযেমন: করিম ছেলে ভালো খুব । এখানে মনোভাব প্রকাশিত হয়নি। বলতে হবে, করিম খুব ভালো ছেলে। ‘করিম ছেলে ভালো খুব ‘ এ বাক্যে পরপর শব্দগুলোকে সাজানো হলেও বক্তার সম্পূর্ণ মনোভাব প্রকাশিত হয়নি। ‘করিম খুব ভালো ছেলে’ এ বাক্যে পরপর শব্দগুলোকে সাজানো হয়েছে এবং বক্তার সম্পূর্ণ ভাব প্রকাশিত হয়েছে। সঠিক জায়গায় পরপর শব্দগুলো সাজানোকে আসত্তি বলে।\nযোগ্যতা কাকে বলে?\nবাক্যস্থিত পদসমূহের অর্থগত এবং ভাবগত মিলবন্ধনের নাম যোগ্যতা।\nযেমন: ‘সূর্য পশ্চিম দিকে উঠছে’ এই বাক্য তার যোগ্যতা হারিয়েছে। বলতে হবে ‘সূর্য পূর্ব দিকে উঠছে’।\nবি.দ্র: পরপর শব্দ বসালেই সঠিক বাক্য হবেনা। সঠিক বাক্য হতে হলে শব্দগুলোকে সঠিক জায়গায় বসাতে হবে যাতে মনের সম্পূর্ণ ভাব প্রকাশ পায় এবং বাক্যের অর্থগত এবং ভাবগত মিলবন্ধন হয়।\n(খ) উত্তরঃ\n(i) শিশুরা দূষণমুক্ত পরিবেশ চায় (নেতিবাচক)।\nউত্তর: শিশুরা দূষণযুক্ত পরিবেশ চায় না ।\n(ii) এখন খাঁটি জিনিস সহজলভ্য নয় (অস্তিবাচক)।\nউত্তর: এখন খাঁটি জিনিস দুর্লভ।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\nউত্তর: নারী ও শিশু নির্যাতনের বিরুদ্ধে প্রতিবাদ জানাও।\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\nউত্তর: ওহ্ ! কী ভয়াবহ ছিল পঞ্চাশের মন্বন্তরের ঘটনা !\n(v) রচনায় সহজবোধ্য শব্দ ব্যবহার করা উচিত (জটিল)\nউত্তর: যেসব শব্দ সহজবোধ্য সেসবই রচনায় ব্যবহার করা উচিত ।\n(vi) তিনি আর নেই (যৌগিক)\nউত্তর: তিনি ছিলেন কিন্তু এখন আর নেই ।\n(vii) যেসব পশু মাংস খায়, তারা অত্যন্ত বলবান (সরল)।\nউত্তর: মাংসেভোজী  পশু অত্যন্ত বলবান ।\n(viii) বাংলাদেশের চির স্থায়িত্ব কামনা করি (ইচ্ছাসূচক)।\nউত্তর: বাংলাদেশ চিরস্থায়ী হোক।"
        }
      ]
    },
    {
      "number": "6",
      "uddipok": "(ক) যে কোনো পাঁচটি বাক্য শুদ্ধ করে লেখ:\n(i) বিরাট গরু ছাগলের হাট।\n(ii) সকল ছাত্র-ছাত্রীগণ ক্লাসে উপস্থিত ছিল।\n(iii) ইহার আবশ্যক নাই।\n(iv) একের বোঝা, দশের লাঠি।\n(v) আপনি স্বপরিবারে আমন্ত্রিত।\n(vi) দারিদ্রতাকে জয় করতে তোমার ইচ্ছাই যথেষ্ট।\n(vii) শকুনের দোয়ায় হাতি মরে না।\n(viii) সে সভায় উপস্থিত ছিলেন।\nঅথবা,\n(খ) অনুচ্ছেদটি শুদ্ধ করে লিখ:\nবিদ্বান মূর্খ অপেক্ষা শ্রেষ্ঠতর। এ কথা প্রমাণ হয়েছে। জীবনে সার্থকতা লাভ করতে হইলে পাঠে মনোযোগি হইতে হয়। দূরবস্থা আকাঙ্ক্ষার অন্তরায়। দৈন্যতা ভাল নয়।",
      "tag": "JCC 24,BB 16",
      "sub_questions": [
        {
          "label": "",
          "question": "",
          "explanation": "ক) উত্তরঃ\n(i) বিরাট গরু ছাগলের হাট।\nউত্তর : গোরু ছাগলের বিরাট হাট।\n(ii) সকল ছাত্র-ছাত্রীগণ ক্লাসে উপস্থিত ছিল।\nউত্তর: সকল ছাত্র-ছাত্রী ক্লাসে উপস্থিত ছিল।\n(iii) ইহার আবশ্যক নাই।\nউত্তর: ইহার আবশ্যকতা নাই।\n(iv) একের বোঝা, দশের লাঠি।\nউত্তর: দশের লাঠি একের বোঝা।\n(v) আপনি স্বপরিবারে আমন্ত্রিত।\nউত্তর: আপনি সপরিবারে আমন্ত্রিত।\n(vi) দারিদ্রতাকে জয় করতে তোমার ইচ্ছাই যথেষ্ট।\nউত্তর: দারিদ্রকে জয় করতে তোমার ইচ্ছাই যথেষ্ট।\n(vii) শকুনের দোয়ায় হাতি মরে না।\nউত্তর: শকুনের দোয়ায় গরু মরে না।\n(viii) সে সভায় উপস্থিত ছিলেন।\nউত্তর: সে সভায় উপস্থিত ছিল ।\nখ) উত্তরঃ\nবিদ্বান মূর্খ অপেক্ষা শ্রেষ্ঠ। জীবনে সার্থকতা লাভ করতে হলে পাঠে মনোযোগী হতে হবে। দুরবস্থা আকাঙ্ক্ষার অন্তরায়। দৈন্য প্রশংসনীয় নয়। এটি লজ্জাকর ব্যাপার।"
        }
      ]
    },
    {
      "number": "7",
      "uddipok": "(ক) যেকোনো দশটি শব্দের পারিভাষিক রূপ লেখো:\nAd-hoc, By-election, Caption, Data, Ethics, Fine-Art, Idiom, Kindergarten, Landscape, Nebula, Ordiance, Parade, Quarter, Rational, Syntax.\nঅথবা, (খ) নিচের অনুচ্ছেদটি বাংলায় অনুবাদ করো: Family is the first school where the child learns his lessons, The first lessons are very essential for developing his mind. He sees, hears and begins to lern in his family, Family builds his character. In a good family honest and healthy men are made.",
      "tag": "JCC 24,ACC 24,GECP 24,BB 19",
      "sub_questions": [
        {
          "label": "",
          "question": "",
          "explanation": "(ক). উত্তর:\nইংরেজি শব্দ\nপারিভাষিক শব্দ\nইংরেজি শব্দ\nপারিভাষিক শব্দ\nAd-hoc\nতদর্থক. অনানুষ্ঠানিক\nLandscape\nপ্রাকৃতিক ভূ-দৃশ্য\nBy-election\nউপ-নির্বাচন\nNebula\nনীহারিকা\nCaption\nশিরোনাম\nOrdiance\nঅধ্যাদেশ\nData\nউপাত্ত\nParade\nকুচকাওয়াজ\nEthics\nনীতিশাস্ত্র\nQuarter\nএক চতুর্থাংশ\nFine-Art\nচারুকলা\nRational\nযৌক্তিক,বিচারক্ষম\nIdiom\nবাগ্ ধারা\nSyntax\nবাক্যপ্রকরণ , বাক্যরীতি\nKindergarten\nশিশু বিদ্যালয়\nঅথবা, (খ).\nবঙ্গানুবাদ : পরিবার হচ্ছে শিশুর প্রথম পাঠশালা যেখানে সে তার পাঠ শেখে। তার মানসিক উন্নয়নে এই প্রথম পাঠ অত্যন্ত গুরুত্বপূর্ণ। সে দেখে, শোনে এবং এভাবেই পরিবারে শিখতে আরম্ভ করে। পরিবার তার চরিত্র গঠন করে। একটি আদর্শ পরিবারেই সৎ ও স্বাস্থ্যবান মানুষ গড়ে ওঠে।"
        }
      ]
    },
    {
      "number": "8",
      "uddipok": "(ক) মনে করো, তুমি শাহেদ, সীমান্ত আদর্শ কলেজের দ্বাদশ শ্রেণির ছাত্র। তোমার কলেজে বিজ্ঞানমেলা অনুষ্ঠিত হয়েছে। তুমি একজন অংশগ্রহণকারী হিসেবে তোমার কলেজের অধ্যক্ষের কাছে উপস্থাপনের জন্য একখানা দিনলিপি রচনা করো।\nঅথবা,\n(খ) মনে করো, তুমি পরিতোষ মণ্ডল, সম্প্রতি দেশের উত্তরাঞ্চল পরিদর্শন করেছ। কুয়াশার চাদরে মোড়ানো কনকনে শীতে মানুষের যে করুণ অবস্থা তোমার চোখে ধরা পড়েছে, তার একটি বাস্তব চিত্র তুলে ধরে দেশের স্বনামধন্য জাতীয় পত্রিকায় প্রকাশের উপযোগী একখানা প্রতিবেদন তৈরি করো।",
      "tag": "JCC 24",
      "sub_questions": [
        {
          "label": "",
          "question": "",
          "explanation": "(ক) দিনলিপি: বিজ্ঞানমেলা ২০২৪\nতারিখ: ১২ ডিসেম্বর ২০২৪\nস্থল: সীমান্ত আদর্শ কলেজ, রংপুর\nলিখেছেন: শাহেদ, দ্বাদশ শ্রেণি, বিজ্ঞান শাখা\nআজকে আমাদের কলেজে এক অভূতপূর্ব বিজ্ঞানমেলা অনুষ্ঠিত হলো। সকাল থেকে কলেজ প্রাঙ্গণ ছিল উৎসবমুখর। আমি এবং আমার অন্যান্য সহপাঠীরা মেলার প্রস্তুতির জন্য গত কয়েকদিন ধরে ব্যাপক পরিশ্রম করেছি। বিজ্ঞানমেলা উপলক্ষ্যে আমাদের কলেজে বিভিন্ন ধরনের বিজ্ঞান ও প্রযুক্তি বিষয়ক প্রদর্শনী, বিজ্ঞান বিষয়ক পোস্টার প্রদর্শনী এবং লাইভ ডেমো আয়োজন করা হয়েছিল।\nসকালে অনুষ্ঠান শুরু:\nমেলা শুরু হয় সকাল ১০টায়। কলেজের অধ্যক্ষ স্যার মেলার উদ্বোধন করেন। উদ্বোধনী বক্তব্যে তিনি আমাদের উদ্দেশ্যে বলেন, \"বিজ্ঞানই মানুষকে ভবিষ্যতের দিকে এগিয়ে নিয়ে যায়। এই মেলা আমাদের জন্য একটি সুযোগ, যেখানে আমরা আমাদের সৃষ্টিশীলতা এবং বিজ্ঞান বিষয়ে জ্ঞানের গভীরে প্রবেশ করতে পারি।\"\nআমার প্রদর্শনী:\nআমার দলের আয়োজন ছিল 'নতুন প্রজন্মের সৌরশক্তি প্যানেল' বিষয়ে। আমরা দেখিয়েছি, কীভাবে সৌরশক্তি ব্যবহার করে কম খরচে বাড়ির বিদ্যুৎ ব্যবস্থা চালু রাখা যায়। প্রদর্শনীর জন্য আমরা একটি সৌর প্যানেল এবং একাধিক ব্যাটারি ব্যবহার করেছি, যাতে বাস্তবিকভাবে এটি কাজ করছে তা দেখানো যায়। আমাদের প্রদর্শনীকে সবাই অত্যন্ত প্রশংসা করেছে, বিশেষ করে কলেজের বিজ্ঞান শিক্ষকরা।\nঅন্য প্রদর্শনী:\nবিজ্ঞানমেলায় অন্যান্য অংশগ্রহণকারীরা বিভিন্ন প্রকল্পে অংশগ্রহণ করেছিল, যেমন- জলবায়ু পরিবর্তন, বায়োফুয়েল, রোবোটিক্স, স্বাস্থ্য প্রযুক্তি ইত্যাদি। আমাদের বন্ধুদের তৈরি করা রোবটিক প্রজেক্টটি দেখে দর্শনার্থীরা অবাক হয়ে গিয়েছিল। তারা জানত, প্রযুক্তি ব্যবহারের মাধ্যমে কীভাবে আরও কার্যকরীভাবে আমাদের দৈনন্দিন জীবনকে সহজ করা যায়।\nদর্শক সমাগম:\nবিজ্ঞানমেলায় বিশাল দর্শক সমাগম ছিল। কলেজের ছাত্র-ছাত্রীদের পাশাপাশি, অনেক অভিভাবক এবং স্কুল থেকে শিশু ছাত্র-ছাত্রীরা মেলায় উপস্থিত ছিলেন। আমরা প্রত্যেকে মেলার প্রতি মুহূর্ত উপভোগ করেছি, এবং নতুন কিছু শিখেছি।\nদ্বিতীয় পর্ব:\nবিজ্ঞানমেলার দ্বিতীয় পর্বে একটি আলোচনা সভা অনুষ্ঠিত হয়, যেখানে আমাদের বিজ্ঞান বিভাগের শিক্ষকরা 'ভবিষ্যতে বিজ্ঞান ও প্রযুক্তির ভূমিকা' নিয়ে আলোচনার জন্য উপস্থিত ছিলেন। বিশেষজ্ঞরা আমাদের বিভিন্ন প্রযুক্তির ভবিষ্যৎ ব্যবহার নিয়ে গুরুত্বপূর্ণ আলোচনা করেছেন। এতে আমাদের অনেক নতুন জ্ঞান অর্জন হয়েছে।\nসমাপনী বক্তব্য:\nদিনের শেষে আমাদের কলেজের অধ্যক্ষ স্যার মেলার সমাপনী বক্তব্যে বলেন, \"আজকের এই বিজ্ঞানমেলা আমাদের শিক্ষার সীমানা আরও প্রসারিত করেছে। এর মাধ্যমে আমরা দেখেছি, আমাদের ছাত্র-ছাত্রীরা কতটা মেধাবী এবং সৃজনশীল। আমি আশাবাদী, এই ধরনের উদ্যোগ আমাদের কলেজকে আরও এগিয়ে নিয়ে যাবে।\"\nসার্বিক অভিজ্ঞতা:\nআজকের এই দিনটি আমার জন্য অত্যন্ত বিশেষ ছিল। বিজ্ঞান সম্পর্কে নতুন নতুন ধারণা জানার পাশাপাশি, আমার নিজের প্রকল্পটি উপস্থাপন করতে পারার অভিজ্ঞতা ছিল একদম অসাধারণ। এই মেলা আমাদের কলেজের শিক্ষার পরিবেশকে আরও সমৃদ্ধ করেছে এবং আমরা প্রত্যেকে একে অপরের কাছ থেকে নতুন কিছু শিখেছি।\nআমি বিশ্বাস করি, আগামী দিনে আমাদের এই উদ্যোগ আরও বড় পরিসরে অনুষ্ঠিত হবে এবং আমরা আরও উন্নত প্রযুক্তি নিয়ে কাজ করতে পারব।\nশেষে:\nবিজ্ঞানমেলা শেষে আমি আমার সহপাঠীদের সঙ্গে মেলার আলোচনার সমাপ্তি করি, এবং আমি নিজে অনেক কিছু শিখেছি। আমি জানি, আগামী দিনে এই অভিজ্ঞতা আমার জীবনে গুরুত্বপূর্ণ ভূমিকা রাখবে।\nআপনার বিশ্বস্ত,\nশাহেদ\nদ্বাদশ শ্রেণি, বিজ্ঞান শাখা\nসীমান্ত আদর্শ কলেজ\n(খ)\nপ্রতিবেদন\nশিরোনাম: শীতের তীব্রতায় উত্তরাঞ্চলের মানবিক সংকট\nলিখেছেন: পরিতোষ মণ্ডল\nপ্রকাশিত: জাতীয় পত্রিকা\nউত্তরাঞ্চলের কনকনে শীতে মানবিক বিপর্যয়\nসম্প্রতি আমি দেশের উত্তরাঞ্চল পরিদর্শন করার সুযোগ পাই। সেখানে পৌঁছানোর পর এক নির্মম সত্যকে চোখে দেখলাম, যা ভাষায় প্রকাশ করা কঠিন। শীতের প্রকোপে উত্তরাঞ্চলের মানুষজনের জীবন যেন এক ভীষণ যন্ত্রণার নাম। কুয়াশার চাদরে ঢেকে যাওয়া গ্রামাঞ্চলগুলিতে যখন সকালের আলো ফোটে, তখন দেখা যায়, গরীব মানুষগুলোর দেহে তীব্র শীতের প্রভাব। শীতবস্ত্রের অভাবে তাদের প্রতিটি দিন সংগ্রামে পরিণত হচ্ছে।\nকষ্টে কাটছে দিন, রাত?\nশীতের কারণে অনেক গরিব পরিবার তাদের খেয়ে না খেয়ে দিন পার করছে। একদিকে শীতের তীব্রতা, অন্যদিকে অর্থাভাবে নতুন শীতবস্ত্র কেনার সামর্থ্য নেই। এতে শারীরিকভাবে দুর্বল হয়ে পড়ছে শিশুরা, বৃদ্ধরা, এমনকি তরুণরাও। প্রতিদিনের খাদ্য সংগ্রহ করা তো দূরের কথা, কিছু সস্তা কম্বলও কেনার পয়সা নেই তাদের কাছে।\nএমন একটি দৃশ্য আমি নিজ চোখে দেখেছি। একটি পরিবার ছিল, যেখানে বৃদ্ধ এক দম্পতি সন্তান হারিয়ে একা বাস করছিল। তাদের শীতের পোশাক একেবারেই তেমন ছিল না। একটি পুরনো শাড়ি দিয়ে নিজের শরীর ঢেকে রেখেছিলেন বৃদ্ধা মা। বৃদ্ধ বাবা শুয়ে আছেন, শরীরের ব্যথায় নড়তে পারছেন না। ছোট্ট দুটি ছেলে-মেয়ে তাদের মা-বাবার কাছে কাঁদছে, কিন্তু তারা কিছুই করতে পারছে না।\nশীতকালে শিশুদের বিপদের সম্মুখীন\nএদিকে, শীতের প্রকোপ শিশুদের মধ্যে একটি বড় ধরনের স্বাস্থ্য ঝুঁকি তৈরি করছে। অনেক শিশুরা নিউমোনিয়া, সর্দি, জ্বর ও শ্বাসকষ্টে আক্রান্ত হচ্ছে। চিকিৎসার অভাবে অনেকেই মৃত্যুর কোলে চলে যাচ্ছে। বিশেষ করে গ্রামাঞ্চলে সাধারণ চিকিৎসা সেবা পাওয়া অনেক কষ্টকর। যে পরিবারগুলোর কাছে চিকিৎসার জন্য অর্থ নেই, তারা প্রায়ই চিকিৎসক পর্যন্ত পৌঁছাতে পারে না।\nসরকারি উদ্যোগ এবং উদ্যোগী সংগঠনগুলোর ভূমিকা\nএমন পরিস্থিতিতে সরকারের বিভিন্ন সহায়তা কার্যক্রম চলছে, তবে তা যথেষ্ট নয়। কিছু এনজিও এবং স্থানীয় স্বেচ্ছাসেবী সংগঠনও শীতবস্ত্র বিতরণের জন্য এগিয়ে এসেছে, কিন্তু তা পুরোপুরি প্রয়োজনের তুলনায় অপ্রতুল। অনেক অঞ্চলে এসব ত্রাণ বিতরণে দুর্নীতি বা রাজনৈতিক অস্থিরতার কারণে কিছু মানুষ উপকৃত হলেও অধিকাংশই ত্রাণের বাইরে পড়ে যাচ্ছে।\nউত্তরাঞ্চলের উন্নতির প্রয়োজন\nউত্তরাঞ্চলে শীতকালীন অবস্থা যদি এভাবে চলতে থাকে, তবে আরও অনেক মানুষ বড় বিপদের মুখে পড়বে। সরকারের উচিত, সেখানে আরও দ্রুত শীতবস্ত্র, তাপমাত্রা সহনশীল পোশাক, শুকনো খাবার এবং জরুরি চিকিৎসা সেবার ব্যবস্থা করা। এছাড়া, প্রকৃত উন্নয়নের জন্য ওই অঞ্চলের কৃষি, স্বাস্থ্য এবং শিক্ষা ব্যবস্থার উন্নতিতে কার্যকর পদক্ষেপ গ্রহণ করা জরুরি।\nউপসংহার\nআমি যখন গ্রামাঞ্চলে ঘুরে এলাম, তখন সেখানকার মানুষের করুণ চিত্র আমাকে গভীরভাবে প্রভাবিত করেছে। এটি সত্যিই দুঃখজনক যে, এমন একটি দেশের বিপুল সম্পদের মাঝে কিছু মানুষ দৈনন্দিন জীবনের জন্যও লড়াই করছে। শীতকালীন কঠোর পরিস্থিতির বিরুদ্ধে তাদের সংগ্রাম আমাদের সকলের জন্য একটি বড় শিক্ষা হয়ে উঠতে পারে। এখন সময় এসেছে, আমাদের একত্রে সেইসব মানুষের পাশে দাঁড়ানোর, তাদের এই শীতকালীন বিপদের হাত থেকে রক্ষা করার জন্য যতটুকু সম্ভব সাহায্য করার।\nশেষে, উত্তরাঞ্চলের শীতকালীন দুর্দশার ছবিটি দেশের প্রত্যেক নাগরিকের অন্তরে একটি শূন্যতা সৃষ্টি করবে, যা আমাদের মানবিক দায়িত্বকে উপলব্ধি করার সুযোগ দিবে।\nপরিতোষ মণ্ডল\nস্বাধীন সাংবাদিক"
        }
      ]
    },
    {
      "number": "9",
      "uddipok": "(ক) আসন্ন উচ্চমাধ্যমিক পরীক্ষা উপলক্ষ্যে তোমার কিছু বই কেনার প্রয়োজন। জরুরি টাকার প্রয়োজনের কথা জানিয়ে তোমার পিতার নিকট একটি বৈদ্যুতিন চিঠি লেখো।\nঅথবা,\n(খ) দ্রব্যমূল্যের উর্ধ্বগতির কারণে তোমার পিতার পক্ষে তোমার পড়ালেখার খরচ চালানো সম্ভব হয়ে উঠছে না। এমতাবস্থায় কলেজ দরিদ্র তহবিল হতে আর্থিক সাহায্য চেয়ে একখানা আবেদনপত্র লেখো।",
      "tag": "JCC 24",
      "sub_questions": [
        {
          "label": "",
          "question": "",
          "explanation": "(ক) বিষয়: আসন্ন উচ্চমাধ্যমিক পরীক্ষার জন্য বই কেনার জন্য টাকার প্রয়োজন\nপ্রিয় বাবা,\nআশা করি আপনি ভালো আছেন। আমি ভালো আছি।\nএবার আমার কিছু জরুরি বিষয়ে আপনার দৃষ্টি আকর্ষণ করতে চাই। আসন্ন উচ্চমাধ্যমিক পরীক্ষা সামনে রেখে আমি কিছু গুরুত্বপূর্ণ বই কিনতে চাই। বিশেষ করে, যেসব বই পড়া আমি দীর্ঘদিন ধরে পেন্ডিং রেখেছি এবং যা আমাকে পরীক্ষা প্রস্তুতিতে সহায়তা করবে। বইগুলো যথেষ্টই প্রয়োজনীয় এবং এই মুহূর্তে এগুলো পাওয়া না গেলে প্রস্তুতিতে বেশ অসুবিধা হতে পারে।\nএছাড়া, কিছু পরীক্ষার প্রস্তুতির জন্য ম্যাক্সিমাম রিসোর্স ব্যবহার করা গুরুত্বপূর্ণ। যেমন, বিজ্ঞান এবং গণিতের জন্য কিছু হ্যান্ডবুক, ইংরেজি ও বাংলা সাহিত্য নিয়ে নির্দিষ্ট পাঠ্যবই ও সহায়ক বই, যেগুলো আমাকে ভালো প্রস্তুতিতে সহায়তা করবে।\nবইগুলো মোটামুটি প্রাইস রেঞ্জে থাকবে, তবে, সেগুলো সংগ্রহ করার জন্য কিছু টাকা প্রয়োজন। আমি জানি, আপনি একটু ব্যস্ত সময় পার করছেন, তবে যদি সম্ভব হয়, তাহলে আপনাদের কাছ থেকে এই প্রয়োজনীয় টাকা পেলে আমি খুব উপকৃত হব।\nঅনুগ্রহ করে বিষয়টি গুরুত্ব দিয়ে দেখবেন।\nবহু ভালোবাসা এবং শ্রদ্ধা রইলো।\nশ্রদ্ধাসহ,\nতোমার পুত্র\nহারুন\nমিরপুর"
        }
      ]
    },
    {
      "number": "10",
      "uddipok": "(ক) সারাংশ লেখো:\nঅভ্যাস ভয়ানক জিনিস- একে হঠাৎ স্বভাব থেকে তুলে ফেলা কঠিন। মানুষ হওয়ার সাধনাতেও তোমাকে সহিষ্ণু হতে হবে। সত্যবাদী হতে চাও? তাহলে ঠিক করো, সপ্তাহে অন্তত এক দিন মিথ্যা বলবে না। দুই মাস ধরে এমনি করে নিজে সত্য কথা বলতে অভ্যাস করো। তারপর, একদিন শুভদিনে আর একবার প্রতিজ্ঞা করো, সপ্তাহে তুমি দুই দিন মিথ্যা কথা বলবে না। এক বছর পরে দেখবে সত্য কথা বলা তোমার কাছে অনেকটা সহজ হয়ে পড়েছে। সাধনা করতে করতে এমন একদিন আসবে যখন ইচ্ছা করলেও মিথ্যা বলতে পারবে না। নিজেকে মানুষ করার চেষ্টায় পাপ ও প্রবৃত্তির সঙ্গে তুমি সংগ্রামে হঠাৎ জয়ী হতে কখনো ইচ্ছা করো না- তাহলে সব পণ্ড হবে।\nঅথবা,\n(খ) ভাবসম্প্রসারণ করো: মানুষ বাঁচে কর্মের মাঝে বয়সের মাঝে নয়।",
      "tag": "JCC 24",
      "sub_questions": [
        {
          "label": "",
          "question": "",
          "explanation": "(ক) সারাংশ:\nঅভ্যাস এক ধরনের শক্তিশালী প্রভাব যা সহজে বদলানো যায় না। একজন মানুষ হওয়ার জন্য তাকে সহিষ্ণু হতে হয় এবং সঠিক পথে চলতে হলে অভ্যাসের ওপর কঠোর নজর রাখতে হয়। বিশেষ করে, সত্যবাদী হতে চাওয়া মানে নিজের অভ্যাসে পরিবর্তন আনা। যেমন, প্রথমে ছোট পরিসরে মিথ্যা না বলার অভ্যাস তৈরি করতে হবে, তারপর ধীরে ধীরে সেই অভ্যাসকে মেনে চলতে হবে। সময়ের সাথে সাথে সত্য কথা বলা সহজ হয়ে উঠবে। তবে, এই পরিবর্তন একদিনে ঘটবে না; এতে ধৈর্য, সাধনা ও ক্রমাগত চেষ্টার প্রয়োজন। পাপ ও প্রবৃত্তির বিরুদ্ধে লড়াইয়ে একদিনে জয় লাভের চিন্তা না করে, পরিশ্রমের মাধ্যমে প্রকৃত পরিবর্তন আনা সম্ভব।\n(খ) উত্তরঃ\nভাব-সম্প্রসারণঃ সময় অনন্ত, জীবন সংক্ষিপ্ত। সংক্ষিপ্ত এ জীবনে মানুষ তার মহৎকর্মের মধ্য দিয়ে এ পৃথিবীতে স্মরণীয় বরণীয় হয়ে থাকে। আবার নিন্দনীয় কর্মের ফলে এই জগতে সে বেঁচেও মরে থাকে। কেননা ব্যক্তি, পরিবার, সমাজ তাকে ভালােবাসে না। সমাজ, দেশ ও জাতি তাকে শ্রদ্ধা করে না, স্মরণ করে না। তার মৃত্যুতে কারও কিছু যায় আসে না।\nমানুষ মাত্রই জন্ম-মৃত্যুর অধীন। পৃথিবীতে জন্মগ্রহণ করলে একদিন তাকে মৃত্যুর স্বাদ গ্রহণ করতে হবে এটা চিরন্তন সত্য। মৃত্যুর মধ্য দিয়েই সে পৃথিবী থেকে চিরবিদায় নেয়, কিন্তু পেছনে পড়ে থাকে তার মহকর্মের ফসল। যে-কর্মের জন্যে সে মরে যাওয়ার পরও পৃথিবীতে যুগ যুগ ধরে বেঁচে থাকে। কৃতকর্মের জন্যেই কারাে কারাে নাম পায় মহিমা, উত্তর-পুরুষের কাছে হয় স্মরণীয়। মহকর্মের জন্যেই তারা এই পৃথিবীতে অমর হয়ে থাকেন। এমন ব্যক্তিই মানবসমাজে ধন্য বলে বিবেচিত। মানুষের জীবনকে দীর্ঘ বয়সের সীমারেখা দিয়ে পরিমাপ করা যায় না। জীবনে কেউ যদি কোনাে। ভালােকাজ না করে থাকে তবে সে জীবন অর্থহীন, নিষ্ফল। সেই নিষ্ফল জীবনের অধিকারী মানুষটিকে কেউ মনে রাখে না। নীরব জীবন নীরবেই ঝরে যায়। পক্ষান্তরে, যে-মানুষ জীবনকে কর্মমুখর করে রাখে এবং যার কাজের মাধ্যমে জগৎ ও জীবনের উপকার সাধিত হয় তাকে বিশ্বের মানুষ শ্রদ্ধাভরে স্মরণ করে। সেই সার্থক মানুষের কাজের অবদান বিশ্বের বুকে কীর্তিত হয়ে কৃতী লােকের গৌরব প্রচারিত হতে থাকে। কীর্তিমান ব্যক্তির যেমন মৃত্যু নেই, তেমনি শেষও নেই, কারণ এ পৃথিবীতে সে নিজস্ব কীর্তির মহিমায় লাভ করে অমরত্ব। কীর্তিমানের মৃত্যু হলে তার দেহের ধ্বংসসাধন হয় বটে, কিন্তু তার সৎকাজ এবং অম্লান কীর্তি পৃথিবীর মানুষের কাছে তাকে বাঁচিয়ে রাখে। তাঁর মৃত্যুর শত শত বছর পরেও মানুষ তাঁকে স্মরণ করে। তাই সন্দেহাতীতভাবে বলা যায়, মানবজীবনের প্রকৃত সার্থকতা কৰ্ম-সাফল্যের ওপর নির্ভরশীল। একটা নির্দিষ্ট সময়ের জন্যে মানুষ পৃথিবীতে আসে এবং সে সময়সীমা পার হওয়ার সঙ্গে সঙ্গে সে বিদায় নেয় পৃথিবী থেকে। এ নির্দিষ্ট সময়সীমায় সে যদি গৌরবজনক কীর্তির স্বাক্ষরে জীবনকে মহিমান্বিত করে তুলতে সক্ষম হয়, মানবকল্যাণে নিজের জীবন উৎসর্গ করে, তবে তার নশ্বর দেহের মৃত্যু হলেও তার স্বকীয় সত্তা থাকে মৃত্যুহীন। গৌরবােজ্জ্বল কৃতকর্মই তাকে বাঁচিয়ে রাখে যুগ থেকে যুগান্তরে। পৃথিবীর জ্ঞানী ও গুণী ব্যক্তিগণ তাদের গৌরবজনক কীর্তির জন্য চিরস্মরণীয় হয়ে রয়েছেন। বিশ্বকবি রবীন্দ্রনাথ ‘ঠাকুর’ পরিবারে জন্মগ্রহণ করেছেন এবং ঐ পরিবারের সকলকে ছাপিয়ে বড় হয়ে ওঠেছে তার নাম। তার আসনে অন্য কেউ বসতে পারে নি। তার কৃতকর্মই তাকে মানুষের হৃদয়-কোঠায় স্থান করে দিয়েছে। আবার জাতীয় কবি নজরুল ইসলাম সাধারণ পরিবারে জন্মগ্রহণ করেও কর্মের মাধ্যমে চির জাগরূক হয়ে আছেন আমাদের হৃদয়ের মণিকোঠায়। সম্রাট নাসিরুদ্দিন প্রথম জীবনে একজন ক্রীতদাস ছিলেন। জর্জ ওয়াশিংটন একজন সামান্য কৃষকের ঘরে জন্মগ্রহণ করে স্বীয় কর্মবলে আমেরিকার প্রেসিডেন্ট নির্বাচিত হয়েছিলেন। নেপােলিয়ান বােনাপার্ট, শেরশাহ নিতান্তই সাধারণ ঘরের সন্তান ছিলেন। তথাপি নিজ ক্ষমতাবলে নেপােলিয়ান ফ্রান্সের অধিকর্তা হয়েছিলেন। আর শেরশাহের কথা বলাই বাহুল্য। ইতিহাসের পাতায় এরূপ শতসহস্ৰ মহাপুরুষের উদাহরণ খুঁজে পাওয়া যাবে। যারা তাদের নিজ কর্মগুণে মানুষের হৃদয়ে স্থান করে নিতে পেরেছেন।\nমানুষের দেহ নশ্বর কিন্তু কীর্তি অবিনশ্বর। কেউ যদি মানুষের কল্যাণে নিজেকে নিবেদিত করে, তবে মৃত্যুর পরেও তার এ কীর্তির মধ্য দিয়ে মানুষের হৃদয়ের মণিকোঠায় চিরকাল বেঁচে থাকে।"
        }
      ]
    },
    {
      "number": "11",
      "uddipok": "(ক) দুই বন্ধু ইমন ও তুষার সম্প্রতি 'বৈশ্বিক আবহাওয়া ও জলবায়ু পরিবর্তন' শীর্ষক একটি সেমিনারে অংশগ্রহণ শেষে উক্ত সেমিনার সম্পর্কে কথা বলছে। এ-সম্পর্কিত একখানা সংলাপ উপস্থাপন করো।\nঅথবা,\n(খ) নিম্নোক্ত শিরোনাম অবলম্বে একটি খুদেগল্প রচনা করো। 'আকাশ সংস্কৃতি",
      "tag": "JCC 24",
      "sub_questions": [
        {
          "label": "",
          "question": "",
          "explanation": "(ক)\nইমন : তুষার, আজকের সেমিনারটা ছিল খুবইinformative। বৈশ্বিক আবহাওয়া ও জলবায়ু পরিবর্তন নিয়ে যে আলোচনা হয়েছে, তা সত্যিই চিন্তা করার মতো।\nতুষার : হ্যাঁ, আমি তো এটা জানতামই না যে, আমাদের দৈনন্দিন জীবনযাত্রা কীভাবে জলবায়ু পরিবর্তনের জন্য দায়ী। বিশেষ করে, গ্রীণহাউস গ্যাসের বিষাক্ত প্রভাব ও বনভূমির উজাড় হওয়ার বিষয়টা খুবই গুরুত্বপূর্ণ।\nইমন : সত্যি বলেছ, তুষার। এবং বিশেষজ্ঞরা যেমন বললেন, জলবায়ু পরিবর্তনের প্রভাব এখন সরাসরি আমাদের কৃষি, পানি সরবরাহ এবং জীববৈচিত্র্যের ওপর পড়ছে। বিশ্ব উষ্ণায়ন থামাতে দ্রুত পদক্ষেপ নেওয়া উচিত।\nতুষার : হ্যাঁ, তবে সমাধানও ছিল স্পষ্ট। যেমন, পুনর্ব্যবহারযোগ্য শক্তির ব্যবহার বাড়ানো, বন সংরক্ষণ এবং পরিবেশবান্ধব প্রযুক্তির উন্নয়ন। এগুলো আসলেই আমাদের ভবিষ্যতকে রক্ষা করতে সাহায্য করবে।\nইমন : ঠিক বলেছো। এমন একটি ইস্যু নিয়ে সবাইকে সচেতন করা খুবই জরুরি। সেমিনারে অংশগ্রহণ করে অনেক কিছু শিখলাম।\nতুষার : একদম! জলবায়ু পরিবর্তনকে মোকাবেলা করার জন্য সবাইকে সম্মিলিতভাবে কাজ করতে হবে। যদি আমরা এখনই সচেতন না হই, তবে আগামীতে এর প্রভাব আরও ভয়াবহ হতে পারে।\nইমন : সঠিক কথা। এই ধরনের সেমিনারের আয়োজন আরও বেশি হওয়া উচিত, যাতে মানুষ বিষয়টির গুরুত্ব বুঝতে পারে।\nঅথবা,\n(খ) শিরোনাম: আকাশ সংস্কৃতি\nএমন এক গ্রামে জন্মেছিল রাহুল, যেখানে ইন্টারনেট বা মোবাইল ফোনের ব্যবহার ছিল একেবারেই সীমিত। তার বয়স তখন বারো, কিন্তু তার বন্ধুদের কাছে 'টিভি' ছিল একমাত্র বিনোদনের মাধ্যম। গ্রামটি ছিল প্রকৃতির মাঝখানে, একদম আলাদা একটি জায়গা, যেখানে এখনও অনেক কিছু অপ্রচলিত।\nএকদিন, রাহুলের বাবা, শম্ভু দা, শহর থেকে এসে বাড়িতে একটি নতুন টেলিভিশন বসিয়ে গেলেন। সেটি ছিল ডিসের সাথে যুক্ত, আর তার সঙ্গে এসে পৌঁছাল বিভিন্ন চ্যানেল। নতুন ধরনের এই 'আকাশ সংস্কৃতি' তার কাছে একেবারেই অচেনা ছিল।\nরাহুল প্রথম দিন থেকেই নানা চ্যানেলের অনুষ্ঠান দেখতে শুরু করল। শো, সিনেমা, খবর, গানের অনুষ্ঠান—সবই একেবারে নতুন ছিল তার জন্য। শহরের জীবনযাত্রা, আধুনিক ফ্যাশন, তাদের ব্যবহারিক অভ্যেস—সবকিছুই রাহুলের কাছে ছিল অবাক করা। এমনকি রাহুল তার স্কুলের বন্ধুদের থেকে এসব শিখতে শুরু করল। এখন আর কেবল স্থানীয় সংস্কৃতির মধ্যে আটকে থাকেনি, সে জানত বিদেশি সিরিয়াল, আন্তর্জাতিক ক্রিকেট, বিশ্বসংস্কৃতি—সবকিছু। শহরের জীবন, আড্ডা, রাজনৈতিক অঙ্গন—সবই তাকে আচ্ছন্ন করে ফেলেছিল।\nকিন্তু যত বেশি রাহুল 'আকাশ সংস্কৃতি'র সঙ্গে পরিচিত হচ্ছিল, ততই সে গ্রামীন জীবনের সাদাসিধে রূপ থেকে দূরে সরে যাচ্ছিল। গ্রামের ঐতিহ্য, সংস্কৃতি, প্রাকৃতিক জীবনধারা—সব কিছুই তাকে অবহেলিত মনে হতে লাগল। ছোট ছোট বন্ধুদের সঙ্গে খেলার জায়গায় এসে সে সবসময় টিভির দিকে মনোযোগ দিত। আর গ্রামের লোকজন তাকে যে ঐতিহ্যগত শিক্ষা ও আচার-আচরণ দেখাত, তা তার কাছে এখন পুরনো ও অপ্রাসঙ্গিক মনে হচ্ছিল।\nএকদিন, রাহুল তার বন্ধু আকাশের সঙ্গে ঘুরতে বের হলো। আকাশ বলল, \"রাহুল, তুমি জানো না, তোমার গ্রামে কী অসাধারণ বায়ু আছে, কী সুন্দর আমাদের কৃষিকাজ! তুমি কি কখনও খেয়াল করেছো, আমাদের গ্রামের ছোট নদীতে কী সুন্দর মাছ ধরা যায়?\"\nরাহুল কিছুটা অবাক হয়ে আকাশের দিকে তাকাল। \"তোমার কী মনে হয়, আকাশ? আমি তো এখন শহরের সব নতুন সিনেমা, নতুন গানের অনুষ্ঠানে ডুবে আছি। তুমি কীভাবে এখনো ঐসব পুরনো কথাগুলো নিয়ে ভাবো?\"\nআকাশ হেসে বলল, \"তুমি কি জানো, রাহুল? শহরের জীবন তো একদিন শেষ হয়ে যায়, কিন্তু গ্রামের ঐতিহ্য, প্রকৃতির সঙ্গ, মানুষের সঙ্গে সম্পর্ক—এগুলো চিরকাল থাকে। তুমি যদি টিভি আর সিনেমায় মগ্ন থাকতে থাকো, তাহলে আমাদের সবার মূল্যবান জীবনটাই হারিয়ে যাবে।\"\nরাহুল কিছুটা স্তম্ভিত হয়ে ভাবল। আকাশের কথাগুলো তার মনের গভীরে ঢুকে গেল। গ্রাম এবং শহরের মধ্যে এমন একটা ভারসাম্য রাখা প্রয়োজন, যাতে কোনোটিই পরিত্যক্ত না হয়। আকাশ সংস্কৃতির সঙ্গে সঙ্গে নিজেদের পরিচিত ঐতিহ্যকেও মূল্য দিতে হবে।\nঅতঃপর, রাহুল সিদ্ধান্ত নিল, সে আর শুধু টিভি দেখবে না, গ্রাম ও শহরের মাঝে সঠিক ভারসাম্য বজায় রাখবে। সে এখন জানে, আকাশ সংস্কৃতি দরকার, কিন্তু আমাদের মূল পরিচিতি আর সংস্কৃতি হারিয়ে যাওয়ার নয়।"
        }
      ]
    }
  ]
}