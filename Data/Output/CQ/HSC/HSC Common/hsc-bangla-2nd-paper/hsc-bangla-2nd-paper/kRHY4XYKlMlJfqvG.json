{
  "title": "বরিশাল বোর্ড ২০১৯",
  "subtitle": "প্রবন্ধ রচনা লিখ (যেকোনো একটি)(5)",
  "questions": [
    {
      "number": "1",
      "uddipok": "পরিবেশ দূষণ: কারণ ও প্রতিকার",
      "tag": "BB 19",
      "sub_questions": [
        {
          "label": "",
          "question": "",
          "explanation": "উত্তর:\nভূমিকা: মানুষের চারপাশে যা আছে তাই নিয়ে তার পরিবেশ। এ পরিবেশ আবার দুই প্রকার- প্রাকৃতিক পরিবেশ ও মানবসৃষ্ট পরিবেশ। সভ্যতার বিবর্তনের ফলে মানুষ একে একে গড়ে তুলেছে নিজেদের পরিবেশ। বিজ্ঞান প্রযুক্তি আয়ত্ত করার ফলে মানুষ অনেকাংশেই হয়ে উঠেছে পরিবেশের নিয়ন্ত্রক আর প্রযুক্তিগত উন্নয়নের ফলে মানুষ পরিবেশকে নিজের স্বার্থে ধ্বংসও করছে। এর ফলে নষ্ট হচ্ছে প্রাকৃতিক ভারসাম্য।\nপরিবেশ দূষণের কারণ: জনসংখ্যা বৃদ্ধি পরিবেশ দূষণের অন্যতম কারণ। জনসংখ্যা বৃদ্ধির ফলে প্রাকৃতিক সম্পদ জল-মাটি-বায়ুর ওপর পড়েছে প্রচন্ড চাহিদার চাপ। একই সঙ্গে ক্ষতিগ্রস্ত হয়েছে উদ্ভিদজগৎ ও প্রাণিজগৎ। প্রকৃতি ও পরিবেশের ভারসাম্য থেমে পৌঁছেছে এক সংকটামার অবস্থায়। শক্তি উৎপাদনের সাথে সাথে নির্গত হয় মানুষের স্বাস্থ্য পরিবেশ-দূষক নানা রাসায়নিক, পদার্থ। রাসায়নিক দ্রব্যই মানা দূরারোগরি ব্যাধির দ্রুত প্রসারণের কারণ'। এতে বায়ু, জল, খাদ্যদ্রব্য মারাত্মকভাবে দূষিত হচ্ছে।\nপরিবেশ দূষণের ধরন: আমাদের পরিবেশ দূষণকারী অপদ্রব্যগুলো মোটামুটি দুই ভাগে বিভক্ত। এক প্রাকৃতিক, দুই কৃত্রিম। প্রাকৃতিক দূষণের মধ্যে রয়েছে সিসা, পারদ, সালফার ডাই-অক্সাইড, কার্বন ডাই- অক্সাইড, কার্বন মনোক্সাইড ইত্যাদি। কৃত্রিম-দূষকের অন্তর্গত হলো নানা কীটনাশক, গুঁড়ো সাবান, ঔষধপত্র ও প্রসাধনসামগ্রী, এমনকী প্লাস্টিকও। কীটনাশবাগের কয়েকটি আমাদের পরিবেশে বহুদিন ধরে টিকে থাকে। রোদ, জল, বাতাস, জীবাণু এর কোনো ক্ষতিই করতে পারে না। এ ধরনের যৌগ নিয়েই পরিবেশ-বিজ্ঞানীদের দুশ্চিন্তা বেশি। কেননা কিছুদিন আগেও পৃথিবীর বুকে এ ধরনের যৌগের অস্তিত্ব ছিল না।\nবায়ুদূষণ: আমাদের প্রাকৃতিক সম্পদের অন্যতম সম্ভার হলো বায়ু। সেই বায়ুদূষণ আজ সারা বিশ্বজুড়ে। ঝুলজাতীয় কার্বনকণা থেকে শুরু করে ভারী ধাতু, জটিল জৈব যৌগ, নিউক্লীয় আবর্জনা, জীবাশ্ম জ্বালানি, অর্থাৎ তেল- কয়লা ইত্যাদি পুড়িয়ে কার্বন ডাই-অক্সাইড বাতাসে ছড়িয়ে দেওয়া ক্লোরোফ্লুরোমিথেন, নাইট্রাস অক্সাইড, আলোক রাসায়নিক ধোঁয়াশা ইত্যাদি সবই হলো বায়ুদূষণের প্রধান উপকরণ। বাতাসে কার্বন ডাই-অক্সাইডের পরিমাণ নিয়ত বাড়ছে। এর ফলে আবহাওয়ায় তাপমাত্রা ক্রমেই বেড়ে চলেছে। অকাল-বর্ষণ, ঝড়ঝঞ্ঝা, কুয়াশা এরই ফলশ্রুতি। এ রকম আবহাওয়ায় চাষ বাস হয় অনিশ্চিত। কুয়াশা আর তেল-কয়লা দহনের ফলে নির্গত গ্যাসের মিশ্রণে ধোঁয়াশার সৃষ্টি। মাথাধরা, শ্বাসকষ্ট, হাঁপানি, দীর্ঘস্থায়ী ব্রংকাইটিস, ফুসফুসের ক্যান্সার এ জাতীয় দূষণের ফল।পানি দূষণ: পানিদূষণ আধুনিক সভ্যতার আর এক অভিশাপ। পৃথিবীর সমুদ্র, নদ-নদী, পুকুর, খাল-বিল ইত্যাদির পানি নানাভাবে দূষিত হচ্ছে। ভারী ধাতু, হ্যালোজেন নিষিক্ত হাইড্রোকার্বন, কার্বন ডাই-অক্সাইড, পেট্রোলিয়াম, কৃত্রিম তেজস্ক্রিয় উপাদান, সর্বোপরি সংলগ্ন শহরের নির্গমন নালি বেয়ে আসা দূষিত তরল আবর্জনা- এগুলোই হলো সমুদ্র দূষণের প্রধান উপকরণ। তা ছাড়া নদীর তীরে গড়ে উঠেছে সমৃদ্ধ জনপদ, শহর। প্রতিষ্ঠিত হয়েছে আধুনিক চটকল, কাপড় কল, কয়লা ধোলাই কল, চিনি কল, কাগজের কল, ভেষজ তেল তৈরির কারখানা, চামড়া পাকা করার কারখানা ইত্যাদি। এসব কল-কারখানার বর্জ্য পদার্থ প্রতিনিয়ত নদ-নদীকে দূষিত করছে। পুকুর, খাল-বিল দূষণের জন্য নালা-নর্দমা, ঘর-বাড়ির আবর্জনা ইত্যাদি দায়ী। এর থেকেই দূষিত হয় মাটি, দূষিত হয় পানীয়জল। সমুদ্র, নদী, খাল-বিল, পুকুরের মাছেও নানারূপ দূষণ ঘটছে। ছড়িয়ে পড়ছে নানারকমের সংক্রামক রোগ। মাঝে মাঝে তা মহামারি আকার ধারণ করে। মৃত্যু এসে ছিনিয়ে নিয়ে যায় অসংখ্য জীবন। এমন করেই দিনের পর দিন জনস্বাস্থ্য বিনষ্ট হচ্ছে।\nশব্দদূষণ: শব্দদূষণ এ যুগের এক গুরুত্বপূর্ণ বিষয়। শহরে শব্দদূষণের মাত্রা সর্বাধিক। প্রতিনিয়তই এখানে মোটরগাড়ির হর্ন, কল-কারখানার বিকট\nআওয়াজ, বাজিপটকার শব্দ, রেডিও, টেলিভিশনের শব্দ, লোকজনের চিৎকার-চেঁচামেচি, উৎসবের মত্ততা, মাইকে চড়া সুর, সব মিলেমিশে শব্দদূষণ সৃষ্টিরমহাযজ্ঞ চলছে। শব্দদূষণের পরিণাম ভয়াবহ। এর ফলে অনেক ক্ষেত্রে শ্রবণ-ক্ষমতার বিলোপ ঘটে। মানসিক বিপর্যয় দেখা যায়, রক্তচাপ বেড়ে যায়। অনিদ্রা রোগের শিকার হয় মানুষ। শব্দের ২০ থেকে ৪০ ডেসিবল পর্যন্ত মাত্রা হলো স্বাভাবিক।\nবাংলাদেশের প্রেক্ষাপটে পরিবেশ দূষণ: বাংলাদেশের পরিবেশ নানা কারণে দূষিত হচ্ছে। এর প্রধান কারণ দুটি। যথা- ক. প্রাকৃতিক কারণ\nএবং খ. মানবসৃষ্ট কারণ।\nক. প্রাকৃতিক কারণ: বাংলাদেশ কর্কটক্রান্তি রেখায় অবস্থিত একটি দেশ। অতিবৃষ্টি, ঝড়, জলোচ্ছ্বাস, টর্নোডো, সাইক্লোন ইত্যাদি নানারকমের দুর্যোগ এ দেশের নিত্যসঙ্গী। নিম্নে বাংলাদেশের পরিবেশ দূষণের প্রাকৃতিক কিছু কারণ দেওয়া হলো-\nঝড়-বৃষ্টি-বন্যা: উত্তরের হিমালয় পর্বত থেকে ধেয়ে আসা পাহাড়ি ঢলের কারণে প্রায়ই দেখা যায় বন্যা। বাংলাদেশে দীর্ঘমেয়াদি বন্যার কারণে দেখা দেয় পরিবেশ বিপর্যয়। বন্যার পানিতে ভেসে আসা মৃত জীবজন্তু লোকালয়ের পরিবেশে দূষণ করে। এগুলোর গলিতাংশ পানিতে তে মিশে পানি দূষণ করে। বন্যা পরবর্তী সময়েও এ দূষণ ক্রিয়াশীল থাকে। কারণ খাল- বিল, ডোবা-নালায় বন্যার পানি আটকে থাকায় দূষিত পানি অনেকদিন\nপশুপাখি ও প্রাণীর মৃত্যু ঘটে থাকে। এসব মৃতপ্রাণী পরিবেশ দূষণ করে । থেকে যায়। ফলে পরিবেশের ওপর এর প্রভাব পরে। এছাড়া ঝড়ের সময়\nজলাবদ্ধতা: অতিবৃষ্টির কারণে বাংলাদেশে বিশেষত শহরাঞ্চলে জলাবদ্ধতা সৃষ্টি হয়। বদ্ধ পানিতে প্রাণীর মৃতদেহ এবং ড্রেন থেকে আসা ময়লা-আবর্জনা পরিবেশ দূষণ করে। পানি স্থির থাকে বলে এসব বর্জ্য শহরের রাস্তাঘাট বা অলিগলিতে পানি নিষ্কাশনের সুব্যবস্থা না পরিবেশ বিপর্যয়ের মুখে পতিত হয়। এছাড়া দূষিত পানির মাধ্যমে রোগ-জীবাণু ছড়িয়ে পড়ে । পরিবেশ দূষণের মানবসৃষ্ট কিছু কারণ নিচে উল্লেখ খ. মানবসৃষ্ট কারণ: পরিবেশ দূষণে প্রাকৃতিক কারণের চেয়ে মানবসৃষ্ট করা হলো- কলকারখানা: গত কয়েক দশক ধরে বাংলাদেশে দ্রুত শিল্পায়ন ও নগরায়ণ হচ্ছে। শিল্পায়নের ফলে গড়ে ওঠা কলকারখানা পরিবেশ দূষণের একটি বহু-পানি-মাটির সাথে মিশে পরিবেশ দূষণ করছে। কারখানার বর্জ্য-এর বড়ো কারণ। কলকারখানায় ব্যবহৃত জীবাশ্ম জ্বালানি এবং রাসায়নিক পদার্থ ব্যবস্থাপনায় আধুনিকায় না ঘটায় কারখানার বর্জ্য পরিবেশের বিভিন্ন উপাদানের সাথে মিশে পরিবেশ দূষণ করছে।\nবিদ্যুৎ উৎপাদন: কলকারখানা ও বসতবাড়িতে বিদ্যুতের চাহিদা মেটাতে বিদ্যুৎ উৎপাদন করতে হয়। বাংলাদেশে বিদ্যুৎ উৎপাদনে যেসব পদ্ধতিতে বিদ্যুৎ-উৎপাদন করে এতে কেন্দ্রগুলো প্রচুর বিষাক্ত গ্যাস নির্গমন করে। এসব ব্যবহার হয় তা পরিবেশের জন্য ক্ষতিকর। কয়লাভিত্তিক বা গ্যাসভিত্তিক গ্যাস বায়ুমণ্ডলে মিশে বায়ুমণ্ডলের ক্ষতি করে । এছাড়া কয়লা উত্তোলনে বাংলাদেশ উন্মুক্ত পদ্ধতি' ব্যবহার করে, যা পরিবেশের অন্যতম উপাদান মাটির ক্ষয় সাধন করে। এর ফলে প্রায়ই ভূমিধ্বস দেখা যায়।\nকৃষিক্ষেত্রে রাসায়নিক সারের ব্যবহার: বাংলাদেশে কৃষির আধুনিকায়ন অনেকটা রাসায়নিক সারের ব্যবহারকে কেন্দ্র করে। এই রাসায়নিক সার পানি ও মাটি দূষণের অন্যতম কারণ। মিথেন গ্যাস বা নাইট্রোজেন ব্যবহার করে সার উৎপাদন করার এসব গ্যাস পানি ও মাটিতে মিশে পরিবেশ দূষণ করে। এছাড়া কৃষিক্ষেত্রে কীটনাশক ব্যবহারের ফলে পরিবেশ দূষিত হয়।\nযানবাহনের কালো ধোঁয়া: যানবাহন থেকে নির্গত কালো ধোঁয়া বাংলাদেশের বিশেষত শহরাঞ্চলের পরিবেশ দূষণ করে চলছে। ডিজেল চালিত যানবাহন থেকে নির্গত কার্বন-মনো অক্সাইড (CO) শহরের বাতাস, অত্যধিক। এর সাথে কালো ধোঁয়ার কারণে বাতাসে সিসার মতো ক্ষতিকর পদার্থ মিশে যাচ্ছে। এছাড়া হর্ন বাজানোর নির্দিষ্ট নিয়ম না থাকায় শব্দ দূষণ হচ্ছে।\nইটভাটা: বাংলাদেশে ইটভাটা তৈরির নীতিমালা থাকলেও তা অনুসরণ করা হয় না। যত্রতত্র গড়ে ওঠা ইটভাটা পরিবেশের ক্ষতি করছে। ইটভাটা থেকে নির্গত কালো ধোঁয়া পরিবেশ দূষণ করে। আবার ইটভাটায় জালানি কাঠ পোড়ানোর ফলে নাইট্রোজেন গ্যাস বাতাসে মিশে যাচ্ছে। ফলে পরিবেশ দূষণ হচ্ছে ।\nদূষণের প্রতিকার: দূষণের ভয়াবহ পরিণামের কথা ভেবে বিশ্বের সভ্য মানুষ আজ আতঙ্কিত। কী উপায়ে এ ভয়ংকর সমস্যার মোকাবিলা সম্ভব তা নিয়ে ভাবনা-পরিকল্পনার শেষ নেই। বায়ুদূষণের প্রতিকারের জন্য গ্রহণ করা হয়েছে কলকারখানার দহন-প্রক্রিয়াকে নিয়ন্ত্রণ করে নির্গত দূষকের পরিমাণ কমানোর ব্যবস্থা। চেষ্টা চলছে নির্দিষ্ট এলাকায় যাতে দূষণের প্রভাব ঘনীভূত না হয় তার জন্য দূষকগুলোকে আরও বড়ো এলাকাজুড়ে ছড়িয়ে দেওয়ার। চেষ্টা চলছে দহনে উৎপন্ন গ্যাসে অতিরিক্ত কোনো পদার্থ মিশিয়ে দেওয়ার, যাতে নির্গত হওয়ার আগেই কোনো কোনো দূষক অপসারিত হতে পারে। তা ছাড়া 'গ্রহণ করা হয়েছে বৃক্ষরোপণ পরিকল্পনা। দূষণ প্রতিরোধী উদ্ভিদের ব্যবহার খুবই জরুরি। সমুদ্রদূষণের প্রতিকারের জন্য প্রয়োজন বিভিন্ন উপদ্বীপ ও উপকূলীয় অঞ্চলে সমুদ্র দূষণের পরিমাণ নিয়মিত পরিমাপ করা, শব্দদূষণের কুপ্রভাব কমানোর প্রধান উপায় হলো শব্দের ব্যবহার  সম্পর্কে জনসাধারণকে সচেতন করে তোলা। প্রযুক্তিবিদ্যার সাম্প্রতিক অগ্রগতিতে এমন কতকগুলো পদ্ধতির উদ্ভাবন হয়েছে, যাতে পরমাণু চুল্লির আবর্জনা-নিয়ন্ত্রণ সম্ভব হয়েছে। এর ফলে নিউক্লীয় বিদ্যুৎকেন্দ্রের পরিবেশে কোনো তেজস্ক্রিয় থাকবে না ।\nউপসংহার: পরিবেশ দূষণ সমস্যা নিয়ে আজ সকল দেশই চিন্তিত।মানবসভ্যতার অস্তিত্বই আজ সংকটের মুখোমুখি। ১৯৭২ সালে 'মানুষের পরিবেশ' নিয়ে সম্মিলিত জাতিপুঞ্জের অধিবেশন হয় স্টকহোমে। ১৯৯২ সালে ব্রাজিলের রিও ডি জেনিরোতে অনুষ্ঠিত হয়েছে বারো দিনব্যাপী ধরিত্রী সম্মেলন। আমেরিকা, রাশিয়া, সুইডেন, জার্মানি, জাপান, সিঙ্গাপুর ও অন্যান্য বহুদেশে জাতীয় স্তরে গঠিত হয়েছে পরিবেশ সংস্থা। বাংলাদেশের সংবিধানেও পরিবেশ দূষণ প্রতিরোধের শর্ত আরোপ করা হয়েছে। এখানেও প্রতিবছর ৫ই জুন বিশ্ব পরিবেশ দিবসরূপে পালিত হচ্ছে। ভবিষ্যৎ প্রজন্মের জন্য একটি নিরাপদ পৃথিবী গড়ে তোলার লক্ষ্যে যেকোনো মূল্যে পরিবেশ দূষণ রোধ করার প্রয়োজন অনস্বীকার্য।"
        }
      ]
    },
    {
      "number": "2",
      "uddipok": "তথ্যপ্রযুক্তি ও আজকের বাংলাদেশ",
      "tag": "BB 19",
      "sub_questions": [
        {
          "label": "",
          "question": "",
          "explanation": "উত্তর:\nভূমিকা: বিজ্ঞানকে মানবকল্যাণে প্রয়োগ করার কৌশল হচ্ছে প্রযুক্তি। মানুষ প্রতিনিয়ত গবেষণার মাধ্যমে প্রযুক্তির উন্নতি সাধন করছে। মানবজীবন বিকাশের যথার্থ উপায় এখন প্রযুক্তিবিদ্যা। তথ্যপ্রযুক্তি বর্তমান বিশ্বের সকল প্রকার উন্নয়ন কর্মকাণ্ডের মূল হাতিয়ার হিসেবে বিবেচিত। জ্ঞান-বিজ্ঞান ও প্রযুক্তিতে বিশ্ব পরিমন্ডলে নিজ অবস্থান সুদৃঢ় করতে এবং একবিংশ শতাব্দীর চ্যালেঞ্জ মোকাবেলায় প্রস্তুত হতে হলে তথ্যপ্রযুক্তির বিকল্প নেই। দৈনন্দিন জীবন থেকে শুরু করে মহাকাশ গবেষণা পর্যন্ত সকল কাজকর্মে তথ্য-প্রযুক্তির বিজয় ঘোষিত হচ্ছে। আমাদের জাতীয় উন্নয়নে তথ্যপ্রযুক্তির ভূমিকা ও গুরুত্ব অনেক। জাতীয় উন্নয়নের নানা ক্ষেত্রে তথ্যপ্রযুক্তি ব্যবহার হচ্ছে।\nতথ্যপ্রযুক্তি ও জাতীয় উন্নয়নের ধারণা: তথ্য সংরক্ষণ, প্রক্রিয়াকরণ, ব্যবস্থাপনা এবং সরবরাহের জন্য ব্যবহৃত পদ্ধতির সমন্বিত ও সুবিন্যস্ত রূপকে তথ্যপ্রযুক্তি বলে। ব্যাপক অর্থে কম্পিউটার, মাইক্রো ইলেকট্রনিক্স, টেলিকমিউনিকেশন ইত্যাদি বিষয় তথ্যপ্রযুক্তির মধ্যে পড়ে। এছাড়া ডাটাবেজ, সফটওয়‍্যার উন্নয়ন ইত্যাদি তথ্যপ্রযুক্তির অন্তর্গত। সাধারণ অর্থে টেলিফোন, ফ্যাক্স, টেলেক্স, ইন্টারনেট ইত্যাদিকে তথ্যপ্রযুক্তি বলে।\nজাতীয় উন্নয়ন বলতে বোঝায় সামগ্রিক উন্নয়ন। অর্থাৎ জাতীয়ভাবে অর্থনৈতিক, রাজনৈতিক, সামাজিক উন্নয়ন। এ দেশে বিগত এক যুগে তথ্যপ্রযুক্তির উল্লেখযোগ্য বিকাশ ঘটেছে। এখনকার তরুণ প্রজন্ম তথা স্কুল, কলেজ ও বিশ্ববিদ্যালয়ের শিক্ষার্থীরা তথ্যপ্রযুক্তির মাধ্যমে উপকৃত হচ্ছে। তথ্যপ্রযুক্তির ফলে জাতীয়ভাবে আয় বাড়ছে। জ্ঞান-বিজ্ঞান সমৃদ্ধ হচ্ছে।\nতথ্যপ্রযুক্তি ও বাংলাদেশ: জাতির জনক বঙ্গবন্ধু শেখ মুজিবুর রহমানের সুযোগ্য কন্যা বাংলাদেশের প্রধানমন্ত্রী শেখ হাসিনার অন্যতম প্রতিশ্রুতি এদেশকে 'ডিজিটাল বাংলাদেশ' হিসেবে গড়ে তোলা। 'ডিজিটাল বাংলাদেশ' ধারণার মূলভিত্তিই হলো তথ্যপ্রযুক্তি। সরকার তথ্যপ্রযুক্তির বিকাশের জন্য বিভিন্ন পদক্ষেপ গ্রহণ করেছেন। যেমন-\nক. দেশের অভ্যন্তরীণ ক্ষেত্রে যোগাযোগ প্রযুক্তির উন্নয়নের জন্য প্রায় সারা দেশকে ডিজিটাল টেলিফোন ও ইন্টারনেটের আওতায় নিয়ে আসা হয়েছে।\nখ. সরকার 'জাতীয় তথ্য ও যোগাযোগ প্রযুক্তি নীতিমালা' অনুমোদন করেছে।\nগ. বাংলাদেশের সফটওয়্যার ও তথ্যপ্রযুক্তি পণ্য বিদেশে বাজারজাতকরণের জন্য 'আইসিটি বিজনেস প্রমোশন সেন্টার' স্থাপন করা হয়েছে।\nঘ. এনসিটিবি প্রণীত কারিকুলামে তথ্যপ্রযুক্তি বিষয়টি বিশেষভাবে প্রাধান্য পেয়েছে এবং প্রযুক্তিভিত্তিক পাঠদান প্রক্রিয়া, প্রশ্নপত্র প্রণয়ন, উত্তরপত্র মূল্যায়ন, ফল প্রকাশ ইত্যাদি ব্যবস্থা গৃহীত হয়েছে।\nবেসরকারি ব্যবস্থাপনায় তথ্যপ্রযুক্তির উন্নয়ন ঘটেছে সমধিক। সেলফোন এবং ইন্টারনেট নেটওয়ার্ক এখন সারাদেশের প্রত্যন্ত অঞ্চলগুলোতেও বৈপ্লবিক মাত্রা সূচিত করেছে। অনলাইন ব্যাংকিং, এটিএম বুথ, মোবাইল ব্যাংকিং প্রভৃতি সেবা সারাদেশে বিস্তৃত হয়েছে। কলেজ, বিশ্ববিদ্যালয়ে ভর্তি পরীক্ষার জন্যে রেজিস্ট্রেশন এখন সেলফোনের মাধ্যমেই সম্ভব হচ্ছে। ই- মেইল, ফেসবুক আমাদের নৈমিত্তিক জীবনযাপনের অংশ হয়ে দাঁড়িয়েছে। কিন্তু তারপরও উন্নত দেশগুলোর তথ্যপ্রযুক্তিগত উন্নয়নের কাছে আমরা অনেক পিছিয়ে আছি। তবে নানা প্রতিকূলতা সত্ত্বেও তথ্যপ্রযুক্তি বাংলাদেশের অর্থনৈতিক উন্নয়নে বিশেষ অবদান রাখছে।\nজাতীয় উন্নয়নে তথ্যপ্রযুক্তি: বাংলাদেশে তথ্যপ্রযুক্তির ব্যবহার দিন দিন\nবেড়েই চলেছে। জাতীয় উন্নয়নে তথ্যপ্রযুক্তির কিছু দিক তুলে ধরা হলো:\nক. তথ্যের আদান-প্রদান; সরকারি উদ্যোগে ইউনিয়ন পর্যায়ে তথ্যসেবা কেন্দ্র স্থাপন করা হয়েছে যেখান থেকে ইউনিয়নবাসীরা কৃষি, শিক্ষা, চিকিৎসা ইত্যাদি সংক্রান্ত তথ্যের পাশাপাশি সরকারের নানা\nমন্ত্রণালয়ের তথ্য পাচ্ছে।\nখ. তথ্যপ্রযুক্তি ও কর্মসংস্থান: তথ্যপ্রযুক্তির ব্যবহার বাংলাদেশের বেকার যুবকদের কর্মসংস্থানের ক্ষেত্রে এক নতুন দ্বার উন্মোচন করে দিয়েছে। বাংলাদেশে বর্তমানে কম্পিউটার হার্ডওয়‍্যার, সফ্টওয়্যার, ইন্টারনেট ও তথ্যপ্রযুক্তি বিষয়ক প্রশিক্ষণ প্রদানের জন্য ৭-৮ হাজার প্রতিষ্ঠান গড়ে উঠেছে এবং এসব প্রতিষ্ঠানে অনেকের কাজের সুযোগ হচ্ছে।\nগ.তথ্যপ্রযুক্তিভিত্তিক শিক্ষাব্যবস্থা: তথ্যপ্রযুক্তির সাহায্যে শিক্ষার মান বাড়ানো সম্ভব হচ্ছে। স্কুল থেকে শুরু করে বিশ্ববিদ্যালয় পর্যন্ত কম্পিউটার শিক্ষাকে অন্তর্ভুক্ত করা হয়েছে। বিভিন্ন শিক্ষামূলক প্রোগ্রাম ব্যবহার করে শিক্ষার্থীরা এখন কম্পিউটারেই শিখতে পারছে পাঠসংশ্লিষ্ট বিষয়গুলো। তাছাড়া ইন্টারনেট ব্যবহার করে বিভিন্ন বিখ্যাত লাইব্রেরির বই, বিখ্যাত শহর-বন্দর, দেশ ইত্যাদি সম্পর্কে মুহূর্তেই সংগ্রহ করতে পারছে বিভিন্ন উপাত্ত।\nঘ.টেলিযোগাযোগ ব্যবস্থার উন্নয়ন: শক্তিশালী ও সমৃদ্ধ টেলিযোগাযোগ ব্যবস্থা তথ্যপ্রযুক্তির উপর নির্ভর করে। টেলিনেটওয়ার্ক সম্প্রসারণ, টেলিযোগাযোগের ব্যয় কমানো, জরুরি ডাকব্যবস্থা, রেলস্টেশন, অপটিক্যাল ফাইবার, ব্যাকবোনের\nযথাযথ ব্যবহার নিশ্চিত করা ইত্যাদি সবই তথ্যপ্রযুক্তির মাধ্যমে সম্ভব।\nঙ. শিল্প ও অর্থনীতি সফটওয়্যারের মূল্য হ্রাস, ই-কমার্সভিত্তিক ব্যাংক স্থাপন ইত্যাদি সকল কাজ তথ্যপ্রযুক্তি ব্যবহার করে করা যায়।\nচ. তথ্যপ্রযুক্তিভিত্তিক ব্যাংকিং ব্যবস্থা: সুদক্ষ ব্যাংকিং ব্যবস্থা\nদেশের অর্থনীতির প্রাণশক্তি। আর এই ব্যাংকিং খাতকে দক্ষ, যুগোপযোগী ও আধুনিক করার জন্য তথ্যপ্রযুক্তিভিত্তিক ব্যাংকিং ব্যবস্থা চালুকরণের বিকল্প নেই।\nছ. যাতায়াত ও পরিবহন ব্যবস্থা: তথ্যপ্রযুক্তির ফলে যাতায়াত ও পরিবহন ব্যবস্থার অনেক উন্নতি সম্ভব। একস্থান থেকে অন্যস্থানে যাতায়াতের ক্ষেত্রে এখন আমরা তথ্যপ্রযুক্তির সহায়তা পাই। বিমান, রেলের টিকেট ব্যবস্থাপনা বিশেষ সফটওয়্যারের মাধ্যমে পরিচালিত\nহচ্ছে।\nজ. আত্ম-কর্মসংস্থান: তথ্যপ্রযুক্তির উন্নয়নের ফলে আত্মকর্মসংস্থানের সুযোগ হয়েছে। মোবাইল ব্যাংকিং, সাইবার ক্যাফে, ফোন ও রিচার্জসহ নানা ধরনের কাজে অনেকের স্বাধীন ব্যবসায়ের সুযোগ হয়েছে।\nঝ. ব্যবসা ক্ষেত্রে: তথ্যপ্রযুক্তির মাধ্যমে ব্যবসার ক্ষেত্রে নানা উন্নয়ন সাধন হয়েছে। ব্যবসায়-বাণিজ্যের প্রসার ঘটেছে। বহির্বিশ্বের সঙ্গে বাণিজ্যের মূল ভিত্তিই তথ্যপ্রযুক্তি। তথ্য আদান-প্রদানের মাধ্যমে ক্রয়-বিক্রয় সহজ হয়েছে।\nঞ. চিকিৎসা ক্ষেত্রে: তথ্যপ্রযুক্তির উন্নয়নের ফলে চিকিৎসাবিজ্ঞান প্রভূত উন্নতি সাধন করেছে। রোগ নির্ণয় থেকে সার্জারি পর্যন্ত সর্বক্ষেত্রেই প্রযুক্তির ব্যবহার বিপ্লব নিয়ে এসেছে চিকিৎসা ক্ষেত্রে।\nট, পর্যটন ক্ষেত্রে: বিদেশি পর্যটকেরা এখন তাদের দেশ থেকেই ট আমাদের দেশের পর্যটন সম্পর্কিত তথ্য পেতে পারে। আমরাও জানতে পারছি সারা বিশ্বের পর্যটন ও এ-সংক্রান্ত যাবতীয় বিষয়। সম্প্রতি তথ্যপ্রযুক্তির মাধ্যমেই আমাদের সুন্দরবন ও কক্সবাজারকে বিশ্বের সামনে তুলে ধরার সুযোগ হয়েছে।\nঠ.সামাজিক সম্পর্ক উন্নয়নে: সমাজ সচেতনতা ও সার্বিক সম্পর্ক\nউন্নয়নে তথ্যপ্রযুক্তি গুরুত্বপূর্ণ ভূমিকা পালন করে। তথ্যপ্রযুক্তি ব্যবহারে যেমন দেশের মানুষের সমস্যা ও দুর্ভোগের কথা জানা যায়, তেমনি দেশি-বিদেশিদের সাথে সুসম্পর্কও গড়ে তোলা যায়। ফেইসবুক, টুইটার, লিংকড ইন প্রভৃতি সাইট সামাজিক যোগাযোগে অভূতপূর্ণ ভূমিকা রাখছে।\nড.গবেষণা ক্ষেত্রে: বিভিন্ন গবেষণার জন্য এখন আর গবেষকদের দেশের বাইরে যাওয়ার প্রয়োজন হয় না। দেশেই তাদের প্রয়োজনীয় তথ্য তাঁরা পেয়ে যান তথ্য ও প্রযুক্তি ব্যবহার করে।\nঢ. মানবসম্পদ উন্নয়নে: দক্ষ মানবসম্পদ উন্নয়ন ছাড়া কোনো\nঅবস্থাতেই দারিদ্র্য দূরীকরণ এবং জাতীয় উন্নয়ন সম্ভব নয়। মানবসম্পদ উন্নয়নের ক্ষেত্রে তথ্যপ্রযুক্তি নানা ভূমিকা পালন করে।\nউপসংহার: বর্তমান বিশ্বে যে জাতি তথ্যপ্রযুক্তিতে যত বেশি দক্ষ, তাদের সার্বিক অবস্থাও তত বেশি উন্নত। তথ্যপ্রযুক্তি বর্তমান বিশ্বে সবচেয়ে মূল্যবান ইস্যু। কিন্তু আমাদের দেশে এখনো তথ্যপ্রযুক্তির যথাযথ প্রয়োগ ঘটেনি। তথ্যপ্রযুক্তির মাধ্যমে দারিদ্র্য দূরীকরণ, শিক্ষার উন্নয়ন, চিকিৎসার উন্নয়ন, অর্থনৈতিক উন্নয়ন ও বেকারত্ব দূর করার জন্য আমাদের নানা পরিকল্পনা গ্রহণ ও বাস্তবায়ন করতে হবে। সকলের প্রচেষ্টার মাধ্যমেই বাংলাদেশে তথ্যপ্রযুক্তির সফল বাস্তবায়ন ঘটবে।"
        }
      ]
    },
    {
      "number": "3",
      "uddipok": "বই পড়ার আনন্দ",
      "tag": "BB 19",
      "sub_questions": [
        {
          "label": "",
          "question": "",
          "explanation": "উত্তর:\nভূমিকা: সভ্যতার সূচনালগ্ন থেকেই মানুষ কেবল দিনযাপনের সংগ্রাম নিয়েই মেতে থাকল না, শৃঙ্খলিত থাকতে চাইল না দৈনন্দিন প্রয়োজনের বন্দিশালায়। আকাশ তাকে হাতছানি দিল। সাগর শুনাল মহাজীবনের সংগীত। অরণ্য দিল মুক্তির সংবাদ। কল্পনার রং দিয়ে সে এক নতুন রামহল বানাল। ব্যাপৃত হলো সৃষ্টি রহস্যের নিরন্তর গবেষণায়। সভ্যতা বিনির্মাণে জ্ঞান স্বীকৃত হলো। আর জ্ঞানার্জনে পুস্তকের প্রয়োজনীয়তাও স্বীকৃত হলো সর্বাগ্রে। অর্জিত হলো সমাজের সঙ্গে পুস্তকের, পুস্তকের সঙ্গে পাঠকের অন্তরঙ্গ ঘনিষ্ঠ সম্পর্ক।\nবইয়ের বৈশিষ্ট্য: বই হচ্ছে মানুষের মেধা-মনন ও প্রজ্ঞা-চেতনা\nপরিস্ফুটনের উৎকৃষ্ট মাধ্যম। বইয়ের অন্যতম বৈশিষ্ট্য হচ্ছে- এটি নিঃস্বার্থভাবে পাঠকের হৃদয়বৃত্তিকে জাগ্রত করে এবং মানবিক মূল্যবোধের বিকাশ 'ঘটায়। মহাকালের অনন্ত স্রোতধারায় যেসব মহাজ্ঞানী মহাজন তাঁদের জীবনের জ্ঞান ও অভিজ্ঞতাকে কাজে লাগিয়ে অনাগত প্রজন্মের জন্য সৃজন করেছেন কালোত্তীর্ণ ইতিহাস, পুস্তকের পাতায় সংরক্ষণের মাধ্যমে আমরা সেগুলোকে পেয়ে থাকি মূল্যবান পথপ্রদর্শক হিসেবে। জ্ঞানের সে অমিতধারা যুগ-যুগান্তর ধরে বহতা নদীর মতো চির প্রবহমান বলে পুস্তক পাঠের কোনো জুড়ি নেই।\nবই পাঠের আনন্দ: বই জীবনেরই জন্য। দেশ-কালের কত তুচ্ছাতিতুচ্ছ ঘটনা, জীবনের চড়াই-উতরাই-এর কত অভিজ্ঞতা বইয়ে লিপিবদ্ধ হয়েছে। বই হতে পারে নিরানন্দ জীবনের আনন্দের উপকরণ। পাঠক হিসেবে বইয়ের সঙ্গে মিশে একাকার হতে পারলে, বই আমাদের জীবনে দিতে পারে আনন্দের ফল্গুধারা, শান্তির মহাপ্রস্রবণ। ইতিহাস, সাহিত্য, দর্শন, আইন ইত্যাদি বিষয়ক বই পাঠ করে মানুষ বিশেষ ধরনের আনন্দ লাভ করতে পারে, পেতে পারে পরিপূর্ণ আত্মিক তৃপ্তি। L. A. G. Strong বলেছেন- 'The diversity of the books expressing different factor has created coruscation among the readers'.\nবইয়ের সঙ্গে পাঠকের সম্পর্ক: বই কেবল যে জ্ঞানার্জনের উপায়, তা নয়।\nবই সত্য সুন্দর আনন্দময় অনুভূতিতে পাঠকচিত্তকে আলোড়িত করে। হতাশাক্লান্ত-বিভ্রান্ত, নৈরাশ্যগ্রস্ত মানুষকে পৌঁছে দেয় জীবনের মহৎ প্রাঙ্গণে। উৎকৃষ্ট গ্রন্থই মানুষকে পশুবৃত্তির স্থূল স্তর থেকে মনুষ্যত্বলোকে নিয়ে যেতে পারে। পাষন্ড প্রাণ আবার নতুন করে খুঁজে পায় মনুষ্যত্ব। বইয়ের মধ্যেই তার ঘটে নতুন জন্ম। পুস্তকই আমাদের ত্রিকালসূত্রে আবদ্ধ করে, আশা জাগায়, স্বপ্ন দেখায়, শোনায় বিপ্লবী সংগীত। বই আমাদের হাতে তুলে দেয় নতুন প্রভাতের মঙ্গল আলো, সঠিক পথের নির্দেশনা। তাই বইয়ের সঙ্গে সম্পর্ক গড়ে উন্নত ও আনন্দপূর্ণ জীবন গঠন করা যায়। বই ব্যক্তির মনুষ্যত্ববোধ জাগরণে ক্রিয়াশীল ভূমিকা রাখে। সৃজনশীল চিন্তাভাবনা করার খোরাক জোগাতে এর কোনো বিকল্প নেই। জীবনের বিচিত্র অভিজ্ঞতার সঙ্গে সমন্বয় সাধিত হতে পারে বই পড়ার মাধ্যমে অর্জিত জ্ঞানের। সে জ্ঞানের আলো ব্যক্তিকে সত্য-মিথ্যা, ভালো-মন্দ চিনতে এবং বুঝতে সহযোগিতা করতে পারে। জ্ঞান অর্জনের স্পৃহা যার প্রচণ্ড, সে ইচ্ছে করলে কম পয়সায় বইয়ের মাধ্যমে জ্ঞান অর্জন করতে পারে। ইতিহাস, ঐতিহ্য, সংস্কৃতি এসব বিষয়ের পাশাপাশি দার্শনিকতা-সমৃদ্ধ বিভিন্ন লেখকের লেখা বই ব্যক্তিকে ইতিবাচক জ্ঞানার্জনে যেমন সহায়তা করে, তেমনি ঐতিহাসিক স্থান সম্পর্কে প্রত্যক্ষ জ্ঞান ও অনুভূতি প্রদান করে।\nউপযুক্ত বই নির্বাচন: উপযুক্ত বই নির্বাচনে একজন পাঠককে অবশ্যই\nসতর্কতা অবলম্বন করতে হবে। কুরুচিপূর্ণ ও অশ্লীল বই যুবসমাজকে সাময়িক আনন্দ দিলেও সময়ের ব্যবধানে তা দেশ ও জাতির জন্য অকল্যাণ ডেকে আনে। যে বইয়ে সমাজের নানা বিষয়, পোশাক-পরিচ্ছদ, অলংকার, হাসি-ঠাট্টা, রসালাপ, সুখ-দুঃখ ইত্যাদি নিপুণভাবে উঠে এসেছে, পাঠককে সে রকম বই-ই মনোনীত করতে হবে। তা ছাড়া মনীষীদের জীবন চরিত পড়া উচিত। এতে করে তাদের জীবনের বিচিত্র অভিজ্ঞতা, দর্শন প্রভৃতি বিষয়ে জানা যায় এবং অর্জিত জ্ঞান নিজেদের জীবন গঠনে কাজে লাগিয়ে জীবনকে উন্নত করা যায়। ভ্রমণকাহিনিমূলক বই ব্যক্তিকে ইতিহাস বিখ্যাত স্থান সম্পর্কে প্রত্যক্ষ জ্ঞান দান করতে পারে বলে এ ধরনের বই পড়া খুবই উপকারী। বিচিত্র বিষয়ে বই রচিত হলেও বেছে বেছে ভালো বই-ই পড়া - উচিত। একেক বই পাঠে একেক ধরনের আনন্দ পাওয়া যায়। তবে নিছক - আনন্দের চেয়ে আনন্দের পাশাপাশি জীবনে কাজে লাগতে পারে, এমন বই পড়লে ভালো হয়। বই পড়ার সময় নির্বাচন: বই পড়ার আনন্দ সবসময় একরকম হয় না।\nপরিবেশ-পরিস্থিতি এবং পারিপার্শ্বিকতা অনুযায়ী বই পড়ার আনন্দ বিভিন্ন মাত্রা লাভ করে। পাহাড়ি নির্জন এলাকায় কোনো ঝরনার পাশে বসে একটি বই পড়লে মনে যে আবেগ-অনুভূতি দোল খেয়ে উঠবে, কোনো ব্যস্ত এলাকায় বইটি পড়লে সে রকম অনুভূতি হবে না। চাঁদনি রাতে খোলা জানালার পাশে ঘরের মৃদু আলোয় বসে একা একা কোনো বই পড়লে যে অনুভূতি সৃষ্টি হয় মধ্য দুপুরের অলস প্রকৃতির নীরবতায় বিছানায় শুয়ে বই পড়লে সে অনুভূতি হবে না। প্রকৃতপক্ষে সমঝদার পাঠক মাত্রই জানেন, কোন সময় কোন বই পড়তে হবে। ভ্রমণের সময় বই পড়ার একটা অন্যরকম আনন্দ পাওয়া যায়। নিঃসঙ্গতা কাটাতে বইয়ের জুড়ি নেই। যে সময়ের জন্য যে বইটি মানানসই হবে সে সময়ে সে বইটি পাঠে আনন্দ লাভ করা যায় বেশি।\nবই যখন কথা বলে: বই যখন পাঠকের সঙ্গে কথা বলে তখন পাঠকের মনে ধ্যানমগ্নতা ভর করে। পাঠক একমুখী চিন্তা-চেতনা-কল্পনা ও আবেশে মোহাবিষ্ট হয়ে পড়ে। একটি ভালো বই একজন সরস গল্পকারের মতো। যেকোনো বিষয়ের বই লেখকের লেখার গুণে সরস হতে পারে। বিজ্ঞানের মতো কাঠখোট্টা বিষয়ও সাহিত্য রসে সিদ্ধ হয়ে পাঠককে মোহাবিষ্ট করে তোলে। তবে বইয়ের এ গুণগুলো পাঠককে আবিষ্কারের ক্ষমতা অর্জন করতে হবে। পাঠকের এ ক্ষমতা না থাকলে বই নির্জীব পদার্থের মতো হয়ে পড়ে এবং পাঠক বই পড়ার আনন্দ থেকে বঞ্চিত হয়। বই যখন কথা বলে, বইয়ের সে কথা পাঠককে সঙ্গ লাভের চরম সুখ দেয়, অথচ বিনিময়ে কিছুই প্রত্যাশা করে না।\nউপসংহার: একটি পুস্তক যুগের হয়েও যুগাতিক্রান্ত। আবহমানকাল ধরে এর বক্তব্য পথহারা মানুষকে দেবে পথের সন্ধান, ঠিকানাহীন মানুষকে দেবে মনুষ্যত্ব অর্জনের দীক্ষা। এজন্যে চাই সময়োপযোগী বক্তব্যধর্মী উৎকৃষ্ট বই, উত্তম পরিবেশ ও উপযুক্ত সঙ্গ। ম্যান্সফিন্ড যথার্থই বলেছেন, 'বই পড়ার আনন্দ দ্বিগুণ হয়, যখন এমন একজনের সঙ্গে বাস করা যায়, যে আমার মতো একই বইগলো ভালোবাসবে।'"
        }
      ]
    },
    {
      "number": "4",
      "uddipok": "মানবকল্যাণে বিজ্ঞান",
      "tag": "CCC 24,PCC 24,NDCD 24,DCC 24,RCPC 24,CPCR 24,DB 23,DIN.B 23,JB 23,RB 23,SB 23,MB 23,CTG.B 23,RCC 23,NDCD 23,DRMC 23,JCC 23,ISCM 23,HC 23,CC 23,FCC 23,BCC 23,RUMC 23,DB 19,BB 19,DIN.B 19,CTG.B 19,RB 19,CB 19,All.B 18,CTG.B 17,BB 17,CB 17,SB 19,DB 16,SB 16,BB 16,RB 16,CPSCM 24",
      "sub_questions": [
        {
          "label": "",
          "question": "",
          "explanation": "ভূমিকা – বিজ্ঞান আধুনিক সভ্যতার আশীর্বাদ।  অন্ধকার জীবন থেকে মানুষকে আলোর পথে নিয়ে এসেছে বিজ্ঞান ও প্রযুক্তি সেবা। প্রাচীন থেকে আধুনিক ধারার জীবন যাপনে মানুষকে দিনের-পর-দিন নতুনত্ব উপহার দিয়ে চলেছে বিজ্ঞান। প্রতিদিনের জীবনে বিজ্ঞানের আবিষ্কার কোন না কোন ভাবে মানুষকে সহায়তা করছে ফলে মানুষের জীবন  সহজ থেকে সহজতর হচ্ছে। বিজ্ঞান শব্দের আভিধানিক অর্থ ‘বিশেষ জ্ঞান’। পার্থিব জগতের কল্যাণের জন্য বিশেষ জ্ঞান সৃষ্টি করায় বিজ্ঞানের অন্যতম লক্ষ্য। বিজ্ঞানের আবিষ্কার মানুষকে ক্রমবিবর্তনের মধ্য দিয়ে পৌঁছে দিয়েছে আধুনিক সভ্যতার চরম শিখরে।সারা পৃথিবীতে আজ বিজ্ঞানের জয়ধ্বনি। বিজ্ঞান ও প্রযুক্তি ব্যতীত মানুষ এক মুহূর্ত বাঁচতে পারবে না। বিজ্ঞানের ছোঁয়া  যে দেশে পড়েনি সে দেশ কোনভাবেই উন্নতি লাভ করতে পারেনি। মানুষের জীবনে বিজ্ঞানের ছোঁয়া কতটা লেগেছে তা প্রতিদিনকার জীবনকে দেখলেই আমরা অনুভব করতে পারি।মানব কল্যাণে বিজ্ঞান ও প্রযুক্তি প্রতিনিয়ত অবদান রেখে  চলেছে।\nবিজ্ঞানের আবিষ্কার- বিজ্ঞানের বিচিত্র আবিষ্কার মানুষের জীবনে সুফল বয়ে এনেছে। মানুষের জীবনে পরিপূর্ণতা এনে দিয়েছে বিজ্ঞান। গুহাবাসী মানুষ আলোকিত জীবনের প্রথম ধাপে আবিষ্কার করেছিল  আগুন। বিজ্ঞানের  পদযাত্রা শুরু হয়েছিল আগুন জ্বালানোর মধ্য দিয়ে।এরপর মানুষের জীবনে যে আবিষ্কারটি গতি এনে দিয়েছে তা হল চাকা আবিষ্কার। পণ্য পরিবহন ও এক স্থান থেকে অন্য স্থানে যেতে মানুষকে চাকা সহায়ক ভূমিকা পালন করেছে। এরপর থেকে মানুষকে আর থেমে থাকতে হয়নি আগুনে পুড়িয়ে  তৈরি হয়েছে নতুন নতুন যন্ত্রপাতি। এক স্থান থেকে অন্য স্থানে মানুষ  পৌঁছে গেছে চাকায়  চালিত বাহনের মাধ্যমে। সমাজের যত পরিবর্তন হয়েছে মানুষের জ্ঞান বিজ্ঞানের  জিজ্ঞাসা ততই বেড়েছে। আকাশ, জল, স্থল  সম্পর্কে মানুষের কৌতূহল বৃদ্ধি পেয়েছে ফলে আবিষ্কারের নেশা  মানুষকে তাড়িত করে।\nবিংশ শতাব্দীর বিজ্ঞান- বিজ্ঞানের জয়যাত্রা প্রাচীনকাল থেকে শুরু হলেও বিংশ শতাব্দীতে এসে সমৃদ্ধি লাভ করেছে। বিজ্ঞানের আবিষ্কার মানুষের জীবনকে যেমন সহজ করেছে তেমনি প্রকৃতিকে নিয়ন্ত্রণ করার কিছুটা সক্ষমতা তৈরি করেছে। বিজ্ঞানের বহুমুখী আবিষ্কার প্রাত্যহিক জীবনকে সহজ করে দিয়েছে। বিজ্ঞানের বিভিন্ন আবিষ্কার মানুষ তার প্রয়োজন মত ব্যবহার করছে। বিজ্ঞানের জয়যাত্রা একবিংশ শতাব্দীতে অব্যাহত থাকবে এবং পৃথিবীকে  নিয়ে যাবে সমৃদ্ধির চরম শিখরে। বিজ্ঞানের বহুমুখী আবিষ্কার পৃথিবীকে দেখাবে নতুন দিগন্ত।বিংশ শতাব্দীতে আমরা উপলব্ধি করতে পারছি বিজ্ঞানের আবিষ্কার ছাড়া সমৃদ্ধি অর্জন কোনভাবেই সম্ভব না।\nপ্রযুক্তি আবিষ্কারে আত্মত্যাগ- প্রকৃতি জগতের বিচিত্র বিষয়ের প্রতি ক্ষুদ্রাতিক্ষুদ্র আগ্রহ এবং পরীক্ষা-নিরীক্ষার মধ্য দিয়ে নতুন নতুন কিছু আবিষ্কার করা বিজ্ঞানীদের মূল কাজ। বিভিন্ন রকম আবিষ্কার থেকে আমরা যে সুফল ভোগ করছি এর পেছনে প্রযুক্তি আবিষ্কারকদের রয়েছে নিরলস শ্রম, মেধা, অধ্যবসায়  ও সাধনা। নতুন নতুন জ্ঞান সমাজে পরিবেশন করা খুব সহজ কাজ ছিল না। নিজের আবিষ্কার সমাজে প্রতিষ্ঠা করতে গিয়ে প্রাণ দিতে হয়েছে ব্রনো, ও ল্যাভয়িসকে। এছাড়া সক্রেটিস, গ্যালিলিও, আর্কিমিডিস, নিউটন, স্যার জগদীশচন্দ্র বসু  প্রভৃতি বিজ্ঞানী তাদের জীবনের বড় অংশ ব্যয় করেছেন গবেষণার কাজে। প্রযুক্তি আবিষ্কার এর পেছনের এই মহান মানুষগুলোর নিরলস পরিশ্রমের বিনিময়ে আধুনিক সভ্যতা বিচিত্র সুবিধা ভোগ করছে। প্রযুক্তি আবিষ্কারের প্রত্যক্ষ এই মানুষগুলোর প্রতি আমাদের সবসময় শ্রদ্ধাশীল থাকতে হবে।\nদৈনন্দিন জীবনে বিজ্ঞান – প্রতিদিনকার জীবনে এমন কোনো মুহূর্ত নেই যে মুহূর্তে আমরা বিজ্ঞানের আশীর্বাদ গ্রহণ করছি না। সকাল থেকে শুরু করে সন্ধ্যা পর্যন্ত বিভিন্ন ভাবে বিজ্ঞান আমাদের পাশে থাকে। সকালে ঘুম থেকে ওঠার সময় যে ঘড়িটা দেখি সেটি থেকে শুরু করে অফিস-আদালতের কাজ শেষ করে এসি বা ফ্যানের বাতাসে নিদ্রায় যাওয়া পর্যন্ত ছন্দময় জীবন এনে দিয়েছে বিজ্ঞান । যাতায়াত, তথ্য প্রযুক্তির ব্যবহার, মানুষের সঙ্গে যোগাযোগ স্থাপন, ব্যবসা-বাণিজ্যের প্রসার, কৃষি, চিকিৎসা, শিক্ষা ও প্রকৌশলীসহ নানামুখী কাজে বিজ্ঞান আমাদের পাশে রয়েছে। মানুষের প্রতিটি কর্মকাণ্ডের সঙ্গে বিজ্ঞান জড়িত। সমাজের প্রতিটি স্তরে বিজ্ঞান এর ছোঁয়া লেগেছে ফলে  জীবনে এসেছে পরিবর্তন। মানব জীবন এবং বিজ্ঞানকে আজ কোনভাবেই আলাদা করা যাবে না। প্রাত্যহিক জীবনে বিজ্ঞান আমাদের প্রতিনিয়ত সুফল এনে দিচ্ছে।\nবেকারত্ব মোচনে বিজ্ঞান – উন্নয়নশীল ও অনুন্নত দেশে বেকারত্ব অভিশাপ। আর্থিক সচ্ছলতা না থাকলে সমাজে অরাজকতা সৃষ্টির সম্ভাবনা থাকে। বিজ্ঞানের আবিষ্কার আজ বেকারত্ব  দূরীকরণ উল্লেখযোগ্য ভূমিকা রাখছে। হাতে-কলমে প্রযুক্তি সেবা সম্পর্কে জ্ঞান লাভ করে  তরুণ সমাজ অর্থ উপার্জন করছে। রেডিও ,টেলিভিশন, বৈদ্যুতিক পাখা, কম্পিউটার, মোবাইল উৎপাদন প্রতিষ্ঠানে যেমন শ্রম শক্তির প্রয়োজন হচ্ছে তেমনি ভাবে পরবর্তীতে মেরামতের জন্য আরেকটি শ্রমশক্তির প্রয়োজন দেখা দিচ্ছে ।ইলেকট্রনিক বিভিন্ন যন্ত্রাংশ উৎপাদন এবং মেরামতের জন্য আধুনিক শিক্ষা ব্যবস্থার মধ্যে কর্মমুখী শিক্ষার সুযোগ করে দিয়ে বেকারত্ব দূর করা সম্ভব হচ্ছে। ফ্রিল্যান্সিংয়ের মাধ্যমে অর্থ আয় করে বাংলাদেশের তরুণ সমাজ দেশের আর্থিক খাতে বিরাট ভূমিকা পালন করছে। বড় বড় শিল্প-কলকারখানায় উৎপাদন বৃদ্ধির জন্য বেশি বেশি শ্রমিক লাগছে। মোবাইলে রিচার্জ বা  মোবাইল এর মাধ্যমে ব্যাংকিং কার্যক্রম সম্পন্ন করে অর্থ উপার্জন করছে এবং তা দিয়ে একটি শ্রেণী তাদের জীবন জীবিকা বেশ ভালোভাবে নির্বাহ করছে। সর্বোপরি বিজ্ঞান বেকারত্ব দূর করার কাজে উল্লেখযোগ্য ভূমিকা পালন করছে।\nশিক্ষা ক্ষেত্রে বিজ্ঞানের অবদান-  শিক্ষা বিকাশের ক্ষেত্রে সবচেয়ে উল্লেখযোগ্য ভূমিকা রেখেছে বিজ্ঞানের নতুন আবিষ্কার।বিশেষ করে কাগজ-কলমের আবিষ্কার, মুদ্রণ শিল্পের অগ্রগতি, টাইপরাইটার আবিষ্কার যা শিক্ষার প্রসার ও বিকাশে সহায়তা করছে ।আধুনিক সময়ে কম্পিউটার আবিষ্কার হওয়ার পর শিক্ষাক্ষেত্রে উন্নতি আরো বৃদ্ধি পেয়েছে। পাওয়ার পয়েন্ট প্রেজেন্টেশনের মাধ্যমে খুব সহজভাবে   পাঠ্যবইয়ের বিষয়সমূহ উপস্থাপন  করলে শিক্ষার্থীদের বুঝতে সুবিধা  হায়। শিক্ষক ও শিক্ষার্থীদের যোগাযোগের মাধ্যম হিসেবে ইমেইল বা সামাজিক যোগাযোগ মাধ্যম বেশ কার্যকরী। শিক্ষার আলো পৌঁছে দিতে বিজ্ঞান সর্বোচ্চ চেষ্টা করছে। দেশ-বিদেশের বিশ্ববিদ্যালয়গুলোতে উচ্চতর শিক্ষা লাভের জন্য গবেষণা পত্র জমা দেওয়া বা ভর্তি পরীক্ষা  এখন অনলাইনের মাধ্যমে সম্পন্ন হচ্ছে। পৃথিবীর বিভিন্ন দেশের উন্নত শিক্ষা প্রতিষ্ঠান সম্পর্কে ধারণা নেওয়া এবং বিচিত্র জ্ঞান আহরণের জন্য ইন্টারনেট প্রযুক্তির অধিক কার্যকর। পৃথিবীর যেকোন ভাষার উল্লেখযোগ্য গ্রন্থ আমরা সহজেই পড়তে পারি ইন্টারনেটের কল্যাণে। পৃথিবীর কোন জ্ঞান নির্দিষ্ট সমাজ বা দেশের গন্ডির মধ্যে সীমাবদ্ধ থাকছে না, জ্ঞান হয়ে উঠেছে সমগ্র পৃথিবীর। বিজ্ঞানের নানা আবিষ্কার শিক্ষাক্ষেত্রকে  উন্নতির দিকে নিয়ে যাচ্ছে।\nচিকিৎসা ক্ষেত্রে বিজ্ঞান- জনস্বাস্থ্যের কল্যাণে উল্লেখযোগ্য ভূমিকা রেখেছে বিজ্ঞান। চিকিৎসা ক্ষেত্রে বিজ্ঞানের অবদান আমরা তখনই বুঝতে পারে যখন আমি বা আমার পরিবারের কেউ অসুস্থ হয়। এক্সে, আল্ট্রাসনোগ্রাম, ইসিজি, সিটি স্ক্যান প্রভৃতি আবিষ্কার রোগ নির্ণয় করার ক্ষেত্রে যথাযথ ভূমিকা পালন করছে। অত্যাধুনিক আবিষ্কার জটিল রোগের  সহজ সমাধান এনেছে। বৃক্ক,  অস্থিমজ্জা, যকৃত এর মত শরীরের গুরুত্বপূর্ণ অঙ্গ প্রতিস্থাপনের মাধ্যমে মানুষ নতুন করে জীবন ফিরে পাচ্ছে। হৃদ রোগীদের জন্য রক্তের প্রবাহ ঠিক রাখতে রক্তনালীর মাঝে  রিং ব্যবহার করা হচ্ছে অথবা লেজার রশ্মির মাধ্যমে রক্তনালীর অভ্যন্তরের চর্বি সরিয়ে দিচ্ছে। ক্যান্সারে আক্রান্ত রোগীদের চিকিৎসা নিশ্চিত করার লক্ষ্যে কেমোথেরাপির বিশেষ ভূমিকা পালন করছে। মূত্রথলি ও পিত্তকোষের পাথর অপসারণের জন্য লেজার রশ্মি ব্যবহার বর্তমান সময়ে বেশ বৃদ্ধি পেয়েছে। লেজারের মাধ্যমে শরীরের  অতি স্পর্শকাতর স্থানের সুচিকিৎসা নিশ্চিত করা যাচ্ছে। বিজ্ঞানের আবিষ্কার ব্যতীত আজকের দিনের আধুনিক চিকিৎসা কোনভাবেই কল্পনা করা সম্ভব নয়। কম্পিউটার প্রযুক্তি চিকিৎসাবিজ্ঞানে অভূতপূর্ব পরিবর্তন  এনে দিয়েছে।\nঅর্থনীতিতে বিজ্ঞানের অবদান- অর্থনৈতিক ভিত্তি ব্যতীত আধুনিক পৃথিবীতে কোন দেশ উন্নতি করতে পারবে না। অর্থনৈতিক প্রবাহ যে দেশে যত বেশি গতিশীল থাকে সেই দেশের জীবনযাত্রার মান তত বেশি উন্নতি লাভ করবে। অর্থনৈতিক উন্নয়নের ক্ষেত্রে বিজ্ঞানের অবদান বিশেষভাবে গুরুত্ব বহন করে। শিল্প কলকারখানা, ব্যাংকিং ব্যবস্থা, আধুনিক মানের যন্ত্রপাতি আবিষ্কার সহ আর্থিক খাতের সকল প্রতিষ্ঠানে বিজ্ঞানের  ছোঁয়া লেগেছে। বিজ্ঞানের সুফল হিসেবে মানুষের কর্মসংস্থানের সৃষ্টি হয়েছে যেমন তেমনি ভাবে আর্থিক প্রবাহ বৃদ্ধি পেয়েছে সর্বোপরি একটি দেশের মোট দেশজ উৎপাদন বা জিডিপিতে বিশেষ প্রভাব সৃষ্টি করছে।মানুষের মাথাপিছু আয় যত বেশি বৃদ্ধি পাবে তত বেশি সে দেশের সম্মান বহির্বিশ্বে বৃদ্ধি পাবে। অর্থনৈতিকভাবে সচ্ছলতা সৃষ্টি করা বিজ্ঞানের কাজ হয়ে দাঁড়িয়েছে। নতুন নতুন আবিষ্কার অর্থনৈতিক প্রবাহে আর্থিক উৎসের নতুন নতুন পথ সংযুক্ত করছে।\nযোগাযোগ ও পরিবহন ব্যবস্থায় বিজ্ঞান- যে দেশের পরিবহন ও যোগাযোগ ব্যবস্থা যত নিরাপদ ও সহজ সেই দেশ তত দ্রুত উন্নতি করতে পারবে। বর্তমান পৃথিবীর  সমৃদ্ধি বহুলাংশে নির্ভর করে সে দেশের পরিবহন ও যোগাযোগ ব্যবস্থার ওপর।চাকা আবিষ্কারের মধ্য দিয়ে পরিবহন ও যোগাযোগ ব্যবস্থা পরিবর্তনের যে ধারা শুরু হয়েছিল তা বর্তমানে ব্যাপকতা লাভ করেছে। বুলেট ট্রেন, এরোপ্লেন, রকেট সহ বহু ধরনের দ্রুতগামী বাহন আবিষ্কৃত হয়েছে। নৌপথে পণ্য ও মানুষ পরিবহনের জন্য উন্নত মানের জাহাজ, লঞ্চ, স্টিমার ,স্পিড বোর্ড আবিষ্কৃত হয়েছে। পৃথিবীর এক প্রান্ত থেকে অন্য প্রান্তে মানুষের সঙ্গে যোগাযোগ স্থাপনের জন্য মোবাইল, টেলিফোন ব্যবহার করা হচ্ছে। প্রাতিষ্ঠানিক তথ্য বিনিময়ের জন্য ইমেইল সবচেয়ে জনপ্রিয় মাধ্যম।গভীর সমুদ্র পথ পাড়ি দিতে পারে এমন বৃহদায়তনের উচ্চ প্রযুক্তি সম্পন্ন মালবাহী জাহাজ পৃথিবীর এক প্রান্ত থেকে অন্য প্রান্ত পর্যন্ত চলে যাচ্ছে।  যোগাযোগ ও পরিবহন ব্যবস্থায় বিজ্ঞানের অবদান অনস্বীকার্য।\nঝুঁকিপূর্ণ কাজে বিজ্ঞান- মানুষ যেখানে পৌঁছাতে পারে না সেখানে মানুষের তৈরি প্রযুক্তি পৌঁছে যেতে পারে সহজেই। বিজ্ঞানের অভূতপূর্ব আবিষ্কার রোবট। মহাশূন্যের রহস্য আবিষ্কারের জন্য রোবট সবচেয়ে কার্যকরী মাধ্যম। দুর্গম পাহাড়-পর্বত, গভীর খনি, সমুদ্রের অতল গহীনে সহজে পৌঁছে যাচ্ছে রোবট। মানুষকে  চাঁদে নিয়ে  গেছে রকেট  আবার মঙ্গলে  পানির অস্তিত্ব খুঁজে পেতে বিজ্ঞান নিরলস পরিশ্রম করে যাচ্ছে।মহাশূন্যের বিচিত্র অজানা তথ্য জানতে মানুষ বিজ্ঞানের শরণাপন্ন হচ্ছে।আকাশপথে ড্রোনের মাধ্যমে গোয়েন্দা তথ্য যেমন সংগ্রহ করা হচ্ছে তেমনি ভাবে মানুষের কাছে বার্তাও পাঠানো হচ্ছে এই প্রযুক্তির মাধ্যমে। যেখানে মানুষের জীবনের ঝুঁকি রয়েছে সেখানে এগিয়ে যাচ্ছে বিজ্ঞানের আবিষ্কৃত বিভিন্ন প্রযুক্তি।মানবকল্যাণে বিজ্ঞান সব সময় অবদান রেখে চলেছে।\nবাণিজ্য বিকাশে বিজ্ঞানের অবদান- সাম্প্রতিক বিশ্বে বাণিজ্য বিকাশে সবথেকে কার্যকরী ভূমিকা পালন করছে বিজ্ঞান। এক দেশ থেকে অন্য দেশে  কাঁচামাল সরবরাহ করা যেমন সহজ হচ্ছে তেমনি ভাবে পৃথিবীর যেকোন প্রান্তে উৎপাদিত পণ্য পৌঁছে দেয়া যাচ্ছে। সমগ্র পৃথিবীটাই এখন একটি বাজারে পরিণত হয়েছে এবং এর একমাত্র কারণ বিজ্ঞানের বিস্ময়কর আবিষ্কার সমূহ। পৃথিবীর কোন অঞ্চলে কোন পণ্যের চাহিদা রয়েছে তা যেমন আমরা মুহূর্তের মধ্যে ইন্টারনেট সংযোগের মাধ্যমে জানতে পারি ঠিক তেমনি ভাবে  একটি পণ্য উৎপাদন করতে কত খরচ পড়বে তাও আমরা সহজে হিসাব করে ফেলতে পারি।বাণিজ্য বিকাশের আজকের যে সফলতার পেছনে বিজ্ঞানের  বড় অবদান রয়েছে।\nকৃষিক্ষেত্রে বিজ্ঞান- মানুষের খাদ্য নিরাপত্তার জন্য বিজ্ঞানীরা নতুন নতুন জাতের  বীজ উৎপাদন করছে। এখন আর মাঠে আমরা লাঙ্গল গরু খুব একটা দেখি না আমরা দেখি  পাওয়ার টিলার, ট্রাক্টর, ধান মাড়াই যন্ত্র। কৃষি কাজ সহজ করার জন্য আবিষ্কৃত হয়েছে বীজ রোপণ, ফসল আহরণ করার যন্ত্র। পানির জন্য প্রকৃতির ওপর নির্ভরতা কমিয়ে গভীর নলকূপ স্থাপন করে পানি উত্তোলন করা হচ্ছে।  পূর্বে যে জমিতে বছরে একটি মাত্র  সফল উৎপাদন হতো সেই জমিতে উন্নত জাতের বীজ ব্যবহার করার কারণে বছরে তিনটি ফসল উৎপাদিত হচ্ছে।  বিভিন্ন জাতের বিলুপ্তপ্রায় দেশি মাছ পুকুরে চাষ করার উপযোগী করার মাধ্যমে দেশে মাছের চাহিদা পূরণ হচ্ছে। মাটি পরীক্ষার যন্ত্র ব্যবহার করে জমিতে প্রয়োজনীয় সার ব্যবহার করা হচ্ছে।প্রাকৃতিক  সারের সঙ্গে ব্যবহৃত হচ্ছে রাসায়নিক সার।গবেষণার মাধ্যমে কৃষিক্ষেত্রে উন্নত জাতের বীজ, সার, চাষ পদ্ধতি, আবিষ্কৃত  হয়েছে  যা মূলত কৃষি বিপ্লবের ভিত্তি রচনা করেছে। মানব কল্যাণের জন্য বিজ্ঞান যেসব আবিষ্কার মানুষের জীবনকে বদলে দিয়েছে তারমধ্যে উল্লেখযোগ্য হল কৃষি সম্পর্কিত আবিষ্কার।\nজীবনমান উন্নয়নে বিজ্ঞানের ব্যবহার- মানুষের অর্থনৈতিক প্রবাহ যদি যথাযথ থাকে তাহলে জীবন মানের উন্নয়ন ঘটে। অর্থনৈতিক প্রবাহ ঠিক রাখার ক্ষেত্রে বিজ্ঞানের নতুন নতুন আবিষ্কারের অবদান অনস্বীকার্য। জীবনমান উন্নয়নের ক্ষেত্রে বিজ্ঞানের আবিষ্কার অভূতপূর্ব ভাবে কাজে লাগছে। আজ আমরা রেডিও টেলিভিশনের মাধ্যমে ঘরে বসেই বিনোদন লাভ করতে পারছি আবার প্রয়োজন মত অন্যের সঙ্গে যোগাযোগ স্থাপনের জন্য টেলিফোন, মোবাইল ব্যবহার করছি। বাণিজ্য ব্যবস্থা ঠিক রাখার জন্য বিশেষ অ্যাপ ব্যবহার করা হচ্ছে। সার্বিকভাবে আমাদের জীবন মান উন্নয়নে প্রত্যক্ষভাবে বিজ্ঞান প্রভাব ফেলছে।\nআবহাওয়ার পূর্বাভাস জানতে বিজ্ঞান – প্রকৃতির বিপক্ষে গিয়ে আমরা যতই অবস্থান নিচ্ছে ততই প্রকৃতি নিজের শক্তি-সামর্থ্য জানান দিতে ঝড়, বন্যা, জলোচ্ছ্বাস সহ বিভিন্ন রকম প্রাকৃতিক দুর্যোগ সৃষ্টি করছে। মানুষ  তার বুদ্ধি বিবেক ব্যবহার করে আবহাওয়ার পূর্বাভাস জানার জন্য প্রযুক্তি সহায়তা নিচ্ছে। বাতাসের গতিবেগ নির্ণয়, বাতাসে জলীয় বাস্পের পরিমাণ নির্ণয়,ঘূর্ণিঝড়ের পূর্বাভাস, জলোচ্ছ্বাসের সম্ভাবনা সহ বিভিন্ন রকম দুর্যোগপূর্ণ আবহাওয়ার আগাম সংবাদ আমরা বিজ্ঞানের কল্যাণে  পাচ্ছি ।বাংলাদেশের উপকূলীয় এলাকায় বসবাসরত মানুষের প্রকৃতির সঙ্গে যুদ্ধ করে বেঁচে থাকতে হয় তাই অতি বর্ষণের ফলে সৃষ্ট বন্যা, অথবা নিম্নচাপের ফলে সৃষ্টি হওয়া ঘূর্ণিঝড় থেকে রক্ষা পাওয়ার জন্য বিজ্ঞান আমাদের সহায়তা করছে। উপগ্রহের মাধ্যমে আমরা আবহাওয়ার পূর্বাভাস জানতে পারি।\nশিল্প ক্ষেত্রে বিজ্ঞান-  অষ্টাদশ শতাব্দীতে ইউরোপে শিল্প বিপ্লব ঘটেছিল মূলত বিজ্ঞানের নতুন নতুন আবিষ্কারের ফলে। ছোট শিল্প বা কুটির শিল্প একটি পণ্য উৎপাদন করতে যে সময় ও অর্থ ব্যয় করে বৃহৎ শিল্প তার থেকে কম মূল্যে পণ্য উৎপাদন করতে সক্ষম হচ্ছে। শিল্পক্ষেত্রে যে পরিবর্তন তার পেছনে রয়েছে বিজ্ঞানের আশীর্বাদ। অনলাইন ভিত্তিক বিভিন্ন ওয়েবসাইটে উৎপাদিত পণ্যের বিজ্ঞাপন প্রদানের মাধ্যমে ক্রেতা সংগ্রহ করা সহজ হয়েছে। আধুনিক সময়ে শিল্পের প্রসারে বিজ্ঞানের বিস্ময় আবিষ্কার বহুমুখী। উৎপাদন থেকে শুরু করে ক্রেতা পর্যন্ত আধুনিক প্রযুক্তির সহায়তা নেয়া হচ্ছে। ইন্টারনেট ব্যবহার করে পণ্যের বিজ্ঞাপন দেওয়া যেমন সহজ তেমনি ভাবে পণ্যের চাহিদা যাচাই করারও সুযোগ তৈরি হয়েছে। বিভিন্ন পণ্য উৎপাদনের জন্য যে কাঁচামাল ব্যবহার করা হয় তার বৃহৎ অংশ পাওয়া যায় খনিতে আর  খনির অনুসন্ধান কাজ করতে ব্যবহার করা হচ্ছে আধুনিক বিজ্ঞানের বিভিন্ন আবিষ্কার।\nসভ্যতা বিকাশে বিজ্ঞানের অবদান- মানব সভ্যতা বিকাশের ক্ষেত্রে উল্লেখযোগ্য অবদান রেখেছে বিজ্ঞান। বিজ্ঞান ছাড়া কখনোই আমরা আজকের এই আধুনিক বিশ্বে উপস্থিত হতে পারতাম না। জ্ঞান বিজ্ঞানের বিকাশ, যোগাযোগ ব্যবস্থার অভূতপূর্ব পরিবর্তন, মানুষের চিন্তা চেতনার বিশালতা, সভ্য জীবনে পদার্পণ এ সকল কিছুর পেছনে রয়েছে বিজ্ঞান। সর্বোপরি সভ্যতা বিকাশের ক্ষেত্রে বিজ্ঞান  সব থেকে বেশি অবদান রেখেছে। সূর্যোদয় থেকে সূর্যাস্ত পর্যন্ত সকল কাজেই প্রত্যক্ষ এবং পরোক্ষভাবে বিজ্ঞানের উপর আমাদের নির্ভর করতে হচ্ছে।\nবিজ্ঞানের ক্ষতিকর দিক –  বিজ্ঞানের সাফল্যের দিক যেমন রয়েছে তেমনি তার একটি অন্ধকার দিকও রয়েছে যা আমরা অস্বীকার করতে পারি না।পৃথিবীতে আজ বড় বড় যুদ্ধে ব্যবহার করা হচ্ছে ভারি ভারি অস্ত্র যেমন বোমারু বিমান, পারমানবিক বোমা, ডিনামাইট, এটম বোমা, ট্যাংক, কামান সহ বিভিন্ন গোলাবারুদ যা আধুনিক বিজ্ঞানের আবিষ্কার। প্রথম ও দ্বিতীয় বিশ্বযুদ্ধ, ইসরাইল-ফিলিস্তিন যুদ্ধ, আফগানিস্তান, সিরিয়ার যুদ্ধ যার মধ্য দিয়ে মানব সভ্যতা দেখলো বিজ্ঞানের ভয়াবহ রূপ।হিরোশিমা ও নাগাসাকির মানুষ আজও যুদ্ধের ভয়াবহতা বহন করে যাচ্ছে।\nউপসংহার- বিজ্ঞানের কিছু আবিষ্কার মানুষের জন্য ক্ষতির কারণ হলেও বৃহত্তর অর্থে বিজ্ঞান মানুষকে দেখিয়েছে শান্তি এবং সমৃদ্ধির পথ। বিজ্ঞানকে যদি আমরা শুভ কাজে ব্যবহার করতে পারি তাহলে বিজ্ঞান হবে আমাদের কাছে শতভাগ আশীর্বাদ আর যদি খারাপ কাজে ব্যবহার করি তাহলে আমাদের জন্য হবে অভিশাপ। বর্তমান সময়ে বিজ্ঞান ছাড়া আমরা কোন ভাবে সমৃদ্ধির পথে এগোতে পারি না। সর্বোপরি বিজ্ঞানের বিচিত্র আবিষ্কার মানুষের জীবনে  কল্যাণ বয়ে নিয়ে এসেছে।"
        }
      ]
    },
    {
      "number": "5",
      "uddipok": "সাম্প্রদায়িক সম্প্রীতি ও বাংলাদেশ",
      "tag": "BB 19",
      "sub_questions": [
        {
          "label": "",
          "question": "",
          "explanation": "ভূমিকা:\nসাম্প্রদায়িকতা হচ্ছে যা সম্প্রদায়ে-সম্প্রদায়ে ঝগড়া-বিভেদ সৃষ্টি করে সমাজে বিপর্যয় সৃষ্টি করা। এতে সৃষ্টি হয় মানুষের মনে অমানবিক বিদ্বেষ ও ঘৃণা। তাই সাম্প্রদায়িকতা কোনো শুভবুদ্ধির উনোষ ঘটায় না। মানুষের মনকে করে সংকীর্ণ। বিশেষ করে ধর্মভিত্তিক সাম্প্রদায়িকতার কারণে হত্যা, দাঙ্গা, লুণ্ঠন প্রভৃতি ধ্বংসাত্মক কর্মকাণ্ডের সূত্রপাত ঘটে। সভ্যতার অগ্রগতিতে সাম্প্রদায়িকতা একটি কঠিন বাধার সৃষ্টি করে। মানুষ সৃষ্টির সেরা জীব – “আশরাফুল মাখলুকাত”। এ শ্রেষ্ঠত্ব বজায় রাখতে হলে মানুষকে অবশ্যই মানবতাবাদী হয়ে হবে। আর এ জন্যেই কবি বলেছেনঃ\nসবার উপরে মানুষ সত্য তাহার উপরে নাই,সবার উপরে মানুষ সত্য তাহার উপরে নাই উক্তিটি করেছেন মধ্যযুগের প্রখ্যাত কবি বাংলা ভাষায় বৈষ্ণব পদাবলীর আদি রচিয়তা চণ্ডীদাস।\nউপমহাদেশের সাম্প্রদায়িকতা:\nএ উপমহাদেশে হিন্দু ও মুসলমানের মধ্যকার সাম্প্রদায়িক দাঙ্গার কথা বিশ্বের ইতিহাসে এক কলঙ্কিত অধ্যায় হয়ে আছে। বিহারে সাম্প্রদায়িক দাঙ্গা হয়েছিল ১৯৪৬ সালের ২৪ অক্টোবর থেকে ১১ নভেম্বর পর্যন্ত, যেখানে হিন্দু জনতা মুসলিম পরিবারগুলিকে টার্গেট করেছিল। যা ১৯৪৬ বিহার দাঙ্গা নামে পরিচিত।১৯৪৬ বিহার দাঙ্গা – মোগল আমলে ১৭৩০ সালে দোল খেলাকে কেন্দ্র করে হিন্দু-মুসলমানদের মধ্যে দাঙ্গা লেগেছিল এবং লক্ষ লক্ষ লোকের রক্তক্ষয় হয়েছিল। ১৯২০ থেকে ১৯৪৬ সালের মধ্যে বাংলাদেশের নানা জায়গায় সাম্প্রদায়িক দাঙ্গার সূত্রপাত ঘটে। ১৯২২ থেকে ১৯২৭-এর মধ্যে ১১২টি দাঙ্গার কথা জানা যায় এবং এতে অসংখ্য লোকের প্রাণহানি ঘটে। ১৯৩০ থেকে ১৯৪৬ সাল পর্যন্ত প্রতি বছরই ভারতে দাঙ্গা সংঘটিত হয়। ১৯৪৬, ১৯৯০ সালেও ছোটখাটো দাঙ্গা লেগেছিল। ভারতের বাবরী মসজিদকে কেন্দ্র করে যে দাঙ্গা হয় তা অবর্ণনীয়। Tully, Mark (৫ ডিসেম্বর ২০০২)। “Tearing down the Babri Masjid”। হাজার হাজার লোক সে দাঙ্গায় জীবন দিয়েছে। এর পেছনে ভারতীয় রাজনৈতিক নেতাদের অদৃশ্য হাত ছিল। এসব দাঙ্গার রেশ আজও কাটেনি ।\nসাম্প্রদায়িকতার কালো ছোবল:\nসাম্প্রদায়িকতা মানবকল্যাণে কখনো সুফল বয়ে আনেনি। বরং মানুষে-মানুষে বিভেদ সৃষ্টির বিষবাষ্প সারাবিশ্বে ছড়িয়ে দিচ্ছে। দেশের অর্থনৈতিক উন্নতি, রাজনৈতিক স্থিতিশীলতা প্রভৃতি পড়ছে মুখ থুবড়ে। মানুষ শান্তি বিসর্জন দিয়ে যেন অশান্তির বাঁশি বাজিয়ে চলেছে। সাম্প্রদায়িকতার যূপকাষ্ঠে অগণিত শিশু-কিশোর-যুবা-বৃদ্ধ বলি হচ্ছে। পৃথিবীকে স্বর্গ করার প্রতিশ্রুতি গ্রহণের পরিবর্তে মানুষ যেন শশ্মশান করার ব্রত গ্রহণ করেছে। মানুষ তার মানবিক বোধশক্তি হারিয়ে ফেলেছে।\nসাম্প্রদায়িকতার কুফল:\nজীবন হল গতিশীল। প্রগতিই হল সমাজ উন্নয়নের চাবিকাঠি। এ যাত্রাপথে পাড়ি দিতে হলে মানুষকে ভ্রাতৃত্ববোধে আবদ্ধ হতে হবে। তবে এ ক্ষেত্রে সাম্প্রদায়িক ভেদাভেদ প্রতিবন্ধকতার সৃষ্টি করে সমাজ প্রগতির পথকে রুদ্ধ করে দেয়। অথচ কোন ধর্ম, কোন আদর্শই পৃথিবীতে এ সর্বনাশা ভেদবুদ্ধিকে সমর্থন করে নি। পবিত্র কুরআনে বলা হয়েছে-ধর্মের ব্যাপারে কোনাে জবরদস্তি নেই।\nপ্রতিকারের উপায়:\nকিছু স্বার্থপর-কুৎসিত স্বভাবের মানুষ সাম্প্রদায়িকতা উসকে দিয়ে উদ্দেশ্য হাসিল করতে চায়। এদেরকে চিহ্নিত করে জনগণের সামনে এদের মুখোশ খুলে দিতে হবে। ধর্মীয় গোঁড়ামি থেকে জাতিকে উদ্ধারের জন্য মৌলবাদী রাজনৈতিক দলসমূহ নিষিদ্ধ করতে হবে। দেশের মধ্যে জনসংখ্যানুপাতে সরকার গঠনে প্রত্যেক সম্প্রদায়ের লোকেরই প্রতিনিধিত্ব নিশ্চিত করতে হবে। এতে সাম্প্রদায়িক সম্প্রীতি বৃদ্ধি পাবে এবং দেশে শান্তি-শৃঙ্খলা প্রতিষ্ঠিত হবে। দেশের মানুষ সুখে ও শান্তিতে বসবাস করতে পারবে।\nবিভেদ নয়, ঐক্যই মুক্তির পথ:\nআমরা আজ উন্নয়নমুখী। আমাদের জাতীয় জীবনে গঠনমূলক কাজের উৎকৃষ্ট উদাহরণ সৃষ্টি করতে হবে। চাষি, জেলে, কামার, কুমার, মুচি, ডোম, সকলকে দেশপ্রেমে উদ্বুদ্ধ করেই জাতির উন্নয়নের জন্য গঠনমূলক পদক্ষেপ নিতে হবে। এক্ষেত্রে সাম্প্রদায়িক সম্প্রীতি বজায় রাখা আমাদের জন্যে অপরিহার্য।\nপ্রতিকারের উপায়:\nকিছু স্বার্থপর-কুৎসিত স্বভাবের মানুষ সাম্প্রদায়িকতা উসকে দিয়ে উদ্দেশ্য হাসিল করতে চায়। এদেরকে চিহ্নিত করে জনগণের সামনে এদের মুখোশ খুলে দিতে হবে। ধর্মীয় গোঁড়ামি থেকে জাতিকে উদ্ধারের জন্য মৌলবাদী রাজনৈতিক দলসমূহ নিষিদ্ধ করতে হবে। দেশের মধ্যে জনসংখ্যানুপাতে সরকার গঠনে প্রত্যেক সম্প্রদায়ের লোকেরই প্রতিনিধিত্ব নিশ্চিত করতে হবে। এতে সাম্প্রদায়িক সম্প্রীতি বৃদ্ধি পাবে এবং দেশে শান্তি-শৃঙ্খলা প্রতিষ্ঠিত হবে। দেশের মানুষ সুখে ও শান্তিতে বসবাস করতে পারবে।\nবিভেদ নয়, ঐক্যই মুক্তির পথ:\nআমরা আজ উন্নয়নমুখী। আমাদের জাতীয় জীবনে গঠনমূলক কাজের উৎকৃষ্ট উদাহরণ সৃষ্টি করতে হবে। চাষি, জেলে, কামার, কুমার, মুচি, ডোম, সকলকে দেশপ্রেমে উদ্বুদ্ধ করেই জাতির উন্নয়নের জন্য গঠনমূলক পদক্ষেপ নিতে হবে। এক্ষেত্রে সাম্প্রদায়িক সম্প্রীতি বজায় রাখা আমাদের জন্যে অপরিহার্য।\nঅসাম্প্রদায়িক চেতনার বিকাশ, ছাত্রসমাজের ভূমিকা ও শিক্ষা সংস্কার:\nসাম্প্রদায়িকতা এক দুরারোগ্য ব্যাধি। এই ব্যাধির জীবাণু জাতির জীবনের গভীরে প্রোথিত। শুধুমাত্র আইন-শৃঙ্খলার কঠোরতার মধ্যেই এর সমাধান সূত্র নেই। তরুণ শিক্ষার্থীরাই হল দেশের সবচেয়ে আদর্শপ্রবণ, ভাবপ্রবণ অংশ। ছাত্র-সমাজই দেশের ভবিষ্যৎ, জাতির কাণ্ডারী। তাদের মধ্যে আছে অফুরান প্রাণশক্তি। পারস্পরিক শ্রদ্ধার মনোভাব, আন্তরিক মেলামেশা, ভাবের আদান-প্রদানের মধ্য দিয়ে অভ্যুদয় হবে এক নতুন প্রজন্মের। এরই মধ্য দিয়ে ছাত্ররা নতুন করে অনুভব করবে মানবতার উদার মহিমা। শুনবে সেই মহামিলনের মন্ত্র। ছাত্রাবস্থায়ই সাম্প্রদায়িকতার রাহু মুক্তির শপথ নিতে হবে। সম্প্রীতির মহাব্রত অনুষ্ঠানের তারাই হবে প্রধান পুরোহিত। শুধু পরীক্ষায় কৃতকার্য হওয়া নয়, সুকুমার বৃত্তিগুলো যথাযথ বিকশিত হলেই তাদের শিক্ষার পূর্ণতা, সার্থকতা। মনুষ্যত্বের অধিকার অর্জনই হবে তাদের শিক্ষানুশীলনের পরম প্রাপ্তি। শিক্ষার নিবেদিত প্রাঙ্গণে তারা নতুন করে উপলব্ধি করবে সবার উপরে মানুষই সত্য। মানুষে মানুষে প্রীতি-বন্ধনই হবে তার শেষ কথা।\nউপসংহার:\nসাম্প্রদায়িকতা বিশ্ববিবেকের কাছে নিঃসন্দেহে ঘৃণ্য বিষয়। মানবকল্যাণ পরিপন্থী এবং সভ্যতাবিধ্বংসী সাম্প্রদায়িকতা বেশি দিন স্থায়ী হতে পারে না। আমরা যদি একটু সচেষ্ট হই তাহলে এ হানাহানি সমাজ থেকে নির্মূল করা অবশ্যই সম্ভব হতে পারে। এ বিষবাষ্প অপসারিত হলেই মানবসমাজে সম্প্রীতির শান্তির হাওয়া বইবে এবং ‘মানুষ মানুষের জন্য’ কথাটি সার্থকতা পাবে। আমাদের জীবন হয়ে উঠবে আরো সুন্দর, আরো সুখময়। বিশ্বের বুকে একটি সত্য ও আদর্শ জাতি হিসেবে স্বীকৃতি পাব আমরা।"
        }
      ]
    },
    {
      "number": "1",
      "uddipok": "(ক) বাংলা 'অ' ধ্বনি উচ্চারণের যে কোনো পাঁচটি নিয়ম উদাহরণসহ লেখ।\nঅথবা,\n(খ) যে কোনো পাঁচটি শব্দের উচ্চারণ লেখ:-\nপদ্য, চর্যাপদ, অত্যাচার, বিজ্ঞপ্তি, স্বাগত, আহবান, স্মর্তব্য, ব্রহ্মাণ্ড।",
      "tag": "CCC 24,PCC 24,NDCD 24,DCC 24,ISCM 24,HC 24,CPCR 24,DB 23,DIN.B 23,JB 23,BB 23,CTG.B 23,CB 23,PCC 23,RCC 23,NDCD 23,MC 23,JCC 23,RCC 23,DC 23,ISCM 23,HC 23,BCC 23,CCC 23,SCC 23,RUMC 23,DB 22,CB 22,SB 22,RB 22,DIN.B 22,DB 19,JB 19,BB 19,DIN.B 19,CTG.B 19,RB 19,SB 19,All.B 18,CB 17,DIN.B 17,RB 17,JB 17,CTG.B 16,DIN.B 16,DB 16,CB 16,JB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nনিম্নে অ ধ্বনি উচ্চারণের ৫টি নিয়ম উদাহরণসহ আলোচনা করা হলোঃ\nশব্দের প্রথমে যদি ‘অ’কার থাকে এবং পরে ‘ই’-কার ও ‘উ’-কার, থাকে তবে সেক্ষেত্রে ‘অ’ এর উচ্চারণ সাধারণত ‘ও’-কারের মতো হয়। যেমনঃ অভিধান অভিযান (ওভিজান), (ওভিধান), অতি (ওতি), অতীত (ওতিত্), মতি (মোতি) ইত্যাদি।\nশব্দের প্রথমে যদি ‘অ’কার এর পরে ‘য’-ফলা যুক্ত ব্যঞ্জনবর্ণ হয়, তবে ‘অ’-এর উচ্চারণ অধিকাংশ ক্ষেত্রে ‘ও’-কারের মতো হয়। যেমনঃ অদ্য (ওদ্‌দো), অত্যাচার (ওত্‌তাচার), অন্য (ওন্‌নো), কন্যা (কোন্‌না) ইত্যাদি।\nশব্দের প্রথমে ‘অ’ এর পর যুক্তবর্ণ ‘ক্ষ’, ‘জ্ঞ’, থাকলে, তবে ‘অ’ এর উচ্চারণ ‘ও’-কারের মতো হয়ে থাকে। যেমনঃ অক্ষ (ওক্‌খো), লক্ষণ (লোক্‌খোন্‌), দক্ষ (দোক্‌খো), যক্ষ (জোক্‌খো), যজ্ঞ (জোগ্‌গোঁ), লক্ষ (লোক্‌খো), রক্ষা (রোক্‌খা) ইত্যাদি।\nশব্দের শুরুতে ‘অ’ থাকে এবং শেষে ‘ঋ’-কার যুক্ত ব্যঞ্জনবর্ণ থাকলে, সেই ক্ষেত্রে ‘অ’-কার এর উচ্চারণ সাধারণত ‘ও’-কারের মতো হয়ে থাকে। যেমনঃ মসৃণ (মোসৃন্‌), যকৃত (জোকৃত্‌), বক্তৃতা (বোক্তৃতা) ইত্যাদি।\nশুরুতে ‘অ’-কার এর সাথে ‘র’-ফলা যুক্ত থাকলে, সেক্ষেত্রেও ‘অ’-কারের উচ্চারণ ‘ও’-কার হয়ে থাকে। যেমনঃ গ্রহ (গ্রোহো), ক্রম (ক্রোম), গ্রন্থ (গ্রোন্‌থো) ইত্যাদি।\n(খ) উত্তরঃ\nশব্দ\nউচ্চারণ\nপদ্য\nপোদ্ দো\nচর্যাপদ\nচোর্ জাপদ্\nঅত্যাচার\nওত্ তাচার্\nবিজ্ঞপ্তি\nবিগ্ গোঁপ্ তি\nস্বাগত\nশাগতো\nআহবান\nআওভান্\nস্মর্তব্য\nশঁর্ তোব্ বো\nব্রহ্মাণ্ড\nব্রোম্ হান্ ডো"
        }
      ]
    },
    {
      "number": "2",
      "uddipok": "বাংলা একাডেমি প্রণীত বাংলা বানানের পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের বানান শুদ্ধ করে লেখো:\nপ্রাতঃভ্রমণ, মাধুর্যতা, নিরপরাধী, ঔজ্জল্য, সচিত্রিত, দৈন্যতা, বহিঃষ্কার, পিপিলিকা।",
      "tag": "BB 19",
      "sub_questions": [
        {
          "label": "",
          "question": "",
          "explanation": "(ক) উত্তর: বাংলা একাডেমি প্রণীত প্রমিত বাংলা বানানের পাঁচটি নিয়ম নিচে দেওয়া হলো:\nক. যেসব শব্দে ই, ঈ বা উ, উ উভয় শুদ্ধ কেবল সেসব শব্দে ই বা উ এবং কারচিহ্ন বা হবে। যেমন: পল্লি, ধরণি, শ্রেণি, রচনাবলি ইত্যাদি।\nখ. রেফের পর ব্যঞ্জনবর্ণের দ্বিত্ব হবে না। যেমন: অর্জন, কর্ম, কার্য, সূর্য ইত্যাদি।\nগ. সন্ধির ক্ষেত্রে ক খ গ ঘ পরে থাকলে পূর্বপদের অন্তঃস্থিত 'ম' স্থানে 'ং' হবে। যেমন: অহম্ + কার অহংকার, সম্ + গীত = সংগীত ইত্যাদি।\nঘ. পদাশ্রিত নির্দেশক টি-তে ই-কার হবে। যেমন: ছেলেটি, লোকটি, বইটি।\nঙ. সকল অতৎসম অর্থাৎ তদ্ভব, দেশি, বিদেশি, মিশ্র শব্দে কেবল ই, উ এবং এদের কারচিহ্ন বা ব্যবহৃত হবে। যেমন: আরবি, আসামি, ইংরেজি, বাঙালি, সরকারি, চুন ইত্যাদি।\nঅথবা, (খ).উত্তর:\nঅশুদ্ধ বানান\nশুদ্ধ বানান\nপ্রাতঃভ্রমণ\nপ্রাতর্ভ্রমণ\nমাধুর্যতা\nমধুরতা / মাধুর্য\nনিরপরাধী\nনিরপরাধ\nঔজ্জল্য\nঔজ্জ্বল্য\nসচিত্রিত\nসচিত্র\nদৈন্যতা\nদীনতা,দৈন্য\nবহিঃষ্কার\nবহিষ্কার\nপিপিলিকা\nপিপীলিকা"
        }
      ]
    },
    {
      "number": "3",
      "uddipok": "(ক) উদাহরণসহ বিশেষ্য পদের শ্রেণিবিভাগ দেখাও।\nঅথবা,\n(খ) নিচের অনুচ্ছেদ থেকে ৫টি বিশেষণ পদ চিহ্নিত করো:\nআছেন তো ভালো? ছেলেমেয়ে?\nকিছু আলাপের পর\nদেখিয়ে সফেদ দেয়ালের শান্ত ফটোগ্রাফটিকে\nবললাম জিজ্ঞাসু অতিথিকে-",
      "tag": "BMARPC 24,BB 19",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবিশেষ্য: কোনোকিছুর নামকেই বিশেষ্য বলে। অন্যভাবে বলা যায়, বাক্যের মধ্যে ব্যবহৃত যেসব পদ দ্বারা কোনো ব্যক্তি, বস্তু, স্থান, কাল, জাতি, সমষ্টি, কর্ম, ভাব এবং গুণের নাম বোঝায়, সেগুলোকে বিশেষ্য বা নাম পদ বলে। যেমন: রবীন্দ্রনাথ, নজরুল, আইনস্টাইন, পদ্মা, পথের পাঁচালি, চন্দ্র, সূর্য, দুধ, গম, সোনা, পানি, মাটি, বাতাস, মুসলমান, ইংরেজ, বাঙালি, হিন্দু, সমিতি, শয়ন, ভোজন, শ্যামল, মনন ইত্যাদি।\nবিশেষ্যের শ্রেণিবিভাগ: বিশেষ্য পদ নিম্নোক্ত সাত ভাগে বিভক্ত-\nক. সংজ্ঞা বিশেষ্যঃ যে বিশেষ্য পদ দ্বারা কোনো একটি ব্যক্তি, স্থান, নদী, পর্বত, দেশ, শহর, গ্রাম, পুস্তক, সৌধ প্রভৃতির নাম বোঝায় তাকে সংজ্ঞাবাচক বিশেষ্য বলে। যেমন: নজরুল, শেলি, বাংলাদেশ, ইলিয়াড, তাজমহল ইত্যাদি।\nখ. সাধারণ বিশেষ্যঃ যে বিশেষ্য পদ দ্বারা কোনো একজাতীয় প্রাণী, বস্তু বা বিষয়ের সকলকে বা প্রত্যেককে বোঝায় তাকে সাধারণ বা জাতিবাচক বিশেষ্য বলে। যেমন: ফুল, ফল, বই, গরু, মানুষ, বাঙালি, মুসলমান, বেল, নক্ষত্র, কোকিল ইত্যাদি।\nগ. বস্তু বিশেষ্যঃ যে বিশেষ্য পদ দ্বারা কোনো বস্তু বা দ্রব্যকে বোঝায় যা গণনা বা পরিমাপ করা যায় তাকে বস্তু বিশেষ্য বলে। যেমন: দুধ, পানি, ওষুধ, বই, সোনা, লোহা, কলম, গাছ, পাথর, বাতাস ইত্যাদি।\nঘ. ক্রিয়া বিশেষ্যঃ যে বিশেষ্য পদ দ্বারা ক্রিয়ার ভাব বা কাজের ভাব প্রকাশিত হয় তাকে ক্রিয়া বিশেষ্য বলে। যেমন: ঘুমানো, রান্না, দর্শন, গমন, শয়ন, পড়া ইত্যাদি।\nঙ. সমষ্টি বিশেষ্যঃ যে বিশেষ্য দ্বারা কিছুসংখ্যক ব্যক্তি বা প্রাণীর সমষ্টিকে বোঝায় তাকে সমষ্টি বিশেষ্য বলে। যেমন: দল, বাহিনী, ঝাঁক, জনতা, সভা, সমিতি, সংঘ, পাল, পঞ্চায়েত ইত্যাদি।\nচ. বিশেষণজাত বা গুণ বিশেষ্যঃ যে বিশেষ্য পদ দ্বারা কোনো বস্তুর দোষ বা গুণের নাম বোঝায় তাকে বিশেষণজাত বা গুণ বিশেষ্য বলে। যেমন তারুণ্য, সৌন্দর্য, বীরত্ব, তিজ্ঞতা, মধুরতা, তারল্য, সৌরভ, যৌবন ইত্যাদি।\nছ. ভাব বিশেষ্য (Abstract): নির্বস্তুক অবস্থা, মনোগত ভাব ইত্যাদির নাম বোঝায়। যেমন ইচ্ছা, আনন্দ, দুঃখ, শান্তি, রাগ, পাপ, পুণ্য ইত্যাদি।\nখ. ‍উত্তর:\nউক্ত অনুচ্ছেদ থেকে পাঁচটি বিশেষণ পদ হলো:\n1. ভালো\n2. ছেলে-মেয়ে\n3. কিছু\n4. সফেদ\n5. শান্ত"
        }
      ]
    },
    {
      "number": "4",
      "uddipok": "(ক) ব্যাসবাক্যসহ সমাস নির্ণয় করো (যেকোনো পাঁচটি):\nকালান্তর, হিতাহিত, ত্রিফলা, প্রগতি, ধর্মঘট, ঊর্ণনাভ, যথেষ্ট, বাগদত্তা।\nঅথবা, (খ) নিচের যেকোনো পাঁচটি শব্দের প্রত্যয়ের নামসহ প্রকৃতি ও প্রত্যয় নির্ণয় করো:\nঘাতক, দ্রাঘিমা, নায়ক, ঐহিক, শৈশব, সাহিত্য, চিরুনি, পানতা।",
      "tag": "BB 19,CTG.B 19,RB 19,CB 19,DB 17,CTG.B 17,DB 16,SB 16,RB 16",
      "sub_questions": [
        {
          "label": "",
          "question": "",
          "explanation": "ক) উত্তরঃ\nপ্রদত্ত শব্দ\nব্যাস বাক্য\nসমাসের নাম\nকালান্তর\nঅন্য কাল\nনিত্য সমাস\nহিতাহিত\nহিত ও অহিত\nদ্বন্দ্ব সমাস\nত্রিফলা\nতিন ফলের সমাহার\nদ্বিগু সমাস\nপ্রগতি\nপ্র (প্রকৃষ্ট রূপে)  যে গতি\nপ্রাদি সমাস\nধর্মঘট\nধর্ম রক্ষার্থে যে ঘট\nমধ্যপদলোপী কর্মধারয় সমাস\nঊর্ণনাভ\nঊর্ণা নাভিতে যার\nব্যাধিকরণ বহুব্রীহি সমাস\nযথেষ্ট\nইষ্টকে অতিক্রম না করে\nঅব্যয়ীভাব সমাস\nবাগদত্তা\nবাক দ্বারা দত্তা\nতৃতীয়া তৎপুরুষ সমাস\nখ) উত্তরঃ\nঘাতক, দ্রাঘিমা, নায়ক, ঐহিক, শৈশব, সাহিত্য, চিরুনি, পানতা\nগঠিত শব্দ\nপ্রকৃতি ও প্রত্যয়\nপ্রত্যয়ের নাম\nঘাতক\n\\sqrt{} ​ হন্ + অক\nকৃৎ প্রত্যয়\nদ্রাঘিমা\nদীর্ঘ + ইমন\nতদ্ধিত প্রত্যয়\nনায়ক\n\\sqrt{} ​ নী + অক\nকৃৎ প্রত্যয়\nঐহিক\nইহ + ইক\nতদ্ধিত প্রত্যয়\nশৈশব\nশিশু + ষ্ণ\nতদ্ধিত প্রত্যয়\nসাহিত্য\nসহিত + য\nতদ্ধিত প্রত্যয়\nচিরুনি\n\\sqrt{} ​ চির্ + অনি\nকৃৎ প্রত্যয়\nপান্তা\nপানি + তা\nতদ্ধিত প্রত্যয়"
        }
      ]
    },
    {
      "number": "5",
      "uddipok": "(ক) একটি সার্থক বাক্যের কী কী গুণ থাকা আবশ্যক? উদাহরণ লেখ।\nঅথবা,\n(খ) নির্দেশ অনুসারে বাক্যান্তর কর (যে কোনো পাঁচটি):\n(i) শিশুরা দূষণমুক্ত পরিবেশ চায় (নেতিবাচক)।\n(ii) এখন খাঁটি জিনিস সহজলভ্য নয় (অস্তিবাচক)।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\n(v) রচনায় সহজবোধ্য শব্দ ব্যবহার করা উচিত (জটিল)\n(vi) তিনি আর নেই (যৌগিক)\n(vii) যেসব পশু মাংস খায়, তারা অত্যন্ত বলবান (সরল)।\n(viii) বাংলাদেশের চির স্থায়িত্ব কামনা করি (ইচ্ছাসূচক)।",
      "tag": "CCC 24,PCC 24,NDCD 24,DCC 24,ISCM 24,HC 24,RCPC 24,CPCR 24,DB 23,DIN.B 23,JB 23,RB 23,SB 23,BB 23,MB 23,CTG.B 23,CB 23,RCC 23,JGCC 23,NDCD 23,DRMC 23,MC 23,JCC 23,RCC 23,ISCM 23,HC 23,CC 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,BB 19,DIN.B 19,RB 19,CB 19,SB 19,All.B 18,CTG.B 17,BB 17,CB 17,DIN.B 17,RB 17,SB 19,CTG.B 16,DIN.B 16,DB 16,CB 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য কাকে বলে?\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয়। তাকে বাক্য বলে।\nযেমন, রহিম ফুটবল খেলে। এখানে বক্তার সম্পূর্ন মনোভাব প্রকাশিত হয়েছে।\nএকটি সার্থক বাক্যের কী কী গুণ থাকা আবশ্যক?\nভাষার বিচারে বাক্যের ৩টি গুণ থাকা আবশ্যক। সেগুলো হলো-\nআকাঙ্ক্ষা (Expectancy)।\nআসত্তি (Proximity)।\nযোগ্যতা (Propriety)।\nআকাঙ্ক্ষা কাকে বলে?\nবাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা (Expectancy) বলে।\nযেমন, কেউ যদি ‘অর্থই অনর্থের’ বলে থেমে যায়। তাহলে বার্কের অর্থ অসম্পূর্ণ থেকে যাবে। বলতে হবে, ‘অর্থই অনর্থের মূল’। এখানে বাক্যের অর্থ পরিষ্কারভাবে বুঝা গেছে। এই বাক্যে ‘অর্থই অনর্থের’ বলার পর ‘মূল’ শব্দটি শোনার যে ইচ্ছা তাকে বাক্যের আকাঙ্কা বলে।\nআসত্তি কাকে বলে?\nবক্তার মনোভাব প্রকাশের জন্য বাক্যে শব্দগুলোকে এমনভাবে পর পর সাজাতে হবে যেন বক্তার সম্পূর্ন মনোভাব প্রকাশ করে। এতে যেন মনোভাব প্রকাশে বাধাগ্রস্ত না হয়।  বাক্যে অর্থসংগতি রক্ষার জন্য সুশৃঙ্খল পদবিন্যাসকে আসত্তি বলে।\nযেমন: করিম ছেলে ভালো খুব । এখানে মনোভাব প্রকাশিত হয়নি। বলতে হবে, করিম খুব ভালো ছেলে। ‘করিম ছেলে ভালো খুব ‘ এ বাক্যে পরপর শব্দগুলোকে সাজানো হলেও বক্তার সম্পূর্ণ মনোভাব প্রকাশিত হয়নি। ‘করিম খুব ভালো ছেলে’ এ বাক্যে পরপর শব্দগুলোকে সাজানো হয়েছে এবং বক্তার সম্পূর্ণ ভাব প্রকাশিত হয়েছে। সঠিক জায়গায় পরপর শব্দগুলো সাজানোকে আসত্তি বলে।\nযোগ্যতা কাকে বলে?\nবাক্যস্থিত পদসমূহের অর্থগত এবং ভাবগত মিলবন্ধনের নাম যোগ্যতা।\nযেমন: ‘সূর্য পশ্চিম দিকে উঠছে’ এই বাক্য তার যোগ্যতা হারিয়েছে। বলতে হবে ‘সূর্য পূর্ব দিকে উঠছে’।\nবি.দ্র: পরপর শব্দ বসালেই সঠিক বাক্য হবেনা। সঠিক বাক্য হতে হলে শব্দগুলোকে সঠিক জায়গায় বসাতে হবে যাতে মনের সম্পূর্ণ ভাব প্রকাশ পায় এবং বাক্যের অর্থগত এবং ভাবগত মিলবন্ধন হয়।\n(খ) উত্তরঃ\n(i) শিশুরা দূষণমুক্ত পরিবেশ চায় (নেতিবাচক)।\nউত্তর: শিশুরা দূষণযুক্ত পরিবেশ চায় না ।\n(ii) এখন খাঁটি জিনিস সহজলভ্য নয় (অস্তিবাচক)।\nউত্তর: এখন খাঁটি জিনিস দুর্লভ।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\nউত্তর: নারী ও শিশু নির্যাতনের বিরুদ্ধে প্রতিবাদ জানাও।\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\nউত্তর: ওহ্ ! কী ভয়াবহ ছিল পঞ্চাশের মন্বন্তরের ঘটনা !\n(v) রচনায় সহজবোধ্য শব্দ ব্যবহার করা উচিত (জটিল)\nউত্তর: যেসব শব্দ সহজবোধ্য সেসবই রচনায় ব্যবহার করা উচিত ।\n(vi) তিনি আর নেই (যৌগিক)\nউত্তর: তিনি ছিলেন কিন্তু এখন আর নেই ।\n(vii) যেসব পশু মাংস খায়, তারা অত্যন্ত বলবান (সরল)।\nউত্তর: মাংসেভোজী  পশু অত্যন্ত বলবান ।\n(viii) বাংলাদেশের চির স্থায়িত্ব কামনা করি (ইচ্ছাসূচক)।\nউত্তর: বাংলাদেশ চিরস্থায়ী হোক।"
        }
      ]
    },
    {
      "number": "6",
      "uddipok": "(ক) যেকোনো পাঁচটি বাক্যের অপপ্রয়োগ শুদ্ধ করে লেখো:\ni. বাংলাদেশ একটি উন্নতশীল দেশ।\nii. এক পৌষে শীত যায় না।\niii. বন্দরে কয়েকটি ডিপার্টমেন্টাল স্টোর আছে।\niv. উপরোক্ত বাক্যটি শুদ্ধ নয়।\nv. ঘটনাটি অত্যান্ত লজ্জাষ্কর।\nvi. মামলা চালাতে গিয়ে লোকটি সর্বশান্ত হলো।\nvii. কেবলমাত্র গায়ের জোরে সব কাজ হয় না।\nviii. শিক্ষক অন্যান্য বিষয়সমূহের আলোচনা করলেন।\nঅথবা, (খ) নিচের অনুচ্ছেদের অপপ্রয়োগগুলো শূদ্ধ করো:\nসেদিন স্যার রাগিয়া বললেন, \"তোমরা এস.এস.সি. পাস করিলে কিভাবে?\nমপিষি, সমিচীন, লবন, আকাংখা, শান্তনা, বিদ্যান,\nসংস্কৃতিবান ইত্যাদি বানান পর্যন্ত ভুল করছ। এজন্য তোমাদের\nঅনুতপ্ত হওয়া উচিত।",
      "tag": "BB 19",
      "sub_questions": [
        {
          "label": "",
          "question": "",
          "explanation": "(ক).উত্তর:\ni. বাংলাদেশ একটি উন্নতশীল দেশ।\nউত্তর: বাংলাদেশ একটি উন্নয়নশীল দেশ ।\nii. এক পৌষে শীত যায় না।\nউত্তর: এক মাঘে শীত যায় না।\niii. বন্দরে কয়েকটি ডিপার্টমেন্টাল স্টোর আছে।\nউত্তর: বাজারে কয়েকটি ডিপার্টমেন্টাল স্টোর আছে।\niv. উপরোক্ত বাক্যটি শুদ্ধ নয়।\nউত্তর: উপর্যুকত্ বাক্যটি শুদ্ধ নয় ।\nv. ঘটনাটি অত্যান্ত লজ্জাষ্কর।\nউত্তর: ঘটনাটি অত্যন্ত লজ্জাকর।\nvi. মামলা চালাতে গিয়ে লোকটি সর্বশান্ত হলো।\nউত্তর: মামলা চালাতে গিয়ে লোকটি সর্বস্বান্ত হলো।\nvii. কেবলমাত্র গায়ের জোরে সব কাজ হয় না।\nউত্তর : কেবল গায়ের জোরে সব কাজ হয় না।\nviii. শিক্ষক অন্যান্য বিষয়সমূহের আলোচনা করলেন।\nঅথবা, শিক্ষক অন্যান্য বিষয়ের আলোচনা করলেন। (খ).\nউত্তর: সেদিন স্যার রেগে বললেন, \"তোমরা এস.এস.সি পাস করলে কীভাবে? মনীষী, সমীচীন, লবণ, আকাঙ্ক্ষা, সান্ত্বনা, বিদ্বান, সংস্কৃতিমান ইত্যাদি বানান পর্যন্ত ভুল করেছ। এজন্য তোমাদের অনুতপ্ত হওয়া উচিত।”"
        }
      ]
    },
    {
      "number": "7",
      "uddipok": "(ক) যেকোনো দশটি শব্দের পারিভাষিক রূপ লেখো:\nAd-hoc, By-election, Caption, Data, Ethics, Fine-Art, Idiom, Kindergarten, Landscape, Nebula, Ordiance, Parade, Quarter, Rational, Syntax.\nঅথবা, (খ) নিচের অনুচ্ছেদটি বাংলায় অনুবাদ করো: Family is the first school where the child learns his lessons, The first lessons are very essential for developing his mind. He sees, hears and begins to lern in his family, Family builds his character. In a good family honest and healthy men are made.",
      "tag": "JCC 24,ACC 24,GECP 24,BB 19",
      "sub_questions": [
        {
          "label": "",
          "question": "",
          "explanation": "(ক). উত্তর:\nইংরেজি শব্দ\nপারিভাষিক শব্দ\nইংরেজি শব্দ\nপারিভাষিক শব্দ\nAd-hoc\nতদর্থক. অনানুষ্ঠানিক\nLandscape\nপ্রাকৃতিক ভূ-দৃশ্য\nBy-election\nউপ-নির্বাচন\nNebula\nনীহারিকা\nCaption\nশিরোনাম\nOrdiance\nঅধ্যাদেশ\nData\nউপাত্ত\nParade\nকুচকাওয়াজ\nEthics\nনীতিশাস্ত্র\nQuarter\nএক চতুর্থাংশ\nFine-Art\nচারুকলা\nRational\nযৌক্তিক,বিচারক্ষম\nIdiom\nবাগ্ ধারা\nSyntax\nবাক্যপ্রকরণ , বাক্যরীতি\nKindergarten\nশিশু বিদ্যালয়\nঅথবা, (খ).\nবঙ্গানুবাদ : পরিবার হচ্ছে শিশুর প্রথম পাঠশালা যেখানে সে তার পাঠ শেখে। তার মানসিক উন্নয়নে এই প্রথম পাঠ অত্যন্ত গুরুত্বপূর্ণ। সে দেখে, শোনে এবং এভাবেই পরিবারে শিখতে আরম্ভ করে। পরিবার তার চরিত্র গঠন করে। একটি আদর্শ পরিবারেই সৎ ও স্বাস্থ্যবান মানুষ গড়ে ওঠে।"
        }
      ]
    },
    {
      "number": "8",
      "uddipok": "(ক) শীতকালীন ছুটি কীভাবে কাটিয়েছ তার অভিজ্ঞতা বর্ণনা করো।\nঅথবা ,\n(খ) 'গণতন্ত্র ও মানবাধিকার' শীর্ষক আলোচনা অনুষ্ঠানের উপযোগী একটি ভাষণ তৈরি করো ।",
      "tag": "BB 19",
      "sub_questions": [
        {
          "label": "",
          "question": "",
          "explanation": "(ক). উত্তর: শহর থেকে বেরিয়ে গ্রামের বাড়িতে যেতেই সরু রাস্তা। দু'পাশে ফসলের মাঠ। বোরো মৌসুম শুরু হয়েছে। যেতে যেতে ডানে-বাঁয়ে দেখি, ক্ষেত কাদা-পানিতে মাখামাখি। চারা রোপণের প্রস্তুতি চলছে। কোথাও কোথাও বীজতলা হলুদ-সবুজ, এমনি একটা বীজতলার কচি বুকে চোখ পড়তেই দেখা গেল, সেগুন গাছের কয়েকটা মরা পাতা ওখানে পড়ে রয়েছে। সেগুন পাতা আকারে বড়ো হলেও ওজনে কম। ছোটবেলায় আমাদের খেলাধুলায় এ পাতার ব্যবহার ছিল। কাঁচা পাতা ভালো করে হাতের তালুতে ডলে নিলে চমৎকার রঙ হয়। দুপুর ১টার কিছুটা আগে কালীবাড়ি পৌঁছালাম। এখান থেকে 'পাহাড় পাবইজান' নাকি দশ-পনেরো মিনিটের রাস্তা। তন্বী (ভ্রমণের আয়োজক) জানালো, মামির বাড়ির বাকি পথটুকু অটো কিংবা ভ্যান দু'ভাবেই যাওয়া যায়। আমরা একটা ব্যাটারিচালিত ভ্যানে উঠে পা ঝুলিয়ে বসে পড়লাম। শৈলীর এটি দ্বিতীয় ভ্যান জার্নি। এই পথটা মেঠো। চারদিকে সবুজের আরও ঘন বিস্তার। পথজুড়ে ধুলোর প্রাচুর্য আছে, তবে মোটরগাড়ি তেমন চলছে না বলে ধুলো খুব বেশি উড়ছে না। শব্দদূষণের বালাই নেই। শুক্রবার বলেই বোধ হয় লোকজনের আনাগোনা তেমন ছিল না। রাস্তার দু'ধারে ঘর-বাড়ি আর গাছের নিপাট ছায়া। আর গ্রামের মতোই টিন, বাঁশ কিংবা ঝোপ-ঝাড়ের পাঁচিল। মামিদের বাড়ি পৌছুতে বেশিক্ষণ লাগল না। সুন্দর গ্রাম। ছিমছাম। অনেক গাছগাছালি। এদিকটায় পাখি বেশ আছে গাছে। ফোনের নেটওয়ার্ক ভালো এখানে। ইলেক্ট্রিসিটি আছে। আমরা হাত-মুখ ধুয়ে নিলাম। ওহ, বলতে ভুলেই যাচ্ছিলাম, মামির নাম সিলভি, আর মামার নাম মিল্কি। ছোট্ট ছেলে সাফিদকে নিয়ে তাদের ছোট্ট সংসার। শহরেই থাকেন। গ্রামে মাঝে মাঝে আসা হয়। এ বাড়িতে নিয়মিত থাকেন মামির বাবা-মা আর একমাত্র ভাইটি। ভীষণ অতিথিপরায়ণ এই মানুষদের উষ্ণ অভ্যর্থনা আর আপ্যায়নে আপ্লুত না হয়ে উপায় নেই। এমন আতিথেয়তা জগতের অন্য যে কোনো আনন্দের অভিজ্ঞতাকে ম্লান করে দিতে পারে। প্রথমে পিঠা খেয়ে বাড়ির পেছন দিকটাতে আমরা হাঁটতে গেলাম। পুকুরের ধারঘেঁষা পথ, মাঠের অনেকটা ধু-ধু; কিছু অংশ সবুজ-শ্যামল। চারদিক রোদ ঝলমল। তবে ডান দিকে হেঁটে গিয়ে উঁচু-নিচু পাহাড়ি রাস্তায় পা দিয়ে দ্বিধান্বিত, সাপটাপ নেই তো? টিলামতো জমি; পুরোটাই বৃক্ষরাজিতে পূর্ণ। পাহাড়ি মাটি কেটে চলাচলের রাস্তা তৈরি করা হয়েছে। না, প্রথমত, এটি ভয়ঙ্কর স্থান নয় এবং আরেকটি ব্যাপার হলো, এখানে অন্য ফসলের উপযোগিতা অর্জন সহজ না হলেও এসব গাছপালা থেকে পাওয়ড়া অর্থনৈতিক উপকার সন্তোষজনক জানালেন জমির মালিক। দিনের আলো ফুরিয়ে এলো। আমাদের ফিরবার তাড়া ছিল। সবাই থেকে গেল। আমরা বাবা-মেয়ে সন্ধ্যার মুখে ফেরার গাড়িতে উঠলাম। শৈলীর অভিজ্ঞতায় নতুন অনেক কিছু জুটেছে গত পাঁচ-ছয় ঘণ্টায়। কাঠবেড়াল, পেঁচা এবং নানারকম পাখি, নতুন কিছু মানুষের আদর- আপ্যায়ন, সর্বোপরি দাদাবাড়ি ভিন্ন অন্য কোনো গ্রামের পথে বিচরণের বিস্ময়। ওর বিচারে 'পাহাড় পাবইজান' অন্যরকম সুন্দর এক গ্রাম। ওখানকার মানুষও অন্য রকম ভালো। ঠিক তা-ই, এ এক নতুন অভিজ্ঞতা। নতুন আনন্দ লাভ। ভ্রমণের আয়োজকের জন্য, তার এই প্রাণোচ্ছল মামি এবং তাঁর পরিবারের সবার জন্য অনেক অনেক শুভ কামনা। 'কৈশোর আহা কৈশোর! তুমি ছিলে শীতের সকালে নাড়ার আগুনে ওম খেজুরের রসে গেলাসে গেলাসে সুখ ছিলে তুমি' (কবিতা- ফেরারী কৈশোর; কবি- মাসুম বাদল)।\nঅথবা, (খ).উত্তর:\nগণতন্ত্র মুক্তি দিবস উপলক্ষে আয়োজিত আজকের এই বিশেষ জনগুরুত্বপূর্ণ আলোচনা সভার শ্রদ্ধেয় সভাপতি, মাননীয় প্রধান অতিথি, আমন্ত্রিত বিশেষ অতিথিবৃন্দ, মঞ্চে উপবিষ্ট আলোচকমণ্ডলী এবং উপস্থিত সুধীবৃন্দ সকলের প্রতি রইল আমার বিনম্র শ্রদ্ধা ও আন্তরিক শুভেচ্ছা।\nসুধীমণ্ডলী, মানুষের মৌলিক অধিকারগুলোর সামষ্টিক রূপ হলো মানবাধিকার। প্রতিটি মানুষেরই রয়েছে বেঁচে থাকার অধিকার, বস্ত্র এবং বাসস্থানের অধিকার, শিক্ষা ও চিকিৎসা লাভের অধিকার, নিরাপত্তা ও মর্যাদা লাভের অধিকার, ন্যায়বিচার প্রাপ্তির অধিকার, নাগরিক সুবিধাপ্রাপ্তির অধিকার, প্রত্যক্ষ ও পরোক্ষভাবে রাষ্ট্র সমাজকে শাসন করার অধিকার প্রভৃতি। একটি গণতান্ত্রিক ও কল্যাণমুখী রাষ্ট্রই পারে নাগরিকের এসব অধিকারের নিশ্চয়তা দিতে। অপরদিকে মানবাধিকার প্রতিষ্ঠা ছাড়া প্রকৃত গণতন্ত্র প্রতিষ্ঠাও অসম্ভব। এক কথায়, মানবাধিকার এবং গণতন্ত্র একটি অন্যটির পরিপূরক। একটি ছাড়া অপরটির অস্তিত্ব কল্পনা করা যায় না।\nসুধীবৃন্দ,\nগণতন্ত্র ও মানবাধিকার পরস্পর ঘনিষ্ঠ। রাষ্ট্রের অর্থনৈতিক, রাজনৈতিক ও মানবিক উন্নয়ন সহযোগী। গণতন্ত্র ও মানবাধিকার জনগণের সাথে সম্পৃক্ত। এ দুটির লক্ষ্য রাষ্ট্র নয়; মানুষ। মানুষের উন্নয়ন মানে রাষ্ট্রের উন্নয়ন। যখন নগর-রাষ্ট্রের উৎপত্তি হয়নি তখনো মানুষের এসব অধিকারের কথা নিয়ে চিন্তাভাবনা হয়েছে।\nগণতন্ত্রকামী সহযোদ্ধাবৃন্দ, মানুষের অধিকারসংক্রান্ত চিন্তাভাবনার সন্ধান পাওয়া গেছে সেই খ্রিষ্টপূর্ব দুই হাজার বছর আগে। ব্যাবিলনের রাজা হাম্বুরাবির নিয়মাবলিতে। এটি আইন সম্পর্কিত পৃথিবীর প্রাচীন সংকলন। সপ্তম শতকে পাওয়া যায় হজরত মুহাম্মদ (সা.) কর্তৃক প্রণীত মানবাধিকারের কার্যকর দলিল 'মদিনা সনদ'। পরে মানবাধিকারের ধারণা প্রতিফলিত হয়েছে দার্শনিক রুশো, ভলতেয়ার, জন লক, কার্ল মার্কস প্রমুখ মনীষীর রচনায়। ১২২৫ খ্রিষ্টাব্দে ইংল্যান্ডে তৈরি করা হয়েছিল মানবাধিকারের চার্টার 'ম্যাগনাকার্টা'। মানবাধিকারের। দলিল হিসেবে ১৭৭৬ খ্রিষ্টাব্দে প্রণীত আমেরিকার স্বাধীনতার ঘোষণাপত্র প্রকাশিত হয়েছে। ১৭৮৯ খ্রিষ্টাব্দে ফরাসি বিপ্লবের সনদ 'ডিক্লারেশন অব দ্য রাইটস' অব ম্যান অ্যান্ড সিটিজেন' মানবাধিকারের কথা পৃথিবীর মানুষকে স্মরণ করিয়ে দেয়। ১৯১৭ সালের রুশ বিপ্লবের ডিক্লারেশনও মানবাধিকার বাস্তবায়নের ক্ষেত্রে মাইলফলক হিসেবে কাজ করেছে। দেখা যাচ্ছে, পৃথিবীর মানুষ মানবাধিকারের দাবিতে কখনোই বসে ছিলেন না।\nউপস্থিত গুণিজন,\nপ্রায় আড়াই হাজার বছর আগে রাষ্ট্র পরিচালনায় জনগণের প্রত্যক্ষ অংশগ্রহণের ভিত্তিতে গ্রিক নগররাষ্ট্রগুলোতে গণতন্ত্রের উন্মেষ ঘটে। গণতন্ত্র আধুনিক বিশ্বে এক বহুল প্রচলিত প্রত্যয়। জনগণের অবাধ ভোটাধিকার প্রয়োগের মাধ্যমে সরকার গঠনের পদ্ধতিকেই গণতন্ত্র বলা হয়ে থাকে। অ্যারিস্টটলের মতে গণতান্ত্রিক শাসনব্যবস্থায় সার্বভৌম ক্ষমতা সমগ্র জনগণের ওপর ন্যস্ত থাকে। আমেরিকার সাবেক প্রেসিডেন্ট আব্রাহাম লিংকনের ভাষ্যে, 'ডেমোক্র্যাসি ইজ দ্য গভর্নমেন্ট অব দ্য পিপল, বাই দ্য পিপল অ্যান্ড ফর দ্য পিপল'। সাধারণত জনসাধারণের মতামতের ভিত্তিতে যে শাসনব্যবস্থা সেটিই গণতান্ত্রিক শাসনব্যবস্থা। তবে আজকের বিশ্বে অনেক দেশেই গণতন্ত্র কেবল ভোটাভুটিতেই সীমিত। সেটা জাল কিংবা সুষ্ঠু ভোট যাই হোক না কেন। যা কখনই কাম্য হতে পারে না। ইকোনমিস্ট ইন্টেলিজেন্স ইউনিটের সূত্র মতে, গণতন্ত্র সূচকে বাংলাদেশ ২০১৮ সালে ১৬৫টি দেশ ও দুটি অঞ্চলের মধ্যে ৮৮তম অবস্থানে রয়েছে।\nপরিশেষে গণতন্ত্র, সুশাসন ও মানবাধিকার প্রতিষ্ঠা এবং সমাজ ও রাষ্ট্রের বিভিন্ন ক্ষেত্রে দুর্নীতি প্রতিরোধে স্বাধীন দুর্নীতি দমন সংস্থাসহ সরকারি প্রতিষ্ঠানগুলোকে কার্যকর, স্বাধীন ও নিরপেক্ষ ভূমিকা পালনের যথাযথ ব্যবস্থা করতে হবে। জাতীয় ও স্থানীয় পর্যায়ে দুর্নীতি প্রতিরোধে জনগণকে সম্পৃক্ত করলে গণতন্ত্র ও মানবাধিকারের সুবাতাস ছড়িয়ে পড়বে। এক্ষেত্রে সুশীল সমাজ গুরুত্বপূর্ণ ভূমিকা পালন করতে পারে। সর্বোপরি জনগণের সচেতনতা ও সক্রিয় অংশগ্রহণই সরকার ও রাজনৈতিক দলকে গণতন্ত্রের চর্চা এবং মানবাধিকার বাস্তবায়নে মুখ্য ভূমিকা পালন করে। সকল প্রকার ব্যর্থতা, গ্লানি দূর হয়ে সমাজে সর্বস্তরে প্রতিষ্ঠিত হোক গণতন্ত্র। সাম্প্রদায়িকতা ও সহিংসতা দূর হয়ে নিশ্চিত হোক মানবাধিকার।"
        }
      ]
    },
    {
      "number": "9",
      "uddipok": "(ক) মোবাইল ফোনের অপব্যবহারের ক্ষতিগুলো উল্লেখ করে বন্ধুর নিকট একটি ই-মেইল লেখ।\nঅথবা,\n(খ) মাধ্যমিক বিদ্যালয়ের সহকারী শিক্ষকের পদে নিয়োগ লাভের জন্য একটি আবেদনপত্র লেখ",
      "tag": "CCC 24,NDCD 24,ISCM 24,RCPC 24,DB 23,DIN.B 23,JB 23,RB 23,SB 23,BB 23,MB 23,CB 23,JGCC 23,NDCD 23,MC 23,JCC 23,MGCC 23,HC 23,CC 23,BCC 23,SCC 23,RUMC 23,VNSC 23,BB 19,DIN.B 19,All.B 18,DIN.B 17,RB 17,SB 19,CTG.B 16,CB 16,JB 16,SB 16,BB 16",
      "sub_questions": [
        {
          "label": "",
          "question": "",
          "explanation": "ক) উত্তরঃ\nTo:\namantika@gmail.com\nCc:\nBcc:\nSubject:\nমোবাইল ফোনের অপব্যবহারের ক্ষতিকর দিক\nপ্রিয় বন্ধু,\nশুভেচ্ছা নিও। বিজ্ঞানের বিস্ময়কর আবিষ্কার মোবাইল ফোন। যোগাযোগের ক্ষেত্রে এর গুরুত্ব অপরিসীম। কিন্তু বর্তমানে এর অপব্যবহারে জনমনে মিশ্র প্রতিক্রিয়া দেখা দিয়েছে। মোবাইল ফোনের অপব্যবহারের ক্ষতিকর দিকগুলো হলো:\n১. চুরি, ডাকাতি, ছিনতাই, সন্ত্রাস, হুমকি, অপহরণ ও জঙ্গিবাদসহ নানা অপকর্মে সহায়ক ভূমিকা রাখছে মোবাইল ফোন। ২. সংঘবদ্ধ দুষ্কৃতকারীরা এর মাধ্যমে অগ্রিম সংবাদ পেয়ে দ্রুত গা ঢাকা দিতে পারে। ৩. মিথ্যা বলার প্রবণতা ও সড়ক দুর্ঘটনা বৃদ্ধি পাচ্ছে। ৪. সময়ের ও অর্থের অপচয় এবং শ্রেণিকক্ষ, সভা-সমিতি ও উপাসনালয়ের পরিবেশ নষ্ট হচ্ছে। ৫. অশালীন কুরুচিপূর্ণ ছবি ও অসামাজিক কার্যকলাপ এবং ইভটিজিং বৃদ্ধি পাচ্ছে। ৬. সর্বোপরি মোবাইল ফোনের রেডিয়েশন মানবদেহের ক্ষতিসাধন করে। উচ্চ রক্তচাপ থেকে শুরু করে ব্রেনটিউমারের মতো কঠিন রোগের সম্ভাবনা বৃদ্ধিসহ এর রিংটোন হার্টের প্রচণ্ড ক্ষতি করে। সুতরাং মোবাইল ফোনের অপব্যবহার থেকে আমাদের আত্মরক্ষা করতে হবে। আশা করি, বন্ধুরা বিষয়টি নিয়ে গুরুত্বসহ ভাববে। সবাই ভালো থেকো।\nতোমার বন্ধু\nশাহীন।\nখ) উত্তরঃ\nতারিখ- ১০/১১/২০১৯\nবরাবর\nমহাপরিচালক\nমাধ্যমিক ও উচ্চশিক্ষা অধিদপ্তর\nঢাকা।\nবিষয়-  মাধ্যমিক বিদ্যালয়ে সহকারী শিক্ষক পদে নিয়োগের জন্য আবেদন।\nজনাব\nবিনীত নিবেদন এই যে, গত ০৩ নভেম্বর ২০১৯  তারিখে ‘দৈনিক সমকাল’  পত্রিকায় প্রকাশিত বিজ্ঞাপনের মাধ্যমে জানতে পারলাম যে, মাধ্যমিক বিদ্যালয়ে সহকারী শিক্ষক নিয়োগ করা হবে। আমি  উক্ত পদের একজন প্রার্থী হিসেবে সদয় বিবেচনার জন্য আমার যোগ্যতা সম্পর্কিত তথ্যাবলী নিম্নে উপস্থাপন করলাম।\nনাম                        : ক\nপিতার নাম             : খ\nমাতার নাম             : গ\nস্থায়ী ঠিকানা           : গ্রাম- ই , পোস্ট- উ, উপজেলা-  অ, জেলা – আ\nবর্তমান ঠিকানা       : ১২ ,বাঘা যতিন সড়ক, ঝিনাইদহ।\nজন্মতারিখ              : ১০ জানুয়ারি ১৯৯৩ খ্রি.।\nজাতীয়তা                : বাংলাদেশী\nধর্ম                         : ইসলাম\nই-মেইল                 :  gagssss@gmail.com\nবয়স                      : ২৭ বছর ১১ মাস ১ দিন।\nবৈবাহিক অবস্থা      : বিবাহিত\nমোবাইল নম্বর        : ০১৯১০০০০০০০\nশিক্ষাগত যোগ্যতা   :\nপরীক্ষার নাম\nপাশের সন\nবিভাগ/ বিষয়\nফলাফল\nশিক্ষা প্রতিষ্ঠানের নাম\nবোর্ড/ বিশ্ববিদ্যালয়\nএসএসসি\n২০০৭\nমানবিক\nএ ( ৪.০০)\nবি কে বি মাধ্যমিক বিদ্যালয়\nযশোর বোর্ড\nএইচএসসি\n২০০৯\nমানবিক\nএ (৪.২৫)\nঝিনাইদহ মডেল কলেজ\nযশোর বোর্ড\nবিএ (সম্মান)\n২০১৩\nবাংলা\n৩.০০\nসরকারি কেসি কলেজ\nজাতীয় বিশ্ববিদ্যালয়\nএমএ\n২০১৪\nবাংলা\n৩.১৫\nসরকারি কেসি কলেজ\nজাতীয়  বিশ্ববিদ্যালয়\nঅভিজ্ঞতা:  একটি বেসরকারি স্কুলে  সহকারী শিক্ষক পদে  শিক্ষাগতার এক বছরের  বাস্তব অভিজ্ঞতা।\nঅতএব, মহোদয়ের নিকট বিনীত প্রার্থনা আমার উল্লিখিত বিষয়সমূহ বিবেচনা পূর্বক উক্ত পদে নিয়োগ প্রদান করলে আমি আমার মেধা, শ্রম ও নিষ্ঠার মাধ্যমে শিক্ষকতার মহান দায়িত্ব পালনে সর্বদা সচেষ্ট থাকব ।\nবিনীত নিবেদক\nক\n( স্বাক্ষর দিতে হবে)\nসংযুক্তি\n১. পরীক্ষার মূল সনদপত্রের সত্যায়িত ফটোকপি -১ সেট।\n২. চারিত্রিক সনদপত্র, প্রশংসাপত্র  ও  নাগরিকত্ব সনদ পত্রের  সত্যায়িত ফটোকপি- ১ সেট।\n৩. অভিজ্ঞতা সনদ পত্রের সত্যায়িত ফটোকপি।\n৪. সদ্যতোলা রঙিন পাসপোর্ট সাইজের ছবি- ৩ কপি।\n৫. ব্যাংক ড্রাফট।"
        }
      ]
    },
    {
      "number": "10",
      "uddipok": "(ক) সারাংশ লেখো: জ্ঞানের স্পৃহা ছাড়া শিক্ষা ব্যর্থতায় পর্যবসিত হয়। তখন পরীক্ষা পাসটাই বড় হয়। এতে পরীক্ষা পাস করা লোকের অভাব না থাকলেও জ্ঞানীর অভাব দেখা দেয়। পরীক্ষা পাসের মোহ যদি ছাত্রছাত্রীদের উৎকণ্ঠিত রাখে, তবে জ্ঞান নির্বাসনে চলে যায়। পৃথিবীতে অক্ষয় আসন লাভের জন্য তরুণ সমাজকে জ্ঞানের প্রতি উৎসাহী করে তুলতে হবে। পরীক্ষা পাসের মোহ থেকে মুক্ত না হলে তরুণ সমাজের সামনে কখনোই জ্ঞানের দিগন্ত উন্মেচিত হবে না।\nঅথবা,\n(খ) ভাব-সম্প্রসারণ করো: প্রাণ থাকলেই প্রাণী হয়, কিন্তু মন না থাকলে মানুষ হয় না।",
      "tag": "BB 19",
      "sub_questions": [
        {
          "label": "",
          "question": "",
          "explanation": "(ক).\nসারাংশ : শিক্ষার মূল উদ্দেশ্য জ্ঞানার্জন। উদ্দেশ্যবিহীন শিক্ষা ব্যর্থতায় পর্যবসিত হয়। জ্ঞানের পিপাসা ব্যতীত প্রকৃত জ্ঞানী তৈরি হয় না। পরীক্ষার শৃঙ্খল প্রকৃত জ্ঞান অর্জনের পথে বাধা সৃষ্টি করে। পরীক্ষার মোহ থেকে মুক্ত করে তরুণদের জ্ঞানচর্চায় উৎসাহিত করতে হবে।\nঅথবা, (খ).উত্তর:\nমূলভাব: প্রাণীর শুধু প্রাণ আছে বলেছ তারা প্রাণ। মানুষের মন বা বিবেক আছে কিন্তু পশুদের তা নেই। কিন্তু মন এমন এক অমূল্য সম্পদ যার প্রভাবে মানুষ প্রাণী হয়েও মানুষ নামে পরিচিত। মনই মানুষকে অন্যান্য প্রাণী থেকে পৃথক করেছে ।\nসম্প্রসারিত ভাব: পৃথিবীতে যত প্রকার জীব রয়েছে তার প্রতিটিরই প্রাণ\nআছে। এ বিচারে মানুষও অন্য দশটা প্রাণীর মতো একটা প্রাণী। শুধু মনই মানুষকে অন্যান্য প্রাণী থেকে আলাদা করেছে। পৃথিবীতে নিজেকে । আত্মপ্রতিষ্ঠিত করার জন্য মানুষকে মহৎ গুণাবলির অধিকারী হতে হয়। মানুষের মধ্যে দুটি সত্তা বিরাজমান- একটি প্রাণীসত্তা, অন্যটি মানবসত্তা। শুধু প্রাণকে ধারণ করেই মানুষ নামের যোগ্য হওয়া যায় না। জগতের অন্যান্য প্রাণীর প্রাণ আছে, অনুরূপ মানুষেরও প্রাণ আছে। কিন্তু মানুষের মাঝে এমন কতগুলো মানবীয় বৈশিষ্ট্য আছে, যা অন্য প্রাণীর নেই। এখানেই মানুষের সঙ্গে অন্যান্য প্রাণীর পার্থক্য। মানুষের মন আছে বলেই মানুষ তার হৃদয়বৃত্তির বিকাশের সুযোগ পেয়েছে। তাই অন্যান্য প্রাণী থেকে আলাদা হয়ে দৈনন্দিন জীবনের দ্বন্দ্ব-সংঘাত, হিংসা-বিদ্বেষ, লোভ- লালসা স্বার্থচিন্তা, কুমন্ত্রণা ইত্যাদির ক্লেদাক্ত স্পর্শ থেকে নিজেকে মুক্ত রাখতে পারে। পৃথিবীতে যে প্রাণী মানবদেহের আকৃতি নিয়ে জন্মগ্রহণ করেও তার হৃদয়বৃত্তির বিকাশ ঘটাতে পারেনি এবং তার মনের অস্তিত্ব প্রমাণ করতে পারেনি- সে মূলত প্রাণীর সমতুল্য। যে মানুষ ভালো-মন্দ, ন্যায়-অন্যায় বিবেচনা করতে পারে এবং মনের মধ্যে মহৎ গুণাবলি অর্জন করে, সে যথার্থ মনুষ্যত্বের অধিকারী হতে পারে। মনের বিকাশের মাধ্যমে মানুষ মহৎ গুণাবলি অর্জন করতে পারে এবং যথার্থ মানুষের মর্যাদা পায়। তাই শুধু প্রাণ নয়, মনই মানুষকে মানুষ হিসেবে প্রতিষ্ঠিত করে।\nমন্তব্য: মানুষ এবং পশুর মধ্যে পার্থক্য হচ্ছে- মানুষের বিচার-বুদ্ধির ক্ষমতা, মহানুভবতা, ন্যায়পরায়ণতা ইত্যাদি গুণ রয়েছে, কিন্তু পশুর নেই। শুধু প্রাণই নয়, মন বা বিবেকই মানুষকে মানুষ হিসেবে পৃথিবীতে আত্মপরিচয়ের মর্যাদা দিয়েছে।"
        }
      ]
    },
    {
      "number": "11",
      "uddipok": "(ক) বাংলাদেশ ক্রিকেট দলের সম্প্রতি অর্জিত কোনো সাফল্য সম্পর্কে দুই বন্ধুর সংলাপ রচনা করো।\nঅথবা,\n(খ) 'বিপদে বন্ধুর পরিচয়' শিরোনামে একটি খুদেগল্প লেখো:",
      "tag": "BB 19",
      "sub_questions": [
        {
          "label": "",
          "question": "",
          "explanation": "(ক).\nউত্তর: বাংলাদেশ ক্রিকেট দলের সাম্প্রতিক সাফল্য নিয়ে দুই বন্ধুর সংলাপ\nপ্রান্ত : কেমন আছ অয়ন?\nঅয়ন : ভালো। তুমি কেমন আছ?\nপ্রান্ত : আমিও ভালো আছি। কিন্তু এতো তাড়াহুড়ো করে কোথায় যাচ্ছ?\nঅয়ন : বাসায় যাচ্ছি। একটু পরেই অস্ট্রেলিয়া আর সাউথ আফ্রিকার মধ্যে ওয়ান ডে ম্যাচ শুরু হবে। টিভিতে খেলা দেখব।\nপ্রান্ত : সে কি! আজ তো বাংলাদেশ আর নিউজিল্যান্ডের মধ্যে একটা ওয়ান ডে ক্রিকেট ম্যাচ আছে। এই ম্যাচটাও তো এক ঘণ্টা পরেই শুরু হবে। এই খেলাটা দেখবে না?\nঅয়ন : না। আসলে বাংলাদেশ দলের খেলা আমার খুব একটা ভালো লাগে না।\nপ্রান্ত : কেন?\nঅয়ন : আসলে বাংলাদেশ তো তেমন কোনো ম্যাচেই জিততে পারে না। আর তাছাড়া অস্ট্রেলিয়া দলে অনেক বড় মাপের খেলোয়াড় রয়েছে।\nপ্রান্ত: বুঝতে পেরেছি, তোমার কথা শুনে আমার মনে হচ্ছে বাংলাদেশ দলের সাফল্য সম্পর্কে তোমার কোনো ধারণাই নেই। আমি নিশ্চিত এ বছরের মার্চ মাসে বাংলাদেশ দলের শ্রীলঙ্কা সফর সম্পর্কেও তোমার কোনো ধারণা নেই। কারণ এই সফরে বাংলাদেশ দল খুব ভালো সাফল্য পেয়েছে। কারণ টেস্ট, ওয়ানডে এবং টি-২০ তিনটি সিরিজেই বাংলাদেশ দল ছিল অপরাজিত। তিনটি সিরিজই • শ্রীলঙ্কার বিপক্ষে বাংলাদেশ-১-১ ফলাফলে ড্র করেছে। যদিও বাংলাদেশের টেস্ট ইতিহাসে পরাজয়ই বেশি। কিন্তু শ্রীলঙ্কার এই টেস্ট দলকে হারানোটা ছিল বাংলাদেশের জন্য সাম্প্রতিক সময়ের সবচেয়ে বড় অর্জন। কারণ শ্রীলঙ্কার এই টেস্ট দলই গত বছর সফরকারী অস্ট্রেলিয়াকে ৩-০ ব্যবধানে পরাজিত করেছিল। আর বড় মাপের খেলোয়াড়ের কথা বলছ? আমাদের দেশের সাকিব আল হাসান, মোস্তাফিজুর রহমান কিন্তু এখন বিশ্ববিখ্যাত খেলোয়াড়।\nঅয়ন :আমি মূলত কিছুদিন হলো ক্রিকেট খেলার ভক্ত হয়েছি। তাই তোমার মতো ক্রিকেটজ্ঞান আমার নেই। না জেনে কথা বলার জন্য আমি সত্যিই দুঃখিত।\nপ্রান্ত: না, না, দুঃখিত হওয়ার কিছু নেই। আমরা তো বন্ধু, তাই না? তবে আমার ধারণা বাংলাদেশের আজকের ম্যাচটা খুবই উত্তেজনার হবে। তুমিও দেখবে নিশ্চই?\nঅয়ন : হ্যাঁ। তোমার কথা শুনে মনে হচ্ছে বাংলাদেশের আজকের ম্যাচটা আমার দেখা উচিত। ভাবছি ম্যাচটা তোমার সাথে বসেই দেখব।\nপ্রান্ত: সেতো খুবই ভালো কথা। চলো তাহলে। আর দেরি না করি।\nঅয়ন : চলো।\nঅথবা, (খ).\nআমি আর মতিন ছোটো থেকেই একসঙ্গে বড়ো হয়েছি। ঘুমের সময় ছাড়া বাকি সময়টুকু দুজনে প্রায় একসঙ্গেই থাকি। একই কলেজে পড়ি, একসঙ্গেই যাতায়াত করি। মতিন একটু চুপচাপ ধরনের। আমি আবার কথা না বলে থাকতে পারি না। বেশি কথা বলার কারণে প্রায়ই ও আমার ওপর বিরক্ত হয়। নানা কটুকথাও বলে। এগুলো শুনে আমার মন খারাপ হয়। কিন্তু সে মন খারাপ বেশিক্ষণ স্থায়ী হয় না। আবার আমি ওর কাছে যাই। দুজনে সব ভুলে আবার আগের মতো থাকি। কেউ কেউ আমাদের মানিকজোড় বলে। মানিকজোড় কিনা জানি না কিন্তু দুজনেই দুজনের সঙ্গে থাকতে খুব পছন্দ করি। একবার আমার খুব শরীর খারাপ হলো। জ্বরের ঘোরে আমি উল্টাপাল্টা কথা বলতে থাকলাম। মাঝে মাঝেই ঘোরের মধ্যে মতিনের নাম বলতে থাকলাম। আমাদের বাড়ি থেকে মতিনের খোঁজও করা হলো, কিন্তু ওর দেখা পাওয়া গেল না। অনেকদিন শয্যাশায়ী ছিলাম, কিন্তু মতিন একদিনও আমাকে দেখতে এলো না। এগুলো ভেবে আমার খুব কষ্ট হলো। কিন্তু কাউকে কিছু বলতেও পারলাম না। একটু সুস্থ হতেই বাড়ির বাইরে বের হতে শুরু করলাম। তারও ক'দিন পরে কলেজে গিয়ে মতিনের সঙ্গে দেখা হলো। হাসিমুখ নিয়ে ও কথা বলার জন্য এগিয়ে এলো। কিন্তু • আমি কোনো কথা বললাম না। পেছন থেকে অনেকবার ডেকেছিল আমাকে কিন্তু সাড়া দিইনি। সন্ধেবেলায় এসব ভাবতে ভাবতে রাস্তা দিয়ে হাঁটছিলাম। হঠাৎ চার-পাঁচটা ছেলে আমার পথ আগলে দাঁড়ায়। আমার কাছ থেকে টাকা-পয়সা ও অন্য জিনিসপত্র কেড়ে নেওয়ার চেষ্টা করে। আমিও প্রাণপণে বাধা দিই। কিন্তু অতজনের সঙ্গে কুলিয়ে উঠতে পারছিলাম না। খানিক দূর থেকে মতিনের গলা শুনতে পেলাম। ও দৌড়ে আসছে এদিকে। ওকে দেখে ছেলেগুলো সতর্ক হয়ে গেল। একজন পকেট থেকে একটি ধারালো অস্ত্র বের করল। মতিন ওদের সঙ্গে ধস্তাধস্তি করতে লাগল। আমিও নিজেকে মুক্ত করার চেষ্টা করতে লাগলাম। এক পর্যায়ে মতিনের হাতের খানিকটা অংশ কেটে রক্ত ঝরতে লাগল। ততক্ষণে দু-একজন এদিকে দৌড়ে আসতে শুরু করেছে। অবস্থা টের পেয়ে ছেলেগুলো পালিয়ে গেল। আমি মতিনকে নিয়ে দ্রুত একটি ওষুধের দোকানে গিয়ে ওর ক্ষতস্থানে ব্যান্ডেজ বাঁধার ব্যবস্থা করলাম। তারপর একটা রিকশা নিয়ে দুজনে এসে আমাদের বাড়িতে নামলাম। সবকিছু শুনে বাড়ির সবাই মতিনকে বাহবা দিতে লাগল। কিন্তু আমি যেন কিছুতেই স্বস্তি পাচ্ছিলাম না। ওকে আমার সঙ্গে এতদিন দেখা না করার কারণ জিজ্ঞেস করলাম। জানতে পারলাম, ওর নানা মারা গিয়েছিল। সেখানেই ছিল ও। নিজেকে খুব অপরাধী মনে হচ্ছিল। তারপর ভুল ভাঙল, ওকে জড়িয়ে ধরলাম আমি। উপলব্ধি হলো, সত্যিকারের বন্ধু কখনো বিপদে চুপ করে বসে থাকে না"
        }
      ]
    }
  ]
}