{
  "title": "রাজশাহী বোর্ড ২০১৯",
  "subtitle": "প্রবন্ধ রচনা লিখ (যেকোনো একটি)(5)",
  "questions": [
    {
      "number": "1",
      "uddipok": "মানবকল্যাণে বিজ্ঞান",
      "tag": "CCC 24,PCC 24,NDCD 24,DCC 24,RCPC 24,CPCR 24,DB 23,DIN.B 23,JB 23,RB 23,SB 23,MB 23,CTG.B 23,RCC 23,NDCD 23,DRMC 23,JCC 23,ISCM 23,HC 23,CC 23,FCC 23,BCC 23,RUMC 23,DB 19,BB 19,DIN.B 19,CTG.B 19,RB 19,CB 19,All.B 18,CTG.B 17,BB 17,CB 17,SB 19,DB 16,SB 16,BB 16,RB 16,CPSCM 24",
      "sub_questions": [
        {
          "label": "",
          "question": "",
          "explanation": "ভূমিকা – বিজ্ঞান আধুনিক সভ্যতার আশীর্বাদ।  অন্ধকার জীবন থেকে মানুষকে আলোর পথে নিয়ে এসেছে বিজ্ঞান ও প্রযুক্তি সেবা। প্রাচীন থেকে আধুনিক ধারার জীবন যাপনে মানুষকে দিনের-পর-দিন নতুনত্ব উপহার দিয়ে চলেছে বিজ্ঞান। প্রতিদিনের জীবনে বিজ্ঞানের আবিষ্কার কোন না কোন ভাবে মানুষকে সহায়তা করছে ফলে মানুষের জীবন  সহজ থেকে সহজতর হচ্ছে। বিজ্ঞান শব্দের আভিধানিক অর্থ ‘বিশেষ জ্ঞান’। পার্থিব জগতের কল্যাণের জন্য বিশেষ জ্ঞান সৃষ্টি করায় বিজ্ঞানের অন্যতম লক্ষ্য। বিজ্ঞানের আবিষ্কার মানুষকে ক্রমবিবর্তনের মধ্য দিয়ে পৌঁছে দিয়েছে আধুনিক সভ্যতার চরম শিখরে।সারা পৃথিবীতে আজ বিজ্ঞানের জয়ধ্বনি। বিজ্ঞান ও প্রযুক্তি ব্যতীত মানুষ এক মুহূর্ত বাঁচতে পারবে না। বিজ্ঞানের ছোঁয়া  যে দেশে পড়েনি সে দেশ কোনভাবেই উন্নতি লাভ করতে পারেনি। মানুষের জীবনে বিজ্ঞানের ছোঁয়া কতটা লেগেছে তা প্রতিদিনকার জীবনকে দেখলেই আমরা অনুভব করতে পারি।মানব কল্যাণে বিজ্ঞান ও প্রযুক্তি প্রতিনিয়ত অবদান রেখে  চলেছে।\nবিজ্ঞানের আবিষ্কার- বিজ্ঞানের বিচিত্র আবিষ্কার মানুষের জীবনে সুফল বয়ে এনেছে। মানুষের জীবনে পরিপূর্ণতা এনে দিয়েছে বিজ্ঞান। গুহাবাসী মানুষ আলোকিত জীবনের প্রথম ধাপে আবিষ্কার করেছিল  আগুন। বিজ্ঞানের  পদযাত্রা শুরু হয়েছিল আগুন জ্বালানোর মধ্য দিয়ে।এরপর মানুষের জীবনে যে আবিষ্কারটি গতি এনে দিয়েছে তা হল চাকা আবিষ্কার। পণ্য পরিবহন ও এক স্থান থেকে অন্য স্থানে যেতে মানুষকে চাকা সহায়ক ভূমিকা পালন করেছে। এরপর থেকে মানুষকে আর থেমে থাকতে হয়নি আগুনে পুড়িয়ে  তৈরি হয়েছে নতুন নতুন যন্ত্রপাতি। এক স্থান থেকে অন্য স্থানে মানুষ  পৌঁছে গেছে চাকায়  চালিত বাহনের মাধ্যমে। সমাজের যত পরিবর্তন হয়েছে মানুষের জ্ঞান বিজ্ঞানের  জিজ্ঞাসা ততই বেড়েছে। আকাশ, জল, স্থল  সম্পর্কে মানুষের কৌতূহল বৃদ্ধি পেয়েছে ফলে আবিষ্কারের নেশা  মানুষকে তাড়িত করে।\nবিংশ শতাব্দীর বিজ্ঞান- বিজ্ঞানের জয়যাত্রা প্রাচীনকাল থেকে শুরু হলেও বিংশ শতাব্দীতে এসে সমৃদ্ধি লাভ করেছে। বিজ্ঞানের আবিষ্কার মানুষের জীবনকে যেমন সহজ করেছে তেমনি প্রকৃতিকে নিয়ন্ত্রণ করার কিছুটা সক্ষমতা তৈরি করেছে। বিজ্ঞানের বহুমুখী আবিষ্কার প্রাত্যহিক জীবনকে সহজ করে দিয়েছে। বিজ্ঞানের বিভিন্ন আবিষ্কার মানুষ তার প্রয়োজন মত ব্যবহার করছে। বিজ্ঞানের জয়যাত্রা একবিংশ শতাব্দীতে অব্যাহত থাকবে এবং পৃথিবীকে  নিয়ে যাবে সমৃদ্ধির চরম শিখরে। বিজ্ঞানের বহুমুখী আবিষ্কার পৃথিবীকে দেখাবে নতুন দিগন্ত।বিংশ শতাব্দীতে আমরা উপলব্ধি করতে পারছি বিজ্ঞানের আবিষ্কার ছাড়া সমৃদ্ধি অর্জন কোনভাবেই সম্ভব না।\nপ্রযুক্তি আবিষ্কারে আত্মত্যাগ- প্রকৃতি জগতের বিচিত্র বিষয়ের প্রতি ক্ষুদ্রাতিক্ষুদ্র আগ্রহ এবং পরীক্ষা-নিরীক্ষার মধ্য দিয়ে নতুন নতুন কিছু আবিষ্কার করা বিজ্ঞানীদের মূল কাজ। বিভিন্ন রকম আবিষ্কার থেকে আমরা যে সুফল ভোগ করছি এর পেছনে প্রযুক্তি আবিষ্কারকদের রয়েছে নিরলস শ্রম, মেধা, অধ্যবসায়  ও সাধনা। নতুন নতুন জ্ঞান সমাজে পরিবেশন করা খুব সহজ কাজ ছিল না। নিজের আবিষ্কার সমাজে প্রতিষ্ঠা করতে গিয়ে প্রাণ দিতে হয়েছে ব্রনো, ও ল্যাভয়িসকে। এছাড়া সক্রেটিস, গ্যালিলিও, আর্কিমিডিস, নিউটন, স্যার জগদীশচন্দ্র বসু  প্রভৃতি বিজ্ঞানী তাদের জীবনের বড় অংশ ব্যয় করেছেন গবেষণার কাজে। প্রযুক্তি আবিষ্কার এর পেছনের এই মহান মানুষগুলোর নিরলস পরিশ্রমের বিনিময়ে আধুনিক সভ্যতা বিচিত্র সুবিধা ভোগ করছে। প্রযুক্তি আবিষ্কারের প্রত্যক্ষ এই মানুষগুলোর প্রতি আমাদের সবসময় শ্রদ্ধাশীল থাকতে হবে।\nদৈনন্দিন জীবনে বিজ্ঞান – প্রতিদিনকার জীবনে এমন কোনো মুহূর্ত নেই যে মুহূর্তে আমরা বিজ্ঞানের আশীর্বাদ গ্রহণ করছি না। সকাল থেকে শুরু করে সন্ধ্যা পর্যন্ত বিভিন্ন ভাবে বিজ্ঞান আমাদের পাশে থাকে। সকালে ঘুম থেকে ওঠার সময় যে ঘড়িটা দেখি সেটি থেকে শুরু করে অফিস-আদালতের কাজ শেষ করে এসি বা ফ্যানের বাতাসে নিদ্রায় যাওয়া পর্যন্ত ছন্দময় জীবন এনে দিয়েছে বিজ্ঞান । যাতায়াত, তথ্য প্রযুক্তির ব্যবহার, মানুষের সঙ্গে যোগাযোগ স্থাপন, ব্যবসা-বাণিজ্যের প্রসার, কৃষি, চিকিৎসা, শিক্ষা ও প্রকৌশলীসহ নানামুখী কাজে বিজ্ঞান আমাদের পাশে রয়েছে। মানুষের প্রতিটি কর্মকাণ্ডের সঙ্গে বিজ্ঞান জড়িত। সমাজের প্রতিটি স্তরে বিজ্ঞান এর ছোঁয়া লেগেছে ফলে  জীবনে এসেছে পরিবর্তন। মানব জীবন এবং বিজ্ঞানকে আজ কোনভাবেই আলাদা করা যাবে না। প্রাত্যহিক জীবনে বিজ্ঞান আমাদের প্রতিনিয়ত সুফল এনে দিচ্ছে।\nবেকারত্ব মোচনে বিজ্ঞান – উন্নয়নশীল ও অনুন্নত দেশে বেকারত্ব অভিশাপ। আর্থিক সচ্ছলতা না থাকলে সমাজে অরাজকতা সৃষ্টির সম্ভাবনা থাকে। বিজ্ঞানের আবিষ্কার আজ বেকারত্ব  দূরীকরণ উল্লেখযোগ্য ভূমিকা রাখছে। হাতে-কলমে প্রযুক্তি সেবা সম্পর্কে জ্ঞান লাভ করে  তরুণ সমাজ অর্থ উপার্জন করছে। রেডিও ,টেলিভিশন, বৈদ্যুতিক পাখা, কম্পিউটার, মোবাইল উৎপাদন প্রতিষ্ঠানে যেমন শ্রম শক্তির প্রয়োজন হচ্ছে তেমনি ভাবে পরবর্তীতে মেরামতের জন্য আরেকটি শ্রমশক্তির প্রয়োজন দেখা দিচ্ছে ।ইলেকট্রনিক বিভিন্ন যন্ত্রাংশ উৎপাদন এবং মেরামতের জন্য আধুনিক শিক্ষা ব্যবস্থার মধ্যে কর্মমুখী শিক্ষার সুযোগ করে দিয়ে বেকারত্ব দূর করা সম্ভব হচ্ছে। ফ্রিল্যান্সিংয়ের মাধ্যমে অর্থ আয় করে বাংলাদেশের তরুণ সমাজ দেশের আর্থিক খাতে বিরাট ভূমিকা পালন করছে। বড় বড় শিল্প-কলকারখানায় উৎপাদন বৃদ্ধির জন্য বেশি বেশি শ্রমিক লাগছে। মোবাইলে রিচার্জ বা  মোবাইল এর মাধ্যমে ব্যাংকিং কার্যক্রম সম্পন্ন করে অর্থ উপার্জন করছে এবং তা দিয়ে একটি শ্রেণী তাদের জীবন জীবিকা বেশ ভালোভাবে নির্বাহ করছে। সর্বোপরি বিজ্ঞান বেকারত্ব দূর করার কাজে উল্লেখযোগ্য ভূমিকা পালন করছে।\nশিক্ষা ক্ষেত্রে বিজ্ঞানের অবদান-  শিক্ষা বিকাশের ক্ষেত্রে সবচেয়ে উল্লেখযোগ্য ভূমিকা রেখেছে বিজ্ঞানের নতুন আবিষ্কার।বিশেষ করে কাগজ-কলমের আবিষ্কার, মুদ্রণ শিল্পের অগ্রগতি, টাইপরাইটার আবিষ্কার যা শিক্ষার প্রসার ও বিকাশে সহায়তা করছে ।আধুনিক সময়ে কম্পিউটার আবিষ্কার হওয়ার পর শিক্ষাক্ষেত্রে উন্নতি আরো বৃদ্ধি পেয়েছে। পাওয়ার পয়েন্ট প্রেজেন্টেশনের মাধ্যমে খুব সহজভাবে   পাঠ্যবইয়ের বিষয়সমূহ উপস্থাপন  করলে শিক্ষার্থীদের বুঝতে সুবিধা  হায়। শিক্ষক ও শিক্ষার্থীদের যোগাযোগের মাধ্যম হিসেবে ইমেইল বা সামাজিক যোগাযোগ মাধ্যম বেশ কার্যকরী। শিক্ষার আলো পৌঁছে দিতে বিজ্ঞান সর্বোচ্চ চেষ্টা করছে। দেশ-বিদেশের বিশ্ববিদ্যালয়গুলোতে উচ্চতর শিক্ষা লাভের জন্য গবেষণা পত্র জমা দেওয়া বা ভর্তি পরীক্ষা  এখন অনলাইনের মাধ্যমে সম্পন্ন হচ্ছে। পৃথিবীর বিভিন্ন দেশের উন্নত শিক্ষা প্রতিষ্ঠান সম্পর্কে ধারণা নেওয়া এবং বিচিত্র জ্ঞান আহরণের জন্য ইন্টারনেট প্রযুক্তির অধিক কার্যকর। পৃথিবীর যেকোন ভাষার উল্লেখযোগ্য গ্রন্থ আমরা সহজেই পড়তে পারি ইন্টারনেটের কল্যাণে। পৃথিবীর কোন জ্ঞান নির্দিষ্ট সমাজ বা দেশের গন্ডির মধ্যে সীমাবদ্ধ থাকছে না, জ্ঞান হয়ে উঠেছে সমগ্র পৃথিবীর। বিজ্ঞানের নানা আবিষ্কার শিক্ষাক্ষেত্রকে  উন্নতির দিকে নিয়ে যাচ্ছে।\nচিকিৎসা ক্ষেত্রে বিজ্ঞান- জনস্বাস্থ্যের কল্যাণে উল্লেখযোগ্য ভূমিকা রেখেছে বিজ্ঞান। চিকিৎসা ক্ষেত্রে বিজ্ঞানের অবদান আমরা তখনই বুঝতে পারে যখন আমি বা আমার পরিবারের কেউ অসুস্থ হয়। এক্সে, আল্ট্রাসনোগ্রাম, ইসিজি, সিটি স্ক্যান প্রভৃতি আবিষ্কার রোগ নির্ণয় করার ক্ষেত্রে যথাযথ ভূমিকা পালন করছে। অত্যাধুনিক আবিষ্কার জটিল রোগের  সহজ সমাধান এনেছে। বৃক্ক,  অস্থিমজ্জা, যকৃত এর মত শরীরের গুরুত্বপূর্ণ অঙ্গ প্রতিস্থাপনের মাধ্যমে মানুষ নতুন করে জীবন ফিরে পাচ্ছে। হৃদ রোগীদের জন্য রক্তের প্রবাহ ঠিক রাখতে রক্তনালীর মাঝে  রিং ব্যবহার করা হচ্ছে অথবা লেজার রশ্মির মাধ্যমে রক্তনালীর অভ্যন্তরের চর্বি সরিয়ে দিচ্ছে। ক্যান্সারে আক্রান্ত রোগীদের চিকিৎসা নিশ্চিত করার লক্ষ্যে কেমোথেরাপির বিশেষ ভূমিকা পালন করছে। মূত্রথলি ও পিত্তকোষের পাথর অপসারণের জন্য লেজার রশ্মি ব্যবহার বর্তমান সময়ে বেশ বৃদ্ধি পেয়েছে। লেজারের মাধ্যমে শরীরের  অতি স্পর্শকাতর স্থানের সুচিকিৎসা নিশ্চিত করা যাচ্ছে। বিজ্ঞানের আবিষ্কার ব্যতীত আজকের দিনের আধুনিক চিকিৎসা কোনভাবেই কল্পনা করা সম্ভব নয়। কম্পিউটার প্রযুক্তি চিকিৎসাবিজ্ঞানে অভূতপূর্ব পরিবর্তন  এনে দিয়েছে।\nঅর্থনীতিতে বিজ্ঞানের অবদান- অর্থনৈতিক ভিত্তি ব্যতীত আধুনিক পৃথিবীতে কোন দেশ উন্নতি করতে পারবে না। অর্থনৈতিক প্রবাহ যে দেশে যত বেশি গতিশীল থাকে সেই দেশের জীবনযাত্রার মান তত বেশি উন্নতি লাভ করবে। অর্থনৈতিক উন্নয়নের ক্ষেত্রে বিজ্ঞানের অবদান বিশেষভাবে গুরুত্ব বহন করে। শিল্প কলকারখানা, ব্যাংকিং ব্যবস্থা, আধুনিক মানের যন্ত্রপাতি আবিষ্কার সহ আর্থিক খাতের সকল প্রতিষ্ঠানে বিজ্ঞানের  ছোঁয়া লেগেছে। বিজ্ঞানের সুফল হিসেবে মানুষের কর্মসংস্থানের সৃষ্টি হয়েছে যেমন তেমনি ভাবে আর্থিক প্রবাহ বৃদ্ধি পেয়েছে সর্বোপরি একটি দেশের মোট দেশজ উৎপাদন বা জিডিপিতে বিশেষ প্রভাব সৃষ্টি করছে।মানুষের মাথাপিছু আয় যত বেশি বৃদ্ধি পাবে তত বেশি সে দেশের সম্মান বহির্বিশ্বে বৃদ্ধি পাবে। অর্থনৈতিকভাবে সচ্ছলতা সৃষ্টি করা বিজ্ঞানের কাজ হয়ে দাঁড়িয়েছে। নতুন নতুন আবিষ্কার অর্থনৈতিক প্রবাহে আর্থিক উৎসের নতুন নতুন পথ সংযুক্ত করছে।\nযোগাযোগ ও পরিবহন ব্যবস্থায় বিজ্ঞান- যে দেশের পরিবহন ও যোগাযোগ ব্যবস্থা যত নিরাপদ ও সহজ সেই দেশ তত দ্রুত উন্নতি করতে পারবে। বর্তমান পৃথিবীর  সমৃদ্ধি বহুলাংশে নির্ভর করে সে দেশের পরিবহন ও যোগাযোগ ব্যবস্থার ওপর।চাকা আবিষ্কারের মধ্য দিয়ে পরিবহন ও যোগাযোগ ব্যবস্থা পরিবর্তনের যে ধারা শুরু হয়েছিল তা বর্তমানে ব্যাপকতা লাভ করেছে। বুলেট ট্রেন, এরোপ্লেন, রকেট সহ বহু ধরনের দ্রুতগামী বাহন আবিষ্কৃত হয়েছে। নৌপথে পণ্য ও মানুষ পরিবহনের জন্য উন্নত মানের জাহাজ, লঞ্চ, স্টিমার ,স্পিড বোর্ড আবিষ্কৃত হয়েছে। পৃথিবীর এক প্রান্ত থেকে অন্য প্রান্তে মানুষের সঙ্গে যোগাযোগ স্থাপনের জন্য মোবাইল, টেলিফোন ব্যবহার করা হচ্ছে। প্রাতিষ্ঠানিক তথ্য বিনিময়ের জন্য ইমেইল সবচেয়ে জনপ্রিয় মাধ্যম।গভীর সমুদ্র পথ পাড়ি দিতে পারে এমন বৃহদায়তনের উচ্চ প্রযুক্তি সম্পন্ন মালবাহী জাহাজ পৃথিবীর এক প্রান্ত থেকে অন্য প্রান্ত পর্যন্ত চলে যাচ্ছে।  যোগাযোগ ও পরিবহন ব্যবস্থায় বিজ্ঞানের অবদান অনস্বীকার্য।\nঝুঁকিপূর্ণ কাজে বিজ্ঞান- মানুষ যেখানে পৌঁছাতে পারে না সেখানে মানুষের তৈরি প্রযুক্তি পৌঁছে যেতে পারে সহজেই। বিজ্ঞানের অভূতপূর্ব আবিষ্কার রোবট। মহাশূন্যের রহস্য আবিষ্কারের জন্য রোবট সবচেয়ে কার্যকরী মাধ্যম। দুর্গম পাহাড়-পর্বত, গভীর খনি, সমুদ্রের অতল গহীনে সহজে পৌঁছে যাচ্ছে রোবট। মানুষকে  চাঁদে নিয়ে  গেছে রকেট  আবার মঙ্গলে  পানির অস্তিত্ব খুঁজে পেতে বিজ্ঞান নিরলস পরিশ্রম করে যাচ্ছে।মহাশূন্যের বিচিত্র অজানা তথ্য জানতে মানুষ বিজ্ঞানের শরণাপন্ন হচ্ছে।আকাশপথে ড্রোনের মাধ্যমে গোয়েন্দা তথ্য যেমন সংগ্রহ করা হচ্ছে তেমনি ভাবে মানুষের কাছে বার্তাও পাঠানো হচ্ছে এই প্রযুক্তির মাধ্যমে। যেখানে মানুষের জীবনের ঝুঁকি রয়েছে সেখানে এগিয়ে যাচ্ছে বিজ্ঞানের আবিষ্কৃত বিভিন্ন প্রযুক্তি।মানবকল্যাণে বিজ্ঞান সব সময় অবদান রেখে চলেছে।\nবাণিজ্য বিকাশে বিজ্ঞানের অবদান- সাম্প্রতিক বিশ্বে বাণিজ্য বিকাশে সবথেকে কার্যকরী ভূমিকা পালন করছে বিজ্ঞান। এক দেশ থেকে অন্য দেশে  কাঁচামাল সরবরাহ করা যেমন সহজ হচ্ছে তেমনি ভাবে পৃথিবীর যেকোন প্রান্তে উৎপাদিত পণ্য পৌঁছে দেয়া যাচ্ছে। সমগ্র পৃথিবীটাই এখন একটি বাজারে পরিণত হয়েছে এবং এর একমাত্র কারণ বিজ্ঞানের বিস্ময়কর আবিষ্কার সমূহ। পৃথিবীর কোন অঞ্চলে কোন পণ্যের চাহিদা রয়েছে তা যেমন আমরা মুহূর্তের মধ্যে ইন্টারনেট সংযোগের মাধ্যমে জানতে পারি ঠিক তেমনি ভাবে  একটি পণ্য উৎপাদন করতে কত খরচ পড়বে তাও আমরা সহজে হিসাব করে ফেলতে পারি।বাণিজ্য বিকাশের আজকের যে সফলতার পেছনে বিজ্ঞানের  বড় অবদান রয়েছে।\nকৃষিক্ষেত্রে বিজ্ঞান- মানুষের খাদ্য নিরাপত্তার জন্য বিজ্ঞানীরা নতুন নতুন জাতের  বীজ উৎপাদন করছে। এখন আর মাঠে আমরা লাঙ্গল গরু খুব একটা দেখি না আমরা দেখি  পাওয়ার টিলার, ট্রাক্টর, ধান মাড়াই যন্ত্র। কৃষি কাজ সহজ করার জন্য আবিষ্কৃত হয়েছে বীজ রোপণ, ফসল আহরণ করার যন্ত্র। পানির জন্য প্রকৃতির ওপর নির্ভরতা কমিয়ে গভীর নলকূপ স্থাপন করে পানি উত্তোলন করা হচ্ছে।  পূর্বে যে জমিতে বছরে একটি মাত্র  সফল উৎপাদন হতো সেই জমিতে উন্নত জাতের বীজ ব্যবহার করার কারণে বছরে তিনটি ফসল উৎপাদিত হচ্ছে।  বিভিন্ন জাতের বিলুপ্তপ্রায় দেশি মাছ পুকুরে চাষ করার উপযোগী করার মাধ্যমে দেশে মাছের চাহিদা পূরণ হচ্ছে। মাটি পরীক্ষার যন্ত্র ব্যবহার করে জমিতে প্রয়োজনীয় সার ব্যবহার করা হচ্ছে।প্রাকৃতিক  সারের সঙ্গে ব্যবহৃত হচ্ছে রাসায়নিক সার।গবেষণার মাধ্যমে কৃষিক্ষেত্রে উন্নত জাতের বীজ, সার, চাষ পদ্ধতি, আবিষ্কৃত  হয়েছে  যা মূলত কৃষি বিপ্লবের ভিত্তি রচনা করেছে। মানব কল্যাণের জন্য বিজ্ঞান যেসব আবিষ্কার মানুষের জীবনকে বদলে দিয়েছে তারমধ্যে উল্লেখযোগ্য হল কৃষি সম্পর্কিত আবিষ্কার।\nজীবনমান উন্নয়নে বিজ্ঞানের ব্যবহার- মানুষের অর্থনৈতিক প্রবাহ যদি যথাযথ থাকে তাহলে জীবন মানের উন্নয়ন ঘটে। অর্থনৈতিক প্রবাহ ঠিক রাখার ক্ষেত্রে বিজ্ঞানের নতুন নতুন আবিষ্কারের অবদান অনস্বীকার্য। জীবনমান উন্নয়নের ক্ষেত্রে বিজ্ঞানের আবিষ্কার অভূতপূর্ব ভাবে কাজে লাগছে। আজ আমরা রেডিও টেলিভিশনের মাধ্যমে ঘরে বসেই বিনোদন লাভ করতে পারছি আবার প্রয়োজন মত অন্যের সঙ্গে যোগাযোগ স্থাপনের জন্য টেলিফোন, মোবাইল ব্যবহার করছি। বাণিজ্য ব্যবস্থা ঠিক রাখার জন্য বিশেষ অ্যাপ ব্যবহার করা হচ্ছে। সার্বিকভাবে আমাদের জীবন মান উন্নয়নে প্রত্যক্ষভাবে বিজ্ঞান প্রভাব ফেলছে।\nআবহাওয়ার পূর্বাভাস জানতে বিজ্ঞান – প্রকৃতির বিপক্ষে গিয়ে আমরা যতই অবস্থান নিচ্ছে ততই প্রকৃতি নিজের শক্তি-সামর্থ্য জানান দিতে ঝড়, বন্যা, জলোচ্ছ্বাস সহ বিভিন্ন রকম প্রাকৃতিক দুর্যোগ সৃষ্টি করছে। মানুষ  তার বুদ্ধি বিবেক ব্যবহার করে আবহাওয়ার পূর্বাভাস জানার জন্য প্রযুক্তি সহায়তা নিচ্ছে। বাতাসের গতিবেগ নির্ণয়, বাতাসে জলীয় বাস্পের পরিমাণ নির্ণয়,ঘূর্ণিঝড়ের পূর্বাভাস, জলোচ্ছ্বাসের সম্ভাবনা সহ বিভিন্ন রকম দুর্যোগপূর্ণ আবহাওয়ার আগাম সংবাদ আমরা বিজ্ঞানের কল্যাণে  পাচ্ছি ।বাংলাদেশের উপকূলীয় এলাকায় বসবাসরত মানুষের প্রকৃতির সঙ্গে যুদ্ধ করে বেঁচে থাকতে হয় তাই অতি বর্ষণের ফলে সৃষ্ট বন্যা, অথবা নিম্নচাপের ফলে সৃষ্টি হওয়া ঘূর্ণিঝড় থেকে রক্ষা পাওয়ার জন্য বিজ্ঞান আমাদের সহায়তা করছে। উপগ্রহের মাধ্যমে আমরা আবহাওয়ার পূর্বাভাস জানতে পারি।\nশিল্প ক্ষেত্রে বিজ্ঞান-  অষ্টাদশ শতাব্দীতে ইউরোপে শিল্প বিপ্লব ঘটেছিল মূলত বিজ্ঞানের নতুন নতুন আবিষ্কারের ফলে। ছোট শিল্প বা কুটির শিল্প একটি পণ্য উৎপাদন করতে যে সময় ও অর্থ ব্যয় করে বৃহৎ শিল্প তার থেকে কম মূল্যে পণ্য উৎপাদন করতে সক্ষম হচ্ছে। শিল্পক্ষেত্রে যে পরিবর্তন তার পেছনে রয়েছে বিজ্ঞানের আশীর্বাদ। অনলাইন ভিত্তিক বিভিন্ন ওয়েবসাইটে উৎপাদিত পণ্যের বিজ্ঞাপন প্রদানের মাধ্যমে ক্রেতা সংগ্রহ করা সহজ হয়েছে। আধুনিক সময়ে শিল্পের প্রসারে বিজ্ঞানের বিস্ময় আবিষ্কার বহুমুখী। উৎপাদন থেকে শুরু করে ক্রেতা পর্যন্ত আধুনিক প্রযুক্তির সহায়তা নেয়া হচ্ছে। ইন্টারনেট ব্যবহার করে পণ্যের বিজ্ঞাপন দেওয়া যেমন সহজ তেমনি ভাবে পণ্যের চাহিদা যাচাই করারও সুযোগ তৈরি হয়েছে। বিভিন্ন পণ্য উৎপাদনের জন্য যে কাঁচামাল ব্যবহার করা হয় তার বৃহৎ অংশ পাওয়া যায় খনিতে আর  খনির অনুসন্ধান কাজ করতে ব্যবহার করা হচ্ছে আধুনিক বিজ্ঞানের বিভিন্ন আবিষ্কার।\nসভ্যতা বিকাশে বিজ্ঞানের অবদান- মানব সভ্যতা বিকাশের ক্ষেত্রে উল্লেখযোগ্য অবদান রেখেছে বিজ্ঞান। বিজ্ঞান ছাড়া কখনোই আমরা আজকের এই আধুনিক বিশ্বে উপস্থিত হতে পারতাম না। জ্ঞান বিজ্ঞানের বিকাশ, যোগাযোগ ব্যবস্থার অভূতপূর্ব পরিবর্তন, মানুষের চিন্তা চেতনার বিশালতা, সভ্য জীবনে পদার্পণ এ সকল কিছুর পেছনে রয়েছে বিজ্ঞান। সর্বোপরি সভ্যতা বিকাশের ক্ষেত্রে বিজ্ঞান  সব থেকে বেশি অবদান রেখেছে। সূর্যোদয় থেকে সূর্যাস্ত পর্যন্ত সকল কাজেই প্রত্যক্ষ এবং পরোক্ষভাবে বিজ্ঞানের উপর আমাদের নির্ভর করতে হচ্ছে।\nবিজ্ঞানের ক্ষতিকর দিক –  বিজ্ঞানের সাফল্যের দিক যেমন রয়েছে তেমনি তার একটি অন্ধকার দিকও রয়েছে যা আমরা অস্বীকার করতে পারি না।পৃথিবীতে আজ বড় বড় যুদ্ধে ব্যবহার করা হচ্ছে ভারি ভারি অস্ত্র যেমন বোমারু বিমান, পারমানবিক বোমা, ডিনামাইট, এটম বোমা, ট্যাংক, কামান সহ বিভিন্ন গোলাবারুদ যা আধুনিক বিজ্ঞানের আবিষ্কার। প্রথম ও দ্বিতীয় বিশ্বযুদ্ধ, ইসরাইল-ফিলিস্তিন যুদ্ধ, আফগানিস্তান, সিরিয়ার যুদ্ধ যার মধ্য দিয়ে মানব সভ্যতা দেখলো বিজ্ঞানের ভয়াবহ রূপ।হিরোশিমা ও নাগাসাকির মানুষ আজও যুদ্ধের ভয়াবহতা বহন করে যাচ্ছে।\nউপসংহার- বিজ্ঞানের কিছু আবিষ্কার মানুষের জন্য ক্ষতির কারণ হলেও বৃহত্তর অর্থে বিজ্ঞান মানুষকে দেখিয়েছে শান্তি এবং সমৃদ্ধির পথ। বিজ্ঞানকে যদি আমরা শুভ কাজে ব্যবহার করতে পারি তাহলে বিজ্ঞান হবে আমাদের কাছে শতভাগ আশীর্বাদ আর যদি খারাপ কাজে ব্যবহার করি তাহলে আমাদের জন্য হবে অভিশাপ। বর্তমান সময়ে বিজ্ঞান ছাড়া আমরা কোন ভাবে সমৃদ্ধির পথে এগোতে পারি না। সর্বোপরি বিজ্ঞানের বিচিত্র আবিষ্কার মানুষের জীবনে  কল্যাণ বয়ে নিয়ে এসেছে।"
        }
      ]
    },
    {
      "number": "2",
      "uddipok": "মুক্তিযুদ্ধের চেতনা ও তরুণ প্রজন্ম।",
      "tag": "CCC 24,DCC 24,ISCM 24,DIN.B 23,NDCD 23,JCC 23,SCC 23,RUMC 23,JB 19,RB 19,CB 19,CB 17,RB 17,DB 16,CB 16,CTG.B 23",
      "sub_questions": [
        {
          "label": "",
          "question": "",
          "explanation": "ভূমিকা\nবাংলাদেশের মুক্তিযুদ্ধ বাঙালি জাতির ইতিহাসের সবচেয়ে গৌরব উজ্জ্বল অধ্যায়। ১৯৭১  সালে ত্রিশ লক্ষ মানুষের রক্তের বিনিময়ে অর্জিত হয় স্বাধীনতা। দীর্ঘ নয়মাস পাকিস্তানি হানাদার বাহিনীর সাথে সংগ্রাম করে পূর্ব বাংলার মানুষ অর্জন করে স্বাধীন এবং সার্বভৌম একটি দেশ। স্বাধীনতা একটি জাতির কাছে আজন্ম লালিত স্বপ্ন। একটি জাতির কাছে সবচেয়ে গৌরবের ব্যাপার হলো স্বাধীন একটি দেশে বাস করা। পরাধীনতায় থাকে শুধু গ্লানি। তাই পরাধীন হয়ে কেউ কখনো বাঁচতে চায় না। বাঙালি জাতি বছরের পর বছর পরাধীন হয়ে বাস করে একসময় সংগ্রামী হয়ে ওঠে। তাই তারা শৃংখল  ভেঙ্গে  বেড়িয়ে পরেছিল আন্দোলনে, সোচ্চার হয়ে উঠেছিল স্বাধীনতা সংগ্রাম। লক্ষ লক্ষ মানুষের রক্তের বিনিময়ে এবং বাঙালি নারীদের ইজ্জতের বিনিময়ে অর্জিত হয়েছিল বাঙালীর স্বাধীনতা।\nমুক্তিযুদ্ধের পটভূমি:\nবাংলাদেশের মুক্তিযুদ্ধের পটভূমি ছিল বিশ এবং অনেক জটিল। এর মূল কারণ ছিল পূর্ব পাকিস্তানের জনগণের রাজনৈতিক, সামাজিক, অর্থনৈতিক এবং সাংস্কৃতিক বঞ্চনা। পাকিস্তান  প্রতিষ্ঠার পর থেকেই পূর্ব পাকিস্তানের জনগণ রাজনৈতিকভাবে বঞ্চিত ছিল। পাকিস্তানের শাসকগোষ্ঠী, একটি রাষ্ট্রে যত বড় বড় পদ থাকে তার সবই ছিল পশ্চিম পাকিস্থানীদের দখলে। বেশিরভাগই সুবিধা পেত পশ্চিম পাকিস্তানের লোকেরা, তারা পূর্ব পাকিস্তানের জনগণের স্বার্থকে উপেক্ষা করত। পূর্ব পাকিস্তানের জনগণকে পাকিস্থানের জাতীয় পরিষদে ভোট দেওয়ার সুযোগ দেওয়া হতনা। ছিলনা শিক্ষা, চিকিৎসার মত মৌলিক অধিকার। যার ফলে দিন দিন কঠিন হয়ে পরেছিল পূর্ব পাকিস্থানীদের জীবন। সামাজিক ক্ষেত্রে পূর্ব পাকিস্থানের জনগণ বঞ্চিত ছিল। পূর্ব পাকিস্থানের উচ্চশিক্ষা, স্বাস্থ্যসেবা এবং অন্যান্য সামাজিক সুযোগ-সুবিধা পশ্চিম পাকিস্থানের তুলনায় অনেক কম ছিল। পূর্ব পাকিস্থানের জনগণকে প্রায়শই পশ্চিম পাকিস্থানের মানুষদের দ্বারা অবহেলা এবং বৈষম্যের শিকার হতে হয়েছিল।\nসাংস্কৃতিক ক্ষেত্রেও পূর্ব পাকিস্থানের জনগণ বঞ্চিত ছিল। পাকিস্থানের শাসকগোষ্ঠী পূর্ব পাকিস্থানের সংস্কৃতিকে পশ্চিম পাকিস্থানের সংস্কৃতির সাথে একীভূত করার চেষ্টা করেছিল। পূর্ব পাকিস্তানের ভাষা, সঙ্গীত এবং অন্যান্য সাংস্কৃতিক ঐতিহ্যকে অবহেলার চোখে দেখত  পশ্চিম পাকিস্থানীরা। পূর্ব পাকিস্থানীরা নিজেদের সংস্কৃতিকে নিজের মত করে পালন করার সুযোগ সুবিধা পেতনা।  এভাবে দীর্ঘ দিন অতবাহিত হওয়ার পর দীর্ঘদিনের বঞ্চনা, নির্যাতন এবং অত্যাচারের বিরুদ্ধে পূর্ব পাকিস্থানের জনগণ স্বাধীনতা অর্জনের জন্য মুক্তিযুদ্ধে ঝাঁপিয়ে পড়ে। প্রতিটি বাঙালি একত্রিত হয়ে বলেছিল-\n“আমরা স্বাধীনতার জন্য জীবন দেব, কিন্তু স্বাধীনতা ছাড়ব না।”\nবাঙালি জাতীয়তাবাদের উন্মেষ ও বিকাশ:\nবাঙালি জাতির  রাজনৈতিক সচেতনতা ও জাতীয়তাবাদের উন্মেষ পূর্ব থেকে থাকলেও রাষ্ট্রভাষা আন্দোলনের সময় তা আরো বেশি জোরালো হয়। যখন পাকিস্তানের গর্ভনর মোহাম্মদ আলী জিন্নাহ উর্দু কে রাষ্ট্রভাষা করার ঘোষণা দেন তখন বাঙালিরা বাংলা ভাষাকে রাষ্ট্রভাষা করার জন্য আন্দোলন শুরু করে। ১৯৫২ সালের একুশে ফেব্রুয়ারি ভাষা আন্দোলন চূড়ান্ত রূপ নেয়। ভাষা আন্দোলনের জন্য ঐদিন সালাম, বরকত, রফিক, জব্বার সহ অনেকেই শহীদ হন। বাঙ্গালীদের ভাষা ও সংস্কৃতিতে আঘাত করা মানে বাঙ্গালীদের অস্তিত্ব আঘাত করা। বাঙালিরা যখন তাদের সংকট বুঝতে পারে,তখন তারা মোকাবেলার জন্য  এক জোট হয়। ১৯৫৪ এর নির্বাচনে যুক্তফ্রন্টের জয় লাভ, ১৯৬২ তে গণবিরোধী শিক্ষা কমিশন রিপোর্টার বিরুদ্ধে আন্দোলন, ১৯৬৬ তে বঙ্গবন্ধুর ছয় দফা আন্দোলন, ১৯৬৯ এর গন অভ্যুত্থান, এবং ১৯৭০ এর নির্বাচনে আওয়ামীলীগের জয়লাভ,  এই আন্দোলন গুলোর প্রত্যেকটি আন্দোলন বাঙালি জাতিকে দিয়েছে অসীম শক্তি এবং সাহস, যুগিয়েছে প্রেরণা। সেই প্রেরনা থেকেই ১৯৭১ সালে বাঙালি জাতি মুক্তিযুদ্ধে ঝাপিয়ে পড়ার ফলে  স্বাধীনতা অর্জন করে।\nস্বাধীনতার ডাক:\n১৯৭০ সালের নির্বাচনে আওয়ামী লীগ বিপুল  ভোটে জয়লাভ করে। কিন্তু তারপরেও পাকিস্তানি শাসকগোষ্ঠী ক্ষমতা হস্তান্তর করতে রাজি হয়নি। তখন প্রেসিডেন্ট ইয়াহিয়া খান  ষড়যন্ত্র শুরু করে। যার কারনে ১৯৭১ সালের ৭ই মার্চ বঙ্গবন্ধু শেখ মুজিবুর রহমান  রেকসোর্স  ময়দানে (বর্তমানে সোহরাওয়ার্দী  উদ্যান) প্রায় ১০ লক্ষ মানুষের সামনে স্বাধীনতার ডাক দেয়। লক্ষ লক্ষ মানুষের সামনে বজ্র কন্ঠে ধ্বনিত হয় –\n“আজ বাংলার মানুষ মুক্তি চায়,\nবাংলার মানুষ স্বাধীনতা চায়,\nবাংলার মানুষ তার অধিকার চায়।”\nএরপরে গড়ে উঠে তীব্র অসহযোগ আন্দোলন। সকল বাঙালি তরুণ একসাথে হয়ে দেশপ্রেমে উদ্বুদ্ধ হয়ে পাকিস্তানিদের বিরুদ্ধে সংগ্রাম শুরু করে। ছাব্বিশে মার্চ প্রথম প্রহরে গ্রেপ্তার হওয়ার আগে স্বাধীনতার লিখিত ঘোষণা পত্র দিয়ে যান।\nঅপারেশন সার্চলাইট:\nঅপারেশন সার্চলাইট হলো  ১৯৭১ সালের ২৫ মার্চ মধ্যরাতে পাকিস্তান সেনাবাহিনী কর্তৃক পরিচালিত পরিকল্পিত গণহত্যা। এই গণহত্যা ছিল ১৯৭১ এর মার্চ ও এর পূর্ববর্তী সময়ে সংঘটিত বাঙালি জাতীয়তাবাদী আন্দোলনকে দমন করতে পাকিস্থান কর্তৃক পরিকল্পিত একটি সামরিক অভিযানের অংশ। অপারেশন সার্চলাইটের লক্ষ্য ছিল পূর্ব পাকিস্তানের সকল রাজনৈতিক ও সামরিক বিরোধীদের নিশ্চিহ্ন করে দেওয়া। এই লক্ষ্যে পাকিস্তানি সেনাবাহিনী পূর্ব পাকিস্তানের সব বড় বড় শহর দখল করে নেয় এবং বাঙালিদের উপর নির্বিচারে হত্যা, নির্যাতন ও অগ্নিসংযোগ চালায়।\nঅপারেশন সার্চলাইটের ফলে লক্ষ লক্ষ বাঙালি নিহত হয়। গণহত্যায় নিহতদের মধ্যে বুদ্ধিজীবী, রাজনৈতিক নেতা, ছাত্র-শিক্ষক, সাংবাদিক, কবি, সাহিত্যিক, শিল্পী, চিকিৎসক, ইঞ্জিনিয়ার, ব্যবসায়ী, আমলা, কৃষক, শ্রমিকসহ সকল শ্রেণী ও পেশার মানুষ ছিল।\nঅপারেশন সার্চলাইট বাংলাদেশের মুক্তিযুদ্ধের সূচনা করেছিল। এই গণহত্যা বাঙালি জাতীয়তাবাদী আন্দোলনকে আরও বেগবান করে এবং বাঙালিদেরকে স্বাধীনতা সংগ্রামে ঝাঁপিয়ে পড়তে উদ্বুদ্ধ করে। এই গণহত্যা বাংলাদেশের স্বাধীনতা সংগ্রামের ইতিহাসে একটি কলঙ্কজনক অধ্যায়।\nমুজিবনগর সরকার গঠন:\nমুজিবনগর সরকার ছিল ১৯৭১ সালের মুক্তিযুদ্ধকালীন সময়ে গঠিত বাংলাদেশের প্রথম সরকার। এই সরকারের রাষ্ট্রপতি ছিলেন বঙ্গবন্ধু শেখ মুজিবুর রহমান। তিনি পশ্চিম পাকিস্তানের কারাগারে বন্দি থাকার কারণে অস্থায়ী রাষ্ট্রপতি ছিলেন সৈয়দ নজরুল ইসলাম। ১৯৭১ সালের ২৫ মার্চ পাকিস্তান সেনাবাহিনী পূর্ব পাকিস্তানে গণহত্যা চালালে বঙ্গবন্ধু শেখ মুজিবুর রহমান ২৬ মার্চ বাংলাদেশের স্বাধীনতা ঘোষণা করেন। ২৭ মার্চ তিনি নিউইয়র্কের জাতিসংঘের অধিবেশনে বাংলাদেশের স্বাধীনতার দাবি জানালে বিশ্ববাসী হতবাক হয়।\n২৮ মার্চ নিউইয়র্কের জাতিসংঘের অধিবেশনে আওয়ামী লীগের প্রতিনিধিরা একটি সভায় মিলিত হন এবং বাংলাদেশে একটি অস্থায়ী সরকার গঠনের সিদ্ধান্ত নেন। এই সভায় ১০ এপ্রিল ১৯৭১ সালে বাংলাদেশের প্রথম অস্থায়ী সরকার গঠনের সিদ্ধান্ত নেওয়া হয়।  ১৭ এপ্রিল ১৯৭১ সালে বাংলাদেশের মেহেরপুর জেলার বৈদ্যনাথতলায় (বর্তমানে মুজিবনগর) আম্রকাননে মুজিবনগর সরকারের শপথ গ্রহণ অনুষ্ঠান অনুষ্ঠিত হয়। এই অনুষ্ঠানে বঙ্গবন্ধু শেখ মুজিবুর রহমানের পক্ষে অস্থায়ী রাষ্ট্রপতি সৈয়দ নজরুল ইসলাম, প্রধানমন্ত্রী তাজউদ্দীন আহমদ, পররাষ্ট্রমন্ত্রী খন্দকার মোশতাক আহমদ, অর্থমন্ত্রী আবুল মাল আবদুল মুহিত, আইনমন্ত্রী আবদুর রউফ, প্রতিরক্ষামন্ত্রী মেজর জেনারেল এম.এ.জি. ওসমানী সহ অনেকেই শপথ গ্রহন করেন। মুজিবনগর সরকার বাংলাদেশের স্বাধীনতা সংগ্রামে একটি গুরুত্বপূর্ণ ভূমিকা পালন করে। এই সরকারের মাধ্যমে বাংলাদেশের স্বাধীনতা ঘোষণা করা হয় এবং মুক্তিযুদ্ধের সময় সরকারের কার্যক্রম পরিচালনা করা হয়।\nসশস্ত্র মুক্তিযুদ্ধ ও জনযুদ্ধ:\nসশস্ত্র মুক্তিযুদ্ধ ও জনযুদ্ধ হল ১৯৭১ সালের বাংলাদেশের স্বাধীনতা যুদ্ধের দুটি প্রধান অংশ। সশস্ত্র মুক্তিযুদ্ধ ছিল পাকিস্তান সেনাবাহিনীর বিরুদ্ধে পরিচালিত সামরিক সংগ্রাম, অন্যদিকে জনযুদ্ধ ছিল পাকিস্তান সেনাবাহিনী ও তাদের দোসরদের বিরুদ্ধে পরিচালিত গণসংগ্রাম।\n১৯৭১ সালের ২৫ মার্চ পাকিস্তান সেনাবাহিনী পূর্ব পাকিস্তানে গণহত্যা চালালে বাঙালিরা প্রতিরোধ গড়ে তোলে। এই প্রতিরোধের অংশ হিসেবে বাঙালি ছাত্র, যুবক, কৃষক, শ্রমিক ও অন্যান্য শ্রেণি-পেশার মানুষ সশস্ত্র মুক্তিবাহিনী গঠন করে। মুক্তিবাহিনী পাকিস্তান সেনাবাহিনীর বিরুদ্ধে বিভিন্ন স্থানে গেরিলা যুদ্ধ পরিচালনা করে। এই যুদ্ধে মুক্তিবাহিনী ব্যাপক সাফল্য অর্জন করে এবং পাকিস্তান সেনাবাহিনীকে ব্যাপক ক্ষতিগ্রস্ত করে।\nসশস্ত্র মুক্তিযুদ্ধের পাশাপাশি পাকিস্তান সেনাবাহিনী ও তাদের দোসরদের বিরুদ্ধে জনযুদ্ধও পরিচালিত হয়। জনযুদ্ধে বাঙালিরা পাকিস্তান সেনাবাহিনীর বিরুদ্ধে আক্রমণ, প্রতিরোধ, লুটপাট, অগ্নিসংযোগ, ধর্মঘট, হরতাল, মিছিল, সভা-সমাবেশে অংশগ্রহণ, ইত্যাদি কর্মসূচি পালন করে। এই জনযুদ্ধ পাকিস্তান সেনাবাহিনীর মনোবল ভেঙে দেয় এবং মুক্তিযুদ্ধের বিজয়ে গুরুত্বপূর্ণ ভূমিকা পালন করে। সশস্ত্র মুক্তিযুদ্ধ ও জনযুদ্ধ ছিল বাংলাদেশের স্বাধীনতা যুদ্ধের দুটি অঙ্গ। এই দুটি অংশ একে অপরের পরিপূরক ছিল। সশস্ত্র মুক্তিযুদ্ধ পাকিস্তান সেনাবাহিনীকে পরাজিত করার ক্ষেত্রে গুরুত্বপূর্ণ ভূমিকা পালন করে, অন্যদিকে জনযুদ্ধ পাকিস্তান সেনাবাহিনীকে বিচ্ছিন্ন করার ক্ষেত্রে গুরুত্বপূর্ণ ভূমিকা পালন করে।\nমুক্তিযুদ্ধে নারীর ভূমিকা:\n১৯৭১ সালের বাংলাদেশের স্বাধীনতা যুদ্ধে নারীরা গুরুত্বপূর্ণ ভূমিকা পালন করে। তারা সশস্ত্র মুক্তিযুদ্ধে অংশগ্রহণ করে, জনযুদ্ধে অংশগ্রহণ করে, এবং মুক্তিযুদ্ধের অন্যান্য ক্ষেত্রে গুরুত্বপূর্ণ ভূমিকা পালন করে।\nবাংলাদেশের স্বাধীনতা যুদ্ধে নারীরা সরাসরি সশস্ত্র মুক্তিযুদ্ধে অংশগ্রহণ করে। তারা মুক্তিবাহিনীতে যোগ দেয় এবং পাকিস্তান সেনাবাহিনীর বিরুদ্ধে গেরিলা যুদ্ধে অংশগ্রহণ করে। নারী মুক্তিযোদ্ধারা লড়াইয়ে অংশগ্রহণের পাশাপাশি মুক্তিযোদ্ধাদের সেবা ও চিকিৎসা, অস্ত্র ও গোলাবারুদ পরিবহন, তথ্য সংগ্রহ, প্রচারণা, ইত্যাদি কাজেও অংশগ্রহণ করে।\nমুক্তিযুদ্ধে নারী মুক্তিযোদ্ধাদের মধ্যে উল্লেখযোগ্য হলেন:\nবীরাঙ্গনা মিনারা চৌধুরী\nবীরাঙ্গনা বেনজির আহমেদ\nবীরাঙ্গনা কানিজ ফাতেমা\nবীরাঙ্গনা নার্গিস আহমেদ\nবীরাঙ্গনা বীণা দাস\nমুক্তিযুদ্ধে নারীরা মুক্তিযুদ্ধের অন্যান্য ক্ষেত্রেও গুরুত্বপূর্ণ ভূমিকা পালন করে। তারা মুক্তিযোদ্ধাদের পরিবারের দেখাশোনা করে, যুদ্ধাহত মুক্তিযোদ্ধাদের সেবা ও চিকিৎসা করে, এবং শরণার্থীদের সেবা করে। নারীরা মুক্তিযুদ্ধের প্রচারণায়ও গুরুত্বপূর্ণ ভূমিকা পালন করে।\nমুক্তিযুদ্ধে প্রবাসী বাঙালিদের অবদান:\n১৯৭১ সালের বাংলাদেশের স্বাধীনতা যুদ্ধে প্রবাসী বাঙালিরা গুরুত্বপূর্ণ ভূমিকা পালন করে। তারা মুক্তিযুদ্ধের পক্ষে আন্তর্জাতিক সমর্থন গড়ে তোলে, মুক্তিযোদ্ধাদের প্রশিক্ষণ ও অস্ত্র সরবরাহ করে, এবং শরণার্থীদের সাহায্য করে।\nপ্রবাসী বাঙালিরা মুক্তিযুদ্ধের পক্ষে আন্তর্জাতিক সমর্থন গড়ে তুলতে গুরুত্বপূর্ণ ভূমিকা পালন করে। তারা বিভিন্ন দেশের সরকার, রাজনৈতিক দল, এবং জনমতকে মুক্তিযুদ্ধের পক্ষে ঐক্যবদ্ধ করতে সক্ষম হয়।\nপ্রবাসী বাঙালিরা বিভিন্ন দেশে বিভিন্ন ধরনের কর্মসূচি পালন করে মুক্তিযুদ্ধের পক্ষে আন্তর্জাতিক সমর্থন গড়ে তুলতে। তারা মিছিল, সভা-সমাবেশে অংশগ্রহণ করে, বিক্ষোভ প্রদর্শন করে, এবং পত্র-পত্রিকায় প্রবন্ধ-নিবন্ধ লিখে মুক্তিযুদ্ধের পক্ষে জনমত গড়ে তোলে। প্রবাসী বাঙালিদের আন্দোলনের ফলে বিভিন্ন দেশের সরকার মুক্তিযুদ্ধের পক্ষে অবস্থান নেয়। যুক্তরাষ্ট্র, যুক্তরাজ্য, ভারত, এবং চীনসহ বিভিন্ন দেশ মুক্তিযুদ্ধকে সমর্থন করে।\nপ্রবাসী বাঙালিরা মুক্তিযোদ্ধাদের প্রশিক্ষণ ও অস্ত্র সরবরাহেও গুরুত্বপূর্ণ ভূমিকা পালন করে। তারা বিভিন্ন দেশে মুক্তিযোদ্ধাদের প্রশিক্ষণ ক্যাম্প স্থাপন করে। এছাড়াও, তারা বিভিন্ন দেশে মুক্তিযোদ্ধাদের জন্য অস্ত্র ও গোলাবারুদ সংগ্রহ করে। প্রবাসী বাঙালিদের সহায়তায় মুক্তিবাহিনী প্রশিক্ষিত ও সজ্জিত হয়ে পাকিস্তান সেনাবাহিনীর বিরুদ্ধে লড়াইয়ে সক্ষম হয়। মুক্তিযুদ্ধের সময় পাকিস্তান সেনাবাহিনীর নির্যাতনের ফলে লাখ লাখ মানুষ শরণার্থী হয়। প্রবাসী বাঙালিরা এসব শরণার্থীদের সাহায্যে এগিয়ে আসে। তারা বিভিন্ন দেশে শরণার্থী শিবির স্থাপন করে শরণার্থীদের খাদ্য, বস্ত্র, ও চিকিৎসার ব্যবস্থা করে।\nমুক্তিযুদ্ধে শিল্পী সাহিত্যিক – বুদ্ধিজীবীদের ভূমিকা:\n১৯৭১ সালের বাংলাদেশের স্বাধীনতা যুদ্ধে শিল্পী, সাহিত্যিক, এবং বুদ্ধিজীবীরা গুরুত্বপূর্ণ ভূমিকা পালন করে। তারা মুক্তিযুদ্ধের চেতনাকে জাগ্রত করতে, মুক্তিযুদ্ধের পক্ষে জনমত গড়ে তুলতে, এবং মুক্তিযোদ্ধাদের সাহস ও উদ্দীপনা বৃদ্ধিতে গুরুত্বপূর্ণ ভূমিকা পালন করে।\nশিল্পী, সাহিত্যিক, এবং বুদ্ধিজীবীরা মুক্তিযুদ্ধের চেতনাকে জাগ্রত করতে গুরুত্বপূর্ণ ভূমিকা পালন করে। তারা বিভিন্ন মাধ্যমে মুক্তিযুদ্ধের চেতনাকে ছড়িয়ে দেয়।\nশিল্পীরা মুক্তিযুদ্ধের ছবি, ভাস্কর্য, এবং গান তৈরি করে মুক্তিযুদ্ধের চেতনাকে জাগ্রত করে। সাহিত্যিকরা মুক্তিযুদ্ধের উপর কবিতা, গল্প, উপন্যাস, এবং নাটক রচনা করে মুক্তিযুদ্ধের চেতনাকে জাগ্রত করে। বুদ্ধিজীবীরা বিভিন্ন সভা-সমাবেশ, পত্র-পত্রিকায় লেখালেখি, এবং রেডিও-টিভিতে বক্তৃতা দিয়ে মুক্তিযুদ্ধের চেতনাকে জাগ্রত করে।\nশিল্পী, সাহিত্যিক, এবং বুদ্ধিজীবীরা মুক্তিযুদ্ধের পক্ষে জনমত গড়ে তুলতে গুরুত্বপূর্ণ ভূমিকা পালন করে। তারা বিভিন্ন দেশে বিভিন্ন ধরনের কর্মসূচি পালন করে মুক্তিযুদ্ধের পক্ষে জনমত গড়ে তোলে।\nশিল্পীরা মুক্তিযুদ্ধের উপর চিত্র প্রদর্শনী, ভাস্কর্য প্রদর্শনী, এবং সঙ্গীত অনুষ্ঠানের আয়োজন করে মুক্তিযুদ্ধের পক্ষে জনমত গড়ে তোলে। সাহিত্যিকরা মুক্তিযুদ্ধের উপর বই, ম্যাগাজিন, এবং পত্রিকার প্রকাশ করে মুক্তিযুদ্ধের পক্ষে জনমত গড়ে তোলে। বুদ্ধিজীবীরা বিভিন্ন দেশে মিছিল, সভা-সমাবেশ, এবং পত্র-পত্রিকায় লেখালেখি করে মুক্তিযুদ্ধের পক্ষে জনমত গড়ে তোলে।\nমুক্তিযুদ্ধ ও আন্তর্জাতিক বিশ্ব:\n১৯৭১ সালের মুক্তিযুদ্ধ ছিলো একটি ঐতিহাসিক ঘটনা, যা শুধু বাংলাদেশের ইতিহাসে নয়, আন্তর্জাতিক বিশ্বেও গভীর প্রভাব ফেলেছিলো। যুদ্ধের শুরু থেকেই আন্তর্জাতিক বিশ্বে বাংলাদেশের স্বাধীনতা আন্দোলনের প্রতি সমর্থন ও সহযোগিতার আহ্বান জানানো হচ্ছিলো।\nযুদ্ধের প্রথম দিকে, বেশিরভাগ দেশই পাকিস্তানের পক্ষে অবস্থান নিয়েছিলেন। কারণ, পাকিস্তান তখন একটি ইসলামী দেশ হিসেবে পরিচিত ছিলো এবং পশ্চিমা বিশ্বের সাথে ঘনিষ্ঠ সম্পর্ক ছিলো। কিন্তু যুদ্ধের ক্রমবর্ধমান ধ্বংসযজ্ঞ ও গণহত্যা আন্তর্জাতিক বিশ্বের দৃষ্টি আকর্ষণ করে। ফলে, ধীরে ধীরে অনেক দেশই বাংলাদেশের স্বাধীনতা আন্দোলনের প্রতি সমর্থন জানাতে শুরু করে।\nভারত ছিলো মুক্তিযুদ্ধে বাংলাদেশের সবচেয়ে গুরুত্বপূর্ণ মিত্র। ভারতীয় সেনাবাহিনীর সরাসরি হস্তক্ষেপের ফলে পাকিস্তান সেনাবাহিনীর পরাজয় নিশ্চিত হয়। এছাড়াও, ভারতীয় সরকার বাংলাদেশের স্বাধীনতা আন্দোলনের জন্য রাজনৈতিক ও অর্থনৈতিক সহায়তা প্রদান করে।\nসোভিয়েত ইউনিয়নও বাংলাদেশের স্বাধীনতা আন্দোলনের অন্যতম সমর্থক ছিলো। সোভিয়েত ইউনিয়ন বাংলাদেশের স্বাধীনতার স্বীকৃতি দেওয়ার প্রথম দেশ। এছাড়াও, সোভিয়েত ইউনিয়ন জাতিসংঘে বাংলাদেশের পক্ষে ভোট দেয়। যুক্তরাষ্ট্রও শেষ পর্যন্ত বাংলাদেশের স্বাধীনতা আন্দোলনের পক্ষে অবস্থান নেয়। যুদ্ধের শেষের দিকে, মার্কিন যুক্তরাষ্ট্র পাকিস্তান থেকে তার সমর্থন প্রত্যাহার করে নেয়। এছাড়াও, মার্কিন যুক্তরাষ্ট্র জাতিসংঘে বাংলাদেশের স্বাধীনতার স্বীকৃতি দেওয়ার জন্য ভোট দেয়।\nমুক্তিযুদ্ধ আন্তর্জাতিক বিশ্বের ইতিহাসে একটি গুরুত্বপূর্ণ মাইলফলক। এ যুদ্ধের ফলে বিশ্বের মানচিত্রের একটি নতুন দেশ হিসেবে আত্মপ্রকাশ করে বাংলাদেশ। এ যুদ্ধ আন্তর্জাতিক সম্প্রদায়কে গণতন্ত্র ও মানবাধিকারের প্রতি আরও বেশি সচেতন করে তোলে।\nমুক্তিযুদ্ধের চেতনা:\nমুক্তিযুদ্ধের চেতনা বলতে বাঙালি জাতির স্বাধীনতা ও গণতন্ত্রের জন্য ত্যাগ, সংগ্রাম, অসাম্প্রদায়িকতা ও মানবতাবোধকে বোঝায়। ১৯৭১ সালের মুক্তিযুদ্ধে বাঙালি জাতি পাকিস্তানি সামরিক শাসনের বিরুদ্ধে দীর্ঘ ৯ মাসের রক্তক্ষয়ী সংগ্রামের মাধ্যমে স্বাধীনতা অর্জন করে। এই সংগ্রামে ৩০ লাখ শহীদের আত্মত্যাগের ফসল হিসেবে বাংলাদেশ একটি স্বাধীন সার্বভৌম দেশ হিসেবে আত্মপ্রকাশ করে। মুক্তিযুদ্ধের চেতনার কিছু মুল বিষয় রয়েছে। যেমন-\nমুক্তিযুদ্ধের মাধ্যমে বাঙালি জাতি তাদের দীর্ঘদিনের পরাধীনতার শৃঙ্খল থেকে মুক্তি লাভ করে। তাই মুক্তিযুদ্ধের চেতনার মূল বিষয় হলো স্বাধীনতা।\nমুক্তিযুদ্ধের মাধ্যমে বাঙালি জাতি গণতন্ত্রের পক্ষে তাদের আস্থা ও বিশ্বাসের প্রতিফলন ঘটায়। তাই মুক্তিযুদ্ধের চেতনার অন্যতম বিষয় হলো গণতন্ত্র।\nমুক্তিযুদ্ধের মাধ্যমে বাঙালি জাতি সাম্প্রদায়িকতার বিরুদ্ধে তাদের ঐক্য ও সংহতির বার্তা বিশ্ববাসীর কাছে তুলে ধরে। তাই মুক্তিযুদ্ধের চেতনার আরেকটি গুরুত্বপূর্ণ বিষয় হলো অসাম্প্রদায়িকতা।\nমুক্তিযুদ্ধের মাধ্যমে বাঙালি জাতি মানবতাবোধের উজ্জ্বল দৃষ্টান্ত স্থাপন করে। তাই মুক্তিযুদ্ধের চেতনার অন্যতম দিক হলো মানবতাবোধ।\nঐতিহাসিক ৭ই মার্চের ভাষণ:\n১৯৭১ সালের ৭ই মার্চ ঢাকার রমনা রেসকোর্স ময়দানে (বর্তমানে সোহরাওয়ার্দী উদ্যান) অনুষ্ঠিত জনসভায় জাতির পিতা বঙ্গবন্ধু শেখ মুজিবুর রহমান প্রদত্ত ভাষণটি বাংলাদেশের ইতিহাসে একটি ঐতিহাসিক ভাষণ। এই ভাষণে বঙ্গবন্ধু পাকিস্তানি সামরিক শাসনের বিরুদ্ধে বাঙালি জাতির স্বাধীনতা সংগ্রামের ডাক দেন। এই ভাষণের মাধ্যমে তিনি বাঙালি জাতিকে স্বাধীনতার জন্য ঐক্যবদ্ধ ও সংগ্রামী করে তোলেন।\nভাষণের শুরুতে বঙ্গবন্ধু পাকিস্তানি সামরিক শাসনের বিরুদ্ধে বাঙালি জাতির আন্দোলনের ইতিহাস তুলে ধরেন। তিনি বলেন,\n“এবারের সংগ্রাম আমাদের মুক্তির সংগ্রাম, এবারের সংগ্রাম আমাদের স্বাধীনতার সংগ্রাম।”\nবঙ্গবন্ধুর এই ভাষণ বাঙালি জাতির স্বাধীনতা সংগ্রামে এক অগ্নিঝরা প্রেরণা হিসেবে কাজ করে। এই ভাষণের পর বাঙালি জাতি পাকিস্তানি সামরিক শাসনের বিরুদ্ধে আরও ঐক্যবদ্ধ ও সংগ্রামী হয়ে ওঠে। এই ভাষণের মাধ্যমে বঙ্গবন্ধু বাঙালি জাতির স্বাধীনতা সংগ্রামের পথপ্রদর্শক হিসেবে আবির্ভূত হন।\nস্বাধীনতার আনুষ্ঠানিক যাত্রা:\n১৯৭১ সালের ৭ই মার্চ বঙ্গবন্ধু শেখ মুজিবুর রহমানের ঐতিহাসিক ভাষণের মধ্য দিয়ে বাংলাদেশের স্বাধীনতা সংগ্রাম আনুষ্ঠানিকভাবে শুরু হয়। ভাষণের পর পাকিস্তানি সামরিক শাসনের বিরুদ্ধে বাঙালি জাতি ঐক্যবদ্ধ হয়ে ওঠে এবং গেরিলা যুদ্ধ শুরু করে। ১৯৭১ সালের ২৫শে মার্চ পাকিস্তানি সামরিক বাহিনী নিরস্ত্র বাঙালিদের উপর গণহত্যা শুরু করে। এই গণহত্যা বাঙালি জাতির স্বাধীনতা সংগ্রামকে আরও প্রবল করে তোলে।\n১৯৭১ সালের ১০ই এপ্রিল মুজিবনগর সরকার গঠিত হয়। এই সরকারের অধীনে বাংলাদেশের স্বাধীনতা সংগ্রাম পরিচালিত হয়। ১৯৭১ সালের ২৭শে এপ্রিল ভারত বাংলাদেশের স্বাধীনতা যুদ্ধে সরাসরি হস্তক্ষেপ করে। ভারতীয় সেনাবাহিনীর সহায়তায় মুক্তিবাহিনী পাকিস্তানি সামরিক বাহিনীর বিরুদ্ধে ক্রমবর্ধমান সাফল্য অর্জন করে।\nস্বাধীনতার আনুষ্ঠানিক যাত্রা নিম্নরূপ:\n৭ই মার্চ, ১৯৭১: বঙ্গবন্ধু শেখ মুজিবুর রহমানের ঐতিহাসিক ভাষণ।\n২৫শে মার্চ, ১৯৭১: পাকিস্তানি সামরিক বাহিনীর নিরস্ত্র বাঙালিদের উপর গণহত্যা।\n১০ই এপ্রিল, ১৯৭১: মুজিবনগর সরকার গঠন।\n২৭শে এপ্রিল, ১৯৭১: ভারত বাংলাদেশের স্বাধীনতা যুদ্ধে সরাসরি হস্তক্ষেপ।\n১৬ই ডিসেম্বর, ১৯৭১: পাকিস্তানি সামরিক বাহিনীর আত্মসমর্পণ।\nবাংলাদেশের মুক্তিযুদ্ধে গণমাধ্যমের ভূমিকা:\nবাংলাদেশের মুক্তিযুদ্ধে গণমাধ্যমের ভূমিকা ছিল অত্যন্ত গুরুত্বপূর্ণ। গণমাধ্যমের মাধ্যমে পাকিস্তানি সামরিক শাসনের নির্যাতন ও অত্যাচারের বিরুদ্ধে বাঙালি জাতির প্রতিবাদের কথা বিশ্ববাসীর কাছে তুলে ধরা হয়েছিল। এছাড়াও, গণমাধ্যমের মাধ্যমে মুক্তিযুদ্ধের প্রকৃত ঘটনা ও পরিস্থিতি বিশ্ববাসীর সামনে তুলে ধরা হয়েছিল।\nগণমাধ্যমের মাধ্যমে পাকিস্তানি সামরিক শাসনের নির্যাতন ও অত্যাচারের বিরুদ্ধে বাঙালি জাতির প্রতিবাদের কথা বিশ্ববাসীর কাছে তুলে ধরা হয়েছিল। ১৯৭১ সালের ৭ই মার্চ বঙ্গবন্ধু শেখ মুজিবুর রহমানের ঐতিহাসিক ভাষণটি গণমাধ্যমের মাধ্যমে সারা বিশ্বে প্রচারিত হয়। এই ভাষণের মাধ্যমে পাকিস্তানি সামরিক শাসনের বিরুদ্ধে বাঙালি জাতির প্রতিবাদের তীব্রতা বিশ্ববাসী উপলব্ধি করতে পারে। গণমাধ্যমের মাধ্যমে মুক্তিযুদ্ধের প্রকৃত ঘটনা ও পরিস্থিতি বিশ্ববাসীর সামনে তুলে ধরা হয়েছিল। গণমাধ্যমের মাধ্যমে বাঙালি জাতির মধ্যে ঐক্য ও সংহতি বৃদ্ধি পায়। মুক্তিযুদ্ধের প্রয়োজনীয়তা ও তাৎপর্য সম্পর্কে গণমাধ্যমের মাধ্যমে বাঙালি জাতি সচেতন হয়।\nপেশাজীবীদের ভূমিকা:\n১৯৭১ সালের মুক্তিযুদ্ধে পেশাজীবীদের ভূমিকা ছিল অত্যন্ত গুরুত্বপূর্ণ। পেশাজীবীরা মুক্তিযুদ্ধে বিভিন্নভাবে অবদান রেখেছেন।\nক. সাংবাদিক: সাংবাদিকরা মুক্তিযুদ্ধের প্রকৃত ঘটনা ও পরিস্থিতি বিশ্ববাসীর সামনে তুলে ধরতে গুরুত্বপূর্ণ ভূমিকা পালন করেন। তারা পাকিস্তানি সামরিক শাসনের নির্যাতন ও অত্যাচারের বিরুদ্ধে বাঙালি জাতির প্রতিবাদের কথা বিশ্ববাসীর কাছে জানান।\nখ. শিক্ষক: শিক্ষকরা মুক্তিযুদ্ধের চেতনাকে জাগ্রত করতে গুরুত্বপূর্ণ ভূমিকা পালন করেন। তারা ছাত্র-ছাত্রীদের মধ্যে মুক্তিযুদ্ধের ইতিহাস ও চেতনা সম্পর্কে সচেতনতা বৃদ্ধিতে কাজ করেন।\nগ. চিকিৎসক: চিকিৎসকরা মুক্তিযুদ্ধে আহত মুক্তিযোদ্ধাদের চিকিৎসায় গুরুত্বপূর্ণ ভূমিকা পালন করেন। তারা অনেক ক্ষেত্রে নিজের জীবনের ঝুঁকি নিয়ে মুক্তিযোদ্ধাদের চিকিৎসা করেন।\nঘ. আইনজীবী: আইনজীবীরা মুক্তিযুদ্ধে পাকিস্তানি সামরিক শাসনের বিরুদ্ধে আইনি লড়াইয়ে গুরুত্বপূর্ণ ভূমিকা পালন করেন। তারা পাকিস্তানি সামরিক শাসনের নির্যাতন ও অত্যাচারের বিরুদ্ধে আন্তর্জাতিক আদালতে মামলা দায়ের করেন।\nঙ. ব্যবসায়ী: ব্যবসায়ীরা মুক্তিযুদ্ধে মুক্তিযুদ্ধে অংশগ্রহণকারীদের আর্থিক সহায়তা প্রদান করেন।\nমুক্তিযুদ্ধে পেশাজীবীদের ভূমিকা অনস্বীকার্য। পেশাজীবীদের অবদানের ফলে বাঙালি জাতি স্বাধীনতা অর্জনের লক্ষ্যে ঐক্যবদ্ধ হতে পেরেছিল।\nজাতিসংঘের ভুমিকা:\nজাতিসংঘের বিভিন্ন সংস্থা, যেমন ইউনিসেফ, রেড ক্রিসেন্ট, ওয়ার্ল্ড ফুড প্রোগ্রাম ইত্যাদি বাংলাদেশের যুদ্ধবিধ্বস্ত জনগণকে মানবিক সহায়তা প্রদান করে। এই সহায়তায় যুদ্ধবিধ্বস্ত জনগণকে খাদ্য, বস্ত্র, ওষুধপত্র, ও আশ্রয় প্রদান করা হয়। জাতিসংঘের সাধারণ পরিষদ ও নিরাপত্তা পরিষদ পাকিস্তান ও বাংলাদেশের প্রতি যুদ্ধবিরতির জন্য আহ্বান জানায়। জাতিসংঘের সাধারণ পরিষদ পাকিস্তানের বিরুদ্ধে নিষেধাজ্ঞা আরোপ করে। এই নিষেধাজ্ঞার ফলে পাকিস্তানের অর্থনীতিতে ব্যাপক ক্ষতি হয়। ১৯৭১ সালের ১৬ ডিসেম্বর পাকিস্তান সেনাবাহিনী আত্মসমর্পণ করলে বাংলাদেশ স্বাধীনতা লাভ করে। জাতিসংঘের সাধারণ পরিষদ ১৯৭২ সালের ২৭ মার্চ বাংলাদেশকে স্বাধীন রাষ্ট্র হিসেবে স্বীকৃতি দেয়।\nবাংলাদেশের মুক্তিযুদ্ধে ভারতের অবদান:\nবাংলাদেশ স্বাধীনতা যুদ্ধের সময় প্রায় এক কোটি শরণার্থী ভারতে আশ্রয় নেয়। এই শরণার্থীদের খাদ্য, বস্ত্র, ওষুধপত্র, ও আশ্রয় প্রদানে ভারত গুরুত্বপূর্ণ ভূমিকা পালন করে।\n১৯৭১ সালের ৩ ডিসেম্বর ভারত পাকিস্তানের বিরুদ্ধে যুদ্ধ ঘোষণা করে। এই যুদ্ধে ভারত মিত্রবাহিনীর নেতৃত্ব দেয়। ভারতীয় সেনাবাহিনীর সাহায্যে মুক্তিবাহিনী পাকিস্তান সেনাবাহিনীকে পরাজিত করে। ১৯৭১ সালের ৬ ডিসেম্বর ভারত বাংলাদেশকে স্বীকৃতি দেয়। এই স্বীকৃতি বাংলাদেশের আন্তর্জাতিক স্বীকৃতি লাভের ক্ষেত্রে গুরুত্বপূর্ণ ভূমিকা পালন করে।\nভারতের স্বীকৃতির ফলে বাংলাদেশ আন্তর্জাতিক স্বীকৃতি লাভ করে। ভারতের অবদান বাংলাদেশের মুক্তিযুদ্ধের সাফল্যের জন্য অপরিহার্য ছিল।\nপাকিস্তানি হানাদার বাহিনীর আত্মসমর্পণ:\n১৯৭১ সালের ১৬ ডিসেম্বর ঢাকার রেসকোর্স ময়দানে (বর্তমান সোহরাওয়ার্দী উদ্যান) পাকিস্তান সেনাবাহিনী নিঃশর্তভাবে আত্মসমর্পণ করে। এই আত্মসমর্পণের মধ্য দিয়ে পাকিস্তানি হানাদার বাহিনীর চূড়ান্ত পরাজয় সংঘটিত হয় এবং বাংলাদেশ স্বাধীনতা লাভ করে।\nভারতের হস্তক্ষেপে পাকিস্তানি বাহিনীর পক্ষে যুদ্ধ চালানো কঠিন হয়ে পড়ে। ভারতীয় সেনাবাহিনীর সাথে মুক্তিবাহিনীর সম্মিলিত আক্রমণে পাকিস্তানি বাহিনী পরাজিত হয়। পাকিস্তানের অভ্যন্তরীণ রাজনৈতিক অবস্থাও পাকিস্তানি বাহিনীর পরাজয়ের কারণ হয়ে দাঁড়ায়। পাকিস্তানের বিভিন্ন রাজনৈতিক দল পাকিস্তান সরকারের বিরুদ্ধে অবস্থান নেয় এবং পাকিস্তানি বাহিনীর বিরুদ্ধে বিদ্রোহের আহ্বান জানায়। আত্মসমর্পণের মধ্য দিয়ে পাকিস্তানি হানাদার বাহিনীর বিরুদ্ধে বাংলাদেশের দীর্ঘদিনের সংগ্রাম সমাপ্ত হয়। এই আত্মসমর্পণের ফলে বাংলাদেশের স্বাধীনতা ও সার্বভৌমত্বের ভিত্তি সুদৃঢ় হয়।\nমুক্তিযুদ্ধের ঐতিহাসিক তাৎপর্য:\nমুক্তিযুদ্ধের মাধ্যমে বাঙালি জাতি তাদের দীর্ঘদিনের পরাধীনতার শৃঙ্খল থেকে মুক্তি লাভ করে। এই যুদ্ধের মধ্য দিয়ে বাঙালি জাতি নিজেদের সার্বিক ক্ষমতা ও সম্ভাবনার পরিচয় দিয়েছিল।\nমুক্তিযুদ্ধ বাঙালি জাতির মধ্যে এক অভূতপূর্ব ঐক্য ও সংহতি সৃষ্টি করেছিল। এই যুদ্ধে সকল শ্রেণী-পেশার মানুষ ঐক্যবদ্ধ হয়ে পাকিস্তানি শাসকদের বিরুদ্ধে লড়াই করেছিল।\n“আমি বাংলায় কথা কই, আমি বাংলার কথা কই\nআমি বাংলায় ভাসি, বাংলায় হাসি, বাংলায় জেগে রই।”\nমুক্তিযুদ্ধের খেতাব:\nবাংলার দামাল ছেলেরা যারা যুদ্ধে ঝাপিয়ে পরেছিল তাদের বিভিন্ন খেতাবে ভুষিত করা হয়েছিল।\n“আমি এক বাংলার মুক্তি সেনা\nমৃত্যুর পথ চলিতে\nকভু করি না ভয় করি না।”\nবাংলাদেশের মুক্তিযুদ্ধে অসীম সাহসিকতা ও বীরত্ব প্রদর্শনকারী মুক্তিযোদ্ধাদেরকে বিভিন্ন খেতাবে ভূষিত করা হয়। এই খেতাবগুলি হল:\n১. বীরশ্রেষ্ঠ: মুক্তিযুদ্ধে সর্বোচ্চ খেতাব হলো বীরশ্রেষ্ঠ। এই খেতাব তারা পেয়েছিল যারা\nযুদ্ধক্ষেত্রে অসীম সাহসিকতা ও বীরত্ব প্রদর্শন করেছে।\n২. বীর উত্তম: বীরশ্রেষ্ঠের পরে মুক্তিযুদ্ধের দ্বিতীয় সর্বোচ্চ খেতাব হলো বীর উত্তম। এই খেতাব তারাই পেয়েছিল যারা যুদ্ধক্ষেত্রে বিশেষ সাহসিকতা ও বীরত্ব প্রদর্শন করেছিল। যার ত্যাগের মাধ্যমে মুক্তিযুদ্ধের পক্ষে গুরুত্বপূর্ণ অবদান রেখেছিল।\n৩. বীর বিক্রম: বীর উত্তমের পরে মুক্তিযুদ্ধের তৃতীয় সর্বোচ্চ খেতাব হলো বীর বিক্রম।\n৪. বীর প্রতীক: বীর বিক্রমের পরে মুক্তিযুদ্ধের চতুর্থ সর্বোচ্চ খেতাব হলো বীর প্রতীক।\nমুক্তিযুদ্ধে সর্বমোট ৩১৯ জন মুক্তিযোদ্ধাকে খেতাবে ভূষিত করা হয়। এর মধ্যে ৩ জনকে বীরশ্রেষ্ঠ, ১৭ জনকে বীর উত্তম, ৬৮ জনকে বীর বিক্রম, এবং ১৫৩ জনকে বীর প্রতীক খেতাবে ভূষিত করা হয়।\nউপসংহার:\n“এক সাগর রক্তের বিনিময়ে বাংলার সাধিনতা আনলে যারা আমরা তুমাদের ভুলবো না।”\nবাংলাদেশের মুক্তিযুদ্ধ ছিল একটি ঐতিহাসিক ঘটনা, যা বিশ্বের ইতিহাসে এক অনন্য স্থান দখল করে আছে। এই যুদ্ধের মাধ্যমে বাঙালি জাতি তাদের দীর্ঘদিনের পরাধীনতার শৃঙ্খল থেকে মুক্তি লাভ করে। মুক্তিযুদ্ধ বাঙালি জাতির অহংকার। যাদের রক্তের বিনিময়ে আমরা স্বাধীনতা অর্জন করতে পেরেছি তাদের ত্যাগ কখনো ভোলা যাবেনা।"
        }
      ]
    },
    {
      "number": "3",
      "uddipok": "গ. জাতীয় জীবনে দেশপ্রেমের গুরুত্ব",
      "tag": "RB 19",
      "sub_questions": [
        {
          "label": "",
          "question": "",
          "explanation": "উত্তর:\nভূমিকা: স্বদেশ মানুষের কাছে পরম সাধনার ধন, পরম নিবাস। স্বদেশের মানুষ, স্বদেশের রূপ-প্রকৃতি, তার পশু-পাখি এমনকী তার প্রতিটি ধূলিকণাও মানুষের কাছে প্রিয় ও পবিত্র। যে দেশ আলো দিল, বাতাস দিল, অন্ন-পানি দিল, বস্ত্র দিল, তার প্রতি যদি সেই শ্যামল স্নেহে প্রতিপালিত সন্তানদের মমতামণ্ডিত আনুগত্যবোধ না থাকে, তবে তারা কেবল অকৃতজ্ঞই নয়, বিশ্বের সকল নিন্দনীয় বিশেষণে বিশেষিত।\nস্বদেশপ্রেম: যে ভৌগোলিক ও সামাজিক পরিবেশের মধ্যে মানুষ জন্মগ্রহণ করে এবং বড়ো হয়ে ওঠে, সে পরিবেশের প্রতি, সেখানকার মানুষের প্রতি তার একটি স্বাভাবিক আকর্ষণ গড়ে ওঠে। দেশের প্রতি, দেশের মানুষের প্রতি এ আজন্ম আকর্ষণই স্বদেশপ্রেম। স্বদেশপ্রেম সকলের অন্তরেই থাকে। কখনও এ প্রেম থাকে সুপ্ত অবস্থায়, কখনও থাকে তা সুপ্রকাশিতভাবে। সুখের দিনে স্বদেশপ্রেম থাকে সুপ্তিমগ্ন। কিন্তু দুঃখের দিনে আঘাতে আঘাতে জর্জরিত হয়ে স্বদেশপ্রেম উদ্দীপিত হয়ে ওঠে। পরাধীনতার দুঃখ-বেদনায়, বিদেশিদের অকথ্য নির্যাতনে অন্তরের সুপ্ত স্বদেশপ্রেমের ঘুম ভাঙে। কিংবা দেশ যখন শত্রুর আক্রমণে পর্যুদস্ত হয়, তখন সমগ্র জাতি স্বদেশপ্রেমে উদ্বুদ্ধ হয়ে স্বদেশের ও স্বজাতির মানমর্যাদা রক্ষাকল্পে রণক্ষেত্রে প্রাণ বিসর্জন দেওয়ার জন্য দলে দলে ছুটে যায়। তখন মনে হয়- 'নিঃশেষে প্রাণ যে করিবে দান ক্ষয় নাই, তার ক্ষয় নাই।'\nস্বদেশপ্রেমের বহিঃপ্রকাশ ও উন্মেষ: প্রকৃতপক্ষে স্বদেশপ্রেমের উদ্ভব আত্মসম্মানবোধ থেকে। যে জাতির আত্মসম্মানবোধ যত প্রখর, সে জাতির স্বদেশপ্রেম তত প্রবল। স্বদেশপ্রেম এক প্রকার পরিশুদ্ধ ভাবাবেগ। নিঃস্বার্থ, হিংসাবিহীন দেশপ্রেমই প্রকৃত স্বদেশপ্রেম। ব্যক্তিগত ক্ষুদ্র স্বার্থের গন্ডি উপেক্ষা করে বৃহত্তর স্বার্থের দিকে মন যখন পরিচালিত হয়; যখন আত্মকল্যাণ অপেক্ষা বৃহত্তর কল্যাণবোধ সক্রিয় হয়ে ওঠে, তখন জ্বলে ওঠে স্বদেশের প্রতি ভালোবাসার নিষ্কলুষ প্রদীপ শিখা।\nদেশপ্রেমিকের দেশ সেবার পথে বাধা অনেক, অত্যাচার সীমাহীন। কিন্তু পথের ঝড়, ঝঞ্ঝা, বজ্রপাত তাদের দৃঢ় বলিষ্ঠ পদক্ষেপের নিকট মিথ্যে প্রমাণিত হয়। ইতিহাসের পানে তাকালে এর ভূরি ভূরি দৃষ্টান্ত মেলে। পরদেশি কিংবা স্বৈরশাসকের রক্তচক্ষু কিংবা উদ্যত অস্ত্র তাদের নিবৃত্ত করতে পারে না। আমাদের বাংলাদেশের ইতিহাসও স্বদেশপ্রেমের গর্বে গর্বিত। ১৯৫২ সালের ভাষা আন্দোলন, ১৯৬৯ সালের গণঅভ্যুত্থান, ১৯৭১ সালের স্বাধীনতা যুদ্ধ এবং সর্বশেষে ১৯৯০ সালে স্বৈরশাসনের বিরুদ্ধে গণঅভ্যুত্থান আমাদের স্বদেশপ্রেমের প্রমাণ দেয়।\nঅন্ধ স্বদেশপ্রেমের পরিণতি: স্বদেশপ্রেম দেশ ও জাতির গৌরবের বস্তু হলেও অন্ধ স্বদেশপ্রেম বা উগ্র জাতীয়তাবাদ ধারণ করে ভয়ংকর রূপ। জাতিতে জাতিতে সংঘাত ও সংঘর্ষ অনিবার্য করে তোলে অন্ধ স্বদেশপ্রেম। আমরা স্বদেশের জয়গান গাইতে গিয়ে যদি অপরের স্বদেশপ্রেমকে আহত করি, তবে সেই স্বদেশপ্রেম বিভিন্ন দেশ ও জাতির মধ্যে ডেকে আনে ভয়াবহ রক্তাক্ত দ্বন্দ্ব-সংঘাত। হিটলারের তৎকালীন জার্মানি কিংবা মুসোলিনির ইতালি উগ্র-জাতীয়তাবাদের নগ্নরূপ। চলমান বিশ্বের শক্তিশালী রাষ্ট্র কর্তৃক দুর্বল রাষ্ট্রসমূহের প্রতি আগ্রাসী মনোভাব অন্ধ স্বদেশপ্রেমেরই বহিঃপ্রকাশ।\nদেশপ্রেম ও রাজনীতি: বস্তুত রাজনীতিবিদের প্রথম ও প্রধান শর্তই হলো দেশপ্রেম। স্বদেশপ্রেমের পবিত্র বেদিমূলেই রাজনীতির পাঠ। দেশপ্রেমে ভ উদ্বুদ্ধ রাজনীতিবিদ দেশের সদাজাগ্রত প্রহরী। পরাধীন বাংলাদেশের দিকে দিকে যে বিভিন্ন রাজনৈতিক দল গড়ে উঠেছিল, তাদের সকলেরই মুখ্য উদ্দেশ্য ছিল পরাধীনতার বন্ধন থেকে দেশজননীর শৃঙ্খল-মোচন। তাদের অবদানেই আজ দেশ স্বাধীন। আজও দেশে বিভিন্ন রাজনৈতিক দল বর্তমান। রাজনীতির রঙ্গমঞ্চে এখনও কত নতুন দলের আবির্ভাব ও নিষ্ক্রমণ। কিন্তু আজ অধিকাংশ রাজনৈতিক দলই মহত্তর, বৃহত্তর কল্যাণবোধ থেকে ভ্রষ্ট। রাজনৈতিক অঙ্গনে এখন ব্যক্তিগত এবং দলীয় স্বার্থ চিন্তাই অনেক ক্ষেত্রে প্রবল। দেশের স্বার্থে, জাতির স্বার্থে, মানুষের প্রয়োজনে সর্বস্ব বিলিয়ে দেওয়ার সাধনা, দেশপ্রেমের অঙ্গীকার ও সার্থকতা এখন প্রায়ই অনুপস্থিত। সংকীর্ণ রাজনীতিসর্বস্ব দেশপ্রেম প্রকৃতপক্ষে ধ্বংস ও সর্বনাশের পথকেই করে প্রশস্ত।\nস্বদেশপ্রেম ও বিশ্বভাবনা: যথার্থ দেশপ্রেমের সাথে বিশ্বপ্রেমের কোনো অমিল নেই, নেই কোনো বিরোধ, বরং স্বদেশপ্রেমের ভেতর দিয়ে বিশ্বপ্রেমের এক মহৎ উপলব্ধি, জাগরণ। স্বদেশ তো বিশ্বেরই অন্তর্ভুক্ত। জাতি-ধর্ম-বর্ণ-সম্প্রদায়ের ঊর্ধ্বে মানুষ বিশ্বপ্রেমের এ বাণীকে জাতীয় জীবনে গ্রহণ করলেই সংকীর্ণ অন্ধ জাতীয়তাবোধ থেকে আমাদের মুক্তি। বিশ্বপ্রেমের উজ্জ্বল আলোকে আমাদের স্বদেশপ্রেম হবে উদ্ভাসিত। আমরা স্বদেশকে ভালোবেসে বিশ্বদেবতারই বন্দনা করি। আজ যখন বিশ্বের সর্বত্র গণতন্ত্রের প্রবল জোয়ার এসেছে তখন বিশ্ব নাগরিকত্বের চেতনা হবে তাকে যথার্থভাবে গ্রহণ করা। স্বদেশ-চেতনা তো বিশ্ববোধেরই প্রাথমিক শর্ত। দেশের জল-মাটি-অরণ্য-পশুপাখি-মানুষ-সংস্কৃতিকে ভালোবাসতে পারলে পৃথিবীর মানুষকেও ভালোবাসা যায়। তখনই তার মধ্যে জন্ম নেয় বিশ্বাত্মবোধ।\nউপসংহার: দেশপ্রেম আমাদের মনের জ্বলন্ত অগ্নিশিখা। সেই অনলে অন্তরের যত কিছু পাপবোধ, যা কিছু ক্ষুদ্র, গ্লানিময় তার আহূতিদানেই আমাদের জীবন পরিশুদ্ধ হয়। এক মহৎ চেতনার বিভায় মানব-জন্ম হয় ভাস্বর। মানুষের জীবনে যদি দেশপ্রেমের চেতনা না থাকে, যদি বৃহত্তর কল্যাণবোধ থাকে অসুন্দরের ছদ্মবেশে আচ্ছন্ন, তাহলে হৃদয়ের কোন ঐশ্বর্য নিয়ে মানুষ মহৎ হবে? বৃহৎ হবে কোন সম্পদ নিয়ে? কোথায় তাহলে জীবনের মহিমা? কোথায় সেই উন্নত উত্তরাধিকার? দেশপ্রেম তো শুধু কতগুলো প্রাণহীন শব্দসমাহার নয়, নয় কোনো নিছক বিমূর্ত আদর্শ। স্বদেশপ্রীতির মধ্যেই মনুষ্যত্বের উদ্বোধন, মহৎ জীবনের সংকল্প, বিশ্বভ্রাতৃত্বের বন্ধন।"
        }
      ]
    },
    {
      "number": "4",
      "uddipok": "ঘ. বাংলাদেশের পর্যটন শিল্প: সমস্যা ও সম্ভাবনা",
      "tag": "RB 19",
      "sub_questions": [
        {
          "label": "",
          "question": "",
          "explanation": "ভূমিকা: পৃথিবীব্যাপী জ্ঞানী ও প্রকৃতিপ্রেমী মানুষ ছোটে লোক থেকে লোকান্তরে, দেশ থেকে দেশান্তরে। প্রতিনিয়ত মানুষ জানতে চায়, বুঝতে চায়, জয় করতে চায় অজানাকে। তাই তো দেখি হিমালয়, চাঁদের মতো দুর্গম স্থানকে মানুষ জয় করেছে। পুরাতাত্ত্বিক বিষয় নিয়ে গবেষণা করে উপহার দিয়েছে নতুন পৃথিবী। এ প্রসঙ্গে মহানবীর একটি বাণী উল্লেখযোগ্য 'জ্ঞান অর্জনের জন্য সুদূর চীন পর্যন্ত যাও'। অর্থাৎ জ্ঞানের জন্য, জানার জন্য সমস্ত বাধাবিপত্তি উপেক্ষা করতে হয়। পৃথিবীর অন্যান্য স্থানের প্রাকৃতিক সৌন্দর্যের মতো বাংলাদেশেরও আনাচে-কানাচে ছড়িয়ে ছিটিয়ে রয়েছে অসংখ্য স্থান, অসংখ্য স্থাপত্য। পরিবর্তনশীল ষড়ঋতুর এ দেশ পৃথিবীর বুকে অন্যতম বৈচিত্র্যময় একটি দেশ। তাই দ্বিজেন্দ্রলাল রায় বলেছেন, 'সকল দেশের রাণী সে যে আমার জন্মভূমি'। বাংলাদেশের অনেক জায়গায় রয়েছে ঐতিহ্যময় পর্যটন স্থান। বিশ্ববিখ্যাত পর্যটক ইবনে বতুতার সাথে গলা মিলিয়ে আমরাও বলতে পারি যে, পৃথিবীর মধ্যে শ্রেষ্ঠ রূপময়ী ও সমৃদ্ধিশালী জাতি ও দেশ হচ্ছে বাঙালি ও বাঙালির দেশ। বাংলাদেশের প্রকৃতি এবং বাঙালি জাতির ঐতিহ্য ও সংস্কৃতির সঙ্গে পরিচিত হওয়ার উপায় হচ্ছে পর্যটন।\nপর্যটনশিল্পের গুরুত্ব: অন্যান্য শিল্পের মতো পর্যটনও একটি শিল্প। কথায় আছে, 'গ্রন্থগত বিদ্যা আর পর হস্তে ধন, নহে বিদ্যা নহে ধন হলে প্রয়োজন'। আসলে জীবনভর ভারী ভারী বইপুস্তক পড়ে যতটুকু শেখা সম্ভব তার চেয়ে বেশি সম্ভব যদি চোখে দেখা যায়। কারণ মানুষ তার জ্ঞানের শতকরা ৭০ ভাগ চোখ নামক ইন্দ্রিয় দিয়ে গ্রহণ করে। যে নাকি আগ্রার তাজমহল কিংবা মিশরের পিরামিড বা নায়াগ্রার জলপ্রপাত চোখে দেখেনি সে বই পড়ে তার মর্মার্থ বুঝতে অপারগ। সৃষ্টির শুরু থেকেই মানুষ জ্ঞানপিপাসু। মানুষ ও তার কীর্তি সম্পর্কে এবং প্রকৃতি ও তার মহিমার অজানা রহস্য পর্যটনের মাধ্যমেই জানা যায়। আদিবাসীদের জীবনযাপনের বৈশিষ্ট্য, ইতিহাস ও ঐতিহ্য এবং তাদের সংস্কৃতি সম্পর্কে মানুষ পর্যটনশিল্পের মাধ্যমে জানতে পারে। পৃথিবীর বিভিন্ন অঞ্চলের মানুষের আচার-আচরণ, স্থান, সৌন্দর্য, পোশাক-পরিচ্ছদ, রীতি-নীতি, আকৃতি-প্রকৃতি, প্রাচীনত্বের নিদর্শন, পশুপাখি প্রভৃতি সম্পর্কে পর্যটনশিল্পের মাধ্যমেই জানা যায়। অতএব দেখা যায়, পর্যটনশিল্পের গুরুত্ব ও প্রয়োজনীয়তা অনস্বীকার্য।\nবাংলাদেশের পর্যটন স্থান: বাংলাদেশকে কেউ কেউ বলেছেন চিরসুন্দরী, কেউ বলেছেন চিরসবুজ, কেউ বলেছেন সকল দেশের রানী, কেউবা আবার তুলনা করেছেন সোনার কাঠি, রূপার কাঠির সাথে। অর্থাৎ আমাদের দেশের প্রাকৃতিক সৌন্দর্য নিয়ে পৃথিবীর বড়ো বড়ো পণ্ডিত বিভিন্ন রকম সুন্দরের ব্যাখ্যা করেছেন। ফ্রান্সের রাজধানী প্যারিসের মতো বাংলাদেশকে নিয়েও মায়াপুরীর স্বপ্ন দেখে মানুষ। ষড়ঋতুর বৈচিত্র্য ছাড়াও সবুজ-শ্যামল স্নিগ্ধ প্রকৃতি মানুষকে সহজেই আকর্ষণ করে। বাংলাদেশের প্রকৃতি হচ্ছে মাতৃত্বের মতো শান্ত স্নেহদায়ী। উগ্র, নম্র সকলকেই তা ঘুমপাড়িয়ে দেয়। বাংলাদেশের সর্বত্র ছড়িয়ে ছিটিয়ে রয়েছে মনোমুগ্ধকর পর্যটন স্থান। পাহাড়পুর, রাঙামাটি, সাগরদিঘি, ময়নামতি, কুয়াকাটা, পাথরঘাটা, সোনারগাঁ, বান্দরবান, সুন্দরবন, আরও অসংখ্য পর্যটনের স্থান ইতিহাস ও প্রাকৃতিক সৌন্দর্যে ভরপুর। পৃথিবীর দীর্ঘতম সমুদ্রসৈকত রয়েছে বাংলাদেশের কক্সবাজারে। বাংলাদেশের এক দিকে সুউচ্চ পাহাড় অন্যদিকে বিশাল জলরাশি। যা সহজেই পর্যটকদের মুগ্ধ করে। বাংলাদেশে খোদ রাজধানীতে রয়েছে অসংখ্য ইতিহাস-আশ্রিত ঐতিহ্যময় স্থান এবং প্রাকৃতিক বৈশিষ্ট্যসমৃদ্ধ স্থান। তাই সত্যেন্দ্রনাথ দত্ত বলেছেন:\nনাগের বাঘের পাহারাতে\nহচ্ছে বদল দিনে রাতে পাহাড়\nতারে আড়াল করে সাগর\nযে তার ধোয়ায় পাটি।\nপর্যটকদের সুযোগ-সুবিধা: বাংলাদেশে ইতিপূর্বে পর্যটকদের জন্য কোনো নির্দিষ্টি সুযোগ-সুবিধা ছিল না। তারপরও পৃথিবীর বিভিন্ন দেশ থেকে হাজার হাজার পর্যটক মুগ্ধ হয়ে আসত শুধু প্রকৃতি অবলোকনের জন্য। সম্প্রতি সরকার পর্যটকদের বিভিন্ন সুযোগ-সুবিধা বাড়ানোর পদক্ষেপ গ্রহণ করেছে। বাংলাদেশের বিভিন্ন পর্যটন স্থানে হোটেল ও মোটেল করেছে। বিভিন্ন বেসরকারি হোটেলের চেয়ে এসব সরকারি হোটেলে অত্যন্ত কমমূল্যে সিট রিজার্ভেশন সুবিধা দিয়েছে। তা ছাড়া বিভিন্ন রকমের যানবাহনের ব্যবস্থা করেছে। বাংলাদেশের পর্যটনশিল্পকে জনপ্রিয় করে তোলার জন্য স্থাপিত হয়েছে বাংলাদেশ পর্যটন কর্পোরেশন। পর্যটকদের যাবতীয় সমস্যার সমাধান ও সামগ্রিক সুযোগ- সুবিধা প্রদান করাই এর প্রাথমিক কাজ।\nপর্যটনশিল্পের উন্নয়নে পর্যটন করপোরেশনের দায়িত্ব: বাংলাদেশ পর্যটনশিল্পে সমৃদ্ধ। বাংলাদেশের বিভিন্ন স্থানে ছড়িয়ে ছিটিয়ে আছে অসংখ্য দুর্লভ এবং সুন্দর স্থান। এ স্থানগুলোকে সংরক্ষণের জন্য পর্যটন করপোরেশনের বিশেষ দায়িত্ব গ্রহণ করতে হবে। বিভিন্ন প্রচার মাধ্যমকে ব্যবহার করে বাংলাদেশের পর্যটন স্থানগুলোকে বিশ্বের মানুষের চোখের সামনে তুলে ধরতে হবে। থাকার ব্যবস্থা নিশ্চিত করতে হবে এবং যাতায়াতব্যবস্থা সহজ ও স্বল্পব্যয়ের আওতায় আনতে হবে। পর্যটন কেন্দ্রগুলোতে নিরাপত্তা নিশ্চিত করতে হবে। তাহলেই পর্যটনশিল্পে বাংলাদেশের স্থান বিশ্বের সুউচ্চ স্থানে অধিষ্ঠিত হবে। বাংলাদেশের পর্যটনশিল্পের উন্নয়নে পর্যটন করপোরেশনের দায়িত্ব ও কর্তব্য অপরিসীম।\nউপসংহার: প্রখ্যাত শিল্পী, সাহিত্যিক অন্নদাশঙ্কর রায় আধুনিক পর্যটন শিল্পনগরী ফ্রান্সের রাজধানী প্যারিস সম্পর্কে মন্তব্য করতে গিয়ে বলেছেন- 'অর্ধেক সুন্দরী তুমি, অর্ধেক কল্পনা।' তাঁর এ মন্তব্য সম্পর্কে আমরাও বলতে পারি, প্যারিসের অর্ধেক সৌন্দর্যকে কল্পনা করে নিতে হয় অথচ আমাদের বাংলাদেশের সবুজ, শ্যামল সৌন্দর্যকে কল্পনা করে নিতে হয় না। তা একই সাথে দৃশ্যমান ও অনুভব্য। বাংলাদেশের পর্যটন স্থানের সৌন্দর্যের তুলনা হয় না। বাংলাদেশে পর্যটন করপোরেশন, বেসরকারি বিভিন্ন প্রতিষ্ঠান, সর্বোপরি সকলেই একটু সচেতন হলে বাংলাদেশের পর্যটনশিল্প বিশ্বের মধ্যে শ্রেষ্ঠ আসনে আসীন হবে।"
        }
      ]
    },
    {
      "number": "5",
      "uddipok": "ঙ. বিশ্ব ক্রিকেটে বাংলাদেশ",
      "tag": "RB 19",
      "sub_questions": [
        {
          "label": "",
          "question": "",
          "explanation": "উত্তর:\nবাংলাদেশের ক্রিকেট\nভূমিকা: বর্তমানে বিশ্ব ক্রিড়াঙ্গনে অন্যতম জনপ্রিয় খেলা হিসেবে ক্রিকেট তার স্থান দখল করে নিয়েছে। অন্যান্য দেশের মতো বাংলাদেশও খুব অল্প সময়ের মধ্যেই এই খেলায় সুনাম অর্জন করেছে। বিশ্ব ক্রিকেটে বাংলাদেশের এই সফলতা সত্যিই গর্বের বিষয়। সৌন্দর্য ও বিচক্ষণতা খেলাটিকে দিয়েছে রাজকীয় মর্যাদা। আর অনিশ্চয়তা এই খেলাটিকে দিয়েছে উত্তেজনা, উদ্দীপনা ও জনপ্রিয়তা। বাংলাদেশ এই খেলার মধ্য দিয়ে বিশ্ব দরবারে ব্যাপক সুনাম ও পরিচিতি পেয়েছে। তাই এ দেশের মানুষের কাছে ক্রিকেট খেলা অত্যন্ত গর্বের ও আনন্দের।\nক্রিকেটের জন্ম ও আদিকথা: ক্রিকেটের জন্ম ইউরোপের ব্রিটেনে।\nভদ্রলোকের খেলা বলে পরিচিত এই খেলার প্রথম উল্লেখ পাওয়া যায় ১৩০০ খ্রিস্টাব্দে প্রকাশিত রাজা প্রথম এডওয়ার্ডের আমলের একটি গ্রন্থে। একটা সময় ছিল যখন ব্রিটিশরাই শুধু খেলতো এই খেলা। কিন্তু ব্রিটিশ সাম্রাজ্যের ক্রমবিস্তারের সাথে সাথে বিশ্বের নানা প্রান্তে এই খেলা ছড়িয়ে পড়ে। ক্রিকেটে প্রথম আইন তৈরি হয় ১৭৪৪ খ্রিস্টাব্দে। এ আইন তৈরি করে লন্ডন ক্রিকেট ক্লাব। ১৭৮৭ সালে এম. সি. সি (মেরিলির্বোণ ক্রিকেট ক্লাব) প্রতিষ্ঠার পর ঐ আইন আরও সংশোধিত ও পরিমার্জিত হয়। ১৮৭৭ সালে ইংল্যান্ড ও অস্ট্রেলিয়ার সাথে প্রথম টেস্ট খেলার মধ্য দিয়ে আন্তর্জাতিক প্রতিযোগিতার সূত্রপাত ঘটে। বর্তমানে বাংলাদেশ, ভারত, পাকিস্তান, শ্রীলংকা, আফগানিস্তান, নিউজিল্যান্ড, ইংল্যান্ড, অস্ট্রেলিয়া, ওয়েস্ট ইন্ডিজ, দক্ষিণ আফ্রিকাসহ ১০টি দেশ ক্রিকেটের টেস্ট খেলুড়ে দেশ। প্রথম বিশ্বকাপ শুরু হয় ১৯৭৫ সালে। প্রতি ৪ বছর পরপর একদিনের বিশ্বকাপ ক্রিকেট খেলা অনুষ্ঠিত হয়। আর ক্রিকেটের সর্বশেষ সংস্করণ টি-টুয়েন্টি ক্রিকেটের যাত্রা শুরু হয় ২০০৬ সালে।\nউপমহাদেশে ক্রিকেট: অবিভক্ত বাংলায় ১৭১৯ সালে ক্যালকাটা ক্রিকেট\nক্লাবের প্রতিষ্ঠা ভারতীয় উপমহাদেশে ক্রিকেট ইতিহাসের একটি অন্যতম মাইলফলক। বাংলাদেশ অর্থাৎ প্রাক্তন পূর্ব বাংলায় ক্রিকেট খেলার প্রচলন করে ব্রিটিশরাই। তখন অবশ্য কেবল এই খেলা অভিজাত শ্রেণির মধ্যেই সীমাবদ্ধ ছিল। পাকিস্তান আমলেও এই ধারা অব্যাহত ছিল। প্রকৃতপক্ষে, পরিপূর্ণভাবে ক্রিকেটের বিকাশ ঘটে সত্তরের দশকের শেষার্ধে। পরবর্তী সময়ে বাংলাদেশে বিশ্বক্রিকেটের গতিশীলতা বাড়তে থাকে। এরপর সময়ের সাথে সাথে পরিপক্বতা লাভ করে এ পর্যায়ে এসে পৌঁছেছে বাংলাদেশের ক্রিকেট।\nবাংলাদেশের ক্রিকেট যাত্রা: উপমহাদেশে ভারত পাকিস্তানের পরপরই\nবাংলাদেশের ক্রিকেট যাত্রা শুরু হয়। পাশ্ববর্তী এই দেশগুলোর মতো বাংলাদেশও আন্তর্জাতিক ক্রিকেটে অংশগ্রহণের স্বপ্ন দেখতে শুরু করে। তাই স্বাধীনতা লাভের অল্প দিনের মধ্যেই ১৯৭৩ সালে গঠিত হয় বাংলাদেশ ক্রিকেট কন্ট্রোল বোর্ড যা বর্তমানে বাংলাদেশ ক্রিকেট বোর্ড বা বিসিবি নামে পরিচিত। ১৯৭৯ সালে বাংলাদেশ প্রথম ICC ট্রফিতে অংশ নেয়। সেবার মালয়েশিয়া ও ফিজির বিরুদ্ধে জয় পেয়েছিল বাংলাদেশ। এভাবেই সময়ের পালাবদলের সাথে সাথে বাংলাদেশ ক্রিকেটের কাঙ্ক্ষিত সাফল্য আসতে থাকে।\nআইসিসিতে বাংলাদেশ: ১৯৭৯ সালে প্রথম বাংলাদেশ আইসিসি\nটুর্নামেন্ট খেলে। প্রথম টুর্নামেন্ট থেকে ৬ষ্ঠ আইসিসি টুনার্মেন্ট '৯৭ পর্যন্ত বাংলাদেশ সবকটি খেলায় অংশগ্রহণ করে। টুর্নামেন্টের ৪টি খেলায় বাংলাদেশ ২টিতে জয় লাভ করে। পরবর্তীতে ১৯৮২ সালে বাংলাদেশ ২য় টুর্নামেন্টে ৯টি ম্যাচের মধ্যে ৪টি ম্যাচ জিতে বিশ্ব ক্রিকেটের নজর কাড়ে। এভাবে ধারাবাহিক খেলার মধ্য দিয়ে ৬ষ্ঠ আইসিসি-তে ৫ম বিশ্বকাপের তিন দল আরব আমিরাত, কেনিয়া, হল্যান্ডকে পরাজিত করে চ্যাম্পিয়ন হয়ে বাংলাদেশ বিশ্বকাপে খেলার স্বপ্ন পূরণ করে।\nওয়ানডে স্ট্যাটাস ও বাংলাদেশ: ১৯৯৭ সালে আইসিসি ট্রফি জেতার পর বাংলাদেশ বিশ্ব ক্রিকেট নিয়ন্ত্রক সংস্থা আইসিসির কাছে ওয়ানডে\nস্ট্যাটাস লাভের জন্য জোর দাবি জানায়। বাংলাদেশ ক্রিকেটের ধারাবাহিক সাফল্য ও সার্বিক অবস্থা বিবেচনা করে আইসিসি ১৯৯৮ সালে বাংলাদেশকে ওয়ানডে স্ট্যাটাস প্রদান করে।\nটেস্ট স্ট্যাটাস ও বাংলাদেশ: টেস্ট খেলা হচ্ছে ক্রিকেটের সবচেয়ে বড়ো\nফরম্যাটের খেলা। ওয়ানডের পর বাংলাদেশ টেস্ট স্ট্যাটাস পাওয়ার জন্য আইসিসির কাছে আবেদন করে। বিশ্বকাপ পরবর্তী সভায় বাংলাদেশের টেস্ট স্ট্যাটাস পাওয়ার বিষয়টি জোরালোভাবে আইসিসি পর্যবেক্ষণ করে। অবশেষে ২০০০ সালের ২৬ জুন বাংলাদেশ বহুল কাঙ্ক্ষিত টেস্ট খেলার মর্যাদা লাভ করে। বর্তমানে ১১টি দেশ এই অভিজাত শ্রেণির সদস্য। বাংলাদেশ ভারতের বিপক্ষে ২০০০ সালের ১০-১৪ নভেম্বর প্রথম টেস্ট খেলে।\nবিশ্বকাপে বাংলাদেশ: ১৯৭৫ থেকে ১৯৯৬ সাল পর্যন্ত বাংলাদেশ প্রথম ৬টি বিশ্বকাপে অংশগ্রহণ করেনি। বিশ্বকাপ ক্রিকেটে বাংলাদেশের যাত্রা শুরু হয়। ১৯৯৯ সালে ইংল্যান্ড বিশ্বকাপে বিশ্বকাপের সপ্তম আসরে।\nআইসিসি বিশ্বকাপ ১৯৯৯: ১৯৯৯ সালে বাংলাদেশ প্রথম বিশ্বকাপে অংশ নেয়। সে সময় বাংলাদেশের অধিনায়ক ছিলেন আমিনুল ইসলাম বুলবুল। '৯৯ বিশ্বকাপে বাংলাদেশের অভিষেক ঘটে নিউজিল্যান্ডের বিপক্ষে (১৭মে, ১৯৯৯ গেমস ফোর্ড) তৃতীয় ম্যাচে স্কটল্যান্ডকে ২২ রানে হারিয়ে প্রথম জয় পায় বাংলাদেশ। ঐ আসরে শক্তিশালী প্রতিপক্ষ পাকিস্তানকে ৬২ রানে হারিয়ে বিশ্বকাপে সকলের দৃষ্টি আকর্ষণ করে বাংলাদেশ।\nআইসিসি বিশ্বকাপ ২০০৩: খালেদ মাসুদের নেতৃত্বে ২০০৩ সালে\nবাংলাদেশ দ্বিতীয়বার দঃ আফ্রিকা বিশ্বকাপে অংশগ্রহণ করে। এ আসরে বাংলাদেশ গ্রুপ পর্বের সব ম্যাচ হেরে যায়। এমনকি দুর্বল কানাডার কাছেও পরাজিত হয় বাংলাদেশ।\nআইসিসি বিশ্বকাপ ২০০৭: ওয়েস্ট ইন্ডিজে অনুষ্ঠিত ২০০৭ সালের বিশ্বকাপে বাংলাদেশের অধিনায়ক ছিলেন হাবিবুল বাশার সুমন। গ্রুপ পর্বের প্রথম ম্যাচে শচীন, সৌরভের শক্তিশালী ভারতকে বাংলাদেশ ৫ উইকেটে হারিয়ে সুপার এইটে খেলার যোগ্যতা অর্জন করে এবং সুপার এইটে বাংলাদেশ দক্ষিণ আফ্রিকাকে ৬৭ রানে হারিয়ে চমক সৃষ্টি করে।\nআইসিসি বিশ্বকাপ ২০১১: প্রথমবারের মতো ভারত ও শ্রীলংকার সাথে\nযৌথভাবে বাংলাদেশ বিশ্বকাপের আয়োজন করে। এ বিশ্বকাপের উদ্বোধন হয়েছিল বঙ্গবন্ধু জাতীয় স্টেডিয়ামে। বিশ্বসেরা অলরাউন্ডার সাকিব আল হাসানের নেতৃত্বে বাংলাদেশ, ইংল্যান্ড, আয়ারল্যান্ড ও হল্যান্ডকে পরাজিত করে। কিন্তু ওয়েস্ট ইন্ডিজ এবং দক্ষিন আফ্রিকার বিপক্ষে লজ্জাজনক পরাজয়ের মধ্য দিয়ে বিদায় নিতে হয় টাইগারদের।\nআইসিসি বিশ্বকাপ ২০১৫: ২০১৫ সালের বিশ্বকাপে বাংলাদেশের\nঅধিনায়ক ছিলেন নড়াইল এক্সপ্রেস খ্যাত মাশরাফি বিন মর্তুজা। এ বিশ্বকাপে আফগানিস্তানকে ১০৫ রানে ও স্কটল্যান্ডকে ৬ উইকেটে হারায় বাংলাদেশ। শ্রীলংকার কাছে হারলেও পঞ্চম ম্যাচে ইংল্যান্ডকে ২৫ রানে হারিয়ে বাংলাদেশ কোয়ার্টার ফাইনালে পৌছে যায়।\nআইসিসি বিশ্বকাপ ২০১৯: সর্বশেষ অনুষ্ঠিত ২০১৯ বিশ্বকাপেও\nবাংলাদেশের অধিনায়ক ছিলেন মাশরাফি বিন মর্তুজা। রাউন্ড রবিন পদ্ধতিতে এ আসরে বাংলাদেশ ৯টি ম্যাচের ৫টিতে জয় লাভ করে। কিন্তু এ আসরেও বাংলাদেশ সেমি ফাইনালে যেতে ব্যর্থ হয়। এ আসরে সাকিব আল হাসান ১১ উইকেটের পাশাপাশি ৬০২ রান করেন, যে সমগ্র টুর্নামেন্টে তৃতীয় সর্বোচ্চ।\nপ্রত্যাশা ও প্রাপ্তি: বিশ্বকাপে বাংলাদেশের অভিজ্ঞতা ও সাফল্য দিনদিন বেড়েই চলছে। এর সাথে বাড়ছে প্রত্যাশা। ২০১৫ বিশ্বকাপে প্রথম কোনো বাংলাদেশি হিসেবে বিশ্বকাপে সেঞ্চুরি পান মাহমুদুল্লাহ রিয়াদ। ২০১৯ বিশ্বকাপে নজরকাড়া ৬০২ রানের পাশাপাশি ১১ উইকেট নিয়ে টুর্নামেন্ট সেরার দৌড়ে ছিলেন সাকিব আল হাসান। বোলিংয়ে ২০টি উইকেট নিয়ে কাটার মাস্টার মোস্তাফিজুর রহমান ছিলেন তৃতীয় সর্বোচ্চ উইকেট শিকারি। তাই আমাদের প্রত্যাশা বাংলাদেশ একদিন ক্রিকেট পরাশান্তিতে পরিণত হবে এবং জয় করবে বিশ্বকাপ।\nউপসংহার: বাংলাদেশের খেলাধুলার মধ্যে ক্রিকেটের সম্ভাবনা বেশ উজ্জ্বল। এ দেশের মানুষ দলের জয়-পরাজয়ে পাশে থেকে উৎসাহ যুগিয়েছে। বিভিন্ন প্রতিযোগিতামূলক টুর্নামেন্টের মধ্য দিয়ে এ খেলা বাংলাদেশকে বিশ্ব দরবারে পরিচিত করেছে। সম্প্রতি বাংলাদেশ ক্রিকেট দলের সাফল্য ঈর্ষনীয়। বস্তুত, সে দিন খুব বেশি দূরে নয়, যে দিন বাংলাদেশ আইসিসি ট্রফির মতো বিশ্বকাপ ট্রপিও জয় করবে।"
        }
      ]
    },
    {
      "number": "1",
      "uddipok": "(ক) বাংলা 'অ' ধ্বনি উচ্চারণের যে কোনো পাঁচটি নিয়ম উদাহরণসহ লেখ।\nঅথবা,\n(খ) যে কোনো পাঁচটি শব্দের উচ্চারণ লেখ:-\nপদ্য, চর্যাপদ, অত্যাচার, বিজ্ঞপ্তি, স্বাগত, আহবান, স্মর্তব্য, ব্রহ্মাণ্ড।",
      "tag": "CCC 24,PCC 24,NDCD 24,DCC 24,ISCM 24,HC 24,CPCR 24,DB 23,DIN.B 23,JB 23,BB 23,CTG.B 23,CB 23,PCC 23,RCC 23,NDCD 23,MC 23,JCC 23,RCC 23,DC 23,ISCM 23,HC 23,BCC 23,CCC 23,SCC 23,RUMC 23,DB 22,CB 22,SB 22,RB 22,DIN.B 22,DB 19,JB 19,BB 19,DIN.B 19,CTG.B 19,RB 19,SB 19,All.B 18,CB 17,DIN.B 17,RB 17,JB 17,CTG.B 16,DIN.B 16,DB 16,CB 16,JB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nনিম্নে অ ধ্বনি উচ্চারণের ৫টি নিয়ম উদাহরণসহ আলোচনা করা হলোঃ\nশব্দের প্রথমে যদি ‘অ’কার থাকে এবং পরে ‘ই’-কার ও ‘উ’-কার, থাকে তবে সেক্ষেত্রে ‘অ’ এর উচ্চারণ সাধারণত ‘ও’-কারের মতো হয়। যেমনঃ অভিধান অভিযান (ওভিজান), (ওভিধান), অতি (ওতি), অতীত (ওতিত্), মতি (মোতি) ইত্যাদি।\nশব্দের প্রথমে যদি ‘অ’কার এর পরে ‘য’-ফলা যুক্ত ব্যঞ্জনবর্ণ হয়, তবে ‘অ’-এর উচ্চারণ অধিকাংশ ক্ষেত্রে ‘ও’-কারের মতো হয়। যেমনঃ অদ্য (ওদ্‌দো), অত্যাচার (ওত্‌তাচার), অন্য (ওন্‌নো), কন্যা (কোন্‌না) ইত্যাদি।\nশব্দের প্রথমে ‘অ’ এর পর যুক্তবর্ণ ‘ক্ষ’, ‘জ্ঞ’, থাকলে, তবে ‘অ’ এর উচ্চারণ ‘ও’-কারের মতো হয়ে থাকে। যেমনঃ অক্ষ (ওক্‌খো), লক্ষণ (লোক্‌খোন্‌), দক্ষ (দোক্‌খো), যক্ষ (জোক্‌খো), যজ্ঞ (জোগ্‌গোঁ), লক্ষ (লোক্‌খো), রক্ষা (রোক্‌খা) ইত্যাদি।\nশব্দের শুরুতে ‘অ’ থাকে এবং শেষে ‘ঋ’-কার যুক্ত ব্যঞ্জনবর্ণ থাকলে, সেই ক্ষেত্রে ‘অ’-কার এর উচ্চারণ সাধারণত ‘ও’-কারের মতো হয়ে থাকে। যেমনঃ মসৃণ (মোসৃন্‌), যকৃত (জোকৃত্‌), বক্তৃতা (বোক্তৃতা) ইত্যাদি।\nশুরুতে ‘অ’-কার এর সাথে ‘র’-ফলা যুক্ত থাকলে, সেক্ষেত্রেও ‘অ’-কারের উচ্চারণ ‘ও’-কার হয়ে থাকে। যেমনঃ গ্রহ (গ্রোহো), ক্রম (ক্রোম), গ্রন্থ (গ্রোন্‌থো) ইত্যাদি।\n(খ) উত্তরঃ\nশব্দ\nউচ্চারণ\nপদ্য\nপোদ্ দো\nচর্যাপদ\nচোর্ জাপদ্\nঅত্যাচার\nওত্ তাচার্\nবিজ্ঞপ্তি\nবিগ্ গোঁপ্ তি\nস্বাগত\nশাগতো\nআহবান\nআওভান্\nস্মর্তব্য\nশঁর্ তোব্ বো\nব্রহ্মাণ্ড\nব্রোম্ হান্ ডো"
        }
      ]
    },
    {
      "number": "2",
      "uddipok": "(ক) আবেগ শব্দ কাকে বলে? আবেগ শব্দের শ্রেণিবিভাগ উদাহরণসহ আলোচনা করো।\nঅথবা,\n(খ) নিচের অনুচ্ছেদ থেকে পাঁচটি যৌগিক ক্রিয়া চিহ্নিত করো।\n\"চাহিয়া দেখিলাম- হঠাৎ কিছু বুঝিতে পারিলাম না। প্রথমে মনে করিলাম, ওয়েলিংটন হঠাৎ বিড়ালত্ব প্রাপ্ত হইয়া আমার নিকট ভিক্ষা করিতে আসিয়াছে। প্রথম উদ্যমে, পাষাণবৎ কঠিন হইয়া, বলিব মনে করিলাম যে, ডিউক মহাশয়কে ইতিপূর্বে (ইতঃপূর্বে) যথোচিত পুরস্কার দেওয়া গিয়াছে, এক্ষণে আর অতিরিক্ত পুরস্কার দেওয়া যাইতে পারে না।\"",
      "tag": "RB 19",
      "sub_questions": [
        {
          "label": "",
          "question": "",
          "explanation": "(ক).\nউত্তর: যে শব্দ বাক্যের অন্য শব্দের সাথে সম্পর্ক না রেখে স্বাধীনভাবে ভাব প্রকাশে সহায়তা করে তাকে আবেগ শব্দ বলে।\nযেমন: আরে, তুমি আবার কখন এলে!\nউঃ, ছেলেটির কী কষ্ট!\nনিচে আবেগ শব্দের প্রকারভেদ উল্লেখ করা হলো:\nক. সিদ্ধান্তবাচক আবেগশব্দ: যেসব শব্দ দ্বারা অনুমোদন, সম্মতি, সমর্থন ইত্যাদি ভাব প্রকাশ করা হয় সেসব শব্দকে সিদ্ধান্তবাচক আবেগশব্দ বলা হয়। যেমন: উদ্বু, ওটা ধরবে না। বেশ, তোমার কথাই মানলাম।\nখ. প্রশংসাবাচক আবেগশব্দ: যেসব শব্দ প্রশংসা বা তারিফের মনোভাব\nপ্রকাশ করে সেসব শব্দকে প্রশংসাবাচক আবেগশব্দ বলে। যেমন: শাবাশ! চমৎকার রেজাল্ট করেছ। বাঃ! তোমার জামাটা খুব সুন্দর।\nগ. বিরক্তিবাচক আবেগশব্দ: অবজ্ঞা, ঘৃণা, বিরক্তি ইত্যাদি মনোভাব যেসব শব্দ দ্বারা প্রকাশ করা হয় সেসব শব্দকে বিরক্তিবাচক আবেগশব্দ বলে। যেমন: ছিঃ! এমন কাজটা তুমি করতে পারলে। কী অসহ্য, আর কতক্ষণ অপেক্ষা করব!\nঘ.ভয় ও যন্ত্রণাবাচক আবেগশব্দ: যেসব শব্দ দ্বারা আতঙ্ক, যন্ত্রণা, কাতরতা ইত্যাদি প্রকাশ পায় সেসব শব্দকে বলা হয় ভয় ও যন্ত্রণাবাচক আবেগশব্দ। যেমন: উঃ কী যে যন্ত্রণা। ও মা! কী অন্ধকার।\nঙ. বিস্ময়বাচক আবেগশব্দ: এ ধরনের আবেগশব্দ বিস্মিত বা আশ্চর্য হওয়ার মনোভাব প্রকাশ করে। যেমন: আরে তুমি তাহলে এসেই পড়েছ! তাই! ও ফিরে এসেছে?\nচ. করুণাবাচক আবেগশব্দ: যেসব শব্দ দ্বারা করুণা বা সহানুভূতিমূলক মনোভাব প্রকাশ পায় সেসব শব্দকে বলা হয় করুণাবাচক আবেগশব্দ। যেমন: আহা! ছেলেটার মা-বাবা কেউ নেই। হায়! হায়! এখন সে যাবে কোথায়।\nছ. সম্বোধনবাচক আবেগশব্দ: এ ধরনের আবেগশব্দ সম্বোধন বা আহ্বান করার ক্ষেত্রে ব্যবহৃত হয়। যেমন: হে মহান, তোমাকে\nঅভিবাদন। ওরে, যানে। আলংকারিক আবেগশব্দ: যেসব আবেগশব্দ বাক্যের অর্থের জ.\nকোনোরকম পরিবর্তন না ঘটিয়ে কোমলতা, মাধুর্য ইত্যাদি বৈশিষ্ট্য এবং সংশয়, অনুরোধ, মিনতি ইত্যাদি মনোভাব প্রকাশের জন্য অলংকার হিসেবে ব্যবহৃত হয় সেসব শব্দকে বলা হয় আলংকারিক আবেগশব্দ। যেমন: মা. গো মা! এমন রসিকতাও কেউ করো! দূর পাগল! এসব নিয়ে অত ভাবতে নেই।\nঅথবা,\n(খ)\nউত্তর: i. চাহিয়া দেখিলাম; ii. বুঝিতে পারিলাম; iii. করিতে আসিয়াছে; iv. দেওয়া গিয়াছে; v. দেওয়া যাইতে পারে।"
        }
      ]
    },
    {
      "number": "3",
      "uddipok": "(ক) ব্যাসবাক্যসহ সমাস নির্ণয় করো (যেকোনো পাঁচটি):\nকালান্তর, হিতাহিত, ত্রিফলা, প্রগতি, ধর্মঘট, ঊর্ণনাভ, যথেষ্ট, বাগদত্তা।\nঅথবা, (খ) নিচের যেকোনো পাঁচটি শব্দের প্রত্যয়ের নামসহ প্রকৃতি ও প্রত্যয় নির্ণয় করো:\nঘাতক, দ্রাঘিমা, নায়ক, ঐহিক, শৈশব, সাহিত্য, চিরুনি, পানতা।",
      "tag": "BB 19,CTG.B 19,RB 19,CB 19,DB 17,CTG.B 17,DB 16,SB 16,RB 16",
      "sub_questions": [
        {
          "label": "",
          "question": "",
          "explanation": "ক) উত্তরঃ\nপ্রদত্ত শব্দ\nব্যাস বাক্য\nসমাসের নাম\nকালান্তর\nঅন্য কাল\nনিত্য সমাস\nহিতাহিত\nহিত ও অহিত\nদ্বন্দ্ব সমাস\nত্রিফলা\nতিন ফলের সমাহার\nদ্বিগু সমাস\nপ্রগতি\nপ্র (প্রকৃষ্ট রূপে)  যে গতি\nপ্রাদি সমাস\nধর্মঘট\nধর্ম রক্ষার্থে যে ঘট\nমধ্যপদলোপী কর্মধারয় সমাস\nঊর্ণনাভ\nঊর্ণা নাভিতে যার\nব্যাধিকরণ বহুব্রীহি সমাস\nযথেষ্ট\nইষ্টকে অতিক্রম না করে\nঅব্যয়ীভাব সমাস\nবাগদত্তা\nবাক দ্বারা দত্তা\nতৃতীয়া তৎপুরুষ সমাস\nখ) উত্তরঃ\nঘাতক, দ্রাঘিমা, নায়ক, ঐহিক, শৈশব, সাহিত্য, চিরুনি, পানতা\nগঠিত শব্দ\nপ্রকৃতি ও প্রত্যয়\nপ্রত্যয়ের নাম\nঘাতক\n\\sqrt{} ​ হন্ + অক\nকৃৎ প্রত্যয়\nদ্রাঘিমা\nদীর্ঘ + ইমন\nতদ্ধিত প্রত্যয়\nনায়ক\n\\sqrt{} ​ নী + অক\nকৃৎ প্রত্যয়\nঐহিক\nইহ + ইক\nতদ্ধিত প্রত্যয়\nশৈশব\nশিশু + ষ্ণ\nতদ্ধিত প্রত্যয়\nসাহিত্য\nসহিত + য\nতদ্ধিত প্রত্যয়\nচিরুনি\n\\sqrt{} ​ চির্ + অনি\nকৃৎ প্রত্যয়\nপান্তা\nপানি + তা\nতদ্ধিত প্রত্যয়"
        }
      ]
    },
    {
      "number": "4",
      "uddipok": "(ক) একটি সার্থক বাক্যের কী কী গুণ থাকা আবশ্যক? উদাহরণ লেখ।\nঅথবা,\n(খ) নির্দেশ অনুসারে বাক্যান্তর কর (যে কোনো পাঁচটি):\n(i) শিশুরা দূষণমুক্ত পরিবেশ চায় (নেতিবাচক)।\n(ii) এখন খাঁটি জিনিস সহজলভ্য নয় (অস্তিবাচক)।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\n(v) রচনায় সহজবোধ্য শব্দ ব্যবহার করা উচিত (জটিল)\n(vi) তিনি আর নেই (যৌগিক)\n(vii) যেসব পশু মাংস খায়, তারা অত্যন্ত বলবান (সরল)।\n(viii) বাংলাদেশের চির স্থায়িত্ব কামনা করি (ইচ্ছাসূচক)।",
      "tag": "CCC 24,PCC 24,NDCD 24,DCC 24,ISCM 24,HC 24,RCPC 24,CPCR 24,DB 23,DIN.B 23,JB 23,RB 23,SB 23,BB 23,MB 23,CTG.B 23,CB 23,RCC 23,JGCC 23,NDCD 23,DRMC 23,MC 23,JCC 23,RCC 23,ISCM 23,HC 23,CC 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,BB 19,DIN.B 19,RB 19,CB 19,SB 19,All.B 18,CTG.B 17,BB 17,CB 17,DIN.B 17,RB 17,SB 19,CTG.B 16,DIN.B 16,DB 16,CB 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য কাকে বলে?\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয়। তাকে বাক্য বলে।\nযেমন, রহিম ফুটবল খেলে। এখানে বক্তার সম্পূর্ন মনোভাব প্রকাশিত হয়েছে।\nএকটি সার্থক বাক্যের কী কী গুণ থাকা আবশ্যক?\nভাষার বিচারে বাক্যের ৩টি গুণ থাকা আবশ্যক। সেগুলো হলো-\nআকাঙ্ক্ষা (Expectancy)।\nআসত্তি (Proximity)।\nযোগ্যতা (Propriety)।\nআকাঙ্ক্ষা কাকে বলে?\nবাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা (Expectancy) বলে।\nযেমন, কেউ যদি ‘অর্থই অনর্থের’ বলে থেমে যায়। তাহলে বার্কের অর্থ অসম্পূর্ণ থেকে যাবে। বলতে হবে, ‘অর্থই অনর্থের মূল’। এখানে বাক্যের অর্থ পরিষ্কারভাবে বুঝা গেছে। এই বাক্যে ‘অর্থই অনর্থের’ বলার পর ‘মূল’ শব্দটি শোনার যে ইচ্ছা তাকে বাক্যের আকাঙ্কা বলে।\nআসত্তি কাকে বলে?\nবক্তার মনোভাব প্রকাশের জন্য বাক্যে শব্দগুলোকে এমনভাবে পর পর সাজাতে হবে যেন বক্তার সম্পূর্ন মনোভাব প্রকাশ করে। এতে যেন মনোভাব প্রকাশে বাধাগ্রস্ত না হয়।  বাক্যে অর্থসংগতি রক্ষার জন্য সুশৃঙ্খল পদবিন্যাসকে আসত্তি বলে।\nযেমন: করিম ছেলে ভালো খুব । এখানে মনোভাব প্রকাশিত হয়নি। বলতে হবে, করিম খুব ভালো ছেলে। ‘করিম ছেলে ভালো খুব ‘ এ বাক্যে পরপর শব্দগুলোকে সাজানো হলেও বক্তার সম্পূর্ণ মনোভাব প্রকাশিত হয়নি। ‘করিম খুব ভালো ছেলে’ এ বাক্যে পরপর শব্দগুলোকে সাজানো হয়েছে এবং বক্তার সম্পূর্ণ ভাব প্রকাশিত হয়েছে। সঠিক জায়গায় পরপর শব্দগুলো সাজানোকে আসত্তি বলে।\nযোগ্যতা কাকে বলে?\nবাক্যস্থিত পদসমূহের অর্থগত এবং ভাবগত মিলবন্ধনের নাম যোগ্যতা।\nযেমন: ‘সূর্য পশ্চিম দিকে উঠছে’ এই বাক্য তার যোগ্যতা হারিয়েছে। বলতে হবে ‘সূর্য পূর্ব দিকে উঠছে’।\nবি.দ্র: পরপর শব্দ বসালেই সঠিক বাক্য হবেনা। সঠিক বাক্য হতে হলে শব্দগুলোকে সঠিক জায়গায় বসাতে হবে যাতে মনের সম্পূর্ণ ভাব প্রকাশ পায় এবং বাক্যের অর্থগত এবং ভাবগত মিলবন্ধন হয়।\n(খ) উত্তরঃ\n(i) শিশুরা দূষণমুক্ত পরিবেশ চায় (নেতিবাচক)।\nউত্তর: শিশুরা দূষণযুক্ত পরিবেশ চায় না ।\n(ii) এখন খাঁটি জিনিস সহজলভ্য নয় (অস্তিবাচক)।\nউত্তর: এখন খাঁটি জিনিস দুর্লভ।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\nউত্তর: নারী ও শিশু নির্যাতনের বিরুদ্ধে প্রতিবাদ জানাও।\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\nউত্তর: ওহ্ ! কী ভয়াবহ ছিল পঞ্চাশের মন্বন্তরের ঘটনা !\n(v) রচনায় সহজবোধ্য শব্দ ব্যবহার করা উচিত (জটিল)\nউত্তর: যেসব শব্দ সহজবোধ্য সেসবই রচনায় ব্যবহার করা উচিত ।\n(vi) তিনি আর নেই (যৌগিক)\nউত্তর: তিনি ছিলেন কিন্তু এখন আর নেই ।\n(vii) যেসব পশু মাংস খায়, তারা অত্যন্ত বলবান (সরল)।\nউত্তর: মাংসেভোজী  পশু অত্যন্ত বলবান ।\n(viii) বাংলাদেশের চির স্থায়িত্ব কামনা করি (ইচ্ছাসূচক)।\nউত্তর: বাংলাদেশ চিরস্থায়ী হোক।"
        }
      ]
    },
    {
      "number": "5",
      "uddipok": "(ক) যেকোনো পাঁচটি বাক্য শুদ্ধ করে লেখো:\ni. পাতায় পাতায় পড়ে শিশির নিশির।\nii. শতাব্দীর দুচোখ অশ্রুজলে ভেসে গেল।\niii. শহীদ মিনারে শ্রদ্ধাঞ্জলী অর্পণ করব।\niv. আসছে ২ এপ্রিল, ২০১৯ আমাদের উচ্চ মাধ্যমিক পরীক্ষা হবে।\nV. চোরটাকে পূর্ণচন্দ্র দিয়ে বিদায় কর।\nvi. যাবতীয় প্রাণীবৃন্দ এই গ্রহের বাসিন্দা। vii. সারাজীবন ভূতের মজুরি খেটে মরলাম।\nviii. পাহাড়ের প্রাকৃতিক বৈচিত্র্যতা আমাদের মুগ্ধ করে।\nঅথবা,\n(খ) অনুচ্ছেদটি শুদ্ধ করে লেখো:\nআমাদের বঙ্গভূমি সুজলা, সুফলা, শস্য শ্যামলা, তবু চাষার উদরে অন্ন নাই কেন? ইহার উত্তর শ্রদ্ধাশীল রবীন্দ্রনাথ ঠাকুর দিয়েছেন, \"ধান তার বসুন্ধরা যার।\" তাই তো, অভাগা চাষাবৃন্দ কে? সে কেবলমাত্র \"ক্ষেতে ক্ষেতে পুইড়া মরিবে\" হাল বহন করিবে আর পাট উৎপন্ন করিবে। তাহা হইলে চাষার ঘরে যে \"মোরাই-ভরা ধান ছিল,\nগোয়াল ভরা গরু ছিল, উঠান ভরা মুরগি ছিল,\" একথার অর্থ কী?",
      "tag": "RB 19",
      "sub_questions": [
        {
          "label": "",
          "question": "",
          "explanation": "(ক). উত্তর:\ni. পাতায় পাতায় পড়ে শিশির নিশির।\nউত্তর: পাতায় পাতায় পড়ে নিশির শিশির।\nii. শতাব্দীর দুচোখ অশ্রুজলে ভেসে গেল।\nউত্তর: শতাব্দীর দুচোখ অশ্রুতে ভেসে গেল।\niii. শহীদ মিনারে শ্রদ্ধাঞ্জলী অর্পণ করব।\nউত্তর: শহীদ মিনারে শ্রদ্ধাঞ্জলি জানাবো।\niv. আসছে ২ এপ্রিল, ২০১৯ আমাদের উচ্চ মাধ্যমিক পরীক্ষা হবে।\nউত্তর: আগামী ২ এপ্রিল, ২০১৯ আমাদের উচ্চ মাধ্যমিক পরীক্ষা হবে।\nV. চোরটাকে পূর্ণচন্দ্র দিয়ে বিদায় কর।\nউত্তর: চোরটাকে অর্ধচন্দ্র দিয়ে বিদায় কর।\nvi. যাবতীয় প্রাণীবৃন্দ এই গ্রহের বাসিন্দা।\nউত্তর: যাবতীয় প্রাণী এই গ্রহের বাসিন্দা।\nvii. সারাজীবন ভূতের মজুরি খেটে মরলাম।\nউত্তর: সারাজীবন সংসারে মজুরি খেটে মরলাম।\nviii. পাহাড়ের প্রাকৃতিক বৈচিত্র্যতা আমাদের মুগ্ধ করে।\nউত্তর: পাহাড়ের প্রাকৃতিক বিচিত্রতা আমাদের মুগ্ধ করে।\nঅথবা, (খ).\nউত্তর: আমাদের বাংলাদেশ সুজলা, সুফলা, শস্য-শ্যামলা'- তবু চাষার পেটে ভাত নেই কেন? এর উত্তর শ্রদ্ধেয় রবীন্দ্রনাথ ঠাকুর দিয়েছেন, \"ধান তার বসুন্ধরা যার।” তাই তো অভাগা চাষা কে? সে কেবল ক্ষেতে ক্ষেতে পুড়ে মরবে, হাল বাইবে আর পাট উৎপাদন করবে। তাহলে চাষার ঘরে যে \"মোরাই-ভরা ধান, গোয়াল ভরা গরু, উঠান ভরা মুরগি ছিল” এ কথার অর্থ কী?"
        }
      ]
    },
    {
      "number": "6",
      "uddipok": "(ক)নিচের যেকোনো দশটি শব্দের বাংলা পারিভাষিক রূপ লেখো:\nDynamic, Public works, Eyewitness, Fiction, Hostage, Subsidy, Census, Agenda, Global, Forecast, Epitaph, Manuscript, Allegation, White paper, Book-post.\nঅথবা,\n(খ)বঙ্গানুবাদ করো:\nShaheed Minar is the symbol of our love and sincerity for supreme sacrifice of our language martyrs. It is located in front of Dhaka Medical College. Hamidur Rahman a famous architect designed this significant monument. Its vertical lines symbolize the manifestations of inner strength. The four coloumns on both sides of the centerel structure. reflect the balance and harmoney of united stand. Today, It has become a part of our political as well as cultural achievement and national inspiration. Source of inspiration.",
      "tag": "RUMC 24,MGCC 24,RB 19",
      "sub_questions": [
        {
          "label": "",
          "question": "",
          "explanation": "(ক) নিচের শব্দগুলোর বাংলা পারিভাষিক রূপ:\n1. Dynamic – গতিশীল\n2. Public works – জনকল্যাণকর্ম\n3. Eyewitness – সাক্ষী\n4. Fiction – কল্পকাহিনী\n5. Hostage – বন্দী\n6. Subsidy – অনুদান\n7. Census – জনগণনা\n8. Agenda – কর্মসূচী\n9. Global – বৈশ্বিক\n10. Forecast – পূর্বাভাস\n11. Epitaph – সমাধিফলক\n12. Manuscript – পাণ্ডুলিপি\n13. Allegation – অভিযোগ\n14. White paper – সাদা কাগজ\n15. Book-post – বই ডাক\nঅথবা,\nখ. উত্তর:\nশহীদ মিনার আমাদের ভাষা শহীদদের সর্বোচ্চ ত্যাগের প্রতি আমাদের ভালোবাসা ও সততার প্রতীক। এটি ঢাকা মেডিকেল কলেজের সামনে অবস্থিত। বিখ্যাত স্থপতি হামিদুর রহমান এই গুরুত্বপূর্ণ স্মৃতিস্তম্ভটি ডিজাইন করেন। এর উল্লম্ব রেখাগুলি অভ্যন্তরীণ শক্তির প্রকাশকে প্রতীকীভাবে চিত্রিত করে। কেন্দ্রীয় কাঠামোর দুটি পাশের চারটি স্তম্ভ একত্রিত অবস্থার ভারসাম্য এবং সমন্বয়ের প্রতিফলন। আজ এটি আমাদের রাজনৈতিক এবং সাংস্কৃতিক অর্জনের অংশ হিসেবে, এবং জাতীয় উৎসাহের একটি উৎসে পরিণত হয়েছে।"
        }
      ]
    },
    {
      "number": "7",
      "uddipok": "(গ) “আন্তর্জাতিক মাতৃভাষা দিবস” বিষয়ে একটি রচনা লেখ",
      "tag": "BMARPC 24,ACC 24,MC 24,AHC 24,CTGC.B,SCC 24,NDCM 24,DCC 24,VNSC 24,BAFSC 24,BNMPC 24,NGDC 24,GECP 24,NDCD 24,DCC 24,RCPC 24,CPCR 24,DB 23,DIN.B 23,JB 23,RB 23,BB 23,CTG.B 23,CB 23,NDCD 23,DRMC 23,MC 23,RCC 23,MGCC 23,DC 23,CCC 23,RUMC 23,VNSC 23,RCC 23,DB 22,BB 22,DB 19,DIN.B 19,CTG.B 19,RB 19,SB 19,All.B 18,BB 17,RB 17,JB 17,SB 19,CTG.B 16,DIN.B 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "ভূমিকা\nমানুষ ভাবের বিনিময় করে ভাষার মাধ্যমে। এ ভাষার গুণেই পৃথিবীর সকল প্রাণী থেকে মানুষ স্বতন্ত্র মর্যাদার অধিকারী। মানুষ তার হাসি আনন্দ দুঃখ বেদনা সবকিছুই প্রকাশ করে ভাষার মাধ্যমে। মাতৃভাষা ছাড়া তৃপ্তি মিটিয়ে মনের ভাব প্রকাশ করা যায় না। মাতৃভাষার এ গুরুত্বের কথা ভেবেই পৃথিবীর প্রায় সবদেশেই প্রাথমিক শিক্ষা শুরু হয় মাতৃভাষার মাধ্যমে। মাতৃভাষার ভেতর দিয়েই শিশুর মনে স্বদেশপ্রেমের সূত্রপাত ঘটে। আমাদের মাতৃভাষা বাংলা। বিদেশি শাসকরা এ ভাষাকে যুগে যুগে পদানত করতে চেয়েছে। তার বিরুদ্ধে রুখে দাঁড়িয়েছে এদেশের মানুষ। করেছে ভাষা আন্দোলন। অনেক রক্ত ঝরেছে। ১৯৫২ সালের একুশে ফেব্রুয়ারিতে অকাতরে জীবন দিয়ে তার বিনিময়ে প্রতিষ্ঠিত হয়েছে বাংলা ভাষার মর্যাদা। একুশে ফেব্রুয়ারি আজ আন্তর্জাতিক মাতৃভাষা দিবস হিসেবে স্বীকৃত।\nভাষা আন্দোলনের সংক্ষিপ্ত ইতিহাস\n১৯৪৭ সালের দেশবিভাগের মাধ্যমে পাকিস্তান সৃষ্টি হওয়ার পর থেকে পাকিস্তানের কেন্দ্রীয় সরকার পূর্ব পাকিস্তান অর্থাৎ বাংলাদেশের শিক্ষা শিল্প সংস্কৃতিকে ধ্বংস করার চেষ্টা চালায় যার পরিপ্রেক্ষিতে সৃষ্টি হয় ভাষা আন্দোলন। বাঙালির মাতৃভাষা বাংলাকে রাষ্ট্রভাষার মর্যাদায় প্রতিষ্ঠা করার জন্য ১৯৪৮ সাল থেকে ১৯৫২ সাল পর্যন্ত যে আন্দোলন হয়েছে তাকে ভাষা আন্দোলন বলা হয়। ১৯৪৮ সালের ২৩ ফেব্রুয়ারি করাচিতে পাকিস্তান গণপরিষদের প্রথম অধিবেশন শুরু হয়েছিল। সেখানে গণপরিষদের ভাষা হিসেবে গৃহীত হয় উর্দু এবং ইংরেজি। বাংলাকেও গণপরিষদের ভাষা হিসেবে গ্রহণের দাবি জানানো হয়। কিন্তু পাকিস্তানের প্রধানমন্ত্রী লিয়াকত আলী খানসহ মুসলিম লীগের নেতারা এর বিরোধিতা করেন। ফলে ২ মার্চ ঢাকায় ফজলুল হক মুসলিম হলে এক সভায় বাংলা ভাষার পক্ষে সর্বদলীয় সংগ্রাম পরিষদ গঠন করা হয়। এ পরিষদ ১৯৪৮ সালের ১১ মার্চ সাধারণ ধর্মঘট আহ্বান করে এবং ছাত্ররা শোভাযাত্রা নিয়ে রাজপথে নামে। শোভাযাত্রায় পুলিশ নির্বিচারে গুলি ও লাঠিচার্জ করলে অনেক ছাত্র মারাত্মকভাবে আহত হয়। এর প্রতিবাদে ১৩ মার্চ ঢাকা বিশ্ববিদ্যালয় ও অন্যান্য শিক্ষাপ্রতিষ্ঠানে ধর্মঘট পালন এবং ১৫ মার্চ পর্যন্ত এ ধর্মঘট অব্যাহত রাখার সিদ্ধান্ত নেওয়া হয়। ১৯৪৮ সালের ১৯ মার্চ পাকিস্তানের গভর্নর জেনারেল মোহাম্মদ আলী জিন্নাহ প্রথম ঢাকায় আসেন। তিনি ২১ মার্চ রেসকোর্স ময়দানে (বর্তমানে সোহরাওয়ার্দী উদ্যান) এক জনসভায় ঘোষণা করলেন Urdu and only Urdu will be the State Language of Pakistan. এর প্রতিবাদে ২৬ মার্চ ঢাকায় ধর্মঘট পালিত হয়। ১৯৪৮ সালের ১১ সেপ্টেম্বর জিন্নাহর মৃত্যুর পর ১৮ নভেম্বর ঢাকায় আসেন প্রধানমন্ত্রী লিয়াকত আলী খান। এর আগের দিন ঢাকায় গঠিত হয় রাষ্ট্রভাষা কর্মপরিষদ। ১৯৫০ সালে গণপরিষদে ভাষণ দিতে গিয়ে জিন্নাহকে অনুসরণ করে লিয়াকত আলী খান বললেন দুই হবে পাকিস্তানের রাষ্ট্রভাষা। এর প্রতিবাসে ঢাকার রাজপথ গরম হয়ে ওঠে এবং ৩০ জানুয়ারি পালিত হয় ধর্মঘট। ১৯৫২ জনরোষের ভয়ে ২০ ফেব্রুয়ারি থেকে এক মাসের জন্য ঢাকা জেলার সর্বত্র ধর্মঘট জনসভা শোভাযাত্রা নিষিদ্ধ করে ১৪৪ ধারা জারির ঘোষণা দেয়। কিন্তু ছাত্ররা ১৪৪ ধারা ভঙ্গ করে রাজপথে নামলে পুলিশ নির্মমভাবে গুলিবর্ষণ করে। পুলিশের গুলিতে শহিদ হন রফিক জব্বার সালাম বরকত এবং নাম না জানা আরও অনেকে। শহিদদের স্মৃতিকে স্মরণীয় করে রাখার জন্য শহিদ মিনার নির্মাণ করা হয় এবং ২১ ফেব্রুয়ারিকে জাতীয় মর্যাদায় পালন করা হয় শহিদ দিবস হিসেবে।\nআন্তর্জাতিক মাতৃভাষা দিবসের স্বীকৃতি\n১৯৯৯ সালের ১৭ নভেম্বর ফ্রান্সের প্যারিসে ইউনেস্কোর সাধারণ পরিষদ ২১ ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি দিয়েছে। বাঙালি জাতির জন্য এ এক বিরাট গৌরব। একদিকে সারা বিশ্বের মানুষ জানতে পারবে বাংলাদেশ নামে একটি দেশের কথা বাঙালি জাতি ও বাংলা ভাষার কথা অন্যদিকে ক্ষুদ্র ক্ষুদ্র দেশের ভাষাগুলো মর্যাদা লাভের পথ খুঁজে পাবে। বলা যায় ভাষার আগ্রাসনের বিরুদ্ধে আন্তর্জাতিক মাতৃভাষা দিবস এক বিরাট ভূমিকা পালন করবে।\nমাতৃভাষা ও বর্তমান বাংলাদেশ\nবাংলাদেশ বরাবরই নিজের মাতৃভাষার রক্ষার প্রতি অপরের তুলনায় অধিক সচেতন এবং প্রতিজ্ঞাবদ্ধ। যে ভাষাকে রক্ষার জন্য জীবন দিয়েছিল শত শত তরুণ হাজারো প্রাণ ঝরে গিয়েছিল অকালে সেই ভাষার রক্ষার ক্ষেত্রে বাংলাদেশের ভূমিকা অনস্বীকার্য। দক্ষিণ এশিয়ার বুকে ক্ষুদ্র এই দেশটির মাতৃভাষা বাংলা বাংলা ভাষাকে এই দেশ নিজের মায়ের মত করে ভালোবাসে। বলা হয়ে থাকে বাংলা ভাষার সংস্কৃতি ও কৃষ্টিকে পরম যত্নে বাংলাদেশ বাঁচিয়ে রেখেছে। বাংলাদেশের জাতীয় ভাষা হিসেবে বাংলা পৃথিবীর বুকে নিজের এক অন্যতম স্থান করে নিয়েছে। বাংলাদেশ প্রমাণ করে দিয়েছে এই ভাষার অবলম্বনকারী মানুষ নিজের সংস্কৃতি এবং কৃষ্টিকে রক্ষায় রক্ত ঝরাতেও পিছুপা হয়না।\nমাতৃভাষার বিকৃতি ও অবজ্ঞা\nবর্তমান যুগে বিশ্বব্যাপী অপসংস্কৃতির ব্যাপক চর্চায় ছাড় পায়নি মাতৃভাষাও। এ কথা সত্য যে ভাষা হল মানুষের ভাব প্রকাশের একটি প্রাণবন্ত ও প্রগতিশীল মাধ্যম। পৃথিবীর প্রত্যেকটি ভাষার মধ্যে অন্য অনেক ভাষার প্রভাব সর্বদাই লক্ষ্য করা যায়। কিন্তু তা বলে নিজের মাতৃভাষাকে বিকৃত করে অন্য ভাষা থেকে ধার করা শব্দবন্ধের সংযোজন কখনোই গ্রহণযোগ্য হতে পারে না। একবিংশ শতাব্দীর এই বিশ্বায়নের কালে মানুষ যতই বিশ্ব নাগরিক হতে চাইছে নিজের মাতৃভাষার প্রতি অবজ্ঞা ততই বেড়ে চলেছে। আমাদের মনে রাখা দরকার নিজের মাতৃভাষাকে ভালো না বাসলে কোন মানুষ পৃথিবীর অন্য কোন ভাষাকে আদর্শরূপে আয়ত্ত করতে পারে না। মাতৃভাষা কোন একটি জনগোষ্ঠীর ঐতিহাসিক ঐতিহ্য এবং সংস্কৃতিকে ধারণ করে।তদপুরি সার্বিক সামাজিক চরিত্রকে গড়ে তোলার ক্ষেত্রেও মাতৃভাষার অবদান সবচেয়ে বেশি। তাই কোন সমাজে মাতৃভাষায় অপসংস্কৃতির অনুপ্রবেশ ভাষার বিকৃতি এবং অবজ্ঞা সমাজের নৈতিক অবক্ষয় ডেকে আনে, যা পরবর্তীতে একটি জনগোষ্ঠীর পতনের কারণ হয়ে দাঁড়ায়।\nমাতৃভাষা দিবসের আনন্দ উৎসব\nমহান একুশে ফেব্রুয়ারি আন্তর্জাতিক মাতৃভাষা দিবসের স্বীকৃতি পাওয়ায় সরকারের শিক্ষা মন্ত্রণালয় মাতৃভাষা দিবস উৎসবের আয়োজন করে ১৯৯৯ সালের ৭ ডিসেম্বর। উৎসবটি পালিত হয় ২০০০ সালের ২১ ফেব্রুয়ারি ঢাকার ঐতিহাসিক পল্টন ময়দানে।একুশ আমাদের অহংকার একুশ পৃথিবীর অলঙ্কার অমর একুশ অজয় হয়েছে–এরকম অজস্র কথা কবিতা গদ্য নৃত্যছন্দে জমজমাট আনন্দ উৎসবের মধ্যে পালিত হয় আন্তর্জাতিক মাতৃভাষা দিবস। আন্তর্জাতিক স্বীকৃতি উপলক্ষে দিনভর রাষ্ট্রীয় উদ্যোগে আনন্দ শোভাযাত্রা আলোচনা নৃত্য সংগীত আবৃত্তি ইত্যাদি সাংস্কৃতিক অনুষ্ঠানের আয়োজন করা হয়। রাজধানী ঢাকা ছাড়াও দেশের বিভিন্ন জেলা ও উপজেলা পর্যায়ে পালিত হয় এ উৎসব।\nভাষা আন্দোলনের আদি কথা\nপাকিস্তান সৃষ্টির পূর্বমূহুর্তে আলীগড় মুসলিম বিশ্ববিদ্যালয়ের তৎকালীন উপাচার্য ড জিয়াউদ্দিন উর্দুকে পাকিস্তানের একমাত্র রাষ্ট্রভাষা করার প্রস্তাব উপস্থাপ করেন। পূর্ববঙ্গ থেকে ড মুহম্মদ শহীদুল্লাহ এ প্রস্তাবের ঘোর বিরোধিতা করেন এবং বাংলাকে রাষ্ট্রভাষা করার দাবি উত্থাপন করেন (১১ শ্রাবণ ১৩৫৪ বঙ্গাব্দ)। এভাবেই ভাষা আন্দোলনের সূত্রপাত ঘটে।\nরাষ্ট্রভাষা হিসেবে বাংলা ভাষার স্বীকৃতি\n১৯৫২ সালের ২১ ফেব্রুয়ারিতে সংঘটিত মর্মান্তিক হত্যাকাণ্ডের খবর সারা দেশে বিদ্যুৎবেগে পৌঁছে যায় এবং দেশবাসী প্রচণ্ড বিক্ষোভে ফেটে পড়ে। অতঃপর পাকিস্তান সরকার বাংলাকে রাষ্ট্রভাষা হিসেবে স্বীকৃতি দিতে বাধ্য হয়। ১৯৫৬ সালের সংবিধানে সরকার বাংলাকে রাষ্ট্রভাষা হিসেবে অনুষ্ঠানিকভাবে স্বীকৃতি দেয়।\nবিশ্বের বিভিন্ন দেশে আন্তর্জাতিক মাতৃভাষা দিবস পালন\n২০০০ সালের একুশে ফেব্রুয়ারি বাংলাদেশের মানুষের জন্য একটি স্মরণীয় দিন।বাংলা ভাষাকে জাতীয় মর্যাদায় প্রতিষ্ঠিত করার জন্য ১৯৫২ সালের ২১ ফেব্রুয়ারিতে যারা জীবন দিয়েছেন তাঁদের উদ্দেশ্যে শ্রদ্ধা নিবেদনের জন্য সারা দেশের বিভিন্ন শ্রেণির মানুষ ছুটে যায় শহিদ মিনারে। জাতিসংঘের মহাসচিব এ দিবসটি পালন উপলক্ষে বাংলাদেশের তৎকালীন প্রধানমন্ত্রীর কাছে বার্তা প্রেরণ করেন। বাংলাদেশ ছাড়াও বিশ্বের বিভিন্ন দেশ এবারই প্রথম আন্তর্জাতিক মাতৃভাষা দিবসটি উদযাপন করে। তাই বাংলাদেশের ইতিহাসে এ দিনটি অব্যয় ও অক্ষয় হয়ে থাকবে।\nআন্তর্জাতিক মাতৃভাষা দিবসের প্রেক্ষাপট\nআন্তর্জাতিক মাতৃভাষা দিবসের প্রেক্ষাপটকে গোড়া থেকে বোঝার জন্য আমাদের ফিরে যেতে হবে সেই ১৯৫২ খ্রিস্টাব্দেরও আগে। স্বাধীন বাংলাদেশ প্রতিষ্ঠিত হয়নি তখনো। সেই সময়ে ভারতবর্ষ থেকে সদ্য বিভক্ত হয়ে যাওয়া পাকিস্তানের মধ্যে পূর্ব পাকিস্তান রূপে পরিচিত ছিল আজকের গৌরবময় বাংলাদেশ। পাকিস্তানের প্রধান তথা বৃহত্তর অংশের জনগোষ্ঠী মূলত উর্দু ভাষাভাষী হলেও পূর্ব পাকিস্তানের মাতৃভাষা ছিল বাংলা। কিন্তু দুর্ভাগ্যজনকভাবে পাকিস্তানের শাসকগোষ্ঠী এই অঞ্চলের মানুষদের ওপর জোর করে উর্দু ভাষা চাপিয়ে দিতে চায়। মাতৃভাষার সাথে জড়িয়ে থাকে বহু প্রাচীন ইতিহাস ঐতিহ্য এবং আবেগ। কোন ভাষার বিস্তৃতির সাথে সেই ভাষাগোষ্ঠীর ঐতিহ্য ও আবেগেরও বিস্তৃতি ঘটে। তাই স্বাভাবিক ভাবেই জোর করে উর্দু চাপিয়ে দেওয়ার প্রতিবাদে আন্দোলনে ফেটে পড়ে তৎকালীন পূর্ব পাকিস্তান। ১৯৪৭ এ দেশবিভাগের পর থেকেই বাংলা ভাষার ওপর জোর জুলুম তীব্রতর হতে থাকে। এর প্রতিবাদে তীব্র হয় ভাষা আন্দোলনও।\n১৯৫২ তে তা চরম আকার নেয়। ওই বছরের একুশে ফেব্রুয়ারি বাংলাকে পূর্ব পাকিস্তানের অন্যতম রাষ্ট্রভাষা করার দাবিতে আন্দোলনরত তরুণ ছাত্র ছাত্রীদের ওপর পুলিশের নির্মম গুলিবর্ষণে কয়েকটি তাজা প্রাণ অকালে ঝরে যায়। এদের মধ্যে অন্যতম হলো রফিক জব্বার সালাম শফিউল বরকত সহ অনেকেই। বাংলাদেশের ইতিহাসে এই দিনটি শহীদ দিবস হিসেবে চিহ্নিত হয়ে আছে। এই মহান দিনটিকে স্মরণ করেই ২০১০ খ্রিস্টাব্দ থেকে জাতিসংঘ এই দিনে বিশ্বব্যাপী আন্তর্জাতিক মাতৃভাষা দিবস পালনের উদ্যোগ গ্রহণ করে।\nআন্তর্জাতিক মাতৃভাষা দিবস প্রতিষ্ঠার উদ্যোগ\nইতিহাসে যতদূর জানা যায় তা হল আন্তর্জাতিক মাতৃভাষা দিবসের প্রতিষ্ঠার জন্য সর্বপ্রথম উদ্যোগ গ্রহণ করেন কানাডার ভেঙ্কুভারে বসবাসকারী দুই বাঙালি রফিকুল ইসলাম এবং আব্দুস সালাম। তাদের সার্বিক উদ্যোগে প্রথমে প্রতিষ্ঠিত হয় মাদার ল্যাঙ্গুয়েজ লাভারস অব দ্য ওয়ার্ল্ড নামে একটি সংগঠন। এরপর আরও নানা সুধীজনের সহযোগিতায় বিভিন্ন ওঠাপড়ার শেষে ১৯৯৯ সালের ১৭ই নভেম্বর অনুষ্ঠিত ইউনেস্কোর প্যারিস অধিবেশনে ২১শে ফেব্রুয়ারিকে আন্তর্জাতিক মাতৃভাষা দিবস হিসেবে ঘোষণার প্রস্তাব উত্থাপন করা হয়। সেই অধিবেশনেই মোট ১৮৮টি দেশের সমর্থন সহযোগে প্রস্তাবটি পাশ হলে তার পরের বছর থেকে ফেব্রুয়ারি মাসের ২১ তারিখে জাতিপুঞ্জের সদস্য দেশগুলিতে যথাযথ মর্যাদায় আন্তর্জাতিক মাতৃভাষা দিবস পালিত হয়ে আসছে। এরপরে ২০১০ সালের একুশে অক্টোবর সাধারণ পরিষদের ৬৫তম অধিবেশনে জাতিপুঞ্জ স্বয়ং একুশে ফেব্রুয়ারিকে আন্তর্জাতিক মাতৃভাষা হিসেবে পালনের উদ্যোগ নেয়। এই প্রস্তাবটি উত্থাপন করেছিল বাংলাদেশ। তার পরের বছর মে মাসে জাতিপুঞ্জের ১১৩ সদস্য বিশিষ্ট তথ্য বিষয়ক কমিটিতে উক্ত প্রস্তাবটি সর্বসম্মতিক্রমে পাস হয়। আন্তর্জাতিক মাতৃভাষা দিবসের প্রতিষ্ঠা পূর্ণতা লাভ করে।\nমাতৃভাষা ও সাহিত্য\nমাতৃভাষা এবং সাহিত্যচর্চা পরস্পর ওতপ্রোতভাবে জড়িত। এই বক্তব্যটির প্রকৃত অর্থকে বুঝতে গেলে সর্বপ্রথম আমাদের সাহিত্যের স্বরূপ অনুধাবন করতে হবে। সাহিত্য হল আমাদের মনের ভেতরকার সেই সব কল্পনা যাকে আমরা ভাষার মাধ্যমে জীবন্ত রূপ দিতে চাই। এ বিশ্বে যা কিছু প্রাকৃতিক এবং স্বাভাবিক তা কিছুই সুন্দর। মানুষ স্বাভাবিকভাবে নিজের মনের অন্দরমহলে সাহিত্যিক কল্পনার রূপ দান করে আপন মাতৃভাষায় চিন্তার মাধ্যমে। তাই কোন মানুষ যদি নিজের মাতৃভাষায় দুর্বল হয় তার পক্ষে সমৃদ্ধ সাহিত্যকে রূপ দান করা কঠিন হয়ে দাঁড়ায়। এমন সাহিত্য গড়ে উঠলেও তা নিজের স্বাভাবিকত্ব হারিয়ে সুন্দরকে পাশ কাটিয়ে হয়ে পড়ে দুর্বল। খেয়াল করলে দেখা যাবে এই পৃথিবীতে বিশ্বমানের যত সাহিত্য সৃষ্টি হয়েছে প্রত্যেকটির পিছনে লেখক বা লেখিকার মাতৃভাষার অবদান সবথেকে বেশি। কারণ নিজের মাতৃভাষায় যত স্নিগ্ধ বা নির্মল ভাবে চিন্তা করা যায় পৃথিবীর অন্য কোন ভাষায় অসীম জ্ঞান থাকলেও আবেগের অভাব হেতু চিন্তার সেই স্নিগ্ধতা বা গভীরতা কোনটাই আসেনা।\n২১-এর দীক্ষা\nশুধু মাত্র উৎসবের মধ্যে একুশকে সীমাবদ্ধ রাখা মোটেই আমাদের কাম্য হতে পারে না। একুশ আমাদের যে শিক্ষা দিয়েছে তা আমাদের দীক্ষা হিসেবে নিতে হবে। একুশ হবে আমাদের কর্মচাঞ্চল্যের উদ্দীপনা। ২১ এর সত্যিকার ইতিহাস আমাদের নতুন প্রজন্মের কাছে তুলে ধরতে হবে। বাংলাভাষার বিকাশ ঘটানোর জন্য আমাদের সর্বদা সচেষ্ট থাকতে হবে। যে লক্ষ্যে আমাদের দেশের মেধাবী ছাত্ররা জীবন দিয়ে গেছে সেই লক্ষ্য অর্জনের জন্য আমাদেরই পদক্ষেপ নিতে হবে।\nআন্তর্জাতিক মাতৃভাষা দিবস ও বাংলাদেশের গুরুত্ব\nআজ আমরা বুক ফুলিয়ে বলতে পারি আমরাই প্রথম জাতি বাংলা ভাষাকে রাষ্ট্রীয় মর্যাদায় প্রতিষ্ঠিত করার জন্য রক্ত দিয়েছি অকাতরে জীবন দিয়েছি। মাতৃভাষার জন্য রক্ত এবং জীবন দেওয়ার ইতিহাস পৃথিবীতে আর নেই। সেই রক্ত বৃথা যায় নি। বিশ্ববাসী স্বীকৃতি দিয়েছে আমাদের মাতৃভাষাকে। একুশে ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতি লাভের সাথে সাথে বাংলাদেশের গুরুত্বও বৃদ্ধি পেল আন্তর্জাতিক পর্যায়ে। সেই সাথে বাংলা ভাষা হলো গৌরবের ভাষা।একুশে ফেব্রুয়ারি আন্তর্জাতিক মাতৃভাষা দিবস হিসেবে স্বীকৃতির মধ্য দিয়ে বাঙালির সংগ্রামের ও আত্মত্যাগের ঘটনা বাংলাদেশের ভৌগোলিক সীমানা অতিক্রম করে আন্তর্জাতিক রূপ লাভ করল। আন্তর্জাতিক মাতৃভাষা দিবস পালনের মাধ্যমে বিশ্ববাসী অনুভব করতে সক্ষম হবে মাতৃভাষা একটি দেশের জাতিসত্তার প্রধান বিবেচ্য বিষয়। তাই যখনই তাদের মাতৃভাষার ওপর কোনো আঘাত আসবে তখনই তারা আত্মপ্রত্যয়ী হয়ে উঠবে তাদের মাতৃভাষাকে রক্ষা করার জন্য। এর সাথে গুরুত্বের সাথে স্মরণীয় হয়ে থাকবে বাংলা ভাষা ও বাংলাদেশের নাম।\nমাতৃভাষা দিবস প্রসঙ্গে বাংলাদেশ সরকারের গৃহীত পদক্ষেপ\nমাতৃভাষা দিবসের সঠিক ইতিহাস বিশ্বের দরবারে তুলে ধরার জন্য বাংলাদেশ সরকার কয়েকটি পদক্ষেপ গ্রহণ করেছেন। গৃহীত পদক্ষেপগুলো নিম্নরূপ-\n১. মাতৃভাষা গবেষণা কেন্দ্র স্থাপনের সিদ্ধান্ত\nআমাদের মাতৃভাষাকে নিয়ে গবেষণা এবং পৃথিবীর সকল মাতৃভাষাকে রক্ষা করার জন্য বাংলাদেশ সরকার একটি l8মাতৃভাষা চর্চা ও গবেষণা কেন্দ্র প্রতিষ্ঠা করার পদক্ষেপ গ্রহণ করেছে। গোটা বিশ্বের পাঁচ ছয় হাজার মাতৃভাষার কোনটিই যেন হারিয়ে না যায় এ কেন্দ্রে সেই ব্যবস্থা করা হবে। ব্যবস্থা থাকবে বিভিন্ন ভাষা শিক্ষার। ফলে এ কেন্দ্র একদিন বিশ্বের সকল মাতৃভাষা সংরক্ষণে সহায়ক হবে। এজন্য বাংলাদেশসহ পৃথিবীর অন্যান্য দেশ থেকে ভাষাতত্ত্ববিদ তুলনামূলক ভাষাতত্ত্বের পন্ডিত বর্গ ও নৃতত্ত্ববিদদের এখানে কাজ করার আমন্ত্রণ জানানো হবে।এর ফলে বাংলা ভাষার বিস্তৃতি ঘটবে বিশ্বের অনেক দেশে।\n২. বিশ্বভাষা মেলা আয়োজন\nসেসময়ে ঠিক করা হয়েছিল আগামী মহান একুশে উপলক্ষে ঢাকায় আয়োজন করা হবে বিশ্বভাষা মেলা ও মহান সাহিত্যিকদের আলোকচিত্র প্রদর্শনী। এছাড়া থাকবে ভাষা বিষয়ে আলোচনা অনুষ্ঠান প্রামাণ্য চিত্র আবৃত্ত সংগীত পরিবেশন ইত্যাদি। মেলায় বাংলাদেশের একটি বড় স্টলসহ বিশ্বের বিভিন্ন দেশের স্টল থাকবে।\n৩. সিডি ও ভিডিও ক্যাসেট তৈরির পরিকল্পনা\nবাংলা ভাষার উৎপত্তি বিবর্তন ও পরিচয় বর্ণনা করে তৈরি একটি সিডি ও ভিডিও ক্যাসেট অচিরেই বিশ্বের ১৮৮টি দেশে পাঠানো হবে। এছাড়াও জাতিসংঘের ৫টি ভাষা যথা— ইংরেজি ফারসি জার্মান স্প্যানিস ও আরবিতে সিডি ও ভিডিও ক্যাসেট তৈরি করা হবে।\nজাতীয় শিক্ষা কার্যক্রমে মাতৃভাষার প্রচলন\nবাংলাদেশের মানুষের মাতৃভাষা এবং রাষ্ট্রভাষা বাংলা। কিন্তু জীবনের সবক্ষেত্রে আজ বাংলা ভাষার ব্যবহার ও প্রচলন হয়নি। ব্যবসায় বাণিজ্যে অফিস আদালতে উচ্চতর শিক্ষাব্যবস্থায় বাংলা ভাষাকে যথাযথভাবে ব্যবহার করা হচ্ছে না। আমরা যদি জাতি হিসেবে বিশ্বের দরবা মর্যা আসন লাভ করতে চাই তাহলে উচ্চতর পর্যায়ের বইগুলো বাংলা ভাষায় অনুবাদ করে শিক্ষার্থীদের কাছে পৌঁছে দিতে হবে। আমরা জানি বাংলা পৃথিবীর সপ্তম বৃহৎ ভাষা আন্তর্জাতিকভাবে স্বীকৃত ভাষা। এ ভাষার গঠনপ্রণালি সম্পূর্ণ বিজ্ঞানভিত্তিক। কাজেই বিদেশি ভাষার প্রতি আনুগত্য ত্যাগ করে মাতৃভাষায় জ্ঞানচর্চা করা এবং জীবনের সকল ক্ষেত্রে এর প্রতি ভালোবাসা প্রদান করা আমাদের কর্তব্য। মাতৃভাষার মাধ্যমে শিক্ষাসহ জীবনের সমস্ত কর্মকাণ্ড পরিচালনা যে সম্ভব তার বাস্তব প্রমাণ আধুনিক বিশ্বের চীন জাপান ফ্রান্স ইত্যাদি দেশ। কাজেই আমরা যদি জাতি হিসেবে বিশ্বের কাছে পরিচিত হতে চাই তবে আমাদেরকে বিদেশি ভাষার প্রতি আনুগত্য ত্যাগ করে জাতীয় শিক্ষা কার্যক্রমসহ জীবনের সকল ক্ষেত্রে বাংলা ভাষাকে প্রচলন করতে হবে।\nউপসংহার\nআমরা একুশ শতকে পদার্পণ করেছি। আমাদের জাতীয় জীবনে গত শতক ছিল আশা আকাঙ্ক্ষা সংগ্রাম যুদ্ধে ভরা টালমাটাল দিন। ইতিহাস থেকে আমরা অনেক কিছুই শিখেছি লাখ লাখ জীবনের বিনিময়ে। এদেশের মানুষ মাটির গন্ধ বড় বেশি ভালোবাসে। তাই তারা ভালোবাসে মাটির মাকে আর মায়ের মুখের ভাষাকে। বাংলা মায়ের সন্তানেরা বিশ্বের বুকে নতুন শতকে মাথা উঁচু করে দাঁড়াবার জন্য আজ দৃঢ়প্রত্যয়ী। আর সেজন্য আমাদের জীবনের সবক্ষেত্রে এবং আন্তর্জাতিক অঙ্গনে মাতৃভাষার প্রচলন নিশ্চিত করা প্রয়োজন।"
        }
      ]
    },
    {
      "number": "8",
      "uddipok": "(ক) মনে করো, তুমি ঢাকা বিশ্ববিদ্যালয়ে ভর্তি হতে চাও। উক্ত বিশ্ববিদ্যলয়ের ভর্তি প্রক্রিয়া সম্পর্কে জানতে চেয়ে বিশ্ববিদ্যালয়ের রেজিস্ট্রার বরাবর একটি ই-মেইল লেখো।\nঅথবা,\n(খ) দেশের বর্তমান যুবসমাজের মাদকাসক্তি ও নৈতিক অবক্ষয় রোধের উপায় সম্পর্কে মতামত জানিয়ে সংবাদপত্রে প্রকাশের জন্য একটি চিঠি লেখো।",
      "tag": "RB 19",
      "sub_questions": [
        {
          "label": "",
          "question": "",
          "explanation": "(ক). উত্তর\nFrom:\nlemen@gmail.com\nTo:\nduadmission@gmail.com\ncc:\nSubject\nভর্তি প্রক্রিয়া প্রসঙ্গে।\nText:\nজনাব,\nআমি ঢাকা বিশ্ববিদ্যালয়ের ভর্তিচ্ছু একজন শিক্ষার্থী। এ বিশ্ববিদ্যালয়ে ভর্তির প্রক্রিয়া সম্পর্কে আমার স্পষ্ট ধারণা না থাকায় নানা ধরনের সমস্যার মুখোমুখি হচ্ছি। তাই ভর্তির তথ্যসমূহ পেলে আমি উপকৃত হবো।\nধন্যবাদসহ\nলেমিন\nঅথবা,\n(খ) উত্তর:\n২৩শে মে, ২০১৯\nবরাবর\nসম্পাদক\nদৈনিক বাংলাদেশ প্রতিদিন\n৩৭১/ডি, বসুন্ধরা আবাসিক এলাকা\nঢাকা ১২১৫\nবিষয়: মাদকাসক্তি ও নৈতিক অবক্ষয় বিষয়ক পত্র প্রকাশের জন্য আবেদন।\nজনাব\nবর্তমান তথ্যপ্রযুক্তির যুগে এসে যুবসমাজের মাদকাসক্তি ও নৈতিক অবক্ষয়ের বিষয়টা সবাইকে ভাবিয়ে তুলছে। আমরা ইতোমধ্যে দেখেছি, আপনার সম্পাদিত পত্রিকা সমাজের নানা অন্ধকারাচ্ছন্ন দিক নিয়ে প্রতিবেদন প্রকাশ করে জনসচেতনতা সৃষ্টিতে গুরুত্বপূর্ণ ভূমিকা পালন করে আসছে।\nঅতএব, এই আসক্তি অবক্ষয় রোধের জন্য আপনার বহুল প্রচারিত পত্রিকায় নিম্নলিখিত মতামতটি প্রকাশ করলে বাধিত হব।\nনিবেদক\nফয়সাল ইসলাম\nভালুকা, ময়মনসিংহ।\nযুবসমাজের নৈতিক অবক্ষয় রোধের উপায়\nদেশের প্রাণশক্তি বলে পরিচিত যুবসমাজ নেশা দ্রব্যে আসক্ত ও আজ নৈতিক অবক্ষয়ের দিকে ধাবিত। সামাজিক, রাজনৈতিক ও অর্থনৈতিক পরিস্থিতির চরম অবনতি ঘটায় যুবরা আজ দিশেহারা। তাদের সামনে নেই কোনো লক্ষ্য, নেই সুস্থ-সুন্দর জীবনের ভবিষ্যৎ। নেশাদ্রব্যের সহজপ্রাপ্যতা তাদেরকে মৃত্যুমুখে ঠেলে দিচ্ছে। এমনিভাবে চলতে থাকলে দেশের শিক্ষিত-অশিক্ষিত যুব সম্প্রদায় একসময় দেশ ও জাতির জন্য বোঝা হয়ে দাঁড়াবে এবং জাতীয় ত অগ্রগতির পথ রুদ্ধ হয়ে যাবে। এ অবস্থায় যুবসমাজের সুন্দর ভবিষ্যৎ নির্মাণের জন্য সংশ্লিষ্ট কর্তৃপক্ষ সমীপে আমি কিছু সুপারিশ পেশ করছি। সেগুলো হলো:\n১. যুবকদের কর্মসংস্থানের সুযোগ সৃষ্টি করতে হবে।\n২. উপযুক্ত প্রশিক্ষণের ব্যবস্থা করতে হবে।\n৩. নেশাজাতীয় দ্রব্যের উৎস বন্ধ করতে হবে।\n৪. যুবকদের মধ্যে মাদকাসক্তির ক্ষতিকর প্রভাব সম্পর্কে সচেতনতা বাড়াতে হবে।\n৫. পারিবারিক এবং সামাজিকভাবে যুবদের প্রতি সহমর্মিতা বাড়াতে হবে।\n৬. অসুস্থ রাজনীতির চক্র থেকে যুবদের দূরে রাখতে হবে।\n৭. শিক্ষাদীক্ষার দিকে তাদের আগ্রহ-মনোযোগ বাড়াতে হবে।\n৮. অসুস্থ সংস্কৃতির ধারা বন্ধ করতে হবে।\n৯. সর্বোপরি যুবদের সামাজিক কর্মকাণ্ডে সম্পৃক্ত করে দেশপ্রেমে উদ্বুদ্ধ করতে হবে।\nসংশ্লিষ্ট কর্তৃপক্ষ যদি সদিচ্ছা আর আন্তরিকতা নিয়ে প্রয়োজনীয় ব্যবস্থা গ্রহণে এগিয়ে আসে, তাহলে যুবসমাজের মাদকাসক্তি ও নৈতিক অবক্ষয় রোধ করা অসম্ভব নয়। সামাজিক আন্দোলনের মাধ্যমে পরিবার থেকে রাষ্ট্রের সর্বোচ্চ পর্যায় পর্যন্ত সতর্ক দৃষ্টি দেওয়া সম্ভব হলে যুবসমাজ দেশের যথার্থ প্রাণশক্তি হিসেবে গড়ে উঠতে পারে।\nফয়সাল ইসলাম\nভালুকা, ময়মনসিংহ।\n* [এখানে দেশি ঠিকানা সংবলিত খাম আঁকতে হবে।।"
        }
      ]
    },
    {
      "number": "9",
      "uddipok": "(ক)\nসারমর্ম লেখো:\nস্বাধীনতা স্পর্শমণি সবাই ভালোবাসে, সুখের আলো জ্বলে বুকে দুঃখের ছায়া নাশে স্বাধীনতা সোনার কাঠি খোদার সুধা দান স্পর্শে তাহার নেচে ওঠে শূন্য দেহে প্রাণ। মনুষ্যত্বের বান ডেকে যায় যাহার হৃদয় তলে, বুক ফুলিয়ে দাঁড়ায় ভীরু স্বাধীনতার বলে।\nঅথবা,\n(খ) ভাব-সম্প্রসারণ করো:\nজ্ঞান যেখানে সীমাবদ্ধ, বুদ্ধি যেখানে আড়ষ্ট, মুক্তি সেখানে অসম্ভব।",
      "tag": "VNSC 24,RB 19",
      "sub_questions": [
        {
          "label": "",
          "question": "",
          "explanation": "(ক).\nসারমর্ম: স্বাধীনতা মানুষের কাছে স্পর্শমণির মতোই পরম সম্পদ, কাঙ্ক্ষিত বস্তু। খোদার দান এ স্বাধীনতা মানবহৃদয়ের দুঃখ-যন্ত্রণা তিরোহিত করে সুখের সন্ধান দেয়, হৃদয়হীনের অন্তরে জাগিয়ে তোলে মনুষ্যত্ববোধ। স্বাধীনতা লাভ করে ভীরু ও দুর্বল বীরেরা মহিমা লাভ করে।\nঅথবা, (খ) উত্তর:\nমূলভাব: মানুষের নিজের ও সমাজের কল্যাণ এবং মুক্তিসাধনে জ্ঞানের ভূমিকা অনস্বীকার্য। কিন্তু জ্ঞানের স্বাভাবিক বিকাশ যেখানে রুদ্ধ হয়, বুদ্ধির বিকাশও সেখানে অসম্ভব হয়ে পড়ে। ফলে সেখানে মুক্তির পথও রুদ্ধ হয়ে যায়।\nসম্প্রসারিত ভাব: মানবসভ্যতার অভাবনীয় উন্নতির পেছনে রয়েছে মানুষের\nজ্ঞান-জিজ্ঞাসা। জগৎ ও জীবনের রহস্য অনুসন্ধান করতে গিয়েই মানুষ উত্তরোত্তর আবিষ্কার করে চলেছে নতুন নতুন জিনিস, উৎপাদন করছে নতুন নতুন কৃষিজাত ও শিল্পজাত পণ্য। আর এসবের নতুন নতুন উপযোগিতা সৃষ্টির মধ্য দিয়ে নিজের ও সমাজের প্রভূত কল্যাণ সাধন করে যাচ্ছে। অন্যদিকে, জ্ঞানকে পুঁজি করে দেশে দেশে, কালে কালে মানুষ শিল্প-সংস্কৃতির চর্চা করে যাচ্ছে। আর শিল্প-সংস্কৃতির চর্চার মধ্য দিয়ে মানুষ মানুষের হাসি-কান্না, সুখ-দুঃখ ও ভালো লাগা, ভালোবাসার রহস্য উদ্‌ঘাটনে নিয়োজিত থাকছে। এতে করে মানুষের দুঃখ-কষ্ট প্রশমনের মধ্য দিয়ে আত্মিক কল্যাণ সাধিত হচ্ছে। মানুষ জীবন-বাস্তবতাকে সহজে মেনে নিতে পারছে। অন্যদিকে, পৃথিবীতে বিভিন্ন দেশে বিভিন্ন কালে নানারকম অশিক্ষা, কুশিক্ষা, অন্ধবিশ্বাস এবং নানারকম ধর্মীয় ও সামাজিক কুসংস্কার জ্ঞানের স্বাভাবিক বিকাশে বাধা সৃষ্টি করছে। আর যে সমাজে জ্ঞান সীমাবদ্ধ অর্থাৎ জ্ঞান বিকাশের সুযোগ নেই, সেখানে বুদ্ধিও আড়ষ্ট হয়ে পড়ে। ফলে সে সমাজের মানুষগুলোকে অন্ধকারেই দিনাতিপাত করতে হয়; মুক্তির স্বাদ লাভ করা তাদের পক্ষে সম্ভব হয় না। এই একবিংশ শতাব্দীতে অনেক সমাজের মানুষ বিশ্বাস করে যে, ডায়রিয়া-আমাশয় হলো ওলাবিবি নামক দৈত্যের কুদৃষ্টির ফল; অনেক সমাজের মানুষ মনে করে যে শুভ দিন-ক্ষণ না দেখে কোনো কাজে নামলে শত চেষ্টার পরও সে কাজে সফলতা লাভ করা যায় না। আবার অনেক রক্ষণশীল পরিবারের লোকেরা মনে করে যে, মেয়েদের স্কুল-কলেজে গিয়ে শিক্ষালাভ করা ধর্মীয় অনুশাসনের পরিপন্থী। কিন্তু এগুলো বুদ্ধির দ্বারা সমর্থিত কি না তা মানুষ যাচাই করে দেখে না।\nমন্তব্য: প্রত্যক্ষণ ও যাচাই ছাড়া কোনো কিছুকে গ্রহণ বা বর্জন করা উচিত নয়। যে সমাজের মানুষ জ্ঞান-বুদ্ধি দিয়ে যাচাই না করে কেবল অন্ধবিশ্বাস ও অযৌক্তিক ধারণার ভিত্তিতে গ্রহণ কিংবা বর্জন করে, সে সমাজের মানুষের পক্ষে বুদ্ধির বিকাশসাধন কিংবা মুক্তির স্বাদ গ্রহণ- কোনোটিই সম্ভব নয়।"
        }
      ]
    },
    {
      "number": "10",
      "uddipok": "(ক) মনে করো তুমি সাকিব। তোমার বন্ধু লিমন। 'নিরাপদ সড়ক চাই' বিষয়ে দুজনের মধ্যে একটি সংলাপ রচনা করো। ১০\nঅথবা,\n(খ) নিচের উদ্দীপক অনুসরণে একটি খুদে গল্প রচনা করো: মুক্তিযুদ্ধের ইতিহাস জানার ইচ্ছা স্বপ্নিল ও মুনার অনেক দিনের। তারা শ্রীপুর গ্রামে এক মুক্তিযোদ্ধার কাছে গেল মুক্তিযুদ্ধের গল্প শুনতে।..........",
      "tag": "RB 19",
      "sub_questions": [
        {
          "label": "",
          "question": "",
          "explanation": "(ক). উত্তর:\n'নিরাপদ সড়ক চাই' বিষয়ে দুই বন্ধুর সংলাপ বা 'সড়ক দুর্ঘটনা বিষয়ে সচেতনতা' বিষয়ে সংলাপ\nসাকিব : বন্ধু, কেমন আছো তুমি? অনেক দিন তোমার দেখা নেই! নেই, বন্ধু। মনটা ভীষণ খারাপ।\nলিমন : ভালো সাকিব : কেন কী হয়েছে? কোনো সমস্যায় পড়োনি তো?\nলিমন : না আমি কোনো সমস্যায় পড়িনি। তবে আবরারের জন্য মনটা ভীষণ খারাপ।\nসাকিব : কোন আবরারের কথা বলছো? ১৯ মার্চ ২০১৯ সড়ক দুর্ঘটনায় নিহত আবরারের কথা?\nলিমন : হ্যাঁ। ঠিক ধরেছো। বাংলাদেশ ইউনিভার্সিটি অব প্রফেশনালসের (বিইউপি) প্রথম বর্ষের ছাত্র আবরার আহমেদ চৌধুরী আমাদের ছেড়ে অকালে চলে গেল। ঘাতক বাস কেড়ে নিল তার তাজা প্রাণ।\nসাকিব : বসুন্ধরা আবাসিক এলাকার ফটকের সামনে ঘটা ওই দুর্ঘটনা গোটা দেশকে নাড়িয়ে দিয়েছে। ছাত্ররা সড়ক অবরোধ করে বিক্ষোভ করছেন। তাদের দাবি একটাই-\nলিমন নিরাপদ সড়ক চাই। : ঠিকই বলেছো, এই আন্দোলনের সঙ্গে আমি একমত পোষণ করি। সড়কে মৃত্যুর মিছিল যে করেই হোক থামাতে হবে।\nসাকিব : নিরাপদ সড়কের দাবি আজও পূরণ হলো না। ভেবেছিলাম ২০১৮ সালের স্কুল ও কলেজ শিক্ষার্থীদের স্বতঃস্ফূর্ত আন্দোলনের পর দেশের সড়কগুলো নিরাপদ হবে। ওই বছরের ২৯ জুলাই সংঘটিত এক সড়ক দুর্ঘটনায় দুই কলেজ শিক্ষার্থী বিমানবন্দর রোডে বাসচাপায় মৃত্যুর প্রেক্ষাপটে ওই গণ আন্দোলন ছড়িয়ে পড়েছিল। নয় দফা দাবিতে ঐক্যবদ্ধ হয়েছিল দেশের ছাত্রসমাজ।\nলিমন : তখন ভেবেছিলাম, সড়কে মৃত্যুর মিছিল বোধ হয় থামবে। কিন্তু থামল না। ওই দুই শিক্ষার্থীর মৃত্যুর ক্ষত শুকাতে না শুকাতে ঝরে গেল আবরারের প্রাণ।\nসাকিব : নিরাপদ সড়ক চাই আজ মানুষের প্রাণের দাবি। মানুষ রাস্তায় নিরাপদ চলাচলের গ্যারান্টি চায়।\nলিমন : এক পরিসংখ্যান বলছে, বাংলাদেশে প্রতিবছরে সড়কে মারা যাচ্ছে ১২০০ মানুষ। পঙ্গুত্ব বরণ করছে পাঁচ থেকে ছয় হাজার লোক। এর মধ্যে অনেকেই ছিল পরিবারের একমাত্র উপার্জনক্ষম ব্যক্তি। ফলে পরিবারগুলো সীমাহীন দুর্দশায় পড়ে যায়।\nসাকিব :\nএই অস্বাভাবিক মৃত্যুর বিরুদ্ধে সবাইকে সোচ্চার হতে হবে।\nলিমন: নিয়মিত যানবাহনের ফিটনেস পরীক্ষা, লাইসেন্সবিহীন ড্রাইভার চিহ্নিতকরণ, সড়কে অসাধু শ্রমিক নেতাদের দৌরাত্ম্য বন্ধকরণ, বাসমালিকদের জবাবদিহিতার আওতায় আনতে হবে।\nসাকিব: সাধারণ জনগণের সচেতনতা দরকার সবার আগে। ট্রাফিক আইন মেনে রাস্তা পারাপার, ফুট ওভারব্রিজ ও জেব্রাক্রসিং ব্যবহার বাধ্যতামূলক করতে হবে। মানুষ সচেতন হলেই কেবল সড়ক দুর্ঘটনা রোধ করা সম্ভব হবে।\nলিমন: গণমাধ্যম ও সুশীল সমাজ এক্ষেত্রে গুরুত্বপূর্ণ ভূমিকা পালন করতে পারে। সরকারের ওপর চাপ সৃষ্টি করে কঠোর সড়ক আইন প্রণয়ন করতে তাদের ভূমিকাই সর্বাধিক। দেশের রাজনৈতিক দলসমূহ, সাংস্কৃতিক গোষ্ঠী, সামাজিক সংগঠন, পেশাজীবী সংগঠনও জনসচেতনতামূলক কর্মকাণ্ড, বিজ্ঞাপন, ডকুমেন্টারি ফিল্ম তৈরি করে প্রচারাভিযান চালাতে পারে।\nসাকিব: ঠিক বলেছো। সকলের ঐক্যবদ্ধ প্রচেষ্টার মধ্য দিয়ে নিশ্চিত হতে পারে নিরাপদ সড়ক। আচ্ছা বন্ধু, ভালো থেকো। আজকের মতো বিদায়।\nলিমন: তুমিও ভালো থাকো। বিদায়।\nঅথবা, (খ). উত্তর:\nমুক্তিযুদ্ধের দিনগুলো\nমুক্তিযুদ্ধের ইতিহাস জানার ইচ্ছা স্বপ্নিল ও মুনার অনেকদিনের। তারা শ্রীপুর গ্রামে এক মুক্তিযোদ্ধার কাছে গেল মুক্তিযুদ্ধের গল্প শুনতে। মুক্তিযোদ্ধার নাম রহমত উল্লাহ। কলেজের অধ্যক্ষ মোমেনুর রহমানের বন্ধু তিনি। মোমেনুর স্যারই তাদের এই বীর মুক্তিযোদ্ধার ঠিকানা দিয়েছেন। বাল্যবন্ধু রহমত উল্লাহ ও মোমেনুর স্যার একাত্তরের মহান মুক্তিযুদ্ধে কাঁধে কাঁধ রেখে দেশমাতৃকার মুস্তি ছিনিয়ে আনতে যুদ্ধ করেছেন।\nসেদিন ছিল রবিবার। গ্রীষ্মের রৌদ্রতপ্ত দুপুরে স্বপ্নিল ও মুনা মুক্তিযোদ্ধা রহমত উল্লাহর বাড়িতে পৌছায়। পথ খুঁজে পেতে তাদের বেগ পেতে হয় না। শ্রীপুর গ্রামে সবাই এক নামে চেনে মুক্তিযোদ্ধা রহমতের বাড়ি।\nদরজায় টোকা দিতেই বের হয়ে আসেন সত্তরোর্ধ এক নারী। 'আসসালামু আলাইকুম। আমরা মুক্তিযোদ্ধ্য রহমত উল্লাহ স্যারের কাছে এসেছি। শ্রীপুর সরকারি কলেজের অধ্যক্ষ মোমেনুর স্যার আমাদের পাঠিয়েছেন,' এক নিশ্বাসে বলে ফেলে মুনা।\nপ্রৌঢ়া নারী তাদের ভিতরে নিয়ে বসান এবং অপেক্ষা করতে বলেন। ভীষণ উৎফুল্ল স্বপ্নিল ও মুনা। জাতির শ্রেষ্ঠ সন্তান এক মুক্তিযোদ্ধার কাছ থেকে সরাসরি স্বাধীনতার ইতিহাস শোনার সুযোগ আজ বাস্তব হতে যাচ্ছে। দেয়ালের ঘড়ির কাঁটা টিকটিক করে বেজেই চলে। সুনসান নীরবতায় তা যেন স্কুলের ছুটির ঘণ্টা মনে হয় তাদের কাছে। অপেক্ষার প্রহর যেন কাটতেই চায় না। তাদের সামনে যেন সময় থমকে গেছে। হঠাৎ কাঠের দরজা ঠেলে বের হয়ে আসেন এক প্রৌঢ় ব্যক্তি। তাদের অপেক্ষার পালা যেন ফুরায় না। আসে সেই মাহেন্দ্রক্ষণ। মুক্তিযোদ্ধার মুখে মুক্তিযুদ্ধের গল্প শোনার দুর্লভ সুযোগ আজ আর স্বপ্ন নয়।\nসালাম দিয়ে নিজেদের পরিচয় ও আসার হেতু রহমত উল্লার কাছে তারা খুলে বলে। স্বাধীনতার ইতিহাস শোনার তরুণ প্রজন্মের এই দুই প্রতিনিধির আগ্রহ দেখে মুক্তিযোদ্ধা রহমতউল্লাহও ভীষণ খুশি হন। খুলে দেন তাঁর গল্পের ঝাঁপি। ফিরে যান দুঃসাহসী মুক্তিযুদ্ধের দিনগুলোতে। রোমস্থন করেন সাহসী ও সংগ্রামী মুক্তিযুদ্ধের দিনগুলো। ১৯৭১ সালে তিনি বি.এসসি ফাইনাল পরীক্ষা দিচ্ছিলেন। এমন সময়\nআসে মুক্তিযুদ্ধের ডাক। দেশমাতৃকার মুক্তির জন্য ঝাঁপিয়ে পড়েন যুদ্ধে। 'একাত্তরের এপ্রিল মাসে শ্রীপুরে পাকিস্তানিরা ঢুকে পড়ে। বাড়িঘর, দোকানপাট সব পুড়িয়ে দেয় ওই পশুর দল। প্রতিঘরের পুরুষ সদস্যকে তাঁরা হত্যা করে। নারীদের তুলে নিয়ে যায়। এমন পরিস্থিতিতে আমি যুদ্ধে যাওয়ার সিদ্ধান্ত নিই'- বলেন রহমত উল্লাহ। পালিয়ে ভারতে যান রহমত উল্লাহ এবং তিন মাস ট্রেনিং শেষে অস্ত্র হাতে ফিরে আসেন দেশকে শত্রুমুক্ত করতে। বলে চলেন রহমত, 'তখন আগস্ট মাসের প্রথম সপ্তাহ। আমার ট্রেনিং তখন শেষ। আমাকে পাঠিয়ে দেওয়া হয় ঝিনাইদহের মহেশপুরে আকবর চেয়ারম্যানের কাছে। তাঁর অধীনে ছিল মুক্তিবাহিনীর একটি দল। আমরা যোগ দিতে দলটি বড়ো হয়; সব মিলিয়ে ২০০ জন। ছোটো ছোটো গ্রুপ করে আমরা অপারেশন করি। নবুয়া, আহম্মদ, ভিকু, রাজ্জাক, সুধীর বিশ্বাসও ছিলেন আমাদের দলে।'\n'রাজাকাররা অত্যাচার করত খুব। যুবতিদের ধরে নিয়ে ক্যাম্পে দেওয়া আর লুটপাট করা ছিল তাদের প্রধান কাজ। মহেশপুর থানার ভেতরে কিছু রাজাকার তখন অবস্থান করছিল। থানার চারপাশ আমরা নিয়ন্ত্রণে নিই। ওরা ভেতরে। আকবর চেয়ারম্যান প্রথমে তাদের আত্মসমর্পণ করার কথা বললেন। প্রত্যুত্তরে তারা গুলি ছোড়ে। আমরাও পাল্টা জবাব দিই। অল্প সময়ের মধ্যেই থানা দখল করে নিই। ওই অপারেশনে মেলে অনেক অস্ত্র। এভাবেই চলছিল প্রতিটি অপারেশন। নিরাপত্তা বলে কিছু ছিল না। যে কোনো সময় শত্রুর দ্বারা আক্রান্ত হওয়ার ভয় ছিল। একবার হলোও তাই।' মুখমণ্ডল শক্ত হয়ে ওঠে রহমত মুক্তিযোদ্ধার।\nবলে চলেন প্রবীণ এই মুক্তিযোদ্ধা, 'মহেশপুর সরকারি বিদ্যালয়ের ভেতর কয়েকজন মুক্তিযোদ্ধা রেস্ট নিচ্ছিল। এটা সেপ্টেম্বরের শেষ কিংবা নভেম্বরের শুরুর দিকের কথা। রাজাকাররা এ খবর পৌঁছে দেয় পাকিস্তানি আর্মি ক্যাম্পে। ওরা এসে ঘিরে ফেলে স্কুলটিকে। অতঃপর নির্মমভাবে হত্যা করে দশজন মুক্তিযোদ্ধাকে। তাদের লাশগুলোর দিকে তাকাতে পারিনি। কারও চোখ উড়ে গেছে, কারও বুক বেয়নেটের আঘাতে রক্তাক্ত। এখনও মনে হলে বুকটা কেঁপে ওঠে।'"
        }
      ]
    }
  ]
}