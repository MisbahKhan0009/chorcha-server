{
  "title": "আদমজী ক্যান্টনমেন্ট কলেজ ২০২৫",
  "subtitle": "বাংলা(12)",
  "questions": [
    {
      "number": "1",
      "uddipok": "(ক) 'এ' ধ্বনি উচ্চারণের পাঁচটি নিয়ম উদাহরণসহ লেখো।\nঅথবা\n(খ) যেকোনো পাঁচটি শব্দের উচ্চারণ লেখো:\nঅনিঃশেষ, ঐশ্বযবান, প্রেতাত্মা, বিজ্ঞ, শ্রাবণ, গ্রীষ্মকাল, অপরাহ্ণ, চিহ্ন",
      "tag": "ACC 25",
      "sub_questions": [
        {
          "label": "",
          "question": "",
          "explanation": "(ক)\nবাংলা 'এ' ধ্বনির সংবৃত উচ্চারণের পাঁচটি নিয়ম নিচে দেওয়া হলো-\nক. শব্দের অন্ত্যে 'এ' সংবৃত অর্থাৎ অবিকৃত 'এ' হয়। যেমন: পথে, ঘাটে।\nখ. একাক্ষর সর্বনাম পদের 'এ' সংবৃত হয়। যেমন: কে, সে, যে।\nগ. 'ই' বা 'উ'-কার পরে থাকলে 'এ' সংবৃত হয়। যেমন: দেখি, রেণু।\n'ঘ. এ-কারযুক্ত ধাতুর সঙ্গে 'আ' প্রত্যয় যুক্ত হলে সেই এ-এর উচ্চারণ বিবৃত 'অ্যা' হয়। যেমন: খেলা → খ্যালা, বেলা → ব্যালা।\nঙ. আদ্য এ-এর পরে 'অ' বা 'আ-কার' থাকলে 'এ' সাধারণত 'অ্যা'-এর উচ্চারণ বিবৃত হয়। যেমন: এক → অ্যাক্; তেমন → ত্যামোন।\n(খ)\nঅনিঃশেষ → অনিশ্ শেশ্\nঐশ্বর্যবান → ওইশোৱজোবান্\nপরীক্ষিত → পোরিক্‌খিতো\nবিজ্ঞ → বিগ্‌গোঁ\nপ্রণীত → প্রোনিতো\nচিহ্নিত→ চিন্‌হিতো\nআবশ্যক→ আবোশ্‌শোক্‌\nচিহ্ন → চিন্‌হো"
        }
      ]
    },
    {
      "number": "2",
      "uddipok": "(ক) বাংলা একাডেমি প্রণীত প্রমিত বাংলা বানানের পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের শুদ্ধ বানান লেখো:\nগীতাঞ্জলী, মুমুর্ষ, নুন্যতম, মরিচিকা, স্নেহাশীষ, বুদ্ধিজিবি, শতস্ফূর্ত, শাক্তনা",
      "tag": "ACC 25",
      "sub_questions": [
        {
          "label": "",
          "question": "",
          "explanation": "ক) বাংলা একাডেমি প্রণীত প্রমিত বাংলা বানানের পাঁচটি নিয়ম নিচে দেওয়া হলো:\nক. যেসব শব্দে ই, ঈ বা উ, উ উভয় শুদ্ধ কেবল সেসব শব্দে ই বাউ এবং কারচিহ্ন বা হবে। যেমন: পল্লি, ধরণি, শ্রেণি, রচনাবলি ইত্যাদি।\nখ. রেফের পর ব্যঞ্জনবর্ণের দ্বিত্ব হবে না। যেমন: অর্জন, কর্ম, কার্য, সূর্য ইত্যাদি।\nগ. সন্ধির ক্ষেত্রে ক খ গ ঘ পরে থাকলে পূর্বপদের অন্তঃস্থিত 'ম' স্থানে 'ং' হবে। যেমন: অহম্ কার অহংকার, সম্ + গীত = সংগীত ইত্যাদি।\nঘ. শব্দের শেষে বিসর্গ (ঃ) থাকবে না। যেমন: কার্যত, প্রথমত, প্রধানত, প্রায়শ, মূলত ইত্যাদি।\nঙ. সকল অতৎসম অর্থাৎ অদ্ভব, দেশি, বিদেশি, মিশ্র শব্দে কেবল ই. উ এবং এদের কারচিহ্ন বা ব্যবহৃত হবে। যেমন: আরবি, আসামি, ইংরেজি, বাঙালি, সরকারি, চুন ইত্যাদি।\n(খ)\nগীতাঞ্জলী → গীতাঞ্জলি\nমুমুর্ষ → মুমূর্ষু\nনুন্যতম → ন্যূনতম\nমরিচিকা → মরীচিকা\nস্নেহাশীষ → স্নেহাশিস\nবুদ্ধিজিবি → বুদ্ধিজীবী\nশতস্ফূর্ত → স্বতঃস্ফূর্ত"
        }
      ]
    },
    {
      "number": "3",
      "uddipok": "(ক) ক্রিয়া কাকে বলে? ক্রিয়ার প্রকারভেদ উদাহরণসহ আলোচনা করো।\nঅথবা\n(খ) নিচের অনুচ্ছেদ থেকে পাঁচটি বিশ্লেষ্য শব্দশ্রেণি চিহ্নিত করো:\nএখন প্রচণ্ড শীত। কয়েকদিন সূর্যের দেখা নেই। কুঞ্ঝটিকা জেঁকে বসেছে। দরিদ্র মানুষ কাজে যেতে পারছে না। পৌঢ়া বেওয়াদের কষ্টও অবর্ণনীয়।",
      "tag": "ACC 25",
      "sub_questions": [
        {
          "label": "",
          "question": "",
          "explanation": "(ক) যে পদ দিয়ে কোনো কাজ করা, হওয়া ইত্যাদি বোঝায় সেগুলোকে ক্রিয়াপদ বলে। যেমন: লেখে, পড়ে, যায়, খায় ইত্যাদি।\nঅর্থের দিক থেকে ক্রিয়াপদ দুই প্রকার:\n১. সমাপিকা ক্রিয়া: যে ক্রিয়াপদের প্রয়োগে বাক্যের অর্থ সবটুকু প্রকাশ পায়, তাকে সমাপিকা ক্রিয়া বলে। যেমন: ক্লাস শুরু হয়েছে, ফল বেরিয়েছে\n২. অসমাপিকা ক্রিয়া: যে ক্রিয়াপদের সাহায্যে বাক্যের অর্থ সবটুকু প্রকাশ হয় না, সম্পূর্ণ অর্থ প্রকাশের জন্য আরও কিছু ক্রিয়ার প্রয়োজন পড়ে, সেগুলোকে অসমাপিকা ক্রিয়া বলে। যেমন: পরীক্ষার জন্য তৈরি হয়ে এসো, ভালো ফল হলে সবাই খুশি। এসব বাক্যে 'হয়ে', 'হলে'- এসব ক্রিয়াপদ পর্যন্ত বললে অর্থের সম্পূর্ণ প্রকাশ হয় না। তাই এগুলো অসমাপিকা ক্রিয়াপদ।\nগঠনের দিক থেকেও ক্রিয়াপদকে তিন ভাগ করা যায়:\n। মৌলিক ক্রিয়া: যেসব ক্রিয়াপদ মৌলিক ধাতু থেকে গঠিত হয়, তাকে মৌলিক ক্রিয়া বলে। যেমন: সে ভাত খায় (খা+য়)।\n২। যৌগিক ক্রিয়া: অসমাপিকা ক্রিয়ার সঙ্গে অন্য কোনো ধাতুযোগে যে ক্রিয়াপদ গঠিত হয়, তাকে যৌগিক ক্রিয়া বলে। যেমন: সে পাস করে গেল।\n৩। প্রযোজক ক্রিয়া: যে ক্রিয়া একজনের প্রযোজনা বা উদ্যোগে অপরজন কর্তৃক সম্পাদিত হয়, তাকে প্রযোজক ক্রিয়া বলে। যেমন: শিক্ষক ছাত্রকে পড়ান।\nবাক্যে ব্যবহারের সময় ক্রিয়ার কর্ম থাকা না-থাকার দিক থেকে ক্রিয়াপদকে তিন ভাগে ভাগ করা যায়\n১. সকর্মক ক্রিয়া: যে ক্রিয়ার কর্ম থাকে, তাকে সকর্মক ক্রিয়া বলে। যেমন: ছাত্ররা বই পড়ে। এখানে 'পড়ে' ক্রিয়ার কর্ম 'বই'। সে জন্য 'পড়ে' সকর্মক ক্রিয়া।\n২. অকর্মক ক্রিয়া: যে ক্রিয়ার কর্ম থাকে না, তাকে অকর্মক ক্রিয়া বলে। যেমন: সে বাড়ি যায়। এখানে 'যায়' ক্রিয়ার কোনো কর্ম নেই বলে তা অকর্মক ক্রিয়া। ('বাড়ি' কর্ম নয়, অধিকরণ)\n৩. দ্বিকর্মক ক্রিয়া: যে ক্রিয়ার দুটি কর্ম থাকে, তাকে দ্বিকর্মক ক্রিয়া বলে। যেমন: শিক্ষক ছাত্রকে অঙ্ক করান। এখানে 'ছাত্রকে' ও 'অঙ্ক'- এই দুটি কর্ম আছে বলে 'করান' ক্রিয়াটি দ্বিকর্মক ক্রিয়া।\n(খ)\nঅনুচ্ছেদ: এখন প্রচণ্ড শীত। কয়েকদিন সূর্যের দেখা নেই। কুঞ্ঝটিকা জেঁকে বসেছে। দরিদ্র মানুষ কাজে যেতে পারছে না। পৌঢ়া বেওয়াদের কষ্টও অবর্ণনীয়।\nবিশ্লেষ্য শব্দশ্রেণি:\n১. এখন - বিশেষণ ২. প্রচণ্ড - বিশেষণ ৩. শীত - বিশেষ্য 4. নেই - ক্রিয়া 5. কষ্ট - বিশেষ্য"
        }
      ]
    },
    {
      "number": "4",
      "uddipok": "(ক) 'উপসর্গের অর্থাবাচকতা নেই, কিন্তু অর্থদ্যোতকতা আছে।'-আলোচনা করো।\nঅথবা,\n(খ) যেকোনো পাঁচটি শব্দের ব্যাসবাক্যসহ সমাসের নাম লেখো:\nযথাসাধ্য, পদদলিত, তেপান্তর, প্রবচন, জনমানব, অক্ষত, পকেটমার, কালান্তর, হাসাহাসি",
      "tag": "ACC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nকোনো শব্দ বা শব্দাংশের নিজস্ব অর্থ থাকাকে তার অর্থবাচকতা বলে। যেমন: ‘দেশ’ একটি শব্দ, যার নিজস্ব অর্থ (নির্দিষ্ট ভূখন্ড) রয়েছে; অর্থাৎ এর অর্থবাচকতা আছে। কিন্তু ‘প্র’ একটি উপসর্গ, যার নিজস্ব কোনো অর্থ নেই; অর্থাৎ অর্থবাচকতা নেই।\nকোনো শব্দ বা শব্দাংশের নতুন অর্থবোধক শব্দ সৃষ্টির ক্ষমতাকে তার অর্থদ্যোতকতা বলে। যেমন: ‘হার’ একটি শব্দ, যার অর্থ ‘পরাজয়’। এর পূর্বে ‘প্র’ উপসর্গটি যুক্ত হলে নতুন অর্থবোধক শব্দ ‘প্রহার’ (আঘাত) সৃষ্টি হয়। অর্থাৎ ‘প্র’ উপসর্গটির নতুন অর্থবোধক শব্দ সৃষ্টির ক্ষমতা রয়েছে। সুতরাং এর অর্থদ্যোতকতা আছে।\nএ কারণেই বলা হয়- উপসর্গের অর্থবাচকতা নেই, কিন্তু অর্থদ্যোতকতা আছে।\nনিচে দেওয়া হলো পাঁচটি শব্দের বিশ্লেষণ:\nযথাসাধ্য: সাধ্যকে অতিক্রম না করে → অব্যয়ীভাব সমাস\nপদদলিত: পদ দ্বারা  দলিত → তৎপুরুষ\nতেপান্তর: তে  পান্তর আছে যার → দ্বিগু সমাস\nপ্রবচন: প্রকৃষঠ্ রূপে যে বচনে → কর্মধারয় সমাস\nজনমানব: জন এবং মানব → দ্বন্দ্ব সমাস"
        }
      ]
    },
    {
      "number": "5",
      "uddipok": "(ক) বাক্য কাকে বলে? গঠন অনুসারে বাক্যের প্রকারভেদ উদাহরণসহ লেখো।\nঅথবা,\n(খ) নির্দেশানুযায়ী যেকোনো পাঁচটি বাক্য রূপান্তর করো:\ni. যারা সংস্কৃতিবান, তারা শান্তিপ্রিয় হয়। (সরল)\nii. মিথ্যাবাদীকে সবাই অপছন্দ করে। (নেতিবাচক)\niii. রাঙামাটির প্রাকৃতিক সৌন্দর্য খুবই চমৎকার। (বিস্ময়বোধক)\niv. লোকটির সবই আছে কিন্তু সুখ নেই। (জটিল)\nV. আমি বহু কষ্টে শিক্ষালাভ করেছি। (যৌগিক)\nvi. মা-বাবার সেবা করা ক্য। (অনুজ্ঞাসূচক)\nvii. ধনীর কন্যা তার পছন্দ নয়। (অস্তিবাচক)\nviii. জাদুঘর আমাদের আনন্দ দেয়। (প্রশ্নবাচক)",
      "tag": "ACC 25",
      "sub_questions": [
        {
          "label": "",
          "question": "",
          "explanation": "ক) উত্তরঃ\nবাক্য শব্দটির ব্যুৎপত্তিগত অর্থ কথ্য বা কথিত বিষয়। যে সুবিন্যস্ত পদসমষ্টি বক্তার কোন মনোভাবকে সম্পূর্ণরূপে প্রকাশ করে তাকে বাক্য বলে।\nবাক্যের মৌলিক উপাদান শব্দ।\nভাষার মূল উপকরণ বাক্য।\nবাক্যের প্রকারভেদঃ\nগঠনগত ভাবে বাক্য ৩ প্রকার। যথাঃ\n১) সরল বাক্য\n২) জটিল বাক্য\n৩) যৌগিক বাক্য\nসরল বাক্য\nযে বাক্যে একটিমাত্র কর্তা (উদ্দেশ্য) এবং একটিমাত্র সমাপিকা ক্রিয়া (বিধেয়) থাকে, তাকে সরল বাক্য বলে। যথা- পুকুরে পদ্মফু জন্মে। এখানে ‘পদ্মফুল’ উদ্দেশ ̈ এবং ‘জন্মে’ বিধেয়।\nজটিল বাক্য\nযে বাক্যে একটি প্রধান খণ্ডবাক্য ও তাকে আশ্রয় বা অবলম্বন করে একাধিক খণ্ডবাক্য থাকে,\nতাকে জটিল বা মিশ্র বাক্য বলে। যেমনঃ\nযে পরিশ্রম করে, সে-ই সুখ লাভ করে। (প্রথম অংশটি আশ্রিত খণ্ডবাক্য, দ্বিতীয়টি প্রধান খণ্ডবাক্য)\nযত পড়বে,/ তত শিখবে,/ তত ভুলবে। (প্রথম দুটি অংশ আশ্রিত খণ্ডবাক্য শেষ অংশটি প্রধান খণ্ডবাক্য)\nযৌগিক বাক্য\nএকাধিক সরল বাক্য কোন অব্যয় দ্বারা সংযুক্ত হয়ে একটি বাক্য গঠন করলে তাকে যৌগিক বাক্য বলে। যেমনঃ\nতার বয়স হয়েছে, কিন্তু বুদ্ধি হয়নি। (সরল বাক্য দুটি- তার বয়স হয়েছে, তার বুদ্ধি হয়নি)\nসে খুব শক্তিশালী এবং বুদ্ধিমান। (সরল বাক্য দুটি- সে খুব শক্তিশালী, সে খুব বুদ্ধিমান)\nধনীদের ধন আছে, কিন্তু তারা প্রায়ই কৃপণ হয়।\n(খ)\n১. সংস্কৃতিবানরা শান্তিপ্রিয় হয়। (সরল) ২. মিথ্যাবাদীকে কেউ পছন্দ করে না। (নেতিবাচক) ৩. রাঙামাটির প্রাকৃতিক সৌন্দর্য কত চমৎকার! (বিস্ময়বোধক) ৪. লোকটির সব কিছু আছে, তবে তার সুখ নেই। (জটিল) ৫. আমি বহু কষ্টে শিক্ষালাভ করেছি এবং অনেক সংগ্রাম করেছি। (যৌগিক) ৬. মা-বাবার সেবা করা কি উচিত নয়? (অনুজ্ঞাসূচক) ৭. ধনীর কন্যা তার পছন্দ নয়। (অস্তিবাচক) ৮. জাদুঘর কি আমাদের আনন্দ দেয়? (প্রশ্নবাচক)"
        }
      ]
    },
    {
      "number": "6",
      "uddipok": "(ক) একটি সার্থক বাক্যের কী কী গুণ থাকা আবশ্যক? উদাহরণ লেখ।\nঅথবা,\n(খ) নির্দেশ অনুসারে বাক্যান্তর কর (যে কোনো পাঁচটি):\n(i) শিশুরা দূষণমুক্ত পরিবেশ চায় (নেতিবাচক)।\n(ii) এখন খাঁটি জিনিস সহজলভ্য নয় (অস্তিবাচক)।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\n(v) রচনায় সহজবোধ্য শব্দ ব্যবহার করা উচিত (জটিল)\n(vi) তিনি আর নেই (যৌগিক)\n(vii) যেসব পশু মাংস খায়, তারা অত্যন্ত বলবান (সরল)।\n(viii) বাংলাদেশের চির স্থায়িত্ব কামনা করি (ইচ্ছাসূচক)।",
      "tag": "CCC 24,PCC 24,NDCD 24,DCC 24,ISCM 24,HC 24,RCPC 24,CPCR 24,DB 23,DIN.B 23,JB 23,RB 23,SB 23,BB 23,MB 23,CTG.B 23,CB 23,RCC 23,JGCC 23,NDCD 23,DRMC 23,MC 23,JCC 23,RCC 23,ISCM 23,HC 23,CC 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,BB 19,DIN.B 19,RB 19,CB 19,SB 19,All.B 18,CTG.B 17,BB 17,CB 17,DIN.B 17,RB 17,SB 19,CTG.B 16,DIN.B 16,DB 16,CB 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য কাকে বলে?\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয়। তাকে বাক্য বলে।\nযেমন, রহিম ফুটবল খেলে। এখানে বক্তার সম্পূর্ন মনোভাব প্রকাশিত হয়েছে।\nএকটি সার্থক বাক্যের কী কী গুণ থাকা আবশ্যক?\nভাষার বিচারে বাক্যের ৩টি গুণ থাকা আবশ্যক। সেগুলো হলো-\nআকাঙ্ক্ষা (Expectancy)।\nআসত্তি (Proximity)।\nযোগ্যতা (Propriety)।\nআকাঙ্ক্ষা কাকে বলে?\nবাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা (Expectancy) বলে।\nযেমন, কেউ যদি ‘অর্থই অনর্থের’ বলে থেমে যায়। তাহলে বার্কের অর্থ অসম্পূর্ণ থেকে যাবে। বলতে হবে, ‘অর্থই অনর্থের মূল’। এখানে বাক্যের অর্থ পরিষ্কারভাবে বুঝা গেছে। এই বাক্যে ‘অর্থই অনর্থের’ বলার পর ‘মূল’ শব্দটি শোনার যে ইচ্ছা তাকে বাক্যের আকাঙ্কা বলে।\nআসত্তি কাকে বলে?\nবক্তার মনোভাব প্রকাশের জন্য বাক্যে শব্দগুলোকে এমনভাবে পর পর সাজাতে হবে যেন বক্তার সম্পূর্ন মনোভাব প্রকাশ করে। এতে যেন মনোভাব প্রকাশে বাধাগ্রস্ত না হয়।  বাক্যে অর্থসংগতি রক্ষার জন্য সুশৃঙ্খল পদবিন্যাসকে আসত্তি বলে।\nযেমন: করিম ছেলে ভালো খুব । এখানে মনোভাব প্রকাশিত হয়নি। বলতে হবে, করিম খুব ভালো ছেলে। ‘করিম ছেলে ভালো খুব ‘ এ বাক্যে পরপর শব্দগুলোকে সাজানো হলেও বক্তার সম্পূর্ণ মনোভাব প্রকাশিত হয়নি। ‘করিম খুব ভালো ছেলে’ এ বাক্যে পরপর শব্দগুলোকে সাজানো হয়েছে এবং বক্তার সম্পূর্ণ ভাব প্রকাশিত হয়েছে। সঠিক জায়গায় পরপর শব্দগুলো সাজানোকে আসত্তি বলে।\nযোগ্যতা কাকে বলে?\nবাক্যস্থিত পদসমূহের অর্থগত এবং ভাবগত মিলবন্ধনের নাম যোগ্যতা।\nযেমন: ‘সূর্য পশ্চিম দিকে উঠছে’ এই বাক্য তার যোগ্যতা হারিয়েছে। বলতে হবে ‘সূর্য পূর্ব দিকে উঠছে’।\nবি.দ্র: পরপর শব্দ বসালেই সঠিক বাক্য হবেনা। সঠিক বাক্য হতে হলে শব্দগুলোকে সঠিক জায়গায় বসাতে হবে যাতে মনের সম্পূর্ণ ভাব প্রকাশ পায় এবং বাক্যের অর্থগত এবং ভাবগত মিলবন্ধন হয়।\n(খ) উত্তরঃ\n(i) শিশুরা দূষণমুক্ত পরিবেশ চায় (নেতিবাচক)।\nউত্তর: শিশুরা দূষণযুক্ত পরিবেশ চায় না ।\n(ii) এখন খাঁটি জিনিস সহজলভ্য নয় (অস্তিবাচক)।\nউত্তর: এখন খাঁটি জিনিস দুর্লভ।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\nউত্তর: নারী ও শিশু নির্যাতনের বিরুদ্ধে প্রতিবাদ জানাও।\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\nউত্তর: ওহ্ ! কী ভয়াবহ ছিল পঞ্চাশের মন্বন্তরের ঘটনা !\n(v) রচনায় সহজবোধ্য শব্দ ব্যবহার করা উচিত (জটিল)\nউত্তর: যেসব শব্দ সহজবোধ্য সেসবই রচনায় ব্যবহার করা উচিত ।\n(vi) তিনি আর নেই (যৌগিক)\nউত্তর: তিনি ছিলেন কিন্তু এখন আর নেই ।\n(vii) যেসব পশু মাংস খায়, তারা অত্যন্ত বলবান (সরল)।\nউত্তর: মাংসেভোজী  পশু অত্যন্ত বলবান ।\n(viii) বাংলাদেশের চির স্থায়িত্ব কামনা করি (ইচ্ছাসূচক)।\nউত্তর: বাংলাদেশ চিরস্থায়ী হোক।"
        }
      ]
    },
    {
      "number": "7",
      "uddipok": "(ক) যেকোনো দশটি শব্দের পারিভাষিক রূপ লেখো:\nAcknowledgement, Boy scout, Cabinet, Deed of gift, Edition, Feudal, Index, Leap-year, Manifesto, Non-aligned, Ordinance, Para, Rank, Sabotage, Tradition\nঅথবা,\n(খ) নিচের অনুচ্ছেদটি বাংলায় অনুবাদ করো:\nBooks are men's best companions in life. You must have very good friends but you cannot get them when you need them. They may not speak gently to you. One or two may prove false and do your much harm. But books are always ready to be by your side.",
      "tag": "ACC 25",
      "sub_questions": [
        {
          "label": "",
          "question": "",
          "explanation": "(ক) যেকোনো দশটি শব্দের পারিভাষিক রূপ:\nAcknowledgement - স্বীকৃতি\nBoy scout - ছাত্রদল\nCabinet - মন্ত্রিসভা\nDeed of gift - দানপত্র\nEdition - সংস্করণ\nFeudal - সামন্ততন্ত্র\nIndex - সূচী\nLeap-year - অতিবর্ষ\nManifesto - ঘোষণাপত্র\nNon-aligned - অখণ্ডাবদ্ধ\nOrdinance - অধ্যাদেশ\nPara - অনুচ্ছেদ\nRank - পদবি\nSabotage - গুপ্তচরবৃত্তি\nTradition - ঐতিহ্য\n(খ) নিচের অনুচ্ছেদটি বাংলায় অনুবাদ করো:\nবই হল মানুষের জীবনের শ্রেষ্ঠ সঙ্গী। আপনার অনেক ভালো বন্ধু থাকতে পারে, কিন্তু আপনি যখন তাদের প্রয়োজন করবেন, তখন তাদের কাছে পাওয়া যায় না। তারা হয়তো আপনাকে কোমলভাবে কথা বলবে না। একজন বা দু'জন বন্ধু হয়তো মিথ্যা হতে পারে এবং আপনাকে অনেক ক্ষতি করতে পারে। কিন্তু বই সবসময় আপনার পাশে থাকার জন্য প্রস্তুত থাকে।"
        }
      ]
    },
    {
      "number": "8",
      "uddipok": "(ক) কলেজে প্রথম দিনের অনুভূতি ব্যক্ত করে একটি দিনলিপি লেখো।\nঅথবা,\n(খ) 'খাদ্যে ভেজাল ও এর প্রতিকার' বিষয়ে একটি প্রতিবেদন লেখো।",
      "tag": "ACC 25",
      "sub_questions": [
        {
          "label": "",
          "question": "",
          "explanation": "(ক) কলেজে প্রথম দিনের অনুভূতি ব্যক্ত করে একটি দিনলিপি লেখো।\nদিনলিপি: কলেজে প্রথম দিন\nতারিখ: ২৬ এপ্রিল, ২০২৫\nআজ আমার কলেজে প্রথম দিন। জীবনের একটি নতুন অধ্যায়ের শুরু। সকাল বেলা যখন বাড়ি থেকে বের হলাম, মনে এক অদ্ভুত অনুভূতি হচ্ছিল। একদিকে আনন্দ, আর অন্যদিকে উত্তেজনা এবং একটু ভয়ও কাজ করছিল। কলেজে পৌঁছানোর পর আমি দেখলাম, বিভিন্ন বয়সী ও বিভিন্ন পটভূমির ছাত্র-ছাত্রীদের মধ্যে যেন একটি অদ্ভুত বন্ধন সৃষ্টি হয়ে গেছে।\nপ্রথম ক্লাসে প্রবেশের সময় ভেতরে আমার আশপাশের নতুন মুখগুলো দেখে কিছুটা নার্ভাস লাগছিল, তবে ধীরে ধীরে সবার সঙ্গে পরিচিত হয়ে গেলাম। শিক্ষকরা অনেক সহায়ক ছিলেন, এবং ক্লাসের পরিবেশ ছিল খুবই শান্তিপূর্ণ এবং গঠনমূলক। প্রথম দিনেই বুঝতে পারলাম, কলেজের পরিবেশ স্কুলের তুলনায় অনেক বেশি স্বাধীন এবং প্রফেশনাল।\nকলেজের ক্যান্টিনে এসে প্রথম বার বন্ধুদের সঙ্গে একত্রে খেতে বসলাম। সেখানে অনেক ধরনের খাবার ছিল, আর পরিবেশ ছিল দারুণ। যেভাবে সবার মধ্যে সহযোগিতা আর মনের মতো পরিবেশ ছিল, তাতে মনে হলো কলেজের জীবন অনেক সহজ হবে।\nআজকের দিনটি অনেক কিছু শিখলাম—কলেজের জীবন শুধুমাত্র পাঠ্যবইয়ের বাইরে অনেক কিছু শেখানোর জায়গা। বন্ধুত্ব, সহানুভূতি, ও মানবিক সম্পর্কের ক্ষেত্রে এখানে অনেক কিছু শিখতে হবে। এক কথায়, কলেজের প্রথম দিনটি আমার জন্য একটি স্মরণীয় দিন হয়ে থাকবে।\n(খ) 'খাদ্যে ভেজাল ও এর প্রতিকার' বিষয়ে একটি প্রতিবেদন লেখো।\nপ্রতিবেদন: খাদ্যে ভেজাল ও এর প্রতিকার\nতারিখ: ২৬ এপ্রিল, ২০২৫\nবর্তমানে খাদ্যে ভেজাল একটি গুরুতর সমস্যা হয়ে দাঁড়িয়েছে। দেশের বিভিন্ন অঞ্চলে ভেজাল মিষ্টি, দুধ, মাংস, ফল, সবজি ইত্যাদি খাদ্যদ্রব্যে মিশিয়ে দেওয়া হচ্ছে বিষাক্ত রাসায়নিক পদার্থ। এই ভেজাল খাদ্য আমাদের স্বাস্থ্যের জন্য অত্যন্ত ক্ষতিকর। বিভিন্ন ধরনের রোগ, যেমন ক্যান্সার, লিভার ডিজিজ, কিডনি ফেইলিওর এবং গ্যাস্ট্রিক সমস্যা সৃষ্টি হচ্ছে খাদ্যে ভেজাল খাওয়ার কারণে।\nখাদ্যে ভেজালের মূল কারণ হচ্ছে, অসাধু ব্যবসায়ীরা মুনাফা অর্জনের জন্য অল্প খরচে বেশি পরিমাণে পণ্য বিক্রি করতে চায়। তারা বিভিন্ন রাসায়নিক দ্রব্য, যেমন ফরমালিন, স্যাকারিন, ডিটারজেন্ট, এবং অন্যান্য ক্ষতিকর উপাদান খাদ্যদ্রব্যে মিশিয়ে থাকে, যার ফলে মানুষের স্বাস্থ্য মারাত্মকভাবে আক্রান্ত হয়।\nভেজাল খাদ্য রোধে সরকারের কিছু কার্যকরী পদক্ষেপ গ্রহণ করা উচিত। প্রথমত, সরকারী সংস্থা খাদ্য উৎপাদন ও বিপণনকারী প্রতিষ্ঠানগুলোর কার্যক্রম কঠোরভাবে তদারকি করবে। দ্বিতীয়ত, ভেজাল মাপা এবং পরীক্ষা করার জন্য আধুনিক প্রযুক্তির ব্যবহার বাড়াতে হবে। তৃতীয়ত, সচেতনতা তৈরি করা খুবই জরুরি। মানুষের মধ্যে খাদ্যে ভেজাল সম্পর্কে সচেতনতা সৃষ্টি করতে পারলে, ভেজাল খাদ্য গ্রহণের হার অনেকটা কমে যাবে।\nতাছাড়া, ভোক্তাদের উচিত নিরাপদ ও মানসম্মত খাদ্য কিনতে সচেতন হওয়া। ভেজাল খাদ্য থেকে বাঁচতে তারা যদি উৎস, গুণমান এবং তাজাতা যাচাই করে খাদ্য কেনেন, তাহলে এটি অনেকটা প্রতিরোধমূলক হতে পারে।\nউপসংহার: খাদ্যে ভেজাল রোধে সকলের সম্মিলিত প্রচেষ্টা প্রয়োজন। সরকারের কঠোর আইন প্রয়োগ, আধুনিক প্রযুক্তি ব্যবহার এবং জনগণের সচেতনতা এই সমস্যা সমাধানে সহায়ক হবে। শুধু সরকারি উদ্যোগে নয়, আমাদেরও দায়িত্ব নিতে হবে যাতে আমরা নিজেদের স্বাস্থ্য সুরক্ষিত রাখতে পারি।"
        }
      ]
    },
    {
      "number": "9",
      "uddipok": "(ক) মাদকাসক্তির কুফল জানিয়ে ছোটো ভাইকে প্রেরণের জন্য একটি ই-মেইল লেখো।\nঅথবা,\n(খ) তোমার এলাকার জলাবদ্ধতা নিরসনের জন্য যথাযথ কর্তৃপক্ষের দৃষ্টি আকর্ষণ করে পত্রিকার সম্পাদকের নিকট একটি পত্র লেখো।",
      "tag": "ACC 25",
      "sub_questions": [
        {
          "label": "",
          "question": "",
          "explanation": "(ক)\nপ্রিয় ছোটো ভাই,\nআশা করি তুমি ভালো আছো। আমি জানি, তুমি এখন অনেক নতুন জিনিস শিখছো এবং জীবনের বিভিন্ন দিক নিয়ে ভাবছো। কিন্তু আজ আমি তোমাকে একটি গুরুত্বপূর্ণ বিষয়ে কিছু বলতে চাই, যা আমাদের সমাজে খুবই সমস্যা সৃষ্টি করছে, তা হলো মাদকাসক্তি।\nমাদক একটি বড় সামাজিক ব্যাধি, যা শরীরের পাশাপাশি মানসিক এবং সামাজিক জীবনকে ধ্বংস করে দেয়। মাদকাসক্তি শরীরের অঙ্গপ্রত্যঙ্গের ক্ষতি করে, যেমন হার্ট, লিভার, কিডনি ইত্যাদি। এটি শরীরের রোগ প্রতিরোধ ক্ষমতাকে দুর্বল করে দেয়, ফলে বিভিন্ন রোগের আক্রমণ হতে পারে। মাদকাসক্তির ফলে এক সময় মানুষের আত্মবিশ্বাস নষ্ট হয়ে যায় এবং তারা সমাজ থেকে বিচ্ছিন্ন হয়ে যায়।\nএছাড়াও, মাদকসেবীরা অনেক সময় তাদের পরিবার এবং বন্ধুদেরও বিপদে ফেলে। তাদের জীবন অনেক ঝুঁকিপূর্ণ হয়ে ওঠে, কারণ তারা নেশার জন্য অনেক কিছু করতে পারে, যা তাদের চরিত্রকে বিপথে পরিচালিত করে। এতে সম্পর্কের অবনতি হয় এবং পারিবারিক দ্বন্দ্ব সৃষ্টি হয়।\nতোমার বয়সে, জীবনের অনেক সুযোগ রয়েছে, তাই আমি চাই তুমি মাদক থেকে দূরে থাকো। মাদক জীবনকে সঠিক পথে পরিচালিত করতে সাহায্য না করে বরং আমাদের ক্ষমতা ও ভবিষ্যৎ নষ্ট করে। তুমি যদি কোনো চাপ বা দুঃখ অনুভব করো, তাহলে তোমার পরিবার বা বন্ধুদের কাছে সাহায্য চাও। জীবনে সফল হতে হলে, সঠিক পথ অনুসরণ করতে হবে এবং সব ধরনের নেশার থেকে দূরে থাকতে হবে।\nতুমি যেন কখনো মাদককে না মেনে চলো, সেই আশা রাখছি। আমি সব সময় তোমার পাশে আছি, তোমাকে ভালোবাসি।\nতোমার বড় ভাই, আরিফ\n(খ)\nসম্পাদক, কালের কণ্ঠ, ভদ্রা, রাজশাহী, ২৫ এপ্রিল ২০২৫\nবিষয়: আমাদের এলাকার জলাবদ্ধতা নিরসনের জন্য কর্তৃপক্ষের দৃষ্টি আকর্ষণ।\nমহোদয়,\nশুভেচ্ছা জানাচ্ছি। আমি, আব্দুর রহিম, ভদ্রা, রাজশাহী এলাকার একজন বাসিন্দা, এবং আপনার পত্রিকার নিয়মিত পাঠক। আমি আপনাকে আমাদের এলাকার এক গুরুত্বপূর্ণ সমস্যা সম্পর্কে অবহিত করতে চাই, যা দীর্ঘদিন ধরে সমাধানহীন অবস্থায় রয়েছে। আমাদের এলাকায় প্রতি বর্ষায় জলাবদ্ধতার সমস্যা সৃষ্টি হয়, যা সাধারণ মানুষের স্বাভাবিক জীবনে বাধা সৃষ্টি করছে।\nবৃষ্টিপাত হলে পুরো এলাকা জলাবদ্ধ হয়ে পড়ে। রাস্তাঘাট, বাজার এবং স্কুলগুলো পানির নিচে ডুবে যায়, ফলে শিক্ষার্থীরা এবং ব্যবসায়ীরা বড় সমস্যায় পড়েন। জলাবদ্ধতার কারণে স্যানিটেশন ব্যবস্থা ক্ষতিগ্রস্ত হয়, যা বিভিন্ন রোগের সৃষ্টি করে। এছাড়া, রাস্তায় চলাচলও কঠিন হয়ে পড়ে, এবং যানবাহন চলাচলে সমস্যা সৃষ্টি হয়।\nএ কারণে আমি পত্রিকার মাধ্যমে কর্তৃপক্ষের দৃষ্টি আকর্ষণ করছি। আমি আশা করি, সংশ্লিষ্ট কর্তৃপক্ষ জলাবদ্ধতা রোধে কার্যকর পদক্ষেপ গ্রহণ করবে, যেমন পানির সঠিক নিষ্কাশন ব্যবস্থা এবং রাস্তা সংস্কার।\nআপনার মাধ্যমে কর্তৃপক্ষের কাছে বিষয়টি দ্রুত তুলে ধরা হবে, এটাই আমার প্রত্যাশা।\nধন্যবাদান্তে, আব্দুর রহিম ভদ্রা, রাজশাহী যোগাযোগ নাম্বার: ০১৭৪৮৯৩৪৭৮"
        }
      ]
    },
    {
      "number": "10",
      "uddipok": "(ক) সারাংশ লেখো:\nআজকের দুনিয়াটা আশ্চর্যভাবে অর্থের বা বিত্তের উপর নির্ভরশীল। লাভ ও লোভের দুর্নিবার গতি কেবল আগে যাবার নেশায় লক্ষ্যহীন প্রচন্ড বেগে শুধু আত্মবিনাশের পথে এগিয়ে চলেছে; মানুষ যদি এই মূঢ়তাকে জয় না করতে পারে, তবে মনুষ্যত্ব কথাটাই হয়তো লোপ পেয়ে যাবে। মানুষের জীবন আজ এমন এক পর্যায়ে এসে পৌছেছে, যেখান থেকে আর হয়তো নামবার উপায় নেই, এবার উঠবার সিঁড়িটা, না খুঁজলেই নয়।\nঅথবা,\n(খ) ভাবসম্প্রসারণ করো:\nদাও ফিরে সে অরণ্য, লও এ নগর।",
      "tag": "ACC 25",
      "sub_questions": [
        {
          "label": "",
          "question": "",
          "explanation": "(ক) সারাংশ লেখো:\nআজকের পৃথিবী সম্পূর্ণভাবে অর্থ এবং বিত্তের উপর নির্ভরশীল হয়ে পড়েছে। লাভ ও লোভের অস্থিরতার কারণে মানুষ এক ভয়ানক পথে এগিয়ে যাচ্ছে, যেখানে তাদের নিজেদেরই ক্ষতি হচ্ছে। এই প্রবণতা যদি বন্ধ না হয়, তাহলে মানুষের আসল মানসিকতা, বা মনুষ্যত্ব, হারিয়ে যাবে। মানবজীবন এমন এক অবস্থানে পৌঁছেছে, যেখান থেকে আর নিচে নামার উপায় নেই, এখন শুধু উপরের দিকে ওঠার সুযোগ রয়েছে। এই মুহূর্তে মানুষের উচিত নিজেদের শুদ্ধতা ফিরে পাওয়া এবং একে অপরকে সহযোগিতা করা।\n(খ) ভাবসম্প্রসারণ করো:\n'দাও ফিরে সে অরণ্য, লও এ নগর'\nএই কবিতার মাধ্যমে কবি আমাদের কাছে একটি প্রাকৃতিক পৃথিবী এবং আধুনিক নগর সভ্যতার তুলনা করছেন। \"দাও ফিরে সে অরণ্য\" এই কথার মাধ্যমে কবি প্রকৃতির সহজ এবং নির্ভেজাল জীবনকে ফিরে পেতে চান। যেখানে মানুষ ছিল প্রকৃতির সঙ্গে একাত্ম, এবং পরিবেশের সঙ্গে সঙ্গতি বজায় রেখে জীবনযাপন করত। অপরদিকে, \"লও এ নগর\" বাক্যটি আধুনিক নগরের কৃত্রিম, ব্যস্ত, এবং জনবহুল পরিবেশের দিকে ইঙ্গিত করছে। নগরের কোলাহল, দূষণ, এবং অস্থিরতার মধ্যে প্রকৃতির শৃঙ্খলা এবং শান্তি হারিয়ে গেছে।\nএই উক্তি আমাদের মনে করিয়ে দেয়, প্রাকৃতিক পরিবেশ এবং মানবিক শান্তি যেন নগরের আধুনিক যন্ত্রনামূলক জীবনের চাপে হারিয়ে যাচ্ছে। কবি হয়তো বলতে চাইছেন, মানুষ যেন প্রকৃতির সঙ্গে আরো বেশি একাত্ম হয়ে জীবনযাপন করতে পারে এবং আধুনিক জীবনযাত্রার সব নেতিবাচক দিক থেকে দূরে থাকতে পারে। প্রকৃতি আমাদের জীবনকে শান্তি এবং ভারসাম্য দেয়, যা নগরের জটিলতা এবং কৃত্রিমতার মাঝে হারিয়ে যাচ্ছে।"
        }
      ]
    },
    {
      "number": "11",
      "uddipok": "(ক) 'ফেসবুকের সুফল ও কুফল' বিষয়ে দুই বন্ধুর সংলাপ রচনা করো।\nঅথবা,\n(খ) নিচের উদ্দীপক অনুসরণে একটি খুদেগল্প লেখো: পড়ন্ত বিকেলে ঢাকার ফুটপাতে হাঁটতে হাঁটতে রাজু ভাবে, কালের প্রবহমান স্রোত জীবনকে আজ কতদূরে নিয়ে এসেছে। কিন্তু শৈশবের স্মৃতিগুলো আজও...",
      "tag": "BMARPC 24,CTGC.B,VNSC 24,BNMPC 24,NDCD 24,DCC 24,CPCR 24,RB 23,BB 23,CB 23,PCC 23,RCC 23,JGCC 23,MC 23,RCC 23,DC 23,HC 23,FCC 23,CCC 23,CB 22,SB 22,CTG.B 19,CB 19,DB 17,CTG.B 17,CB 17,JB 17,DIN.B 16,CB 16,JB 16,BB 16,CPSCM 24",
      "sub_questions": [
        {
          "label": "",
          "question": "",
          "explanation": "(ক) উত্তর:\nউত্তর: 'ফেইসবুকের সুফল ও কুফল' বিষয়ে দুই বন্ধুর সংলাপ\nসনিয়া : কিরে তানজিনা, কেমন আছিস?\nতানজিনা: ভালো, তুই কেমন আছো, দোস্ত?\nসনিয়া: ভালো। ওহ তোকে কাল রাতে ফেসবুকে মেসেজ পাঠিয়েছিলাম। রিপ্লাই দিলি না যে।\nতানজিনা: আমি রাতে তাড়াতাড়ি ঘুমাতে যাই। রাতে ফেসবুকে ঢুকি না বললেই চলে। দুঃখিত দোস্ত, খেয়াল করিনি।\nসনিয়া : খুবই ভালো অভ্যাস। আমি তো সারারাত ফেসবুকে স্কুল করতেই থাকি। গভীর রাতেও ঘুম আসতে চায় না।\nতানজিনা: ফেসবুক আমাদের জীবন থেকে মূল্যবান সময় কেড়ে নেয়। সম্পর্কের বন্ধনগুলো যেন কেমন শিথিল হয়ে পড়ছে ক্রমশ। চেনা-জানা সম্পর্কগুলোকে ছেড়ে কোন ভার্চুয়াল জগতে বুঁদ হয়ে আছে তরুণ প্রজন্ম।\nসনিয়া : ঠিক বলেছিস। আমি অনেকবার ফেসবুক ব্যবহার পরিহার করতে চেয়েছি। পারিনি। তবে ফেসবুকের অনেক ইতিবাচক দিকও রয়েছে।\nতানজিনা ইতিবাচকের চেয়ে নেতিবাচক দিকই মনে হয় বেশি ফেসবুকের। এটি মূল্যবান সময় কেড়ে নিচ্ছে, ঘুম কেড়ে নিচ্ছে, শিশু-কিশোরদের সাইবার ঝুঁকিতে ফেলছে। ফেসবুক সম্পর্ক তৈরি করে প্রতারণার খবর তো আজকাল হরহামেশাই পত্রিকার পাতা খুললে চোখে পড়ে।\nসনিয়া : তোর কথাগুলো মিথ্যা নয়।\nতানজিনা: ফেসবুকের ফলে ক্ষতিগ্রস্ত হচ্ছে তরুণ প্রজন্ম। বিশেষত ছাত্রছাত্রীরা। ছাত্রজীবন হচ্ছে ভবিষ্যৎ গঠনের মোক্ষম সময়। এ সময় পড়াশুনাই তার প্রধান কাজ। কিন্তু আমাদের দেশে ছাত্রছাত্রীরা পড়াশুনা বাদ দিয়ে ফেসবুকের জগতে ডুবে আছে। দিন-রাত চব্বিশ ঘণ্টাই তারা ফেসবুকে থাকতে চায়। এতে মারাত্মকভাবে ক্ষতিগ্রস্ত হচ্ছে তাদের শিক্ষাজীবন।\nসনিয়া : তোর কথার সত্যতা থাকলেও ফেসবুক কিন্তু শিক্ষার্থীদের অনেক উপকারও করছে। ফেসবুক শিক্ষার্থীদের সামনে ই- লার্নিংয়ের এক বিশাল জগৎ খুলে দিয়েছে। শিক্ষামূলক নানা গ্রুপে দরকারি সব শিক্ষা উপকরণ আজ ফেসবুকে লগ-ইন করলেই পাওয়া যাচ্ছে।\nতানজিনা: দেখ, বেড়ার অপর পাশের ঘাস সব সময় সবুজই মনে হয়। ফেসবুকের কল্যাণে বর্তমানে প্রশ্নপত্র ফাঁস মহামারি আকারে ছড়িয়ে পড়েছে দেশে। মুহূর্তেই ছড়িয়ে পড়ছে প্রশ্ন। শিক্ষার্থীদের স্বপ্নকে ধূলিস্যাৎ করে দিচ্ছে।\nসনিয়া : এটা সত্য কথা। ফেসবুক সহজলভ্য হওয়ার আগে এতটা মহামারির মতো প্রশ্ন ফাঁস হতো না।\nতানজিনা: শুধু কি তাই! ফেসবুকের কারণে দেশের তরুণ প্রজন্ম মারাত্মক সাইবার ঝুঁকির মুখে পড়েছে। হুমকির মুখে পড়ছে তাদের নিরাপত্তা। ফেসবুকে মেয়েরা প্রতিনিয়ত হ্যারেজমেন্টের শিকার হচ্ছে। অশ্লীল ছবি, ভিডিও, আদিরসাত্মক লেখা কিশোর-কিশোরীদের মানসিক স্বাস্থ্যকে ভয়াবহ ঝুঁকিতে ফেলে দিচ্ছে। ফেসবুকে প্রেমের নামে চলছে প্রতারণা।\nসনিয়া : তোর কোনো কথাই ভিত্তিহীন নয়। দেখ এ জন্য তো আমরা ফেসবুককে দোষ দিতে পারি না। দোষ যত এর ব্যবহারকারীদের। মাথা ব্যথা বলে তো আর মাথা কেটে ফেললে সমাধান হয়ে গেল না। এ কারণেই ফেসবুক ব্যবহারে সকলকে সচেতন হতে হবে। ১৮ বছর বয়স না হওয়া পর্যন্ত শিশু-কিশোরদের ফেসবুক ব্যবহার থেকে বিরত রাখতে হবে। অথবা অভিভাবকের তত্ত্বাবধানে ফেসবুক ব্যবহার করতে দিতে হবে।\nতানজিনা: এটা তো খুবই চমৎকার ও কার্যকর ধারণা।\nসনিয়া : তুই দেখ, ফেসবুক আমাদের শিক্ষাজীবনে কত কাজে আসছে। সহপাঠীদের সঙ্গে যোগাযোগ, ক্লাসের সময় জানা, শিক্ষা উপকরণ সংগ্রহ আজ ফেসবুকের গ্রুপেই আমরা করে থাকি।\nতানজিনা: হ্যাঁ। ঠিক বলেছিস।\nসনিয়া : তাছাড়া মুহূর্তের মধ্যেই আমরা বিশ্বের নানা প্রান্তের খবরাখবরও আজকাল ফেসবুকেই পেয়ে থাকি। এসব কারণে বলছিলাম, মাথাকে কেটে নয়, যথাযথ চিকিৎসা করিয়ে মাথাব্যথা দূর করতে হবে।\nতানজিনা: হুম। ঠিক বলেছিস। সংযত ব্যবহার ও অভিভাবকের তত্ত্বাবধানই ফেসবুক সমস্যার সমাধান দিতে পারে।\nসনিয়া : ঠিক তাই। প্রতিটি জিনিসের ভালো ও মন্দ দুটি দিকই রয়েছে। আমরা ভালোর দিকটা নিলেই হলো।\nতানজিনা: এটা একদম ঠিক কথা।\nসনিয়া : আচ্ছা, দোস্ত, আমাকে যেতে হবে। ভালো থাকিস। বিদায়। তানজিনা: তুইও ভালো থাকিস। বিদায়। কাল কলেজে দেখা হবে।\nঅথবা, (খ) উত্তর:\nরাজুর শৈশব\nপড়ন্ত বিকেলে ঢাকার ফুটপাতে হাঁটতে হাঁটতে রাজু ভাবে- কালের প্রবহমান স্রোত জীবনকে আজ কতদূরে নিয়ে এসেছে। কিন্তু শৈশবের স্মৃতিগুলো আজও অমলিন মনের মণিকোঠায়। সেই দুরন্ত শৈশবের অম্ল- মধুর স্মৃতি তাকে অতীতের কোলে টেনে নেয়। এই নাগরিক কোলাহল রাজুর একদম ভালো লাগে না। একঘেয়েমি, যান্ত্রিক এই মহানগরের জীবন যেন ডাঙায় তোলা মাছের মতো সর্বদা খাবি খায়। পালাতে ইচ্ছা হয় সব কিছু ছেড়ে। জীবন ও জীবিকার তাগিদে রাজু তা পারে না। তবে শৈশবের অমলিন স্মৃতিগুলো যেন নাগরিক শ্বাসরুদ্ধতার মধ্যে এক পলকা নির্মল ও শুভ্র বাতাস।\nরাজু ভাবে কত না সুন্দর ছিল তার শৈশব। গোপালপুর নামক ছোটো গ্রামে তার বেড়ে ওঠা। সেখানে ছিল না নগরের যান্ত্রিক ছোঁয়া। সকালে মা তাকে গরম ভাত খাইয়ে দিতেন নিজ হাতে। স্কুলের জামা-জুতা পরিয়ে দিতেন। তার খুদে হাত মুঠোয় করে রোজ স্কুলে দিয়ে আসতেন মা। কলেজিয়েট প্রাথমিক স্কুলে পড়ত সে। পড়াশুনায় ভালো হওয়ায় স্কুলের শিক্ষক তাকে খুব ভালোবাসতেন। স্কুলের শেখার বিষয়টা ছিল অতি আনন্দের। এখনকার বিদ্যালয়গামী শিক্ষার্থীর মতো বইয়ের বোঝা তাকে বইতে হয়নি। কাঁধে ছিল না ব্যাগ বোঝাই বইয়ের চাপও।\nসবাই ক্লাসে বসে দুপুর পর্যন্ত অপেক্ষা করে থাকতো কখন বারোটা বাজবে। দপ্তরি আব্দুল হাই ঘণ্টার আওয়াজ দেবেন। ঘণ্টা বাজা মাত্র ভোঁ-দৌড়ে স্কুল-মাঠে হাজির হতো রাজু ও তার সহপাঠীরা। দুপুরের রোদকে থোড়াই কেয়ার করে তারা খেলায় মেতে উঠত। টিফিনের একটা ঘণ্টা শিক্ষার্থীদের কোলাহলে মুখর হয়ে থাকত বিদ্যালয়ের আঙিনা। আর স্কুলে বন্ধুদের সঙ্গে মায়ের হাতে তৈরি টিফিন ভাগাভাগি করে খাওয়ার স্মৃতি তো আজও তাকে অশ্রুসিক্ত করে তোলে। আজ সে কোথায় আর কোথায় তার স্কুল বন্ধু রহিম, জসিম, আল-আমিন, জীবন। ও রোমানরা।\nস্কুল থেকে ফিরেই মায়ের হাতে খেতো রাজু। মা তাকে ঘুম পাড়াতে চাইতেন। কিন্তু পারতেন না। রাজু ঘুমের ভান করে থাকত। যেই না মা সরে যেতেন, অমনি রাজু পগারপার। মা আর তাকে খুঁজে পেতেন না। খুঁজে পেত তার বন্ধুরা। পাড়ার বড়ো মাঠে। ক্রিকেট খেলতে খুবই পছন্দ করত রাজু। ভালো ক্রিকেট খেলতো বলে কেবল বন্ধু মহলেই নয়, পাড়ার বড়ো ভাইয়েরাও রাজুকে খুব স্নেহ করতেন। পশ্চিম আকাশে সূর্য ঢলে পড়লেই রাজু। বাড়ি ফিরে যেত। ধুলো জড়িয়ে থাকত তার সারা গায়ে। মা তাকে জোর করে আবার গোসল করাতেন। গোসল করানোর পর তাকে ঘরে ঢুকতে দিতেন মা।\nসন্ধ্যায় রাজুর বাবা অফিস থেকে ফিরতেন। রাজু তখন লক্ষ্মী ছেলের মতো বইয়ে মাথা গুজে স্কুলের পড়া তৈরি করত। সন্ধ্যায় দুরন্ত রাজু আর দুরন্ত থাকত না। বাবার কণ্ঠস্বরকে সে যমের চেয়ে বেশি ভয় করত। উচ্চস্বরে পড়ত সে। ঘুমে তার চোখ ধরে আসত। তবু ঘুমাতে পারত না সে বাবার ভয়ে। এই বুঝি বাবা চুলের মুঠি ধরে দিলেন এক ঝাঁকি। তখনকার দিনে প্রায় প্রতি রাতেই বিদ্যুৎ বিভ্রাট অর্থাৎ লোডশেডিং হতো।\nলোডশেডিং ছিল রাজুর প্রার্থনার বস্তু। বিদ্যুৎ চলে যাওয়ার সঙ্গে সঙ্গে রাজুর ঘুমও উধাও হয়ে যেত। স্কুলের দুরন্তপনা এবং খেলার মাঠের চঞ্চলতা আবার তার ওপর ভর করত। বিদ্যুৎ গেলে তাকে পড়তে হতো না। দুপুরের খেলার মাঠের বদলে রাতে সে নেমে পড়ত বাড়ির আঙিনায়। উঠান যেন মুহূর্তেই শিশু-কিশোরদের মেলায় রূপ নিতো। 'কুক পালানো', 'ছোয়াছুঁয়ি', 'কানামাছি' ছিল রাজুদের রাতের খেলা। তবে 'কুক পালানো'ই ছিল তাদের প্রধান খেলা। কেউ কেউ আবার গল্পের ঝাঁপি খুলে বসতো। রূপকথার রাজকুমার-রাজকুমারীর জগতে ডুবে যেত অনেকেই।\nবিদ্যুৎ না আসা পর্যন্ত অবিরাম তারা খেলেই চলত। যেই বিদ্যুৎ আসত, অমনি সবাই উঠোন খালি করে এক দৌড়ে বাসায় ফিরে যেত। হাত-মুখ ধুয়ে ফের রাজু পড়তে বসতো। পড়ার চেয়ে ঘুমই তখন তাকে বেশি টানত। কতদিন যে না খেয়েই রাজু ঘুমিয়ে যেত তার কোনো ইয়ত্তা ছিল না। অবশ্য মা তাকে ঘুম থেকে উঠিয়ে হাতে তুলে খাইয়ে দিতেন। হঠাৎ বাসের কর্কশ হর্নে রাজু সম্বিৎ ফিরে পায়। শৈশবের স্বর্গ থেকে নেমে আসে নগর জীবনের বাস্তবতার মাটিতে। দীর্ঘশ্বাসে বুক তার ভারি হয়ে আসে। দ্রুত হেঁটে চলে রাজু। সামনের গলিতে গিয়েই যে তাকে বাস ধরতে হবে। ফিরতে হবে ইট-পাথরের বদ্ধ কৃঠিতে।"
        }
      ]
    },
    {
      "number": "12",
      "uddipok": "যেকোনো একটি বিষয় অবলম্বনে প্রবন্ধ লেখো:\nক. কৃষিকাজে বিজ্ঞান\nখ. স্বদেশপ্রেম\nগ. বাংলাদেশের পোশাকশিল্প\nঘ. বাংলাদেশের প্রাকৃতিক দুর্যোগ\nঙ. একটি শীতের সকাল",
      "tag": "ACC 25",
      "sub_questions": [
        {
          "label": "",
          "question": "",
          "explanation": "(খ)\nস্বদেশপ্রেম\nভূমিকা: স্বদেশ মানুষের কাছে পরম সাধনার ধন, পরম নিবাস। স্বদেশের মানুষ, স্বদেশের রূপ-প্রকৃতি, তার পশু-পাখি এমনকী তার প্রতিটি ধূলিকণাও মানুষের কাছে প্রিয় ও পবিত্র। যে দেশ আলো দিল, বাতাস দিল, অন্ন-পানি দিল, বস্ত্র দিল, তার প্রতি যদি সেই শ্যামল স্নেহে প্রতিপালিত সন্তানদের মমতামণ্ডিত আনুগত্যবোধ না থাকে, তবে তারা কেবল অকৃতজ্ঞই নয়, বিশ্বের সকল নিন্দনীয় বিশেষণে বিশেষিত।\nস্বদেশপ্রেম: যে ভৌগোলিক ও সামাজিক পরিবেশের মধ্যে মানুষ জন্মগ্রহণ করে এবং বড়ো হয়ে ওঠে, সে পরিবেশের প্রতি, সেখানকার মানুষের প্রতি তার একটি স্বাভাবিক আকর্ষণ গড়ে ওঠে। দেশের প্রতি, দেশের মানুষের প্রতি এ আজন্ম আকর্ষণই স্বদেশপ্রেম। স্বদেশপ্রেম সকলের অন্তরেই থাকে। কখনও এ প্রেম থাকে সুপ্ত অবস্থায়, কখনও থাকে তা সুপ্রকাশিতভাবে। সুখের দিনে স্বদেশপ্রেম থাকে সুপ্তিমগ্ন। কিন্তু দুঃখের দিনে আঘাতে আঘাতে জর্জরিত হয়ে স্বদেশপ্রেম উদ্দীপিত হয়ে ওঠে। পরাধীনতার দুঃখ-বেদনায়, বিদেশিদের অকথ্য নির্যাতনে অন্তরের সুপ্ত স্বদেশপ্রেমের ঘুম ভাঙে। কিংবা দেশ যখন শত্রুর আক্রমণে পর্যুদস্ত হয়, তখন সমগ্র জাতি স্বদেশপ্রেমে উদ্বুদ্ধ হয়ে স্বদেশের ও স্বজাতির মানমর্যাদা রক্ষাকল্পে রণক্ষেত্রে প্রাণ বিসর্জন দেওয়ার জন্য দলে দলে ছুটে যায়। তখন মনে হয়- 'নিঃশেষে প্রাণ যে করিবে দান ক্ষয় নাই, তার ক্ষয় নাই।'\nস্বদেশপ্রেমের বহিঃপ্রকাশ ও উন্মেষ : প্রকৃতপক্ষে স্বদেশপ্রেমের উদ্ভব আত্মসম্মানবোধ থেকে। যে জাতির আত্মসম্মানবোধ যত প্রখর, সে জাতির স্বদেশপ্রেম তত প্রবল। স্বদেশপ্রেম এক প্রকার পরিশুদ্ধ ভাবাবেগ। নিঃস্বার্থ, হিংসাবিহীন দেশপ্রেমই প্রকৃত স্বদেশপ্রেম। ব্যক্তিগত ক্ষুদ্র স্বার্থের গণ্ডি উপেক্ষা করে বৃহত্তর স্বার্থের দিকে মন যখন পরিচালিত হয়; যখন আত্মকল্যাণ অপেক্ষা বৃহত্তর কল্যাণবোধ সক্রিয় হয়ে ওঠে, তখন জ্বলে ওঠে স্বদেশের প্রতি ভালোবাসার নিষ্কলুষ প্রদীপ শিখা। দেশপ্রেমিকের দেশ সেবার পথে বাধা অনেক, অত্যাচার সীমাহীন। কিন্তু পথের ঝড়, ঝঞ্ঝা, বজ্রপাত তাদের দৃঢ় বলিষ্ঠ পদক্ষেপের নিকট মিথ্যে প্রমাণিত হয়। ইতিহাসের পানে তাকালে এর ভূরি ভূরি দৃষ্টান্ত মেলে। পরদেশি কিংবা স্বৈরশাসকের রক্তচক্ষু কিংবা উদ্যত অস্ত্র তাদের নিবৃত্ত করতে পারে না। আমাদের বাংলাদেশের ইতিহাসও স্বদেশপ্রেমের গর্বে গর্বিত। ১৯৫২ সালের ভাষা আন্দোলন, ১৯৬৯ সালের গণঅভ্যুত্থান, ১৯৭১ সালের স্বাধীনতা যুদ্ধ এবং সর্বশেষে ১৯৯০ সালে স্বৈরশাসনের বিরুদ্ধে গণঅভ্যুত্থান আমাদের স্বদেশপ্রেমের প্রমাণ দেয়।\nঅন্ধ স্বদেশপ্রেমের পরিণতি : স্বদেশপ্রেম দেশ ও জাতির গৌরবের বস্তু হলেও অন্ধ স্বদেশপ্রেম বা উগ্র জাতীয়তাবাদ ধারণ করে ভয়ংকর রূপ। জাতিতে জাতিতে সংঘাত ও সংঘর্ষ অনিবার্য করে তোলে অন্ধ স্বদেশপ্রেম। আমরা স্বদেশের জয়গান গাইতে গিয়ে যদি অপরের স্বদেশপ্রেমকে আহত করি, তবে সেই স্বদেশপ্রেম বিভিন্ন দেশ ও জাতির মধ্যে ডেকে আনে ভয়াবহ রক্তাক্ত দ্বন্দ্ব-সংঘাত। হিটলারের তৎকালীন জার্মানি কিংবা মুসোলিনির ইতালি উগ্র-জাতীয়তাবাদের নগ্নরূপ। চলমান বিশ্বের শক্তিশালী রাষ্ট্র কর্তৃক দুর্বল রাষ্ট্রসমূহের প্রতি আগ্রাসী মনোভাব অন্ধ স্বদেশপ্রেমেরই বহিঃপ্রকাশ।\nদেশপ্রেম ও রাজনীতি : বস্তুত রাজনীতিবিদের প্রথম ও প্রধান শর্তই হলো দেশপ্রেম। স্বদেশপ্রেমের পবিত্র বেদিমূলেই রাজনীতির পাঠ। দেশপ্রেমে উদ্বুদ্ধ রাজনীতিবিদ দেশের সদাজাগ্রত প্রহরী। পরাধীন বাংলাদেশের দিকে দিকে যে বিভিন্ন রাজনৈতিক দল গড়ে উঠেছিল, তাদের সকলেরই মুখ্য উদ্দেশ্য ছিল পরাধীনতার বন্ধন থেকে দেশজননীর শৃঙ্খল-মোচন। তাদের অবদানেই আজ দেশ স্বাধীন। আজও দেশে বিভিন্ন রাজনৈতিক দল বর্তমান। রাজনীতির রঙ্গমঞ্চে এখনও কত নতুন দলের আবির্ভাব ও নিষ্ক্রমণ। কিন্তু আজ অধিকাংশ রাজনৈতিক দলই মহত্তর, বৃহত্তর কল্যাণবোধ থেকে ভ্রষ্ট। রাজনৈতিক অঙ্গনে এখন ব্যক্তিগত এবং দলীয় স্বার্থ চিন্তাই অনেক ক্ষেত্রে প্রবল। দেশের স্বার্থে, জাতির স্বার্থে, মানুষের প্রয়োজনে সর্বস্ব বিলিয়ে দেওয়ার সাধনা, দেশপ্রেমের অঙ্গীকার ও সার্থকতা এখন প্রায়ই অনুপস্থিত। সংকীর্ণ রাজনীতিসর্বস্ব দেশপ্রেম প্রকৃতপক্ষে ধ্বংস ও সর্বনাশের পথকেই করে প্রশস্ত।\nস্বদেশপ্রেম ও বিশ্বভাবনা : যথার্থ দেশপ্রেমের সাথে বিশ্বপ্রেমের কোনো অমিল নেই, নেই কোনো বিরোধ, বরং স্বদেশপ্রেমের ভেতর দিয়ে বিশ্বপ্রেমের এক মহৎ উপলব্ধি, জাগরণ। স্বদেশ তো বিশ্বেরই অন্তর্ভুক্ত। জাতি-ধর্ম-বর্ণ-সম্প্রদায়ের ঊর্ধ্বে মানুষ বিশ্বপ্রেমের এ বাণীকে জাতীয় জীবনে গ্রহণ করলেই সংকীর্ণ অন্ধ জাতীয়তাবোধ থেকে আমাদের মুক্তি। বিশ্বপ্রেমের উজ্জ্বল আলোকে আমাদের স্বদেশপ্রেম হবে উদ্ভাসিত। আমরা স্বদেশকে ভালোবেসে বিশ্বদেবতারই বন্দনা করি। আজ যখন বিশ্বের সর্বত্র গণতন্ত্রের প্রবল জোয়ার এসেছে তখন বিশ্ব নাগরিকত্বের চেতনা হবে তাকে যথার্থভাবে গ্রহণ করা। স্বদেশ-চেতনা তো বিশ্ববোধেরই প্রাথমিক শর্ত। দেশের জল-মাটি-অরণ্য-পশুপাখি-মানুষ-সংস্কৃতিকে ভালোবাসতে পারলে পৃথিবীর মানুষকেও ভালোবাসা যায়। তখনই তার মধ্যে জন্ম নেয় বিশ্বাত্মবোধ।\nউপসংহার : দেশপ্রেম আমাদের মনের জ্বলন্ত অগ্নিশিখা। সেই অনলে অন্তরের যত কিছু পাপবোধ, যা কিছু ক্ষুদ্র, গ্লানিময় তার আহূতিদানেই আমাদের জীবন পরিশুদ্ধ হয়। এক মহৎ চেতনার বিভায় মানব-জন্ম হয় ভাস্বর। মানুষের জীবনে যদি দেশপ্রেমের চেতনা না থাকে, যদি বৃহত্তর কল্যাণবোধ থাকে অসুন্দরের ছদ্মবেশে আচ্ছন্ন, তাহলে হৃদয়ের কোন ঐশ্বর্য নিয়ে মানুষ মহৎ হবে? বৃহৎ হবে কোন সম্পদ নিয়ে? কোথায় তাহলে জীবনের মহিমা? কোথায় সেই উন্নত উত্তরাধিকার? দেশপ্রেম তো শুধু কতগুলো প্রাণহীন শব্দসমাহার নয়, নয় কোনো নিছক বিমূর্ত আদর্শ। স্বদেশপ্রীতির মধ্যেই মনুষ্যত্বের উদ্বোধন, মহৎ জীবনের সংকল্প, বিশ্বভ্রাতৃত্বের বন্ধন।"
        }
      ]
    }
  ]
}