{
  "title": "ঝিনাইদহ ক্যাডেট ২০২৫",
  "subtitle": "বাংলা - লিখিত(11)",
  "questions": [
    {
      "number": "1",
      "uddipok": "(ক) উদাহরণসহ বাংলা উচ্চারণের পাঁচটি নিয়ম লেখো।\nঅথবা,\n(খ) যেকোনো পাঁচটি শব্দের শুদ্ধ উচ্চারণ লেখো:\nসংগ্রহ, রাষ্ট্রপতি, বিজ্ঞপ্তি, গ্রীষ্মকাল, তত্ত্বাবধান, স্বাগত, রূপসি, যথাক্রমে।",
      "tag": "JCC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাংলা উচ্চারণের পাঁচটি নিয়ম উদাহরণসহ:\n১, শব্দের আদিতে যদি ‘অ' থাকে স্বতন্ত্র বা স্বাধীন (অ) কিংবা ব্যঞ্জনে যুক্ত এবং তারপরে 'ই'-কার, উ'-কার থাকে তবে সে ‘অ’-এর উচ্চারণ সাধারণত ‘ও'-কারের মতাে হয়। যথা : অভিধান (ওভিধান), অভিমান (ওভিমান), যদি (জোদি), রতি (রােতি) ইত্যাদি।\n২. শব্দের প্রথমে যদি ‘অ' থাকে এবং তারপর (ঋ)-কার যুক্ত ব্যঞ্জনবর্ণ থাকলেও সে অ’-এর উচ্চারণ সাধারণত ‘ও’-কারের মতাে হয়। যথা : মসৃণ (মােসৃন/মােস্সৃন), বক্তৃতা (বােতৃতা) ইত্যাদি।\n৩. শব্দের প্রথমে ‘অ’ যুক্ত র’ (4) ফলা থাকলে সেক্ষেত্রেও আদ্য অ-এর উচ্চারণ সাধারণত ‘ও-কার হয়ে থাকে। যথা : ক্রম (ক্রোম্), গ্রহ (গ্রোহাে), গ্রন্থ। (গ্রোথাে) ইত্যাদি।\n৪. ১১ থেকে ১৮ পর্যন্ত সংখ্যাবাচক শব্দের শেষ ‘অ’ ‘ও’ কারান্ত উচ্চারণ হয়ে থাকে। যথা : (১১) এগার (এ্যাগারাে); (১২) বার (বারাে); (১৩) তের (ত্যারাে)। ইত্যাদি।\n৫. ‘ই’ কিংবা ‘এ’ কারের পর 'য়' থাকলে, সেই ‘য়’ হসন্তরূপে উচ্চারিত না হয়ে প্রায়শ ‘ও’-কারের মতাে উচ্চারিত হয়ে থাকে। যেমন- নির্ণেয় (নিরুনেয়াে); প্রিয় (প্রিয়া) ইত্যাদি।\n…………………………………………………………………………..\n(খ)\nশব্দ\nউচ্চারণ\nসংগ্রহ\nশঙ্ গ্রোহো\nরাষ্ট্রপতি\nরাশ্ ট্রোপোতি\nবিজ্ঞপ্তি\nবিগ্ গোঁপ্ তি\nগ্রীষ্মকাল\nগ্রিশ্ শোঁকাল্\nতত্ত্বাবধান\nতত্ তাবধান্"
        }
      ]
    },
    {
      "number": "2",
      "uddipok": "(ক) বাংলা একাডেমি প্রণীত বাংলা বানানের পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের বানান শুদ্ধ করে লেখো:\nপ্রত্যুশ, শ্রদ্ধাঞ্জলী, শান্তনা, কথপোকোথন, বুৎপত্তি, মুখস্ত, ভৌগলিক, স্বামীগৃহ।",
      "tag": "JCC 25",
      "sub_questions": [
        {
          "label": "",
          "question": "",
          "explanation": "ক) উত্তরঃ বাংলা একাডেমি প্রণীত প্রমিত বাংলা বানানের পাঁচটি নিয়ম নিচে দেওয়া হলো:\nক. যেসব শব্দে ই, ঈ বা উ, উ উভয় শুদ্ধ কেবল সেসব শব্দে ই বাউ এবং কারচিহ্ন বা হবে। যেমন: পল্লি, ধরণি, শ্রেণি, রচনাবলি ইত্যাদি।\nখ. রেফের পর ব্যঞ্জনবর্ণের দ্বিত্ব হবে না। যেমন: অর্জন, কর্ম, কার্য, সূর্য ইত্যাদি।\nগ. সন্ধির ক্ষেত্রে কখগঘ পরে থাকলে পূর্বপদের অন্তঃস্থিত 'ম' স্থানে 'ং' হবে। যেমন: অহম্ + কার অহংকার, সম্ + গীত = সংগীত ইত্যাদি।\nঘ. পদাশ্রিত নির্দেশক টি-তে ই-কার হবে। যেমন: ছেলেটি, লোকটি, বইটি।\nঙ. সকল অতৎসম অর্থাৎ অদ্ভব, দেশি, বিদেশি, মিশ্র শব্দে কেবল ই, উ এবং এদের কারচিহ্ন বা ব্যবহৃত হবে। যেমন: আরবি, আসামি, ইংরেজি, বাঙালি, সরকারি, চুন ইত্যাদি।\nখ.\nউত্তর:\nঅশুদ্ধ\nশুদ্ধ\nপ্রত্যুশ\nপ্রত্যুষ\nশ্রদ্ধাঞ্জলী\nশ্রদ্ধাঞ্জলি\nশান্তনা\nসান্ত্বনা\nকথপোকোথন\nকথোপকথন\nবুৎপত্তি\nব্যুৎপত্তি\nপীপিলিকা\nপিপীলিকা"
        }
      ]
    },
    {
      "number": "3",
      "uddipok": "(ক) ব্যাকরণিক শব্দশ্রেণি কাকে বলে? ব্যাকরণিক শব্দ কত প্রকার ও কী কী? উদাহরণসহ আলোচনা কর।\nঅথবা,\n(খ) নিম্নরেখ যেকোনো পাঁচটি শব্দের ব্যাকরণিক শব্দশ্রেণি নির্দেশ কর:\ni) বিপদ কখনও একা আসে না।\nii) বাংলাদেশের প্রাকৃতিক সৌন্দর্য অতুলনীয়।\niii) হে বন্ধু বিদায়।\niv) আমাদের ছোট গাঁয়ে ছোট ছোট ঘর।\nv) বুঝিলাম মেয়েটির রূপ বড়ো আশ্চর্য।\nvi) পহেলা বৈশাখ বাঙালির উৎসবের দিন।\nvii) সাদা কাপড় পরলেই মন সাদা হয় না।",
      "tag": "JCC 25",
      "sub_questions": [
        {
          "label": "",
          "question": "",
          "explanation": "ক) উত্তরঃ\nব্যাকরণগত অবস্থনের ভিত্তিতে বাংলা ভাষার শব্দসমূহকে যে কয় ভাগে বিভক্ত করা হয়েছে, তাকেই ব্যাকরণিক শব্দশ্রেণি বলে। ব্যাকরণিক শব্দ আট প্রকার।\nযথা— ক.বিশেষ্য: যে শব্দ দ্বারা কোনো ব্যক্তি, বস্তু, স্থান, জাতি, গোষ্ঠী, সমষ্টি, গুণ বা অবস্থার নাম বোঝায় তাকে বিশেষ্য বলে।\nযেমন— থালা, বাটি, টাকা, ঢাকা, ছাগল, বাঁশ, মাছ, দয়া, মায়া, সততা। খ. সর্বনাম : বিশেষ্যের পরিবর্তে যে শব্দ ব্যবহৃত হয়, তাকে সর্বনাম বলে।\nযেমন— উর্মি একাদশ শ্রেণিতে পড়ে। সে এসএসসিতে জিপিএ ৫ পেয়েছে। কলেজে তার উপস্থিতি নিয়মিত। তাকে সব শিক্ষক আদর করেন। এখানে সে, তার, তাকে সর্বনাম। গ. বিশেষণ : যে শব্দ দ্বারা বিশেষ্য, সর্বনাম ও ক্রিয়ার দোষ, গুণ, অবস্থা, সংখ্যা, পরিমাপ ইত্যাদি প্রকাশ পায়, তাকে বিশেষণ বলে।\nযেমন— নীল আকাশ, সবুজ বাংলা, প্রথম স্থান, দশ কেজি, শান্ত নদী। ঘ. ক্রিয়া: যে শব্দ দ্বারা কোনো কিছু করা, হওয়া, ঘটা ইত্যাদি বোঝায় তাকে ক্রিয়া বলে।\nযেমন— অনয় কাঁদছে। শিউলি ফুল তুলছে। বৃষ্টি হবে। ঙ. ক্রিয়া বিশেষণ: যে শব্দ বাক্যের ক্রিয়াকে বিশেষিত করে, তাকে ক্রিয়া বিশেষণ বলে।\nযেমন— গাড়িটি দ্রুত চলতে শুরু করল। অনিম জোরে হাঁটে। সামিয়া গুনগুনিয়ে গান গাইছে। চ. আবেগ শব্দ: যে শব্দ বাক্যের অন্য শব্দের সঙ্গে সম্পর্ক না রেখে স্বাধীনভাবে মনের বিশেষ ভাব বা আবেগ প্রকাশ করে, তাকে আবেগ শব্দ বলে।\nযেমন— হায়! এটা তুমি কী করলে! উঃ! কী অবস্থা! বাহ্! কী সুন্দর দৃশ্য। ছ. যোজক: যে শব্দ একটি বাক্যাংশের সঙ্গে অন্য একটি বাক্যাংশ অথবা বাক্যস্থিত একটি শব্দের সঙ্গে অন্য একটি শব্দের সংযোজন, বিয়োজন বা সংকোচন ঘটায়, তাকে যোজক বলে।\nযেমন— সারা দিন বৃষ্টি হলো তবুও গরম গেল না। তুমি খাবে আর তামান্না পড়বে। ব্যাগটা শক্ত করে ধরো, নইলে পড়ে যাবে। জ. অনুসর্গ : যে শব্দ কখনো স্বাধীনরূপে, আবার কখনো বা শব্দবিভক্তির ন্যায় ব্যবহৃত হয়ে বাক্যের অর্থ প্রকাশে সাহায্য করে, তাকে অনুসর্গ বলে।\nযেমন— দিনের পরে রাত আসে। রান্নার জন্য রাঁধুনি ব্যাকুল।\nখ) উত্তরঃ\ni) বিপদ কখনও একা আসে না।\nউত্তর:বিশেষ্য\nii) বাংলাদেশের প্রাকৃতিক সৌন্দর্য অতুলনীয়।\nউত্তরঃ বিশেষণ\niii) হে বন্ধু বিদায়।\nউত্তর: আবেগ শব্দ\niv) আমাদের ছোট গাঁয়ে ছোট ছোট ঘর।\nউত্তর: বিশেষণ\nv) বুঝিলাম মেয়েটির রূপ বড়ো আশ্চর্য।\nউত্তরঃ ক্রিয়া\nvi) পহেলা বৈশাখ বাঙালির উৎসবের দিন।\nউত্তর: বিশেষ্য\nvii) সাদা কাপড় পরলেই মন সাদা হয় না।\nউত্তর: বিশেষণ\nviii) শাবাশ! দারুণ খেলেছে বাংলাদেশ।\nউত্তর: আবেগ"
        }
      ]
    },
    {
      "number": "4",
      "uddipok": "(ক) সর্বনাম পদ কাকে বলে? সর্বনাম পদের শ্রেণিবিভাগ আলোচনা কর।\nঅথবা,\n(খ) নিচের যেকোনো পাঁচটি শব্দের ব্যাসবাক্যসহ সমাসের নাম লেখ।\nকালান্তর, মিশকালো, সিংহাসন, প্রভাত, হাতেখড়ি, তেপায়া, উপকণ্ঠ, রাজপুত্র।",
      "tag": "CCC 24,DCC 24,ISCM 24,HC 24,RCPC 24,CPCR 24,DIN.B 23,JB 23,SB 23,BB 23,CB 23,MC 23,DC 23,ISCM 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,DIN.B 19,DIN.B 17,JB 16",
      "sub_questions": [
        {
          "label": "",
          "question": "",
          "explanation": "(ক)\nএকই পদের বার বার ব্যবহার যেমন আমাদের বিরক্তির কারণ হয়ে ওঠে ,তেমনি ভাষার সৌন্দর্য নষ্ট করে । ভাষার মাধুর্য রক্ষার জন্য তাই একই পদের বারবার ব্যবহার কখনোই কাম্য নয় ।  ভাষার এই সমস্যা দূর করার জন্য বিশেষ্য পদের পরিবর্তে যে অন্যপদ ব্যবহার করা হয় তাকে সর্বনাম বলে। সর্বনাম কথাটির  অর্থ  হল 'সকল নাম'।  তাই আমরা বলতে পারি  বিশেষ্য পদের পরিবর্তে যে পদ ব্যবহার করা হয়, তাকে সর্বনাম পদ বলে। সব রকম নামের পরিবর্তে ব্যবহৃত হয় বলে এর নাম সর্বনাম । উদাহরণ: আমি, আমরা, তুমি, আপনি,আপনাকে,আপনার, তুই , তোমরা, সে, তিনি, তার , যে, কে, কী, ঐ, এই, ইহা, ইনি,উনি ইত্যাদি।\nসর্বনামের প্রকারভেদ\n১) ব্যক্তিবাচক সর্বনাম বা পুরুষবাচক সর্বনাম :\nব্যক্তিবাচক বা পুরুষবাচক শব্দের পরিবর্তে যে সর্বনাম ব্যবহৃত হয়, তাকে ব্যক্তিবাচক সর্বনাম বলে। একে পুরুষবাচক সর্বনাম‌ও বলে। পুরুষবাচক সর্বনাম তিন ধরণের হয়- (ক) প্রথম পুরুষের সর্বনাম বা ভিন্ন পক্ষের সর্বনাম (খ) মধ্যম পুরুষের সর্বনাম বা শ্রোতা পক্ষের সর্বনাম (গ) উত্তম পুরুষের সর্বনাম বা বক্তা পক্ষের সর্বনাম ।\nউদাহরণ : আমি, তুমি, আমরা, তোমরা, সে , তারা ইত্যাদি।\nবাক্যে প্রয়োগ – তুমি কোন কাননের ফুল । বাংলার মুখ আমি দেখিয়াছি ।\n২) নির্দেশক সর্বনাম :\nযে সর্বনাম কোনো ব্যক্তি, বস্তু ইত্যাদি নির্দেশ করে, তাদের নির্দেশক সর্বনাম বলে।\nউদাহরণ : এ,এই, ও,ওই , ইহা , উহা ,তা,তাহা,ইনি,উনি ইত্যাদি\nবাক্যে প্রয়োগ: উনি আজ আসবেন। , ইহা বর্তমান কালের ফ্যাসন হইয়াছে ।\nনির্দেশক সর্বনাম দুই প্রকার- (ক) সামীপ্যবাচক নির্দেশক সর্বনাম বা নৈকট্যসূচক নির্দেশক সর্বনাম ও (খ) দূরত্ত্ববাচক নির্দেশক সর্বনাম ।\nযে সর্বনাম কাছের বা নিকটের কোনো ব্যাক্তি বা বস্তুকে নির্দেশ করে তাদের সামীপ্যসূচক বা নৈকট্যসূচক নির্দেশক সর্বনাম বলে । যেমন: এ,এই,ইহা,ইনি,এরা ইত্যাদি।\nযে সর্বনাম দূরের কোনো ব্যাক্তি বা বস্তুকে নির্দেশ করে তাদের দূরত্ত্ববাচক নির্দেশক সর্বনাম বলে । যেমন: ও,ঐ,উনি,ওরা,উহা ইত্যাদি।\n৩) অনির্দেশক সর্বনাম :\nযে সর্বনাম কোনো ব্যক্তি,বস্তু,বা ভাবকে নির্দিষ্ট করে বোঝায় না , তাদের অনির্দেশক সর্বনাম বলে।\nউদাহরণ : কেউ,কেহ,কেউ কেউ,কিছু,কিছু কিছু ,কোথাও ইত্যাদি ।\nবাক্যে প্রয়োগ- কেউ কেউ এ কথা জানে । কিছু কিছু ভুল হয়েছে ।\n৪) প্রশ্নবাচক সর্বনাম :\nযে সর্বনাম দ্বারা কোনো কিছু জানতে চাওয়া হয় বা প্রশ্ন করা হয় ,তাকে প্রশ্নবাচক সর্বনাম পদ বলে ।\nউদাহরণ : কে,কী,কি,কোন,কারা, ইত্যাদি ।\nবাক্যে প্রয়োগ – কে আজ আসবে ? তুমি কী খেয়েছো ?\n৫) আত্মবাচক সর্বনাম :\n‘অন্য কারো সাহায্য ছাড়া’ এই ভাবটি বোঝাবার জন্য বিশেষ্য ও সর্বনামের সঙ্গে যে সর্বনাম ব্যবহৃত হয় তাকে আত্মবাচক সর্বনাম বলে । এই সর্বনাম নিজস্ব বা আত্মভাব প্রকাশ করে । উদাহরণ : স্বয়ং , নিজে , নিজ , খোদ , নিজে-নিজে , আপনি,আপনারে ইত্যাদি।\nবাক্যে প্রয়োগ – তিনি স্বয়ং উপস্থিত ছিলেন । আপনি নিজে কাজটি করেছেন ।\n৬) সাপেক্ষ সর্বনাম বা নিত্যমম্বন্ধী সর্বনাম :\nযে সর্বনাম পদ দুই বা ততোধিক ব্যক্তি বা বস্তুর সংযোগ সাধন করে বা সঙ্গতি বিধান করে তাকে সাপেক্ষ সর্বনাম বলে । এই সর্বনামগুলি নিত্য সম্বন্ধযুক্ত থাকে ,অর্থাৎ একটি ব্যবহার করলে আর একটি ব্যবহার করতেই হয় । এই সর্বনামকে সঙ্গতিবাচক বা সংযোগবাচক সর্বনামও বলে । এই সর্বনামকে সমুচ্চয়ী সর্বনামও বলে ।\nউদাহরণ : যে-সে,যিনি-তিনি,যাহা-তাহা,যা-তা,যাকে-তাকে\nবাক্যে প্রয়োগ – সে সহে সে রহে । যত মত তত পথ ।\n৭) সমষ্টিবাচক সর্বনাম বা সাকল্যবাচক সর্বনাম :\nযে সর্বনামের দ্বারা সমষ্টিবাচক ব্যক্তি,বস্তু বা ভাবকে বোঝানো হয়, তাকে সমষ্টিবাচক সর্বনাম বা সাকল্যবাচক সর্বনাম বলে।\nউদাহরণ : সব,সর্ব,সকল,সবাই,সবার,সবে ইত্যাদি ।\nবাক্যে প্রয়োগ – সকলের তরে সকলে আমরা ।\n৮) ব্যতিহারিক বা পারস্পরিক সর্বনাম -\nযে সর্বনামের দ্বারা পারস্পরিক সম্বন্ধ বোঝানো হয়, তাকে পারস্পরিক বা ব্যতিহারিক সর্বনাম বলে।\nএই সর্বনামে ‘অন্যের প্ররোচনা বা সাহায্য ব্যতীত’ এই রকম অর্থ প্রকাশিত হয় ।\nউদাহরণ : নিজে-নিজে , আপনা-আপনি\nবাক্যে প্রয়োগ – নিজে নিজে কাজটি করো । আপনা আপনি জেগে উঠল ।\n৯) অন্যাদিবাচক সর্বনাম -\nযে সর্বনাম উদ্দিষ্টভিন্ন অন্য কোনো ব্যক্তি ,বস্তু বা ভাবকে নির্দেশ করে তাকে অন্যাদিবাচক সর্বনাম বলে ।\nউদাহরণ : অন্য,অপর,অমুক ইত্যাদি ।\nবাক্যে প্রয়োগ – তুমি নও অন্য কেউ কাজটি করেছে ।\n১০) যৌগিক সর্বনাম\nদুটি সর্বনাম পদ যুগ্মভাবে একটি সর্বনাম হিসাবে ব্যবহৃত হলে তাকে যৌগিক সর্বনাম বলে ।\nএই সর্বনাম আসলে অনির্দেশক সর্বনাম হিসেবেই পরিচিত ।\nযেমন: যে কেউ, কে একটা, যা কিছু ইত্যাদি।\nকখনো কখনো সর্বনাম পদের পরপর দুবার প্রয়োগ হয়,তাকে আমরা সর্বনামের দ্বিত্ব বলি ।\nযেমন: কেউ কেউ এ রকম মনে করে । যে যে যাবে এসো ।\nকিন্তু সর্বনামের দ্বিত্ব এবং যৌগিক সর্বনাম এক বিষয় নয় ।\n(খ) উত্তর:\nপ্রদত্ত শব্দ\nব্যাসবাক্য\nসমাসের নাম\nকালান্তর\nঅন্য কাল\nনিত্য সমাস\nমিশকালো\nমিশির ন্যায় কালো াগ\nউপমান কর্মধারয় সমাস\nসিংহাসন\nসিংহ চিহ্নিত আসন\nমধ্যপদলোপী কর্মধারয় সমাস\nপ্রভাত\nপ্র (প্রকৃষ্ট ) ভাত (জ্যোতি)\nপ্রাদি সমাস\nহাতেখড়ি\nহাতে খড়ি দেওয়া হয় যে অনুষ্ঠানে\nবহুব্রীহি সমাস\nতেপায়া\nতিন পায়া যার\nসংখ্যাবাচক বহুব্রীহি সমাস\nউপকণ্ঠ\nকণ্ঠের সমীপে\nঅব্যয়ী ভাব সমাস\nরাজপুত্র\nরাজার পুত্র\nষষ্ঠী তৎপুরুষ সমাস"
        }
      ]
    },
    {
      "number": "5",
      "uddipok": "(ক) বাক্য কাকে বলে? একটি সার্থক বাক্যের কয়টি গুণ বা বৈশিষ্ট্য থাকা আবশ্যক? উদাহরণসহ আলোচনা করো।\nঅথবা,\n(খ) নির্দেশানুসারে বাক্যের রূপান্তর করো: (যেকোনো পাঁচটি)\ni. আমার এমন কিছু নেই যেগুলো তোমাকে দিতে পারি। (সরল)\nii. এ কথা স্বীকার করতেই হয়। (নেতিবাচক)\niii. মাতৃভূমিকে সকলেই ভালোবাসে। (জটিল)\niv. সাহিত্য জীবনের স্বাভাবিক প্রকাশ। (প্রশ্নবোধক)\nv. জননী ও জন্মভূমি কি স্বর্গের চেয়েও প্রিয় নয়? (নির্দেশাত্মক)\nvi. এটি ভারি, লজ্জার কথা। (বিস্ময়সূচক)\nvii. মানুষটা সমস্ত রাত খেতে পাবে না। (প্রশ্নবাচক)\nviii. সে যে সৎ তা সকলে জানে। (সরল)",
      "tag": "JCC 25",
      "sub_questions": [
        {
          "label": "",
          "question": "",
          "explanation": "(ক)\nপরস্পর অর্থ সম্বন্ধবিশিষ্ট যেসব পদ দ্বারা একটি সম্পূর্ণ ধারণা বা বক্তব্য বা ভার প্রকাশ পায় সেই পদগুলোর সমষ্টিকে বাক্য বলে। যেমন- ‘‘চাঁদ উঠেছে ফুল ফুটেছে কদম তলায় কে।’’ এখানে চাঁদ, ফুল ও কদমতলা সম্পর্কে কয়েকটি শব্দ দ্বারা মনের ভাব প্রকাশ পেয়েছে।\nসার্থক বাক্যের গুণাবালি বা বৈশিষ্ট্য বা লক্ষণ:\nবাক্যকে সার্থক করে গঠন করতে হলে দিনটি গুণ বা বৈশিষ্ট্য থাকতে হয়। যথা:-\n১. আকাঙ্ক্ষা : বাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা বলে। যেমন- ‘আমি বাড়ি’ বললে বাক্যটি মনের সম্পূর্ণ ভাব প্রকাশ করে না, আরও কিছু আকাঙ্ক্ষা থাকে। ‘আমি বাড়ি যাব’ বললে বাক্যটি পূর্ণ হয় এবং আকাঙ্ক্ষা মিটে যায়।\n২. আসত্তি :  বাক্যের অর্থসংগতি রক্ষার জন্য ‍সুশৃঙ্খল পদবিন্যাসই আসত্তি। যেমন- ‘‘ভালো কবিতা হক লেখেন লিলি’’ বললে পদবিন্যাস সঠিকভাবে না হওয়ায় মনোভাবটি ঠিকমতো  প্রকাশ পাযনি। কিন্তু ‘‘লিলি হক ভালো কবিতা লেখেন’’ বললে পদবিন্রাস সঠিক হওয়ার কারণে মনোভাব প্রকাশ পেয়েছে। বাক্যের মধ্যে এ আসত্তিগুণ থাকা আবশ্যক।\n৩. যোগ্যতা : বাক্যস্থিত পদসমূহের অর্থগত ও ভাবগত মিল বা সংগতি সাধনকে যোগ্যতা বলে। যেমন- ‘‘আকাশে পদ্ম ফোটে।’’ এ পদসমষ্টিতে এক পদে সাথে অন্য পদের অর্থগত মিল নেই। কারণ আকাশে পদ্ম ফোটে না। কিন্তু যদি বলা হয় ‘‘পুকুরে পদ্ম ফোটে’’ তবে পদগুলোর অর্থগত মিল পাওয়া যায়। সুতরং বাক্যে আকাঙ্ক্ষা, আসত্তি, যোগ্যতা এই তিনটি গুণ বা বৈশিষ্ট্য থাকা প্রয়োজন।\n…………………………………………………………………………..\n(খ)\nনিচের বাক্যগুলোর রূপান্তর করা হলো:\ni. আমার এমন কিছু নেই যেগুলো তোমাকে দিতে পারি।\n- সরল: আমার কিছুই নেই যা আমি তোমাকে দিতে পারি।\nii. এ কথা স্বীকার করতেই হয়।\n- নেতিবাচক: এ কথা স্বীকার করা উচিত নয়।\niii. মাতৃভূমিকে সকলেই ভালোবাসে।\n- জটিল: সকলেই মাতৃভূমিকে ভালোবাসে, এটি একটি স্বাভাবিক মানবিক প্রবৃত্তি।\niv. সাহিত্য জীবনের স্বাভাবিক প্রকাশ।\n- প্রশ্নবোধক: সাহিত্য কি জীবনের স্বাভাবিক প্রকাশ নয়?\nv. জননী ও জন্মভূমি কি স্বর্গের চেয়েও প্রিয় নয়?\n- নির্দেশাত্মক: জননী ও জন্মভূমি স্বর্গের চেয়েও প্রিয় হওয়া উচিত।"
        }
      ]
    },
    {
      "number": "6",
      "uddipok": "(ক) যেকোনো পাঁচটি বাক্যের অপপ্রয়োগ শুদ্ধ করো:\ni. তার দৈন্যতা চোখে পড়ার মতো।\nii. লক্ষ লক্ষ জনতা সব উপস্থিত হয়েছিল।\niii. ব্যাপারটি ছিল আপনার জন্য লজ্জাষ্কর।\niv. আমাদের দেশ নদীমাতা দেশ।\nV. সেলিনা হোসেন একজন বিদ্বান লেখিকা।\nvi. সাপুড়ে সাপকে খেলায়।\nvii. অশ্রুজলে তার কপাল ভিজে গেছে।\nviii. স্বল্প বিদ্যা ভয়ংকরী।\nঅথবা,\n(খ) নিচের অনুচ্ছেদের অপপ্রয়োগগুলো শুদ্ধ করো।\nকক্সবাজারের দীর্ঘতম সমুদ্র সৈকত অত্যন্ত মনমুগ্ধকর। আমরা সকল বন্ধুরা মিলে সেখানে গিয়েছিলাম। সমুদ্র সৈকতের তীরে সুর্যাস্ত দেখে অভিভূত হয়েছি। এর সৌন্দর্যতা উপভোগ করে বুঝিতে পারলাম যে কক্সবাজার প্রকৃত অর্থেই বিশ্ব ঐতিহ্যের অংশ।",
      "tag": "JCC 25",
      "sub_questions": [
        {
          "label": "",
          "question": "",
          "explanation": "(ক)\n(ক) নিচের বাক্যগুলির অপপ্রয়োগ শুদ্ধ করা হলো:\ni. তার দৈন্যতা চোখে পড়ার মতো।\n→ তার দীনতা চোখে পড়ার মতো ছিল।\nii. লক্ষ লক্ষ জনতা সব উপস্থিত হয়েছিল।\n→ লক্ষ লক্ষ মানুষ উপস্থিত হয়েছিল।\niii. ব্যাপারটি ছিল আপনার জন্য লজ্জাষ্কর।\n→ ব্যাপারটি ছিল আপনার জন্য লজ্জাজনক।\niv. আমাদের দেশ নদীমাতা দেশ।\n→ আমাদের দেশ নদীমাতৃক দেশ।\nv. সেলিনা হোসেন একজন বিদ্বান লেখিকা।\n→ সেলিনা হোসেন একজন বিদুষী লেখক।\nvi. সাপুড়ে সাপকে খেলায়।\n→ সাপুড়ে সাপকে খেলা দেখায়।\nvii. অশ্রুজলে তার কপাল ভিজে গেছে।\n→চোখের জলে তার কপোল ভিজে গেছে।\nviii. স্বল্প বিদ্যা ভয়ংকরী।\n→ অল্প বিদ্যা ভয়ঙ্করী।\n…………………………………………………………………………..\n(খ) দীর্ঘতম সমুদ্র সৈকত কক্সবাজার অত্যন্ত মনোমুগ্ধকর। আমরা বন্ধুরা মিলে সেখানে গিয়েছিলাম। সমুদ্র সৈকতের তীরে সূর্যাস্ত দেখে অভিভূত হয়েছি। এর সৌন্দর্য উপভোগ করে বুঝতে পারলাম যে, কক্সবাজার প্রকৃত অর্থেই বিশ্ব ঐতিহ্যের অংশ।"
        }
      ]
    },
    {
      "number": "7",
      "uddipok": "(ক) নিচের অনুচ্ছেদটি বাংলায় অনুবাদ করো:\nReading book is a great habit. Books enrich the store of man's knowledge and give perfection of his life. It enriches the vocabulary and thus improves the writing skill. All developed nations read books. We are not yet so much interested in reading books. So from our childhood we should start reading books.\nঅথবা,\n(খ) যেকোনো দশটি শব্দের পারিভাষিক রূপ লেখো:\nAgenda, By-law, Eye-wash; Hygiene, Initial, Racism, Myth, Deed, Lien, Nursery, Zoom, Gist, Paradox, Brand, Campus.",
      "tag": "JCC 25",
      "sub_questions": [
        {
          "label": "",
          "question": "",
          "explanation": "(ক)\nবই পড়া একটি চমৎকার অভ্যাস। বই মানুষের জ্ঞানের ভাণ্ডারকে সমৃদ্ধ করে এবং তার জীবনের পরিপূর্ণতা আনে। এটি শব্দভাণ্ডারকে সমৃদ্ধ করে এবং এইভাবে লেখার দক্ষতা উন্নত করে। সমস্ত উন্নত দেশগুলো বই পড়ে। আমরা এখনও বই পড়ার ব্যাপারে তেমন আগ্রহী নই। তাই আমাদের শিশুকাল থেকে বই পড়া শুরু করা উচিত।\n…………………………………………………………………………..\n(খ)\nAgenda - কর্মসূচি By-law - উপনিয়ম/ উপবিধি Eye-wash - লোক দেখানো Hygiene - স্বাস্থ্যবিধি Initial - প্রাথমিক Racism - বর্ণবৈষম্য Myth - কল্পকাহিনী Deed - দলিল Lien - পূর্বস্বত্ব Nursery - শিশু কক্ষ।"
        }
      ]
    },
    {
      "number": "8",
      "uddipok": "(ক) একটি ঐতিহাসিক স্থান ভ্রমণের অভিজ্ঞতা বর্ণনা করো।\nঅথবা,\n(খ) নিত্য প্রয়োজনীয় দ্রব্যমূল্যের ঊর্ধ্বগতির কারণ এবং এর প্রতিকার সম্পর্কে একটি অনুসন্ধানী প্রতিবেদন রচনা করো।",
      "tag": "JCC 25",
      "sub_questions": [
        {
          "label": "",
          "question": "",
          "explanation": "(ক)\nঐতিহাসিক স্থান ভ্রমণের অভিজ্ঞতা\nগত মাসে আমি ঢাকা শহরের কাছেই অবস্থিত পদ্মা নদীর তীরে অবস্থিত একটি ঐতিহাসিক স্থান, ভোলা জেলার লাহারহাট ভ্রমণ করেছিলাম। এটি প্রাচীন বাংলার একটি গুরুত্বপূর্ণ স্থান, যা ইতিহাসের নানা অধ্যায়ে গুরুত্বপূর্ণ ভূমিকা পালন করেছে। এটি আমার জীবনের অন্যতম স্মরণীয় ভ্রমণ ছিল, কারণ সেখানে গিয়ে একাধিক ঐতিহাসিক স্থাপনা ও স্মৃতিচিহ্নের সামনে দাঁড়িয়ে অতীতকে অনুভব করার সুযোগ হয়েছিল।\nআমরা প্রথমে লাহারহাট এর পুরাতন মসজিদটি পরিদর্শন করেছিলাম। এটি একসময় বাংলার সুলতানদের শাসনকালে নির্মিত হয়েছিল এবং এখনো তার ঐতিহ্য ধরে রেখেছে। মসজিদটির আর্চিটেকচার অত্যন্ত আকর্ষণীয়। সেখানে গিয়ে মসজিদের শিলালিপি পড়লাম, যা আমাদের প্রাচীন ইতিহাসের প্রতি এক অন্য ধরনের শ্রদ্ধা জাগ্রত করেছিল।\nএরপর আমরা সর্দারপুর দুর্গ পরিদর্শন করি, যা ১৮৬২ সালে প্রতিষ্ঠিত হয়েছিল এবং এটি বাংলার শাসকগণের গুরুত্বপূর্ণ একটি অবলম্বন ছিল। দুর্গটির চারপাশে ছিল উঁচু প্রাচীর, এবং তার ভিতরে বেশ কিছু প্রাচীন কক্ষ ছিল, যেখানে একসময় শাসকগণ বসবাস করতেন। দুর্গের অভ্যন্তরে দাঁড়িয়ে মনে হচ্ছিল, সময়ের পরিক্রমায় সেই মহিমা আজও বিরাজমান।\nপরবর্তী গন্তব্য ছিল ভোলার মন্দির। এটি একটি অতি প্রাচীন মন্দির, যেখানে অজস্র পূজারি এসে ভক্তি ও প্রার্থনা করেন। মন্দিরের স্থাপত্যশৈলী দেখলে মনে হয়, এটি একসময় একটি বৃহৎ ধর্মীয় কেন্দ্র ছিল। মন্দিরটির শান্ত পরিবেশ এবং প্রাকৃতিক সৌন্দর্য আমাকে অত্যন্ত প্রভাবিত করেছিল।\nঅবশেষে, আমরা পদ্মা নদী তীরবর্তী অঞ্চলে গিয়ে বিশ্রাম নিয়েছিলাম। নদীর শান্ত ঢেউ এবং সোনালী রোদ্দুর আমাদের মনকে সিক্ত করেছিল। সেখানে বসে আমি ভাবছিলাম, একসময় এই স্থানটি কেমন ছিল, কীভাবে ইতিহাসের পাতায় এ স্থানটি লেখা হয়েছিল।\nএই ভ্রমণ আমাকে প্রাচীন বাংলার ইতিহাস এবং সংস্কৃতির প্রতি আরও গভীর আগ্রহ তৈরি করেছে। ঐতিহাসিক স্থানগুলো পরিদর্শন করলে শুধুমাত্র তার অতীতই নয়, বর্তমানের সঙ্গে তার সম্পর্কও ফুটে ওঠে।\n…………………………………………………………………………..\n(খ)\nদ্রব্যমূল্যের ঊর্ধ্বগতি: জনজীবন বিপর্যন্ত\nনিজস্ব প্রতিবেদক । ঢাকা। ২৭ শে মে ২০১৯৷৷ সম্প্রতি যে বিষয়টি আমাদের ভাবিত করছে তা হচ্ছে দ্রব্যমূল্যের ঊর্ধ্বগতি। বর্তমানে আকস্মিক মূল্য বৃদ্ধির ফলে জনসাধারণের ক্রয়ক্ষমতা হ্রাস পেয়েছে। ফলে দৈনন্দিন জীবনে নেমে এসেছে অপ্রত্যাশিত দুর্ভোগ। এর নেপথ্যের কারণ অনুসন্ধান করছেন অর্থনীতিবিদগণ। বিশেষজ্ঞের মতে, এ আকস্মিক মূল্য বৃদ্ধির কারণ অনেকগুলো। প্রথমত, মুনাফালোভী মজুতদাররা প্রায়ই অধিক মুনাফা অর্জনের মানসিকতায় দ্রব্যের দাম বাড়িয়ে দেয়। দ্বিতীয়ত, বহির্বিশ্বে খাদ্যদ্রব্যের সংকটের ফলে দেশের বাজারে দ্রব্যের দাম বৃদ্ধি পায়। তৃতীয়ত, সরকারি কর্মচারীদের মহার্ঘ ভাতা বৃদ্ধি। দেশের একটি ক্ষুদ্রতম অংশ এরূপ ভাতা পেলেও অসুবিধার দায়ভার বহন করছে সমাজের বৃহত্তম অংশ। এমনকি চাকরিজীবীদের মধ্যেও কেউ কেউ এই পরিস্থিতির শিকার হয়েছেন। লক্ষণীয় ব্যাপার এই যে, সরকার কর্তৃক মহার্ঘ ভাতা ঘোষণার পরক্ষণেই অজ্ঞাত কারণে নিত্যপ্রয়োজনীয় দ্রব্যের মূল্য বৃদ্ধি পেতে থাকে। সরকারি কর্মচারীগণ যে হারে মহার্ঘ ভাতা পেয়েছেন, দ্রব্যের মূল্য বৃদ্ধি পেয়েছে তার চেয়ে অনেক বেশি। ফলে সরকারি কর্মচারীরাও এ সমস্যার শিকার হয়েছেন। তাই অবিলম্বে এ অনাকাঙ্ক্ষিত মূল্য বৃদ্ধি প্রতিরোধকল্পে যথাযোগ্য ব্যবস্থা গ্রহণ করা একান্ত আবশ্যক।\nমূল্য বৃদ্ধি এদেশে এটাই প্রথম তা নয়। এদেশে এটি একটি নিয়মিত সমস্যা হয়ে দাঁড়িয়েছে। পৃথিবীর অন্যান্য দেশে মূল্য বৃদ্ধিজনিত এমন নাজুক পরিস্থিতি সৃষ্টির ঘটনা বিরল। আমাদের পার্শ্ববর্তী দেশগুলোতেও এমনটি ঘটলে বিক্ষোভ দানা বাঁধে, সরকারকে জবাবদিহি করতে হয়। কিন্তু এদেশের সরলপ্রাণ মানুষ এরূপ কোনো ঘটনা নিয়ে বেশি মাতামাতি পছন্দ করে না। দ্রব্যমূল্যের ঊর্ধ্বগতি তারা এদেশে জাতীয় সমস্যা বলেই ধরে নিয়েছে। এ পরিস্থিতিতে সাধারণ মানুষের দুর্ভোগ হলেও দুর্নীতিবাজ কর্মচারী ও মুনাফাখোর ব্যবসায়ীদের লাভের পরিমাণ বেশি। এছাড়াও আন্তর্জাতিক বাজারে আমাদের টাকার অবমূল্যায়ন হচ্ছে বার বার। আমাদের উৎপাদিত পণ্য বিশ্ববাজারে প্রতিযোগিতায় টিকতে পারছে না। এসব ঘটনাকে কেন্দ্র করে একটা অসাধু শ্রেণি রাজনৈতিক, অর্থনৈতিক ফায়দা লুটে নিচ্ছে। দেশের বৃহত্তর জনগোষ্ঠীকে বিপদাপন্ন করে যারা নিজেদের সুখ-সম্পদ আহরণের চেষ্টায় মত্ত, তারা দেশের শত্রু, জনগণের শত্রু। এসব অসৎ ও দুর্নীতিবাজ লোকদের উৎখাত করা এখন সময়ের দাবি। এ বিষয়ে সংশ্লিষ্ট মহলের সচেতনতা একান্ত অপরিহার্য।"
        }
      ]
    },
    {
      "number": "9",
      "uddipok": "(ক) বাংলা নববর্ষের শুভেচ্ছা জানিয়ে বন্ধুর নিকট একটি ই-মেইল প্রেরণ করো।\nঅথবা,\n(খ) দেশের বর্তমান যুব সমাজের নৈতিক অবক্ষয় রোধের উপায় সম্পর্কে মতামত জানিয়ে সংবাদপত্র প্রকাশের জন্য একটি পত্র লেখো।",
      "tag": "JCC 25",
      "sub_questions": [
        {
          "label": "",
          "question": "",
          "explanation": "(ক)\nTo : raju16@gmail.com\nCc :\nBcc :\nপ্রিয় বন্ধু,\nআশা করি তুমি ভালো আছো।\nআজকের এই বিশেষ দিনে, বাংলা নববর্ষের আনন্দে আমি তোমাকে আন্তরিক শুভেচ্ছা জানাচ্ছি। নতুন বছর তোমার জীবনে সুখ, সমৃদ্ধি এবং ভালোবাসা নিয়ে আসুক। তোমার সব ইচ্ছা পূর্ণ হোক এবং তুমি জীবনের প্রতিটি পদক্ষেপে সফলতা লাভ করো।\nবাংলা নববর্ষ আমাদের ঐতিহ্য এবং সংস্কৃতির একটি গুরুত্বপূর্ণ অংশ। এই দিনটি সবার মধ্যে নতুন উদ্যম এবং আশার বার্তা নিয়ে আসে। আমাদের প্রাচীন রীতিনীতির সাথে চলতে চলতে, আসুন এই নববর্ষে আমরা সবাই একে অপরের পাশে দাঁড়িয়ে সুখ-শান্তির পথে এগিয়ে চলি।\nতোমার এবং তোমার পরিবারকে বাংলা নববর্ষের অনেক অনেক শুভেচ্ছা। ঈশ্বর তোমাদের সবার জীবন সুখী ও সমৃদ্ধ করুন।\nশুভ নববর্ষ!\nশুভেচ্ছান্তে,\nশুভ\n…………………………………………………………………………..\n(খ)\n১০ ডিসেম্বর ২০২১\nবরাবর সম্পাদক দৈনিক মানবজমিন ১০০ কাজী নজরুল ইসলাম এভিনিউ, কারওয়ান বাজার, ঢাকা-১২১৫।\nবিষয় : সংযুক্ত পত্রটি প্রকাশের জন্য আবেদন।\nজনাব আপনার সম্পাদিত ও বহুল প্রচারিত দৈনিকের চিঠিপত্র’ কলামে সংযুক্ত গুরুত্বপূর্ণ পত্রটি প্রকাশ করে বাধিত করবেন।\nবিনীত তমালিকা মল্লিক কালিগঞ্জ, ঝিনাইদহ ।\nযুবসমাজের নৈতিক অবক্ষয় রােধের উপায়\nযেকোনাে দেশ ও জাতির প্রাণশক্তি হলাে যুবসমাজ। এ শক্তির উপযুক্ত ব্যবহারে জাতির কল্যাণ হয়, আর অপচয়ে হয় অকল্যাণ ! কোনাে দেশই যুবসমাজকে বাদ দিয়ে নিজের অস্তিত্ব টিকিয়ে রাখতে পারে না। কেননা যুবকরাই হচ্ছে আলাের পথের অভিযাত্রী। তাদের অন্ধকারে রেখে কোনাে দেশই অগ্রগতির পথে অগ্রসর হতে পারে না। যুবকরাই নতুন উৎসাহ এবং উদ্দীপনা নিয়ে জাতীয় জীবনে মঙ্গল বয়ে আনে। একসময় এদেশের যুবসমাজই নিজেদের প্রাণের বিনিময়ে মাতৃভাষার দাবি প্রতিষ্ঠা করেছিল এবং বর্বর পাকিস্তানি শাসকগােষ্ঠীর হাত থেকে স্বাধীনতা কেড়ে এনেছিল। অথচ দুঃখজনক হলেও সত্য যে, আজ আমাদের যুবসমাজে নৈতিক অবক্ষয় দেখা দিয়েছে। দেশজুড়ে যুবসমাজ আজ বিপথে চালিত হচ্ছে। যারা দেশ গড়ার সৈনিক তারাই আজ বখাটে, মাতাল, যৌন নিপীড়ক, সন্ত্রাসী ও চাঁদাবাজ। চুরি, ডাকাতি, হাইজ্যাক, হত্যা, রাহাজানি, প্রতারণা, চোরাকারবারি, নকলবাজি ইদানীং স্বাভাবিক ব্যাপার হয়ে দাঁড়িয়েছে। এসব দৃষ্টান্তই যুবসমাজের নৈতিক অবক্ষয়ের বাস্তব চিত্র । যুবসমাজের এরূপ নৈতিক অবক্ষয় রােধ করতে না পারলে জাতি অচিরেই ধ্বংসের দ্বারপ্রান্তে পৌঁছে যাবে। সুতরাং, এদের নৈতিক অবক্ষয় রােধকল্পে নিমােক্ত উদ্যোগ গ্রহণ করা যেতে পারে :\n• বেকারত্ব যুবসমাজের নৈতিক অধঃপতনের অন্যতম কারণ। তাই তাদের জন্য কর্মসংস্থানের ব্যবস্থা করতে হবে।\n• সামাজিক অপরাধ যেমন- মদ, জুয়া, পতিতাবৃত্তি, হাইজ্যাক, রাহাজানি ইত্যাদি নিরােধের জন্য আইন-শৃঙ্খলা বাহিনীকে আরও সক্রিয় হতে হবে।\n• স্কুল, কলেজ ও বিশ্ববিদ্যালয়ের পাঠ্যক্রমে নীতিবোেধ শিক্ষার ব্যবস্থা করতে হবে।\n• অশ্লীলতা বিবর্জিত সুষ্ঠু বিনােদনের ব্যবস্থা করতে হবে।\n• আধুনিক তরুণ-তরুণীদের অনেকেই কম্পিউটারে ও স্মার্ট ফোনে পর্নো ছবি দেখে যৌন উন্মাদনায় ভুগছে এবং অসামাজিক কর্মকাণ্ডে লিপ্ত হচ্ছে। তাই পর্নো ছবির ভিডিও পুরােপুরিভাবে নিষিদ্ধ করতে হবে। নেতৃস্থানীয় দায়িত্বশীল লােকদের উদ্যোগে যুবকদের সৎপথে পরিচালিত করার দায়িত্ব নিতে হবে।\n• প্রত্যেক অভিভাবককে তাদের সন্তান সম্পর্কে সচেতন থাকতে হবে। তারা কোথায় যায়, কী করে, কাদের সঙ্গে মেলামেশা - ' করে এসব ব্যাপারে নজর রাখতে হবে; যেন তারা অসৎ সঙ্গীদের সংস্পর্শে যেতে না পারে।\n• সামাজিক ও ধর্মীয় দায়িত্ববােধ জাগ্রত রাখতে শিক্ষাব্যবস্থার সংস্কার সাধন করতে হবে।\n• যুবসমাজকে রাজনীতিকদের হাতের ক্রীড়নক হওয়া থেকে বিরত রাখতে হবে। এজন্য সরকার ও বিরােধী দলকে প্রতিশ্রুতি দিতে হবে।\n• সর্বোপরি যুবসমাজের নৈতিক অবক্ষয় রােধকল্পে জাতীয় উদ্যোগে সার্বিক ব্যবস্থা গ্রহণ করতে হবে।\nসবশেষে বলা যায় যে, উপযুক্ত পরামর্শ বাস্তবায়ন করা হলে যুবসমাজের নৈতিক অবক্ষয় অনেকাংশে রােধ করা সম্ভব হবে।\nনিবেদক তমালিকা মল্লিক কালিগঞ্জ, ঝিনাইদহ।"
        }
      ]
    },
    {
      "number": "10",
      "uddipok": "(ক) সারমর্ম লেখো:\nবিরহ মিলন কত হাসি, অশ্রুময়-\nমানবের সুখে-দুঃখে গাঁথিয়া সংগীত\nযদি গো রচিতে পারি অমর-আলয়।\nতা যদি না পারি তবে বাঁচি যতকাল\nতোমাদেরই মাঝখানে লভি যেন ঠাঁই,\nতোমরা তুলিবে বলে সকাল বিকাল\nনব নব সংগীতের কুসুম ফোটাই।\nঅথবা,\n(খ) ভাবসম্প্রসারণ করো: তুমি অধম-তাই বলিয়া আমি উত্তম না হইব কেন?",
      "tag": "JCC 25",
      "sub_questions": [
        {
          "label": "",
          "question": "",
          "explanation": "(ক) সারমর্ম: মানুষের হাসি-কান্না, মান-অভিমান, আবেগ-ভালোবাসায় - পৃথিবী পরিপূর্ণ। এসব বিষয়কে আশ্রয় করে জীবনঘনিষ্ঠ সৃষ্টির মাধ্যমে সকলের কাছে আদৃত হওয়া সম্ভব।\n…………………………………………………………………………..\n(খ) মূলভাব: উত্তম আদর্শ অনুকরণীয় আর অধমের আদর্শ অবশ্যই পরিত্যাজ্য। অধমের অন্যায় আচরণের জবাবে অন্যায় আচরণ করা সমীচীন নয়। পরের সুকৃতিতে অনুপ্রাণিত হওয়া প্রশংসনীয় কিন্তু পরের স্বার্থপরতায় প্রভাবিত হওয়া অনাকাক্ষিত । অন্যের অন্যায় , অমানবিক ও অশুভ আচরণ কখনও মানুষের অনুকরণীয় ও অনুসরণীয় আদর্শ হতে পারে না । আদর্শ জীবন গঠনে মানুষের সাধনা হওয়া উচিত সত্য , ন্যায় ও মানবিকতা।\nসম্প্রসারিত ভাব: এ সংসারে কেবল ভালো বা মন্দ বলে কিছুই নেই। ভালো ও মন্দ নিয়েই গড়ে উঠেছে এ সংসার। চরিত্র বৈশিষ্ট্য ও মানসিকতার বিচার সংসারে সব মানুষ অভিন্ন চরিত্রের হয় না, মানুষের মধ্যে ভালো ও আছে মন্দও আছে। আমদের সংসারে ভালো লোকের তুলনায় মন্দ লোকের সংখ্যাই বেশি এবং এরা সর্বদাই অপরের ক্ষতিসাধনে ব্যস্ত । সমাজে , সংসারে এরাই ঘিরে আছে আমাদের চারপাশে। মনুষ্যত্ব ‍ও মানবতাবোধ বিবজিত অধম মানুষদের অন্যায় কাজে লিপ্ত থাকাটা খুবই স্বাভাবিক । কিন্তু তাই  বলে এদের সাথে তাল মিলিয়ে আমাকেও মন্দ হতে হবে এমন কোনো কথা নেই । ভালো হওয়া মানুষের ইচ্ছা বা অনিচ্ছার ওপর নির্ভর করে। অন্যেরা মন্দ হতে পারে , কিন্তু আমার আছে ভালো হওয়ার । অধম হওয়ার পথ ভালো হওয়ার পথের চেয়ে সহজ । পক্ষান্তরে , উত্তম হওয়ার পথ কঠিন । নিজের সাধ্য ও সামর্থ্য মতো এরা অন্যের কল্যাণের চেষ্টার সচেষ্ট থাকেন। তুমি অধম, তাই বলিয়া আমি উত্তম হইব না কেন । যারা উত্তম তারা শত বাধা-বিঘ্ন সত্ত্বেও মানুষের কল্যাণ কাজ করে যান। সংসারে যারা উত্তম মানুষ তারা শত লোভ-প্রলোভন ‍উপেক্ষা করে আদর্শ ও নীতিতে অবিচল থাকেন । কখনো কখনো দেখা যায়, কেউ কেউ কোনো একটি অন্যায় কাজকে অন্য একটি অন্যায় দিয়ে রুখতে সচেষ্ট হয়। কিন্তু কোনো হীন বা নীচ ব্যক্তি সমাজবিরোধী ক্ষতিকর কাজ করলেও তার প্রতিবিধান হীন কাজ দিয়ে করা সমীচীন নয়। উত্তম ব্যবহার কিংবা ক্ষমার আদর্শ দিয়ে তার অন্যায়ের সুবাহা করা উচিত । ক্ষমার এই উত্তম আদর্শ যাদের রয়েছে তাদের পথ অনুসরণ করে আমাদেরও পরহিতে জীবন উৎসর্গ করা উচিত এবং এটিই হচ্ছে মানুষের মধ্যে উত্তম হবার একমাত্র পথ। কারণ , এ পৃথিবীতে যারা বা উত্তম তারাই প্রকৃত মানুষ নামের যোগ্য । অধমের কার্যকলাপের বিপরীতে উত্তম কার্যকলাপের আদর্শ স্থাপনই মনুষ্যত্বের লক্ষণ। সেই জন্যেই ছন্দের জাদুকর সত্যেন্দ্রনাথ লিখেছেন :\nকুকুরের কাজ কুকুর করেছে কামড় দিয়েছে পায়,\nতা বলে কুকুরে কামড়ানো কিরে মানুষের শোভা পায়?\nমন্তব্য: তুমি অধম, তাই বলিয়া আমি উত্তম হইব না কেন এই সম্পর্ক সমাজে ভালো ও মন্দ এ উভয় শ্রেণির লোকই বাস করে। মন্দ পরিহার করে ভালো লোকের সাথেই জীবনযাপন করা উচিত। প্রকৃত মানুষ হতে হলে অন্যের কদর্য ব্যবহার প্রভাবিত হলে চলবে না।"
        }
      ]
    },
    {
      "number": "11",
      "uddipok": "(ক) 'ধুমপানের কুফল' প্রসঙ্গে দুই বন্ধুর মধ্যে সংলাপ রচনা করো।\nঅথবা,\n(খ ) 'মানুষ মানুষের জন্য'- এই শিরোনামে একটি খুদেগল্প রচনা করো।",
      "tag": "JCC 25",
      "sub_questions": [
        {
          "label": "",
          "question": "",
          "explanation": "(ক) রাজু: (ধুমপান করতে করতে) এই সোহেল, তুই কী মনে করিস? সিগারেট খাওয়ার কোন ব্যাপার নেই, একটু আরাম হয়, আর কি!\nসোহেল: (বিরক্ত হয়ে) তুই আবার ধুমপান শুরু করলি? রাজু, তোর জানার কথা, ধুমপান শুধুই শরীরের জন্য ক্ষতিকর নয়, তাতে তোর জীবনও ঝুঁকির মধ্যে পড়ছে।\nরাজু: আরে, কি এমন ক্ষতি? সবাই তো এইটা করে। তাতে আমার কী ক্ষতি হবে?\nসোহেল: তুই জানিস না, ধুমপান তোর ফুসফুস, হৃদযন্ত্র এবং এমনকি তোর মস্তিষ্ককেও প্রভাবিত করতে পারে। এটি ক্যান্সারের মতো মারাত্মক রোগের কারণ হতে পারে। তুই চাইলে তো একে একে সব রোগের দিকে এগিয়ে যাচ্ছিস।\nরাজু: এত ভয়ঙ্কর? এক মুহূর্তের জন্য তো একদম কিছু মনে হয় না। তবে তুই যদি বলিস, তখন হয়তো ঠিক আছে।\nসোহেল: এটা শুধু তোর শরীরের ক্ষতি করছে না, বরং তোর মানসিক অবস্থাকেও প্রভাবিত করতে পারে। এক সময় তুই দেখবি, তোর মনোযোগ কমে যাচ্ছে, তোর কাজের প্রতি আগ্রহও কমে যাবে।\nরাজু: হ্যাঁ, তুই ঠিক বলছিস। কিন্তু, তাতে কি আর সহজ উপায় আছে? মাঝে মাঝে স্ট্রেস কমাতে সিগারেট ছাড়া আর কি আছে?\nসোহেল: তুই কিছু নতুন অভ্যাস তৈরি করতে পারিস। যেমন, একটু জিমে যাওয়া বা তোর পছন্দের কিছু কাজ করা। এতে তোর মন ও শরীর ভালো থাকবে, আর তোর স্ট্রেসও কমবে।\nরাজু: তুই অনেক ভালো কিছু বললি। হয়তো এখন থেকে সিগারেট ছাড়ার চেষ্টা করতে হবে। ধন্যবাদ, সোহেল!\nসোহেল: সব সময় তোর ভালো চেয়েই বলি, রাজু। তুই যদি এখন থেকে সিগারেট ছাড়িস, তোর জীবনে অনেক ভালো পরিবর্তন আসবে।\n…………………………………………………………………………..\n(খ) মানুষ মানুষের জন্য\nএকটা ছোট্ট গ্রামে এক বৃদ্ধ নারী বাস করতেন। তাঁর নাম ছিল মাধবী। বয়স প্রায় ৭০, তবে বয়সের ভার তাঁর চেহারায় খুব একটা প্রতিফলিত হয়নি। তাঁর একমাত্র ছেলেটি শহরে কাজ করত, মাঝে মাঝে মায়ের খোঁজ নিতে আসতো। মাধবী দিনের অধিকাংশ সময়টা চাষের কাজ করে কাটাতেন, আর সন্ধ্যায় গ্রামে শিশুদের গল্প শোনাতেন।\nএকদিন সন্ধ্যায় মাধবী কাজ শেষে বাড়ি ফিরছিলেন। হঠাৎ রাস্তায় এক যুবককে দেখলেন, যিনি অসুস্থ, ক্লান্ত, এবং খালি পায়ে হেঁটে যাচ্ছিলেন। মাধবী তাকে কাছে গিয়ে জানতে চাইলেন, ‘‘তুমি কি ঠিক আছো? কোথায় যাচ্ছো?’’\nযুবকটি তার দিকে মায়া ভরা চোখে তাকিয়ে বলল, ‘‘আমি অনেক দূরের পথ পাড়ি দিয়ে শহরে যাচ্ছি, কিন্তু এখন কিছুতেই পা চলছে না।’’ মাধবী তার অবস্থা দেখে চিন্তিত হয়ে পড়লেন। তিনি যুবকটির হাতে একটি গ্লাস পানি দিলেন, এবং তাকে কিছু সময় বিশ্রাম নেওয়ার জন্য বললেন।\n‘‘তুমি এখানেই বিশ্রাম নাও, আমি কিছু খেতে দেব,’’ মাধবী বললেন। যুবকটি তার সদয় মনোভাব দেখে কৃতজ্ঞতা জানালেন।\nমাধবী তার ছোট্ট খেত থেকে কিছু খাবার নিয়ে যুবকটিকে দিলেন, এবং তাকে শান্তির সাথে খেতে বললেন। যুবকটি খাবার খেতে খেতে তার জীবনের কিছু কথা মাধবীর কাছে শেয়ার করল। সে ছিল এক যুবক, যে জীবনের কঠিন সময় পার করছিল। শহরে কাজের জন্য বহুদিন ধরে ছুটে চলেছে, কিন্তু জীবনের দুঃখ-দুর্দশা তার পিছু ছাড়েনি।\nমাধবী তাঁর অভিজ্ঞতা শোনার পর বললেন, ‘‘তুমি এখন যেখানে আছো, তা শুধু একটি সময়ের কথা। মনে রেখো, মানুষ মানুষের জন্য—এটাই জীবন। তুমি যদি কখনো বিপদে পড়ো, তাহলে জানো, তোমাকে সাহায্য করতে কেউ না কেউ থাকবেই।’’\nসেই রাতে যুবকটি ঘুমানোর আগে মাধবীকে ধন্যবাদ জানিয়ে বলল, ‘‘আপনার মতো মানুষ না থাকলে, পৃথিবীটা অন্ধকার হয়ে যেত।’’\nমাধবী হাসি দিয়ে বললেন, ‘‘আমরা সবাই একে অপরের জন্য। মানুষ যদি মানুষকে সাহায্য না করে, তাহলে পৃথিবী কেমন হয়ে যাবে ভাবো?’’\nঅথচ সেই যুবকটি আর কখনো ফিরে আসেনি। কিন্তু মাধবীর সেই কথা, ‘‘মানুষ মানুষের জন্য’’ তার জীবনে এক অমূল্য শিক্ষা হয়ে রয়ে গেল।"
        }
      ]
    }
  ]
}