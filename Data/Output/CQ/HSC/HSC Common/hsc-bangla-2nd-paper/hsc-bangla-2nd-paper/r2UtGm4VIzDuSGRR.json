{
  "title": "বরিশাল ক্যাডেট ২০২৫",
  "subtitle": "বাংলা - লিখিত(11)",
  "questions": [
    {
      "number": "1",
      "uddipok": "(ক) উদাহরন সহ 'ব'-ফলা উচ্চারণের পাঁচটি নিয়ম লেখো।\nঅথবা,\n(খ) যেকোনো পাঁচটি শব্দের উচ্চারণ শুদ্ধ করে লেখো:\nশ্রম, উহ্য, অদ্য, নদী, ব্যতীত, সৌরজগৎ, রাষ্ট্রপতি, শ্রাবণ।",
      "tag": "BCC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nউদাহরণসহ ‘ব’ ফলা উচ্চারণের ৫টি নিয়মঃ\n১. ‘ব’ অথবা ‘ম’-এর সাথে ব-ফলা যুক্ত হলে ‘ব’-এর উচ্চারণ অবিকৃত থাকে। যেমন- লম্ব (লম্‌বো), বিম্ব (বিম্‌বো) প্রভৃতি ।\n২. প্রথম ব্যঞ্জনবর্ণে ব-ফলা সংযুক্ত হলে সে ব-ফলার কোনো উচ্চারণ হয় না। যেমন- স্বনাম (শনাম্‌), ধ্বনি (ধোনি), স্বাধিকার (শাধিকার্), স্বদেশ (শদেশ), স্বাগত (শাগতো) প্রভৃতি।\n৩. শব্দের মধ্যে কিংবা শেষে ব-ফলা থাকলে সংযুক্ত বর্ণের উচ্চারণ-দ্বিত্ব ঘটে থাকে। যেমন- বিশ্ব (বিশশো), বিদ্বান (বিদ্‌দান) প্রভৃতি ।\n৪. উৎ (উদ্) উপসর্গযোগে গঠিত শব্দের ‘ৎ’ (দ্)-এর সাথে ব-ফলার ‘ব’ বাংলা উচ্চারণে লুপ্ত হয় না। যেমন- উদ্বেগ (উদ্‌বেগ), উদ্বোধন (উদ্‌বোধোন্) প্রভৃতি ।\n৫. বাংলা শব্দে ‘ক’ থেকে সন্ধির সূত্রে আগত ‘গ’-এর সাথে ব-ফলা যুক্ত হলে ‘ব’-এর উচ্চারণ অপরিবর্তিত থাকবে। যেমন- দিগ্বিদিক (দিগ্‌বিদিক্), দিগ্বলয় (দিগ্‌বলয়), দিগ্বিজয় (দিগ্‌বিজয়) প্রভৃতি।\n…………………………………………………………………………..\n(খ)\nশ্রম-স্রোম্\nউহ্য- উজ্ ঝো\nঅদ্য- ওদ্ দো\nনদী- নোদি\nব্যতীত- বেতিতো\nশোউ্ রো জগোত্\nরাশ্ ট্রো পতি\nশ্রাবোন্"
        }
      ]
    },
    {
      "number": "2",
      "uddipok": "(ক) বাংলা একাডেমি প্রণীত প্রমিত বাংলা বানানের পাঁচটি নিয়ম উদাহরণসহ লেখো।\nঅথবা,\n(খ) নিচের যেকোনো পাঁচটি শব্দের শুদ্ধ বানান লেখ:\nকৃতীত্ব, কর্ণেল, বুৎপত্তি, ব্যঙ, পিপিলিকা, নিরপরাধী, নিক্কণ, স্নেহাশীষ।",
      "tag": "BCC 25",
      "sub_questions": [
        {
          "label": "",
          "question": "",
          "explanation": "(ক)\nবাংলা একাডেমি প্রণীত প্রমিত বাংলা বানানের পাঁচটি নিয়ম নিচে দেওয়া হলো:\nক. যেসব শব্দে ই, ঈ বা উ, উ উভয় শুদ্ধ কেবল সেসব শব্দে ই বাউ এবং কারচিহ্ন বা হবে। যেমন: পল্লি, ধরণি, শ্রেণি, রচনাবলি ইত্যাদি।\nখ. রেফের পর ব্যঞ্জনবর্ণের দ্বিত্ব হবে না। যেমন: অর্জন, কর্ম, কার্য, সূর্য ইত্যাদি।\nগ. সন্ধির ক্ষেত্রে ক খ গ ঘ পরে থাকলে পূর্বপদের অন্তঃস্থিত 'ম' স্থানে 'ং' হবে। যেমন: অহম্ কার অহংকার, সম্ + গীত = সংগীত ইত্যাদি।\nঘ. শব্দের শেষে বিসর্গ (ঃ) থাকবে না। যেমন: কার্যত, প্রথমত, প্রধানত, প্রায়শ, মূলত ইত্যাদি।\nঙ. সকল অতৎসম অর্থাৎ অদ্ভব, দেশি, বিদেশি, মিশ্র শব্দে কেবল ই. উ এবং এদের কারচিহ্ন বা ব্যবহৃত হবে। যেমন: আরবি, আসামি, ইংরেজি, বাঙালি, সরকারি, চুন ইত্যাদি।\n(খ)\nকৃতীত্ত\nকৃতিত্ব\nকর্ণেল\nকর্নেল\nবুৎপত্তি\nব্যুৎপত্তি\nব্যঙ\nব্যাঙ\nপিপিলিকা\nপিপীলিকা\nনিরপরাধী\nনিরপরাধ\nনিক্কণ\nনিক্বণ\nস্নেহাশীষ।\nস্নেহাশিস"
        }
      ]
    },
    {
      "number": "3",
      "uddipok": "ক) বিশেষণ পদ কাকে বলে? বিশেষণ পদের শ্রেণিবিভাগ আলোচনা করো।\nঅথবা,\n(খ) নিম্নরেখ যেকোনো পাঁচটি শব্দের ব্যাকরণিক শব্দশ্রেণি নির্দেশ করো:\n(i) বাঃ! চমৎকার একটা দৃশ্য দেখলাম।\n(ii) আমাদের দেশের প্রাকৃতিক সৌন্দর্য অতুলনীয়।\n(iii) সে নিজে অঙ্কটা করেছে।\n(iv) তুমি আর আমি প্রতিদিন কলেজে যাই।\n(v) ছেলেটা জোরে চিৎকার করে উঠল।\n(vi) নীল আকাশের নিচে বসে আছি।\n(vii) আগামীকাল তুমি একবার এসো ।\n(viii) ময়না পাখি কথা বলতে পারে।",
      "tag": "BCC 25",
      "sub_questions": [
        {
          "label": "",
          "question": "",
          "explanation": "(ক)\nযে শব্দশ্রেণি অন্য শব্দের অর্থকে বিশদ বা সীমিত করে শব্দটিকে বিশেষিত করে, তাকে বিশেষণ বলে। যেমন: লাল টুপি। সুন্দর বাগান ইত্যাদি। বিশেষণ দুইভাগে বিভক্ত। যথা: ১. নাম বিশেষণ, ২. ভাব বিশেষণ।\n১. নাম বিশেষণ:\nযেসব বিশেষণ অন্য কোনো বিশেষ্য বা সর্বনামকে বিশেষিত করে অর্থাৎ গুণ, দোষ, অবস্থা, সংখ্যা ও পরিমাণ বোঝায়, সেগুলোকে 'নাম বিশেষণ' বলে। যেমন: • বিশেষ্যের বিশেষণ অনেক মাছ উঠেছে আজ বাজারে। • সর্বনামের বিশেষণ তিনি রূপবান ও গুণবান।\n২. ভাব বিশেষণ:\nযেসব বিশেষণ বিশেষ্য ও সর্বনাম ছাড়া অন্য শব্দশ্রেণিকে বিশেষিত করে অর্থাৎ অবস্থা, সময় ও ভাব বোঝায়, সেগুলোকে ভাব বিশেষণ বলে। ভাব বিশেষণ দুই প্রকার। যথা: • ক. ক্রিয়া বিশেষণ ও • খ. বিশেষণের বিশেষণ।\nক. ক্রিয়া বিশেষণ: বাংলায় যে শব্দশ্রেণি ক্রিয়া সংঘটনের ভাব, কাল বা রূপ নির্দেশ করে তাকে ক্রিয়া বিশেষণ বলে।\nযেমন: • ক্রিয়া সংঘটনের ভাব: আস্তে আস্তে পানি বাড়ে। • ক্রিয়া সংঘটনের কাল পরে একবার এসো।\nখ. বিশেষণের বিশেষণ: যে বিশেষণ অন্য বিশেষণকে বিশোষিত করে তাকে বিশেষণের বিশেষণ বলে।\nযেমন: • নাম বিশেষণের বিশেষণ: এই কারণে সে অতিশয় মর্মাহত। • ক্রিয়া বিশেষণের বিশেষণ: রকেট অতি দ্রুত চলে।\n…………………………………………………………………………..\n(খ)\n(i) আবেগ, (ii) বিশেষণ, (iii) সর্বনাম, (iv) যোজক, (v) ক্রিয়া বিশেষণ, (vi) বিশেষণ, (vii) জিয়া, (viii) বিশেষ্য।"
        }
      ]
    },
    {
      "number": "4",
      "uddipok": "(ক) উপসর্গের প্রয়োজনীয়তা আলোচনা করো।\nঅথবা,\n(খ) ব্যাসবাক্যসহ সমাস নির্ণয় করো (যেকোনো পাঁচটি):\nআমরণ, নদীমাতৃক, সাতসতের, ভবনদী, রাজহংস, কাজলকালো, পকেটমার, সপ্তর্ষি।",
      "tag": "BCC 25",
      "sub_questions": [
        {
          "label": "",
          "question": "",
          "explanation": "ক)\nকিছু অব্যয়সূচক শব্দাংশ রয়েছে যারা স্বাধীন পদ হিসেবে বাক্য ব্যবহৃত হতে পারে না; বরং শব্দের পূর্বে বসে নতুন অর্থবোধক শব্দ গঠন করতে পারে তাদের উপসর্গ বলা হয়।\nউপসর্গের প্রয়োজনীয়তাঃ\n১. উপসর্গ বাক্যে অর্থদ্যোতনায়, অনুঘটকে মতো  কাজ করে।\n২. উপসর্গ শব্দে যুক্ত হয়ে শব্দের অর্থের পরিবর্তন ঘটিয়ে বক্তব্য ওজস্বী করে। যেমন-\nঅপ+কর্ম = অপকর্ম (নেতিবাচক অর্থে)\nঅপ+ রূপ= অপরূপ (ইতিবাচক অর্থে)\n৩. শব্দকে প্রাঞ্জল ও সুনির্দিষ্ট অবয়বে উপস্থান করে। যেমন সু + অল্প =স্বল্প (এখানে 'সু' উপসর্গ, অল্প 'শব্দটিকে আরও প্রাঞ্জল ও বৈশিষ্ট্যময় করেছে।)\n…………………………………………………………………………..\nখ)\nপ্রদত্ত শব্দ\nব্যাসবাক্য\nসমাসের নাম\nআমরণ\nমরণ পর্যন্ত\nঅব্যয়ীভাব সমাস\nনদীমাতৃক\nনদী মাতা যার\nবহুব্রীহি সমাস\nসাতসতের\nসাত ও সতেরো\nদ্বন্দ্ব সমাস\nভবনদী\nভব রূপ নদী\nরূপক কর্মধারয় সামাস\nরাজহংস\nহংসের রাজা\n৬ ষ্ঠী তৎপুরুষ সমাস\nকাজলকালো\nকাজলের ন্যয় কালো\nউপমান কর্মধারয় সমাস\nপকেটমার\nপকেট মারে যে\nউপপদ তৎপুরুষ সমাস\nসপ্তর্ষি\nসপ্ত ঋষির সমাহার\nদ্বিগু সমাস"
        }
      ]
    },
    {
      "number": "5",
      "uddipok": "(ক) বাক্য কাকে বলে? একটি সার্থক বাক্যের কী কী বৈশিষ্ট্য থাকা প্রয়োজন? উদাহরণসহ আলোচনা করো।\nঅথবা,\n(খ) বন্ধনীর নির্দেশ অনুসারে বাক্যান্তর করো : (যেকোনো পাঁচটি)\ni. শীতের পিঠা খেতে খুব মজা। (বিস্ময়সূচক)\nii. জীবে দয়া করা উচিত। (অনুজ্ঞাবাচক)\niii. তুমি যা বললে তা অসত্য। (সরল)\niv. সে কাল আসবে, তারপর আমি যাব। (জটিল)\nV. শিশুর দূষণমুক্ত পরিবেশ চায়। (নেতিবাচক)\nvi. ফুল সকলেই ভালোবাসে। (প্রশ্নবাচক)\nvii. প্রণাম করে পায়ের ধুলা নিলাম। (যৌগিক)\nviii. ভুল সকলেই করে। (প্রশ্নবাচক)",
      "tag": "BCC 25",
      "sub_questions": [
        {
          "label": "",
          "question": "",
          "explanation": "(ক)\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয় তাকে বাক্য বলে।\nএকটি সার্থক বাক্যের তিনটি বৈশিষ্ট্য বিদ্যমান। যথাঃ\n১) আকাঙ্ক্ষা\n২) আসত্তি\n৩) যোগ্যতা\nআকাঙ্ক্ষাঃ বাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা বলে। যেমনঃ পৃথিবী সূর্যের চারদিকে -> পৃথিবী সূর্যের চারদিকে ঘোরে।\nআসত্তিঃ বাক্যের অর্থসঙ্গতি রক্ষার জন্য সুশৃঙ্খল পদবিন্যাসই আসত্তি। যেমনঃ আছে কলম আমার কালো একটি -> আমার কাছে একটি কালো কলম আছে।\nযোগ্যতাঃ বাক্যস্থিত পদসমূহের অন্তর্গত এবং ভাবগত মেলবন্ধনকে যোগ্যতা বলে। পদ সমষ্টির মধ্যে আকাঙ্ক্ষা ও আসত্তি উপস্থিতি থাকলেও সেটি বাক্য হবে না যদি না তার যোগ্যতা থাকে।\nযেমনঃ গরুগুলো ইলেকট্রিক তারের উপরে বসে আছে। বাক্যটি একটি অযোগ্য বাক্য কারন গরুর ইলেকট্রিক তারের উপরে বসে বসে থাকাটা অবাস্তব। ->পাখিগুলো ইলেকট্রিক তারের উপরে বসে আছে।\n…………………………………………………………………………..\n(খ)\nনিচে পাঁচটি বাক্যের বাক্যান্তর করা হলো:\ni. শীতের পিঠা খেতে খুব মজা।\nবিস্ময়সূচক: আহ! শীতের পিঠা খেতে কত মজা!\nii. জীবে দয়া করা উচিত।\nঅনুজ্ঞাবাচক: জীবে দয়া করা উচিত কি না, তুমি ভেবেছো?\niii. তুমি যা বললে তা অসত্য।\nসরল: তুমি অসত্য বললে।\niv. সে কাল আসবে, তারপর আমি যাব।\nজটিল: সে কাল আসবে, এবং তারপর আমি যাব।\nv. শিশুর দূষণমুক্ত পরিবেশ চায়।\nনেতিবাচক: শিশুর দূষিত পরিবেশ চায় না।"
        }
      ]
    },
    {
      "number": "6",
      "uddipok": "(ক) বাক্য শুদ্ধ করে লেখো: (যেকোনো পাঁচটি)\ni. অন্যায়ের ফল দুনির্বার্য।\nii. ছেলেটি ভয়ানক মেধাবী।\niii. বিরাট গরু-ছাগলের হাট।\niv. ইহার আবশ্যক নাই।\nV. এটি লজ্জাঙ্কর ব্যাপার।\nvi. তিনি মোকদ্দমায় সাক্ষী দেবেন।\nvii. অশ্রুজলে বুক ভেসে গেল।\nviii. আবশ্যক ব্যায়ে কার্পণ্যতা অনুচিত।\nঅথবা,\n(খ) অনুচ্ছেদটি শুদ্ধ করে লেখো:\nসেদিন শফিক স্যার বললেন, \"তোমরা পড়ালেখায় মনোযোগি হও। চর্চা না করিলে বানান ভূল হরেই। বিদ্যান, সমিচিন বানান দুটো ঠিক করে লেখো তো।\"",
      "tag": "BCC 25",
      "sub_questions": [
        {
          "label": "",
          "question": "",
          "explanation": "(ক)\ni. অন্যায়ের ফল দুর্নিবার্য।\n(শুদ্ধ বানান: দুনির্বার্য → দুর্নিবার্য)\nii. ছেলেটি ভয়ানক মেধাবী।\n(শুদ্ধ বানান: ভয়ানক → ভয়ঙ্কর)\niii. বিরাট গরু-ছাগলের হাট।\n(শুদ্ধ বানান: বিরাট → বিশাল)\niv. এটি লজ্জাকর ব্যাপার।\n(শুদ্ধ বানান: লজ্জাঙ্কর → লজ্জাকর)\nv. এটি আবশ্যক নয়।\n(শুদ্ধ বানান: ইহার → এটি, আবশ্যক নাই → আবশ্যক নয়)\nvi. তিনি মোকদ্দমায় সাক্ষী দেবেন।\n(শুদ্ধ বানান: মোকদ্দমায় → মামলায়)\nvii. অশ্রুজলে বুক ভেসে গেল।\n(শুদ্ধ বানান: অশ্রুজলে → অশ্রুপূর্ন)\nviii. আবশ্যক ব্যয়ে কার্পণ্যতা অনুচিত।\n(শুদ্ধ বানান: আবশ্যক → প্রয়োজনীয়, কার্পণ্যতা → কৃপণতা)\n…………………………………………………………………………..\n(খ)\nসেদিন শফিক স্যার বললেন,“তোমার পড়ালেখায় মনোযোগী হও। চর্চা না করলে বানান ভুল হবেই। বিদ্বান, সমীচীন বানান দুটো ঠিক করে লেখো তো।”"
        }
      ]
    },
    {
      "number": "7",
      "uddipok": "(ক) যেকোনো দশটি শব্দের বাংলা পারিভাষিক রূপ লেখো:\nAirline, Artificial, Bench clerk, Bribery, Camp, Client, Depot, Dowry, Free, Linguist, Manuscript, Optional, Parade, Riot, Subscription.\nঅথবা,\n(খ) নিচের অনুচ্ছেদটি বাংলা ভাষায় অনুবাদ করো:\nTomorrow as yesterday, the fittest will survive in the past struggle for existence. But where as in the past selfishness was the measure of fitness, in the future survival value will be determined by breadth and depth of love. Modern science is teaching, as it never taught before, that no one lives for himself alone.",
      "tag": "BCC 25",
      "sub_questions": [
        {
          "label": "",
          "question": "",
          "explanation": "(ক)\nনিচে উল্লিখিত শব্দগুলির বাংলা পারিভাষিক রূপ দেওয়া হলো: 1. Airline - বিমানসংস্থা 2. Artificial - কৃত্রিম 3. Bench clerk - বেঞ্চ কর্মচারী 4. Bribery - ঘুষদানে 5. Camp - শিবির 6. Client - গ্রাহক 7. Depot - গুদাম 8. Dowry - পণ 9. Free - মুক্ত 10. Linguist - ভাষাবিজ্ঞানী 11. Manuscript - পাণ্ডুলিপি 12. Optional - ঐচ্ছিক 13. Parade - শোভাযাত্রা 14. Riot - দাঙ্গা 15. Subscription - সদস্যপদ\n…………………………………………………………………………..\n(খ)\nআগামীকাল যেমন গতকাল, তেমনি সবচেয়ে যোগ্যরা বেঁচে থাকবে অস্তিত্বের জন্য পূর্ববর্তী সংগ্রামে। তবে যেখানে অতীতে স্বার্থপরতা ছিল যোগ্যতার মাপকাঠি, ভবিষ্যতে বেঁচে থাকার মানদণ্ড হবে ভালোবাসার বিস্তার ও গভীরতা। আধুনিক বিজ্ঞান, যা আগে কখনো শেখায়নি, এখন শেখাচ্ছে যে, কেউই কেবল নিজের জন্য বাঁচে না।"
        }
      ]
    },
    {
      "number": "8",
      "uddipok": "( ক) 'অমর একুশে বইমেলা ২০২৫' পুরতে যাওয়ার বর্ণনা করে একটি দিনলিপি লেখো।\nঅথবা,\n(খ) তোমার কলেজে অনুষ্ঠিত বার্ষিক ক্রীড়া প্রতিযোগিতা বিষয়ে একটি প্রতিবেদন লেখো।",
      "tag": "BCC 25",
      "sub_questions": [
        {
          "label": "",
          "question": "",
          "explanation": "(ক)\nঅমর একুশে বইমেলা ২০২৫\nতারিখ: ২৫ ফেব্রুয়ারি ২০২৫ স্থান: সোহরাওয়ার্দী উদ্যান ও বাংলা একাডেমি, ঢাকা\nআজকের দিনটা ছিল অত্যন্ত বিশেষ। সকাল সকাল উঠে প্রস্তুতি নিলাম, কারণ আজ ছিল অমর একুশে বইমেলা ২০২৫ -এ যাওয়ার দিন। একুশের এই মেলা প্রতিবছরই আমাদের সকল বইপ্রেমীদের জন্য একটি উৎসবের মতো, তবে এবারের মেলার জন্য আমি একটু বেশি উত্তেজিত ছিলাম। মনে হচ্ছিল, বইয়ের মাঝে ডুব দিলে একেবারে নতুন এক জগতে চলে যাব।\nবইমেলা শুরু হওয়ার পর, প্রথমেই সোহরাওয়ার্দী উদ্যানের মূল প্রবেশদ্বারে পৌঁছলাম। চারপাশে প্রচুর মানুষ, যুবক-যুবতী, ছাত্র-ছাত্রী, কবি-লেখক, সাহিত্যিকদের দেখা যাচ্ছিল। ভিড়ের মধ্যে থেকে বইয়ের স্টলগুলো খুঁজে বের করতে একটু অসুবিধা হচ্ছিল, তবে উত্তেজনা আর আনন্দের কারণে কেমন যেন মনে হচ্ছিল, এই ভিড়েও কিছু একটা বিশেষ ভালো লাগা রয়েছে।\nপ্রথমে আমি গেলাম বাংলা একাডেমি র দিকে। এখানে বেশ কিছু পুরস্কৃত বইয়ের স্টল ছিল, যেখানে নতুন লেখকদের বইয়ের পাশাপাশি পুরনো ক্লাসিক সাহিত্যও ছিল। মেলা ঘুরতে ঘুরতে মনে হচ্ছিল, বইয়ের প্রতি মানুষের ভালোবাসা যেন এক নতুন রূপে ফুটে উঠেছে। একটি স্টলে দাঁড়িয়ে পড়লাম। সেখানে \"শহীদ মিনার\" এর উপর লেখা একটি নতুন বইয়ের প্রচ্ছদ ছিল—এটা ছিল আমার খুব পছন্দের লেখকের নতুন বই। কয়েক মিনিটেই বইটা কিনে ফেললাম এবং অন্য একটি স্টলে গিয়ে কিছু কবিতা সংকলনও সংগ্রহ করলাম।\nমেলায় সৃজনশীল লেখক এবং কবিদের উপস্থিতি আমাকে বেশ মুগ্ধ করেছিল। আমি সোনালী আলোতে দাঁড়িয়ে দেখছিলাম, কিভাবে এই মানুষগুলো তাদের শিকড়, সংস্কৃতি এবং ভাষাকে এগিয়ে নিয়ে যাচ্ছেন। বইয়ের সাথে তাদের চিন্তা, জীবনদর্শন এক হয়ে গেছে।\nতবে, সবার থেকে আলাদা একটা অনুভূতি ছিল যখন আমি মেলা প্রাঙ্গণের এক কোণে দাঁড়িয়ে দেখলাম, কিছু শিক্ষার্থী তাদের প্রিয় লেখকদের সঙ্গে আড্ডা দিচ্ছে এবং সেসব লেখক তাদের পরবর্তী কাজ সম্পর্কে আলোচনা করছেন। এটি আমাকে আরও গভীরভাবে ভাবাতে শুরু করল, মনে হলো, বইমেলা শুধুমাত্র কেনাকাটা কিংবা আনন্দের স্থান নয়, এটি আসলে এক মিলনমেলা, যেখানে বিভিন্ন চিন্তা, সংস্কৃতি, ভাষার আদান-প্রদান হয়।\nসন্ধ্যা নাগাদ, মেলার আবহাওয়া একটু ঠাণ্ডা হয়ে এলো। আমি আর কিছু বইয়ের স্টল ঘুরে দেখি, তারপরে ফেরার সময় বইয়ের ব্যাগ হাতে নিয়ে কেমন এক অদ্ভুত শান্তি অনুভব করি। মনে হচ্ছিল, এই বইগুলো আমাকে এক নতুন দুনিয়ায় নিয়ে যাবে।\nআজকের দিনটা ছিল এক কথায় অসাধারণ। প্রত্যেক বছর মেলাতে যাওয়ার জন্য যা একধরনের অভ্যস্ততা হয়ে দাঁড়িয়েছে, তবুও প্রতি বছর নতুন কিছু শেখার বা অনুভব করার জন্য কিছু একটা থাকে। ভাষা, সাহিত্য, কবিতা, গল্পের এই সমাহারে এক নতুন শক্তি অনুভব করা যায়—এই অনুভূতিই অমর একুশে বইমেলাকে বিশেষ করে তোলে।\nপ্রতিবছর যেমন নতুন লেখকের বই এবং পুরনো সৃষ্টির সম্মিলন ঘটে, তেমনি আগামী বছরেও এমনই এক বইমেলায় অংশগ্রহণের জন্য আরও বেশি উদ্দীপ্ত হয়ে ফিরলাম।\n…………………………………………………………………………..\n(খ)\n৩ ফেব্রুয়ারি ২০২৫\nপ্রধান শিক্ষক\nদিনাজপুর জিলা স্কুল\nবিষয়: বিদ্যালয়ের বার্ষিক ক্রীড়ানুষ্ঠান সম্পর্কিত প্রতিবেদন।\nসূত্র: দি. জি. স্কু. বাক্রী/২০২৫/২৭ (০৭)\nজনাব\nআমি আপনার আদেশানুসারে দিনাজপুর জিলা স্কুলে সম্প্রতি অনুষ্ঠিত বার্ষিক ক্রীড়ানুষ্ঠান সম্পর্কে একটি সংক্ষিপ্ত প্রতিবেদন উপস্থাপন করছি।\nদিনাজপুর জিলা স্কুলে বার্ষিক ক্রীড়ানুষ্ঠান অনুষ্ঠিত\n১. ১ ফেব্রুয়ারি ২০২৫ দিনাজপুর জিলা স্কুলে বার্ষিক ক্রীড়ানুষ্ঠান সম্পন্ন হয়েছে। অন্যান্য বছরের মতো এবারও এই নিয়মিত ক্রীড়া প্রতিযোগিতা আয়োজনের দায়িত্ব ছিল বার্ষিক ক্রীড়া উদ্যাপন কমিটির উপর। কমিটির সদস্যদের একান্ত প্রচেষ্টায় সুন্দরভাবে ক্রীড়ানুষ্ঠানটি পরিচালিত হয়েছে।\n২. এবারের প্রতিযোগিতার বিষয় ছিল খুবই বৈচিত্র্যপূর্ণ। পঁচিশটিরও বেশি বিষয়ে শিক্ষার্থীরা অংশগ্রহণ করে। বিষয়গুলোর মধ্যে উল্লেখযোগ্য- বিভিন্ন রকমের দৌড়, লাফ, লৌহগোলক নিক্ষেপ, বশী নিক্ষেপ, চাকতি নিক্ষেপ, দ্রুত হাঁটা, সাইকেল দৌড় ইত্যাদি। ছাত্র ও ছাত্রীদের জন্য পৃথক পৃথক বিষয় নির্ধারিত ছিল। 'যেমন খুশি তেমন সাজো' এবং আমন্ত্রিত মহিলাদের জন্য 'বালিশ খেলা' অনুষ্ঠানটি হয়েছিল বিশেষ উপভোগ্য। পুরুষ অতিথিদের জন্য ছিল হাঁড়িভাঙা। বিদ্যালয়ের শিক্ষক-শিক্ষিকা ও অন্য কর্মচারীদের জন্যও ছিল প্রতিযোগিতার ব্যবস্থা।\n৩. ক্রীড়া প্রতিযোগিতায় প্রথম, দ্বিতীয় ও তৃতীয় স্থান অধিকারীদের পুরস্কৃত করা হয়। প্রতিযোগিতায় ছেলেদের মধ্যে শ্রেষ্ঠ প্রতিযোগীর গৌরব লাভ করেছিল দশম শ্রেণির ছাত্র মাহফুজ হাসান এবং মেয়েদের মধ্যে শ্রেষ্ঠ হয়েছিল নবম শ্রেণির নীতি পাল।\n৪. বার্ষিক ক্রীড়া প্রতিযোগিতার উদ্বোধন হয়েছিল সকাল নয়টায়। উদ্বোধন করেছিলেন গণপ্রজাতন্ত্রী বাংলাদেশ সরকারের মাননীয় যুব, ক্রীড়া ও সংস্কৃতি প্রতিমন্ত্রী। সারা দিন প্রতিযোগিতা চলার পর বিকেল পাঁচটায় বিজয়ীদের মধ্যে পুরস্কার বিতরণ করেন মাননীয় যুব, ক্রীড়া ও সংস্কৃতি প্রতিমন্ত্রী। অনুষ্ঠানে অভিভাবক ও স্থানীয় বিশিষ্ট ব্যক্তিদের আমন্ত্রণ জানানো হয়েছিল। বিপুলসংখ্যক আমন্ত্রিত অতিথি দিনব্যাপী এ অনুষ্ঠান উপভোগ করেন।\n৫.বিদ্যালয়ের অনেক শিক্ষার্থী এ প্রতিযোগিতায় অংশগ্রহণ করেছিল। বিদ্যালয়ের ক্রীড়া শিক্ষকের নির্দেশনায় শিক্ষার্থীরা ক্রীড়ানুশীলনের প্রতি দারুণভাবে আগ্রহী হয়ে উঠেছিল। তবে ক্রীড়াচর্চায় উৎকর্ষের কিছু অভাব পরিলক্ষিত হয়েছে। বিদ্যালয়ে নিয়মিত খেলাধুলা চর্চার সুযোগ থাকলে শিক্ষার্থীরা আরও বেশি উৎকর্ষ দেখাতে সক্ষম হতো। লেখাপড়ার পাশাপাশি খেলাধুলারও যে প্রয়োজনীয়তা আছে, সে সম্পর্কে কর্তৃপক্ষের সচেতন হওয়া আবশ্যক।\n৬. এবারের ক্রীড়া প্রতিযোগিতা অত্যন্ত উৎসাহ-উদ্দীপনার সঙ্গে উদ্যাপিত হয়েছে। বিদ্যালয়ের বিশাল মাঠ সুন্দরভাবে সাজানো হয়েছিল সুন্দরভাবে। প্রতিযোগীদের কুচকাওয়াজ, তোপধ্বনি, পায়রা ওড়ানো ইত্যাদি আনুষ্ঠানিকতা সম্পাদিত হয়েছে। খেলাধুলার পাশাপাশি বিভিন্ন বিনোদনমূলক অনুষ্ঠান দর্শকদের মনে আনন্দ দিয়েছে। শিক্ষার্থীরা যে শৃঙ্খলার পরিচয় দিয়েছে, তা আজকের দিনে বিরল। প্রধান অতিথির ভাষণ শিক্ষার্থীদের মনে বহুদিন প্রেরণার উৎস হয়ে থাকবে।\n৭. বার্ষিক ক্রীড়ানুষ্ঠানটি বিদ্যালয়ের গৌরবজনক ইতিহাসে নতুন মাত্রা সংযোজন করতে সক্ষম হয়েছে।\nপ্রতিবেদকের নাম ও ঠিকানা : তামিম হাসান দশম শ্রেণি, মানবিক বিভাগ দিনাজপুর জিলা স্কুল\nপ্রতিবেদনের শিরোনাম : দিনাজপুর জিলা স্কুলে বার্ষিক ক্রীড়ানুষ্ঠান অনুষ্ঠিত\nপ্রতিবেদন তৈরির সময় : সকাল ১০টা\nতারিখ ৩ ফেব্রুয়ারি ২০২৫"
        }
      ]
    },
    {
      "number": "9",
      "uddipok": "(ক) সাজেক বেড়ানোর অনুভূতি জানিয়ে তোমার প্রবাসী বন্ধুকে একটি বৈদ্যুতিন চিঠি লেখো।\nঅথবা, (খ) কোনো বাণিজ্যিক প্রতিষ্ঠানে 'ম্যানেজার' পদে নিয়োগের জন্য একটি আবেদনপত্র লেখো।",
      "tag": "BCC 25",
      "sub_questions": [
        {
          "label": "",
          "question": "",
          "explanation": "(ক)\nTo : abc16@gmail.com\nCc :\nBcc :\nপ্রিয় বন্ধু,\nআশা করি তুমি ভালো আছো এবং সুস্থ আছো। বেশ কিছুদিন পর তোমার সাথে যোগাযোগ করার সুযোগ পেলাম, তাই প্রথমেই শুভেচ্ছা জানাচ্ছি।\nতুমি তো জানো, আমি সম্প্রতি সাজেক বেড়াতে গিয়েছিলাম। সাজেকের সৌন্দর্য, প্রকৃতি আর শান্তিপূর্ণ পরিবেশের কথা শুনেছিলাম অনেক, কিন্তু সেখানে গিয়ে যা অনুভব করলাম, তা ভাষায় প্রকাশ করা বেশ কঠিন। সাজেকের পাহাড়, আঁকাবাঁকা রাস্তা আর সবুজের সমারোহ সত্যিই অবিশ্বাস্য। যখন পাহাড়ের চূড়ায় পৌঁছালাম, নিচে গ্রামগুলো দেখতে অনেক ছোট মনে হচ্ছিল, আর দূরে বর্ষার মেঘেরা পাহাড়ের পাদদেশে আলিঙ্গন করতে করতে এমন এক দৃশ্য তৈরি করছিল, যা জীবনে কখনো ভুলবো না।\nএক রাত সাজেকের উঁচু পাহাড়ে কাটানোর পর, সকালের সূর্যোদয় দেখতে যাওয়া ছিল এক অন্যরকম অভিজ্ঞতা। সূর্যের প্রথম রশ্মি পাহাড়ের পৃষ্ঠে পড়তে শুরু করলে পুরো পরিবেশ এক অদ্ভুত রঙে ভরে যায়। সেখানে দাঁড়িয়ে নিজের অস্তিত্ব যেন একদম ছোট মনে হচ্ছিল। পাহাড়ের একপাশ থেকে তীব্র শীতল হাওয়া আসছিল, আর অন্যপাশে মৃদু গরম বাতাস ছিল—এ যেন প্রকৃতির এক বিশেষ মিশ্রণ।\nএছাড়া সাজেকের স্থানীয় মানুষদের আতিথেয়তা ছিল অত্যন্ত ভাল। তারা খুবই সরল এবং বন্ধুত্বপূর্ণ। তাদের সঙ্গে কথা বলে মনে হচ্ছিল, প্রকৃতি আর মানুষের মধ্যে এক অদৃশ্য বন্ধন রয়েছে। তাদের জীবনযাত্রা, খাওয়া-দাওয়া, সংস্কৃতি, সব কিছুই আমাকে ভীষণভাবে মুগ্ধ করেছে।\nতুমি তো জানো, আমার পাহাড়ি এলাকায় সময় কাটানো বেশ পছন্দ। সাজেক ছিল সেই অনুভূতির এক নতুন মাত্রা। আমার অভিজ্ঞতা বলছি, সাজেকের যাত্রা একদিন না একদিন তোমাকে অবশ্যই করতে হবে, তুমি যদি প্রকৃতির কাছে একটু শান্তি এবং প্রশান্তি পেতে চাও।\nআশা করি, একদিন আমরা দুজন একসাথে সাজেক ভ্রমণ করব। ততদিন পর্যন্ত তোমার খবর রাখব। তোমার পরিবারও ভালো থাকুক, এবং তোমার প্রবাসী জীবনে সব কিছু সুন্দর থাকুক, এই কামনা রইলো।\nশুভেচ্ছান্তে, [সুকুমার]\n…………………………………………………………………………..\n(খ)\n১৭ অক্টোবর, ২০২২ বরাবর\nব্যবস্থাপনা পরিচালক\nপ্রাণ-আরএফএল গ্রুপ লি মধ্য বাড্ডা, ঢাকা-১২১২।\nবিষয়: বিপণন কর্মকর্তা পদে নিয়োগের জন্য আবেদন ।\nজনাব,\nসবিনয় নিবেদন এই যে, গত ৫ অক্টোবর, ২০২২ তারিখে ‘দৈনিক প্রথম আলো' পত্রিকায় প্রকাশিত বিজ্ঞপ্তির মাধ্যমে জানতে পারলাম, আপনার প্রতিষ্ঠানে বিপণন কর্মকর্তা পদে কিছুসংখ্যক লোক নিয়োগ দেওয়া হবে। উক্ত পদের একজন প্রার্থী হিসেবে আমি আমার শিক্ষাগত যোগ্যতা ও প্রয়োজনীয় তথ্যাদি আপনার সদয় বিবেচনার জন্য উপস্থাপন করছি।\n১. নাম : মো. রফিকুজ্জামান\n২. পিতার নাম : মো. আবদুস সালাম\n৩. মাতার নাম : আমিনা আক্তার\n৪. বর্তমান ঠিকানা : রোড-৬৬, সড়ক-৩, ব্লক-বি, বাড্ডা, ঢাকা-১২১২\n৫. স্থায়ী ঠিকানা : গ্রাম: গণ্ডামারা; ডাকঘর: গণ্ডামারা; থানা : হাইমচর; জেলা : চাঁদপুর\n৬. জন্ম তারিখ : ৩ মে, ১৯৯৩ খ্রি.\n৭. জাতীয়তা : বাংলাদেশি (জন্মসূত্রে)\n৮. ধর্ম : ইসলাম\n৯. বৈবাহিক অবস্থা : অবিবাহিত\n১০. শিক্ষাগত যোগ্যতা :\nপরীক্ষার নাম\nবিভাগ/ বিষয়\nপ্রাপ্ত জিপিএ/সিজিপিএ\nপাসের বছর\nবোর্ড/বিশ্ববিদ্যালয়\nএসএসসি\nবিজ্ঞান\n৪.০০ (৫-এর মধ্যে)\n২০০৮\nকুমিল্লা বোর্ড\nএইচএসসি\nবিজ্ঞান\n৪.৪০ (৫-এর মধ্যে )\n২০১০\nকুমিল্লা বোর্ড\nবিএসএস\nসমাজবিজ্ঞান\n৩.১২ (৪-এর মধ্যে)\n২০১৪\nঢাকা বিশ্ববিদ্যালয়\nএমএসএস\nসমাজবিজ্ঞান\n৩.২১ (৪-এর মধ্যে)\n২০১৫\nঢাকা বিশ্ববিদ্যালয়\n১১. অভিজ্ঞতা : বিপণন কর্মকর্তা হিসেবে তিন বছর কাজের অভিজ্ঞতা।\nঅতএব, বিনীত প্রার্থনা, উল্লিখিত তথ্যাদির ভিত্তিতে আপনার প্রতিষ্ঠানে আমাকে বিপণন কর্মকর্তা পদে নিয়োগ দেওয়ার জন্য আপনার সদয় দৃষ্টি কামনা করছি।\nনিবেদক\nমো. রফিকুজ্জামান\nসংযুক্তি:\n১. সকল শিক্ষাগত যোগ্যতার সনদপত্রের অনুলিপি\n২. জাতীয় পরিচয়পত্রের অনুলিপি\n৩. অভিজ্ঞতার সনদের অনুলিপি\n৪. দুই কপি পাসপোর্ট সাইজের ছবি\n* [এখানে পদের নামসহ আবেদনকারী প্রাপকের ঠিকানা সংবলিত খাম আঁকতে হবে।]"
        }
      ]
    },
    {
      "number": "10",
      "uddipok": "(ক) সারাংশ লেখো:\nঅনেকের ইন্দ্রিয় সংযত, তাঁহাদের চিত্ত শুদ্ধ নয়। ইন্দ্রিয়-সুখ ভোগ করব না, কিন্তু আমি ভালো থাকব এবং আমার ইন্দ্রিয়গুলো ভালো থাকবে- এই বাসনা তাদের মনে প্রবল। আমার ধন হউক, আমার মান হউক, আমার সম্পদ হউক, আমার সৌভাগ্য হউক, আমি বড়ো হই, আর সবাই আমার চেয়ে ছোটো হউক, তারা এরূপ কামনা করে। এই সকল অভীষ্ট যাতে সিন্ধ হয়, তারা চিরকাল সেই। চেষ্টায় সেই উদ্যোগে ব্যস্ত থাকে। সেই জন্য না করে এমন কাজ নেই, তদ্ভিন্ন মন দেয় এমন বিষয় নেই। যারা ইন্দ্রিয়াসক্ত তাদের অপেক্ষাও এরা নিকৃষ্ট। এদের নিকট ধর্ম কিছুই নয়, জ্ঞান কিছুই নয়, ভূক্তি কিছুই নয়। তারা আল্লাহকে বাহ্যত মানে বটে, কিন্তু কার্যত তাদের ধর্ম কিছুই নেই। কেবল আপনি আছেন, আপনি ভিন্ন আর কিছুই নেই। ইন্দ্রিয়াসক্তি অপেক্ষাও এই স্বার্থপরতা চিত্ত-শুদ্ধির অন্তরায়। পরার্থ ভিন্ন চিত্ত-শুদ্ধি নেই।\nঅথবা, (খ) ভাবসম্প্রসারণ করো:\nপথ পথিকের সৃষ্টি করে না, পথিকই পথের সৃষ্টি করে।",
      "tag": "BCC 25,BCC 23",
      "sub_questions": [
        {
          "label": "",
          "question": "",
          "explanation": "(ক)\nসারাংশ:পরার্থ ভিন্ন চিত্ত শুদ্ধির কোনো বিকল্প নেই। ইন্দ্রিয় সংযম করেও অনেকে স্বার্থপর হন এবং নিজেকে ছাড়া অন্যের কথা ভাবেন না। তাদের চিত্ত শুদ্ধ নয়। অন্যদিকে ইন্দ্রিয়াসক্ত হয়েও অনেকে উদার ও পরোপকারী হন। তাদের চিত্ত শুদ্ধ ও পবিত্র। প্রকৃতপক্ষে নিঃস্বার্থভাবে পরকল্যাণের মধ্যেই চিত্তশুদ্ধির সার্থকতা নিহিত।\n…………………………………………………………………………..\n(খ)\nমূলভাব:\nজগতের খ্যাতিমান ব্যক্তিরা নিজেদের জীবনের পথ নিজেরাই সৃষ্টি করে নেয়। অপরের সৃষ্ট পথ অনুসরণ করে না।\nসম্প্রসারিত ভাব :\nমানুষের সব ধরনের সৃষ্টির মূলেই রয়েছে তার চেষ্টা। চেষ্টা দ্বারাই মানুষ অসাধ্যকে সাধন করেছে। পথিকমাত্রই তার সুবিধামতাে চলার পথ সৃষ্টি করে নেয় এবং চেষ্টা-সাধনা বলে অভীষ্ট লক্ষ্যে পৌঁছে। সুতরাং পথিক ও পথ এ দুটি পরস্পর পরস্পরের সাথে সম্পৃক্ত। পথ ছাড়া যেমন পথিক চলতে পারে না ঠিক তেমনই পথিক ছাড়া পথেরও কোনাে মূল্য থাকে না। তবে পথ পথিকের সৃষ্টি করে না, পথিককেই তার পথ সৃষ্টি করে নিতে হয়। পথিক যে নির্দিষ্ট পথ দিয়ে প্রতিনিয়ত যাতায়াত করে, সেখানেই পথের সৃষ্টি হয়। এ পথ একদিনে সৃষ্টি হয় না।\nপথিকের অনবরত যাতায়াতের ফলে চরণাঘাতে পথের জঞ্জাল বিদূরিত হয়। অর্থাৎ বারবার পায়ের আঘাতে সবুজ ঘাস সজীবতা হারিয়ে ধীরে ধীরে নিশ্চিহ্ন হয়ে যায় এবং একটি সুগম, পথের সৃষ্টি করে। পথের মতাে মানবজীবনও নানা সমস্যায় জর্জরিত। এসব সমস্যা কাটিয়ে ওঠার জন্য পথিকের মতাে মানুষকেও প্রতিনিয়ত সংগ্রাম করে যেতে হয়। তবেই সে সফলতা লাভ করে। কোনাে মানুষের জীবনেই সফলতা এমনি এমনি আসে না। সফলতা পেতে হলে তাকে প্রচুর পরিশ্রম ও সাধনা করতে হয়। এই পরিশ্রম ও সাধনার বলেই মানুষ আজ সভ্যতার সর্বোচ্চ শিখরে আরােহণ করতে সক্ষম হয়েছে।\nমহাপুরুষদের জীবনী পর্যালােচনা করলে দেখা যায়, তাদের জীবনে সফলতা এমনি এমনি আসেনি। এ সফলতা অর্জনের জন্য তাদেরকে প্রচুর ত্যাগ-তিতিক্ষা এবং অবর্ণনীয় দুঃখকষ্ট সহ্য করতে হয়েছে। কাজেই জীবনে সুখ-স্বাচ্ছন্দ্য ও সফলতা অর্জন করতে হলে একাগ্র সাধনা ও চেষ্টা দ্বারা সকল বাধাবিপত্তি অতিক্রম করে সামনের দিকে এগিয়ে যেতে হবে। মানুষ নিজেই স্বীয় সৌভাগ্যের স্রষ্টা ও নিয়ন্ত্রক। মানুষ সাধনা দ্বারা অসাধ্য সাধন করে, চলার পথ সুগম করার জন্য শত বাধাবিপত্তি মােকাবিলা করে। ফলশ্রুতিতে সে জীবনে প্রতিষ্ঠা লাভ করে।\nসিদ্ধান্ত:মানুষ সাধনা বলে তার প্রয়ােজনীয় জিনিস সৃষ্টি করে, চলার পথ মসৃণ করার জন্য শত বাধাবিপত্তি মােকাবিলা করে।"
        }
      ]
    },
    {
      "number": "11",
      "uddipok": "(ক) 'ফেসবুকের সুফল ও কুফল' বিষয়ে দুই বন্ধুর সংলাপ রচনা করো।\nঅথবা,\n(খ) নিচের উদ্দীপক অনুসরণে একটি খুদেগল্প লেখো: পড়ন্ত বিকেলে ঢাকার ফুটপাতে হাঁটতে হাঁটতে রাজু ভাবে, কালের প্রবহমান স্রোত জীবনকে আজ কতদূরে নিয়ে এসেছে। কিন্তু শৈশবের স্মৃতিগুলো আজও...",
      "tag": "BMARPC 24,CTGC.B,VNSC 24,BNMPC 24,NDCD 24,DCC 24,CPCR 24,RB 23,BB 23,CB 23,PCC 23,RCC 23,JGCC 23,MC 23,RCC 23,DC 23,HC 23,FCC 23,CCC 23,CB 22,SB 22,CTG.B 19,CB 19,DB 17,CTG.B 17,CB 17,JB 17,DIN.B 16,CB 16,JB 16,BB 16,CPSCM 24",
      "sub_questions": [
        {
          "label": "",
          "question": "",
          "explanation": "(ক) উত্তর:\nউত্তর: 'ফেইসবুকের সুফল ও কুফল' বিষয়ে দুই বন্ধুর সংলাপ\nসনিয়া : কিরে তানজিনা, কেমন আছিস?\nতানজিনা: ভালো, তুই কেমন আছো, দোস্ত?\nসনিয়া: ভালো। ওহ তোকে কাল রাতে ফেসবুকে মেসেজ পাঠিয়েছিলাম। রিপ্লাই দিলি না যে।\nতানজিনা: আমি রাতে তাড়াতাড়ি ঘুমাতে যাই। রাতে ফেসবুকে ঢুকি না বললেই চলে। দুঃখিত দোস্ত, খেয়াল করিনি।\nসনিয়া : খুবই ভালো অভ্যাস। আমি তো সারারাত ফেসবুকে স্কুল করতেই থাকি। গভীর রাতেও ঘুম আসতে চায় না।\nতানজিনা: ফেসবুক আমাদের জীবন থেকে মূল্যবান সময় কেড়ে নেয়। সম্পর্কের বন্ধনগুলো যেন কেমন শিথিল হয়ে পড়ছে ক্রমশ। চেনা-জানা সম্পর্কগুলোকে ছেড়ে কোন ভার্চুয়াল জগতে বুঁদ হয়ে আছে তরুণ প্রজন্ম।\nসনিয়া : ঠিক বলেছিস। আমি অনেকবার ফেসবুক ব্যবহার পরিহার করতে চেয়েছি। পারিনি। তবে ফেসবুকের অনেক ইতিবাচক দিকও রয়েছে।\nতানজিনা ইতিবাচকের চেয়ে নেতিবাচক দিকই মনে হয় বেশি ফেসবুকের। এটি মূল্যবান সময় কেড়ে নিচ্ছে, ঘুম কেড়ে নিচ্ছে, শিশু-কিশোরদের সাইবার ঝুঁকিতে ফেলছে। ফেসবুক সম্পর্ক তৈরি করে প্রতারণার খবর তো আজকাল হরহামেশাই পত্রিকার পাতা খুললে চোখে পড়ে।\nসনিয়া : তোর কথাগুলো মিথ্যা নয়।\nতানজিনা: ফেসবুকের ফলে ক্ষতিগ্রস্ত হচ্ছে তরুণ প্রজন্ম। বিশেষত ছাত্রছাত্রীরা। ছাত্রজীবন হচ্ছে ভবিষ্যৎ গঠনের মোক্ষম সময়। এ সময় পড়াশুনাই তার প্রধান কাজ। কিন্তু আমাদের দেশে ছাত্রছাত্রীরা পড়াশুনা বাদ দিয়ে ফেসবুকের জগতে ডুবে আছে। দিন-রাত চব্বিশ ঘণ্টাই তারা ফেসবুকে থাকতে চায়। এতে মারাত্মকভাবে ক্ষতিগ্রস্ত হচ্ছে তাদের শিক্ষাজীবন।\nসনিয়া : তোর কথার সত্যতা থাকলেও ফেসবুক কিন্তু শিক্ষার্থীদের অনেক উপকারও করছে। ফেসবুক শিক্ষার্থীদের সামনে ই- লার্নিংয়ের এক বিশাল জগৎ খুলে দিয়েছে। শিক্ষামূলক নানা গ্রুপে দরকারি সব শিক্ষা উপকরণ আজ ফেসবুকে লগ-ইন করলেই পাওয়া যাচ্ছে।\nতানজিনা: দেখ, বেড়ার অপর পাশের ঘাস সব সময় সবুজই মনে হয়। ফেসবুকের কল্যাণে বর্তমানে প্রশ্নপত্র ফাঁস মহামারি আকারে ছড়িয়ে পড়েছে দেশে। মুহূর্তেই ছড়িয়ে পড়ছে প্রশ্ন। শিক্ষার্থীদের স্বপ্নকে ধূলিস্যাৎ করে দিচ্ছে।\nসনিয়া : এটা সত্য কথা। ফেসবুক সহজলভ্য হওয়ার আগে এতটা মহামারির মতো প্রশ্ন ফাঁস হতো না।\nতানজিনা: শুধু কি তাই! ফেসবুকের কারণে দেশের তরুণ প্রজন্ম মারাত্মক সাইবার ঝুঁকির মুখে পড়েছে। হুমকির মুখে পড়ছে তাদের নিরাপত্তা। ফেসবুকে মেয়েরা প্রতিনিয়ত হ্যারেজমেন্টের শিকার হচ্ছে। অশ্লীল ছবি, ভিডিও, আদিরসাত্মক লেখা কিশোর-কিশোরীদের মানসিক স্বাস্থ্যকে ভয়াবহ ঝুঁকিতে ফেলে দিচ্ছে। ফেসবুকে প্রেমের নামে চলছে প্রতারণা।\nসনিয়া : তোর কোনো কথাই ভিত্তিহীন নয়। দেখ এ জন্য তো আমরা ফেসবুককে দোষ দিতে পারি না। দোষ যত এর ব্যবহারকারীদের। মাথা ব্যথা বলে তো আর মাথা কেটে ফেললে সমাধান হয়ে গেল না। এ কারণেই ফেসবুক ব্যবহারে সকলকে সচেতন হতে হবে। ১৮ বছর বয়স না হওয়া পর্যন্ত শিশু-কিশোরদের ফেসবুক ব্যবহার থেকে বিরত রাখতে হবে। অথবা অভিভাবকের তত্ত্বাবধানে ফেসবুক ব্যবহার করতে দিতে হবে।\nতানজিনা: এটা তো খুবই চমৎকার ও কার্যকর ধারণা।\nসনিয়া : তুই দেখ, ফেসবুক আমাদের শিক্ষাজীবনে কত কাজে আসছে। সহপাঠীদের সঙ্গে যোগাযোগ, ক্লাসের সময় জানা, শিক্ষা উপকরণ সংগ্রহ আজ ফেসবুকের গ্রুপেই আমরা করে থাকি।\nতানজিনা: হ্যাঁ। ঠিক বলেছিস।\nসনিয়া : তাছাড়া মুহূর্তের মধ্যেই আমরা বিশ্বের নানা প্রান্তের খবরাখবরও আজকাল ফেসবুকেই পেয়ে থাকি। এসব কারণে বলছিলাম, মাথাকে কেটে নয়, যথাযথ চিকিৎসা করিয়ে মাথাব্যথা দূর করতে হবে।\nতানজিনা: হুম। ঠিক বলেছিস। সংযত ব্যবহার ও অভিভাবকের তত্ত্বাবধানই ফেসবুক সমস্যার সমাধান দিতে পারে।\nসনিয়া : ঠিক তাই। প্রতিটি জিনিসের ভালো ও মন্দ দুটি দিকই রয়েছে। আমরা ভালোর দিকটা নিলেই হলো।\nতানজিনা: এটা একদম ঠিক কথা।\nসনিয়া : আচ্ছা, দোস্ত, আমাকে যেতে হবে। ভালো থাকিস। বিদায়। তানজিনা: তুইও ভালো থাকিস। বিদায়। কাল কলেজে দেখা হবে।\nঅথবা, (খ) উত্তর:\nরাজুর শৈশব\nপড়ন্ত বিকেলে ঢাকার ফুটপাতে হাঁটতে হাঁটতে রাজু ভাবে- কালের প্রবহমান স্রোত জীবনকে আজ কতদূরে নিয়ে এসেছে। কিন্তু শৈশবের স্মৃতিগুলো আজও অমলিন মনের মণিকোঠায়। সেই দুরন্ত শৈশবের অম্ল- মধুর স্মৃতি তাকে অতীতের কোলে টেনে নেয়। এই নাগরিক কোলাহল রাজুর একদম ভালো লাগে না। একঘেয়েমি, যান্ত্রিক এই মহানগরের জীবন যেন ডাঙায় তোলা মাছের মতো সর্বদা খাবি খায়। পালাতে ইচ্ছা হয় সব কিছু ছেড়ে। জীবন ও জীবিকার তাগিদে রাজু তা পারে না। তবে শৈশবের অমলিন স্মৃতিগুলো যেন নাগরিক শ্বাসরুদ্ধতার মধ্যে এক পলকা নির্মল ও শুভ্র বাতাস।\nরাজু ভাবে কত না সুন্দর ছিল তার শৈশব। গোপালপুর নামক ছোটো গ্রামে তার বেড়ে ওঠা। সেখানে ছিল না নগরের যান্ত্রিক ছোঁয়া। সকালে মা তাকে গরম ভাত খাইয়ে দিতেন নিজ হাতে। স্কুলের জামা-জুতা পরিয়ে দিতেন। তার খুদে হাত মুঠোয় করে রোজ স্কুলে দিয়ে আসতেন মা। কলেজিয়েট প্রাথমিক স্কুলে পড়ত সে। পড়াশুনায় ভালো হওয়ায় স্কুলের শিক্ষক তাকে খুব ভালোবাসতেন। স্কুলের শেখার বিষয়টা ছিল অতি আনন্দের। এখনকার বিদ্যালয়গামী শিক্ষার্থীর মতো বইয়ের বোঝা তাকে বইতে হয়নি। কাঁধে ছিল না ব্যাগ বোঝাই বইয়ের চাপও।\nসবাই ক্লাসে বসে দুপুর পর্যন্ত অপেক্ষা করে থাকতো কখন বারোটা বাজবে। দপ্তরি আব্দুল হাই ঘণ্টার আওয়াজ দেবেন। ঘণ্টা বাজা মাত্র ভোঁ-দৌড়ে স্কুল-মাঠে হাজির হতো রাজু ও তার সহপাঠীরা। দুপুরের রোদকে থোড়াই কেয়ার করে তারা খেলায় মেতে উঠত। টিফিনের একটা ঘণ্টা শিক্ষার্থীদের কোলাহলে মুখর হয়ে থাকত বিদ্যালয়ের আঙিনা। আর স্কুলে বন্ধুদের সঙ্গে মায়ের হাতে তৈরি টিফিন ভাগাভাগি করে খাওয়ার স্মৃতি তো আজও তাকে অশ্রুসিক্ত করে তোলে। আজ সে কোথায় আর কোথায় তার স্কুল বন্ধু রহিম, জসিম, আল-আমিন, জীবন। ও রোমানরা।\nস্কুল থেকে ফিরেই মায়ের হাতে খেতো রাজু। মা তাকে ঘুম পাড়াতে চাইতেন। কিন্তু পারতেন না। রাজু ঘুমের ভান করে থাকত। যেই না মা সরে যেতেন, অমনি রাজু পগারপার। মা আর তাকে খুঁজে পেতেন না। খুঁজে পেত তার বন্ধুরা। পাড়ার বড়ো মাঠে। ক্রিকেট খেলতে খুবই পছন্দ করত রাজু। ভালো ক্রিকেট খেলতো বলে কেবল বন্ধু মহলেই নয়, পাড়ার বড়ো ভাইয়েরাও রাজুকে খুব স্নেহ করতেন। পশ্চিম আকাশে সূর্য ঢলে পড়লেই রাজু। বাড়ি ফিরে যেত। ধুলো জড়িয়ে থাকত তার সারা গায়ে। মা তাকে জোর করে আবার গোসল করাতেন। গোসল করানোর পর তাকে ঘরে ঢুকতে দিতেন মা।\nসন্ধ্যায় রাজুর বাবা অফিস থেকে ফিরতেন। রাজু তখন লক্ষ্মী ছেলের মতো বইয়ে মাথা গুজে স্কুলের পড়া তৈরি করত। সন্ধ্যায় দুরন্ত রাজু আর দুরন্ত থাকত না। বাবার কণ্ঠস্বরকে সে যমের চেয়ে বেশি ভয় করত। উচ্চস্বরে পড়ত সে। ঘুমে তার চোখ ধরে আসত। তবু ঘুমাতে পারত না সে বাবার ভয়ে। এই বুঝি বাবা চুলের মুঠি ধরে দিলেন এক ঝাঁকি। তখনকার দিনে প্রায় প্রতি রাতেই বিদ্যুৎ বিভ্রাট অর্থাৎ লোডশেডিং হতো।\nলোডশেডিং ছিল রাজুর প্রার্থনার বস্তু। বিদ্যুৎ চলে যাওয়ার সঙ্গে সঙ্গে রাজুর ঘুমও উধাও হয়ে যেত। স্কুলের দুরন্তপনা এবং খেলার মাঠের চঞ্চলতা আবার তার ওপর ভর করত। বিদ্যুৎ গেলে তাকে পড়তে হতো না। দুপুরের খেলার মাঠের বদলে রাতে সে নেমে পড়ত বাড়ির আঙিনায়। উঠান যেন মুহূর্তেই শিশু-কিশোরদের মেলায় রূপ নিতো। 'কুক পালানো', 'ছোয়াছুঁয়ি', 'কানামাছি' ছিল রাজুদের রাতের খেলা। তবে 'কুক পালানো'ই ছিল তাদের প্রধান খেলা। কেউ কেউ আবার গল্পের ঝাঁপি খুলে বসতো। রূপকথার রাজকুমার-রাজকুমারীর জগতে ডুবে যেত অনেকেই।\nবিদ্যুৎ না আসা পর্যন্ত অবিরাম তারা খেলেই চলত। যেই বিদ্যুৎ আসত, অমনি সবাই উঠোন খালি করে এক দৌড়ে বাসায় ফিরে যেত। হাত-মুখ ধুয়ে ফের রাজু পড়তে বসতো। পড়ার চেয়ে ঘুমই তখন তাকে বেশি টানত। কতদিন যে না খেয়েই রাজু ঘুমিয়ে যেত তার কোনো ইয়ত্তা ছিল না। অবশ্য মা তাকে ঘুম থেকে উঠিয়ে হাতে তুলে খাইয়ে দিতেন। হঠাৎ বাসের কর্কশ হর্নে রাজু সম্বিৎ ফিরে পায়। শৈশবের স্বর্গ থেকে নেমে আসে নগর জীবনের বাস্তবতার মাটিতে। দীর্ঘশ্বাসে বুক তার ভারি হয়ে আসে। দ্রুত হেঁটে চলে রাজু। সামনের গলিতে গিয়েই যে তাকে বাস ধরতে হবে। ফিরতে হবে ইট-পাথরের বদ্ধ কৃঠিতে।"
        }
      ]
    }
  ]
}