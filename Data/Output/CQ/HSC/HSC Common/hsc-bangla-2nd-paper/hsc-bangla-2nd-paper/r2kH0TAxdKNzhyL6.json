{
  "title": "ঢাকা বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "(ক) উদাহরণসহ 'অ' ধ্বনির উচ্চারণের পাঁচটি নিয়ম লেখ।\nঅথবা\n(খ) যে কোনো পাঁচটি শব্দের শুদ্ধ উচ্চারণ লেখ:\nঅধ্যক্ষ, ইতোমধ্যে, উদ্যোগ, ঐকতান, কল্যাণ, চর্যাপদ, ধন্যবাদ, পদ্ম ।",
      "tag": "DB 25",
      "sub_questions": [
        {
          "label": "",
          "question": "",
          "explanation": "(ক)উত্তর:\n'অ' ধ্বনির বিবৃত বা স্বাভাবিক উচ্চারণের নিয়ম: নিচে 'অ' ধ্বনির বিবৃত বা স্বাভাবিক উচ্চারণের ৫টি নিয়ম উদাহরণসহ দেওয়া হলো:\n১. শব্দের দ্বিতীয় স্বর 'অ', 'আ', 'ও' হলে 'অ'-এর উচ্চারণ স্বাভাবিক হয়। যেমন- অন্ন, অর্থ, অক্ষর, কলম, অমল ইত্যাদি।\n২. 'স' বা 'সম' উপসর্গযুক্ত আদি অ-ধ্বনি স্বাভাবিক হয়। যেমন- সস্নেহ, সহাস্য, সজীব, সবল, সবিনয় ইত্যাদি।\n৩. 'না' অর্থে 'অ' বা 'অন' থাকলে অ-ধ্বনি স্বাভাবিক বা বিবৃত হয়। যেমন- অমূল্য, অমৃত, অস্থির, অনিয়ম, অনাগত ইত্যাদি।\n৪. 'অ' এর নিজস্ব উচ্চারণ স্বাভাবিক বা বিবৃত হয়। যেমন- জল, সরল, দখল, কথা ইত্যাদি।\n৫. 'অ' স্বরধ্বনিযুক্ত একাক্ষর (Sylleble) শব্দের অ-এর উচ্চারণ স্বাভাবিক। যেমন- নদ, টব, শব্, দম্, রর্ ইত্যাদি।\nখ)উত্তরঃ\n১। ওদ্‌ধোক্‌খো\n২। ইতোম্ দধে\n৩। উদ্‌দোগ\n৪। ওইকোতান্\n৫। কোল্‌ল্যান্\n৬।চোর্জাপদ্\n৭।ধোন্‌নোবাদ্‌.\n৮।পদ্‌দোঁ"
        }
      ]
    },
    {
      "number": "2",
      "uddipok": "(ক) উদাহরণসহ বাংলা একাডেমি প্রণীত প্রমিত বাংলা বানানের পাঁচটি নিয়ম লেখ।\nঅথবা,\n(খ) যে কোনো পাঁচটি শব্দের শুদ্ধ বানান লেখ:\nঅধ্যায়ন, অপরাহ্ন, আমাবস্যা, গ্রামীন, দন্ডবিদি, প্রতিযোগীতা, বিভিসিকা, রেজিষ্ট্রেশন!",
      "tag": "DB 25",
      "sub_questions": [
        {
          "label": "",
          "question": "",
          "explanation": "(ক) উত্তরঃবাংলা ব্যাকরণের একটি বিবর্তনশীল অধ্যায়। নানা বিবর্তনের মধ্য দিয়ে। বাংলা বানান আজকের পর্যায়ে এসেছে। বানানের এই পরিবর্তনের ধারায় বাংলা একাডােম একটি গুরুত্বপূর্ণ ভূমিকা পালন করেছে। বাংলা একাডেমি প্রবতিত প্ৰামত বাংলা বানানের নিয়ম থেকে ছয়টি নিয়ম নিচে উল্লেখ করা হলােঃ\nক. তৎসম শব্দের বানান অপরিবর্তিত থাকবে। যেমন : চন্দ্র, সূর্য, নদী, ভাষা ইত্যাদি।\nখ. যেসব তৎসম শব্দের বানানে ই এবং ঈ অথবা উ এবং উ উভয় রূপই শুদ্ধ, সেসব শব্দের বানানে কেবল ই এবং উ বসবে। যেমন : শ্রেণি, উষা ইত্যাদি।\nগ. তৎসম এবং অতৎসম শব্দে কোথাও রেফের পরে দ্বিত্ব হবে না। যেমন : অর্জন, | অর্চনা, ধর্ম, কীর্তন ইত্যাদি।\nঘ. শব্দের শেষে বিসর্গ থাকবে না। যেমন : ক্রমশ, প্রায়শ, মূলত ইত্যাদি।\nঙ. সন্ধি দ্বারা গঠিত শব্দে ক খ গ ঘ-এর আগে ং এবং ঙ দুটোই শুদ্ধ । যেমন : অহঙ্কার/অহংকার, সঙ্গীত/সংগীত ইত্যাদি।\nখ) উত্তরঃ\n১।অধ্যয়ন\n২।অপরাহ্ণ\n৩। অমাবস্যা\n৪।গ্রামীণ\n৫। দণ্ডবিধি\n৬।প্রতিযোগিতা\n৭।বিভীষিকা\n৮। রেজিস্ট্রেশন"
        }
      ]
    },
    {
      "number": "3",
      "uddipok": "উদাহরণসহ ক্রিয়া পদের শ্রেণিবিভাগ আলোচনা কর।\nঅথবা,\nনিম্নরেখ যে-কোনো পাঁচটি শব্দের ব্যাকরণিক শব্দশ্রেণি নির্দেশ কর:\n(i) পয়লা বৈশাখ বাঙালির উৎসবের দিন।\n(ii) আজ নয় কাল সে আসবেই।\n(iii) হে বন্ধু , বিদায়।\n(iv) তুমি যে আমার কবিতা ।\n(v) মোদের গরব মোদের আশা আমরি বাংলা ভাষা।\n(vi) দুঃখ বিনা সুখ লাভ হয় কি মহীতে?\n(vii) আমিন ও সামিন দুই ভাই।\n(viii) এগিয়ে চলেছে প্রতিবাদী মিছিল ।",
      "tag": "DB 25",
      "sub_questions": [
        {
          "label": "",
          "question": "",
          "explanation": "(ক) উত্তরঃযে পদের দ্বারা কাজ করা বোঝায়, তাকে ক্রিয়া বলে। অথবা ধাতুর প্রয়োগগত রূপ হলো ক্রিয়া।\nবাংলা ক্রিয়াপদের শ্রেণিবিভাগ: বাংলা ক্রিয়াপদকে তিনটি শ্রেণিতে ভাগ করা যায়।এগুলো হলো:\n১. অর্থ সম্পর্ক বিচারে, ২. গঠন বৈশিষ্ট্য বিচারে ও ৩. কর্মপদ সংক্রান্ত ভূমিকা অনুসারে।\n১. অর্থ সম্পর্ক বিচারের দিক থেকে ক্রিয়াপদ দুই প্রকার: ক.সমাপিকা ক্রিয়া ও খ. অসমাপিকা ক্রিয়া।\nক. সমাপিকা ক্রিয়া: যে ক্রিয়া বাক্যের অর্থ বা ভাব সম্পূর্ণরূপে প্রকাশ করে, তাকে সমাপিকা ক্রিয়া বলে। যেমন- আজ আমি কাজটা করব।\nখ. অসমাপিকা ক্রিয়া যে ক্রিয়া বাক্যের অর্থ বা ভার সম্পূর্ণরূপে প্রকাশ করে না, তাকে অসমাপিকা ক্রিয়া বলে। যেমন- আমি বাড়ি এসে...। 'এসে' অসমাপিকা ক্রিয়া।\n২. গঠন বৈশিষ্ট্য বিচারে ক্রিয়া চার প্রকার।নিচে এগুলো সংক্ষেপে আলোচনা করা হলো:ক. প্রযোজক ক্রিয়া: প্রযোজক ধাতুর সঙ্গে বিভক্তি যোগ করে যে ক্রিয়া গঠিত হয় তাকে বলে প্রযোজক ক্রিয়া। যেমন- সাপুড়ে সাপ খেলায়।খ. নামধাতুর ক্রিয়া: নামধাতুর সাথে বিভক্তি যোগে যে ক্রিয়া গঠিত হয় তাকে বলে নামধাতুর ক্রিয়া। যেমন- শাসনের জন্য বেতানো ঠিক নয়।\nগ. যৌগিক ক্রিয়া: একটি অসমাপিকা ও একটি সমাপিকা ক্রিয়াযোগে যৌগিক ক্রিয়া গঠিত হয়। যেমন- ছেলেরা হেসে ফেলল।\nঘ. মিশ্র ক্রিয়া: বিশেষ্য, বিশেষণ ও ধ্বন্যাত্মক অব্যয়ের সাথে কর, হ, দে, পা, যা, কাট, ছাড়, ধর, মার প্রভৃতি ধাতুযোগে গঠিত ক্রিয়াকে মিশ্রক্রিয়া বলে। যেমন- আমরা লালবাগ কেল্লা দর্শন করলাম।\n৩. কর্মপদ সংক্রান্ত ভূমিকা অনুসারে বাক্যে কর্মপদ সংক্রান্ত ভূমিকা অনুসারে ক্রিয়াকে দুটি ভাগে ভাগ করা যায়:\nক. অকর্মক ক্রিয়া ও খ. সকর্মক ক্রিয়া।ক. অকর্মক ক্রিয়া: বাক্যে যে ক্রিয়ার কোনো কর্ম থাকে না, তাকে অকর্মক ক্রিয়া বলে। যেমন- মেঘ ডাকে।\nখ. সকর্মক ক্রিয়া: বাক্যে যে ক্রিয়ার এক বা একাধিক কর্ম থাকে তাকে সকর্মক ক্রিয়া বলে। যেমন- সাবু গান করে।\nখ) উত্তরঃ\n(i) পয়লা বৈশাখ বাঙালির উৎসবের দিন।- বিশেষ্য\n(ii) আজ নয় কাল সে আসবেই।-অব্যয়\n(iii) হে বন্ধু , বিদায়। -সর্বনাম\n(iv) তুমি যে আমার কবিতা ।-বিশেষ্য\n(v) মোদের গরব মোদের আশা আমরি বাংলা ভাষা।-সর্বনাম\n(vi) দুঃখ বিনা সুখ লাভ হয় কি মহীতে?-অব্যয়\n(vii) আমিন ও সামিন দুই ভাই।—অব্যয়\n(viii) এগিয়ে চলেছে প্রতিবাদী মিছিল ।-বিশেষ্য"
        }
      ]
    },
    {
      "number": "4",
      "uddipok": "(ক) বাংলা ভাষায় উপসর্গের প্রয়োজনীয়তা ব্যাখ্যা কর।\nঅথবা\n(খ) যে কোনো পাঁচটি শব্দের ব্যাসবাক্যসহ সমাস নির্ণয় কর।\nকাগজ-কলম, তেপান্তর, নবীনবরণ, মুখচন্দ্র, গণশিক্ষা, বনবাস, সিংহাসন, কাজলকালো।",
      "tag": "DB 25",
      "sub_questions": [
        {
          "label": "",
          "question": "",
          "explanation": "ক)উত্তরঃ\nযেসব অব্যয়সূচক শব্দাংশের নিজস্ব কোনো অর্থ নেই কিন্তু অন্য শব্দের পূর্বে বসে নতুন শব্দ গঠন করে সেসব শব্দাংশকে উপসর্গ বলে। নতুন অর্থবোধক শব্দ গঠনে উপসর্গের ভূমিকা অনস্বীকার্য। শুধু তাই নয়- শব্দার্থের পরিবর্তন, সম্প্রসারণ, সংকোচন কিংবা পূর্ণতা সাধনে উপসর্গ ভূমিকা রাখে। উপসর্গগুলোর অর্থবাচকতা না থাকলেও অন্য শব্দের আগে বসে এগুলো অর্থের দ্যোতনা সৃষ্টি করতে পারে। যেমন: 'পয়া' শব্দের আগে 'অ' উপসর্গযোগে 'অপয়া' শব্দটি গঠিত হয়, যার অর্থ- কুলক্ষণযুক্ত। এখানে অর্থের সংকোচন হয়েছে। আবার 'পূর্ণ' শব্দের আগে 'পরি' উপসর্গযোগে 'পরিপূর্ণ গঠিত হয়, যার অর্থ- সামগ্রিকভাবে ভরপুর। এখানে শব্দের অর্থের সম্প্রসারণ হয়েছে। এভাবে সংস্কৃত, বাংলা ও বিদেশি উপসর্গের দ্বারা বাংলা ভাষায় নিত্য নতুন শব্দ গঠিত হচ্ছে। এ সকল দিক বিবেচনায় বলতে পারি, উপসর্গের ব্যবহার বাংলা শব্দভাণ্ডারকে সমৃদ্ধ করেছে ।\nখ)উত্তরঃ\nকাগজ-কল=কাগজে ও কলমে= অলুক দ্বন্দ্ব\nতেপান্তর = তিন প্রান্তরের সমাহার = দ্বিগু\nনবীনবরণ = নবীনকে বরণ= দ্বিতীয়া তৎপুরুষ\nমুখচন্দ্র = মুখ চন্দ্রের ন্যায়= উপমিত কর্মধারয়\nগণশিক্ষা=গণ কর্তৃক শিক্ষা= কর্মধারয়\nবনে বাস = বনবাস=সপ্তমী তৎপুরুষ\nসিংহাসন= সিংহ চিহ্নিত আসন=মধ্যপদলোপী কর্মধারয়\nকাজলকালো= কাজলের ন্যায় কালো= উপমান কর্মধারয়"
        }
      ]
    },
    {
      "number": "5",
      "uddipok": "(ক) বাক্যের গঠনগত শ্রেণিবিভাগ আলোচনা কর।\nঅথবা,\n(খ) নির্দেশ অনুসারে যে-কোনো পাঁচটি বাক্যান্তর কর:\n(i) জাদুঘর আমাদের আনন্দ দেয়। (প্রশ্নবোধক)\n(ii) সর্বদা তার মনে দুঃখ। (বিস্ময়বোধক)\n(iii) তিনি ধনী কিন্তু দাতা নন। (সরল)\n(iv) সূর্যোদয়ে পদ্ম ফুটে। (জটিল)\n(1) তাদের ভুলটা ভাঙতে দেরি হয় না। (অস্তিবাচক)\n(vi) কী ভয়ংকর ঘটনা। (নির্দেশাত্মক)\n(vii) মানুষ মরণশীল। (নেতিবাচক)\n(viii) জ্ঞানী বলেই তিনি বিনয়ী ছিলেন। (যৌগিক)",
      "tag": "DB 25",
      "sub_questions": [
        {
          "label": "",
          "question": "",
          "explanation": "ক) উত্তরঃগঠন অনুসারে বাংলা বাক্য ৩ প্রকার। যথা-১।সরল  বাক্য, ২। জটিল বাক্য এবং ৩। যৌগিক বাক্য।\n১)সরল বাক্য- যে বাক্যে একটিমাত্র সমাপিকা ক্রিয়া থাকে তাকে সরল বাক্য বলে। যেমন- রাম বিদ্যালয়ে যায়। এই বাক্যটিতে সমাপিকা ক্রিয়াটি হল ‘যায়’।\n২) জটিল বাক্য- যে বাক্যে একাধিক খণ্ডবাক্য একটির সঙ্গে আরেকটি সম্পর্কযুক্ত থাকে তাকে জটিল বাক্য বলে। খণ্ডবাক্যদুটির একটি প্রধান আর একটি অপ্রধান। প্রধান খণ্ডবাক্যের উপর অপ্রধান খণ্ডবাক্যটি নির্ভরশীল থাকে। যেমন- আমি যখন কলেজ যাই রাম তখন বিদ্যালয়ে যায়।  এই বাক্যের প্রথম অংশটি দ্বিতীয় অংশের উপর নির্ভরশীল।\n৩) যৌগিক বাক্য- একাধিক সরল বাক্য যখন এবং, কিন্তু, অথবা প্রভৃতি অব্যয় দ্বারা যুক্ত হয় তখন সেই বাক্যকে বলে যৌগিক বাক্য বলে। যেমন- আমি কলেজ যাই এবং রাম বিদ্যালয় যায়। এই বাক্যে দুটি সরল বাক্য ‘এবং’ দ্বারা যুক্ত হয়েছে কিন্তু কেউ কারো উপর নির্ভরশীল নয়।\nখ) উত্তরঃ\n(i) জাদুঘর আমাদের আনন্দ দেয় কি? (প্রশ্নবোধক)\n(ii) আহা! সর্বদা তার মনে কী দুঃখ! (বিস্ময়বোধক)\n(iii) তিনি ধনী হলেও দাতা নন (সরল)\n(iv) যখন সূর্যোদয় হয় তখন পদ্মফুল ফোটে। (জটিল)\n(v) অচিরেই তাদের ভুল ভাঙে। (অস্তিবাচক)\n(vi) ঘটনাটি ভয়ংকর। (নির্দেশাত্মক)\n(vii) মানুষ অমর নয়। (নেতিবাচক)\n(viii) তিনি জ্ঞানী এবং বিনয়ী ছিলেন। (যৌগিক)"
        }
      ]
    },
    {
      "number": "6",
      "uddipok": "(ক) নিচের অনুচ্ছেদের অপপ্রয়োগ সংশোধন কর।\nনিরব ভাষায় বৃক্ষ আমাদের সার্থকতার গান শোনায়। অনুভুতির কান দ্বারা সে গান শুনিতে হবে। তাহলে বুঝতে পারা যাবে জিবনের মানে বৃদ্ধি, ধম্মের মানে ও তাই।\nঅথবা,\n(খ) যে কোনো পাঁচটি বাক্য শুদ্ধ করে লেখ।\n(i) আমিনা বুদ্ধিমান মেয়ে।\n(ii) সব ছাত্ররা উপস্থিত আছে।\n(iii) তিনি স্বপরিবারে অনুষ্ঠানে উপস্থিত।\n(iv) সে এ মোকদ্দমায় সাক্ষী দিয়েছে।\n(v) অশ্রুজলে বুক ভেসে গেল।\n(vi) পরবর্তীতে আপনি আবার আসবেন।\n(vil) মাদকাশক্তি ভালো নয়।\n(viii) সাবধান পূর্বক চলবে।",
      "tag": "DB 25",
      "sub_questions": [
        {
          "label": "",
          "question": "",
          "explanation": "ক) উত্তরঃ\nনীরব ভাষায় বৃক্ষ আমাদের সার্থকতার গান শোনায়। অনুভূতির কান দিয়ে সে গান শুনতে হবে। তাহলে বোঝা যাবে জীবনের মানে বৃদ্ধি, ধর্মের মানেও তাই।\nখ) উত্তরঃ\n(i) আমিনা বুদ্ধিমতী মেয়ে।\n(ii) সব ছাত্র উপস্থিত আছে।\n(iii) তিনি পরিবারসহ অনুষ্ঠানে উপস্থিত ছিলেন।\n(iv) সে এই মোকদ্দমায় সাক্ষ্য দিয়েছে।\n(v) অশ্রুজলে চোখ ভিজে গেল।\n(vi) আপনি পরে আবার আসবেন।\n(vii) মাদকাসক্তি ভালো নয়\n(viii) সাবধানে চলবে।"
        }
      ]
    },
    {
      "number": "7",
      "uddipok": "(ক) যে কোনো দশটি শব্দের পারিভাষিক রূপ লেখ।\nRepublic, Eye-wash, Ethics, Global, Home Ministry, File. Legend, National Assembly, Organization, Passport, Pension Range, Symbol, Sanction, Workshop\nঅথবা,\n(খ) নিচের অনুচ্ছেদটি বাংলায় অনুবাদ কর।\nBangladesh is the land of our birth. The blue sky and the fresh air of this land are very dear to us. It is our duty to build up our dear Bangladesh. It is our sacred duty. If we do our respective duties, then only our country will make progress",
      "tag": "DB 25",
      "sub_questions": [
        {
          "label": "",
          "question": "",
          "explanation": "ক) উত্তরঃ\nRepublic- প্রজাতন্ত্র\nEye-wash, - ধোঁকা\nEthics- নীতিমালা\nGlobal, - বৈশ্বিক\nHome Ministry- স্বরাষ্ট্রমন্ত্রী\nFile- নথি\nLegend- কিংবদন্তি\nNational Assembly.- জাতীয় পরিষদ\nOrganization- সংগঠন\nPassport, - পাসপোর্ট / ছাড়পত্র\nPension.- অবসর- ভাতা\nRange- এলাকা\nSymbol- প্রতীক\nSanction- অনুমোদন\nWorkshop- কর্মশালা\nখ) উত্তরঃ\nবাংলাদেশ আমাদের জন্মভূমি। এদেশের নীল আকাশ আর নির্মল বাতাস আমাদের খুবই প্রিয়। আমাদের প্রিয় বাংলাদেশকে গড়ে তোলা আমাদের কর্তব্য। এটা আমাদের পবিত্র দায়িত্ব। যদি আমরা আমাদের স্ব-স্ব দায়িত্ব পালন করি, তাহলেই কেবল আমাদের দেশ সমৃদ্ধ হবে।"
        }
      ]
    },
    {
      "number": "8",
      "uddipok": "(ক) যে কোনো ঐতিহাসিক স্থান ভ্রমণের ঘটনা নিয়ে দিনলিপি রচনা কর।\nঅথবা,\n(খ) নিত্যপ্রয়োজনীয় দ্রব্যের মূল্যবৃদ্ধি সম্পর্কে একটি প্রতিবেদন রচনা কর।",
      "tag": "DB 25",
      "sub_questions": []
    },
    {
      "number": "9",
      "uddipok": "(ক) মোবাইল ফোনের অপব্যবহারের ক্ষতিগুলো উল্লেখ করে বন্ধুকে একটি ই-মেইল প্রেরণ কর।\nঅথবা,\n(খ) সহকারী শিক্ষক পদে নিয়োগ লাভের জন্য একটি আবেদনপত্র রচনা কর।",
      "tag": "DB 25",
      "sub_questions": []
    },
    {
      "number": "10",
      "uddipok": "(ক) সারাংশ লেখ:\nস্বাধীন হওয়ার জন্য যেমন সাধনার প্রয়োজন হয়, তেমনই স্বাধীনতা রক্ষার জন্য প্রয়োজন সত্যনিষ্ঠা ও ন্যায়পরায়ণতার। সত্যের প্রতি শ্রদ্ধাবোধহীন জাতি যতই চেষ্টা করুক, তাদের আবেদন নিবেদনে ফল হয় না। যে জাতির অধিকাংশ ব্যক্তি মিথ্যাচারী, সেখানে দু-চারজন সত্যনিষ্ঠকে বহু বিড়ম্বনা সহ্য করতে হয়, দুর্ভোগ পোহাতে হয়। কিন্তু মানুষ জাতি হিসেবে মাথা তুলে দাঁড়াতে হলে সে কষ্ট সহ্য না করে উপায় নেই।\nঅথবা,\n(খ) ভাব-সম্প্রসারণ কর:\nতুমি অধম-তাই বলিয়া আমি উত্তম না হইব কেন?",
      "tag": "DB 25",
      "sub_questions": []
    },
    {
      "number": "11",
      "uddipok": "(ক) লাইব্রেরি প্রতিষ্ঠা নিয়ে দুই বন্ধুর মধ্যে সংলাপ রচনা কর।\nঅথবা,\n(খ) প্রদত্ত উদ্দীপক অনুসরণে একটি ক্ষুদে গল্প রচনা কর।\nমাকে সেবা করতে না পারার যন্ত্রণায় দগ্ধ হয় হাসান।",
      "tag": "DB 25",
      "sub_questions": []
    },
    {
      "number": "1",
      "uddipok": "শিষ্টাচারের গুরত্ব",
      "tag": "DB 25",
      "sub_questions": []
    },
    {
      "number": "2",
      "uddipok": "ইন্টারনেট: বিশ্বের সেতুবন্ধন",
      "tag": "DB 25",
      "sub_questions": []
    },
    {
      "number": "3",
      "uddipok": "একুশের চেতনা",
      "tag": "DB 25",
      "sub_questions": []
    },
    {
      "number": "4",
      "uddipok": "বাংলাদেশের পর্যটন শিল্প।",
      "tag": "DB 25",
      "sub_questions": []
    },
    {
      "number": "5",
      "uddipok": "রোহিঙ্গা সমস্যা ও সমাধান।",
      "tag": "DB 25",
      "sub_questions": []
    }
  ]
}