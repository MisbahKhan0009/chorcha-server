{
  "title": "মির্জাপুর ক্যাডেট কলেজ ২০২৫",
  "subtitle": "বাংলা(12)",
  "questions": [
    {
      "number": "1",
      "uddipok": "(ক) উদাহরণসহ 'এ' ধ্বনির সংবৃত ও বিবৃত উচ্চারণের পাঁচটি নিয়ম লেখো।\nঅথবা,\n(খ) যেকোনো পাঁচটি শব্দের উচ্চারণ লেখো:\nঅকৃতজ্ঞ, অদ্বিতীয়, ঋগ্বেদ, ঐশ্বর্য, চর্যাপদ, আহ্বান, প্রজ্ঞা, প্রায়শ্চিত্ত",
      "tag": "MCC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাংলা ব্যাকরণ অনুসারে উদাহরণসহ ‘এ’ ধ্বনি উচ্চারণের ৫টি নিয়ম ‍নিম্নে উল্লেখ করা হলো:\n১। শব্দের প্রথমে যদি এ-কার থাকে এবং তারপরে ই (ি), ঈ (ী), উ (ু), ঊ (ূ), এ (ে), ও (ো), য, র, ল, শ, এবং হ থাকলে সাধারণত ‘এ’ অবিকৃত ভাবে উচ্চারিত হয়। যেমন: তেল, মেকি, একি, প্রভৃতি।\n২। শব্দের আদ্য এ-কারের পরে যদি ং, ঙ, ঙ্গ, থাকে এবং তারপরে ই, ঈ, উ, ঊ অনুপস্থিত থাকে, তবে সে ক্ষেএে ‘এ’ ‘অ্যা’ -কারে রুপান্তরিত হয়। যেমন: টেংরা, ট্যাঙ্গরা, প্রভৃতি।\n৩। এ-কার যুক্ত একাক্ষর ধাতুর সঙ্গে আ-প্রত্যয় যুক্ত হলে সাধারণত সেই ‘এ’ কারের উচ্চারণ অ্যা-কার হয়ে থাকে। যেমন: ঠেলা – (ঠেল্ + আ) – এর উচ্চারিত রূপ ঠ্যালা, বেচা (বেচ্+আ)-এর উচ্চারিত রূপ ব্যাচা, প্রভৃতি।\n৪। একাক্ষর সর্বনাম পদের ‘এ’ সাধারণত স্বাভাবিক ভাবে এ-কার রূপে উচ্চারিত হয়। যেমন: কে – কে, সে – শে, প্রভৃতি।\n৫। সংস্কৃত বা তৎসম শব্দের আদ্য এ-কার সচরাচর অবিকৃত ‘এ’ রূপে উচ্চারিত হয়। যেমন: হেমন্ত, চেতন, প্রভৃতি।\nঅথবা,\nখ. উত্তর:\nঅকৃতজ্ঞ-অকৃতগ্ গোঁ\nঅদ্বিতীয়- অদ্ দিতিয়ো\nঋগ্বেদ- রিগ্ বেদ্\nঐশ্বর্য- ওইশ্ শোর্ জো\nচর্যাপদ- চোর্ জাপদ\nআহ্বান- আওভান্\nপ্রজ্ঞা- প্রোগ্ গাঁ\nপ্রায়শ্চিত্ত- প্রায়োশ্ চিত্ তো"
        }
      ]
    },
    {
      "number": "2",
      "uddipok": "(ক) বাংলা 'অ' ধ্বনি উচ্চারণের যে কোনো পাঁচটি নিয়ম উদাহরণসহ লেখ।\nঅথবা,\n(খ) যে কোনো পাঁচটি শব্দের উচ্চারণ লেখ:-\nপদ্য, চর্যাপদ, অত্যাচার, বিজ্ঞপ্তি, স্বাগত, আহবান, স্মর্তব্য, ব্রহ্মাণ্ড।",
      "tag": "CCC 24,PCC 24,NDCD 24,DCC 24,ISCM 24,HC 24,CPCR 24,DB 23,DIN.B 23,JB 23,BB 23,CTG.B 23,CB 23,PCC 23,RCC 23,NDCD 23,MC 23,JCC 23,RCC 23,DC 23,ISCM 23,HC 23,BCC 23,CCC 23,SCC 23,RUMC 23,DB 22,CB 22,SB 22,RB 22,DIN.B 22,DB 19,JB 19,BB 19,DIN.B 19,CTG.B 19,RB 19,SB 19,All.B 18,CB 17,DIN.B 17,RB 17,JB 17,CTG.B 16,DIN.B 16,DB 16,CB 16,JB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nনিম্নে অ ধ্বনি উচ্চারণের ৫টি নিয়ম উদাহরণসহ আলোচনা করা হলোঃ\nশব্দের প্রথমে যদি ‘অ’কার থাকে এবং পরে ‘ই’-কার ও ‘উ’-কার, থাকে তবে সেক্ষেত্রে ‘অ’ এর উচ্চারণ সাধারণত ‘ও’-কারের মতো হয়। যেমনঃ অভিধান অভিযান (ওভিজান), (ওভিধান), অতি (ওতি), অতীত (ওতিত্), মতি (মোতি) ইত্যাদি।\nশব্দের প্রথমে যদি ‘অ’কার এর পরে ‘য’-ফলা যুক্ত ব্যঞ্জনবর্ণ হয়, তবে ‘অ’-এর উচ্চারণ অধিকাংশ ক্ষেত্রে ‘ও’-কারের মতো হয়। যেমনঃ অদ্য (ওদ্‌দো), অত্যাচার (ওত্‌তাচার), অন্য (ওন্‌নো), কন্যা (কোন্‌না) ইত্যাদি।\nশব্দের প্রথমে ‘অ’ এর পর যুক্তবর্ণ ‘ক্ষ’, ‘জ্ঞ’, থাকলে, তবে ‘অ’ এর উচ্চারণ ‘ও’-কারের মতো হয়ে থাকে। যেমনঃ অক্ষ (ওক্‌খো), লক্ষণ (লোক্‌খোন্‌), দক্ষ (দোক্‌খো), যক্ষ (জোক্‌খো), যজ্ঞ (জোগ্‌গোঁ), লক্ষ (লোক্‌খো), রক্ষা (রোক্‌খা) ইত্যাদি।\nশব্দের শুরুতে ‘অ’ থাকে এবং শেষে ‘ঋ’-কার যুক্ত ব্যঞ্জনবর্ণ থাকলে, সেই ক্ষেত্রে ‘অ’-কার এর উচ্চারণ সাধারণত ‘ও’-কারের মতো হয়ে থাকে। যেমনঃ মসৃণ (মোসৃন্‌), যকৃত (জোকৃত্‌), বক্তৃতা (বোক্তৃতা) ইত্যাদি।\nশুরুতে ‘অ’-কার এর সাথে ‘র’-ফলা যুক্ত থাকলে, সেক্ষেত্রেও ‘অ’-কারের উচ্চারণ ‘ও’-কার হয়ে থাকে। যেমনঃ গ্রহ (গ্রোহো), ক্রম (ক্রোম), গ্রন্থ (গ্রোন্‌থো) ইত্যাদি।\n(খ) উত্তরঃ\nশব্দ\nউচ্চারণ\nপদ্য\nপোদ্ দো\nচর্যাপদ\nচোর্ জাপদ্\nঅত্যাচার\nওত্ তাচার্\nবিজ্ঞপ্তি\nবিগ্ গোঁপ্ তি\nস্বাগত\nশাগতো\nআহবান\nআওভান্\nস্মর্তব্য\nশঁর্ তোব্ বো\nব্রহ্মাণ্ড\nব্রোম্ হান্ ডো"
        }
      ]
    },
    {
      "number": "3",
      "uddipok": "(ক) যোজক কাকে বলে? উদাহরণসহ যোজকের শ্রেণিবিন্যাস আলোচনা করো।\nঅথবা ,\n(খ) নিচের বাক্যসমূহ থেকে রেখাঙ্কিত যেকোনো পাঁচটি শব্দের ব্যাকরণিক শ্রেণি নির্দেশ করো:\ni. তুমি যে আমার কবিতা।\nii. চলো কোথাও একটু ঘুরে আসি।\nii. রিয়াদ ও রহিম দুই ভাই।\niv. ভালো বাসা সবাই পায় না।\nV. হে বন্ধু , বিদায়।\nvi. যেমন কর্ম তেমন ফল।\nvii. দুঃখ বিনা সুখ লাভ হয় কি মহিতে?",
      "tag": "MCC 25",
      "sub_questions": [
        {
          "label": "",
          "question": "",
          "explanation": "ক) উত্তর: যে শব্দ একটি বাক্য বা বাক্যাংশের সঙ্গে অন্য একটি বাক্য বা বাক্যাংশের কিংবা বাক্যস্থিত একটি শব্দের সঙ্গে অন্য শব্দের সংযোজন, বিয়োজন বা সংকোচন ঘটায় তাকে যোজক বলে। যেমন: আমি গান গাইব আর তুমি নাচবে। অর্থ এবং সংযোজনের ধরন ও বৈশিষ্ট্য অনুযায়ী যোজক শব্দ পাঁচ প্রকার। এগুলো নিম্নরূপ-\nক. সাধারণ যোজক: যে যোজক দ্বারা একাধিক শব্দ, বাক্য বা বাক্যাংশকে সংযুক্ত করা যায় তাকে সাধারণ যোজক বলে। যেমন: আমি ও আমার বাবা বাজারে এসেছি।\nখ. বৈকল্পিক যোজক: যে যোজক দ্বারা একাধিক শব্দ, বাক্য বা বাক্যাংশের মধ্যে বিকল্প বোঝায় তাকে বৈকল্পিক যোজক বলে। যেমন: তুমি বা তোমার বন্ধু যে কেউ এলেই হবে।\nগ. বিরোধমূলক যোজক: এ ধরনের যোজক দুটি বাক্যের সংযোগ ঘটিয়ে দ্বিতীয়টি দ্বারা প্রথমটির বিরোধ নির্দেশ করে। যেমন: আমি চিঠি দিয়েছি কিন্তু উত্তর পাইনি।\nঘ.. কারণবাচক যোজক: এ ধরনের যোজক এমন দুটি বাক্যের মধ্যে সংযোগ ঘটায় যার একটি অন্যটির কারণ। যেমন: আমি যাইনি, কারণ তুমি দাওয়াত দাওনি।\nঙ. সাপেক্ষ যোজক: পরস্পর নির্ভরশীল যে যোজকগুলো একে অন্যের পরিপূরক হিসেবে বাক্যে ব্যবহৃত হয় তাদের সাপেক্ষ যোজক বলে। যেমন: যদি টাকা দাও তবে কাজ হবে।\nঅথবা\nখ. উত্তর:\nসর্বনাম, সর্বনাম, যোজক, বিশেষণ, সম্বোধনসূচক সর্বনাম, সাপেক্ষ সর্বনাম , অনুসর্গ।"
        }
      ]
    },
    {
      "number": "4",
      "uddipok": "(ক) সর্বনাম পদ কাকে বলে? সর্বনাম পদের শ্রেণিবিভাগ আলোচনা কর।\nঅথবা,\n(খ) নিচের যেকোনো পাঁচটি শব্দের ব্যাসবাক্যসহ সমাসের নাম লেখ।\nকালান্তর, মিশকালো, সিংহাসন, প্রভাত, হাতেখড়ি, তেপায়া, উপকণ্ঠ, রাজপুত্র।",
      "tag": "CCC 24,DCC 24,ISCM 24,HC 24,RCPC 24,CPCR 24,DIN.B 23,JB 23,SB 23,BB 23,CB 23,MC 23,DC 23,ISCM 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,DIN.B 19,DIN.B 17,JB 16",
      "sub_questions": [
        {
          "label": "",
          "question": "",
          "explanation": "(ক)\nএকই পদের বার বার ব্যবহার যেমন আমাদের বিরক্তির কারণ হয়ে ওঠে ,তেমনি ভাষার সৌন্দর্য নষ্ট করে । ভাষার মাধুর্য রক্ষার জন্য তাই একই পদের বারবার ব্যবহার কখনোই কাম্য নয় ।  ভাষার এই সমস্যা দূর করার জন্য বিশেষ্য পদের পরিবর্তে যে অন্যপদ ব্যবহার করা হয় তাকে সর্বনাম বলে। সর্বনাম কথাটির  অর্থ  হল 'সকল নাম'।  তাই আমরা বলতে পারি  বিশেষ্য পদের পরিবর্তে যে পদ ব্যবহার করা হয়, তাকে সর্বনাম পদ বলে। সব রকম নামের পরিবর্তে ব্যবহৃত হয় বলে এর নাম সর্বনাম । উদাহরণ: আমি, আমরা, তুমি, আপনি,আপনাকে,আপনার, তুই , তোমরা, সে, তিনি, তার , যে, কে, কী, ঐ, এই, ইহা, ইনি,উনি ইত্যাদি।\nসর্বনামের প্রকারভেদ\n১) ব্যক্তিবাচক সর্বনাম বা পুরুষবাচক সর্বনাম :\nব্যক্তিবাচক বা পুরুষবাচক শব্দের পরিবর্তে যে সর্বনাম ব্যবহৃত হয়, তাকে ব্যক্তিবাচক সর্বনাম বলে। একে পুরুষবাচক সর্বনাম‌ও বলে। পুরুষবাচক সর্বনাম তিন ধরণের হয়- (ক) প্রথম পুরুষের সর্বনাম বা ভিন্ন পক্ষের সর্বনাম (খ) মধ্যম পুরুষের সর্বনাম বা শ্রোতা পক্ষের সর্বনাম (গ) উত্তম পুরুষের সর্বনাম বা বক্তা পক্ষের সর্বনাম ।\nউদাহরণ : আমি, তুমি, আমরা, তোমরা, সে , তারা ইত্যাদি।\nবাক্যে প্রয়োগ – তুমি কোন কাননের ফুল । বাংলার মুখ আমি দেখিয়াছি ।\n২) নির্দেশক সর্বনাম :\nযে সর্বনাম কোনো ব্যক্তি, বস্তু ইত্যাদি নির্দেশ করে, তাদের নির্দেশক সর্বনাম বলে।\nউদাহরণ : এ,এই, ও,ওই , ইহা , উহা ,তা,তাহা,ইনি,উনি ইত্যাদি\nবাক্যে প্রয়োগ: উনি আজ আসবেন। , ইহা বর্তমান কালের ফ্যাসন হইয়াছে ।\nনির্দেশক সর্বনাম দুই প্রকার- (ক) সামীপ্যবাচক নির্দেশক সর্বনাম বা নৈকট্যসূচক নির্দেশক সর্বনাম ও (খ) দূরত্ত্ববাচক নির্দেশক সর্বনাম ।\nযে সর্বনাম কাছের বা নিকটের কোনো ব্যাক্তি বা বস্তুকে নির্দেশ করে তাদের সামীপ্যসূচক বা নৈকট্যসূচক নির্দেশক সর্বনাম বলে । যেমন: এ,এই,ইহা,ইনি,এরা ইত্যাদি।\nযে সর্বনাম দূরের কোনো ব্যাক্তি বা বস্তুকে নির্দেশ করে তাদের দূরত্ত্ববাচক নির্দেশক সর্বনাম বলে । যেমন: ও,ঐ,উনি,ওরা,উহা ইত্যাদি।\n৩) অনির্দেশক সর্বনাম :\nযে সর্বনাম কোনো ব্যক্তি,বস্তু,বা ভাবকে নির্দিষ্ট করে বোঝায় না , তাদের অনির্দেশক সর্বনাম বলে।\nউদাহরণ : কেউ,কেহ,কেউ কেউ,কিছু,কিছু কিছু ,কোথাও ইত্যাদি ।\nবাক্যে প্রয়োগ- কেউ কেউ এ কথা জানে । কিছু কিছু ভুল হয়েছে ।\n৪) প্রশ্নবাচক সর্বনাম :\nযে সর্বনাম দ্বারা কোনো কিছু জানতে চাওয়া হয় বা প্রশ্ন করা হয় ,তাকে প্রশ্নবাচক সর্বনাম পদ বলে ।\nউদাহরণ : কে,কী,কি,কোন,কারা, ইত্যাদি ।\nবাক্যে প্রয়োগ – কে আজ আসবে ? তুমি কী খেয়েছো ?\n৫) আত্মবাচক সর্বনাম :\n‘অন্য কারো সাহায্য ছাড়া’ এই ভাবটি বোঝাবার জন্য বিশেষ্য ও সর্বনামের সঙ্গে যে সর্বনাম ব্যবহৃত হয় তাকে আত্মবাচক সর্বনাম বলে । এই সর্বনাম নিজস্ব বা আত্মভাব প্রকাশ করে । উদাহরণ : স্বয়ং , নিজে , নিজ , খোদ , নিজে-নিজে , আপনি,আপনারে ইত্যাদি।\nবাক্যে প্রয়োগ – তিনি স্বয়ং উপস্থিত ছিলেন । আপনি নিজে কাজটি করেছেন ।\n৬) সাপেক্ষ সর্বনাম বা নিত্যমম্বন্ধী সর্বনাম :\nযে সর্বনাম পদ দুই বা ততোধিক ব্যক্তি বা বস্তুর সংযোগ সাধন করে বা সঙ্গতি বিধান করে তাকে সাপেক্ষ সর্বনাম বলে । এই সর্বনামগুলি নিত্য সম্বন্ধযুক্ত থাকে ,অর্থাৎ একটি ব্যবহার করলে আর একটি ব্যবহার করতেই হয় । এই সর্বনামকে সঙ্গতিবাচক বা সংযোগবাচক সর্বনামও বলে । এই সর্বনামকে সমুচ্চয়ী সর্বনামও বলে ।\nউদাহরণ : যে-সে,যিনি-তিনি,যাহা-তাহা,যা-তা,যাকে-তাকে\nবাক্যে প্রয়োগ – সে সহে সে রহে । যত মত তত পথ ।\n৭) সমষ্টিবাচক সর্বনাম বা সাকল্যবাচক সর্বনাম :\nযে সর্বনামের দ্বারা সমষ্টিবাচক ব্যক্তি,বস্তু বা ভাবকে বোঝানো হয়, তাকে সমষ্টিবাচক সর্বনাম বা সাকল্যবাচক সর্বনাম বলে।\nউদাহরণ : সব,সর্ব,সকল,সবাই,সবার,সবে ইত্যাদি ।\nবাক্যে প্রয়োগ – সকলের তরে সকলে আমরা ।\n৮) ব্যতিহারিক বা পারস্পরিক সর্বনাম -\nযে সর্বনামের দ্বারা পারস্পরিক সম্বন্ধ বোঝানো হয়, তাকে পারস্পরিক বা ব্যতিহারিক সর্বনাম বলে।\nএই সর্বনামে ‘অন্যের প্ররোচনা বা সাহায্য ব্যতীত’ এই রকম অর্থ প্রকাশিত হয় ।\nউদাহরণ : নিজে-নিজে , আপনা-আপনি\nবাক্যে প্রয়োগ – নিজে নিজে কাজটি করো । আপনা আপনি জেগে উঠল ।\n৯) অন্যাদিবাচক সর্বনাম -\nযে সর্বনাম উদ্দিষ্টভিন্ন অন্য কোনো ব্যক্তি ,বস্তু বা ভাবকে নির্দেশ করে তাকে অন্যাদিবাচক সর্বনাম বলে ।\nউদাহরণ : অন্য,অপর,অমুক ইত্যাদি ।\nবাক্যে প্রয়োগ – তুমি নও অন্য কেউ কাজটি করেছে ।\n১০) যৌগিক সর্বনাম\nদুটি সর্বনাম পদ যুগ্মভাবে একটি সর্বনাম হিসাবে ব্যবহৃত হলে তাকে যৌগিক সর্বনাম বলে ।\nএই সর্বনাম আসলে অনির্দেশক সর্বনাম হিসেবেই পরিচিত ।\nযেমন: যে কেউ, কে একটা, যা কিছু ইত্যাদি।\nকখনো কখনো সর্বনাম পদের পরপর দুবার প্রয়োগ হয়,তাকে আমরা সর্বনামের দ্বিত্ব বলি ।\nযেমন: কেউ কেউ এ রকম মনে করে । যে যে যাবে এসো ।\nকিন্তু সর্বনামের দ্বিত্ব এবং যৌগিক সর্বনাম এক বিষয় নয় ।\n(খ) উত্তর:\nপ্রদত্ত শব্দ\nব্যাসবাক্য\nসমাসের নাম\nকালান্তর\nঅন্য কাল\nনিত্য সমাস\nমিশকালো\nমিশির ন্যায় কালো াগ\nউপমান কর্মধারয় সমাস\nসিংহাসন\nসিংহ চিহ্নিত আসন\nমধ্যপদলোপী কর্মধারয় সমাস\nপ্রভাত\nপ্র (প্রকৃষ্ট ) ভাত (জ্যোতি)\nপ্রাদি সমাস\nহাতেখড়ি\nহাতে খড়ি দেওয়া হয় যে অনুষ্ঠানে\nবহুব্রীহি সমাস\nতেপায়া\nতিন পায়া যার\nসংখ্যাবাচক বহুব্রীহি সমাস\nউপকণ্ঠ\nকণ্ঠের সমীপে\nঅব্যয়ী ভাব সমাস\nরাজপুত্র\nরাজার পুত্র\nষষ্ঠী তৎপুরুষ সমাস"
        }
      ]
    },
    {
      "number": "5",
      "uddipok": "(ক) বাক্য বলতে কী বোঝো? একটি সার্থক বাক্য গঠনে কী কী গুণ বা বৈশিষ্ট্য থাকা প্রয়োজন? উদাহরণসহ আলোচনা করো।\nঅথবা,\n(খ)\nবন্ধনীর নির্দেশ অনুসারে যেকোনো পাঁচটি বাক্য রূপান্তর করো:\ni. অনুগ্রহ করে পরিষ্কার করে বলুন। (যৌগিক)\nii. একদিন তো মরতে হবেই। (প্রশ্নবোধক)\niii. যারা পরিশ্রমী তারা পরীক্ষায় ভালো করে। (সরল)\niv. আমি আশায় রইলাম। (নেতিবাচক)\nV. সদা সত্য কথা বলা উচিত। (অনুজ্ঞা)\nvi. সে সুন্দর গান গায়। (বিস্ময়সূচক)\nvii. মেঘ হলে বৃষ্টি হয়। (জটিল)\nviii. তোমার এরূপ ব্যবহার অনুচিত। (নেতিবাচক)",
      "tag": "MCC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nপরস্পর অর্থ সম্বন্ধবিশিষ্ট যেসব পদ দ্বারা একটি সম্পূর্ণ ধারণা বা বক্তব্য বা ভার প্রকাশ পায় সেই পদগুলোর সমষ্টিকে বাক্য বলে। যেমন- ‘‘চাঁদ উঠেছে ফুল ফুটেছে কদম তলায় কে।’’ এখানে চাঁদ, ফুল ও কদমতলা সম্পর্কে কয়েকটি শব্দ দ্বারা মনের ভাব প্রকাশ পেয়েছে।\nসার্থক বাক্যের গুণাবালি বা বৈশিষ্ট্য বা লক্ষণ:\nবাক্যকে সার্থক করে গঠন করতে হলে দিনটি গুণ বা বৈশিষ্ট্য থাকতে হয়। যথা:-\n১. আকাঙ্ক্ষা : বাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা বলে। যেমন- ‘আমি বাড়ি’ বললে বাক্যটি মনের সম্পূর্ণ ভাব প্রকাশ করে না, আরও কিছু আকাঙ্ক্ষা থাকে। ‘আমি বাড়ি যাব’ বললে বাক্যটি পূর্ণ হয় এবং আকাঙ্ক্ষা মিটে যায়।\n২. আসত্তি :  বাক্যের অর্থসংগতি রক্ষার জন্য ‍সুশৃঙ্খল পদবিন্যাসই আসত্তি। যেমন- ‘‘ভালো কবিতা হক লেখেন লিলি’’ বললে পদবিন্যাস সঠিকভাবে না হওয়ায় মনোভাবটি ঠিকমতো  প্রকাশ পাযনি। কিন্তু ‘‘লিলি হক ভালো কবিতা লেখেন’’ বললে পদবিন্রাস সঠিক হওয়ার কারণে মনোভাব প্রকাশ পেয়েছে। বাক্যের মধ্যে এ আসত্তিগুণ থাকা আবশ্যক।\n৩. যোগ্যতা : বাক্যস্থিত পদসমূহের অর্থগত ও ভাবগত মিল বা সংগতি সাধনকে যোগ্যতা বলে। যেমন- ‘‘আকাশে পদ্ম ফোটে।’’ এ পদসমষ্টিতে এক পদে সাথে অন্য পদের অর্থগত মিল নেই। কারণ আকাশে পদ্ম ফোটে না। কিন্তু যদি বলা হয় ‘‘পুকুরে পদ্ম ফোটে’’ তবে পদগুলোর অর্থগত মিল পাওয়া যায়। সুতরং বাক্যে আকাঙ্ক্ষা, আসত্তি, যোগ্যতা এই তিনটি গুণ বা বৈশিষ্ট্য থাকা প্রয়োজন।\nখ. ‍উত্তর:\ni. অনুগ্রহ করে পরিষ্কার করে বলুন। (যৌগিক) → আপনি অনুগ্রহ করবেন এবং পরিষ্কার করে বলবেন।\nii. একদিন তো মরতে হবেই। (প্রশ্নবোধক) → একদিন কি তো মরতে হবে না?\niii. যারা পরিশ্রমী তারা পরীক্ষায় ভালো করে। (সরল) → পরিশ্রমী ছাত্ররা পরীক্ষায় ভালো করে।\niv. আমি আশায় রইলাম। (নেতিবাচক) → আমি আশায় রইলাম না।\nv. সদা সত্য কথা বলা উচিত। (অনুজ্ঞা) → সদা সত্য কথা বলো।\nvi. সে সুন্দর গান গায়। (বিস্ময়সূচক) → আহা! সে কী সুন্দর গান গায়!\nvii. মেঘ হলে বৃষ্টি হয়। (জটিল) → যখন মেঘ হয়, তখন বৃষ্টি হয়।\nviii. তোমার এরূপ ব্যবহার অনুচিত। (নেতিবাচক) → তোমার এরূপ ব্যবহার উচিত নয়।"
        }
      ]
    },
    {
      "number": "6",
      "uddipok": "(ক) যেকোনো পাঁচটি বাক্য শুদ্ধ করে লেখো:\ni. ইহার আবশ্যক নাই।\nii. আজীবন ধরে তোমার অপেক্ষায় থাকব।\niii. তার দু'চোখ অশ্রুজলে ভেসে গেল।\niv. অধ্যক্ষ সাহেব স্বপরিবারে কক্সবাজারে বেড়াতে গেছেন।\nV. বিদ্যানকে সকলে শ্রদ্ধা করে।\nvi. দৈন্যতা প্রশংসনীয় নয়।\nvii. পরবর্তীতে এ বিষয়ে কথা হবে।\nviii. শুধুমাত্র টাকার জোরে সব হয় না।\nঅথবা,\n(খ) নিচের অনুচ্ছেদের অপপ্রয়োগগুলো শূদ্ধ করো:\nএখন হেমন্তকাল, মুষলধারে মেঘ হচ্ছে। আজ ক্লাসে যেতে হবে না, তাই বকুল আনন্দিত চিত্তে কাথামুড়ি দিয়ে শয়ন করে আছে। বকুলের মা চিতই পিঠা রান্না করে তাকে খাইতে ডাকলেন।",
      "tag": "MCC 25",
      "sub_questions": [
        {
          "label": "",
          "question": "",
          "explanation": "ক.\ni. ইহার আবশ্যক নাই।\n-ইহার আবশ্যকতা নাই।\nii. আজীবন ধরে তোমার অপেক্ষায় থাকব।\n-আজীবন তোমার অপেক্ষায় থাকব ।\niii. তার দু'চোখ অশ্রুজলে ভেসে গেল।\n-তার দু’চোখ চোখের জলে ভেসে গেল।\niv. অধ্যক্ষ সাহেব স্বপরিবারে কক্সবাজারে বেড়াতে গেছেন।\n-অধ্যক্ষ সাহেব সপরিবার কক্সবাজার বেড়াতে গেছেন।\nV. বিদ্যানকে সকলে শ্রদ্ধা করে।\n-বিদ্বানকে সকলে শ্রদ্ধা করে।\nvi. দৈন্যতা প্রশংসনীয় নয়।\n-দীনতা প্রশংসনীয় নয়।\nvii. পরবর্তীতে এ বিষয়ে কথা হবে।\n-পরবর্তী সময়ে এ বিষয়ে কথা হবে।\nviii. শুধুমাত্র টাকার জোরে সব হয় না।\n-শুধু টাকার জোরে সব হয় না।\nখ. ‍উত্তর:\nশুদ্ধ অনুচ্ছেদ: এখন  বর্ষাকাল , মুষলধারে বৃষ্টি হচ্ছে। আজ ক্লাসে যেতে হবে না, তাই বকুল আনন্দিত চিত্তে কাঁথামুড়ি দিয়ে শয়ন করে আছে। বকুলের মা চিতই পিঠা রান্না করে তাকে খেতে ডাকলেন।"
        }
      ]
    },
    {
      "number": "7",
      "uddipok": "(ক) যেকোনো দশটি শব্দের পারিভাষিক রূপ লেখো:\nEndoresement, Feudal, Horticulture, Transparency, Axis, Green Room, Dual, Up-to-date, Deputation, Racism, Payee, Memorandum, Ethics ,\n(খ) নিচের অনুচ্ছেদটি বাংলায় অনুবাদ করো:\nThe National Flag is in bottle green and rectangular in size in the proportion of length to width 5.3 bearing a red circle on the body of the green, the red circle has a radius of one-fifth of the length of the flag. The background green symbolizes the greenery and the youthfulness. The red disc represents the rising sun of independence after the dark night of a blood drenched struggle.",
      "tag": "MCC 25",
      "sub_questions": [
        {
          "label": "",
          "question": "",
          "explanation": "ক. উত্তর:\nনিচে উল্লেখিত ইংরেজি শব্দগুলোর পারিভাষিক (টেকনিক্যাল বা প্রাতিষ্ঠানিক) রূপ দেওয়া হলো:\nEndorsement – অনুমোদন\nFeudal – সামন্ততান্ত্রিক\nHorticulture – উদ্যানতত্ত্ব\nTransparency – স্বচ্ছতা\nAxis – অক্ষ\nGreen Room – প্রস্তুতকক্ষ\nDual – দ্বৈত\nUp-to-date – হালনাগাদ\nDeputation – প্রেষণ\nRacism – জাতিবিদ্বেষ\nPayee – প্রাপক\nMemorandum – স্মারকলিপি\nEthics – নৈতিকতা\nখ. উত্তর:\nজাতীয় পতাকাটি গাঢ় সবুজ রঙের এবং আকারে আয়তাকার, যার দৈর্ঘ্য ও প্রস্থের অনুপাত ৫:৩। সবুজ জমিনের ওপর একটি লাল বৃত্ত রয়েছে। লাল বৃত্তটির ব্যাসার্ধ পতাকার দৈর্ঘ্যের এক-পঞ্চমাংশ। সবুজ পটভূমি বাংলাদেশের সবুজ শ্যামল প্রকৃতি ও তারুণ্যের প্রতীক। লাল বৃত্তটি রক্তস্নাত সংগ্রামের দীর্ঘ অন্ধকার রাত শেষে স্বাধীনতার উদীয়মান সূর্যকে নির্দেশ করে।"
        }
      ]
    },
    {
      "number": "8",
      "uddipok": "(ক) বৃক্ষরোপণ অনুষ্ঠানের বর্ণনা দিয়ে একটি দিনলিপি লেখো।\nঅথবা,\n(খ) মনে করো, তুমি জাতীয় দৈনিক ইত্তেফাকের টাঙ্গাইলের প্রতিনিধি। তোমার এলাকায় অতিমাত্রায় শব্দদূষণ সম্পর্কে একটি সংবাদ প্রতিবেদন তৈরি করো।",
      "tag": "MCC 25",
      "sub_questions": [
        {
          "label": "",
          "question": "",
          "explanation": "ক.\nপ্রতিবেদন: পরিবেশগত ভারসাম্যের জন্য চাই বৃক্ষরোপণ\nবিশ্বব্যাপী পরিবেশগত সংকট এক ভয়াবহ রূপ ধারণ করেছে। বনভূমি ধ্বংস, বায়ু দূষণ, জলবায়ু পরিবর্তন ও প্রাকৃতিক বিপর্যয়ের বৃদ্ধি পরিবেশের ভারসাম্য রক্ষায় বড় ধরনের হুমকি হয়ে দাঁড়িয়েছে। এসব সমস্যা মোকাবিলায় সবচেয়ে কার্যকরী উপায় হচ্ছে বৃক্ষরোপণ। পরিবেশগত ভারসাম্য রক্ষায় বৃক্ষরোপণ একটি অপরিহার্য পদক্ষেপ।\nবৃক্ষরোপণের মাধ্যমে কার্বন ডাই অক্সাইড শোষণ ও অক্সিজেন মুক্তির মাধ্যমে বায়ু পরিষ্কার রাখা সম্ভব হয়। পাশাপাশি বৃক্ষরোপণ মাটির ক্ষয় রোধে সাহায্য করে, ভূমি সুরক্ষিত রাখে এবং বৃষ্টির পানি শোষণ ক্ষমতা বৃদ্ধি করে। এমনকি বৃষ্টিপাতের মাত্রা নিয়ন্ত্রণেও এটি সহায়ক ভূমিকা পালন করে।\nআজকাল, পৃথিবীজুড়ে অরণ্য উজাড় এবং বৃক্ষ নিধন বৃদ্ধি পাচ্ছে, যা পৃথিবীর জলবায়ু পরিবর্তনের অন্যতম কারণ হয়ে দাঁড়িয়েছে। পরিবেশের এই বিপর্যয় রোধ করতে হলে সমাজের প্রতিটি স্তরের মানুষকে বৃক্ষরোপণের দিকে মনোযোগী হতে হবে। বৃক্ষরোপণের মাধ্যমে আমরা পরিবেশকে পুনরুদ্ধার করতে পারি এবং আমাদের ভবিষ্যত প্রজন্মের জন্য একটি সুস্থ ও বাসযোগ্য পৃথিবী উপহার দিতে পারব।\nএছাড়া, স্থানীয় সরকার এবং পরিবেশ সচেতন সংগঠনগুলোকে বৃক্ষরোপণ কর্মসূচি চালু করার জন্য আরও কার্যকর পদক্ষেপ গ্রহণ করতে হবে। সরকারি এবং বেসরকারি উদ্যোগে বড় আকারে বৃক্ষরোপণ কর্মসূচি চালু হলে পরিবেশের ভারসাম্য ফিরিয়ে আনা সম্ভব হবে।\nঅতএব, পরিবেশগত ভারসাম্য রক্ষায় আমাদের সবার উচিত বৃক্ষরোপণের মাধ্যমে পৃথিবীকে সুন্দর এবং প্রাণবন্ত করে তোলা। বৃক্ষরোপণ শুধু একটি পরিবেশবোধের কাজ নয়, এটি আমাদের দায়িত্ব এবং কর্তব্যও। এটি আমাদের আগামী দিনের জন্য একটি সুস্থ ও সুরক্ষিত পৃথিবী নিশ্চিত করতে সাহায্য করবে।\nঅথবা,\nখ. উত্তর:\nজাতীয় দৈনিক ইত্তেফাক প্রতিবেদক: টাঙ্গাইল প্রতিনিধি তারিখ: ২৫ এপ্রিল ২০২৫\nটাঙ্গাইলে শব্দদূষণ চরমে, জনজীবনে নেমেছে দুর্ভোগ\nটাঙ্গাইল থেকে: টাঙ্গাইল শহর ও আশপাশের এলাকায় অতিমাত্রায় শব্দদূষণের ফলে জনজীবন হয়ে উঠেছে দুর্বিষহ। যানবাহনের অকারণ হর্ন, নির্মাণস্থলে কংক্রিট কাটার যন্ত্রের শব্দ, মাইক ব্যবহারে অনিয়ম এবং অবৈধ কারখানার যন্ত্রচালনার কারণে শহরের প্রতিটি অলিগলিতে বেড়ে গেছে শব্দের তীব্রতা।\nবিশেষ করে শহরের নিউমার্কেট, আদালতপাড়া, পুরাতন বাসস্ট্যান্ড ও করটিয়া মোড় এলাকায় শব্দের মাত্রা শোনা যাচ্ছে স্বাভাবিক সহনশীলতার অনেক ঊর্ধ্বে। সকাল থেকে রাত পর্যন্ত চলা এই অসহনীয় শব্দজনিত পরিস্থিতি শিশু, বৃদ্ধ ও রোগীদের জন্য বড় ধরনের স্বাস্থ্যঝুঁকি তৈরি করছে।\nজানিয়েছেন শহরের চক্ষু চিকিৎসক ডা. আমিনুল ইসলাম, \"অতিরিক্ত শব্দে মানুষের শ্রবণশক্তি ধীরে ধীরে ক্ষতিগ্রস্ত হচ্ছে। এছাড়া মানসিক চাপ, ঘুমের ব্যাঘাত, উচ্চ রক্তচাপ, এমনকি হৃদরোগের ঝুঁকিও বাড়ছে।\"\nস্থানীয় বাসিন্দা রাশেদা খাতুন বলেন, \"আমার ছোট সন্তান স্কুল থেকে এসে ঠিকমতো বিশ্রাম নিতে পারে না। মাইকের আওয়াজ আর গাড়ির হর্নে ওর কান ঢেকে রাখতে হয়।\"\nএদিকে শিক্ষা প্রতিষ্ঠান ও হাসপাতালের কাছাকাছি এলাকা হলেও সেসব এলাকায় মাইক বাজানো ও হর্ন ব্যবহার বন্ধের কোনো তদারকি নেই। অথচ 'বাংলাদেশ পরিবেশ সংরক্ষণ আইন, ১৯৯৫ (সংশোধিত ২০১০)' অনুযায়ী হাসপাতাল, শিক্ষা প্রতিষ্ঠান ও আদালত এলাকার ১০০ মিটারের মধ্যে উচ্চ শব্দ ব্যবহার সম্পূর্ণ নিষিদ্ধ।\nটাঙ্গাইল জেলা প্রশাসনের কর্মকর্তারা জানান, বিষয়টি তারা অবগত আছেন এবং শিগগিরই শব্দদূষণ নিয়ন্ত্রণে একটি অভিযান পরিচালনার পরিকল্পনা রয়েছে। তবে স্থানীয় পরিবেশ অধিদপ্তরের নজরদারির অভাব এবং ট্রাফিক ব্যবস্থাপনায় শৃঙ্খলার অভাবে প্রকৃত সমস্যা থেকেই যাচ্ছে।\nশুধু আইন প্রয়োগ নয়, জনসচেতনতাও জরুরি—এমন মত দিয়েছেন পরিবেশবিজ্ঞানী অধ্যাপক তপন কুমার। তিনি বলেন, “শব্দদূষণ যে কত ভয়াবহ প্রভাব ফেলতে পারে, তা সাধারণ মানুষ জানেই না। শিক্ষাপ্রতিষ্ঠানে এ বিষয়ে পাঠ অন্তর্ভুক্ত করা উচিত।”\nসংশ্লিষ্ট কর্তৃপক্ষের সুদৃষ্টি ও যথাযথ ব্যবস্থা গ্রহণই পারে টাঙ্গাইলবাসীকে এই ভয়াবহ শব্দদূষণের কবল থেকে রক্ষা করতে।\n[শেষ] প্রতিবেদক: [তোমার নাম], টাঙ্গাইল প্রতিনিধি, দৈনিক ইত্তেফাক\nপ্রয়োজনে প্রতিবেদনে আরও তথ্য বা পরিসংখ্যান যোগ করতে পারি। জানাও যদি দরকার হয়!"
        }
      ]
    },
    {
      "number": "9",
      "uddipok": "(ক) মোবাইল ফোনে অনলাইন গেমের অপকারী দিকগুলো উল্লেখ করে তোমার বন্ধুকে একটি বৈদ্যুতিন চিঠি লেখো।\nঅথবা,\n(খ) কোনো বাণিজ্যিক প্রতিষ্ঠানে এক্সিকিউটিভ পদে নিয়োগের জন্য চাকরির আবেদনপত্র লেখো।",
      "tag": "MCC 25",
      "sub_questions": [
        {
          "label": "",
          "question": "",
          "explanation": "ক. উত্তর:\nপ্রাপক: আবির রহমান ইমেইল: abir25@email.com বিষয়: মোবাইল গেমের অপকারী দিক সম্পর্কে কিছু কথা\nপ্রিয় বন্ধু আবির,\nআশা করি ভালো আছো। তোমার পাঠানো চিঠি পেয়ে খুব ভালো লাগলো। আজ আমি তোমার সঙ্গে একটি গুরুত্বপূর্ণ বিষয়ে কিছু কথা শেয়ার করতে চাই—মোবাইল ফোনে অনলাইন গেম খেলার অপকারী দিকগুলো নিয়ে।\nবন্ধু, বর্তমান যুগে স্মার্টফোন আর ইন্টারনেটের কারণে অনলাইন গেম এখন খুব সহজেই সকলের হাতে পৌঁছে যাচ্ছে। ছোট-বড় সবাই এর প্রতি আসক্ত হয়ে পড়ছে। কিন্তু আমরা অনেক সময় বুঝতেই পারি না যে এই গেম খেলার পেছনে লুকিয়ে আছে অনেক ক্ষতিকর দিক।\nপ্রথমত, অনলাইন গেম খেলার ফলে আমরা পড়াশোনার প্রতি অমনোযোগী হয়ে পড়ি। ঘণ্টার পর ঘণ্টা গেম খেলতে খেলতে সময় নষ্ট হয়ে যায়, যা পড়ালেখার ক্ষতি করে।\nদ্বিতীয়ত, শরীর ও চোখের উপরও এর খারাপ প্রভাব পড়ে। দীর্ঘ সময় ধরে মোবাইলের দিকে তাকিয়ে থাকার ফলে চোখের দৃষ্টিশক্তি দুর্বল হয়ে পড়ে, ঘুমের সমস্যা হয় এবং মেরুদণ্ডে ব্যথা সৃষ্টি হতে পারে।\nতৃতীয়ত, অনেকে এতটাই আসক্ত হয়ে পড়ে যে বাস্তব জীবনের সম্পর্কগুলো উপেক্ষা করে ফেলে। পরিবার, বন্ধু, পড়াশোনা—সব কিছু থেকে দূরে সরে যায়। এমনকি মানসিক চাপ, রাগ, হতাশা এবং একাকীত্বের মতো সমস্যাও দেখা দেয়।\nসবচেয়ে ভয়াবহ ব্যাপার হলো, অনেক গেমের মধ্যে সহিংসতা, খারাপ ভাষা এবং জুয়া জাতীয় উপাদান থাকে, যা কিশোরদের মানসিক বিকাশে নেতিবাচক প্রভাব ফেলে।\nবন্ধু, আমি বলছি না যে গেম খেলা একেবারে খারাপ। বিনোদনের জন্য মাঝেমধ্যে খেলা যেতেই পারে, তবে সেটি যেন নির্দিষ্ট সময়ের মধ্যে সীমাবদ্ধ থাকে এবং লেখাপড়ার ব্যাঘাত না ঘটায়। সময়ের মূল্য বুঝে চলা আমাদের মতো শিক্ষার্থীদের জন্য অত্যন্ত জরুরি।\nআশা করি, তুমি আমার কথা ভেবে দেখবে এবং নিজের সময়ের সঠিক ব্যবহার করবে। সময় পেলে চিঠি দিও। তোমার পড়াশোনা ও স্বাস্থ্যের খোঁজ নিতে সবসময় চাই।\nশুভ কামনায়, তোমার বন্ধু, রাফি\n(খ) উত্তর:\n২৭. ০৬. ২০২৩\nব্যবস্থাপনা পরিচালক,\nআহমেদ বাওয়ানী জুট মিলস্ লি. ডেমরা, ঢাকা।\nবিষয়: অফিসার পদে পদে নিয়োগের আবেদন।\nজনাব, বিনীত নিবেদন এই যে, ২৫. ০৬. ২০২৩ তারিখে দৈনিক 'প' পত্রিকায় প্রকাশিত বিজ্ঞপ্তি মোতাবেক জানতে পারলাম যে, আপনার প্রতিষ্ঠানে কিছুসংখ্যক অফিসার নিয়োগ করা হবে। আমি উক্ত পদে অন্য একজন প্রার্থী হিসেবে সদয় বিবেচনার জন্য আমার যোগ্যতা সম্পর্কিত তথ্যাবলি আপনার সমীপে পেশ করছি।\n১. নাম : আলেয়া বেগম\n২. পিতার নাম হাজী মোহাম্মদ আলী আকবর :\n৩. মাতার নাম : জাহানারা বেগম\n৪. গ্রাম : কালশি\n৫. পো. ও থানা : মিরপুর, পল্লবী\n৬. জেলা : ঢাকা\n৭. বর্তমান ঠিকানা: ঐ\n৮. জন্ম তারিখ (এসএসসি সনদ অনুযায়ী): ২৮. ০৪. ১৯৯৬\n৯. বয়স : ২৮ বছর ২ মাস\n১০. জাতীয়তা : বাংলাদেশি\n১১. ধর্ম : ইসলাম\n১২. শিক্ষাগত যোগ্যতা:\nপরীক্ষার নাম\nপ্রাপ্ত বিভাগ/ গ্রেড\nপাসের সন\nবোর্ড/বিশ্বদ্যিালয়\nএস.এস.সি\nA+\n২০১২\nঢাকা বোর্ড\nএইচ.এস.সি\nA\n২০১৪\nঢাকা বোর্ড\nবি. কম\nB\n২০১৭\nজাতীয় বিশ্ববিদ্যালয়\n১৩. অভিজ্ঞতা : মেসার্স পপুলার এন্ড কোম্পানিতে হিসাবরক্ষক হিসাবে গত দুই বছর যাবৎ কাজ করে আসছি।\nঅতএব,\nআমার যোগ্যতা ও অভিজ্ঞতা সহৃদয় বিবেচনা করে উক্ত পদে নিয়োগ দিয়ে বাধিত করবেন।\nবিনীত- আলেয়া বেগম।"
        }
      ]
    },
    {
      "number": "10",
      "uddipok": "ক) সারাংশ লেখো:\nপ্রকৃত জ্ঞানের স্পৃহা না থাকলে শিক্ষা ব্যর্থতায় পর্যবসিত হয়। তখন পরীক্ষায় পাশটাই বড়ো হয় এবং পাঠ্যপুস্তকের পৃষ্ঠায় জ্ঞান সীমাবদ্ধ থাকে। এই কারণেই পরীক্ষায় পাশ করা লোকের অভাব নেই আমাদের দেশে, কিন্তু অভাব আছে জ্ঞানীর। যেখানেই পরীক্ষা-পাশের মোহ তরুণ ছাত্রছাত্রীদের উৎকণ্ঠিত রাখে, সেখানেই জ্ঞান নির্বাচিত জীবনযাপন করে। একটি স্বাধীন জাতি হিসেবে জগতের বুকে অক্ষয় আসন লাভ করতে হলে জ্ঞানের প্রতি তরুণসমাজকে অনুপ্রাণিত করতে হবে। সহজ লাভ আপাতত সুখের হলেও পরিণামে কল্যাণ বহন করে না। পরীক্ষা পাশের মোহ থেকে মুক্তি না হলে তরুণ সমাজের সামনে কখনোই জ্ঞানের দিগন্ত উন্মোচিত হবে না।\nঅথবা,\n(খ) ভাবসম্প্রসারণ করো:\n'সবার উপরে মানুষ সত্য, তাহার উপরে নাই।'",
      "tag": "MCC 25",
      "sub_questions": [
        {
          "label": "",
          "question": "",
          "explanation": "ক. উত্তর:\nসারাংশ: শিক্ষার প্রধান উদ্দেশ্য জ্ঞান অর্জন করা। কিন্তু কেবল পাঠ্যবই ও পরীক্ষা পাশ নির্ভর হলে সে শিক্ষা ফলপ্রসূ হয় না। তা জ্ঞানী-গুণীর জন্ম দিতে পারে না। দেশ ও জাতির উন্নতির জন্য আমাদের প্রয়োজন তরুণসমাজকে জ্ঞানের সাধনায় অনুপ্রাণিত করা। প্রথমে কষ্টকর হলেও পরিণামে তা তরুণসমাজকে আলোকিত করবে। এতে তাদের জ্ঞানের দুয়ার খুলে যাবে।\nঅথবা, খ. উত্তর:\nভাবসম্প্রসারণ\n'সবার উপরে মানুষ সত্য, তাহার উপরে নাই।'\nএই মহামূল্যবান বাণীটি মধ্যযুগের বিশিষ্ট কবি ও মানবতাবাদী চিন্তাবিদ কবি রামনন্দের একটি উক্তি, যা পরে লালন শাহ , রবীন্দ্রনাথ ঠাকুর সহ অনেক মনীষীর চিন্তায় গভীর প্রভাব ফেলেছে। এ বাণীর মূল বার্তা হলো—ধর্ম, জাতি, বর্ণ, গোষ্ঠী, সামাজিক অবস্থান, ধন-সম্পদ—এসবের ঊর্ধ্বে মানুষের আসল পরিচয় 'মানুষ' হওয়ায়। প্রকৃত অর্থে মানুষই শ্রেষ্ঠ, কারণ তার মধ্যে বিবেক, বুদ্ধি, সহানুভূতি ও মানবিক মূল্যবোধ রয়েছে।\nমানুষের ধর্ম, আচার, ভাষা, পোশাক, সংস্কৃতি আলাদা হলেও মানবতা সবার মধ্যে এক ও অভিন্ন। কোনো ব্যক্তি যদি সত্যিকারের মানুষ না হয়, তবে তার ধন-সম্পদ বা সামাজিক মর্যাদা অর্থহীন। একটি মানুষ যখন অপরের দুঃখে কষ্ট পায়, সাহায্যের হাত বাড়ায়, অন্যায়-অবিচারের বিরুদ্ধে রুখে দাঁড়ায়—তখনই সে প্রকৃত মানুষ হয়ে ওঠে।\nআধুনিক সমাজে যখন ধর্মীয় উগ্রতা, বর্ণবাদ, হিংসা ও বিভাজনের রাজনীতি মানুষকে মানুষ থেকে দূরে সরিয়ে দিচ্ছে, তখন এই বাণীর তাৎপর্য আরও বেশি গুরুত্বপূর্ণ হয়ে উঠেছে। আমাদের উচিত, নিজে ভালো মানুষ হয়ে ওঠা এবং অন্যকেও সেই পথে অনুপ্রাণিত করা।\nএই জন্যই বলা হয়,\n“সবার উপরে মানুষ সত্য, তাহার উপরে নাই।” কারণ মানবতা ও মানবপ্রেমই জীবনের প্রকৃত ধর্ম।"
        }
      ]
    },
    {
      "number": "11",
      "uddipok": "(ক) 'নিরাপদ খাদ্য চাই' বিষয়ে দুই বন্ধুর সংলাপ রচনা করো।\nঅথবা,\n(খ) নিচের উদ্দীপক অনুসরণে একটি খুদেগল্প রচনা করো।\nস্কুলে নয়নের তখন টিফিন চলছে। গেটের বাইরে কী যেন গোলমাল।\nবাইরে বেরিয়ে দেখে ছাত্ররা দিগ্বিদিক ছুটছে... ….",
      "tag": "MCC 25",
      "sub_questions": [
        {
          "label": "",
          "question": "",
          "explanation": "ক. উত্তর:\nআরিফ: রিহান, তুই জানিস কি? এখন যে খাদ্য পাচ্ছি, তার মধ্যে অনেকসময় কিছু না কিছু সমস্যা থাকে। বাজারে গিয়ে কোনো কিছু কেনার আগে আর শান্তি পাচ্ছি না। সবকিছুই যেন নিরাপদ নয়।\nরিহান: হ্যাঁ, আরিফ। আমি জানি, খাদ্যে যে পরিমাণ ভেজাল মেশানো হচ্ছে তা খুবই চিন্তার বিষয়। এখন তো সবজি, ফল, মাংস, সব কিছুতেই কীসের কী মিশে যাচ্ছে! খাবার যেমন স্বাস্থ্যকর হওয়া উচিত, তেমন না হলে আমরা কীভাবে সুস্থ থাকতে পারব?\nআরিফ: একদম ঠিক বলেছিস। বাজারে যা পাওয়া যায়, সেটা কি সব স্বাস্থ্যসম্মত? অনেক সময় শাকসবজির মধ্যে রাসায়নিক মিশিয়ে দেওয়া হয়, ফলগুলোতে টক্সিক রাসায়নিক ব্যবহার হয়। এমনকি মাংসের ক্ষেত্রেও কত কিছু মেশানো হচ্ছে, সেটা আমরা জানি না।\nরিহান: তোর কথা সত্য। নিরাপদ খাদ্য তো শুধু আমাদের শরীরের জন্যই জরুরি না, পরিবেশের জন্যও তা গুরুত্বপূর্ণ। যদি এসব ভেজাল ও রাসায়নিক দূষণ বাড়তে থাকে, তা হলে আমাদের প্রাকৃতিক পরিবেশও ক্ষতিগ্রস্ত হবে।\nআরিফ: তাই তো! সরকারের উচিত কঠোর ব্যবস্থা নেওয়া। খাদ্য উৎপাদন ও বাজারজাতকরণের ক্ষেত্রেও নিয়মাবলি এবং যাচাই-বাছাই বাড়ানো দরকার। খাবার নিরাপদ নয়, তো স্বাস্থ্যঝুঁকি তো আছেই, তাছাড়া দীর্ঘমেয়াদী ক্ষতিও হতে পারে।\nরিহান: একদম! খাদ্য নিরাপত্তা আইনও প্রণয়ন করা উচিত। যাতে কোন ব্যবসায়ী তাদের পণ্যতে ভেজাল বা ক্ষতিকর উপাদান ব্যবহার না করে। আরও একটা জরুরি বিষয়, আমাদের উচিত সচেতন হওয়া এবং সচেতনতা বৃদ্ধির জন্য বিভিন্ন ক্যাম্পেইন চালানো। মানুষ যদি জানে, কীভাবে খাবার নির্বাচন করতে হয় এবং কীভাবে নিরাপদ খাদ্য নিশ্চিত করা যায়, তবে অনেক কিছুই রোধ করা সম্ভব।\nআরিফ: হ্যাঁ, সবাই যদি একটু সচেতন হয়, তাহলে পরিস্থিতি অনেকটা বদলাতে পারে। মানুষের কাছে নিরাপদ খাদ্য পৌঁছানো, এটাই তো আমাদের সবার দাবি হওয়া উচিত। আমরা তো সবাই চাই, আমাদের খাবার নিরাপদ ও সুস্থ থাকুক।\nরিহান: ঠিক বলেছিস। নিরাপদ খাদ্য নিয়ে আমাদের ঐক্যবদ্ধভাবে কথা বলার সময় এসেছে। খাদ্য আমাদের মৌলিক অধিকার, আর তা নিরাপদ হওয়া চাই।\nআরিফ: হ্যাঁ, আমাদের নিরাপদ খাদ্য চাই—এই দাবিকে আরও বেশি সামনে আনা উচিত, যাতে সবাই একত্র হয়ে এই আন্দোলনকে সফল করতে পারে।\nরিহান: একদম! নিরাপদ খাদ্য সকলের অধিকার, আর এটি নিশ্চিত করার জন্য আমাদের সবাইকে একসাথে কাজ করতে হবে।\nআরিফ: আশা করি, খুব শীঘ্রই এই বিষয়ে সবার মধ্যে সচেতনতা বাড়বে, এবং আমরা পাবো নিরাপদ ও স্বাস্থ্যকর খাবার।\nঅথবা,\nখ. উত্তর: খুদে গল্প: আতঙ্কের মুহূর্ত\nস্কুলে নয়নের তখন টিফিন চলছে। বন্ধুরা মিলে মাঠে খেলা করবে বলে ঠিক করেছে। হঠাৎ গেটের বাইরে একটা অস্বাভাবিক শব্দ। মনে হলো কেউ চিৎকার করছে। প্রথমে কেউ গুরুত্ব দেয়নি, কিন্তু মিনিটখানেকের মধ্যেই খবর ছড়িয়ে পড়ে—স্কুলের সামনে সড়কে একটা দুর্ঘটনা হয়েছে।\nনয়নের কৌতূহল দমাতে না পেরে সে গেটের বাইরে বেরিয়ে আসে। দেখে, ছাত্ররা দিগ্বিদিক ছুটছে, কেউ গেট বন্ধ করতে বলছে, কেউ আবার মোবাইলে ছবি তুলছে। নয়ন সামনে এগিয়ে যায়।\nরাস্তায় একজন রিকশাওয়ালা পড়ে আছেন—রক্তে ভেজা শরীর। একপাশে তার উল্টে যাওয়া রিকশা, আরেক পাশে একটি দ্রুতগতির মোটরসাইকেল, যেটির চালক পালিয়ে গেছে বলে জানা গেল।\nনয়ন বুঝতে পারে, এই সময় শুধু ভয় পেলে চলবে না। সে দৌড়ে স্কুলের শিক্ষক কক্ষের দিকে যায়, দ্রুত একজন স্যারের সহায়তায় অ্যাম্বুলেন্স ডাকা হয়।\nপাঁচ মিনিটের মধ্যেই অ্যাম্বুলেন্স আসে। আহত রিকশাওয়ালাকে হাসপাতালে পাঠানো হয়। স্কুলে তখন একটা থমথমে পরিবেশ।\nসন্ধ্যায় নয়ন বাসায় ফিরে টিভিতে দেখে—রিকশাওয়ালাটি এখন সুস্থ আছেন, এবং একজন ছাত্রের উপস্থিত বুদ্ধিতে তাঁর জীবন রক্ষা পেয়েছে। নয়নের বাবা চুপিচুপি তার পিঠে হাত রাখেন।\nগল্পের শেষে নয়নের মনে হলো—কখনও কখনও একজন ছাত্রও হয়ে উঠতে পারে নায়ক।\nএই গল্পের ধরন ভালো লেগেছে? আরেকটা চাইলে জানাও!"
        }
      ]
    },
    {
      "number": "12",
      "uddipok": "মানবকল্যাণে বিজ্ঞান",
      "tag": "CCC 24,PCC 24,NDCD 24,DCC 24,RCPC 24,CPCR 24,DB 23,DIN.B 23,JB 23,RB 23,SB 23,MB 23,CTG.B 23,RCC 23,NDCD 23,DRMC 23,JCC 23,ISCM 23,HC 23,CC 23,FCC 23,BCC 23,RUMC 23,DB 19,BB 19,DIN.B 19,CTG.B 19,RB 19,CB 19,All.B 18,CTG.B 17,BB 17,CB 17,SB 19,DB 16,SB 16,BB 16,RB 16,CPSCM 24",
      "sub_questions": [
        {
          "label": "",
          "question": "",
          "explanation": "ভূমিকা – বিজ্ঞান আধুনিক সভ্যতার আশীর্বাদ।  অন্ধকার জীবন থেকে মানুষকে আলোর পথে নিয়ে এসেছে বিজ্ঞান ও প্রযুক্তি সেবা। প্রাচীন থেকে আধুনিক ধারার জীবন যাপনে মানুষকে দিনের-পর-দিন নতুনত্ব উপহার দিয়ে চলেছে বিজ্ঞান। প্রতিদিনের জীবনে বিজ্ঞানের আবিষ্কার কোন না কোন ভাবে মানুষকে সহায়তা করছে ফলে মানুষের জীবন  সহজ থেকে সহজতর হচ্ছে। বিজ্ঞান শব্দের আভিধানিক অর্থ ‘বিশেষ জ্ঞান’। পার্থিব জগতের কল্যাণের জন্য বিশেষ জ্ঞান সৃষ্টি করায় বিজ্ঞানের অন্যতম লক্ষ্য। বিজ্ঞানের আবিষ্কার মানুষকে ক্রমবিবর্তনের মধ্য দিয়ে পৌঁছে দিয়েছে আধুনিক সভ্যতার চরম শিখরে।সারা পৃথিবীতে আজ বিজ্ঞানের জয়ধ্বনি। বিজ্ঞান ও প্রযুক্তি ব্যতীত মানুষ এক মুহূর্ত বাঁচতে পারবে না। বিজ্ঞানের ছোঁয়া  যে দেশে পড়েনি সে দেশ কোনভাবেই উন্নতি লাভ করতে পারেনি। মানুষের জীবনে বিজ্ঞানের ছোঁয়া কতটা লেগেছে তা প্রতিদিনকার জীবনকে দেখলেই আমরা অনুভব করতে পারি।মানব কল্যাণে বিজ্ঞান ও প্রযুক্তি প্রতিনিয়ত অবদান রেখে  চলেছে।\nবিজ্ঞানের আবিষ্কার- বিজ্ঞানের বিচিত্র আবিষ্কার মানুষের জীবনে সুফল বয়ে এনেছে। মানুষের জীবনে পরিপূর্ণতা এনে দিয়েছে বিজ্ঞান। গুহাবাসী মানুষ আলোকিত জীবনের প্রথম ধাপে আবিষ্কার করেছিল  আগুন। বিজ্ঞানের  পদযাত্রা শুরু হয়েছিল আগুন জ্বালানোর মধ্য দিয়ে।এরপর মানুষের জীবনে যে আবিষ্কারটি গতি এনে দিয়েছে তা হল চাকা আবিষ্কার। পণ্য পরিবহন ও এক স্থান থেকে অন্য স্থানে যেতে মানুষকে চাকা সহায়ক ভূমিকা পালন করেছে। এরপর থেকে মানুষকে আর থেমে থাকতে হয়নি আগুনে পুড়িয়ে  তৈরি হয়েছে নতুন নতুন যন্ত্রপাতি। এক স্থান থেকে অন্য স্থানে মানুষ  পৌঁছে গেছে চাকায়  চালিত বাহনের মাধ্যমে। সমাজের যত পরিবর্তন হয়েছে মানুষের জ্ঞান বিজ্ঞানের  জিজ্ঞাসা ততই বেড়েছে। আকাশ, জল, স্থল  সম্পর্কে মানুষের কৌতূহল বৃদ্ধি পেয়েছে ফলে আবিষ্কারের নেশা  মানুষকে তাড়িত করে।\nবিংশ শতাব্দীর বিজ্ঞান- বিজ্ঞানের জয়যাত্রা প্রাচীনকাল থেকে শুরু হলেও বিংশ শতাব্দীতে এসে সমৃদ্ধি লাভ করেছে। বিজ্ঞানের আবিষ্কার মানুষের জীবনকে যেমন সহজ করেছে তেমনি প্রকৃতিকে নিয়ন্ত্রণ করার কিছুটা সক্ষমতা তৈরি করেছে। বিজ্ঞানের বহুমুখী আবিষ্কার প্রাত্যহিক জীবনকে সহজ করে দিয়েছে। বিজ্ঞানের বিভিন্ন আবিষ্কার মানুষ তার প্রয়োজন মত ব্যবহার করছে। বিজ্ঞানের জয়যাত্রা একবিংশ শতাব্দীতে অব্যাহত থাকবে এবং পৃথিবীকে  নিয়ে যাবে সমৃদ্ধির চরম শিখরে। বিজ্ঞানের বহুমুখী আবিষ্কার পৃথিবীকে দেখাবে নতুন দিগন্ত।বিংশ শতাব্দীতে আমরা উপলব্ধি করতে পারছি বিজ্ঞানের আবিষ্কার ছাড়া সমৃদ্ধি অর্জন কোনভাবেই সম্ভব না।\nপ্রযুক্তি আবিষ্কারে আত্মত্যাগ- প্রকৃতি জগতের বিচিত্র বিষয়ের প্রতি ক্ষুদ্রাতিক্ষুদ্র আগ্রহ এবং পরীক্ষা-নিরীক্ষার মধ্য দিয়ে নতুন নতুন কিছু আবিষ্কার করা বিজ্ঞানীদের মূল কাজ। বিভিন্ন রকম আবিষ্কার থেকে আমরা যে সুফল ভোগ করছি এর পেছনে প্রযুক্তি আবিষ্কারকদের রয়েছে নিরলস শ্রম, মেধা, অধ্যবসায়  ও সাধনা। নতুন নতুন জ্ঞান সমাজে পরিবেশন করা খুব সহজ কাজ ছিল না। নিজের আবিষ্কার সমাজে প্রতিষ্ঠা করতে গিয়ে প্রাণ দিতে হয়েছে ব্রনো, ও ল্যাভয়িসকে। এছাড়া সক্রেটিস, গ্যালিলিও, আর্কিমিডিস, নিউটন, স্যার জগদীশচন্দ্র বসু  প্রভৃতি বিজ্ঞানী তাদের জীবনের বড় অংশ ব্যয় করেছেন গবেষণার কাজে। প্রযুক্তি আবিষ্কার এর পেছনের এই মহান মানুষগুলোর নিরলস পরিশ্রমের বিনিময়ে আধুনিক সভ্যতা বিচিত্র সুবিধা ভোগ করছে। প্রযুক্তি আবিষ্কারের প্রত্যক্ষ এই মানুষগুলোর প্রতি আমাদের সবসময় শ্রদ্ধাশীল থাকতে হবে।\nদৈনন্দিন জীবনে বিজ্ঞান – প্রতিদিনকার জীবনে এমন কোনো মুহূর্ত নেই যে মুহূর্তে আমরা বিজ্ঞানের আশীর্বাদ গ্রহণ করছি না। সকাল থেকে শুরু করে সন্ধ্যা পর্যন্ত বিভিন্ন ভাবে বিজ্ঞান আমাদের পাশে থাকে। সকালে ঘুম থেকে ওঠার সময় যে ঘড়িটা দেখি সেটি থেকে শুরু করে অফিস-আদালতের কাজ শেষ করে এসি বা ফ্যানের বাতাসে নিদ্রায় যাওয়া পর্যন্ত ছন্দময় জীবন এনে দিয়েছে বিজ্ঞান । যাতায়াত, তথ্য প্রযুক্তির ব্যবহার, মানুষের সঙ্গে যোগাযোগ স্থাপন, ব্যবসা-বাণিজ্যের প্রসার, কৃষি, চিকিৎসা, শিক্ষা ও প্রকৌশলীসহ নানামুখী কাজে বিজ্ঞান আমাদের পাশে রয়েছে। মানুষের প্রতিটি কর্মকাণ্ডের সঙ্গে বিজ্ঞান জড়িত। সমাজের প্রতিটি স্তরে বিজ্ঞান এর ছোঁয়া লেগেছে ফলে  জীবনে এসেছে পরিবর্তন। মানব জীবন এবং বিজ্ঞানকে আজ কোনভাবেই আলাদা করা যাবে না। প্রাত্যহিক জীবনে বিজ্ঞান আমাদের প্রতিনিয়ত সুফল এনে দিচ্ছে।\nবেকারত্ব মোচনে বিজ্ঞান – উন্নয়নশীল ও অনুন্নত দেশে বেকারত্ব অভিশাপ। আর্থিক সচ্ছলতা না থাকলে সমাজে অরাজকতা সৃষ্টির সম্ভাবনা থাকে। বিজ্ঞানের আবিষ্কার আজ বেকারত্ব  দূরীকরণ উল্লেখযোগ্য ভূমিকা রাখছে। হাতে-কলমে প্রযুক্তি সেবা সম্পর্কে জ্ঞান লাভ করে  তরুণ সমাজ অর্থ উপার্জন করছে। রেডিও ,টেলিভিশন, বৈদ্যুতিক পাখা, কম্পিউটার, মোবাইল উৎপাদন প্রতিষ্ঠানে যেমন শ্রম শক্তির প্রয়োজন হচ্ছে তেমনি ভাবে পরবর্তীতে মেরামতের জন্য আরেকটি শ্রমশক্তির প্রয়োজন দেখা দিচ্ছে ।ইলেকট্রনিক বিভিন্ন যন্ত্রাংশ উৎপাদন এবং মেরামতের জন্য আধুনিক শিক্ষা ব্যবস্থার মধ্যে কর্মমুখী শিক্ষার সুযোগ করে দিয়ে বেকারত্ব দূর করা সম্ভব হচ্ছে। ফ্রিল্যান্সিংয়ের মাধ্যমে অর্থ আয় করে বাংলাদেশের তরুণ সমাজ দেশের আর্থিক খাতে বিরাট ভূমিকা পালন করছে। বড় বড় শিল্প-কলকারখানায় উৎপাদন বৃদ্ধির জন্য বেশি বেশি শ্রমিক লাগছে। মোবাইলে রিচার্জ বা  মোবাইল এর মাধ্যমে ব্যাংকিং কার্যক্রম সম্পন্ন করে অর্থ উপার্জন করছে এবং তা দিয়ে একটি শ্রেণী তাদের জীবন জীবিকা বেশ ভালোভাবে নির্বাহ করছে। সর্বোপরি বিজ্ঞান বেকারত্ব দূর করার কাজে উল্লেখযোগ্য ভূমিকা পালন করছে।\nশিক্ষা ক্ষেত্রে বিজ্ঞানের অবদান-  শিক্ষা বিকাশের ক্ষেত্রে সবচেয়ে উল্লেখযোগ্য ভূমিকা রেখেছে বিজ্ঞানের নতুন আবিষ্কার।বিশেষ করে কাগজ-কলমের আবিষ্কার, মুদ্রণ শিল্পের অগ্রগতি, টাইপরাইটার আবিষ্কার যা শিক্ষার প্রসার ও বিকাশে সহায়তা করছে ।আধুনিক সময়ে কম্পিউটার আবিষ্কার হওয়ার পর শিক্ষাক্ষেত্রে উন্নতি আরো বৃদ্ধি পেয়েছে। পাওয়ার পয়েন্ট প্রেজেন্টেশনের মাধ্যমে খুব সহজভাবে   পাঠ্যবইয়ের বিষয়সমূহ উপস্থাপন  করলে শিক্ষার্থীদের বুঝতে সুবিধা  হায়। শিক্ষক ও শিক্ষার্থীদের যোগাযোগের মাধ্যম হিসেবে ইমেইল বা সামাজিক যোগাযোগ মাধ্যম বেশ কার্যকরী। শিক্ষার আলো পৌঁছে দিতে বিজ্ঞান সর্বোচ্চ চেষ্টা করছে। দেশ-বিদেশের বিশ্ববিদ্যালয়গুলোতে উচ্চতর শিক্ষা লাভের জন্য গবেষণা পত্র জমা দেওয়া বা ভর্তি পরীক্ষা  এখন অনলাইনের মাধ্যমে সম্পন্ন হচ্ছে। পৃথিবীর বিভিন্ন দেশের উন্নত শিক্ষা প্রতিষ্ঠান সম্পর্কে ধারণা নেওয়া এবং বিচিত্র জ্ঞান আহরণের জন্য ইন্টারনেট প্রযুক্তির অধিক কার্যকর। পৃথিবীর যেকোন ভাষার উল্লেখযোগ্য গ্রন্থ আমরা সহজেই পড়তে পারি ইন্টারনেটের কল্যাণে। পৃথিবীর কোন জ্ঞান নির্দিষ্ট সমাজ বা দেশের গন্ডির মধ্যে সীমাবদ্ধ থাকছে না, জ্ঞান হয়ে উঠেছে সমগ্র পৃথিবীর। বিজ্ঞানের নানা আবিষ্কার শিক্ষাক্ষেত্রকে  উন্নতির দিকে নিয়ে যাচ্ছে।\nচিকিৎসা ক্ষেত্রে বিজ্ঞান- জনস্বাস্থ্যের কল্যাণে উল্লেখযোগ্য ভূমিকা রেখেছে বিজ্ঞান। চিকিৎসা ক্ষেত্রে বিজ্ঞানের অবদান আমরা তখনই বুঝতে পারে যখন আমি বা আমার পরিবারের কেউ অসুস্থ হয়। এক্সে, আল্ট্রাসনোগ্রাম, ইসিজি, সিটি স্ক্যান প্রভৃতি আবিষ্কার রোগ নির্ণয় করার ক্ষেত্রে যথাযথ ভূমিকা পালন করছে। অত্যাধুনিক আবিষ্কার জটিল রোগের  সহজ সমাধান এনেছে। বৃক্ক,  অস্থিমজ্জা, যকৃত এর মত শরীরের গুরুত্বপূর্ণ অঙ্গ প্রতিস্থাপনের মাধ্যমে মানুষ নতুন করে জীবন ফিরে পাচ্ছে। হৃদ রোগীদের জন্য রক্তের প্রবাহ ঠিক রাখতে রক্তনালীর মাঝে  রিং ব্যবহার করা হচ্ছে অথবা লেজার রশ্মির মাধ্যমে রক্তনালীর অভ্যন্তরের চর্বি সরিয়ে দিচ্ছে। ক্যান্সারে আক্রান্ত রোগীদের চিকিৎসা নিশ্চিত করার লক্ষ্যে কেমোথেরাপির বিশেষ ভূমিকা পালন করছে। মূত্রথলি ও পিত্তকোষের পাথর অপসারণের জন্য লেজার রশ্মি ব্যবহার বর্তমান সময়ে বেশ বৃদ্ধি পেয়েছে। লেজারের মাধ্যমে শরীরের  অতি স্পর্শকাতর স্থানের সুচিকিৎসা নিশ্চিত করা যাচ্ছে। বিজ্ঞানের আবিষ্কার ব্যতীত আজকের দিনের আধুনিক চিকিৎসা কোনভাবেই কল্পনা করা সম্ভব নয়। কম্পিউটার প্রযুক্তি চিকিৎসাবিজ্ঞানে অভূতপূর্ব পরিবর্তন  এনে দিয়েছে।\nঅর্থনীতিতে বিজ্ঞানের অবদান- অর্থনৈতিক ভিত্তি ব্যতীত আধুনিক পৃথিবীতে কোন দেশ উন্নতি করতে পারবে না। অর্থনৈতিক প্রবাহ যে দেশে যত বেশি গতিশীল থাকে সেই দেশের জীবনযাত্রার মান তত বেশি উন্নতি লাভ করবে। অর্থনৈতিক উন্নয়নের ক্ষেত্রে বিজ্ঞানের অবদান বিশেষভাবে গুরুত্ব বহন করে। শিল্প কলকারখানা, ব্যাংকিং ব্যবস্থা, আধুনিক মানের যন্ত্রপাতি আবিষ্কার সহ আর্থিক খাতের সকল প্রতিষ্ঠানে বিজ্ঞানের  ছোঁয়া লেগেছে। বিজ্ঞানের সুফল হিসেবে মানুষের কর্মসংস্থানের সৃষ্টি হয়েছে যেমন তেমনি ভাবে আর্থিক প্রবাহ বৃদ্ধি পেয়েছে সর্বোপরি একটি দেশের মোট দেশজ উৎপাদন বা জিডিপিতে বিশেষ প্রভাব সৃষ্টি করছে।মানুষের মাথাপিছু আয় যত বেশি বৃদ্ধি পাবে তত বেশি সে দেশের সম্মান বহির্বিশ্বে বৃদ্ধি পাবে। অর্থনৈতিকভাবে সচ্ছলতা সৃষ্টি করা বিজ্ঞানের কাজ হয়ে দাঁড়িয়েছে। নতুন নতুন আবিষ্কার অর্থনৈতিক প্রবাহে আর্থিক উৎসের নতুন নতুন পথ সংযুক্ত করছে।\nযোগাযোগ ও পরিবহন ব্যবস্থায় বিজ্ঞান- যে দেশের পরিবহন ও যোগাযোগ ব্যবস্থা যত নিরাপদ ও সহজ সেই দেশ তত দ্রুত উন্নতি করতে পারবে। বর্তমান পৃথিবীর  সমৃদ্ধি বহুলাংশে নির্ভর করে সে দেশের পরিবহন ও যোগাযোগ ব্যবস্থার ওপর।চাকা আবিষ্কারের মধ্য দিয়ে পরিবহন ও যোগাযোগ ব্যবস্থা পরিবর্তনের যে ধারা শুরু হয়েছিল তা বর্তমানে ব্যাপকতা লাভ করেছে। বুলেট ট্রেন, এরোপ্লেন, রকেট সহ বহু ধরনের দ্রুতগামী বাহন আবিষ্কৃত হয়েছে। নৌপথে পণ্য ও মানুষ পরিবহনের জন্য উন্নত মানের জাহাজ, লঞ্চ, স্টিমার ,স্পিড বোর্ড আবিষ্কৃত হয়েছে। পৃথিবীর এক প্রান্ত থেকে অন্য প্রান্তে মানুষের সঙ্গে যোগাযোগ স্থাপনের জন্য মোবাইল, টেলিফোন ব্যবহার করা হচ্ছে। প্রাতিষ্ঠানিক তথ্য বিনিময়ের জন্য ইমেইল সবচেয়ে জনপ্রিয় মাধ্যম।গভীর সমুদ্র পথ পাড়ি দিতে পারে এমন বৃহদায়তনের উচ্চ প্রযুক্তি সম্পন্ন মালবাহী জাহাজ পৃথিবীর এক প্রান্ত থেকে অন্য প্রান্ত পর্যন্ত চলে যাচ্ছে।  যোগাযোগ ও পরিবহন ব্যবস্থায় বিজ্ঞানের অবদান অনস্বীকার্য।\nঝুঁকিপূর্ণ কাজে বিজ্ঞান- মানুষ যেখানে পৌঁছাতে পারে না সেখানে মানুষের তৈরি প্রযুক্তি পৌঁছে যেতে পারে সহজেই। বিজ্ঞানের অভূতপূর্ব আবিষ্কার রোবট। মহাশূন্যের রহস্য আবিষ্কারের জন্য রোবট সবচেয়ে কার্যকরী মাধ্যম। দুর্গম পাহাড়-পর্বত, গভীর খনি, সমুদ্রের অতল গহীনে সহজে পৌঁছে যাচ্ছে রোবট। মানুষকে  চাঁদে নিয়ে  গেছে রকেট  আবার মঙ্গলে  পানির অস্তিত্ব খুঁজে পেতে বিজ্ঞান নিরলস পরিশ্রম করে যাচ্ছে।মহাশূন্যের বিচিত্র অজানা তথ্য জানতে মানুষ বিজ্ঞানের শরণাপন্ন হচ্ছে।আকাশপথে ড্রোনের মাধ্যমে গোয়েন্দা তথ্য যেমন সংগ্রহ করা হচ্ছে তেমনি ভাবে মানুষের কাছে বার্তাও পাঠানো হচ্ছে এই প্রযুক্তির মাধ্যমে। যেখানে মানুষের জীবনের ঝুঁকি রয়েছে সেখানে এগিয়ে যাচ্ছে বিজ্ঞানের আবিষ্কৃত বিভিন্ন প্রযুক্তি।মানবকল্যাণে বিজ্ঞান সব সময় অবদান রেখে চলেছে।\nবাণিজ্য বিকাশে বিজ্ঞানের অবদান- সাম্প্রতিক বিশ্বে বাণিজ্য বিকাশে সবথেকে কার্যকরী ভূমিকা পালন করছে বিজ্ঞান। এক দেশ থেকে অন্য দেশে  কাঁচামাল সরবরাহ করা যেমন সহজ হচ্ছে তেমনি ভাবে পৃথিবীর যেকোন প্রান্তে উৎপাদিত পণ্য পৌঁছে দেয়া যাচ্ছে। সমগ্র পৃথিবীটাই এখন একটি বাজারে পরিণত হয়েছে এবং এর একমাত্র কারণ বিজ্ঞানের বিস্ময়কর আবিষ্কার সমূহ। পৃথিবীর কোন অঞ্চলে কোন পণ্যের চাহিদা রয়েছে তা যেমন আমরা মুহূর্তের মধ্যে ইন্টারনেট সংযোগের মাধ্যমে জানতে পারি ঠিক তেমনি ভাবে  একটি পণ্য উৎপাদন করতে কত খরচ পড়বে তাও আমরা সহজে হিসাব করে ফেলতে পারি।বাণিজ্য বিকাশের আজকের যে সফলতার পেছনে বিজ্ঞানের  বড় অবদান রয়েছে।\nকৃষিক্ষেত্রে বিজ্ঞান- মানুষের খাদ্য নিরাপত্তার জন্য বিজ্ঞানীরা নতুন নতুন জাতের  বীজ উৎপাদন করছে। এখন আর মাঠে আমরা লাঙ্গল গরু খুব একটা দেখি না আমরা দেখি  পাওয়ার টিলার, ট্রাক্টর, ধান মাড়াই যন্ত্র। কৃষি কাজ সহজ করার জন্য আবিষ্কৃত হয়েছে বীজ রোপণ, ফসল আহরণ করার যন্ত্র। পানির জন্য প্রকৃতির ওপর নির্ভরতা কমিয়ে গভীর নলকূপ স্থাপন করে পানি উত্তোলন করা হচ্ছে।  পূর্বে যে জমিতে বছরে একটি মাত্র  সফল উৎপাদন হতো সেই জমিতে উন্নত জাতের বীজ ব্যবহার করার কারণে বছরে তিনটি ফসল উৎপাদিত হচ্ছে।  বিভিন্ন জাতের বিলুপ্তপ্রায় দেশি মাছ পুকুরে চাষ করার উপযোগী করার মাধ্যমে দেশে মাছের চাহিদা পূরণ হচ্ছে। মাটি পরীক্ষার যন্ত্র ব্যবহার করে জমিতে প্রয়োজনীয় সার ব্যবহার করা হচ্ছে।প্রাকৃতিক  সারের সঙ্গে ব্যবহৃত হচ্ছে রাসায়নিক সার।গবেষণার মাধ্যমে কৃষিক্ষেত্রে উন্নত জাতের বীজ, সার, চাষ পদ্ধতি, আবিষ্কৃত  হয়েছে  যা মূলত কৃষি বিপ্লবের ভিত্তি রচনা করেছে। মানব কল্যাণের জন্য বিজ্ঞান যেসব আবিষ্কার মানুষের জীবনকে বদলে দিয়েছে তারমধ্যে উল্লেখযোগ্য হল কৃষি সম্পর্কিত আবিষ্কার।\nজীবনমান উন্নয়নে বিজ্ঞানের ব্যবহার- মানুষের অর্থনৈতিক প্রবাহ যদি যথাযথ থাকে তাহলে জীবন মানের উন্নয়ন ঘটে। অর্থনৈতিক প্রবাহ ঠিক রাখার ক্ষেত্রে বিজ্ঞানের নতুন নতুন আবিষ্কারের অবদান অনস্বীকার্য। জীবনমান উন্নয়নের ক্ষেত্রে বিজ্ঞানের আবিষ্কার অভূতপূর্ব ভাবে কাজে লাগছে। আজ আমরা রেডিও টেলিভিশনের মাধ্যমে ঘরে বসেই বিনোদন লাভ করতে পারছি আবার প্রয়োজন মত অন্যের সঙ্গে যোগাযোগ স্থাপনের জন্য টেলিফোন, মোবাইল ব্যবহার করছি। বাণিজ্য ব্যবস্থা ঠিক রাখার জন্য বিশেষ অ্যাপ ব্যবহার করা হচ্ছে। সার্বিকভাবে আমাদের জীবন মান উন্নয়নে প্রত্যক্ষভাবে বিজ্ঞান প্রভাব ফেলছে।\nআবহাওয়ার পূর্বাভাস জানতে বিজ্ঞান – প্রকৃতির বিপক্ষে গিয়ে আমরা যতই অবস্থান নিচ্ছে ততই প্রকৃতি নিজের শক্তি-সামর্থ্য জানান দিতে ঝড়, বন্যা, জলোচ্ছ্বাস সহ বিভিন্ন রকম প্রাকৃতিক দুর্যোগ সৃষ্টি করছে। মানুষ  তার বুদ্ধি বিবেক ব্যবহার করে আবহাওয়ার পূর্বাভাস জানার জন্য প্রযুক্তি সহায়তা নিচ্ছে। বাতাসের গতিবেগ নির্ণয়, বাতাসে জলীয় বাস্পের পরিমাণ নির্ণয়,ঘূর্ণিঝড়ের পূর্বাভাস, জলোচ্ছ্বাসের সম্ভাবনা সহ বিভিন্ন রকম দুর্যোগপূর্ণ আবহাওয়ার আগাম সংবাদ আমরা বিজ্ঞানের কল্যাণে  পাচ্ছি ।বাংলাদেশের উপকূলীয় এলাকায় বসবাসরত মানুষের প্রকৃতির সঙ্গে যুদ্ধ করে বেঁচে থাকতে হয় তাই অতি বর্ষণের ফলে সৃষ্ট বন্যা, অথবা নিম্নচাপের ফলে সৃষ্টি হওয়া ঘূর্ণিঝড় থেকে রক্ষা পাওয়ার জন্য বিজ্ঞান আমাদের সহায়তা করছে। উপগ্রহের মাধ্যমে আমরা আবহাওয়ার পূর্বাভাস জানতে পারি।\nশিল্প ক্ষেত্রে বিজ্ঞান-  অষ্টাদশ শতাব্দীতে ইউরোপে শিল্প বিপ্লব ঘটেছিল মূলত বিজ্ঞানের নতুন নতুন আবিষ্কারের ফলে। ছোট শিল্প বা কুটির শিল্প একটি পণ্য উৎপাদন করতে যে সময় ও অর্থ ব্যয় করে বৃহৎ শিল্প তার থেকে কম মূল্যে পণ্য উৎপাদন করতে সক্ষম হচ্ছে। শিল্পক্ষেত্রে যে পরিবর্তন তার পেছনে রয়েছে বিজ্ঞানের আশীর্বাদ। অনলাইন ভিত্তিক বিভিন্ন ওয়েবসাইটে উৎপাদিত পণ্যের বিজ্ঞাপন প্রদানের মাধ্যমে ক্রেতা সংগ্রহ করা সহজ হয়েছে। আধুনিক সময়ে শিল্পের প্রসারে বিজ্ঞানের বিস্ময় আবিষ্কার বহুমুখী। উৎপাদন থেকে শুরু করে ক্রেতা পর্যন্ত আধুনিক প্রযুক্তির সহায়তা নেয়া হচ্ছে। ইন্টারনেট ব্যবহার করে পণ্যের বিজ্ঞাপন দেওয়া যেমন সহজ তেমনি ভাবে পণ্যের চাহিদা যাচাই করারও সুযোগ তৈরি হয়েছে। বিভিন্ন পণ্য উৎপাদনের জন্য যে কাঁচামাল ব্যবহার করা হয় তার বৃহৎ অংশ পাওয়া যায় খনিতে আর  খনির অনুসন্ধান কাজ করতে ব্যবহার করা হচ্ছে আধুনিক বিজ্ঞানের বিভিন্ন আবিষ্কার।\nসভ্যতা বিকাশে বিজ্ঞানের অবদান- মানব সভ্যতা বিকাশের ক্ষেত্রে উল্লেখযোগ্য অবদান রেখেছে বিজ্ঞান। বিজ্ঞান ছাড়া কখনোই আমরা আজকের এই আধুনিক বিশ্বে উপস্থিত হতে পারতাম না। জ্ঞান বিজ্ঞানের বিকাশ, যোগাযোগ ব্যবস্থার অভূতপূর্ব পরিবর্তন, মানুষের চিন্তা চেতনার বিশালতা, সভ্য জীবনে পদার্পণ এ সকল কিছুর পেছনে রয়েছে বিজ্ঞান। সর্বোপরি সভ্যতা বিকাশের ক্ষেত্রে বিজ্ঞান  সব থেকে বেশি অবদান রেখেছে। সূর্যোদয় থেকে সূর্যাস্ত পর্যন্ত সকল কাজেই প্রত্যক্ষ এবং পরোক্ষভাবে বিজ্ঞানের উপর আমাদের নির্ভর করতে হচ্ছে।\nবিজ্ঞানের ক্ষতিকর দিক –  বিজ্ঞানের সাফল্যের দিক যেমন রয়েছে তেমনি তার একটি অন্ধকার দিকও রয়েছে যা আমরা অস্বীকার করতে পারি না।পৃথিবীতে আজ বড় বড় যুদ্ধে ব্যবহার করা হচ্ছে ভারি ভারি অস্ত্র যেমন বোমারু বিমান, পারমানবিক বোমা, ডিনামাইট, এটম বোমা, ট্যাংক, কামান সহ বিভিন্ন গোলাবারুদ যা আধুনিক বিজ্ঞানের আবিষ্কার। প্রথম ও দ্বিতীয় বিশ্বযুদ্ধ, ইসরাইল-ফিলিস্তিন যুদ্ধ, আফগানিস্তান, সিরিয়ার যুদ্ধ যার মধ্য দিয়ে মানব সভ্যতা দেখলো বিজ্ঞানের ভয়াবহ রূপ।হিরোশিমা ও নাগাসাকির মানুষ আজও যুদ্ধের ভয়াবহতা বহন করে যাচ্ছে।\nউপসংহার- বিজ্ঞানের কিছু আবিষ্কার মানুষের জন্য ক্ষতির কারণ হলেও বৃহত্তর অর্থে বিজ্ঞান মানুষকে দেখিয়েছে শান্তি এবং সমৃদ্ধির পথ। বিজ্ঞানকে যদি আমরা শুভ কাজে ব্যবহার করতে পারি তাহলে বিজ্ঞান হবে আমাদের কাছে শতভাগ আশীর্বাদ আর যদি খারাপ কাজে ব্যবহার করি তাহলে আমাদের জন্য হবে অভিশাপ। বর্তমান সময়ে বিজ্ঞান ছাড়া আমরা কোন ভাবে সমৃদ্ধির পথে এগোতে পারি না। সর্বোপরি বিজ্ঞানের বিচিত্র আবিষ্কার মানুষের জীবনে  কল্যাণ বয়ে নিয়ে এসেছে।"
        }
      ]
    }
  ]
}