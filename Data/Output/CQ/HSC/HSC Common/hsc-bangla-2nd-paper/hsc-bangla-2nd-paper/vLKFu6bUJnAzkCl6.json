{
  "title": "চট্টগ্রাম বোর্ড ২০২২",
  "subtitle": "(1)",
  "questions": [
    {
      "number": "1",
      "uddipok": "(ক) উদাহরণসহ বাংলা উচ্চারণের পাঁচটি নিয়ম লেখ।\nঅথবা,\n(খ) নিচের যেকোনো পাঁচটি শব্দের শুদ্ধ বানান লেখ:\nসমিচিন, বিভিষন, অপেক্ষমান, পূননির্মাণ, ঐক্যমত, প্রতিযোগীতা, স্বামীগৃহ, কটুক্তি।",
      "tag": "CTG.B 22",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাংলা উচ্চারণের পাঁচটি নিয়ম নিচে তুলে ধরা হলো-\n১. শব্দের প্রথমে যদি 'অ' থাকে এবং তারপরে ই-কার, ঈ-কার বা উ-কার, উ-কার থাকে তাহলে সেই 'অ'-এর উচ্চারণ 'ও'- কারের মতো হয়। যেমন- অভিধান (ওভিধান), অনূদিত (ওনুদিতো), নদী (নোদি), বউ (বোউ), অতি (ওতি) ইত্যাদি।\n২. শব্দমধ্যস্থিত 'অ' (ব্যঞ্জনবর্ণে যুক্ত), ই (f), ঈ (ী), উ(), উ (), ঋ (,) ও য-ফলার (1) আগে থাকলে, সেই 'অ'-এর উচ্চারণ সাধারণত 'ও'-কারের মতো হয়। যেমন- সুমতি (শুমোতি), আলস্য (আলোশশো), তরণী (তরোনি), সমভূমি (শমোভুমি) ইত্যাদি।\n৪. 'ঞ' সাধারণত 'চ' বর্গের চারটি বর্ণের (চ ছ জ ঝ) পূর্বে যুক্তাবস্থায় ব্যবহৃত হলেও ক্ষেত্রবিশেষে চ-এর পরে বসে এবং বাংলা উচ্চারণে 'ঞ' দন্ত-ন-এর মতো হয়। যেমন- পঞ্চ (পনচো), ব্যঞ্জন (ব্যানজোন), খঞ্জনা (খন্‌ জোনা) ইত্যাদি।\n৫. 'হ'-এর সঙ্গে য-ফলা (১) যুক্ত হলে 'হ'-এর নিজস্ব কোনো উচ্চারণ থাকে না, য-এর দ্বিত্ব উচ্চারণ হয়, প্রথমটি অল্পপ্রাণ হসন্ত (জ) এবং দ্বিতীয়টি মহাপ্রাণ (ঝ) 'ও' কারান্ত হয়। যেমন- সহ্য (সোজঝো), ঐতিহ্য (ওইতিজ্‌ঝো), উহ্য (উজ্‌ঝা) ইত্যাদি।\n(খ) উত্তরঃ\nসমিচিন, বিভিষন, অপেক্ষমান, পূননির্মাণ, ঐক্যমত, প্রতিযোগীতা, স্বামীগৃহ, কটুক্তি।\nঅশুদ্ধ\nশুদ্ধ\nসমিচিন\nসমীচিন\nবিভিষন\nবিভীষণ\nঅপেক্ষমান\nঅপেক্ষমাণ\nপূননির্মাণ\nপুনর্নিমাণ\nঐক্যমত\nঐকমত্য\nপ্রতিযোগীতা\nপ্রতিযোগিতা\nস্বামীগৃহ\nস্বামিগৃহ\nকটুক্তি\nকটূক্তি"
        }
      ]
    },
    {
      "number": "1",
      "uddipok": "(ক) সর্বনাম পদ কাকে বলে? সর্বনাম পদের শ্রেণিবিভাগ আলোচনা কর।\nঅথবা,\n(খ) নিচের যেকোনো পাঁচটি শব্দের ব্যাসবাক্যসহ সমাসের নাম লেখ।\nকালান্তর, মিশকালো, সিংহাসন, প্রভাত, হাতেখড়ি, তেপায়া, উপকণ্ঠ, রাজপুত্র।",
      "tag": "CCC 24,DCC 24,ISCM 24,HC 24,RCPC 24,CPCR 24,DIN.B 23,JB 23,SB 23,BB 23,CB 23,MC 23,DC 23,ISCM 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,DIN.B 19,DIN.B 17,JB 16",
      "sub_questions": [
        {
          "label": "",
          "question": "",
          "explanation": "(ক)\nএকই পদের বার বার ব্যবহার যেমন আমাদের বিরক্তির কারণ হয়ে ওঠে ,তেমনি ভাষার সৌন্দর্য নষ্ট করে । ভাষার মাধুর্য রক্ষার জন্য তাই একই পদের বারবার ব্যবহার কখনোই কাম্য নয় ।  ভাষার এই সমস্যা দূর করার জন্য বিশেষ্য পদের পরিবর্তে যে অন্যপদ ব্যবহার করা হয় তাকে সর্বনাম বলে। সর্বনাম কথাটির  অর্থ  হল 'সকল নাম'।  তাই আমরা বলতে পারি  বিশেষ্য পদের পরিবর্তে যে পদ ব্যবহার করা হয়, তাকে সর্বনাম পদ বলে। সব রকম নামের পরিবর্তে ব্যবহৃত হয় বলে এর নাম সর্বনাম । উদাহরণ: আমি, আমরা, তুমি, আপনি,আপনাকে,আপনার, তুই , তোমরা, সে, তিনি, তার , যে, কে, কী, ঐ, এই, ইহা, ইনি,উনি ইত্যাদি।\nসর্বনামের প্রকারভেদ\n১) ব্যক্তিবাচক সর্বনাম বা পুরুষবাচক সর্বনাম :\nব্যক্তিবাচক বা পুরুষবাচক শব্দের পরিবর্তে যে সর্বনাম ব্যবহৃত হয়, তাকে ব্যক্তিবাচক সর্বনাম বলে। একে পুরুষবাচক সর্বনাম‌ও বলে। পুরুষবাচক সর্বনাম তিন ধরণের হয়- (ক) প্রথম পুরুষের সর্বনাম বা ভিন্ন পক্ষের সর্বনাম (খ) মধ্যম পুরুষের সর্বনাম বা শ্রোতা পক্ষের সর্বনাম (গ) উত্তম পুরুষের সর্বনাম বা বক্তা পক্ষের সর্বনাম ।\nউদাহরণ : আমি, তুমি, আমরা, তোমরা, সে , তারা ইত্যাদি।\nবাক্যে প্রয়োগ – তুমি কোন কাননের ফুল । বাংলার মুখ আমি দেখিয়াছি ।\n২) নির্দেশক সর্বনাম :\nযে সর্বনাম কোনো ব্যক্তি, বস্তু ইত্যাদি নির্দেশ করে, তাদের নির্দেশক সর্বনাম বলে।\nউদাহরণ : এ,এই, ও,ওই , ইহা , উহা ,তা,তাহা,ইনি,উনি ইত্যাদি\nবাক্যে প্রয়োগ: উনি আজ আসবেন। , ইহা বর্তমান কালের ফ্যাসন হইয়াছে ।\nনির্দেশক সর্বনাম দুই প্রকার- (ক) সামীপ্যবাচক নির্দেশক সর্বনাম বা নৈকট্যসূচক নির্দেশক সর্বনাম ও (খ) দূরত্ত্ববাচক নির্দেশক সর্বনাম ।\nযে সর্বনাম কাছের বা নিকটের কোনো ব্যাক্তি বা বস্তুকে নির্দেশ করে তাদের সামীপ্যসূচক বা নৈকট্যসূচক নির্দেশক সর্বনাম বলে । যেমন: এ,এই,ইহা,ইনি,এরা ইত্যাদি।\nযে সর্বনাম দূরের কোনো ব্যাক্তি বা বস্তুকে নির্দেশ করে তাদের দূরত্ত্ববাচক নির্দেশক সর্বনাম বলে । যেমন: ও,ঐ,উনি,ওরা,উহা ইত্যাদি।\n৩) অনির্দেশক সর্বনাম :\nযে সর্বনাম কোনো ব্যক্তি,বস্তু,বা ভাবকে নির্দিষ্ট করে বোঝায় না , তাদের অনির্দেশক সর্বনাম বলে।\nউদাহরণ : কেউ,কেহ,কেউ কেউ,কিছু,কিছু কিছু ,কোথাও ইত্যাদি ।\nবাক্যে প্রয়োগ- কেউ কেউ এ কথা জানে । কিছু কিছু ভুল হয়েছে ।\n৪) প্রশ্নবাচক সর্বনাম :\nযে সর্বনাম দ্বারা কোনো কিছু জানতে চাওয়া হয় বা প্রশ্ন করা হয় ,তাকে প্রশ্নবাচক সর্বনাম পদ বলে ।\nউদাহরণ : কে,কী,কি,কোন,কারা, ইত্যাদি ।\nবাক্যে প্রয়োগ – কে আজ আসবে ? তুমি কী খেয়েছো ?\n৫) আত্মবাচক সর্বনাম :\n‘অন্য কারো সাহায্য ছাড়া’ এই ভাবটি বোঝাবার জন্য বিশেষ্য ও সর্বনামের সঙ্গে যে সর্বনাম ব্যবহৃত হয় তাকে আত্মবাচক সর্বনাম বলে । এই সর্বনাম নিজস্ব বা আত্মভাব প্রকাশ করে । উদাহরণ : স্বয়ং , নিজে , নিজ , খোদ , নিজে-নিজে , আপনি,আপনারে ইত্যাদি।\nবাক্যে প্রয়োগ – তিনি স্বয়ং উপস্থিত ছিলেন । আপনি নিজে কাজটি করেছেন ।\n৬) সাপেক্ষ সর্বনাম বা নিত্যমম্বন্ধী সর্বনাম :\nযে সর্বনাম পদ দুই বা ততোধিক ব্যক্তি বা বস্তুর সংযোগ সাধন করে বা সঙ্গতি বিধান করে তাকে সাপেক্ষ সর্বনাম বলে । এই সর্বনামগুলি নিত্য সম্বন্ধযুক্ত থাকে ,অর্থাৎ একটি ব্যবহার করলে আর একটি ব্যবহার করতেই হয় । এই সর্বনামকে সঙ্গতিবাচক বা সংযোগবাচক সর্বনামও বলে । এই সর্বনামকে সমুচ্চয়ী সর্বনামও বলে ।\nউদাহরণ : যে-সে,যিনি-তিনি,যাহা-তাহা,যা-তা,যাকে-তাকে\nবাক্যে প্রয়োগ – সে সহে সে রহে । যত মত তত পথ ।\n৭) সমষ্টিবাচক সর্বনাম বা সাকল্যবাচক সর্বনাম :\nযে সর্বনামের দ্বারা সমষ্টিবাচক ব্যক্তি,বস্তু বা ভাবকে বোঝানো হয়, তাকে সমষ্টিবাচক সর্বনাম বা সাকল্যবাচক সর্বনাম বলে।\nউদাহরণ : সব,সর্ব,সকল,সবাই,সবার,সবে ইত্যাদি ।\nবাক্যে প্রয়োগ – সকলের তরে সকলে আমরা ।\n৮) ব্যতিহারিক বা পারস্পরিক সর্বনাম -\nযে সর্বনামের দ্বারা পারস্পরিক সম্বন্ধ বোঝানো হয়, তাকে পারস্পরিক বা ব্যতিহারিক সর্বনাম বলে।\nএই সর্বনামে ‘অন্যের প্ররোচনা বা সাহায্য ব্যতীত’ এই রকম অর্থ প্রকাশিত হয় ।\nউদাহরণ : নিজে-নিজে , আপনা-আপনি\nবাক্যে প্রয়োগ – নিজে নিজে কাজটি করো । আপনা আপনি জেগে উঠল ।\n৯) অন্যাদিবাচক সর্বনাম -\nযে সর্বনাম উদ্দিষ্টভিন্ন অন্য কোনো ব্যক্তি ,বস্তু বা ভাবকে নির্দেশ করে তাকে অন্যাদিবাচক সর্বনাম বলে ।\nউদাহরণ : অন্য,অপর,অমুক ইত্যাদি ।\nবাক্যে প্রয়োগ – তুমি নও অন্য কেউ কাজটি করেছে ।\n১০) যৌগিক সর্বনাম\nদুটি সর্বনাম পদ যুগ্মভাবে একটি সর্বনাম হিসাবে ব্যবহৃত হলে তাকে যৌগিক সর্বনাম বলে ।\nএই সর্বনাম আসলে অনির্দেশক সর্বনাম হিসেবেই পরিচিত ।\nযেমন: যে কেউ, কে একটা, যা কিছু ইত্যাদি।\nকখনো কখনো সর্বনাম পদের পরপর দুবার প্রয়োগ হয়,তাকে আমরা সর্বনামের দ্বিত্ব বলি ।\nযেমন: কেউ কেউ এ রকম মনে করে । যে যে যাবে এসো ।\nকিন্তু সর্বনামের দ্বিত্ব এবং যৌগিক সর্বনাম এক বিষয় নয় ।\n(খ) উত্তর:\nপ্রদত্ত শব্দ\nব্যাসবাক্য\nসমাসের নাম\nকালান্তর\nঅন্য কাল\nনিত্য সমাস\nমিশকালো\nমিশির ন্যায় কালো াগ\nউপমান কর্মধারয় সমাস\nসিংহাসন\nসিংহ চিহ্নিত আসন\nমধ্যপদলোপী কর্মধারয় সমাস\nপ্রভাত\nপ্র (প্রকৃষ্ট ) ভাত (জ্যোতি)\nপ্রাদি সমাস\nহাতেখড়ি\nহাতে খড়ি দেওয়া হয় যে অনুষ্ঠানে\nবহুব্রীহি সমাস\nতেপায়া\nতিন পায়া যার\nসংখ্যাবাচক বহুব্রীহি সমাস\nউপকণ্ঠ\nকণ্ঠের সমীপে\nঅব্যয়ী ভাব সমাস\nরাজপুত্র\nরাজার পুত্র\nষষ্ঠী তৎপুরুষ সমাস"
        }
      ]
    },
    {
      "number": "2",
      "uddipok": "(ক) একটি সার্থক বাক্যের কী কী গুণ থাকা আবশ্যক? উদাহরণ লেখ।\nঅথবা,\n(খ) নির্দেশ অনুসারে বাক্যান্তর কর (যে কোনো পাঁচটি):\n(i) শিশুরা দূষণমুক্ত পরিবেশ চায় (নেতিবাচক)।\n(ii) এখন খাঁটি জিনিস সহজলভ্য নয় (অস্তিবাচক)।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\n(v) রচনায় সহজবোধ্য শব্দ ব্যবহার করা উচিত (জটিল)\n(vi) তিনি আর নেই (যৌগিক)\n(vii) যেসব পশু মাংস খায়, তারা অত্যন্ত বলবান (সরল)।\n(viii) বাংলাদেশের চির স্থায়িত্ব কামনা করি (ইচ্ছাসূচক)।",
      "tag": "CCC 24,PCC 24,NDCD 24,DCC 24,ISCM 24,HC 24,RCPC 24,CPCR 24,DB 23,DIN.B 23,JB 23,RB 23,SB 23,BB 23,MB 23,CTG.B 23,CB 23,RCC 23,JGCC 23,NDCD 23,DRMC 23,MC 23,JCC 23,RCC 23,ISCM 23,HC 23,CC 23,FCC 23,BCC 23,CCC 23,SCC 23,RUMC 23,VNSC 23,RCC 23,DB 22,CB 22,SB 22,RB 22,JB 22,CTG.B 22,MB 22,DIN.B 22,BB 22,JB 19,BB 19,DIN.B 19,RB 19,CB 19,SB 19,All.B 18,CTG.B 17,BB 17,CB 17,DIN.B 17,RB 17,SB 19,CTG.B 16,DIN.B 16,DB 16,CB 16,JB 16,SB 16,BB 16,RB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য কাকে বলে?\nযে সুনিব্যস্ত পদসমষ্টি দ্বারা কোনো বিষয়ে বক্তার সম্পূর্ণ মনোভাব প্রকাশিত হয়। তাকে বাক্য বলে।\nযেমন, রহিম ফুটবল খেলে। এখানে বক্তার সম্পূর্ন মনোভাব প্রকাশিত হয়েছে।\nএকটি সার্থক বাক্যের কী কী গুণ থাকা আবশ্যক?\nভাষার বিচারে বাক্যের ৩টি গুণ থাকা আবশ্যক। সেগুলো হলো-\nআকাঙ্ক্ষা (Expectancy)।\nআসত্তি (Proximity)।\nযোগ্যতা (Propriety)।\nআকাঙ্ক্ষা কাকে বলে?\nবাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা (Expectancy) বলে।\nযেমন, কেউ যদি ‘অর্থই অনর্থের’ বলে থেমে যায়। তাহলে বার্কের অর্থ অসম্পূর্ণ থেকে যাবে। বলতে হবে, ‘অর্থই অনর্থের মূল’। এখানে বাক্যের অর্থ পরিষ্কারভাবে বুঝা গেছে। এই বাক্যে ‘অর্থই অনর্থের’ বলার পর ‘মূল’ শব্দটি শোনার যে ইচ্ছা তাকে বাক্যের আকাঙ্কা বলে।\nআসত্তি কাকে বলে?\nবক্তার মনোভাব প্রকাশের জন্য বাক্যে শব্দগুলোকে এমনভাবে পর পর সাজাতে হবে যেন বক্তার সম্পূর্ন মনোভাব প্রকাশ করে। এতে যেন মনোভাব প্রকাশে বাধাগ্রস্ত না হয়।  বাক্যে অর্থসংগতি রক্ষার জন্য সুশৃঙ্খল পদবিন্যাসকে আসত্তি বলে।\nযেমন: করিম ছেলে ভালো খুব । এখানে মনোভাব প্রকাশিত হয়নি। বলতে হবে, করিম খুব ভালো ছেলে। ‘করিম ছেলে ভালো খুব ‘ এ বাক্যে পরপর শব্দগুলোকে সাজানো হলেও বক্তার সম্পূর্ণ মনোভাব প্রকাশিত হয়নি। ‘করিম খুব ভালো ছেলে’ এ বাক্যে পরপর শব্দগুলোকে সাজানো হয়েছে এবং বক্তার সম্পূর্ণ ভাব প্রকাশিত হয়েছে। সঠিক জায়গায় পরপর শব্দগুলো সাজানোকে আসত্তি বলে।\nযোগ্যতা কাকে বলে?\nবাক্যস্থিত পদসমূহের অর্থগত এবং ভাবগত মিলবন্ধনের নাম যোগ্যতা।\nযেমন: ‘সূর্য পশ্চিম দিকে উঠছে’ এই বাক্য তার যোগ্যতা হারিয়েছে। বলতে হবে ‘সূর্য পূর্ব দিকে উঠছে’।\nবি.দ্র: পরপর শব্দ বসালেই সঠিক বাক্য হবেনা। সঠিক বাক্য হতে হলে শব্দগুলোকে সঠিক জায়গায় বসাতে হবে যাতে মনের সম্পূর্ণ ভাব প্রকাশ পায় এবং বাক্যের অর্থগত এবং ভাবগত মিলবন্ধন হয়।\n(খ) উত্তরঃ\n(i) শিশুরা দূষণমুক্ত পরিবেশ চায় (নেতিবাচক)।\nউত্তর: শিশুরা দূষণযুক্ত পরিবেশ চায় না ।\n(ii) এখন খাঁটি জিনিস সহজলভ্য নয় (অস্তিবাচক)।\nউত্তর: এখন খাঁটি জিনিস দুর্লভ।\n(iii) নারী ও শিশু নির্যাতনের বিরুদ্ধে প্রতিবাদ করতে আহ্বান জানাই (অনুজ্ঞাসূচক)\nউত্তর: নারী ও শিশু নির্যাতনের বিরুদ্ধে প্রতিবাদ জানাও।\n(iv) পঞ্চাশের মন্বন্তরের ঘটনা ছিল অত্যন্ত ভয়াবহ (বিস্ময়সূচক)\nউত্তর: ওহ্ ! কী ভয়াবহ ছিল পঞ্চাশের মন্বন্তরের ঘটনা !\n(v) রচনায় সহজবোধ্য শব্দ ব্যবহার করা উচিত (জটিল)\nউত্তর: যেসব শব্দ সহজবোধ্য সেসবই রচনায় ব্যবহার করা উচিত ।\n(vi) তিনি আর নেই (যৌগিক)\nউত্তর: তিনি ছিলেন কিন্তু এখন আর নেই ।\n(vii) যেসব পশু মাংস খায়, তারা অত্যন্ত বলবান (সরল)।\nউত্তর: মাংসেভোজী  পশু অত্যন্ত বলবান ।\n(viii) বাংলাদেশের চির স্থায়িত্ব কামনা করি (ইচ্ছাসূচক)।\nউত্তর: বাংলাদেশ চিরস্থায়ী হোক।"
        }
      ]
    },
    {
      "number": "3",
      "uddipok": "(ক) যেকোনো পাঁচটি শব্দের পারিভাষিক রূপ লেখ:\nAccessories, Autograph, Caption, Fiction, Extimate, Virus, Guilty, Hygiene.\nঅথবা,\n(খ) বাংলায় অনুবাদ কর:\nHe who loves his country is a patriot. The patriots Like Bangabandhu Sheikh Mujibur Rahman love their country more dearly than their own lives. They are ready to lie down their lives for the welfare of their country. Everybody honours them. They live even after their death.",
      "tag": "CTG.B 22",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nইংরেজি শব্দ\nপারিভাষিক শব্দ\nAccessories\nআনুষঙ্গিক উপকরণ\nAutograph\nস্বাক্ষর,স্বলেখন\nCaption\nশিরোনাম\nFiction\nকথাসাহিত্য, কল্পকাহিনি\nExtimate\nঅনুমান\nVirus\nজীবাণূ\nGuilty\nঅপরাধী\nHygiene\nস্বাস্থ্যবিজ্ঞান, স্বাস্থ্যবিধি\n(খ) উত্তরঃ\nঅনুবাদ : তিনিই দেশপ্রেমিক যিনি তাঁর দেশকে ভালোবাসেন। দেশপ্রেমিকরা দেশকে তাঁদের জীবনের চেয়েও বেশি ভালোবাসেন। তাঁরা তাঁদের দেশের কল্যাণের জন্য জীবন উৎসর্গ করতে প্রস্তুত। প্রত্যেকে তাঁদেরকে সম্মান করে। তাঁরা তাঁদের মৃত্যুর পরও বেঁচে থাকেন।"
        }
      ]
    },
    {
      "number": "4",
      "uddipok": "(ক) একটি বাণিজ্যিক প্রতিষ্ঠানে \"কম্পিউটার অপারেটর\" পদে চাকরির জন্য আবেদনপত্র রচনা কর।\nঅথবা,\n(খ) \"মেঘনায় লঞ্চডুবি, ৩০০ জনের সলিল সমাধি\" শিরোনামে সংবাদপত্রে প্রকাশের জন্য একটি প্রতিবেদন রচনা কর।",
      "tag": "CTG.B 22",
      "sub_questions": [
        {
          "label": "",
          "question": "",
          "explanation": "(ক) উত্তরঃ\n১৯.০৮. ২০২৩\nবরাবর,\nপরিচালক,\nশিহাব প্রেস এন্ড পাবলিকেশন্স\nবাংলাবাজার, ঢাকা।\nবিষয়: কম্পিউটার অপারেটর  পদে নিয়োগের জন্য আবেদন।\nজনাব,\nগত ১৫. ০৮. ২০২৩ তারিখে দৈনিক 'ক' পত্রিকায় প্রকাশিত বিজ্ঞপ্তির মাধ্যমে জানতে পারলাম, আপনার প্রতিষ্ঠানে একজন কম্পিউটার  অপারেটর\nনিয়োগ দেওয়া হবে।\nউক্ত পদের একজন প্রার্থী হিসেবে নিচে আমার প্রয়োজনীয় তথ্য ও যোগ্যতার বিবরণ পেশ করা হলো-\n১. নাম : মোঃ হাবীব-ই-এলাহী।\n২. পিতার নাম : হাফেজ আবুল কাশেম ভূঞা।\n৩. মাতার নাম : হালিমা খাতুন।\n৪. স্থায়ী ঠিকানা : গ্রাম-পরানপুর; ডাকঘর থানার হাট; থানা- চাটখিল; জেলা- নোয়াখালি।\n৫. বর্তমান ঠিকানা: ৩৯ বাংলাবাজার, ঢাকা-১১০০।\n৬. জন্ম তারিখ : ১৭.০৭.১৯৮৮।\n৭. ধর্ম : ইসলাম।\n৮. জাতীয়তা : জন্মসূত্রে বাংলাদেশি।\n৯. শিক্ষাগত যোগ্যত\nপরীক্ষার নাম\nপ্রাপ্ত বিভাগ/ গ্রেড\nপাসের সন\nবোর্ড/বিশ্বদ্যিালয়\nএস.এস.সি\nA+\n২০১২\nঢাকা বোর্ড\nএইচ.এস.সি\nA\n২০১৪\nঢাকা বোর্ড\nবি. কম\nB\n২০১৭\nজাতীয় বিশ্ববিদ্যালয়\n১০. অভিজ্ঞতা : বিগত ২০১০ সাল থেকে আনন্দ পাবলিকেশন্স লিমিটেডে কম্পিউটার অপারেটর  পদে নিয়োজিত আছি।\nউপরে উল্লিখিত শিক্ষাগত যোগ্যতা, অভিজ্ঞতা ও বিবরণাদির আলোকে আমাকে প্রার্থীত পদে নিয়োগ প্রদান করলে বাধিত হব।\nবিনীত নিবেদক,\nমোঃ হাবীব-ই-এলাহী।\nসংযুক্তি:\n১। এস.এস.সি., এইচ.এস.সি. ও বিএস-সি (অনার্স) পাসের সত্যায়িত সনদপত্র।\n২। জাতীয় পরিচয় পত্রের সত্যায়িত কপি।\n৩। সদ্য তোলা ৪ কপি পাসপোর্ট সাইজের সত্যায়িত ছবি।\n৪। অভিজ্ঞতার সনদপত্র।\n(খ) উত্তরঃ\nপ্রতিবেদনের প্রকৃতিঃ\nতদন্ত প্রতিবেদন\nপ্রতিবেদনের শিরোনামঃ\n'মেঘনায় লঞ্চডুবি: ৩০০’\nপ্রতিবেদন তৈরির স্থানঃ\nজনের সলিল সমাধি\nপ্রতিবেদন তৈরির সময়ঃ\nগজারিয়া, মুন্সিগঞ্জ\nপ্রতিবেদকের নাম ও ঠিকানাঃ\nসিফাত হাসান\nপ্রতিবেদন তৈরির তারিখঃ\n২০ মার্চ, ২০২৩ খ্রি.\n'মেঘনায় লঞ্চডুবি: ৩০০ জনের সলিল সমাধি'\nনিজস্ব প্রতিবেদক: মুন্সিগঞ্জ ২০ মার্চ, ২০২৩ খ্রিষ্টাব্দ: গত ১৯ মার্চ, শনিবার বিকেলে মুন্সিগঞ্জের গজারিয়ার মেঘনা নদীতে একটি লঞ্চডুরির ভয়াবহ ঘটনা ঘটে। এতে প্রায় ৩০০ জনের সলিল সমাধি ঘটে। শনিবার বিকেল ৪টার দিকে একটি বালুভর্তি বলগেট পেছন থেকে সজোরে এমভি সারস নামে বিশাল লঞ্চকে ধাক্কা দিলে মাঝনদীতে লঞ্চটি ডুবে যায়। বিকেল চারটার দিকে এ ঘটনা ঘটলেও সন্ধ্যা ৭টার দিকে খবরটি ছড়িয়ে পড়ে। দুর্ঘটনার খবর পেয়ে উদ্ধারকারী জাহাজ রাত ৯টায় ঘটনাস্থলে পৌছালে সেখানে নোঙর করে ডুবুরি দলকে পাঠানো হয় ডুবে যাওয়া লঞ্চ শনাক্ত করার জন্য। রাত ১১টা পর্যন্ত লঞ্চটি শনাক্ত করা যায়নি। কয়েকজন প্রত্যক্ষদর্শী লঞ্চডুবির এ ঘটনাটির বর্ণনা প্রদান করেন। ঘটনাস্থলের মাইল দুয়েক দূরে পুলিশ লঞ্চে ধাক্কা দেওয়া বলগেটটিকে আটক করে। মুন্সিগঞ্জের অতিরিক্ত জেলা প্রশাসক, গজারিয়া উজেলার নির্বাহী কর্মকর্তা ও সিনিয়র পুলিশ সুপার ঘটনাস্থলে পৌছে উদ্ধার তৎপরতা বৃদ্ধি করতে নির্দেশ প্রদান করেন। ঘটনাস্থলের চারপাশে মারা যাওয়া লোকদের আত্মীয়-স্বজনদের আহাজারিতে এক হৃদয়বিদারক অবস্থার সৃষ্টি হয়। প্রশাসনের কর্মকর্তারা এমন দুঃখজনক ঘটনার পুনরাবৃত্তি যেন না হয় সে জন্য কার্যকর পদক্ষেপ গ্রহণ করার ব্যবস্থা নেওয়ার আশ্বাস ব্যক্ত করেন।\nপ্রতিবেদক,\nসিফাত হোসেন।"
        }
      ]
    },
    {
      "number": "5",
      "uddipok": "(ক) সারমর্ম লেখ:\nবিপদে মোরে রক্ষা করো, এ নহে মোর প্রার্থনা-\nবিপদে আমি না যেন করি ভয়।\nদুঃখ-তাপে ব্যথিত চিতে নাই-বা দিলে সান্ত্বনা,\nদুঃখ যেন, করিতে পারি জয়।\nসহায় মোর না যদি জুটে,\nনিজের বল না যেন টুটে-\nসংসারেতে ঘটিলে ক্ষতি, লভিলে শুধু বঞ্চনা-\nনিজের মনে না যেন মানি ক্ষয়।\nআমারে তুমি করিবে ত্রাণ, এ নহে মোর প্রার্থনা-\nতরিতে পারি শক্তি যেন রয়।\nঅথবা,\n(খ) ভাব-সম্প্রসারণ কর: রাত যত গভীর হয়, প্রভাত তত নিকটে আসে।",
      "tag": "HC 23,CTG.B 22,DB 16",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nসারমর্ম: দুঃখ-ব্যথা থেকে অন্য কারও সাহায্যে উদ্ধার পাওয়া গৌরবের নয়। বরং বিপদ মোকাবিলা করার শক্তি অর্জন করাই মানুষের প্রতিজ্ঞা হওয়া দরকার। কবিও সে কামনাই করছেন। তিনি যেন সকল দুঃখ-বেদনাকে জয় করতে পারেন নিজের মনোবল দিয়ে ঈশ্বরের কাছে এই তাঁর প্রার্থনা।\n(খ) উত্তরঃ\nভাব-সম্প্রসারণ: কথায় আছে, \"জীবন একটা দুঃখ-সুখের গান\"- বাস্তবতা তাই। জীবনের পরতে পরতে হাসি-আনন্দ, দুঃখ-কষ্ট মিলেমিশে থাকে। দুঃখ-কষ্টের নির্মম কশাঘাতে জীবন হয়ে ওঠে শুচিশুভ্র। রাতের শেষে যেমন সকালের সোনা রোদ, মেঘের আড়ালে যেমন সূর্য; দুঃখ অবসানে তেমন সুখ বিরাজমান।\nইংরেজিতে একটি কথা আছে, \"Adversity often leads to prosperity\" অর্থাৎ \"দুঃখের পরিণতি সুখে।\" মানবজীবন দুঃখ- সুখের জীবন। হাসি-কান্না, আনন্দ-বেদনা, সুখ-দুঃখ সবই জীবনের অনুষঙ্গ; একটি গাথা কাব্য। একটি ছাড়া অন্যটি অর্থহীন। জীবনের পথে চলতে হলে বাধা আসবে, আসবে কণ্টকাকীর্ণ পথ, কিন্তু তা দেখে ঘাবড়ে গেলে চলবে না। এগিয়ে যেতে হবে সম্মুখ পানে। মানবজীবনে নিরবচ্ছিন্ন সুখ কিংবা অহর্নিশ কষ্ট চলতে থাকলে জীবন অর্থহীন হয়ে যেত। দিন শেষে যেমন আঁধারে ঢেকে যায় পৃথিবী আবার সে আঁধার কাটতে থাকে মুহূর্তে মুহূর্তে উদিত হয় সূর্য। নদীতে জোয়ার আসে দুকূল ছাপিয়ে; জোয়ারে শেষ হতে ভাটা শুরু হতে থাকে। আকাশে মেঘ জমে তার আড়াল থেকে 'সূর্যি মামা' হাসতে থাকে। জীবনও এমনি এক খেলা। যেখানে সুখের পরে দুঃখ কিংবা কষ্টের পরে সুখের অবারিত হাতছানি। সুখ-দুঃখ পর্যায়ক্রমে আসে। দুঃখের কালছোবল ফণা তুলে আঘাত করে, তার বিষবাষ্পে জীবন অতিষ্ঠ হয়ে ওঠে কিন্তু মানুষকে ভুলে গেলে চলবে না যে দুঃখেরও শেষ আছে। ধৈর্য দিয়ে সহ্য করলে দুঃখের শেষ সুনিশ্চিত।\nদুঃখ-কষ্টের তীব্রতা মানুষকে নিরাশ করে তোলে। কষ্টের সাগরে মানুষকে ভুলে গেলে চলবে না যে, দুঃখ যত তীব্র হোক না কেন তার পরেই সুখ। প্রতি মুহূর্ত যেমন রাতের গভীরতাকে আরও গভীর করে তেমনি করে রাতের আয়ু এক এক মুহূর্ত করে কমতে থাকে। সহজ কথায়, রাতের গভীরতা যতই বাড়ে প্রভাত ততই নিকটবর্তী হয়। মেঘের আড়ালে যেমন সূর্য হাসে তেমনি মানবজীবনের দুঃখ-কষ্ট। দুঃখ-কষ্টের আড়ালেই অপেক্ষা করে দিগন্তজোড়া ভোরের সূর্য-সুখ। সুখের পায়রা উড়তে চায় নীল আকাশে। একটু ধৈর্য ধরে, বুকে সাহস সঞ্চার করে আপন কর্ম করে গেলেই কাঙ্ক্ষিত লক্ষ অর্জন করা সম্ভব। দুঃখের দিনে ধৈর্যহারা হলে চলবে না। আশায় বুক বাঁধতে হবে, অপেক্ষা করতে হবে সুখের সোনালি দিনের। দুঃখের অমানিশার সমাপ্তি একদিন, ঘটবেই। অতএব, আমাদের উচিত বিপদে ধৈর্যহারা না হয়ে কাঙ্ক্ষিত সাফল্যের জন্য অপেক্ষা করা।\nউত্থান-পতনের আবর্তে মানবজীবন গতিশীল। সুখ-দুঃখ এখানে অঙ্গাঙ্গীভাবে জড়িত। জীবনে দুঃখ-কষ্ট আসতেই পারে- তখন হতাশ না হয়ে ধৈর্যসহকারে অপেক্ষা করলে আরার সোনালি দিনের দেখা পাওয়া যাবে।"
        }
      ]
    },
    {
      "number": "6",
      "uddipok": "(ক) 'করোনাকালে অনলাইনে শিক্ষাকার্যক্রম' বিষয়ে দু'জন শিক্ষার্থীর সংলাপ রচনা কর।\nঅথবা,\n(খ) প্রদত্ত সংকেতটি পড়ে শিরোনামসহ একটি খুদে গল্প রচনা কর :\nএইখানে আসলে থমকে যায় নাদিমের মনটা। দশ বছর আগে ঠিক এখানেই বাবার সাথে তার শেষ দেখা হয়েছিল। …..",
      "tag": "CTG.B 22",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nসাবাব : অনেক দিন পর তোমার সাথে দেখা হলো বন্ধু, কেমন আছ?\nসাদিক : ভালো আছি মোটামুটি। করোনা মহামারীতে স্কুল বন্ধ প্রায় দুই বছর। তাই তো দেখা হতে অনেক দেরি হলো।\nসাবাব : ঠিক বলেছ। স্কুল বন্ধ ছিল সত্যি, কিন্তু পড়াশোনা তো ঠিকই চালিয়ে গেছ। আমাদের শিক্ষকরা অনলাইনে খুব সক্রিয় থেকে ক্লাসগুলো নিয়েছিলেন।\nসাদিক : ঠিকই বলেছ, অনলাইনে ক্লাসগুলোই এই দুই বছরে আমাদের ভরসার স্থান ছিল।\nসাবাব : নিঃসন্দেহে এ এক অভিনব অভিজ্ঞতা আমার জীবনে। মহামারীতে জর্জরিত সময়ে অনলাইন শিক্ষাকার্যক্রম যেমনভাবে আমাদেরকে পড়াশোনার সঙ্গে যুক্ত রেখেছিল তা সত্যিই প্রশংসনীয়। অনলাইন ক্লাসের ফলে আমরা পড়াশোনার সঙ্গে যুক্ত থাকতে পেরেছি। আবার লকডাউনের সময়গুলোতে শিক্ষকদের সঙ্গে যোগাযোগ ও বন্ধুদের সঙ্গে ক্লাসে অংশগ্রহণ করে সুন্দরভাবে সময় অতিবাহিত করেছি।\nসাদিক : তবে আমি কিন্তু একটু সমস্যায় পড়েছিলাম। আমরা স্কুলে মোটামুটি ৪-৫ ঘণ্টা ক্লাস করে কাটাই। এই দীর্ঘ সময অনলাইনে ক্লাস করা আমার পক্ষে কষ্টকর ছিল। একটানা মোবাইলে এত দীর্ঘ সময় তাকিয়ে থেকে আমার চোখের ব্যাপক ক্ষতি হয়েছে। অনেক বন্ধু মোবাইল ও ইন্টারনেটে আসক্ত হয়ে পড়েছে বলেও আমি খবর পেয়েছি।\nসাবাব : তাছাড়া আমাদের দেশের প্রত্যন্ত অঞ্চলের শিক্ষার্থীদের অনেকের মোবাইল ফোন নেই বা ইন্টারনেট সংযোগ নেই। তারা সঠিকভাবে ক্লাসও করতে পারেনি। এজন্য অনেকে পড়াশোনায় পিছিয়ে গেছে বলে আমি জেনেছি।\nসাদিক : তুমি ঠিক বলেছ। এসব প্রতিবন্ধকতার সম্মুখীন হয়েও আমরা অনলাইন ক্লাসের মাধ্যমে উপকৃত হয়েছি বলেই আমার বিশ্বাস।\nসাবাব : শত দোষ-ত্রুটির মাঝেও আমরা অনলাইন-শিক্ষাকার্যক্রমের গুরুত্ব অস্বীকার করতে পারি না।\nসাদিক : অবশ্যই এর গুরুত্ব রয়েছে। তো আজকে অনেক কথা হলো বন্ধু। ভালো থেকো।\n(খ) উত্তরঃ\n‘পিতা হারানো এক সন্তানের মর্মবেদনা’\nএইখানে এলে থমকে যায় নাদিমের মনটা। দশ বছর আগে ঠিক এখানেই বাবার সাথে তার শেষ দেখা হয়েছিল। শেষ দেখা মানে সেদিনের পর তার বাবার সঙ্গে আর দেখা হয়নি। সেদিন নাদিমকে এগিয়ে দিতে তিনি এখানে এসেছিলেন। বর্ষাকাল হলেও সেদিন বৃষ্টি ছিল না। নাদিম গাড়িতে উঠতে উঠতে বলেছিল- বাবা, ঠিকমতো ওষুধ খেয়ো, শরীরের যত্ন নিও, আমার জন্য দুশ্চিন্তা কোরো না, পরীক্ষা শেষ হলেই চলে আসব। স্বশিক্ষিত নাঈমউদ্দিন ছেলের কথা শুনে মনে মনে হাসেন আর বলেন পাগল ছেলে! হাত নেড়ে ছেলেকে বিদায় জানান। সেদিন নাদিম বুঝতে পারেনি যে, বাবার সঙ্গে তার এটাই শেষ দেখা হবে। সেদিনের পর থেকে নাদিম বাবাকে খুঁজে ফেরে। যেখানেই যায়, সেখানেই তার মনে হয় বাবাকে সে পেয়ে যাবে। লেখাপড়া শেষ করে নাদিম ভালো চাকরি পেয়েছে। বিয়ে করেছে, নিজে বাবা হয়েছে। সবকিছুই তার ঠিকঠাক চলছে। শুধু বাবার জন্য তার মন অস্থির থাকে। মায়ের কথা নাদিমের খুব একটা মনে নেই। মা যখন মারা যান তখন তার বয়স তিন বছরের বেশি হবে না। পাঁচ বছর পর্যন্ত নাদিম মামার বাড়িতে ছিল নানির কাছে। তার মৃত্যুর পর থেকে বাবাই তাকে আগলে রেখেছেন। বাবাই তার সবকিছু হয়ে উঠেছিলেন। সব দাবি-দাওয়া, চাওয়া-পাওয়ার মূলে তার বাবা। ছেলের মুখের দিকে তাকিয়ে নাঈমউদ্দিন আর বিয়ে করেননি। যমুনায় মাছ ধরে সংসার চালাতেন তিনি। স্ত্রীর মৃত্যুর পর সেই পেশা ছেড়ে চা-পানের দোকান শুরু করেন। জমিজমা যা ছিল তা প্রতিবছর একটু একটু করে নদীগর্ভে বিলীন হয়ে গেছে। আছে কেবল ভিটেমাটি, তা আবার কখন যমুনা কেড়ে খায় কে জানে! এ আশঙ্কা থেকে নাঈমউদ্দিন ছেলেকে বলতেন- 'মাইনসে আমারে জিগাইলে আমি কই, আমার ক্ষেত নাই তো কী, পুত আছে, আমার পুতই আমার সব। বাপ আমার বিদ্যা-বুদ্ধিতে সেরা। এই গ্রামে তার তুলনা নাই।' নাদিম তখন বাবার হাত ধরে বলত, 'আমি যেন তোমার প্রত্যাশা পূরণ করতে পারি, বাবা। আমার জন্য দোয়া করো।' ছেলেকে বুকে জড়িয়ে ধরে তখন নাঈমউদ্দিন বলতেন- 'আমি দোয়া করি বাবা, তুমি অনেক বড় হও। অনেক বড় মানুষ হও।' নাদিম আজ অনেক বড় হয়েছে, সর্বোচ্চ বিদ্যাপীঠ বিশ্ববিদ্যালয়ে অধ্যাপনা করছে। এ সাফল্যের কথা শুধু বাবাকে জানাতে পারছে না। নাদিম যখনই সময় পায় তখনই এখানে ছুটে আসে। এখানে এলেই নাদিমের মনে হয় তার বাবা তাকে নিয়ে দাঁড়িয়ে আছে। গাড়িতে তুলে দিচ্ছে। বাবার সঙ্গে নাদিমের সেই শেষ দেখার স্মৃতি সে কিছুতেই ভুলতে পারে না। বাবার বয়সী অনেকেই বেঁচে আছেন। কারও কারও সঙ্গে তার দেখা হয়। নাদিমের বাবার দোকানটা এখন রশিদ মেম্বারের আত্মীয়ের দোকান। রশিদ মেম্বারই প্রথম নাদিমকে বলেছিল ঝড়-বৃষ্টির রাতে নাদিমদের ভিটে-মাটি ভেঙে যমুনায় ভেসে যাওয়ার কথা। ছোট বাড়িতে একটাই ঘর ছিল। সেই ঘরেই নামিদের বাবা নাঈমউদ্দিন ঘুমাতেন। সবাই অনেক খোঁজাখুঁজি করেও তাকে পায়নি। তখন কেউ কেউ বলেছে, 'ঘরের সঙ্গে ঘুমন্ত নাইমুদ্দিনকেও কাইড়া নিছে যমুনা।' নাদিমের মনে হতো বাবা তাকে ছেড়ে যেতে পারেন 'না। বাবা বেঁচে আছেন, বাবা একদিন নিশ্চয়ই ফিরে আসবেন। এখানেই অপেক্ষা করবেন ছেলের জন্য।"
        }
      ]
    }
  ]
}