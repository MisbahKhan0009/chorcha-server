{
  "title": "জয়পুরহাট গার্লস ক্যাডেট কলেজ ২০২৫",
  "subtitle": "বাংলা - লিখিত(11)",
  "questions": [
    {
      "number": "1",
      "uddipok": "(ক) বাংলা শব্দে আদ্য 'অ'- ধ্বনি উচ্চরণের পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের উচ্চারণ নির্দেশ করো:\nঅবিস্মরণীয়, একটি, অধ্যবসায়, আবৃত্তি, ঐকমত্য, ব্যতীত, তথ্য, স্মর্তব্য",
      "tag": "JGCC 25",
      "sub_questions": [
        {
          "label": "",
          "question": "",
          "explanation": "ক) উত্তরঃ\nবাংলা ‘অ’ ধ্বনি উচ্চারণের নিয়ম নিচে তুলে ধরা হলো: ১. শব্দের শুরুতে ‘অ’-এর পরে  য-ফলাযুক্ত ব্যঞ্জনবর্ণ থাকলে ‘অ’-এর উচ্চারণ ‘ও’-কারের মতো হয়। যেমন- অত্যাচার (ওত্তাচার), অধ্যক্ষ (ওদ্ধোকখো), অন্য (ওন্ নো) ইত্যাদি।\n২. শব্দের শুরুতে ‘অ’-এর পরে যদি ই-কার বা উ-কার থাকে, তবে ‘অ’-এর উচ্চারণ ও-কারের মতো হয়। যেমন- অরুণ (ওরুন), অতি (ওতি), অদ্য (ওদ্ দো) ইত্যাদি।\n৩. শব্দের শুরুতে ‘অ’-এর পর ক্ষ বা জ্ঞ থাকলে ‘অ-এর উচ্চারণ ও-এর মতো হয়। যেমন- দক্ষ (দোক্ খো), যজ্ঞ (যোগ্ গো), লক্ষ (লোক্ খো) লক্ষণ (লোক্ খোন) ইত্যাদি।\n৪. বাংলা ভাষায় বেশ কিছু বিশেষণে অথবা বিশেষণরূপে ব্যবহৃত পদের অন্ত্য অ লুপ্ত না হয়ে ও-কারান্ত উচ্চারণ হয়ে থাকে। যেমন –শত (শতো), বড় (বড়ো), কত (কতো) ইত্যাদি।\n৫. শব্দ মধ্যস্থিত ‘অ’ আদ্য ‘এ’-এর মতোই ই ,ি ঈ ী, উ  ,ু , ঊ, ূ ,ঋ,  ৃ কার এবং ক্ষ, জ্ঞ, ্য (য-ফলা) র আগে থাকলে অ-এর উচ্চারণ ও-কারের মতো হয়। যেমন- বিরতি (বিরোতি), সরণী (শরোনি), শতমূল (শতোমূল), অসভ্য (অশোবভো) ইত্যাদি।\nখ) উত্তরঃ\nঅকৃতজ্ঞ- অকৃতগ্ গোঁ\nএকটি- অ্যাক্ টি\nঅধ্যবসায়- ওদ্ ধোবশায়্\nআবৃত্তি-  আবৃত্ তি\nঐকমত্য- ওইকোমোত্ তো\nব্যতীত- বেতিতো\nতথ্য- তোত্ থো\nস্মর্তব্য- শঁর্ তোব্ বো"
        }
      ]
    },
    {
      "number": "2",
      "uddipok": "(ক) ণ-ত্ব বিধান বলতে কী বোঝো? ণ-ত্ব বিধানের পাঁচটি নিয়ম লেখো।\nঅথবা,\n(খ) যেকোনো পাঁচটি বানান শুদ্ধ করে লেখো:\nমধ্যাহোন, উদিচী, উচিৎ, আদ্র, ঐক্যমত্য, আমাবস্যা, দূর্বিসহ, অধীনস্ত",
      "tag": "JGCC 25",
      "sub_questions": [
        {
          "label": "",
          "question": "",
          "explanation": "ক) উত্তরঃ\nবাংলা ভাষার শব্দের বানান কোন একক রীতিতে গড়ে ওঠেনি। বাংলা ভাষার নিজের বৈশিষ্ট্যের জন্য কোন কোন বর্ণের সঠিক ব্যবহাে উচ্চারণে খুঁজে পাওয়া যায় না। যদি ন উচ্চারণ করা হয় তবে সেটি দন্ত্য- ন হবে নাকি মূর্ধন্য- ণ হবে তা বোঝা যায় না।কিন্তু বানানোর ক্ষেত্রে আমরা প্রত্যক্ষ করি দন্ত্য- ন ও মূর্ধন্য- ণ এর ব্যবহারের ভিন্নতা রয়েছে।\nবাংলা ভাষায় ব্যবহৃত তৎসম বা সংস্কৃত শব্দের বানানে মূর্ধন্য- ণ ব্যবহারের নিয়মকে ণত্ব- বিধান বলে। এক কথায় বলা যায়,তৎসম শব্দের বানানে ণ-এর শুদ্ধ ব্যবহারের নিয়মই ণত্ব বিধান।\nণত্ব বিধানের নিয়ম-\n১. ঋ,র,ষ এর পরে ণ হয়। যেমন- ঘৃণা, ঋণ, তৃণ, ঋণ,হরিণ,কৃষাণ।২. একই শব্দের মধ্যে ঋ,র,ষ বর্ণের পরে ক-বর্গ (ক,খ,গ,ঘ,ঙ) প-বর্গ (প,ফ,ব,ভ,ম) ,য,ব,হ অথবা অনুস্বার (ং) থাকলে তার পরে ণ হয়। যেমন- পূর্বাহ্ণ,অপরাহ্ণ,দর্পণ, দ্রবণ।৩. ট-বর্গের (ট,ঠ,ড,ঢ) এর পরে যুক্ত বর্ণে ণ হয়। যেমন- ঘণ্টা,লণ্ঠন,কণ্ঠ,দণ্ড,প্রচণ্ড।৪. প্র,পরা,নির,পরি এর পর ণ হয়।যেমন- প্রমাণ,পরিণাম,নির্ণয় ইত্যাদি।৫. পর,পরা,উত্তর,চন্দ্র,রাম, শব্দের পরে অয়ন বা আয়ন শব্দের দন্ত্য -ন হয় মূর্ধন্য -ণ। যেমন- রাম+ আয়ন= রামায়ণ, নর+আয়ন= নারায়ণ, উত্তর+আয়ন= উত্তরায়ণ।\nখ) উত্তরঃ\nমহত্ব- মহত্ত্ব\nউদিচী-উদীচী\nউচিৎ- উচিত\nমধ্যাহোন-\nমধ্যাহ্ন\nআদ্র-আদ্রতা\nঐক্যমত্য-ঐকমত্য\nআমাবস্যা-অমাবস্যা\nদূর্বিসহ-দুর্বিসহ\nঅধীনস্ত-অধীন"
        }
      ]
    },
    {
      "number": "3",
      "uddipok": "(ক) ব্যাকরণিক শব্দশ্রেণি কত প্রকার ও কী কী? উদাহরণসহ লেখো।\nঅথবা,\n(খ) নিচের অনুচ্ছেদের নিম্নরেখ পদগুলোর ব্যাকরণিক শ্রেণি চিহ্নিত করো।\nআদিকবি বাল্মীকি একদিন কাকডাকা ভোরে সবুজ ঘাসের উপর আনমনে বসে গাছের ডালে বসা চঞ্চল দুটি সাদা বক ও বকীর দিকে তাকাচ্ছিলেন। এমন সময় একজন শিকারি নীচ থেকে একটি সোনালি তীর নিক্ষেপ করলেন। একটি বকের দেহে তীর বিদ্ধ হলো। বেখেয়ালি কবি বললেন দুইটি শ্লোক। এভাবেই প্রথম কবিতার জন্ম।",
      "tag": "JGCC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nউত্তর: ব্যাকরণগত অবস্থনের ভিত্তিতে বাংলা ভাষার শব্দসমূহকে যে কয় ভাগে বিভক্ত করা হয়েছে, তাকেই ব্যাকরণিক শব্দশ্রেণি বলে। ব্যাকরণিক শব্দ আট প্রকার।\nযথা— ক.বিশেষ্য: যে শব্দ দ্বারা কোনো ব্যক্তি, বস্তু, স্থান, জাতি, গোষ্ঠী, সমষ্টি, গুণ বা অবস্থার নাম বোঝায় তাকে বিশেষ্য বলে।\nযেমন— থালা, বাটি, টাকা, ঢাকা, ছাগল, বাঁশ, মাছ, দয়া, মায়া, সততা। খ. সর্বনাম : বিশেষ্যের পরিবর্তে যে শব্দ ব্যবহৃত হয়, তাকে সর্বনাম বলে।\nযেমন— উর্মি একাদশ শ্রেণিতে পড়ে। সে এসএসসিতে জিপিএ ৫ পেয়েছে। কলেজে তার উপস্থিতি নিয়মিত। তাকে সব শিক্ষক আদর করেন। এখানে সে, তার, তাকে সর্বনাম। গ. বিশেষণ : যে শব্দ দ্বারা বিশেষ্য, সর্বনাম ও ক্রিয়ার দোষ, গুণ, অবস্থা, সংখ্যা, পরিমাপ ইত্যাদি প্রকাশ পায়, তাকে বিশেষণ বলে।\nযেমন— নীল আকাশ, সবুজ বাংলা, প্রথম স্থান, দশ কেজি, শান্ত নদী। ঘ. ক্রিয়া: যে শব্দ দ্বারা কোনো কিছু করা, হওয়া, ঘটা ইত্যাদি বোঝায় তাকে ক্রিয়া বলে।\nযেমন—অনয় কাঁদছে। শিউলি ফুল তুলছে। বৃষ্টি হবে। ঙ. ক্রিয়া বিশেষণ: যে শব্দ বাক্যের ক্রিয়াকে বিশেষিত করে, তাকে ক্রিয়া বিশেষণ বলে।\nযেমন— গাড়িটি দ্রুত চলতে শুরু করল। অনিম জোরে হাঁটে। সামিয়া গুনগুনিয়ে গান গাইছে। চ. আবেগ শব্দ: যে শব্দ বাক্যের অন্য শব্দের সঙ্গে সম্পর্ক না রেখে স্বাধীনভাবে মনের বিশেষ ভাব বা আবেগ প্রকাশ করে, তাকে আবেগ শব্দ বলে।\nযেমন—হায়! এটা তুমি কী করলে! উঃ! কী অবস্থা! বাহ্! কী সুন্দর দৃশ্য। ছ. যোজক: যে শব্দ একটি বাক্যাংশের সঙ্গে অন্য একটি বাক্যাংশ অথবা বাক্যস্থিত একটি শব্দের সঙ্গে অন্য একটি শব্দের সংযোজন, বিয়োজন বা সংকোচন ঘটায়, তাকে যোজক বলে।\nযেমন— সারা দিন বৃষ্টি হলো তবুও গরম গেল না। তুমি খাবে আর তামান্না পড়বে। ব্যাগটা শক্ত করে ধরো, নইলে পড়ে যাবে। জ. অনুসর্গ : যে শব্দ কখনো স্বাধীনরূপে, আবার কখনো বা শব্দবিভক্তির ন্যায় ব্যবহৃত হয়ে বাক্যের অর্থ প্রকাশে সাহায্য করে, তাকে অনুসর্গ বলে।\nযেমন— দিনের পরে রাত আসে। রান্নার জন্য রাঁধুনি ব্যাকুল।\n(খ)উত্তর:\nএখানে দেওয়া অনুচ্ছেদে নিম্নরেখ পদগুলোর ব্যাকরণিক শ্রেণি চিহ্নিত করা হলো:\nকাকডাকা – বিশেষ্য পদ\nভোরে – সর্বনাম\nসবুজ – বিশেষণ পদ\nআনমনে – ক্রিয়া বিশেষণ পদ\nচঞ্চল – বিশেষণ পদ\nসাদা – বিশেষণ পদ"
        }
      ]
    },
    {
      "number": "4",
      "uddipok": "ব্যাসবাক্যসহ সমাস নির্ণয় করো: (যেকোনো পাঁচটি)\nকালান্তর, গল্পপ্রেমিক, উদবেল, উর্ণনাভ, ওলকপি, নাতিদীর্ঘ, চৌকাঠ, প্রগতি\nঅথবা ,\n(খ) উপসর্গ কাকে বলে? এ, অ, আ, সম, নি, উপসর্গগুলোর প্রত্যেকটির দ্বারা একটি করে শব্দ গঠন কর।",
      "tag": "JGCC 25",
      "sub_questions": [
        {
          "label": "",
          "question": "",
          "explanation": "ক. উত্তর:\nকালান্তর- অন্য কাল- নিত্য সমাস\nগল্পপ্রেমিক- গল্পের প্রেমিক - ষষ্ঠী তৎপুরুষ সমাস\nউদবেল- বেলাকে অতিক্রম না করে- অব্যয়ীভাব\nউর্ণনাভ- উর্ণ নাভিতে যার- বহুব্রীহি সমাস\nআমরণ - মরণ পর্যন্ত- অব্যয়ীভাব সমাস\nনীলপদ্ম- নীল যে পদ্ম- কর্মধারয় সমাস\nচৌকাঠ- চার কাঠের সমাহার- দ্বিগু সমাস\nপ্রগতি- প্র ( প্রকৃষ্ট) গতি- প্রাদি সমাস\nখ. উত্তরঃ\nযেসব বর্ণ বা বর্ণের সমষ্টি ধাতু এবং শব্দের আগে বসে সাধিত শব্দের অর্থের পরিবর্তন, সম্প্রসারণ কিংবা সংকোচন ঘটায়, তাদের বলা হয় উপসর্গ।\nএ = উপসর্গ নেই।\nঅ + খ্যাতি = অখ্যাতি।\nআ + বাদ = আবাদ।\nসম + কাল = সমকাল।\nনি + খাদ =নি + খাদ।"
        }
      ]
    },
    {
      "number": "5",
      "uddipok": "(ক) বাক্য কাকে বলে? একটি সার্থক বাক্যের কী কী গুণ থাকা আবশ্যক? উদাহরণসহ আলোচনা কর।\nঅথবা,\n(খ) বন্ধনীর নির্দেশ অনুসারে বাক্য রূপান্তর করো: (যেকোনো পাঁচটি)\ni. চুপ করো। (নির্দেশাত্মক)\nii. আমি বর ছিলাম বলে বিবাহ সম্বন্ধে আমার মতামত নেওয়া অনাবশ্যক ছিল। (যৌগিক)\niii. বার্ধক্যকে সবসময় বয়সের ফ্রেমে বাধা যায় না। (জটিল)\niv. ধর্ম আমাদের ইসলাম, কিন্তু প্রাণের ধর্ম আমাদের তারুণ্য। (সরল)\nV. একে সভ্যতা বলে না। (প্রশ্নবাচক)\nvi. এমন কথা হৈম মুখে আনিতে পারিত না। (অস্তিবাচক)\nvii. মুক্ত বাতাসে খুব ভালো লাগছে। (বিস্ময়সূচক)\nviii. সে কথাই এরা ভাবে। (নেতিবাচক)",
      "tag": "JGCC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাক্য পরস্পর অর্থ সম্বন্ধবিশিষ্ট যেসব পদ দ্বারা একটি সম্পূর্ণ ধারণা বা বক্তব্য বা ভাব প্রকাশ পায় সেই পদগুলোর সমষ্টিকে বাক্য বলে। যেমন- \"চাঁদ উঠেছে ফুল ফুটেছে কদম তলায় কে।\" এখানে চাঁদ, ফুল ও কদমতলা সম্পর্কে কয়েকটি শব্দ দ্বারা মনের ভাব প্রকাশ পেয়েছে।\nসার্থক বাক্যের গুণাবলি বা বৈশিষ্ট্য বা লক্ষণ: বাক্যকে সার্থক করে গঠন করতে হলে তিনটি গুণ বা বৈশিষ্ট্য থাকতে হয়। যথা-\n১. আকাঙ্ক্ষা: রাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা বলে।\nযেমন- 'আমি বাড়ি' বললে বাক্যটি মনের সম্পূর্ণ ভাব প্রকাশ করে না, আরও কিছু শোনার আকাঙ্ক্ষা থাকে। 'আমি বাড়ি যাব' বললে বাক্যটি পূর্ণ হয় এবং আকাঙ্ক্ষা মিটে যায়।\n২. আসত্তি: বাক্যের অর্থসংগতি রক্ষার জন্য সুশৃঙ্খল পদবিন্যাসই আসত্তি। যেমন- \"ভালো কবিতা হক লেখেন লিলি\" বললে পদবিন্যাস সঠিকভাবে না হওয়ায় মনোভাবটি ঠিকমতো প্রকাশ পায়নি। কিন্তু \"লিলি হক ভালো কবিতা লেখেন\" বললে পদবিন্যাস সঠিক হওয়ার কারণে মনোভাব প্রকাশ পেয়েছে। বাক্যের মধ্যে এই আসত্তিগুণ থাকা আবশ্যক।\n৩. যোগ্যতা: বাক্যস্থিত পদসমূহের অর্থগত ও ভাবগত মিল বা সংগতি সাধনকে যোগ্যতা বলে। যেমন- \"আকাশে পদ্ম ফোটে।\" এই পদসমষ্টিতে এক পদের সাথে অন্য পদের অর্থগত মিল নেই। কারণ আকাশে পদ্ম ফোটে না। কিন্তু যদি বলা হয় \"পুকুরে পদ্ম ফোটে\" তবে পদগুলোর অর্থগত মিজ পাওয়া যায়। সুতরাং বাক্যে আকাঙ্ক্ষা, আসত্তি, যোগ্যতা এই তিনটি গুণ বা বৈশিষ্ট্য থাকা প্রয়োজন।\nঅথবা,\n(খ)নিচে বন্ধনীর নির্দেশ অনুযায়ী বাক্যগুলো রূপান্তর করে দেওয়া হলো:\ni. চুপ করো। (নির্দেশাত্মক) → তুমি এখনই চুপ করে দাঁড়াও।\nii. আমি বর ছিলাম বলে বিবাহ সম্বন্ধে আমার মতামত নেওয়া অনাবশ্যক ছিল। (যৌগিক) → আমি বর ছিলাম এবং তাই বিবাহ সম্বন্ধে আমার মতামত নেওয়া অনাবশ্যক ছিল।\niii. বার্ধক্যকে সবসময় বয়সের ফ্রেমে বাধা যায় না। (জটিল) → যা বার্ধক্য, তাকে সবসময় বয়সের ফ্রেমে বাঁধা যায় না।\niv. ধর্ম আমাদের ইসলাম, কিন্তু প্রাণের ধর্ম আমাদের তারুণ্য। (সরল) → আমাদের ধর্ম ইসলাম এবং প্রাণের ধর্ম তারুণ্য।\nv. একে সভ্যতা বলে না। (প্রশ্নবাচক) → একে কি সভ্যতা বলা যায়?\nvi. এমন কথা হৈম মুখে আনিতে পারিত না। (অস্তিবাচক) → হৈম এমন কথা মুখে আনিতে পারিত না।\nvii. মুক্ত বাতাসে খুব ভালো লাগছে। (বিস্ময়সূচক) → আহা! মুক্ত বাতাসে কত ভালো লাগছে!\nviii. সে কথাই এরা ভাবে। (নেতিবাচক) → সে কথাই এরা ভাবে না।\nআরও রূপান্তরের অনুশীলন চাইলে জানিও!"
        }
      ]
    },
    {
      "number": "6",
      "uddipok": "(ক) যেকোনো পাঁচটি বাক্যের অপপ্রয়োগ শুদ্ধ করে লেখো:\ni. অধ্যায়নই ছাত্রজীবনের তপস্যা'।\nii. কবিতাটি মুখস্ত নয় অন্তঃস্ত করো।\niii. আমার বক্তব্য আর দীর্ঘায়িত করব না।\niv. তিনি নিজ সত্ত্ব ত্যাগ করে সব কিছু দান করেছেন।\n۷. দ্রব্যমূল্যের দাম ক্রমবর্ধমান।\nvi. বিরাট গরু ছাগলের হাট।\nvii. অশ্রুজলে তার কপাল ভিজে গেছে।\nviii. তার উদ্ধতপূর্ণ আচরণে ব্যথিত হয়েছি।\nঅথবা, (খ) অনুচ্ছেদটি শুদ্ধ করে লেখো:\nইদানিংকালে শর্ত বর্ষ বয়সী সেই পঞ্চ বটের কথা বড্ড মনে পরে। স্মৃতি পটে ভেসে ওঠে সেই সোনালী দিনগুলি। কত হাসি আনন্দ গানে ভরা ছিল আমাদের শৈশব। সেই সাথে মনে পরে অতিমাড়িকালের সেই দুঃখের দিনগুলি। বিষাদ ভারাক্রান্ত হয়ে পড়ি অকস্মাত।",
      "tag": "JGCC 25",
      "sub_questions": [
        {
          "label": "",
          "question": "",
          "explanation": "ক. উত্তর:\ni. অধ্যায়নই ছাত্রজীবনের তপস্যা'।\n-অধ্যয়নই ছাত্রদের তপস্যা।\nii. কবিতাটি মুখস্ত নয় অন্তঃস্ত করো।\n-কবিতাটি মুখস্থ নয় আত্মস্থ করো।\niii. আমার বক্তব্য আর দীর্ঘায়িত করব না।\n-আমার বক্তব্য আর দীর্ঘ করব না।\niv. তিনি নিজ সত্ত্ব ত্যাগ করে সব কিছু দান করেছেন।\n- তিনি সত্ত্ব ত্যাগ করে সবকিছু দান করেছেন।\n۷. দ্রব্যমূল্যের দাম ক্রমবর্ধমান।\n-দ্রব্যমূল্যে ক্রমবর্ধমান ।\nvi. বিরাট গরু ছাগলের হাট।\n-গরু ছাগলের বিরাট হাট।\nvii. অশ্রুজলে তার কপাল ভিজে গেছে।\n-অশ্রুতে তার কপোল ভিজে গেছে।\nviii. তার উদ্ধতপূর্ণ আচরণে ব্যথিত হয়েছি।\n-তার উদ্ধত আচরণে ব্যথিত হয়েছি।\nখ. উত্তর:\nইদানিং শর্তবর্ষ বয়সী সেই পঞ্চবটের কথা বড্ড মনে পরে। স্মৃতিপটে ভেসে ওঠে সেই সোনালী দিনগুলি। কত হাসি আনন্দ গানে ভরা ছিল আমাদের শৈশব। সেই সাথে মনে পরে অতিমাড়িকালের সেই দুঃখের দিনগুলি। বিষাদ ভারাক্রান্ত হয়ে পড়ি অকস্মাৎ।"
        }
      ]
    },
    {
      "number": "7",
      "uddipok": "(ক) যেকোনো দশটি শব্দের পারিভাষিক রূপ লেখো;\nGalaxy. Zodiak, White paper, Validity, Manuscript, Tribunal, Terminology, Symphony, Principle, Reform, Quarantine. Zone, Parade, Acting, Subsidy\nঅথবা,\n(খ) নিচের অনুচ্ছেদটি বাংলায় অনুবাদ করো:\nFamily is the first school where the child learns his lessons. The first lessons are very essential for developing his mind. He sees, hears and begins to learn in his family. Family, builds his character. In a good family honest and healthy men are made.",
      "tag": "JGCC 25",
      "sub_questions": [
        {
          "label": "",
          "question": "",
          "explanation": "ক. উত্তর:\nইংরেজি শব্দ\nবাংলা পরিভাষা\nGalaxy\nনাক্ষত্রপুঞ্জ\nZodiak\nরাশিচক্র\nWhite paper\nশ্বেতপত্র\nValidity\nবৈধতা\nManuscript\nপাণ্ডুলিপি\nTribunal\nট্রাইবুনাল / বিচারআসন\nTerminology\nপরিভাষা\nSymphony\nসিম্ফনি / সুরসমাহার\nPrinciple\nনীতি\nReform\nসংস্কার\nQuarantine\nকোয়ারান্টাইন / পৃথকীকরণ\nZone\nঅঞ্চল\nParade\nকুচকাওয়াজ\nActing\nভারপ্রাপ্ত / অভিনয় (প্রসঙ্গভেদে)\nSubsidy\nভর্তুকি\nঅথবা,\nখ.\n\"পরিবার হলো শিশুর প্রথম পাঠশালা, যেখানে সে তার জীবনের প্রথম পাঠগুলি শেখে। এই প্রাথমিক শিক্ষাগুলো তার মনের বিকাশের জন্য অত্যন্ত প্রয়োজনীয়। সে পরিবারেই দেখে, শোনে এবং শেখা শুরু করে। পরিবারই তার চরিত্র গঠন করে। একটি ভালো পরিবারে সৎ ও সুস্থ ব্যক্তিত্বসম্পন্ন মানুষ গড়ে ওঠে।\""
        }
      ]
    },
    {
      "number": "8",
      "uddipok": "(ক) কলেজে তোমার প্রথম দিনের অভিজ্ঞতার বর্ণনা দিয়ে একটি দিনলিপি রচনা করো।\nঅথবা,\n(খ) তোমার কলেজে 'পিঠা উৎসব' উপলক্ষ্যে আয়োজিত অনুষ্ঠানমালার বিবরণ দিয়ে একটি প্রতিবেদন রচনা করো।",
      "tag": "JGCC 25",
      "sub_questions": [
        {
          "label": "",
          "question": "",
          "explanation": "ক) ২ জুলাই, ২০১৯\nমঙ্গলবার\nরাত ১০টা ২০ মিনিট\nঢাকা\nআজ আমার কলেজের প্রথম দিন ছিল। অনেক উত্তেজনা নিয়ে বাবার সাথে কলেজে গেলাম। কেরানির কাছে খোঁজ নিয়ে বাবা আমাকে ক্লাসে বসতে বললেন। শিক্ষক তখনও আসেননি। আশপাশে যারা আছে সবাই অপরিচিত। কারণ আমার বন্ধুদের কেউ এই কলেজে ভর্তি হয়নি। পাশে বসা মেয়েটির সাথে পরিচয় হলো। নাম ছন্দা, তারও এই কলেজে কোনো বন্ধু নেই। আমরা দুজন অনেক গল্প করলাম। অন্তত একজন বন্ধু পেয়েছি ভেবে আমি মনে মনে সান্ত্বনা অনুভব করলাম। একটু একটু করে আরও অনেকের সাথে পরিচয় হবে ভেবে মনে মনে খুশি হলাম। একজন শিক্ষক ক্লাসে ঢুকলেন। অনেক ছাত্র-ছাত্রী, তাই মাইক্রোফোনে লেকচার দিতে লাগলেন। কীভাবে চলতে হবে, পড়াশোনা কীভাবে করতে হবে- এসব বিষয়ে বললেন। প্রথম দিন বলে আজ একটা মাত্র ক্লাসই হলো আমাদের। এটাকে ঠিক ক্লাস বলা যাবে না, উদ্বোধনী ক্লাস ছিল এটি। ক্লাস শেষে আমরা অনেকেই কলেজের মাঠে গিয়ে বসলাম। মাঠে বসে অনেকের সাথে পরিচিত হলাম। ছন্দা, রোশনি, পাভেল, জীবন নামে অনেকেই আমার বন্ধু হয়ে গেল। এরা সবাই খুব আন্তরিক। আর এদের অনেকেই গ্রাম থেকে এসেছে, আবার অনেকের বাসা কলেজের খুব কাছাকাছি। সবার সাথে কথা হলো। তারপর বাড়ি ফিরে এলাম। বাড়ি ফিরে প্রথম দিনের কলেজের অনুভূতির কথা মাকে জানালাম, এই দিনটি আমার স্মৃতির ভান্ডারে চিরদিনের জন্য জমা হয়ে রইল।\nখ.উত্তর:\nনিচে ‘পিঠা উৎসব’ উপলক্ষে আয়োজিত অনুষ্ঠানমালার বিবরণ নিয়ে একটি প্রতিবেদন রচনা করা হলো:\nকলেজে পিঠা উৎসব : বাঙালিয়ানার ঐতিহ্যে এক অনন্য আয়োজন\nপ্রতিবেদক: [তোমার নাম] স্থান: [তোমার কলেজের নাম], [ঠিকানা] তারিখ: [উৎসবের তারিখ]\nআমাদের কলেজে বর্ণাঢ্য আয়োজনের মধ্য দিয়ে উদযাপিত হলো ‘পিঠা উৎসব ২০২৫’। বাঙালির শীতকালীন ঐতিহ্যের অংশ হিসেবে প্রতিবছরের মতো এবারও কলেজ কর্তৃপক্ষ ও সাংস্কৃতিক পরিষদের যৌথ উদ্যোগে আয়োজিত হয় এই উৎসব। এ আয়োজন শিক্ষার্থীদের মাঝে গ্রামীণ সংস্কৃতি ও বাঙালিয়ানার স্বাদ ফিরিয়ে আনার একটি প্রাণবন্ত প্রয়াস।\nউৎসবের শুরু হয় সকাল ১০টায় জাতীয় সংগীত পরিবেশনের মাধ্যমে। এরপর কলেজ অধ্যক্ষ মহোদয়ের সংক্ষিপ্ত বক্তব্যে আনুষ্ঠানিক উদ্বোধন করা হয় মেলার। তিনি বলেন, “শুধু পাঠ্যজ্ঞান নয়, আমাদের নিজস্ব সংস্কৃতি ও ঐতিহ্য ধারণ করাও শিক্ষার গুরুত্বপূর্ণ অংশ। পিঠা উৎসব আমাদের সেই ঐতিহ্যের ধারক।”\nকলেজের বিভিন্ন বিভাগ ও ক্লাব পিঠা স্টল সাজিয়ে তোলে। স্টলগুলোতে ছিল দুধ চিতই, ভাপা, পাটিসাপটা, সেমাই পিঠা, তেলপিঠা, নারকেল পিঠা, চুঙ্গাপিঠা, দুধপুলি, মালপোয়া ইত্যাদি নানা রকম দেশি পিঠার বাহার। শিক্ষার্থীরা নিজেরাই এসব পিঠা তৈরি করে বিক্রয় ও পরিবেশনের দায়িত্বে ছিল, যা উৎসবকে করে তোলে আরও আকর্ষণীয়।\nঅনুষ্ঠানের একটি বিশেষ আকর্ষণ ছিল ‘পিঠা প্রতিযোগিতা’। প্রতিযোগিতায় অংশ নেওয়া শিক্ষার্থীরা নিজস্ব উদ্ভাবনী কৌশলে তৈরি পিঠা উপস্থাপন করেন। বিচারকের আসনে ছিলেন কলেজের কয়েকজন শিক্ষক ও বিশেষ অতিথি হিসেবে আগত এক স্থানীয় নারী উদ্যোক্তা। বিজয়ীদের মাঝে পুরস্কার বিতরণ করেন অধ্যক্ষ মহোদয়।\nদুপুরের পর শুরু হয় সাংস্কৃতিক অনুষ্ঠান। এতে শিক্ষার্থীরা গান, নৃত্য, আবৃত্তি ও নাটকের মাধ্যমে উৎসবকে করে তোলে প্রাণবন্ত। অনুষ্ঠানে পিঠা ও লোকসংস্কৃতির বিষয়কে কেন্দ্র করে পরিবেশিত হয় একটি ছোট নাটিকা, যা ব্যাপক প্রশংসা কুড়ায়।\nসন্ধ্যায় আয়োজনের সমাপ্তি ঘোষণা করা হয়। পুরো অনুষ্ঠানজুড়ে শিক্ষার্থী, শিক্ষক ও অভিভাবকদের সরব উপস্থিতি এবং অংশগ্রহণ উৎসবটিকে একটি সফল ও স্মরণীয় আয়োজনে রূপ দেয়।\nউপসংহার:\nএই পিঠা উৎসব শুধু একটি খাবার কেন্দ্রিক অনুষ্ঠান নয়, বরং এটি আমাদের শেকড়ের টান ও সংস্কৃতির প্রতি ভালোবাসার বহিঃপ্রকাশ। এমন আয়োজন ভবিষ্যতেও নিয়মিত হোক—এটাই সকলের প্রত্যাশা।"
        }
      ]
    },
    {
      "number": "9",
      "uddipok": "ক) মনে করো, 'অবন্তিকা' তোমার ফেইসবুক ফ্রেন্ড। সে ভারতের পশ্চিমবঙ্গের পুরুলিয়ার অধিবাসী। বাংলাদেশের সাম্প্রদায়িক সম্প্রীতি সম্বন্ধে জানতে সে বিশেষ উৎসুক। তাই বাংলাদেশে সাম্প্রদায়িক সম্প্রীতির ইতিহাস সম্পর্কে সম্যক ধারণা দিতে তাকে একটি বৈদ্যুতিন চিঠি লেখো।\nঅথবা,\n(খ) প্রাথমিক বিদ্যালয়ে সহকারী শিক্ষক পদে নিয়োগের জন্য একটি আবেদনপত্র রচনা কর।",
      "tag": "JGCC 25",
      "sub_questions": [
        {
          "label": "",
          "question": "",
          "explanation": "ক) ২ জুলাই, ২০১৯\nমঙ্গলবার\nরাত ১০টা ২০ মিনিট\nঢাকা\nআজ আমার কলেজের প্রথম দিন ছিল। অনেক উত্তেজনা নিয়ে বাবার সাথে কলেজে গেলাম। কেরানির কাছে খোঁজ নিয়ে বাবা আমাকে ক্লাসে বসতে বললেন। শিক্ষক তখনও আসেননি। আশপাশে যারা আছে সবাই অপরিচিত। কারণ আমার বন্ধুদের কেউ এই কলেজে ভর্তি হয়নি। পাশে বসা মেয়েটির সাথে পরিচয় হলো। নাম ছন্দা, তারও এই কলেজে কোনো বন্ধু নেই। আমরা দুজন অনেক গল্প করলাম। অন্তত একজন বন্ধু পেয়েছি ভেবে আমি মনে মনে সান্ত্বনা অনুভব করলাম। একটু একটু করে আরও অনেকের সাথে পরিচয় হবে ভেবে মনে মনে খুশি হলাম। একজন শিক্ষক ক্লাসে ঢুকলেন। অনেক ছাত্র-ছাত্রী, তাই মাইক্রোফোনে লেকচার দিতে লাগলেন। কীভাবে চলতে হবে, পড়াশোনা কীভাবে করতে হবে- এসব বিষয়ে বললেন। প্রথম দিন বলে আজ একটা মাত্র ক্লাসই হলো আমাদের। এটাকে ঠিক ক্লাস বলা যাবে না, উদ্বোধনী ক্লাস ছিল এটি। ক্লাস শেষে আমরা অনেকেই কলেজের মাঠে গিয়ে বসলাম। মাঠে বসে অনেকের সাথে পরিচিত হলাম। ছন্দা, রোশনি, পাভেল, জীবন নামে অনেকেই আমার বন্ধু হয়ে গেল। এরা সবাই খুব আন্তরিক। আর এদের অনেকেই গ্রাম থেকে এসেছে, আবার অনেকের বাসা কলেজের খুব কাছাকাছি। সবার সাথে কথা হলো। তারপর বাড়ি ফিরে এলাম। বাড়ি ফিরে প্রথম দিনের কলেজের অনুভূতির কথা মাকে জানালাম, এই দিনটি আমার স্মৃতির ভান্ডারে চিরদিনের জন্য জমা হয়ে রইল।\nখ. উত্তরঃ\nপ্রাথমিক বিদ্যালয়ে সহকারী শিক্ষক পদে নিয়োগের জন্য আবেদনপত্রঃ\n২৮. ০৮. ২০২২\nজেলা প্রাথমিক শিক্ষা অফিসার,\nপ্রাথমিক শিক্ষা অধিদপ্তর কুমিল্লা, বাংলাদেশ।\nবিষয়: সরকারি প্রাথমিক বিদ্যালয়ের সহকারী শিক্ষক-এর শূন্যপদে নিয়োগ লাভের আবেদন।\nজনাব, সবিনয় নিবেদন এই যে, গত ২৬ আগস্ট, ২০২৩ দৈনিক 'ক' পত্রিকা মারফত জানতে পারলাম যে, প্রাথমিক শিক্ষা অধিদপ্তরাধীন বিভিন্ন সরকারি প্রাথমিক বিদ্যালয়ে সহকারী শিক্ষকের শূন্যপদে নিয়োগের জন্য দরখাস্ত আহ্বান করা হয়েছে। আমি উক্ত পদে অন্য একজন প্রার্থী হিসেবে সদয় বিবেচনার জন্য আমার যোগ্যতা সম্পর্কিত তথ্যাবলি আপনার সমীপে পেশ করছি।\n১. নাম : মো. রেজাউল করিম শাহীন\n২. পিতার নাম : মো. আব্দুল কাদের ফরাজী\n8. স্থায়ী ঠিকানা : গ্রাম- জোরবাড়ীয়া, ডাকঘর- ফুলবাড়ীয়া, থানা- ফুলবাড়ীয়া, জেলা- ময়মনসিংহ।\n৫. বর্তমান ঠিকানা : বনশ্রী, রামপুরা, ঢাকা-১২১৯।\n৬. জন্ম তারিখ (এস.এস.সি সনদ অনুযায়ী): ১০. ০২. ১৯৮৮।\n৭. ধর্ম : ইসলাম।\n৮. জাতীয়তা : বাংলাদেশি।\n৯. শিক্ষাগত যোগ্যতা :\nপরীক্ষার নাম\nপ্রাপ্ত বিভাগ/ গ্রেড\nপাসের সন\nবোর্ড/বিশ্বদ্যিালয়\nএস.এস.সি\nA+\n২০১২\nঢাকা বোর্ড\nএইচ.এস.সি\nA\n২০১৪\nঢাকা বোর্ড\nবি. কম\nB\n২০১৭\nজাতীয় বিশ্ববিদ্যালয়\n১৩. অভিজ্ঞতা : গত ০৬. ০৪. ২০১২ তারিখ হতে লেকচার পাবলিকেশন্স লি.-এর বাংলা বিভাগে কর্মরত আছি এবং বর্তমানে উপব্যবস্থাপকের দায়িত্ব পালন করছি।\nঅতএব,\nমহোদয়ের নিকট প্রার্থনা, উল্লিখিত তথ্যাবলির ভিত্তিতে ও প্রতিযোগিতামূলক পরীক্ষার মাধ্যমে আমার মেধা ও দক্ষতা যাচাইপূর্বক উক্ত পদে নিয়োগ প্রদান করলে আমার কর্মদক্ষতার দ্বারা আপনার সন্তুষ্টি বিধানে সচেষ্ট থাকব।\nনিবেদক-\nমো. রেজাউল করিম।\nসংযুক্তি :\n১. শিক্ষাগত যোগ্যতার সকল সনদপত্রের সত্যায়িত অনুলিপি।\n২. নাগরিকত্বের সনদপত্র।\n৩. চারিত্রিক সনদপত্র।\n৪. সদ্য তোলা ৪ কপি পাসপোর্ট আকারের সত্যায়িত ছবি।\n৫. অভিজ্ঞতার সনদপত্র।\n৬. শিক্ষক নিবন্ধন পরীক্ষার সত্যায়িত সনদপত্র।\n৭. ৩০০ টাকা মূল্যমানের ব্যাংক ড্রাফট।\n[বি. দ্র. পত্রের শেষে ডাকটিকেট সংবলিত খাম, ঠিকানা ব্যবহার অপরিহার্য।]"
        }
      ]
    },
    {
      "number": "10",
      "uddipok": "(ক) সারাংশ লেখো:\nতুমি বসন্তের কোকিল, বেশ লোক। যখন ফুল ফোটে, দক্ষিণা বাতাস বহে, এ সংসার সুখের স্পর্শে শিহরিয়া উঠে, তখন তুমি আসিয়া রসিকতা আরম্ভ করো; আবার যখন দারুণ শীতে জীবলোকে থরহরি কম্প লাগে, তখন কোথায় থাক বাপু! যখন শ্রাবণের ধারায় আমার চালা-ঘরে নদী বহে, যখন বৃষ্টির চোটে কাক, চিল ভিজিয়া গোময় হয়, তখন তোমার মাজা মাজা কালো দুলালী ধরনের শরীরখানি কোথায় থাকে? তুমি বসন্তের কোকিল, শীত বর্ষার কেহ নও।\nঅথবা,\n(খ) ভাব-সম্প্রসারণ করো: বিদ্যা বিনয় দান করে, বিনয় দ্বারা জগৎ বশীভূত হয়।",
      "tag": "JGCC 25,MCC 24",
      "sub_questions": [
        {
          "label": "",
          "question": "",
          "explanation": "(ক) সারাংশ:\nএই কবিতায় কবি একটি ব্যক্তিকে উদ্দেশ্য করে তার দ্বিচারিতা তুলে ধরেছেন। যখন চারপাশে সুখ-শান্তি এবং বসন্তকাল আসে, তখন সেই ব্যক্তি রসিকতা শুরু করে, যেন তিনি সবকিছুর কেন্দ্রবিন্দু। কিন্তু যখন শীতকাল আসে, কঠিন শীতের মধ্যে প্রকৃতি শুষ্ক হয়ে যায়, তখন সে লোকটি আর দেখা যায় না। আবার যখন বর্ষাকালে বিপদ এবং দুর্ভোগ দেখা দেয়, তখনও সে কোথাও নেই। এইভাবে কবি তার এই ব্যক্তির চরিত্রের সমালোচনা করছেন, যেখানে সে কেবল ভালো সময়েই পাশে থাকে, কিন্তু কঠিন সময় এলে নিখোঁজ হয়ে যায়। (খ)\nমূলভাব : মানুষের জীবন গঠনের জন্য বিদ্যার্জন করা অপরিহার্য। বিদ্যা দ্বারা মানুষ যেমন জগতকে জয় করতে পারে, তেমনি বিদ্যা ছাড়া মানুষ জগতে কোন কিছুই লাভ করতে পারে না।\nসম্প্রসারিত ভাব : বিদ্যা মানুষের আচরণের পরিবর্তন ঘটায়। বিদ্যার আলো অজ্ঞতা ও মূর্খতার হাত থেকে মানুষকে রক্ষা করে। বিদ্যার আলোকে আলোকিত না হলে মানুষের জীবন হয়ে উঠে অন্ধকারাচ্ছন্ন। তাই মানুষের মনুষ্যত্ব বিকাশের একমাত্র অবলম্বন হল বিদ্যা। বিদ্যা মানুষের জীবনের অমূল্য সম্পদ। যা দ্বারা মানুষ তার সঠিক পথ খুঁজে পায়। এটি মানুষকে মহৎ গুণের অধিকারী হতে সাহায্য করে। মানুষের চরিত্রের একটি মহৎ গুণ হল বিনয়। আর এটি অর্জন করতে হলে প্রয়োজন শিক্ষার। বিদ্যা যেমন মানুষের মনুষ্যত্ব বিকাশিত করে, তেমনি বিনয়ও মানুষের জীবনকে সুন্দর ও সুদূরপ্রসারী করে বেড়ে তোলে। স্পর্শমণির ছোঁয়ায় লোহা যেমন সোনা হয়ে উঠে তেমনি বিনয়ী চরিত্রের অধিকারী লোকের সংস্পর্শে আসলে মানুষের পশুবৃত্তি ঘুচে যায়, জন্ম নেয় সৎ, সুন্দর, মহৎ জীবনের আকাঙ্ক্ষা। আর চরিত্র যদি নৈতিক অধঃপতনের কবলে পড়ে তাহলে শিক্ষিত সমাজে বিদ্যা হয়ে উঠে মূল্যহীন। শক্তির দ্বারা মানুষ অনেক কিছু করতে পারে কিন্তু যদি বুদ্ধি, বিনয় থাকে তাহলে শক্তি সেখানে মূল্যহীন। যথার্থ বিদ্যার্থী ব্যক্তি যেমন নিজের জীবনকে সাজাতে গোছাতে পারে তেমনি সমাজের এমনকি বিশ্বের মানুষের উপকারে কাজ করতে পারে। আর যদি সেটা সম্ভব হয় তাহলে বিদ্যা অর্জন সার্থক হয়। সমাজ আলোকিত হয়, দেশ ও জাতি প্রগতির পথে এগিয়ে যেতে পারে। এভাবে বিদ্যাকে জীবনের সাথে কাজে লাগাতে পারলে জীবন হয়ে উঠে সুন্দর ও সুখময়।\nবিদ্যা মানুষের জীবনের অমূল্য সম্পদ। আর বিদ্যার আলোকে মনুষ্যজীবন হয়ে উঠে আলোকময়। বিদ্যার সাথে যদি বিনয় থাকে তাহলে মনুষ্যজীবন আরো আলোকিত হয়।"
        }
      ]
    },
    {
      "number": "11",
      "uddipok": "( ক) 'যুদ্ধ নয়, শান্তি চাই' শিরোনামে শিক্ষক ও শিক্ষার্থীর মধ্যে একটি সংলাপ রচনা করো।\nঅথবা,\n(খ) নিচের উদ্দীপক অনুসরণে একটি খুদেগল্প রচনা করো:\nআমি সেই জমিলা। আপনারা যাকে দেখেছেন 'লালসালু' উপন্যাসে মজিদের বালিকাবঁধূ রূপে। কিন্তু আজ আমি আর সেই বালিকা নই।...",
      "tag": "JGCC 25",
      "sub_questions": [
        {
          "label": "",
          "question": "",
          "explanation": "ক. উত্তর:\nশিক্ষক: শুভ সকাল, ছাত্র-ছাত্রীবৃন্দ! আজ আমরা একটি গুরুত্বপূর্ণ বিষয় নিয়ে আলোচনা করব— যুদ্ধ ও শান্তি । বর্তমান পৃথিবী নানা সংঘর্ষ ও অশান্তির মধ্যে দিয়ে যাচ্ছে। তোমাদের কী মনে হয়, আমাদের পৃথিবী শান্তিপূর্ণ হতে পারে না কেন?\nশিক্ষার্থী ১: শুভ সকাল, স্যার। আমার মনে হয়, যুদ্ধের পেছনে মূলত ক্ষমতা ও সম্পদের লোভ থাকে। কিছু দেশের নেতারা নিজেদের স্বার্থ সিদ্ধি করার জন্য যুদ্ধের পথ বেছে নেন। কিন্তু, এইসব যুদ্ধের ফলে সাধারণ মানুষের জীবন বিপন্ন হয়ে পড়ে। আমাদের উচিত যুদ্ধের পরিবর্তে শান্তির পথে হাঁটা।\nশিক্ষক: অতিশয় ভালো, তুমি খুব ভালো করে বিষয়টি তুলে ধরেছো। কিন্তু তুমি কি মনে কর, শান্তি প্রতিষ্ঠা করতে গেলে কী ধরনের উদ্যোগ নেওয়া উচিত?\nশিক্ষার্থী ২: স্যার, আমি মনে করি, প্রথমত, সকল দেশের মধ্যে সম্মান এবং সহযোগিতা বৃদ্ধি করা উচিত। যদি আমরা একে অপরের সংস্কৃতি, ইতিহাস ও মৌলিক অধিকারের প্রতি শ্রদ্ধাশীল থাকি, তবে যুদ্ধের প্রয়োজন কমে যাবে। একে অপরের বিরুদ্ধে বিদ্বেষ বাড়ানোর পরিবর্তে, ঐক্য প্রতিষ্ঠা করলে শান্তি আসবে।\nশিক্ষক: অবশ্যই, তুমি সঠিক বলছো। বৈশ্বিক পর্যায়ে শান্তি প্রতিষ্ঠার জন্য মুলত শ্রদ্ধা, সহযোগিতা এবং সংলাপের প্রয়োজন। আমাদের কাছে শান্তি শুধু কোনো একটি দেশের জন্য নয়, পৃথিবীজুড়ে সকল মানুষের জন্য প্রয়োজন। কিন্তু অনেক সময় মানুষ একে অপরকে শত্রু মনে করে, যার কারণে যুদ্ধ সংঘটিত হয়। তবে, যুদ্ধ কখনোই স্থায়ী সমাধান নয়, শান্তিই চূড়ান্ত সমাধান।\nশিক্ষার্থী ৩: স্যার, আমি মনে করি, আজকের তরুণ প্রজন্মের ভূমিকা এখানে অত্যন্ত গুরুত্বপূর্ণ। আমাদের উচিত শান্তির বার্তা সারা বিশ্বে ছড়িয়ে দেওয়া। আমরা যদি নিজেদের মধ্যে বিরোধকে সঠিকভাবে সমাধান করতে পারি, তবে আমাদের সমাজে শান্তি প্রতিষ্ঠিত হতে বাধা থাকবে না।\nশিক্ষক: অত্যন্ত গুরুত্বপূর্ণ কথা তুমি বলেছো। আমাদের নতুন প্রজন্মের মাধ্যমেই পৃথিবীকে শান্তির দিকে এগিয়ে নিয়ে যেতে হবে। আর এজন্য প্রতিটি মানুষকে নিজের দায়িত্ব পালন করতে হবে—যুদ্ধ নয়, শান্তি চাই। পৃথিবীকে এক সুন্দর, শান্তিপূর্ণ জায়গা হিসেবে দেখতে আমরা যদি একসাথে কাজ করি, তাহলে কোনো অশান্তি আর সত্ত্বা পাবেনা।\nশিক্ষার্থী ৪: হ্যাঁ স্যার, আসলে পৃথিবীকে সত্যিকার অর্থে শান্তিপূর্ণ করতে হলে আমাদের প্রত্যেকের মধ্যে মানবিকতা এবং সহানুভূতির মনোভাব থাকতে হবে। আর এসব ছোট ছোট উদ্যোগের মাধ্যমে আমরা পুরো পৃথিবীকে এক নতুন দিশা দিতে পারব।\nশিক্ষক: তোমরা সবাই সত্যিই খুব ভালো কথা বলেছো। মনে রেখো, \"যুদ্ধ নয়, শান্তি চাই\"—এটাই আমাদের মূল উদ্দেশ্য হতে হবে। এখনই সময়, যেন আমরা সবাই এক হয়ে কাজ করি এবং একটি শান্তিপূর্ণ পৃথিবী গড়ে তুলি।\nখ. উত্তর:\nআমি সেই জমিলা আপনারা যাকে দেখেছেন 'লালসালু' উপন্যাসে মজিদের বালিকাবঁধূ রূপে। কিন্তু আজ আমি আর সেই বালিকা নই। আজ আমি পরিণত, বুড়িয়ে যাওয়া এক নারী। জীবন অনেক পথ পেরিয়ে এসেছে। অনেক সুখ-দুঃখ, ভালোবাসা, কষ্ট, আশা-নিরাশার সমুদ্র পাড়ি দিয়েছে।\nমজিদের সঙ্গে আমার সংসার শুরু হয়েছিল তীব্র ভালোবাসা আর সপ্নে। আমাদের ছোট্ট একটি বাড়ি ছিল, সাদামাটা জীবন, কিন্তু আনন্দে ভরা। আমি ছিলাম তার পৃথিবী, আর সে ছিল আমার একমাত্র স্বপ্ন। তবে, আমাদের দাম্পত্য জীবনে যখন সঞ্চিত ছিল সুখের ঝর্ণাধারা, তখন অজান্তেই অন্ধকার ছায়া প্রবাহিত হতে শুরু করল।\nমজিদকে তখন আর আগের মতো পাইনি। সব কিছুই যেন বদলে যাচ্ছিল। মজিদ ক্রমেই যেন উদাসীন হয়ে উঠছিল, তার সেই চিরচেনা হাসি হারিয়ে গিয়েছিল। আমি তাকে চিনতে পারছিলাম না। সংসার ধীরে ধীরে জটিল হয়ে উঠছিল। সংসারের আনন্দ মিলিয়ে যাচ্ছিল, বদলে যাচ্ছিল আমাদের সম্পর্ক। একদিন, সে চলে গেল, কোনো সমঝোতা ছাড়াই।\nআজ আমি একা, কিন্তু আমি জানি, জীবন থেমে নেই। আমি কোনো দিন মনে মনে ভাবি, সেই পুরনো জমিলাকে ফের পাবো না। সে বালিকাবঁধূ আর আমি এই নারী, যিনি জানেন যে সংসার, সম্পর্ক, জীবন—সব কিছুই এক মায়া। তবে একা থেকেও আমি শক্তিশালী। আমি জানি, অন্ধকারের পর আলো আসে, ঠিক যেমন আমার জীবনে আবার নতুন শুরু আসবে।\nযদিও আমি সেই পুরনো জমিলা নই, কিন্তু আমি আজকের জমিলা হয়েই বাঁচতে শিখেছি। মজিদ আর আমার সম্পর্ক ইতিহাস হয়ে গেছে। আজ আমি নিজেকে জানি, নিজের শক্তি জানি। আমি আর কোনোদিন কারো অপেক্ষায় থাকব না, আমি নিজে নিজের পথ তৈরি করব।\nএটি একটি খুদে গল্প , যেখানে একজন নারীর জীবনের গল্প, তার পরিবর্তন ও অভ্যন্তরীণ শক্তি উন্মোচিত হয়েছে।"
        }
      ]
    }
  ]
}