{
  "title": "ময়মনসিংহ গার্লস ক্যাডেট ২০২৫",
  "subtitle": "বাংলা(12)",
  "questions": [
    {
      "number": "1",
      "uddipok": "(ক) 'এ' ধ্বনির উচ্চারণের পাঁচটি নিয়ম লেখো।\nঅথবা,\n(খ) যেকোনো পাঁচটি শব্দের প্রমিত উচ্চারণ লেখো:\nঅলি, আজল, দৈব, এখন, অতঃপর, নদী, ক্ষমা, শ্মশান",
      "tag": "MGCC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nএ ধ্বনি উচ্চারণের ৫টি নিয়ম উদাহরণসহ:\n১। শব্দের প্রথমে যদি এ-কার থাকে এবং তারপর ই( ি ), ঈ (ী), উ (ু), ঊ (ূ), এ (ে), ও (ো), য়, র , ল, শ এবং হ থাকলে সাধারণত এ অবিকৃতভাবে উচ্চারিত হয়। যেমন:- তেল, মেকি\n২। সংখ্যাবাচক শব্দের গোড়ায় এ থাকলে সাধারণত তার উচ্চারণ অ্যা হয়। যেমন:- এক (অ্যাক) এগারো (অ্যাগারো)\n৩। মূলে ই কার বা ঋ-কারযুক্ত ধাতু প্রাতিপদিকের সঙ্গে আ-কার যুক্ত হলে সেই ই-কার এ-কার রূপে উচ্চারিত হবে, কখনও অ্যা-কার হবে না। যথা: কেনা, মেলা, মেশা ইত্যাদি।\n৪। এ-কারযুক্ত এক ধ্বনিদল বা একাক্ষর ধাতুর সঙ্গে আ-প্রত্যয়যুক্ত হলে, সাধারণত সেই এ কারের উচ্চারণ “অ্যা” হয়ে থাকে। যেমন:- খেলা\n৫। এক ধ্বনিদল বা একাক্ষর সর্বনাম পদের এ সাধারণত স্বাভাবিকভাবে অর্থাৎ অবিকৃত এ কার রূপে উচ্চারিত হয়। যেমন:- কে, সে (শে)।\nঅথবা,\n(খ) উত্তর:\nঅলি- ওলি\nআশ্রয়- আস্ স্রয়\nদৈব- দোইবো\nএখন- অ্যাখোন্\nঅতঃপর- অতোপ্ পর্\nনদী- নোদি\nক্ষুদ্র- খুদ্ দ্রো\nশ্মশান- শঁশান"
        }
      ]
    },
    {
      "number": "2",
      "uddipok": "ক) বাংলা একাডেমি প্রণীত প্রমিত বাংলা বানানের যেকোনো পাঁচটি নিয়ম উদাহরণসহ লেখো।\nঅথবা,\n(খ) যেকোনো পাঁচটি শব্দের বানান শুদ্ধ করো:\nঅনুকুল, উচ্ছ্বাস, নিশিথ, পৈত্রিক, স্বত্ত্ব, মহত্ব, সন্নাসি, স্বকাতর",
      "tag": "MGCC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবাংলা একাডেমির প্রমিত বাংলা বানানের পাঁচটি নিয়মঃ\n১. তৎসম অর্থাৎ বাংলা ভাষায় ব্যবহৃত অবিকৃত সংস্কৃত শব্দের বানান যথাযথ ও অপরিবর্তিত থাকবে । ২. যে সব তৎসম শব্দে ই, ঈ বা উ, ঊ উভয়ই শুদ্ধ, সেসব শব্দে কেবল ই বা উ এবং তার -কার চিহ্ন ই-কার, উ-কার ব্যবহৃত হবে । যেমনঃ কিংবদন্তি। ৩. রেফ-এর পর ব্যঞ্জনবর্ণের দ্বিত্ব হবে না। যেমন: অৰ্চনা; অর্জন। ৪. সন্ধির ক্ষেত্রে ক খ গ ঘ পরে থাকলে পদের অন্তস্থিত ম স্থানে অনুস্বার হবে। যেমনঃ অহম+কার = অহংকার। ৫. শব্দের শেষে বিসর্গ থাকবে না।\n(খ) উত্তরঃ\nঅনুকুল-\nঅনুকূল\nউচ্ছাস- উচ্ছ্বাস\nনিশিথ- নিশীথ\nপৈত্রিক- পৈতৃক\nস্বত্ত্ব-সত্ত্ব\nমহত্ব- মহত্ত্ব\nসন্নাসি- সন্ন্যাসী\nস্ববান্ধব-সবান্ধব"
        }
      ]
    },
    {
      "number": "3",
      "uddipok": "ক) কর্মপদের ভূমিকা অনুসারে ক্রিয়াপদের শ্রেণিবিভাগ আলোচনা করো।\nঅথবা,\n(খ) নিম্নলিখিত অনুচ্ছেদ থেকে পাঁচটি বিশেষণ চিহ্নিত করো:\nসব সন্তানের কাছেই বাবা একজন ভালো মানুষ। সমাজে মন্দ মানুষও আছে। যেহেতু সমাজের প্রায় সব পুরুষ মানুষই কারো বাবা, তাই সব বাবাই মানুষ হিসেবে ভালো নয়। বাবাদেরকে সংসারের বাইরের দায়িত্বও সততার সাথে পালন করতে হবে, হতে হবে দায়িত্ববান মানুষ।",
      "tag": "MGCC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nবিভিন্ন দৃষ্টিকোণ থেকে ক্রিয়াপদের শ্রেণিবিন্যাস হয়ে থাকে।\nক্রিয়াকে প্রথমত দু'ভাগে ভাগ করা যায়। যেমন- (ক). ভাবের ওপর। (খ). কর্মের ওপর।\n(ক) ভাবের ওপর নির্ভর করে ক্রিয়াকে আবার দুই ভাগে ভাগ করা যায়।\nযথা- • (১) সমাপিকা ক্রিয়া, • (২) অসমাপিকা ক্রিয়া।\nসমাপিকা ক্রিয়াঃ যে ক্রিয়ার দ্বারা বাক্যের অর্থ সম্পূর্ণরূপে প্রকাশ পায়, তাকেই সমাপিকা ক্রিয়া বলে। যেমন- আমি মসজিদে যাই। সে ওজু করতে গেছে।\nঅসমাপিকা ক্রিয়াঃ যে ক্রিয়ার দ্বারা বাক্যের অর্থ পরিপূর্ণরূপে প্রকাশ পায় না, তাকেই অসামপিকা ক্রিয়া বলে। যেমন- আমি ভাত খেয়ে।\nখ)নিম্নলিখিত অনুচ্ছেদ থেকে পাঁচটি বিশেষণ:\n১. ভালো ২. মন্দ ৩. প্রায় ৪. সততা ৫. দায়িত্ববান"
        }
      ]
    },
    {
      "number": "4",
      "uddipok": "(ক) 'উপসর্গের অর্থবাচকতা নেই, কিন্তু অর্থদ্যোতকতা আছে'-প্রমাণ করো।\nঅথবা,\n(খ) ব্যাসবাক্য সমাস নির্ণয় করো: (যেকোনো পাঁচটি)\nশ্রমলব্ধ, জাদুকর, ঘোড়ারডিম, অল্পপ্রাণ, বিমনা, শশব্যস্ত, জীবননদী, হরতাল",
      "tag": "MGCC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nকোনো শব্দ বা শব্দাংশের নিজস্ব অর্থ থাকাকে তার অর্থবাচকতা বলে। যেমন: ‘দেশ’ একটি শব্দ, যার নিজস্ব অর্থ (নির্দিষ্ট ভূখন্ড) রয়েছে; অর্থাৎ এর অর্থবাচকতা আছে। কিন্তু ‘প্র’ একটি উপসর্গ, যার নিজস্ব কোনো অর্থ নেই; অর্থাৎ অর্থবাচকতা নেই।\nকোনো শব্দ বা শব্দাংশের নতুন অর্থবোধক শব্দ সৃষ্টির ক্ষমতাকে তার অর্থদ্যোতকতা বলে। যেমন: ‘হার’ একটি শব্দ, যার অর্থ ‘পরাজয়’। এর পূর্বে ‘প্র’ উপসর্গটি যুক্ত হলে নতুন অর্থবোধক শব্দ ‘প্রহার’ (আঘাত) সৃষ্টি হয়। অর্থাৎ ‘প্র’ উপসর্গটির নতুন অর্থবোধক শব্দ সৃষ্টির ক্ষমতা রয়েছে। সুতরাং এর অর্থদ্যোতকতা আছে।\nএ কারণেই বলা হয়- উপসর্গের অর্থবাচকতা নেই, কিন্তু অর্থদ্যোতকতা আছে।\nঅথবা,\nখ. উত্তর:\nশ্রমলব্ধ-শ্রম দ্বারা লব্ধ- তৃতীয় তৎপুরুষ\nজাদুকর- জাদু করে যে- উপপদ তৎপুরুষ\nঘোড়ারডিম- ঘোড়ার ডিম- অলুক তৎপুরুষ সমাস\nঅল্পপ্রাণ- অল্প প্রাণ যার- বহুব্রীহি সমাস\nবিমনা- অন্য দিকে মন যার- বহুব্রীহি সমাস\nশশব্যস্ত- শশকের ন্যয় বস্থ- উপমান কর্মধারয় সমাস\nজীবননদী- জীবন রূপ নদী- রূপক কর্মধারয় সমাস\nহরতাল- তালের অভাব - অব্যয়ীভাব সমাস"
        }
      ]
    },
    {
      "number": "5",
      "uddipok": "ক) বাক্য কাকে বলে? একটি সার্থক বাক্যের কী কী গুণ থাকা আবশ্যক? উদাহরণসহ লেখো।\nঅথবা,\n(খ) বাক্যান্তর করো: (যেকোনো পাঁচটি)\ni. মানুষ হও। (প্রশ্নবোধক)\nii. আসতে পারি? (নির্দেশাত্মক)\niii. আমাদের উচিত দেশকে ভালোবাসা। (অনুজ্ঞাবাচক)\niv. ছাত্রটি খাওয়া শেষ করে স্কুলে গেল। (জটিল)\nV. যদি চেষ্টা করো, তবে সব পাবে। (যৌগিক)\nvi. এই জন্যই তোমাকে সকলে প্রিয়ংবদা বলে। (নেতিবাচক)\nvii. ভারি চমৎকার দৃশ্য। (বিস্ময়বোধক)\nviii. কাজ করো, না হয় বিশ্রাম নাও। (সরল)",
      "tag": "MGCC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nপরস্পর অর্থ সম্বন্ধবিশিষ্ট যেসব পদ দ্বারা একটি সম্পূর্ণ ধারণা বা বক্তব্য বা ভার প্রকাশ পায় সেই পদগুলোর সমষ্টিকে বাক্য বলে। যেমন- ‘‘চাঁদ উঠেছে ফুল ফুটেছে কদম তলায় কে।’’ এখানে চাঁদ, ফুল ও কদমতলা সম্পর্কে কয়েকটি শব্দ দ্বারা মনের ভাব প্রকাশ পেয়েছে।\nসার্থক বাক্যের গুণাবালি বা বৈশিষ্ট্য বা লক্ষণ:\nবাক্যকে সার্থক করে গঠন করতে হলে দিনটি গুণ বা বৈশিষ্ট্য থাকতে হয়। যথা:-\n১. আকাঙ্ক্ষা : বাক্যের অর্থ পরিষ্কারভাবে বোঝার জন্য এক পদের পর অন্য পদ শোনার যে ইচ্ছা তাকে আকাঙ্ক্ষা বলে। যেমন- ‘আমি বাড়ি’ বললে বাক্যটি মনের সম্পূর্ণ ভাব প্রকাশ করে না, আরও কিছু আকাঙ্ক্ষা থাকে। ‘আমি বাড়ি যাব’ বললে বাক্যটি পূর্ণ হয় এবং আকাঙ্ক্ষা মিটে যায়।\n২. আসত্তি :  বাক্যের অর্থসংগতি রক্ষার জন্য ‍সুশৃঙ্খল পদবিন্যাসই আসত্তি। যেমন- ‘‘ভালো কবিতা হক লেখেন লিলি’’ বললে পদবিন্যাস সঠিকভাবে না হওয়ায় মনোভাবটি ঠিকমতো  প্রকাশ পাযনি। কিন্তু ‘‘লিলি হক ভালো কবিতা লেখেন’’ বললে পদবিন্রাস সঠিক হওয়ার কারণে মনোভাব প্রকাশ পেয়েছে। বাক্যের মধ্যে এ আসত্তিগুণ থাকা আবশ্যক।\n৩. যোগ্যতা : বাক্যস্থিত পদসমূহের অর্থগত ও ভাবগত মিল বা সংগতি সাধনকে যোগ্যতা বলে। যেমন- ‘‘আকাশে পদ্ম ফোটে।’’ এ পদসমষ্টিতে এক পদে সাথে অন্য পদের অর্থগত মিল নেই। কারণ আকাশে পদ্ম ফোটে না। কিন্তু যদি বলা হয় ‘‘পুকুরে পদ্ম ফোটে’’ তবে পদগুলোর অর্থগত মিল পাওয়া যায়। সুতরং বাক্যে আকাঙ্ক্ষা, আসত্তি, যোগ্যতা এই তিনটি গুণ বা বৈশিষ্ট্য থাকা প্রয়োজন।\nখ. ‍উত্তর:\ni. মানুষ হও। (প্রশ্নবোধক) → তুমি কি মানুষ হতে পারো?\nii. আসতে পারি? (নির্দেশাত্মক) → এখানে এসো।\niii. আমাদের উচিত দেশকে ভালোবাসা। (অনুজ্ঞাবাচক) → দেশকে ভালোবাসো।\niv. ছাত্রটি খাওয়া শেষ করে স্কুলে গেল। (জটিল) → ছাত্রটি যখন খাওয়া শেষ করল, তখন সে স্কুলে গেল।\nv. যদি চেষ্টা করো, তবে সব পাবে। (যৌগিক) → চেষ্টা করো এবং সব পাবে।\nvi. এই জন্যই তোমাকে সকলে প্রিয়ংবদা বলে। (নেতিবাচক) → এই জন্যই তোমাকে সকলে প্রিয়ংবদা না বলে পারে না।\nvii. ভারি চমৎকার দৃশ্য। (বিস্ময়বোধক) → আহা! কী চমৎকার দৃশ্য!\nviii. কাজ করো, না হয় বিশ্রাম নাও। (সরল) → কাজ না করলে বিশ্রাম নাও।"
        }
      ]
    },
    {
      "number": "6",
      "uddipok": "(ক) যেকোনো পাঁচটি বাক্য শুদ্ধ করে লেখো:\ni. অশ্রুজলে বুক ভেসে গেল।\nii. আমার আর বাঁচিবার স্বাদ নাই।\niii. এটি একটি লজ্জাস্কর ব্যাপার।\niv. 'কালীদাস বিখ্যাত কবি।\nV. নিরোগ লোক আসলে সুখী।\nvi. মেয়েটি বিদ্যান।\nvii. শুধুমাত্র তুমি গেলেই হবে।\nviii. অতিশয় দুঃখিত হলাম।\nঅথবা, (খ) অনুচ্ছেদটি শুদ্ধ করে লেখো:\nদারিদ্র্যতা আজ আর বাংলাদেশের প্রধান সমস্যা নয়। আমাদের দেশ এখন সমৃদ্ধশালী। কেবলমাত্র দুর্নীতিই আমাদের পিছনে টানে। এ থেকে মুক্তির পাশাপাশি জাতীয় জীবনের সর্বক্ষেত্রে কৃচ্ছতা সাধন প্রয়োজন। প্রয়োজন দলমত নির্বিশেষ সখ্যতাও।",
      "tag": "MGCC 25",
      "sub_questions": [
        {
          "label": "",
          "question": "",
          "explanation": "ক. উত্তর:\ni. অশ্রুজলে বুক ভেসে গেল।\n- চোখের জলে বুক ভেসে গেলে।\nii. আমার আর বাঁচিবার স্বাদ নাই।\n-আমার আর বাঁচবার স্বাদ নাই।\niii. এটি একটি লজ্জাস্কর ব্যাপার।\n- এটি একটি লজ্জাকর ব্যাপার।\niv. 'কালীদাস বিখ্যাত কবি।\n-কালিদাস বিখ্যাত কবি।\nV. নিরোগী লোক আসলে সুখী।\n-নিরোগ লোক আসলে সুখী।\nvi. মেয়েটি বিদ্যান।\n-মেয়েটি বিদুষী।\nvii. শুধুমাত্র তুমি গেলেই হবে।\n-শুধু তুমি গেলেই হবে।\nviii. অতিশয় দুঃখিত হলাম।\n-খুব দু:খ পেলাম।\nঅথবা,\nখ. উত্তর: দারিদ্রদ্র্য আজ আর বাংলাদেশের প্রধান সমস্যা নয়। আমাদের দেশ এখন সমৃদ্ধিশালী। কেবল দুর্নীতিই আমাদের পেছনে টানে/প্রধান অন্তরায়। এ থেকে মুক্তির পাশাপাশি জাতীয় জীবনের সর্বক্ষেত্রে কৃষ্ণসাধন প্রয়োজন; প্রয়োজন দলমত নির্বিশেষ সখ্যও।"
        }
      ]
    },
    {
      "number": "7",
      "uddipok": "(ক) যেকোনো দশটি শব্দের পারিভাষিক রূপ লেখো:\nActing, Brand, Copyright, Deputation, Embargo, Forecast, Gunnybags, Hygiene, Judgment, Lien, Manuscript, Nursery, Parole, Public works, Rank.\nঅথবা,\n(খ) নিচের অনুচ্ছেদটি বাংলা ভাষায় অনুবাদ করো:\nA good teacher is one of the most important people in any country. Bangladesh needs good teachers. A good teacher makes lessons interesting. He keeps pupils and students awake. He also makes them confident and proves them clever. Everybody has something valuable in him. A good teacher discovers the treasure hidden inside cach student",
      "tag": "MGCC 25",
      "sub_questions": [
        {
          "label": "",
          "question": "",
          "explanation": "ক. ‍উত্তর:\nনিম্নে শব্দগুলোর পারিভাষিক রূপ দেওয়া হলো:\nActing - অভিনয়\nBrand - মার্কা\nCopyright - গ্রন্থস্বত্ব\nDeputation - প্রতিনিধিদল\nEmbargo - বাণিজ্য নিষেধাজ্ঞা\nForecast - পূর্বাভাস\nGunnybags - খল-থল\nHygiene - স্বাস্থ্যের যত্ন\nJudgment - রায়\nLien - অধিকারী দাবি\nManuscript - প্রামাণ্যপত্র\nNursery - শৈশব শিক্ষা কেন্দ্র\nParole - মুক্তির শর্ত\nPublic Works - সরকারী কাজ\nRank - মর্যাদা\nখ. উত্তর:\nএকজন ভালো শিক্ষক যে কোনো দেশের অন্যতম গুরুত্বপূর্ণ ব্যক্তি। বাংলাদেশের ভালো শিক্ষকদের প্রয়োজন। একজন ভালো শিক্ষক পাঠগুলো আকর্ষণীয় করে তোলে। তিনি ছাত্রদের সজাগ রাখেন। তিনি তাদের আত্মবিশ্বাসী করে তোলেন এবং তাদের বুদ্ধিমত্তা প্রমাণ করে দেন। প্রত্যেকের মধ্যে কিছু মূল্যবান বিষয় থাকে। একজন ভালো শিক্ষক প্রতিটি ছাত্রের মধ্যে লুকিয়ে থাকা সোনা আবিষ্কার করেন।"
        }
      ]
    },
    {
      "number": "8",
      "uddipok": "(ক) অভিভাবক সাক্ষাৎকার দিবসের উপর একটি দিনলিপি প্রস্তুত করো।\nঅথবা,\n(খ) 'মাদকাসক্তির প্রভাব ও প্রতিকার' বিষয়ে সংবাদপত্রে প্রকাশের জন্য একটি প্রতিবেদন তৈরি করো।",
      "tag": "MGCC 25",
      "sub_questions": [
        {
          "label": "",
          "question": "",
          "explanation": "ক. দিনলিপি: অভিভাবক সাক্ষাৎকার দিবস তারিখ: ২৫ এপ্রিল ২০২৫, বৃহস্পতিবার সময়: সকাল ৯টা\nসকাল ৭:০০: আজকের দিনটি অন্যরকম। সকালে ঘুম থেকে উঠেই মনে হলো আজ আমাদের কলেজে ‘অভিভাবক সাক্ষাৎকার দিবস’। বাবাকে আগেই জানিয়েছিলাম, তিনিই আমার সঙ্গে যাবেন। দ্রুত ফ্রেশ হয়ে ইউনিফর্ম পরে নিলাম। মা হালকা নাশতা করে দিলেন—পরোটার সঙ্গে ডিম আর এক কাপ চা।\nসকাল ৮:১৫: বাবা অফিসের ছুটি নিয়ে তৈরি হলেন। আমরা একসঙ্গে রওনা দিলাম কলেজের উদ্দেশে। পথে বাবা বললেন, “দেখি আজ তোমার শিক্ষকরা তোমার সম্পর্কে কী বলেন!”\nসকাল ৮:৫৫: কলেজ প্রাঙ্গণে পৌঁছে দেখি, অনেক অভিভাবক এবং শিক্ষার্থী আগে থেকেই এসে গেছে। কলেজের প্রধান ফটকে ‘অভিভাবক সাক্ষাৎকার দিবস’ লেখা একটি ব্যানার ঝুলছে। পরিবেশ ছিল উৎসবমুখর, কিন্তু মনে মনে একটু টেনশনও হচ্ছিল।\nসকাল ৯:২০: আমাদের শ্রেণিকক্ষের সামনে গিয়েই দেখি, আমাদের শ্রেণি শিক্ষক উপস্থিত। একে একে অভিভাবকদের ডাকা হচ্ছে। যখন আমাদের ডাক পড়ল, আমি বাবার সঙ্গে ভেতরে প্রবেশ করলাম।\nসকাল ৯:৩০: শ্রেণি শিক্ষক আমার পাঠাভ্যাস, আচরণ ও পরীক্ষার ফল সম্পর্কে বিস্তারিত বললেন। তিনি আমার ইংরেজি ও গণিতে আরও মনোযোগী হওয়ার পরামর্শ দিলেন। বাবা মনোযোগ দিয়ে সব শুনলেন এবং শিক্ষকের পরামর্শ মেনে চলার অঙ্গীকার করলেন। তিনি শিক্ষকের প্রশংসাও করলেন আমাদের ভবিষ্যৎ গড়ার জন্য আন্তরিক প্রচেষ্টার কথা শুনে।\nসকাল ১০:১৫: শ্রেণিকক্ষ থেকে বেরিয়ে অন্য অভিভাবকদের সঙ্গে বাবার আলাপ হয়। শিক্ষকরা কেবল ফলাফল নয়, আমাদের চরিত্র, শৃঙ্খলা ও মানসিক দিক নিয়েও আলোচনা করেছেন, যা ভালো লাগলো।\nসকাল ১১:০০: কলেজে একটি ছোট আলোচনা সভা হয় যেখানে প্রিন্সিপাল স্যার অভিভাবকদের উদ্দেশে বক্তব্য রাখেন। তিনি বলেন, “শুধু শিক্ষকদের নয়, অভিভাবকদেরও সমান ভূমিকা রয়েছে শিক্ষার্থীদের গড়ে তুলতে।” সবাই করতালিতে তার কথার সমর্থন জানান।\nদুপুর ১২:০০: সব কাজ শেষে আমি আর বাবা বাড়ি ফিরি। রাস্তায় বাবা আমার পাশে হাত রেখে বলেন, “তুমি চাইলে আরও ভালো করতে পারো।” মনে ভীষণ অনুপ্রেরণা পেলাম।\nদিনশেষের ভাবনা: আজকের অভিভাবক সাক্ষাৎকার দিবস আমার জীবনের একটি গুরুত্বপূর্ণ অভিজ্ঞতা। বাবা-শিক্ষক-আমি—আমরা তিনজন যেন একসঙ্গে আমার ভবিষ্যতের দিকে তাকালাম। এই দিনটি আমাকে নতুন উদ্যমে পড়াশোনা করার প্রেরণা দিল। আমি মনেপ্রাণে চাই, যেন পরবর্তী সাক্ষাতে শিক্ষক আমার আরও উন্নতির কথা বাবাকে বলতে পারেন।\nখ. উত্তর:\nশিরোনাম: মাদকাসক্তির ভয়াবহ প্রভাব ও এর প্রতিকার\nনিজস্ব প্রতিবেদক: ঢাকা, ২৫ এপ্রিল ২০২৫\nবর্তমান বাংলাদেশের অন্যতম ভয়াবহ সামাজিক ব্যাধির নাম মাদকাসক্তি। শহর থেকে গ্রাম—প্রায় সর্বত্রই মাদকের করাল গ্রাস ছড়িয়ে পড়ছে। বিশেষ করে দেশের যুবসমাজ মাদকাসক্তির সবচেয়ে বড় শিকার। শিক্ষার্থীদের একটি বড় অংশ নানা ধরনের মাদক গ্রহণে জড়িয়ে পড়ছে, যার ফলশ্রুতিতে তারা নৈতিকতা, মূল্যবোধ এবং ভবিষ্যৎ জীবনের দিকনির্দেশনা হারিয়ে ফেলছে।\nমাদকাসক্তির ভয়াবহ প্রভাব: মাদক গ্রহণের ফলে প্রথমেই মানুষ তার মানসিক স্থিতি হারায়। মাদকের প্রভাবে আচরণগত পরিবর্তন ঘটে, মস্তিষ্কের কার্যক্ষমতা হ্রাস পায় এবং ধীরে ধীরে সে সমাজবিচ্যুত হয়ে পড়ে। ছাত্ররা লেখাপড়ায় অমনোযোগী হয়, কর্মজীবী মানুষ কর্মক্ষেত্রে ব্যর্থ হয়। পরিবারের শান্তি নষ্ট হয় এবং আর্থিক, মানসিক ও সামাজিক ক্ষতি বাড়তে থাকে। অপরাধ প্রবণতা বাড়ে, যার মধ্যে চুরি, ছিনতাই, হত্যার মতো ঘটনাও অন্তর্ভুক্ত।\nস্বাস্থ্যগত দিক থেকেও মাদক ভয়াবহ ক্ষতি করে। এটি লিভার, কিডনি, ফুসফুস ও হৃদযন্ত্রের কার্যক্ষমতা কমিয়ে দেয়। অতিরিক্ত ও নিয়মিত মাদক গ্রহণের ফলে অনেকেই প্রাণ হারায়।\nপ্রতিরোধ ও প্রতিকার: মাদকাসক্তি প্রতিরোধে পরিবার, শিক্ষা প্রতিষ্ঠান এবং সরকারের সমন্বিত উদ্যোগ জরুরি। প্রথমত, পরিবারকে সন্তানের প্রতি যত্নবান হতে হবে। তাদের আচরণ, বন্ধু বাছাই ও সময় ব্যবস্থাপনার দিকে নজর দিতে হবে। দ্বিতীয়ত, স্কুল ও কলেজে মাদকবিরোধী সচেতনতামূলক পাঠ, আলোচনা সভা ও ক্যাম্পেইনের আয়োজন করতে হবে।\nসরকারের পক্ষ থেকে সীমান্ত অঞ্চলে মাদকের প্রবেশ বন্ধে কড়া নজরদারি এবং মাদক ব্যবসায়ীদের বিরুদ্ধে কঠোর আইন প্রণয়ন ও প্রয়োগ করতে হবে। মাদকাসক্তদের জন্য বিশেষ কাউন্সেলিং ও চিকিৎসা কেন্দ্রের সংখ্যা বাড়াতে হবে, যেখানে তারা চিকিৎসা ও মানসিক সহায়তা পাবে।\nউপসংহার: মাদকাসক্তি শুধু একজন ব্যক্তির নয়, একটি জাতির জন্যই বড় বিপদ। এই ভয়াবহ সমস্যার বিরুদ্ধে সবাইকে ঐক্যবদ্ধভাবে রুখে দাঁড়াতে হবে। জনসচেতনতা, শিক্ষা, পারিবারিক সহযোগিতা এবং সরকারের সক্রিয় পদক্ষেপের মাধ্যমে আমরা এই ব্যাধির হাত থেকে আমাদের সমাজকে রক্ষা করতে পারি।"
        }
      ]
    },
    {
      "number": "9",
      "uddipok": "( ক) বড়ো বোনের বিয়েতে নিমন্ত্রণ জানিয়ে বন্ধুকে একটি বৈদ্যুতিন চিঠি প্রেরণ করো।\nঅথবা,\n(খ)মাধ্যমিক স্কুলের সহকারী শিক্ষকের শূন্য পদে চাকরির জন্য আবেদনপত্র লেখো।",
      "tag": "MGCC 25",
      "sub_questions": [
        {
          "label": "",
          "question": "",
          "explanation": "(ক) উত্তরঃ\nNew Message\nTo: shadat125@gmail.com\nSubject: বোনের বিয়েতে নিমন্ত্রণ প্রসঙ্গে।\nText:\nপ্রিয় শাদাত,\nকেমন আছ? অনেক দিন হলো তোমার খবর জানি না। আমি ভালো আছি। তুমি জেনে আনন্দিত হবে যে, আমার বোন নীলার আগামী ৮ নভেম্বর ২০২৪, রোজ শুক্রবার শুভবিবাহ অনুষ্ঠিত হতে যাচ্ছে। তুমি আরও খুশি হবে যে, পাত্র কম্পিউটার ইঞ্জিনিয়ার। তোমার মতো পাত্রও জার্মানির মিউনিখে বসবাস করে। বিয়ের সব আয়োজন আমাকেই করতে হচ্ছে। তুমি অবশ্যই আসবে। তুমি এলে খুব মজা হবে। ভালো থেকো, সুস্থ থেকো।\nপারভেজ।\nঅথবা, (খ) উত্তরঃ\n০৮-০৫-২০২৩ বরাবর মহাপরিচালক প্রাথমিক গণশিক্ষা অধিদপ্তর মিরপুর, ঢাকা বিষয় : সহকারী শিক্ষক পদে নিয়োগের জন্য আবেদন।\nজনাব যথাবিহিত সম্মানপূর্বক নিবেদন এই যে, গত ১৫ ফেব্রুয়ারি ২০২১ তারিখের ‘দৈনিক প্রথম আলো’ পত্রিকায় প্রকাশিত বিজ্ঞাপনের মাধ্যমে জানতে পারলাম যে, আপনার প্রতিষ্ঠানের অধীনে প্রাথমিক বিদ্যালয়ে কিছুসংখ্যক সহকারী শিক্ষক নিয়োগ করা হবে। আমি উক্ত পদের একজন প্রার্থী হিসেবে আবেদন করছি। নিম্নে আমার জীবন- বৃত্তান্তসহ প্রয়োজনীয় তথ্য পেশ করছি।\n১। পদের নামঃ সহকারী শিক্ষক ২। প্রার্থীর নামঃ হাবীবুর রহমান ৩। পিতার নামঃ আবুল কাশেম ৪ । মাতার নামঃ হামিদা আক্তার ৫। স্থায়ী ঠিকানাঃ গ্রামঃ ভদ্রপাড়া, ডাকঘরঃ বাংলা, উপজেলাঃ নেত্রকোনা, জেলাঃ নেত্রকোনা ৬। বর্তমান ঠিকানাঃ ১১, প্রফেসর পাড়া, নেত্রকোনা ৭। জন্ম তারিখঃ ১২ মার্চ, ১৯৯৪ ৮। ধর্মঃ ইসলাম (সুন্নি) ৯। জাতীয়তাঃ বাংলাদেশি ১০। ফোন নম্বরঃ ০১৮১……… ১১। শিক্ষাগত যোগ্যতা –\nপরীক্ষার নাম\nশিক্ষা প্রতিষ্ঠানের নাম\nবোর্ড/ বিশ্ববিদ্যালয়\nপাসের সাল\nপ্রাপ্ত গ্রেড\nএসএসসি (বাণিজ্য)\nকৃষ্ণ গোবিন্দ উচ্চ বিদ্যালয়\nঢাকা\n২০০৯\nA\nএইচএসসি\nনেত্রকোনা সরকারি কলেজ\nঢাকা\n২০১১\nA\nস্নাতক\nনেত্রকোনা সরকারি কলেজ\nজাতীয় বিশ্ববিদ্যালয়\n২০১৫\nA\n১২। জাতীয় পরিচয়পত্র নম্বরঃ ………………… ১৩। ব্যাংক পে-অর্ডার নম্বরঃ ১৩১৫৭ (সোনালি ব্যাংক, টেরি বাজার শাখা, নেত্রকোনা, ০৪-০৩-২০২১)\nঅতএব, উল্লেখিত তথ্যাদির আলোকে আমাকে সহকারি শিক্ষক পদে নিয়োগলাভের সুযোগদানের জন্য আপনার মর্জি কামনা করছি।\nনিবেদক হাবিবুর রহমান\nসংযুক্তি ১. শিক্ষাগত সনদপত্রের সত্যায়িত অনুলিপি ২. সদ্য তোলা সত্যায়িত ৩ কপি ছবি ৩. চারিত্রিক সনদপত্রের সত্যায়িত কপি ৪. ব্যাংক পে-অর্ডার"
        }
      ]
    },
    {
      "number": "10",
      "uddipok": "(ক) সারর্মম লেখো:।\nলক্ষ লক্ষ হা-ঘরে দুর্গত\nঘৃণ্য যম-দূত-সেনা এড়িয়ে সীমান্তপারে ছোটে,\nগথে পথে অনশনে অন্তিম যন্ত্রণা রোগে ত্রাসে\nসহস্রের অবসান, হন্তারক বারুদে বন্দুকে\nমূর্ছিত-মৃতের দেই বিদ্ধ করে, হত্যাব্যবসায়ী\nবাংলাদেশ ধ্বংস-কাব্যে জানে না পৌঁছল জাহান্নামে এ জন্মেই\n; বাংলাদেশ অনন্ত অক্ষত মূর্তি জাগে।\nঅথবা,\n(খ) ভাবসম্প্রসারণ করো: কীর্তিমানের মৃত্যু নেই।",
      "tag": "MGCC 25",
      "sub_questions": [
        {
          "label": "",
          "question": "",
          "explanation": "ক. উত্তর:\nসারমর্ম: দুঃখ-ভোগ ও সংগ্রামের মধ্য দিয়ে আমরা লাভ করেছি স্বাধনিতা। এজন্যে হানাদার বাহিনীর সেনাদের নির্যাতন এড়ানোর জন্যে অনেক সাধারণ মানুষ বাধ্য হয়েছিল সীমান্ত পার হয়ে পার্শ্ববর্তী দেশে যেতে। সে চলিষ্ণু জনগণের ওপরও নেমে এসেছিল হানাদার পশুশক্তির নির্যাতন এবং অনাহারে ও ব্যধিতে মৃত্যুর ছোবল। আর এ ত্যাগের ফলেই অর্জিত হয়েছে বাংলাদেশের স্বাধীনতা।\nঅথবা, খ; মূলভাব: কাজই মানুষকে পৃথিবীর বুকে বাঁচিয়ে রাখে, কীর্তিমান এবং চিরস্মরণীয় করে। অধিক বয়স কখনাে। মানুষকে চিরস্মরণীয় করার মাপকাঠি নয়। মহৎ মানুষ পৃথিবী থেকে দৈহিকভাবে মৃত্যুবরণ করলেও পেছনে থেকে যায় তার। মহৎ কর্ম। আর এ মহৎ কমই সাক্ষ্য দেয় মানুষের কীর্তি ও গৌরবের।\nসম্প্রসারিত ভাব: মানুষের জীবনকে বয়সের সীমারেখা দিয়ে পরিমাপ করা যায় না। দীর্ঘজীবী হয়েও মানুষ যদি জীবনে কোনাে ভালাে কাজ না করে তবে সে জীবন অর্থহীন। এ অর্থহীন জীবন নিয়ে পৃথিবী থেকে বিদায় নেওয়ার পর বেশিদিন তাকে মানুষ স্মরণ করে না। এ জীবন নীরবে ঝরে যায় । কিন্তু যে মানুষ তার ছােট্ট জীবনকে দেশ, জাতি ও সমগ্র পৃথিবীর কল্যাণে কাজে লাগায় তার জীবন হয় সার্থক। এ সার্থক জীবন অনেক সময় তার মহৎ কর্মের জন্যে স্মরণীয় ও বরণীয় হয়। তাকে মানুষ শ্রদ্ধার সঙ্গে স্মরণ করে। এ অবদান বা গৌরব বয়সের সীমারেখা দ্বারা পরিমাপ করা যায় না। বিদ্রোহী কবি কাজী নজরুল ইসলাম ও কবি সুকান্ত বয়স নয় বরং কর্মের মহৎ গুণেই অমরত্ব লাভ করেছেন। কাজী নজরুল ইসলাম অনেক বয়স পর্যন্ত বেঁচে ছিলেন। কিন্তু তার ৪০ বছর বয়সের পর বাকশক্তি ছিল না। কিন্তু তিনি তাঁর কর্মময় জীবনে যে সময়টুকু মহৎ সাহিত্য সাধনায় ব্যয় করেছেন, সেই মহৎ কাজের জন্যে তিনি গৌরবান্বিত হয়েছেন। বাংলা সাহিত্যের ইতিহাসে নজরুল শুকতারার মতাে উজ্জ্বল হয়ে আছেন বয়সের জন্যে নয়, তার অসাধারণ সাহিত্যকর্মের জন্যে। অপরদিকে, কবি সুকান্ত মাত্র একুশ বছর বয়সে মারা যান। কিন্তু এত অল্পসময়ে তিনি বাংলা সাহিত্যে যে অবদান রেখে গেছেন তাতে তার কখনাে মৃত্যু হবে না। তিনি চিরস্মরণীয় । এমনই অনেক জ্ঞানী-গুণী দার্শনিক, বৈজ্ঞানিক অসংখ্য অবদান রেখে গেছেন বিভিন্ন ক্ষেত্রে। তারা কখনাে হারিয়ে যাবেন না। পৃথিবীর বুকে তাঁরা তাঁদের মহৎ কর্মের জন্যে স্মরণীয় ও বরণীয় হয়ে থাকবেন।\nমানুষ বেশি বয়স পর্যন্ত বাঁচলেও সেই সময়টুকু যদি কোনাে মহৎ কাজে না লাগায় তবে তার কোনাে স্থায়ী মূল্য নেই। কাজেই বয়স নয়, মহৎ কর্ম মানুষকে কীর্তিমান করে। বয়স মানুষকে তাড়িয়ে বেড়ায়। আর কর্ম মানুষকে দেয় অনুপ্রেরণা। কর্ম মানুষকে তার মৃত্যুর পরও অন্যদের কাছে বাঁচিয়ে রাখে।\nমন্তব্য : বিশ্বজগতে অনন্ত কালপ্রবাহে মানুষের জীবন নিতান্তই ক্ষণস্থায়ী। এ ক্ষণস্থায়ী জীবন মহিমা পেতে পারে মানুষের মহৎ কর্মে ও অবদানে। তখন মৃত্যুর পরও মানুষ স্মরণীয় হয়ে থাকে। তাই বয়স মানুষের জীবনের সার্ধকতর মাপকাঠি নয়, মহৎ কীর্তির মাধ্যমেই মানুষের জীবন সফল ও সার্থক হয়।"
        }
      ]
    },
    {
      "number": "11",
      "uddipok": "(ক) ফিলিস্তিন-সংকট বিষয়ে দুই বন্ধুর মধ্যে সংলাপ রচনা করো।\nঅথবা,\n(খ ) নিচের উদ্দীপক অনুসরণে একটি খুদেগল্প লেখো:\nআজ সন্ধ্যায় হঠাৎই আকাশ কালো মেঘে ছেয়ে গেল...",
      "tag": "MGCC 25",
      "sub_questions": [
        {
          "label": "",
          "question": "",
          "explanation": "ক. উত্তর:\nফিলিস্তিন-সংকট বিষয়ে দুই বন্ধুর মধ্যে সংলাপ পাত্রপাত্রি: আরিফ ও সজল স্থান: কলেজ ক্যাম্পাস সময়: বিরতির সময়\nআরিফ: শুনেছিস সজল, ফিলিস্তিনে আবারও ভয়াবহ হামলা হয়েছে! অসংখ্য মানুষ প্রাণ হারিয়েছে।\nসজল: হ্যাঁ রে, খবরে দেখলাম। বিশেষ করে গাজা উপত্যকায় শিশু আর নারীদের ওপর যেভাবে বোমা বর্ষণ হচ্ছে, তা সত্যিই হৃদয়বিদারক।\nআরিফ: সবচেয়ে কষ্টের বিষয় হলো, পুরো বিশ্ব দেখছে—তবুও কার্যকরভাবে কেউ কিছু করছে না।\nসজল: ঠিক বলেছিস। কিছু দেশ মুখে প্রতিবাদ করলেও, অনেকেই রাজনৈতিক স্বার্থে নিরব। অথচ এ একটা মানবিক বিপর্যয়।\nআরিফ: ফিলিস্তিনিদের নিজেদের স্বাধীন রাষ্ট্র গঠনের অধিকার থাকা উচিত। দীর্ঘদিন ধরে তারা দখলদারিত্বের শিকার।\nসজল: হ্যাঁ। ১৯৪৮ সাল থেকেই তাদের ভূমি ধীরে ধীরে কেড়ে নেওয়া হয়েছে। এখন তো তারা নিজেদের ঘরেই বন্দি।\nআরিফ: আন্তর্জাতিক সংগঠনগুলোকে আরও সক্রিয় হতে হবে। জাতিসংঘের উচিত কঠোর সিদ্ধান্ত নেওয়া।\nসজল: আমাদেরও ছাত্র হিসেবে সামাজিক সচেতনতা বাড়াতে হবে। সোশ্যাল মিডিয়ায় সচেতন পোস্ট, আলোচনা ও প্রতিবাদ জানানো খুব জরুরি।\nআরিফ: চল, আমরা কলেজের পক্ষ থেকে একটি মানববন্ধনের প্রস্তাব দেই। ফিলিস্তিনিদের পাশে দাঁড়ানো আমাদের মানবিক দায়িত্ব।\nসজল: দারুণ চিন্তা! এই সংকটে নীরব থাকা মানে অন্যায়ের সঙ্গে সহমত হওয়া। আমরা যেন অন্তত সচেতন নাগরিক হতে পারি।\nঅথবা,\nখ. খুদে গল্প: অশনি সংকেত\nআজ সন্ধ্যায় হঠাৎই আকাশ কালো মেঘে ছেয়ে গেল। চারদিক হঠাৎ করে গাঢ় হয়ে উঠল, যেন প্রকৃতিই কিছু বলার চেষ্টা করছে। গ্রামের লোকজন যার যার বাড়ির উঠোনে পাতা শুকোতে দেওয়া ধানগুলো তড়িঘড়ি করে গুছিয়ে নিতে লাগল।\nসন্ধ্যার আজান দেওয়ার ঠিক আগমুহূর্তে ঝড় শুরু হলো। বিদ্যুৎ চমকাতে লাগল, গাছের ডালপালা দুলে উঠল আতঙ্কে।\nএইসবের মাঝেই ছোট্ট রাজু একা বসে আছে বারান্দায়, তার চোখে আতঙ্ক নয়, বরং এক ধরনের গভীর চিন্তা। তার মা সকালে শহরে গেছেন দাদুর ওষুধ আনতে। এখনও ফেরেননি। ঝড়ের শব্দে বারান্দার কাচ কাঁপতে থাকে, কিন্তু রাজুর চোখ জানালার বাইরে স্থির।\nঠিক তখনই এক প্রতিবেশী দৌড়ে এসে বললেন, “রাজু, ভেতরে চলো, ঝড়টা ভয়ানক হচ্ছে!” রাজু ধীরে ধীরে উঠে দাঁড়াল, চোখের কোণে পানি চিকচিক করে উঠেছে। সে জানে, তার মা হয়তো কোথাও আটকে গেছেন, হয়তো নিরাপদ আশ্রয়ে চলে গেছেন।\nএকটু পরেই, ঝড় থেমে যায়। আকাশ ধীরে ধীরে পরিষ্কার হতে থাকে। দূরে ভিজে রাস্তায় একটি সিএনজি থামে। রাজু দৌড়ে বেরিয়ে যায়। সিএনজি থেকে তার মা নামছেন—ক্লান্ত, কিন্তু নিরাপদ।\nরাজু মাকে জড়িয়ে ধরে। প্রকৃতি হয়তো ভয় দেখিয়েছিল, কিন্তু তার ভালোবাসা—মাকে ফিরে পাওয়ার আনন্দ—সব ঝড়কে ছাপিয়ে গেল।\nএই ধরনের আবেগঘন বা রহস্যময় গল্প কেমন লাগছে তোমার?"
        }
      ]
    },
    {
      "number": "12",
      "uddipok": "মানবকল্যাণে বিজ্ঞান",
      "tag": "CCC 24,PCC 24,NDCD 24,DCC 24,RCPC 24,CPCR 24,DB 23,DIN.B 23,JB 23,RB 23,SB 23,MB 23,CTG.B 23,RCC 23,NDCD 23,DRMC 23,JCC 23,ISCM 23,HC 23,CC 23,FCC 23,BCC 23,RUMC 23,DB 19,BB 19,DIN.B 19,CTG.B 19,RB 19,CB 19,All.B 18,CTG.B 17,BB 17,CB 17,SB 19,DB 16,SB 16,BB 16,RB 16,CPSCM 24",
      "sub_questions": [
        {
          "label": "",
          "question": "",
          "explanation": "ভূমিকা – বিজ্ঞান আধুনিক সভ্যতার আশীর্বাদ।  অন্ধকার জীবন থেকে মানুষকে আলোর পথে নিয়ে এসেছে বিজ্ঞান ও প্রযুক্তি সেবা। প্রাচীন থেকে আধুনিক ধারার জীবন যাপনে মানুষকে দিনের-পর-দিন নতুনত্ব উপহার দিয়ে চলেছে বিজ্ঞান। প্রতিদিনের জীবনে বিজ্ঞানের আবিষ্কার কোন না কোন ভাবে মানুষকে সহায়তা করছে ফলে মানুষের জীবন  সহজ থেকে সহজতর হচ্ছে। বিজ্ঞান শব্দের আভিধানিক অর্থ ‘বিশেষ জ্ঞান’। পার্থিব জগতের কল্যাণের জন্য বিশেষ জ্ঞান সৃষ্টি করায় বিজ্ঞানের অন্যতম লক্ষ্য। বিজ্ঞানের আবিষ্কার মানুষকে ক্রমবিবর্তনের মধ্য দিয়ে পৌঁছে দিয়েছে আধুনিক সভ্যতার চরম শিখরে।সারা পৃথিবীতে আজ বিজ্ঞানের জয়ধ্বনি। বিজ্ঞান ও প্রযুক্তি ব্যতীত মানুষ এক মুহূর্ত বাঁচতে পারবে না। বিজ্ঞানের ছোঁয়া  যে দেশে পড়েনি সে দেশ কোনভাবেই উন্নতি লাভ করতে পারেনি। মানুষের জীবনে বিজ্ঞানের ছোঁয়া কতটা লেগেছে তা প্রতিদিনকার জীবনকে দেখলেই আমরা অনুভব করতে পারি।মানব কল্যাণে বিজ্ঞান ও প্রযুক্তি প্রতিনিয়ত অবদান রেখে  চলেছে।\nবিজ্ঞানের আবিষ্কার- বিজ্ঞানের বিচিত্র আবিষ্কার মানুষের জীবনে সুফল বয়ে এনেছে। মানুষের জীবনে পরিপূর্ণতা এনে দিয়েছে বিজ্ঞান। গুহাবাসী মানুষ আলোকিত জীবনের প্রথম ধাপে আবিষ্কার করেছিল  আগুন। বিজ্ঞানের  পদযাত্রা শুরু হয়েছিল আগুন জ্বালানোর মধ্য দিয়ে।এরপর মানুষের জীবনে যে আবিষ্কারটি গতি এনে দিয়েছে তা হল চাকা আবিষ্কার। পণ্য পরিবহন ও এক স্থান থেকে অন্য স্থানে যেতে মানুষকে চাকা সহায়ক ভূমিকা পালন করেছে। এরপর থেকে মানুষকে আর থেমে থাকতে হয়নি আগুনে পুড়িয়ে  তৈরি হয়েছে নতুন নতুন যন্ত্রপাতি। এক স্থান থেকে অন্য স্থানে মানুষ  পৌঁছে গেছে চাকায়  চালিত বাহনের মাধ্যমে। সমাজের যত পরিবর্তন হয়েছে মানুষের জ্ঞান বিজ্ঞানের  জিজ্ঞাসা ততই বেড়েছে। আকাশ, জল, স্থল  সম্পর্কে মানুষের কৌতূহল বৃদ্ধি পেয়েছে ফলে আবিষ্কারের নেশা  মানুষকে তাড়িত করে।\nবিংশ শতাব্দীর বিজ্ঞান- বিজ্ঞানের জয়যাত্রা প্রাচীনকাল থেকে শুরু হলেও বিংশ শতাব্দীতে এসে সমৃদ্ধি লাভ করেছে। বিজ্ঞানের আবিষ্কার মানুষের জীবনকে যেমন সহজ করেছে তেমনি প্রকৃতিকে নিয়ন্ত্রণ করার কিছুটা সক্ষমতা তৈরি করেছে। বিজ্ঞানের বহুমুখী আবিষ্কার প্রাত্যহিক জীবনকে সহজ করে দিয়েছে। বিজ্ঞানের বিভিন্ন আবিষ্কার মানুষ তার প্রয়োজন মত ব্যবহার করছে। বিজ্ঞানের জয়যাত্রা একবিংশ শতাব্দীতে অব্যাহত থাকবে এবং পৃথিবীকে  নিয়ে যাবে সমৃদ্ধির চরম শিখরে। বিজ্ঞানের বহুমুখী আবিষ্কার পৃথিবীকে দেখাবে নতুন দিগন্ত।বিংশ শতাব্দীতে আমরা উপলব্ধি করতে পারছি বিজ্ঞানের আবিষ্কার ছাড়া সমৃদ্ধি অর্জন কোনভাবেই সম্ভব না।\nপ্রযুক্তি আবিষ্কারে আত্মত্যাগ- প্রকৃতি জগতের বিচিত্র বিষয়ের প্রতি ক্ষুদ্রাতিক্ষুদ্র আগ্রহ এবং পরীক্ষা-নিরীক্ষার মধ্য দিয়ে নতুন নতুন কিছু আবিষ্কার করা বিজ্ঞানীদের মূল কাজ। বিভিন্ন রকম আবিষ্কার থেকে আমরা যে সুফল ভোগ করছি এর পেছনে প্রযুক্তি আবিষ্কারকদের রয়েছে নিরলস শ্রম, মেধা, অধ্যবসায়  ও সাধনা। নতুন নতুন জ্ঞান সমাজে পরিবেশন করা খুব সহজ কাজ ছিল না। নিজের আবিষ্কার সমাজে প্রতিষ্ঠা করতে গিয়ে প্রাণ দিতে হয়েছে ব্রনো, ও ল্যাভয়িসকে। এছাড়া সক্রেটিস, গ্যালিলিও, আর্কিমিডিস, নিউটন, স্যার জগদীশচন্দ্র বসু  প্রভৃতি বিজ্ঞানী তাদের জীবনের বড় অংশ ব্যয় করেছেন গবেষণার কাজে। প্রযুক্তি আবিষ্কার এর পেছনের এই মহান মানুষগুলোর নিরলস পরিশ্রমের বিনিময়ে আধুনিক সভ্যতা বিচিত্র সুবিধা ভোগ করছে। প্রযুক্তি আবিষ্কারের প্রত্যক্ষ এই মানুষগুলোর প্রতি আমাদের সবসময় শ্রদ্ধাশীল থাকতে হবে।\nদৈনন্দিন জীবনে বিজ্ঞান – প্রতিদিনকার জীবনে এমন কোনো মুহূর্ত নেই যে মুহূর্তে আমরা বিজ্ঞানের আশীর্বাদ গ্রহণ করছি না। সকাল থেকে শুরু করে সন্ধ্যা পর্যন্ত বিভিন্ন ভাবে বিজ্ঞান আমাদের পাশে থাকে। সকালে ঘুম থেকে ওঠার সময় যে ঘড়িটা দেখি সেটি থেকে শুরু করে অফিস-আদালতের কাজ শেষ করে এসি বা ফ্যানের বাতাসে নিদ্রায় যাওয়া পর্যন্ত ছন্দময় জীবন এনে দিয়েছে বিজ্ঞান । যাতায়াত, তথ্য প্রযুক্তির ব্যবহার, মানুষের সঙ্গে যোগাযোগ স্থাপন, ব্যবসা-বাণিজ্যের প্রসার, কৃষি, চিকিৎসা, শিক্ষা ও প্রকৌশলীসহ নানামুখী কাজে বিজ্ঞান আমাদের পাশে রয়েছে। মানুষের প্রতিটি কর্মকাণ্ডের সঙ্গে বিজ্ঞান জড়িত। সমাজের প্রতিটি স্তরে বিজ্ঞান এর ছোঁয়া লেগেছে ফলে  জীবনে এসেছে পরিবর্তন। মানব জীবন এবং বিজ্ঞানকে আজ কোনভাবেই আলাদা করা যাবে না। প্রাত্যহিক জীবনে বিজ্ঞান আমাদের প্রতিনিয়ত সুফল এনে দিচ্ছে।\nবেকারত্ব মোচনে বিজ্ঞান – উন্নয়নশীল ও অনুন্নত দেশে বেকারত্ব অভিশাপ। আর্থিক সচ্ছলতা না থাকলে সমাজে অরাজকতা সৃষ্টির সম্ভাবনা থাকে। বিজ্ঞানের আবিষ্কার আজ বেকারত্ব  দূরীকরণ উল্লেখযোগ্য ভূমিকা রাখছে। হাতে-কলমে প্রযুক্তি সেবা সম্পর্কে জ্ঞান লাভ করে  তরুণ সমাজ অর্থ উপার্জন করছে। রেডিও ,টেলিভিশন, বৈদ্যুতিক পাখা, কম্পিউটার, মোবাইল উৎপাদন প্রতিষ্ঠানে যেমন শ্রম শক্তির প্রয়োজন হচ্ছে তেমনি ভাবে পরবর্তীতে মেরামতের জন্য আরেকটি শ্রমশক্তির প্রয়োজন দেখা দিচ্ছে ।ইলেকট্রনিক বিভিন্ন যন্ত্রাংশ উৎপাদন এবং মেরামতের জন্য আধুনিক শিক্ষা ব্যবস্থার মধ্যে কর্মমুখী শিক্ষার সুযোগ করে দিয়ে বেকারত্ব দূর করা সম্ভব হচ্ছে। ফ্রিল্যান্সিংয়ের মাধ্যমে অর্থ আয় করে বাংলাদেশের তরুণ সমাজ দেশের আর্থিক খাতে বিরাট ভূমিকা পালন করছে। বড় বড় শিল্প-কলকারখানায় উৎপাদন বৃদ্ধির জন্য বেশি বেশি শ্রমিক লাগছে। মোবাইলে রিচার্জ বা  মোবাইল এর মাধ্যমে ব্যাংকিং কার্যক্রম সম্পন্ন করে অর্থ উপার্জন করছে এবং তা দিয়ে একটি শ্রেণী তাদের জীবন জীবিকা বেশ ভালোভাবে নির্বাহ করছে। সর্বোপরি বিজ্ঞান বেকারত্ব দূর করার কাজে উল্লেখযোগ্য ভূমিকা পালন করছে।\nশিক্ষা ক্ষেত্রে বিজ্ঞানের অবদান-  শিক্ষা বিকাশের ক্ষেত্রে সবচেয়ে উল্লেখযোগ্য ভূমিকা রেখেছে বিজ্ঞানের নতুন আবিষ্কার।বিশেষ করে কাগজ-কলমের আবিষ্কার, মুদ্রণ শিল্পের অগ্রগতি, টাইপরাইটার আবিষ্কার যা শিক্ষার প্রসার ও বিকাশে সহায়তা করছে ।আধুনিক সময়ে কম্পিউটার আবিষ্কার হওয়ার পর শিক্ষাক্ষেত্রে উন্নতি আরো বৃদ্ধি পেয়েছে। পাওয়ার পয়েন্ট প্রেজেন্টেশনের মাধ্যমে খুব সহজভাবে   পাঠ্যবইয়ের বিষয়সমূহ উপস্থাপন  করলে শিক্ষার্থীদের বুঝতে সুবিধা  হায়। শিক্ষক ও শিক্ষার্থীদের যোগাযোগের মাধ্যম হিসেবে ইমেইল বা সামাজিক যোগাযোগ মাধ্যম বেশ কার্যকরী। শিক্ষার আলো পৌঁছে দিতে বিজ্ঞান সর্বোচ্চ চেষ্টা করছে। দেশ-বিদেশের বিশ্ববিদ্যালয়গুলোতে উচ্চতর শিক্ষা লাভের জন্য গবেষণা পত্র জমা দেওয়া বা ভর্তি পরীক্ষা  এখন অনলাইনের মাধ্যমে সম্পন্ন হচ্ছে। পৃথিবীর বিভিন্ন দেশের উন্নত শিক্ষা প্রতিষ্ঠান সম্পর্কে ধারণা নেওয়া এবং বিচিত্র জ্ঞান আহরণের জন্য ইন্টারনেট প্রযুক্তির অধিক কার্যকর। পৃথিবীর যেকোন ভাষার উল্লেখযোগ্য গ্রন্থ আমরা সহজেই পড়তে পারি ইন্টারনেটের কল্যাণে। পৃথিবীর কোন জ্ঞান নির্দিষ্ট সমাজ বা দেশের গন্ডির মধ্যে সীমাবদ্ধ থাকছে না, জ্ঞান হয়ে উঠেছে সমগ্র পৃথিবীর। বিজ্ঞানের নানা আবিষ্কার শিক্ষাক্ষেত্রকে  উন্নতির দিকে নিয়ে যাচ্ছে।\nচিকিৎসা ক্ষেত্রে বিজ্ঞান- জনস্বাস্থ্যের কল্যাণে উল্লেখযোগ্য ভূমিকা রেখেছে বিজ্ঞান। চিকিৎসা ক্ষেত্রে বিজ্ঞানের অবদান আমরা তখনই বুঝতে পারে যখন আমি বা আমার পরিবারের কেউ অসুস্থ হয়। এক্সে, আল্ট্রাসনোগ্রাম, ইসিজি, সিটি স্ক্যান প্রভৃতি আবিষ্কার রোগ নির্ণয় করার ক্ষেত্রে যথাযথ ভূমিকা পালন করছে। অত্যাধুনিক আবিষ্কার জটিল রোগের  সহজ সমাধান এনেছে। বৃক্ক,  অস্থিমজ্জা, যকৃত এর মত শরীরের গুরুত্বপূর্ণ অঙ্গ প্রতিস্থাপনের মাধ্যমে মানুষ নতুন করে জীবন ফিরে পাচ্ছে। হৃদ রোগীদের জন্য রক্তের প্রবাহ ঠিক রাখতে রক্তনালীর মাঝে  রিং ব্যবহার করা হচ্ছে অথবা লেজার রশ্মির মাধ্যমে রক্তনালীর অভ্যন্তরের চর্বি সরিয়ে দিচ্ছে। ক্যান্সারে আক্রান্ত রোগীদের চিকিৎসা নিশ্চিত করার লক্ষ্যে কেমোথেরাপির বিশেষ ভূমিকা পালন করছে। মূত্রথলি ও পিত্তকোষের পাথর অপসারণের জন্য লেজার রশ্মি ব্যবহার বর্তমান সময়ে বেশ বৃদ্ধি পেয়েছে। লেজারের মাধ্যমে শরীরের  অতি স্পর্শকাতর স্থানের সুচিকিৎসা নিশ্চিত করা যাচ্ছে। বিজ্ঞানের আবিষ্কার ব্যতীত আজকের দিনের আধুনিক চিকিৎসা কোনভাবেই কল্পনা করা সম্ভব নয়। কম্পিউটার প্রযুক্তি চিকিৎসাবিজ্ঞানে অভূতপূর্ব পরিবর্তন  এনে দিয়েছে।\nঅর্থনীতিতে বিজ্ঞানের অবদান- অর্থনৈতিক ভিত্তি ব্যতীত আধুনিক পৃথিবীতে কোন দেশ উন্নতি করতে পারবে না। অর্থনৈতিক প্রবাহ যে দেশে যত বেশি গতিশীল থাকে সেই দেশের জীবনযাত্রার মান তত বেশি উন্নতি লাভ করবে। অর্থনৈতিক উন্নয়নের ক্ষেত্রে বিজ্ঞানের অবদান বিশেষভাবে গুরুত্ব বহন করে। শিল্প কলকারখানা, ব্যাংকিং ব্যবস্থা, আধুনিক মানের যন্ত্রপাতি আবিষ্কার সহ আর্থিক খাতের সকল প্রতিষ্ঠানে বিজ্ঞানের  ছোঁয়া লেগেছে। বিজ্ঞানের সুফল হিসেবে মানুষের কর্মসংস্থানের সৃষ্টি হয়েছে যেমন তেমনি ভাবে আর্থিক প্রবাহ বৃদ্ধি পেয়েছে সর্বোপরি একটি দেশের মোট দেশজ উৎপাদন বা জিডিপিতে বিশেষ প্রভাব সৃষ্টি করছে।মানুষের মাথাপিছু আয় যত বেশি বৃদ্ধি পাবে তত বেশি সে দেশের সম্মান বহির্বিশ্বে বৃদ্ধি পাবে। অর্থনৈতিকভাবে সচ্ছলতা সৃষ্টি করা বিজ্ঞানের কাজ হয়ে দাঁড়িয়েছে। নতুন নতুন আবিষ্কার অর্থনৈতিক প্রবাহে আর্থিক উৎসের নতুন নতুন পথ সংযুক্ত করছে।\nযোগাযোগ ও পরিবহন ব্যবস্থায় বিজ্ঞান- যে দেশের পরিবহন ও যোগাযোগ ব্যবস্থা যত নিরাপদ ও সহজ সেই দেশ তত দ্রুত উন্নতি করতে পারবে। বর্তমান পৃথিবীর  সমৃদ্ধি বহুলাংশে নির্ভর করে সে দেশের পরিবহন ও যোগাযোগ ব্যবস্থার ওপর।চাকা আবিষ্কারের মধ্য দিয়ে পরিবহন ও যোগাযোগ ব্যবস্থা পরিবর্তনের যে ধারা শুরু হয়েছিল তা বর্তমানে ব্যাপকতা লাভ করেছে। বুলেট ট্রেন, এরোপ্লেন, রকেট সহ বহু ধরনের দ্রুতগামী বাহন আবিষ্কৃত হয়েছে। নৌপথে পণ্য ও মানুষ পরিবহনের জন্য উন্নত মানের জাহাজ, লঞ্চ, স্টিমার ,স্পিড বোর্ড আবিষ্কৃত হয়েছে। পৃথিবীর এক প্রান্ত থেকে অন্য প্রান্তে মানুষের সঙ্গে যোগাযোগ স্থাপনের জন্য মোবাইল, টেলিফোন ব্যবহার করা হচ্ছে। প্রাতিষ্ঠানিক তথ্য বিনিময়ের জন্য ইমেইল সবচেয়ে জনপ্রিয় মাধ্যম।গভীর সমুদ্র পথ পাড়ি দিতে পারে এমন বৃহদায়তনের উচ্চ প্রযুক্তি সম্পন্ন মালবাহী জাহাজ পৃথিবীর এক প্রান্ত থেকে অন্য প্রান্ত পর্যন্ত চলে যাচ্ছে।  যোগাযোগ ও পরিবহন ব্যবস্থায় বিজ্ঞানের অবদান অনস্বীকার্য।\nঝুঁকিপূর্ণ কাজে বিজ্ঞান- মানুষ যেখানে পৌঁছাতে পারে না সেখানে মানুষের তৈরি প্রযুক্তি পৌঁছে যেতে পারে সহজেই। বিজ্ঞানের অভূতপূর্ব আবিষ্কার রোবট। মহাশূন্যের রহস্য আবিষ্কারের জন্য রোবট সবচেয়ে কার্যকরী মাধ্যম। দুর্গম পাহাড়-পর্বত, গভীর খনি, সমুদ্রের অতল গহীনে সহজে পৌঁছে যাচ্ছে রোবট। মানুষকে  চাঁদে নিয়ে  গেছে রকেট  আবার মঙ্গলে  পানির অস্তিত্ব খুঁজে পেতে বিজ্ঞান নিরলস পরিশ্রম করে যাচ্ছে।মহাশূন্যের বিচিত্র অজানা তথ্য জানতে মানুষ বিজ্ঞানের শরণাপন্ন হচ্ছে।আকাশপথে ড্রোনের মাধ্যমে গোয়েন্দা তথ্য যেমন সংগ্রহ করা হচ্ছে তেমনি ভাবে মানুষের কাছে বার্তাও পাঠানো হচ্ছে এই প্রযুক্তির মাধ্যমে। যেখানে মানুষের জীবনের ঝুঁকি রয়েছে সেখানে এগিয়ে যাচ্ছে বিজ্ঞানের আবিষ্কৃত বিভিন্ন প্রযুক্তি।মানবকল্যাণে বিজ্ঞান সব সময় অবদান রেখে চলেছে।\nবাণিজ্য বিকাশে বিজ্ঞানের অবদান- সাম্প্রতিক বিশ্বে বাণিজ্য বিকাশে সবথেকে কার্যকরী ভূমিকা পালন করছে বিজ্ঞান। এক দেশ থেকে অন্য দেশে  কাঁচামাল সরবরাহ করা যেমন সহজ হচ্ছে তেমনি ভাবে পৃথিবীর যেকোন প্রান্তে উৎপাদিত পণ্য পৌঁছে দেয়া যাচ্ছে। সমগ্র পৃথিবীটাই এখন একটি বাজারে পরিণত হয়েছে এবং এর একমাত্র কারণ বিজ্ঞানের বিস্ময়কর আবিষ্কার সমূহ। পৃথিবীর কোন অঞ্চলে কোন পণ্যের চাহিদা রয়েছে তা যেমন আমরা মুহূর্তের মধ্যে ইন্টারনেট সংযোগের মাধ্যমে জানতে পারি ঠিক তেমনি ভাবে  একটি পণ্য উৎপাদন করতে কত খরচ পড়বে তাও আমরা সহজে হিসাব করে ফেলতে পারি।বাণিজ্য বিকাশের আজকের যে সফলতার পেছনে বিজ্ঞানের  বড় অবদান রয়েছে।\nকৃষিক্ষেত্রে বিজ্ঞান- মানুষের খাদ্য নিরাপত্তার জন্য বিজ্ঞানীরা নতুন নতুন জাতের  বীজ উৎপাদন করছে। এখন আর মাঠে আমরা লাঙ্গল গরু খুব একটা দেখি না আমরা দেখি  পাওয়ার টিলার, ট্রাক্টর, ধান মাড়াই যন্ত্র। কৃষি কাজ সহজ করার জন্য আবিষ্কৃত হয়েছে বীজ রোপণ, ফসল আহরণ করার যন্ত্র। পানির জন্য প্রকৃতির ওপর নির্ভরতা কমিয়ে গভীর নলকূপ স্থাপন করে পানি উত্তোলন করা হচ্ছে।  পূর্বে যে জমিতে বছরে একটি মাত্র  সফল উৎপাদন হতো সেই জমিতে উন্নত জাতের বীজ ব্যবহার করার কারণে বছরে তিনটি ফসল উৎপাদিত হচ্ছে।  বিভিন্ন জাতের বিলুপ্তপ্রায় দেশি মাছ পুকুরে চাষ করার উপযোগী করার মাধ্যমে দেশে মাছের চাহিদা পূরণ হচ্ছে। মাটি পরীক্ষার যন্ত্র ব্যবহার করে জমিতে প্রয়োজনীয় সার ব্যবহার করা হচ্ছে।প্রাকৃতিক  সারের সঙ্গে ব্যবহৃত হচ্ছে রাসায়নিক সার।গবেষণার মাধ্যমে কৃষিক্ষেত্রে উন্নত জাতের বীজ, সার, চাষ পদ্ধতি, আবিষ্কৃত  হয়েছে  যা মূলত কৃষি বিপ্লবের ভিত্তি রচনা করেছে। মানব কল্যাণের জন্য বিজ্ঞান যেসব আবিষ্কার মানুষের জীবনকে বদলে দিয়েছে তারমধ্যে উল্লেখযোগ্য হল কৃষি সম্পর্কিত আবিষ্কার।\nজীবনমান উন্নয়নে বিজ্ঞানের ব্যবহার- মানুষের অর্থনৈতিক প্রবাহ যদি যথাযথ থাকে তাহলে জীবন মানের উন্নয়ন ঘটে। অর্থনৈতিক প্রবাহ ঠিক রাখার ক্ষেত্রে বিজ্ঞানের নতুন নতুন আবিষ্কারের অবদান অনস্বীকার্য। জীবনমান উন্নয়নের ক্ষেত্রে বিজ্ঞানের আবিষ্কার অভূতপূর্ব ভাবে কাজে লাগছে। আজ আমরা রেডিও টেলিভিশনের মাধ্যমে ঘরে বসেই বিনোদন লাভ করতে পারছি আবার প্রয়োজন মত অন্যের সঙ্গে যোগাযোগ স্থাপনের জন্য টেলিফোন, মোবাইল ব্যবহার করছি। বাণিজ্য ব্যবস্থা ঠিক রাখার জন্য বিশেষ অ্যাপ ব্যবহার করা হচ্ছে। সার্বিকভাবে আমাদের জীবন মান উন্নয়নে প্রত্যক্ষভাবে বিজ্ঞান প্রভাব ফেলছে।\nআবহাওয়ার পূর্বাভাস জানতে বিজ্ঞান – প্রকৃতির বিপক্ষে গিয়ে আমরা যতই অবস্থান নিচ্ছে ততই প্রকৃতি নিজের শক্তি-সামর্থ্য জানান দিতে ঝড়, বন্যা, জলোচ্ছ্বাস সহ বিভিন্ন রকম প্রাকৃতিক দুর্যোগ সৃষ্টি করছে। মানুষ  তার বুদ্ধি বিবেক ব্যবহার করে আবহাওয়ার পূর্বাভাস জানার জন্য প্রযুক্তি সহায়তা নিচ্ছে। বাতাসের গতিবেগ নির্ণয়, বাতাসে জলীয় বাস্পের পরিমাণ নির্ণয়,ঘূর্ণিঝড়ের পূর্বাভাস, জলোচ্ছ্বাসের সম্ভাবনা সহ বিভিন্ন রকম দুর্যোগপূর্ণ আবহাওয়ার আগাম সংবাদ আমরা বিজ্ঞানের কল্যাণে  পাচ্ছি ।বাংলাদেশের উপকূলীয় এলাকায় বসবাসরত মানুষের প্রকৃতির সঙ্গে যুদ্ধ করে বেঁচে থাকতে হয় তাই অতি বর্ষণের ফলে সৃষ্ট বন্যা, অথবা নিম্নচাপের ফলে সৃষ্টি হওয়া ঘূর্ণিঝড় থেকে রক্ষা পাওয়ার জন্য বিজ্ঞান আমাদের সহায়তা করছে। উপগ্রহের মাধ্যমে আমরা আবহাওয়ার পূর্বাভাস জানতে পারি।\nশিল্প ক্ষেত্রে বিজ্ঞান-  অষ্টাদশ শতাব্দীতে ইউরোপে শিল্প বিপ্লব ঘটেছিল মূলত বিজ্ঞানের নতুন নতুন আবিষ্কারের ফলে। ছোট শিল্প বা কুটির শিল্প একটি পণ্য উৎপাদন করতে যে সময় ও অর্থ ব্যয় করে বৃহৎ শিল্প তার থেকে কম মূল্যে পণ্য উৎপাদন করতে সক্ষম হচ্ছে। শিল্পক্ষেত্রে যে পরিবর্তন তার পেছনে রয়েছে বিজ্ঞানের আশীর্বাদ। অনলাইন ভিত্তিক বিভিন্ন ওয়েবসাইটে উৎপাদিত পণ্যের বিজ্ঞাপন প্রদানের মাধ্যমে ক্রেতা সংগ্রহ করা সহজ হয়েছে। আধুনিক সময়ে শিল্পের প্রসারে বিজ্ঞানের বিস্ময় আবিষ্কার বহুমুখী। উৎপাদন থেকে শুরু করে ক্রেতা পর্যন্ত আধুনিক প্রযুক্তির সহায়তা নেয়া হচ্ছে। ইন্টারনেট ব্যবহার করে পণ্যের বিজ্ঞাপন দেওয়া যেমন সহজ তেমনি ভাবে পণ্যের চাহিদা যাচাই করারও সুযোগ তৈরি হয়েছে। বিভিন্ন পণ্য উৎপাদনের জন্য যে কাঁচামাল ব্যবহার করা হয় তার বৃহৎ অংশ পাওয়া যায় খনিতে আর  খনির অনুসন্ধান কাজ করতে ব্যবহার করা হচ্ছে আধুনিক বিজ্ঞানের বিভিন্ন আবিষ্কার।\nসভ্যতা বিকাশে বিজ্ঞানের অবদান- মানব সভ্যতা বিকাশের ক্ষেত্রে উল্লেখযোগ্য অবদান রেখেছে বিজ্ঞান। বিজ্ঞান ছাড়া কখনোই আমরা আজকের এই আধুনিক বিশ্বে উপস্থিত হতে পারতাম না। জ্ঞান বিজ্ঞানের বিকাশ, যোগাযোগ ব্যবস্থার অভূতপূর্ব পরিবর্তন, মানুষের চিন্তা চেতনার বিশালতা, সভ্য জীবনে পদার্পণ এ সকল কিছুর পেছনে রয়েছে বিজ্ঞান। সর্বোপরি সভ্যতা বিকাশের ক্ষেত্রে বিজ্ঞান  সব থেকে বেশি অবদান রেখেছে। সূর্যোদয় থেকে সূর্যাস্ত পর্যন্ত সকল কাজেই প্রত্যক্ষ এবং পরোক্ষভাবে বিজ্ঞানের উপর আমাদের নির্ভর করতে হচ্ছে।\nবিজ্ঞানের ক্ষতিকর দিক –  বিজ্ঞানের সাফল্যের দিক যেমন রয়েছে তেমনি তার একটি অন্ধকার দিকও রয়েছে যা আমরা অস্বীকার করতে পারি না।পৃথিবীতে আজ বড় বড় যুদ্ধে ব্যবহার করা হচ্ছে ভারি ভারি অস্ত্র যেমন বোমারু বিমান, পারমানবিক বোমা, ডিনামাইট, এটম বোমা, ট্যাংক, কামান সহ বিভিন্ন গোলাবারুদ যা আধুনিক বিজ্ঞানের আবিষ্কার। প্রথম ও দ্বিতীয় বিশ্বযুদ্ধ, ইসরাইল-ফিলিস্তিন যুদ্ধ, আফগানিস্তান, সিরিয়ার যুদ্ধ যার মধ্য দিয়ে মানব সভ্যতা দেখলো বিজ্ঞানের ভয়াবহ রূপ।হিরোশিমা ও নাগাসাকির মানুষ আজও যুদ্ধের ভয়াবহতা বহন করে যাচ্ছে।\nউপসংহার- বিজ্ঞানের কিছু আবিষ্কার মানুষের জন্য ক্ষতির কারণ হলেও বৃহত্তর অর্থে বিজ্ঞান মানুষকে দেখিয়েছে শান্তি এবং সমৃদ্ধির পথ। বিজ্ঞানকে যদি আমরা শুভ কাজে ব্যবহার করতে পারি তাহলে বিজ্ঞান হবে আমাদের কাছে শতভাগ আশীর্বাদ আর যদি খারাপ কাজে ব্যবহার করি তাহলে আমাদের জন্য হবে অভিশাপ। বর্তমান সময়ে বিজ্ঞান ছাড়া আমরা কোন ভাবে সমৃদ্ধির পথে এগোতে পারি না। সর্বোপরি বিজ্ঞানের বিচিত্র আবিষ্কার মানুষের জীবনে  কল্যাণ বয়ে নিয়ে এসেছে।"
        }
      ]
    }
  ]
}