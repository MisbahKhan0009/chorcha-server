{
  "title": "বরিশাল বোর্ড ২০২৪",
  "subtitle": "তথ্য ও যোগাযোগ প্রযুক্তি (8)",
  "questions": [
    {
      "number": "1",
      "uddipok": "দৃশ্যকল্প-১: ডাক্তার মনিরা মেডিকেল কলেজে তার শিক্ষার্থীদের কোনো ধরনের কাটা ছেঁড়া ছাড়াই অত্যধিক নিম্নতাপমাত্রায় বিভিন্ন ধরনের ক্যানসার নিরাময় সম্পর্কে পাঠদান করলেন। দৃশ্যকল্প-২: ড. মামুন বিশেষ প্রযুক্তি ব্যবহার করে উন্নত জাতের উদ্ভিদ ও প্রাণী উদ্ভাবনের লক্ষ্যে প্রান্তিক পর্যায়ে কাজ করছেন।",
      "tag": "BB 24",
      "sub_questions": [
        {
          "label": "ক",
          "question": "মহাকাশ অভিযান কী?",
          "explanation": "মহাকাশচারীসহ কিংবা মহাকাশচারী ছাড়াই কোনো মহাকাশযান যখন পৃথিবীর মাধ্যাকর্ষণ শক্তির বাঁধন কাটিয়ে পৃথিবীপৃষ্ঠ থেকে কমপক্ষে একশ কিলোমিটার উপরে বায়ুমণ্ডলের বাইরে যাওয়াই হলো মহাকাশ অভিযান।"
        },
        {
          "label": "খ",
          "question": "ক্ষুদ্র আকারের জিনিস দিয়ে বড়ো আকারের জিনিস তৈরি করার প্রযুক্তিটি ব্যাখ্যা কর।",
          "explanation": "ক্ষুদ্র আকারের জিনিস দিয়ে বড় আকারের জিনিস তৈরি করার প্রযুক্তিটি হলো ন্যানোটেকনোলজি। কোনো একটি বস্তুর কার্যক্ষমতা বাড়ানোর জন্য যে বিশেষ প্রযুক্তি বা যন্ত্র ব্যবহার করে অণু বা পরমাণুগুলোকে ন্যানো পার্টিকেলরূপে পরিবর্তন করা হয় সেই প্রযুক্তিই হলো ন্যানোটেকনোলজি। এই প্রযুক্তির মাধ্যমে ক্ষুদ্র আকারের জিনিস দিয়ে যেমন- কম্পিউটারের হার্ডডিস্ক ও অন্যান্য ইলেকট্রনিক যন্ত্র তৈরিতে ব্যবহার করা হয়।"
        },
        {
          "label": "গ",
          "question": "উদ্দীপকের দৃশ্যকল্প-১ এ যে চিকিৎসা পদ্ধতি সম্পর্কে বলা হয়েছে তা আলোচনা কর।",
          "explanation": "উদ্দীপকের দৃশ্যকল্প-১ এ যে চিকিৎসা পদ্ধতি সম্পর্কে বলা হয়েছে সেটি হলো ক্রায়োসার্জারি। ক্রায়োসার্জারি হচ্ছে এমন একটি বিশেষ চিকিৎসা পদ্ধতি যার মাধ্যমে অতি ঠান্ডা তাপমাত্রায় শরীরের অস্বাভাবিক ও অসুস্থ টিস্যু (কোষ) ধ্বংস করা হয়। এক্ষেত্রে শীতলীকরণের জন্য ক্রায়োজেনিক পদার্থ হিসাবে তরল নাইট্রোজেন, কার্বন ডাই-অক্সাইড, আর্গন ও ডাই মিথাইল ইঘার-প্রোপেন ইত্যাদি ব্যবহৃত হয় এবং হিটিং সোর্স হিসাবে হিলিয়াম ব্যবহার করা হয়। ক্রায়োসার্জারিতে তথ্য ও যোগাযোগ প্রযুক্তির অবদান নিচে মূল্যায়ন করা হলো- প্রস্তাবিত ক্রায়োপ্রব কীভাবে যাবে এবং প্রকৃত ক্রায়োপ্রব কীভাবে যাচ্ছে তার তুলনামূলক চিত্র দেখার জন্য, অর্থাৎ সঠিকভাবে শরীরের অভ্যন্তরে ক্রায়োপ্রব পরিচালনার জন্য এবং পাশের সুস্থ কোষ যাতে নষ্ট না হয় সেজন্য কম্পিউটার নিয়ন্ত্রিত আলট্রা সাউন্ড অথবা এমআরআই (MRI-Magnetic Resonance Imaging) ব্যবহার করা হয়। ক্রায়োসার্জারির জন্য ব্যবহৃত ক্রায়োজেন, যেমন- তরল নাইট্রোজেন, আর্গন এবং ক্রায়োস্প্রে ডিভাইস উৎপাদনকারী প্রতিষ্ঠান তাদের তাদের কাঁচামাল সংগ্রহে, পণ্য উৎপাদনে এবং পণ্য বিপণনে কম্পিউটার ও তথ্য প্রযুক্তি ব্যাপকভাবে ব্যবহার করছে। যারা ক্রায়োসার্জারি চিকিৎসা নিয়ে গবেষণা করেন তাদের মধ্যে মত বিনিময় করার জন্য ইন্টারনেট, টেলিকনফারেন্সিং, ভিডিওকনফারেন্সিং এর ব্যবহার হচ্ছে। এ চিকিৎসা সংক্রান্ত গবেষণার ফলাফল সংরক্ষণের জন্য ডেটাবেজ ব্যবহার করা হচ্ছে। পুরো চিকিৎসা প্রক্রিয়াটি কম্পিউটার নিয়ন্ত্রিত রোবটের মাধ্যমে সম্পন্ন করা যেতে পারে। ডাক্তারদের ক্রায়োসার্জারি প্রশিক্ষণের জন্য ভার্চুয়াল রিয়েলিটির সিমুলেট সফটওয়্যার ব্যবহার করা যেতে পারে।"
        },
        {
          "label": "ঘ",
          "question": "দৃশ্যকল্প-২ এ ড. মামুন যে প্রযুক্তি ব্যবহার করছেন তা খাদ্যে স্বয়ংসম্পূর্ণতা অর্জন করতে অপরিহার্য বিশ্লেষণপূর্বক মতামত দাও।",
          "explanation": "উদ্দীপকের দৃশ্যকল্প-২ এ ড. মামুন যে প্রযুক্তি ব্যবহার করেছেন সেটি হলো জেনেটিক ইঞ্জিনিয়ারিং। কোনো জীব থেকে একটি নির্দিষ্ট জিন বহনকারী DNA খণ্ড পৃথক করে ভিন্ন একটি জীবে স্থানান্তরের কৌশলকে জেনেটিক ইঞ্জিনিয়ারিং বা জিনতত্ত্ব প্রকৌশল বলে। জিন প্রযুক্তির মূল উদ্দেশ্য হচ্ছে কোনো বিশেষ জিনকে ক্রোমোজোমের ডিএনএ (DNA) অণু থেকে পৃথক করে তাকে কাজে লাগানো। । এই পৃথকীকৃত জিনকে কোনো জীবকোষে প্রবেশ করিয়ে বা কোষ হতে সরিয়ে উক্ত জীবটির বৈশিষ্ট্যের বংশগতি বদলে দেওয়া সম্ভব। এর ফলে- • জীবটি প্রথমে যে কাজে অভ্যস্ত ছিল না, তা করতে সক্ষম হয়। • ত্রুটিপূর্ণ জিনযুক্ত একটি কর্মক্ষমতাবিহীন জীবের কোষে অন্য জীব থেকে সংগৃহীত কর্মক্ষম বা ভালো জিন স্থানান্তরিত করে কর্মক্ষমতাবিহীন জীবটিকে কর্মক্ষম করা যায়। • মানুষের প্রয়োজনীয় হরমোন বা এনজাইমের নিঃসরণ নিয়ন্ত্রণকারী জিন নিম্নস্তরের কোনো প্রাণী বা ব্যাকটেরিয়ার দেহে প্রবেশ করিয়ে দ্রুত ও বেশি পরিমাণে উক্ত হরমোন বা এনজাইম উৎপন্ন করা যায়। ক্ষতিকর জিন অপসারণের মাধ্যমে দেহের রোগবালাই বা কোনো খারাপ অভ্যাস দূর করা সম্ভব। বাংলাদেশে কৃষি উন্নয়ন, ঔষধ শিল্প, গৃহপালিত পশু ও মৎস্য উন্নয়ন, দুগ্ধজাত দ্রব্য উৎপাদন, ফরেনসিক টেস্ট, পরিবেশ রক্ষা, মানব স্বাস্থ্যের উন্নয়ন, বেকারত্ব দূরীকরণ, শিল্পজাত দ্রব্য উৎপাদন, ব্যবসা-বাণিজ্য, অর্থনীতি এবং আর্থিক অবস্থার উন্নতিসহ বিভিন্নক্ষেত্রে মানুষের জীবন যাত্রার মান উন্নয়নে জেনেটিক ইঞ্জিনিয়ারিং বেশ প্রভাব বিস্তার করেছে। এজন্য বলা যায়, জেনেটিক ইঞ্জিনিয়ারিং প্রযুক্তি খাদ্যে স্বয়ংসম্পূর্ণতা অর্জন করতে অপরিহার্য ভূমিকা পালন করছে।"
        }
      ]
    },
    {
      "number": "2",
      "uddipok": "বর্তমান যুগে সৈনিকরা একটি বিশেষ প্রযুক্তি ব্যবহার করে ঘরে বসেই কৃত্রিম পরিবেশে যুদ্ধের বিভিন্ন কৌশল রপ্ত করতে পারেন। প্রশিক্ষণ ক্যাম্পে প্রবেশের জন্য একটি ডিভাইসে আঙুলের ছাপ এবং অপর একটি ডিভাইসের দিকে তাকাতে হয়।",
      "tag": "BB 24",
      "sub_questions": [
        {
          "label": "ক",
          "question": "বায়োইনফরমেটিক্স কী",
          "explanation": "কম্পিউটার সফটওয়্যার ও পরিসংখ্যানগত কৌশল ব্যবহার করে জৈব ডেটা সংগ্রহ, সংরক্ষণ ও প্রক্রিয়া করে বিশ্লেষণের একটি উন্নত পদ্ধতি হলো বায়োইনফরমেটিক্স।"
        },
        {
          "label": "খ",
          "question": "বর্তমানে চিকিৎসকদের পাশাপাশি যন্ত্রও সার্জারির কাজ করছে- ব্যাখ্যা কর।",
          "explanation": "বর্তমানে চিকিৎসকদের পাশাপাশি যন্ত্রও সার্জারির কাজ করছে যেমন- রোবট। কারণ রোবটের মস্তিষ্ক বা কম্পিউটার, অ্যাকচুয়েটার, সেন্সর, ম্যানিপুলেশন ক্ষমতা রয়েছে। যার ফলে রোবট খুব সহজে কঠিনতম অপারেশন সফলভাবে করতে সক্ষম হচ্ছে।"
        },
        {
          "label": "গ",
          "question": "উদ্দীপকে সৈনিকদের প্রশিক্ষণে ব্যবহৃত প্রযুক্তিটি ব্যাখ্যা কর।",
          "explanation": "উদ্দীপকে সৈনিকদের প্রশিক্ষণে ব্যবহৃত প্রযুক্তিটি হলো ভার্চুয়াল রিয়েলিটি। প্রকৃত অর্থে বাস্তব নয় কিন্তু বাস্তবের চেতনা উদ্রেককারী বিজ্ঞান নির্ভর কল্পনাকে ভার্চুয়াল রিয়েলিটি বলে। এটি সফটওয়্যার নির্মিত একটি কাল্পনিক পরিবেশ, যেখানে ব্যবহারকারী ঐ পরিবেশে মগ্ন হয়ে, বাস্তবের অনুকরণে সৃষ্ট দৃশ্য উপভোগ করে, সেই সাথে বাস্তবের ন্যায় শ্রবণানুভূতি এবং দৈহিক ও মানসিক ভাবাবেগ, উত্তেজনা অনুভূতি প্রভৃতির অভিজ্ঞতা অর্জন করতে পারে, যা ব্যবহারকারীর কাছে বাস্তব জগৎ হিসেবে বিবেচিত হয়। অর্থাৎ, এটি এক ধরনের কম্পিউটার নিয়ন্ত্রিত ত্রিমাত্রিক ব্যবস্থা। যা ব্যবহারের মাধ্যমে মানুষ কল্পনার জগতে প্রবেশ করতে পারে। ভার্চুয়াল রিয়েলিটিতে মানুষ যা দেখে তা অনুভব করতে পারে। এ প্রযুক্তিতে সৃষ্ট পরিবেশ পুরোপুরি বাস্তব পৃথিবীর মতো মনে হতে পারে। ভার্চুয়াল রিয়েলিটিতে ভার্চুয়াল পরিবেশ তৈরির জন্য হেড মাউন্টেড ডিসপ্লে, ডেটা গ্লোভ, পূর্ণাঙ্গ' বডি স্যুইট ইত্যাদি ব্যবহৃত হয়।"
        },
        {
          "label": "ঘ",
          "question": "উদ্দীপকে প্রশিক্ষণ ক্যাম্পে প্রবেশে ব্যবহৃত প্রযুক্তির পদ্ধতি দুটির তুলনামূলক বিশ্লেষণ কর।",
          "explanation": "উদ্দীপকে প্রশিক্ষণ ক্যাম্পে প্রবেশে ব্যবহৃত প্রযুক্তিটি হলো বায়োমেট্রিক্স যার প্রথমটিতে আঙ্গুলের ছাপ এবং অপরটিতে মুখমণ্ডল ব্যবহার করা হয়েছে। মানুষের দৈহিক গঠন বা আচরণগত বৈশিষ্ট্য পরিমাপের ভিত্তিতে কোনো ব্যক্তিকে অদ্বিতীয়ভাবে শনাক্ত করার জন্য ব্যবহৃত প্রযুক্তিকে বায়োমেট্রিক্স বলে। উদ্দীপকের প্রথম ডিভাইসে প্রবেশের জন্য বায়োমেট্রিক্স' পদ্ধতির আঙ্গুলের ছাপ ব্যবহার করেছেন। ফিঙ্গার প্রিন্ট রিডারে কারও আঙ্গুলের ছাপ দেয়ার পর ছাপটির ছবি কম্পিউটার ডেটাবেজে সংরক্ষিত হয়ে যায়। ফিঙ্গার প্রিন্ট মেশিনটি আঙ্গুলের রেখার বিন্যাস, ত্বকের টিস্যু এবং ত্বকের নিচের রক্ত সঞ্চালনের উপর ভিত্তি করে ইলেকট্রোম্যাগনেটিক পদ্ধতিতে আঙ্গুলের ছাপচিত্র তৈরি করে। তারপর পূর্ববর্তী ডেটাবেজে সংরক্ষিত তথ্যের সাথে তুলনা করে ব্যক্তি শনাক্ত করে। এ পদ্ধতিতে ব্যবহৃত ডিভাইসের দাম কম এবং শনাক্তকরণের জন্য খুবই কম সময় লাগে। তাছাড়া শনাক্তকরণে সফলতার হার প্রায় শতভাগ। অপরদিকে, পৃথিবীর প্রত্যেক মানুষের চেহারায় অমিল রয়েছে। একজনের চেহারার সাথে অপরজনের চেহারার কোনো মিল পাওয়া যায় না। যে বায়োমেট্রিক্স পদ্ধতিতে মানুষের মুখের গঠন ও বৈশিষ্ট্যকে, শনাক্ত করে অদ্বিতীয়ভাবে কোনো ব্যক্তিকে চিহ্নিত করা হয় তাকে ফেইস রিকগনিশন পদ্ধতি বলে। এক্ষেত্রে দুই চোখের মধ্যকার দূরত্ব, নাকের দৈর্ঘ্য, চোয়ালের কৌণিক মাপ ব্যবহৃত হয়। মুখমণ্ডলের বৈশিষ্ট্য বিশ্লেষণ করে নিরাপত্তা দেওয়া হয়। এ প্রযুক্তিতে আলোর পার্থক্যের কারণে অনেক ক্ষেত্রে জঠিলতা সৃষ্টি হয়। তাছাড়া চুলের স্টাইল, দাড়ি-গোফ পরিবর্তন, মেকআপ ব্যবহার, গহনার ব্যবহার মুখমন্ডল শনাক্তকরণকে ব্যাহত করে।"
        }
      ]
    },
    {
      "number": "3",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "গেটওয়ে কী?",
          "explanation": "গেটওয়ে হলো এক প্রকার নেটওয়ার্কিং ডিভাইস, যা ভিন্ন ভিন্ন প্রটোকলবিশিষ্ট দুই বা ততোধিক নেটওয়ার্ককে সংযুক্ত করতে ব্যবহৃত হয়।"
        },
        {
          "label": "খ",
          "question": "ব্লক আকারে ডেটা আদান-প্রদান সম্ভব-ব্যাখ্যা কর।",
          "explanation": "সিনক্রোনাস ট্রান্সমিশনে ডেটা ব্লক বা প্যাকেট আকারে ট্রান্সমিশন হয়। সিনক্রোনাস ডেটা ট্রান্সমিশন পদ্ধতিতে প্রেরক-স্টেশনে প্রথমেই ডেটাকে প্রাইমারি স্টোরেজে সংরক্ষণ করে ডেটার ক্যারেক্টারগুলোকে ব্লক বা ফ্রেম আকারে ভাগ করা হয়। প্রতিবার একটি করে ব্লক বা ফ্রেম ক্লকের সাথে সমন্বয় করে সমান বিরতি নিয়ে প্রেরণ করা হয়। এটি একটি বিরতিহীন ডেটা ট্রান্সমিশন। এই পদ্ধতিতে বিরতিহীনভাবে প্রেরক যন্ত্র থেকে গ্রাহক যন্ত্রে তথ্য পাঠানো যায়।"
        },
        {
          "label": "গ",
          "question": "চিত্র-১ নির্দেশিত নেটওয়ার্ক টপোলজিটি ব্যাখ্যা কর।",
          "explanation": "চিত্র-১ নির্দেশিত নেটওয়ার্ক টপোলজিটি হলো বাস টপোলজি। সাধারণত বাস নেটওয়ার্কে সচরাচর একটি মাত্র ক্যাবল কোনো প্রকার ইলেকট্রনিক ডিভাইস যেমন রিপিটার বা অ্যামপ্লিফায়ার ছাড়া ব্যবহৃত হয় যাতে এক কম্পিউটারের সিগন্যাল আরেক কম্পিউটারে সরাসরি যেতে পারে। এই মূল ক্যাবলকে ব্যাকবোন বলে। কেননা প্রতিটি কম্পিউটার মূল ক্যাবলের সাথে যুক্ত থাকে। যখন একটি কম্পিউটার অন্য কোনো কম্পিউটারের উদ্দেশ্যে মেসেজ পাঠায় তখন সেই মেসেজ সিগন্যাল ক্যাবলের মাধ্যমে পরিবাহিত হয়ে সবগুলো কম্পিউটারের নিকট পৌছায়। যে কম্পিউটারের উদ্দেশ্যে সেটি পাঠানো হয় কেবল সেটিই সে মেসেজ গ্রহণ করে আর অন্যরা কেবল সেই প্যাকেটকে বাতিল করে দেয়। বাস টপোলজিতে একসাথে কেবল একটি কম্পিউটার মেসেজ পাঠাতে পারে। কোনো কম্পিউটার যখন মেসেজ পাঠাচ্ছে তখন অন্যদের • অপেক্ষা করতে হয় তার পাঠানো শেষ না হওয়া পর্যন্ত। তার মেসেজ পাঠানো শেষ হলে অন্য কম্পিউটার মেসেজ পাঠাতে পারে। অন্যান্য টপোলজির তুলনায় বাস টপোলজি কম ব্যয়বহুল।"
        },
        {
          "label": "ঘ",
          "question": "চিত্র-২ ও চিত্র-৩ এ নির্দেশিত নেটওয়ার্ক টপোগজির মধ্যে কোনটি সুবিধাজনক? বিশ্লেষণ কর।",
          "explanation": "উদ্দীপকে চিত্র-২ হলো স্টার টপোলজি এবং চিত্র-৩ হলো মেশ টপোলজি। স্টার ও মেশ টপোলজির মধ্যে কোনটি সুবিধাজনক তা নিম্নে বিশ্লেষণ করা হলো- স্টার টপোলজিতে নেটওয়ার্ক অধীনস্থ সকল কম্পিউটার বা ডিভাইস একটি কেন্দ্রীয় হাব বা সুইচের মাধ্যমে সংযুক্ত থাকে এবং হাব বা সুইচের মাধ্যমে এক অপরের সাথে যোগাযোগ ও ডেটা আদান-প্রদান করে। কেন্দ্রীয় হাব বা সুইচটিতে সমস্যা দেখা দিলে পুরো নেটওয়ার্ক অকার্যকর হয়ে পড়ে। অপরদিকে, মেশ টপোলজিতে নেটওয়ার্কভুক্ত কম্পিউটার ব্য ডিভাইসসমূহ একে অপরের সাথে সরাসরি সংযুক্ত থাকে। ফলে কম্পিউটারগুলো পরস্পরের সাথে সরাসরি দ্রুত গতিতে ডেটা আদান- প্রদান করতে পারে। এতে সংযুক্তি বা ডেটা আদান প্রদানের জন্য কোনো কেন্দ্রীয় ডিভাইস বা প্রধান সংযোগ লাইনের প্রয়োজন হয় না। অন্যান্য সকল টপোলজির তুলনায় এর ডেটা ট্রান্সমিশন গতি অনেক বেশি এবং এতে সংযুক্ত যেকোনো কম্পিউটার নষ্ট বা বিচ্ছিন্ন হলেও পুরো নেটওয়ার্কের উপর কোনো প্রভাব পড়ে না। অতএব, উপরের বিশ্লেষণ হতে বলা যায়, উদ্দীপকের স্টার টপোলজির তুলনায় মেশ টপোলজি, সুবিধাজনক।"
        }
      ]
    },
    {
      "number": "4",
      "uddipok": "একজন ফল বিক্রেতার দোকানের সামনে নিম্নোক্ত চার্টটি টানানো আছে: ফলের নাম মূল্য (প্রতি পিস) আপেল (১২.৭৫) ১০ কমলা (৩২.২) ৮ নাশপাতি (২C) ১৬ ড্রাগন (১০০১০) ২",
      "tag": "BB 24",
      "sub_questions": [
        {
          "label": "ক",
          "question": "এনকোডার কী?",
          "explanation": "যে ডিজিটাল বর্তনীর মাধ্যমে মানুষের বোধগম্য ভাষাকে কম্পিউটারের বোধগম্য ভাষায় রূপান্তরিত করা হয় তা হলো এনকোডার।"
        },
        {
          "label": "খ",
          "question": "ইউনিকোড একটি আলফানিউমেরিক কোড-ব্যাখ্যা কর।",
          "explanation": "Alphabet এবং Numeric শব্দ দুটি নিয়ে গঠিত হয় Alphanumeric। অর্থাৎ আলফানিউমেরিক কোড বলতে আমরা বুঝি যে ক্ষেত্রে অ্যালফাবেট (বর্ণ, সিম্বল) থাকবে এবং সাথে সংখ্যাও থাকবে। সেহেতু ইউনিকোড সকল দেশের অ্যালফাবেট বা বর্ণ এবং সংখ্যা নিয়ে গঠিত। সুতরাং ইউনিকোড একটি আলফানিউমেরিক কোড।"
        },
        {
          "label": "গ",
          "question": "উদ্দীপকের চার্ট থেকে আপেল ও কমলার মূল্যের যোগফল বাইনারিতে নির্ণয় কর।",
          "explanation": "উদ্দীপকে উল্লিখিত চার্ট হতে পাই, আপেলের মূল্য = (১২.৭৫) ১০ আপেলের মূল্য বাইনারিতে রূপান্তর করা হলো- ∴ ( ১২ ) ১০ = ( ১১০ O ) ২ ∴ ( . ৭৫ ) ১০ = ( . ১১ ) ২ \\therefore(১ ২)_{১০}=(১ ১ ০ O)_{২} \\quad \\therefore(. ৭ ৫)_{১০}=(. ১ ১)_{২} ∴ ( ১২ ) ১০ ​ = ( ১১০ O ) ২ ​ ∴ ( . ৭৫ ) ১০ ​ = ( . ১১ ) ২ ​ সুুতরাং, (১২.৭৫ ) ১০  = ( ১১০০ . ১১ ) ২ )_{\\text {১০ }}=(১ ১ ০ ০ . ১ ১)_{২} ) ১০   ​ = ( ১১০০ . ১১ ) ২ ​ কমলার মূল্য = (৩২.২) ৮ = (০১১ ০১০.০১০) ২ সুতরাং, আপেল ও কমলার বাইনারিতে যোগফল নিম্নরূপ- = ( ১১০০ . ১১ ) 2 + (  ০১১০১০.০১০)2  \\begin{array}{l} =(১ ১ ০ ০ . ১ ১)_{2}+(\\text { ০১১০১০.০১০)2 } \\end{array} = ( ১১০০ . ১১ ) 2 ​ + (   ০১১০১০ . ০১০ )2  ​ = ( ১০০১১১ ) ২ \\begin{array}{l} =(১ ০ ০ ১ ১ ১)_{২} \\end{array} = ( ১০০১১১ ) ২ ​ ​"
        },
        {
          "label": "ঘ",
          "question": "যোগের মাধ্যমে নাশপাতি ও ড্রাগনের মূল্যের পার্থক্য নির্ণয় করা সম্ভব- বিশ্লেষণ কর।",
          "explanation": "উদ্দীপকে উল্লিখিত নাশপাতি ও ড্রাগনের মূল্যের পার্থক্য যোগের মাধ্যমে অর্থাৎ ২-এর পরিপূরক ব্যবহারের মাধ্যমে নির্ণয় করা সম্ভব। নিম্নে ২-এর পরিপূরক পদ্ধতি ব্যবহারের মাধ্যমে নাশপাতি ও ড্রাগনের মূল্যের পার্থক্য নির্ণয় করে দেখানো হলো: নাশপাতির মূল্য = (2C) ১৬ = (০০১০১১০০) ২ ড্রাগনের মূল্য = (১০০১০) ২ = (০০০১০০১০) ২ নাশপাতি ও ড্রাগনের মূল্যের পার্থক্য, (০০১০১১০০) ২ - (০০০১০০১০) ২ = (০০১০১১০০) ২ + (-০০০১০০১০) ২ যেহেতু ০০০১০০১০ ঋণাত্মক। সুতরাং, ০০০১০০১০ এর 2-এর পরিপূরক করতে হবে। ∴ ( − ০০০১০০১০ ) 2 = ( ১১১০১১১০ ) 2  এখন, (০০১০১১০০)2  +  (-০০০১০০১০) 2  = ( ০০১০১১০০ ) 2 + ( ১১১০১১১০ ) 2 \\begin{array}{l} \\therefore(-০ ০ ০ ১ ০ ০ ১ ০)_{2}=(১ ১ ১ ০ ১ ১ ১ ০)_{2} \\\\ \\text { এখন, (০০১০১১০০)2 }+ \\text { (-০০০১০০১০) 2 } \\\\ =(০ ০ ১ ০ ১ ১ ০ ০)_{2}+(১ ১ ১ ০ ১ ১ ১ ০)_{2} \\end{array} ∴ ( − ০০০১০০১০ ) 2 ​ = ( ১১১০১১১০ ) 2 ​   এখন , ( ০০১০১১০০ )2  +  (- ০০০১০০১০ ) 2  = ( ০০১০১১০০ ) 2 ​ + ( ১১১০১১১০ ) 2 ​ ​ ক্যারি বিট বিবেচনা করা হয় না। সুতরাং, নাশপাতি ও ড্রাগনের মূল্যের পার্থক্য (০০০১১০১০) ২ বা দশমিকে (২৬) ১০ ।"
        }
      ]
    },
    {
      "number": "5",
      "uddipok": "জনাব 'ক' এর মোবাইলটি LTE স্ট্যান্ডার্ডে কাজ করে থাকে। জনাব 'ক' তাঁর মোবাইলে ধারণকৃত কিছু ছবি IEEE 802-15 স্ট্যান্ডার্ডের একটি বিশেষ প্রোটোকল ব্যবহার করে তাঁর বন্ধু জনাব 'খ' এর মোবাইলে প্রেরণ করেন।",
      "tag": "BB 24",
      "sub_questions": [
        {
          "label": "ক",
          "question": "ডিমডুলেশন কী?",
          "explanation": "অ্যানালগ সংকেতকে ডিজিটাল সংকেতে রূপান্তরের প্রক্রিয়াই হলো ডিমডুলেশন।"
        },
        {
          "label": "খ",
          "question": "হাব অপেক্ষা সুইচের দক্ষতা বেশি ব্যাখ্যা কর।",
          "explanation": "সুইচ প্রেরক প্রান্ত থেকে প্রাপ্ত ডেটা প্রাপক কম্পিউটারের সুনির্দিষ্ট পোর্টটিতে পাঠিয়ে দেয়। কিন্তু হাব সুনির্দিষ্ট কম্পিউটারে না পাঠিয়ে সকল কম্পিউটারে পাঠায়। ফলে ডেটা প্রেরণে হাব অপেক্ষা সুইচের দক্ষতা বেশি।"
        },
        {
          "label": "গ",
          "question": "জনাব 'ক' এর মোবাইলটি কোন প্রজন্মের? এর বৈশিষ্ট্যগুলো লেখ।",
          "explanation": "উদ্দীপকে উল্লিখিত জনাব 'ক' এর মোবাইলটি হলো চতুর্থ প্রজন্মের। চতুর্থ প্রজন্ম বা 4G নেটওয়ার্ক বলতে LTE-কে বোঝায়। LTE মূলত IP বেজড নেটওয়ার্ক। চতুর্থ প্রজন্মের মোবাইল সিস্টেমের প্রধান বৈশিষ্ট্য হলো সার্কিট সুইচিং বা প্যাকেট সুইচিং এর পরিবর্তে ইন্টারনেট প্রোটোকল ভিত্তিক নেটওয়ার্কের ব্যবহার। নিম্নে চতুর্থ প্রজন্মের মোবাইল সিস্টেমের বৈশিষ্ট্য দেওয়া হলো- i. মোবাইল ফোন সিস্টেমে আলট্রা-ব্রড ব্যান্ড গতির ইন্টারনেট ব্যবহার করা যায়। ii. প্রকৃত ডেটা ট্রান্সফার রেট সর্বোচ্চ 20 Mbps! iii. এই প্রজন্মের মোবাইল সিস্টেমের প্রধান বৈশিষ্ট্য হলো সার্কিট সুইচিং বা প্যাকেট সুইচিংয়ের পরিবর্তে ইন্টারনেট প্রটোকল (IP) ভিত্তিক নেটওয়ার্কের ব্যবহার। iv. এ প্রজন্মে ত্রি-মাত্রিক (3D) ব্যবহারিক প্রয়োগের ফলে জীবনযাত্রার মান উন্নত হবে। v. এ প্রজন্মের মোবাইল ফোন LTE (Long Term Evolution) স্ট্যান্ডার্ড। vi. উন্নতমানের (হাই-ডেফিনেশন) মোবাইল টিভি দেখার উপযোগী, হবে।"
        },
        {
          "label": "ঘ",
          "question": "উদ্দীপকে উল্লিখিত ছবি প্রেরণের ক্ষেত্রে যে ধরনের নেটওয়ার্কটি ব্যবহৃত হয়েছে তা স্বল্প দূরত্বে কার্যকরী হলেও অধিক দূরত্বের ক্ষেত্রে উপযোগী নয়- মতামত দাও।",
          "explanation": "উদ্দীপকে উল্লিখিত ছবি প্রেরণের ক্ষেত্রে যে নেটওয়ার্ক প্রোটোকল ব্যবহৃত হয়েছে তা হলো ব্লুটুথ। ব্লুটুথ এর স্ট্যান্ডার্ড হচ্ছে IEEE 802.15। সাধারণত মোবাইল ফোন, ল্যাপটপ, ডিজিটাল ক্যামেরা, ভিডিও গেমস কনসোল ইত্যাদি ডিভাইসসমূহের মধ্যে তথ্য আদান- প্রদানে এটি বর্তমানে বহুল ব্যবহৃত হয়। ব্লুটুথ হলো স্বল্প দূরত্বে ব্যবহৃত ওপেন ওয়‍্যারলেস প্রোটোকল। এটি PAN (Personal Area Network) এর ওয়‍্যারলেসভিত্তিক নেটওয়ার্কের আওতাভুক্ত। ব্লুটুথের ব্যপ্তি ৩ থেকে ১০ মিটার। তাই দূরত্ব যত বাড়তে থাকবে ব্লুটুথের কার্যক্ষমতা তত কমবে। ব্লুটুথ এর মাধ্যমে স্বল্প দূরত্বের দুই বা ততোধিক মোবাইল ও ফিক্সড ডিভাইসের মধ্যে একইসাথে ডেটা আদান-প্রদান করা যায়। সুতরাং অধিক দূরত্বের ক্ষেত্রে ব্লুটুথ কার্যকরী নয়।"
        }
      ]
    },
    {
      "number": "6",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "ভিত্তি কী?",
          "explanation": "কোনো সংখ্যা পদ্ধতিকে লিখে প্রকাশ করার জন্য যতগুলো অংক বা সাংকেতিক চিহ্ন ব্যবহৃত হয় তাদের মোট সংখ্যাই হলো ঐ সংখ্যা পদ্ধতির ভিত্তি।"
        },
        {
          "label": "খ",
          "question": "চার ইনপুট বিশিষ্ট OR গেট বাস্তবায়নে কতটি NOR গেটের প্রয়োজন? ব্যাখ্যা কর।",
          "explanation": "চার ইনপুট বিশিষ্ট OR গেইটের ক্ষেত্রে আউটপুট, F = A + B + C + D = A + B ‾ + C + D ‾ \\begin{aligned} F & =A+B+C+D \\\\ & =\\overline{\\overline{A+B}+C+D}\\end{aligned} F ​ = A + B + C + D = A + B ​ + C + D ​ ​ সমীকরণ হতে প্রাপ্ত লজিক উপরোক্ত সমীকরণ ও লজিক সার্কিট হতে দেখা যায় যে, চার ইনপুট বিশিষ্ট OR গেইট বাস্তবায়নে দুইটি NOR গেইট প্রয়োজন।"
        },
        {
          "label": "গ",
          "question": "চিত্র-১ এর আউটের সত্যক সারণি তৈরি কর।",
          "explanation": "উদ্দীপকে উল্লিখিত চিত্র-১ এর আউটপুট ফাংশন হলো, = X = A B ˉ ‾ + A ˉ B ‾ X=\\overline{A \\bar{B}}+\\overline{\\bar{A} B} X = A B ˉ + A ˉ B X লজিক ফাংশনটির সত্যক সারণি নিম্নে দেওয়া হলো:"
        },
        {
          "label": "ঘ",
          "question": "চিত্র-২ এর গেট দ্বারা চিত্র-১ হতে প্রাপ্ত ফাংশনটি বাস্তবায়ন করা সম্ভব বিশ্লেষণ কর।",
          "explanation": "উদ্দীপকে উল্লিখিত চিত্র-২ হলো নর গেইট। নর গেইট ব্যবহার করে চিত্র-১ হতে প্রাপ্ত ফাংশনটি বাস্তবায়ন করা হলো-"
        }
      ]
    },
    {
      "number": "7",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "আইপি অ্যাড্রেস কী?",
          "explanation": "নেটওয়ার্ক তথা ইন্টারনেটের সাথে সংযুক্ত প্রতিটি কম্পিউটারের যে পৃথক ঠিকানা থাকে তাই আইপি অ্যাড্রেস (IP)।"
        },
        {
          "label": "খ",
          "question": "ওয়েব পেইজে বাংলা লেখা যুক্ত করার জন্য কী করা প্রয়োজন? বুঝিয়ে লেখ।",
          "explanation": "ওয়েবপেজে বাংলা লেখার জন্য তিনটি পদ্ধতি রয়েছে। পদ্ধতি তিনটি হলো- font ট্যাগের face অ্যাট্রিবিউট ব্যবহার করা। যেমন: < font face \" Bangla_font_name\" >... ....< / font > style অ্যাট্রিবিউটের সাব-অ্যাট্রিবিউট font-family ব্যবহার করা। যেমন: <p >.......< / p > ইউনিকোডভিত্তিক সফটওয়্যার যেমন- অভ্র অথবা বিজয় বায়ান্নো ব্যবহার করে ইউনিকোডে সরাসরি ডকুমেন্টে টাইপ করে বাংলা লেখা যায়। সেক্ষেত্রে < head > এর মধ্যে < meta charset =\" utf- 8 \" >ব্যবহার করতে হয়।"
        },
        {
          "label": "গ",
          "question": "দৃশ্যকল্প-১ ওয়েব পেইজে উপস্থাপনের জন্য প্রয়োজনীয় HTML কোড লেখ।",
          "explanation": "দৃশ্যকল্প-১ ওয়েবপেইজে উপস্থাপনের জন্য প্রয়োজনীয় html কোড নিম্নে দেওয়া হলো"
        },
        {
          "label": "ঘ",
          "question": "দৃশ্যকল্প-২ এর জন্য HTML কোড লেখো এবং ট্যাগসমূহ বিশ্লেষণ কর।",
          "explanation": "দৃশ্যকল্প-২ ওয়েবপেইজে উপস্থাপনের জন্য প্রয়োজনীয় html কোড নিম্নে দেওয়া হলো ট্যাগ সমূহের বিশ্লেষণ নিম্নে দেওয়া হলো: . < html > < / html > ট্যাগ: এটি একটি ডকুমেন্টের শীর্ষ স্তরের ট্যাগ। এই ট্যাগের মধ্যে পুরো HTML ডকুমেন্টটি লিখা হয়। < body > < / body > ট্যাগ: এটি HTML ডকুমেন্টের মূল বিষয়বস্তু ধারণ করে যা ব্রাউজারে প্রদর্শিত হয়। < table > < / table > ট্যাগ: এটি একটি টেবিল তৈরি করতে ব্যবহৃত হয়। টেবিলের সারি এবং সেল বা কক্ষগুলি এই ট্যাগের মধ্যে রাখা হয়। < tr > < / tr> ট্যাগ: এটি একটি টেবিলের সারি (row) তৈরি করছে ব্যবহৃত হয়। < td > < / td > ট্যাগ: এটি একটি টেবিলের কক্ষ (cell) তৈরি করতে ব্যবহৃত হয়। একটি < tr > ট্যাগের মধ্যে অনেকগুলি < td > ট্যাগ থাকতে পারে।"
        }
      ]
    },
    {
      "number": "8",
      "uddipok": "'ক' কলেজে আইসিটি ব্যবহারিক ক্লাসের জন্য শিক্ষার্থীদের নিম্নোক্ত ছক অনুসারে বিভাজনের সিদ্ধান্ত গৃহীত হয়েছে: Roll no. Group 1-50 A 51-100 B 101-200 C",
      "tag": "BB 24",
      "sub_questions": [
        {
          "label": "ক",
          "question": "ফ্লোচার্ট কী?",
          "explanation": "ফ্লোচার্ট বা প্রবাহচিত্র হলো অ্যালগরিদমের চিত্ররূপ যা থেকে বোঝা যায় সমস্যা সমাধান করতে হলে পরপর কিভাবে অগ্রসর হতে হবে।"
        },
        {
          "label": "খ",
          "question": "C প্রোগ্রাম এর শেষ লাইনে 'return O' লেখার যৌক্তিকতা ব্যাখ্যা কর।",
          "explanation": "প্রত্যেক ফাংশন এর একটা return মান থাকতে হয়। যা ফাংশন এর কাজ শেষে কিছু একটা রিটার্ন করে। কিন্তু return 0 মানে শূন্য রিটার্ন করা। সি প্রোগ্রামে int main () লেখা হলে main () ফাংশন একটি ইন্টিজার মান রিটার্ন করে। কিন্তু যখন কোনো মান পায় না তখন প্রোগ্রামটি কম্পাইল করতে Function should return a value in function main() মেসেজ প্রদান করে। উক্ত মেসেজটি যাতে না প্রদান করে সেজন্য প্রোগ্রামের শেষে অবশ্যই return 0 ব্যবহার করতে হবে।"
        },
        {
          "label": "গ",
          "question": "উদ্দীপকে উল্লিখিত বিভাজনের অ্যালগরিদম লেখ।",
          "explanation": "উদ্দীপকের উল্লিখিত বিভাজনের অ্যালগরিদম নিম্নরূপ: ধাপ ১: প্রোগ্রাম শুরু। ধাপ ২: ইনপুট হিসাবে roll এর মান গ্রহণ। ধাপ ৩: যদি roll>=1 এবং roll<=১০ হয়, তাহলে A দল ছাপাই এবং ধাপ ৬-এ যায়। অন্যথায় ধাপ ৪ যায়। ধাপ ৪: যদি roll>-51 এবং roll<=100 হয়, তাহলে B দল ছাপাই এবং ধাপ ৬-এ যায়। অন্যথায় ধাপ ৫ যায়। ধাপ ৫: যদি roll>=101 এবং roll<=200 হয়, তাহলে C দল ছাপাই এবং ধাপ ৬-এ যায়। ধাপ ৬: প্রোগ্রাম শেষ।"
        },
        {
          "label": "ঘ",
          "question": "উদ্দীপকে উল্লিখিত বিভাজনের জন্য একটি সি-প্রোগ্রাম লেখ।",
          "explanation": "উদ্দীপকের উল্লিখিত বিভাজনের জন্য সি ভাষায় প্রোগ্রামটি নিম্নরূপ: #include<stdio.h> main() { int roll; printf(\"Type the roll: \"); scanf(\"%d\",&roll); if((roll>=1)&&(roll<=50)) printf(\"A Group\"); else if (roll>=51)&&(roll<=100)) printf(\"B Group\"); else if(roll>=101)&&(roll<=200)) printf(\"C.Group\"); else printf(\"Invalid Roll\"); }"
        }
      ]
    }
  ]
}