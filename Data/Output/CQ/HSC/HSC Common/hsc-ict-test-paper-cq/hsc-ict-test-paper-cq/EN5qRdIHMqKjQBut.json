{
  "title": "দিনাজপুর বোর্ড ২০১৬",
  "subtitle": "তথ্য ও যোগাযোগ প্রযুক্তি (6)",
  "questions": [
    {
      "number": "1",
      "uddipok": "লিজা এইচএসসি পরীক্ষার কারণে ঈদের শপিংয়ের জন্য মার্কেটে যেতে পারেনি তবে সে তথ্য প্রযুক্তির সহায়তায় বাসায় বসেই যাবতীয় কেনাকাটা সম্পন্ন করে। লিজার বড় ভাই চিকিৎসা বিজ্ঞানের ছাত্র। সে দেখলো তার বড় ভাই কম্পিউটার নিয়ন্ত্রিত হেলমেট, গ্লাভস ইত্যাদি ব্যবহার করে চিকিৎসা বিজ্ঞানের বিভিন্ন জটিল বিষয়সমূহ অনুধাবনের চেষ্টা করছে ৷",
      "tag": "DIN.B 16",
      "sub_questions": [
        {
          "label": "ক",
          "question": "বায়োমেট্রিক্স কী?",
          "explanation": "মানুষের কিছু বৈশিষ্ট্য বা অনন্য বৈশিষ্ট্যের (শারীরিক কাঠামো, 'আচার-আচরণ, গুণাগুণ, ব্যক্তিত্ব ইত্যাদি) ভিত্তিতে শনাক্তকরণ করার পদ্ধতিই হলো বায়োমেট্রিক্স ।"
        },
        {
          "label": "খ",
          "question": "“ক্রায়োসার্জারির মাধ্যমে রক্তপাতহীন অপারেশন সম্ভব” —বুঝিয়ে লেখ।",
          "explanation": "ক্রায়োসার্জারির মাধ্যমে রক্তপাতহীন অপারেশন সম্ভব'- উক্তিটি সঠিক। খুব শীতলীকরণ তরল পদার্থ প্রয়োগের মাধ্যমে শরীরের অসুস্থ বা অস্বাভাবিক টিস্যুকে ধ্বংস করার চিকিৎসা পদ্ধতিকে ক্রায়োসার্জারি বলে। এ প্রক্রিয়ায় অত্যন্ত কম তাপমাত্রায় আক্রান্ত টিস্যুতে ক্রায়োপ্রোব এর মাধ্যমে তরল নাইট্রোজেন প্রয়োগ করা হয়, যাতে কোষগুলো ধ্বংস হয়ে যায়। এ পদ্ধতি (ক্রায়োসার্জারি) আক্রান্ত স্থানের আশে পাশের টিস্যুর কোনো ধরনের ক্ষতি করে না এবং রক্তপাতও হয় না ।"
        },
        {
          "label": "গ",
          "question": "লিার কেনাকাটায় তথ্য প্রযুক্তির যে দিকটি প্রতিফলিত হয়েছে তা আলোচনা কর।",
          "explanation": "লিজার কেনাকাটায় তথ্যপ্রযুক্তির অনলাইন শপিং এর বিষয়টি প্রতিফলিত হয়েছে। যা ই-কর্মাস এর অন্তর্ভুক্ত। অনলাইনে বা ইন্টারনেটের মাধ্যমে বিশ্বের যেকোনো প্রান্তের অনলাইন বিক্রেতার ′ নিকট পণ্য সরবরাহ করার অর্ডার দেওয়া যায়। পণ্য সরবরাহ করার পর ই-পেমেন্টর মাধ্যমে ক্রেতা তার ক্রয়কৃত পণ্যের মূল্যও পরিশোধ করতে পারে। ইন্টারনেট বা কম্পিউটার নেটওয়ার্কের মাধ্যমে ইলেকট্রনিক পদ্ধতিতে কোনো পণ্য বা সেবা ক্রয়-বিক্রয়ের কাজকেই বলে ই-কমার্স । ইলেকট্রনিক কমার্স, ই-শপিং, ই-রিটেইলিং ইত্যাদি একটি আধুনিক ব্যবসা পদ্ধতি। বিভিন্ন পণ্য উৎপাদনকারী প্রতিষ্ঠানের উৎপাদিত পণ্যের বিবরণ, মডেল, মূল্য ইত্যাদি তথ্য বিজ্ঞাপন আকারে তাদের ওয়েব পেইজে দেওয়া থাকে। যেকোনো ব্যক্তি ইন্টারনেটের মাধ্যমে বিশ্বের যেকোনো প্রান্ত থেকে তা দেখতে পায়। আগ্রহী ক্রেতা অনলাইনে অর্ডার ফরম পূরণ করে পছন্দসই সামগ্রির অর্ডার দিলে বিক্রেতা নিজস্ব ব্যবস্থাপনায় দ্রুত ক্রেতার নিকট প্রেরণের ব্যবস্থা করে। একইভাবে ক্রেডিট কার্ডের মাধ্যমে অতি সহজে ই-পেমেন্ট করে মূল্য পরিশোধ করা যায় ।"
        },
        {
          "label": "ঘ",
          "question": "লিজার ভাইয়ের কার্যক্রমের যৌক্তিকতা বিশ্লেষণ কর।",
          "explanation": "লিজার বড় ভাই কম্পিউটার নিয়ন্ত্রিত হেলমেট, গ্লাভস ইত্যাদি ব্যবহার করে চিকিৎসা বিজ্ঞানের বিভিন্ন জটিল বিষয়সমূহ অনুধাবনের চেষ্টা করেন যা স্বাস্থ্যসেবা ভার্চুয়াল রিয়েলিটি। স্বাস্থ্যসেবায় ভার্চুয়াল রিয়েলিটি সবচেয়ে বেশি ব্যবহৃত হয়। বিশেষ করে অস্ত্রোপচারে (এমআইএসটি), ল্যাপরোস্কোপিক এবং আতঙ্কগ্রস্ত রোগীদের চিকিৎসায়, রোবটিক্স সার্জারি এবং চিকিৎসক প্রশিক্ষণে ব্যবহৃত হয়। ভার্চুয়াল রিয়েলিটির সুবিধা হলো এটা ডাক্তারদের নিরাপদ পরিবেশে নতুন কিছু শিখতে বা অনুশীলন করতে সাহায্য করে এবং সহজে ও সুবিধাজনক উপায়ে বাস্তবে অপারেশন থিয়েটারে কাজ করার অভিজ্ঞতা অর্জন করেন। চিকিৎসা ক্ষেত্রে ভার্চুয়াল রিয়েলিটি এর মাধ্যমে বিভিন্ন ধরনের থেরাপি দেওয়া হয়। তাছাড়া অপারেশনের সময় রোগীর অবস্থা পর্যবেক্ষণে বিভিন্ন ধরনের ভার্চুয়াল রিয়েলিটি ব্যবহৃত হচ্ছে। আধুনিক চিকিৎসায় রোগ নির্ণয়েও ভার্চুয়াল রিয়েলিটি ব্যবহার করা হয়। চিকিৎসা ক্ষেত্রে বর্তমানে কম্পিউটার ভিত্তিক চিকিৎসা ব্যবস্থায় রোগ নির্ণয়, ল্যাপরোস্কোপিক ট্রেনিং এ, বিভিন্ন থেরাপি, অস্ত্রোপচার, রোগীর পর্যবেক্ষণ ইত্যাদি ক্ষেত্রে ভার্চুয়াল রিয়েলিটি এর ব্যাপক প্রয়োগ হচ্ছে। ভার্চুয়াল রিয়েলিটি-এর আর একটি জনপ্রিয় ব্যবহার হলো রোবটিক্স সার্জারি, যেখানে ডাক্তার দ্বারা পরিচালিত রোবটিক্স ডিভাইস কম সময়ে ত্রুটিমুক্তভাবে ও কম ঝুঁকিতে অপারেশন করে । সুতরাং ভার্চুয়াল রিয়েলিটির মাধ্যমে প্রশিক্ষণ গ্রহণ করে যথাযথ দক্ষতা অর্জনের মাধ্যমে লিজার ভাই খুব সহজেই চিকিৎসা সেবা প্রদান করতে পারবে ।"
        }
      ]
    },
    {
      "number": "2",
      "uddipok": "",
      "tag": "DIN.B 16",
      "sub_questions": [
        {
          "label": "ক",
          "question": "হটস্পট কী?",
          "explanation": "হটস্পট হলো এক ধরনের ওয়্যারলেস নেটওয়ার্ক একসেস পয়েন্ট যা মোবাইল, কম্পিউটার ও ডিভাইস (যেমন— স্মার্টফোন, ট্যাব, নোটবুক, পিডিএ, ল্যাপটপ) ইত্যাদিতে ইন্টারনেট সংযুক্ত প্রদান করে ।"
        },
        {
          "label": "খ",
          "question": "অপটিক্যাল ফাইবার দ্রুত গতিতে ডেটা আদান-প্রদান করে-বুঝিয়ে বল।",
          "explanation": "অপটিক্যাল ফাইবার ক্যাবল হলো অত্যন্ত সরু এক ধরনের কাচের তন্তু। পূর্ণ অভ্যন্তরীণ প্রতিফলনের প্রযুক্তি কাজে লাগিয়ে অপটিক্যাল ফাইবার কাজ করে। এটি ইলেকট্রিক্যাল সিগন্যালের পরিবর্তে আলোক বা লাইট সিগন্যাল ট্রান্সমিট করে। আর এ কাজে ব্যবহৃত হয় ফাইবারের অভ্যন্তরে গ্লাস বা প্লাস্টিক কোর। এ ক্যাবলের মাধ্যমে ডেটা আদান-প্রদানের জন্য লেজার রশ্মি ব্যবহার করা হয় যা আলোর গতিতে ডেটা স্থানান্তর করে। সুতরাং বলা যায়, অপটিক্যাল ফাইবার দ্রুতগতিতে ডেটা আদান-প্রদান করে ।"
        },
        {
          "label": "গ",
          "question": "Bচিত্রে P চিহ্নিত ডিভাইসটির বর্ণনা দাও ।",
          "explanation": "উদ্দীপকে পুলিশের ব্যবহৃত ডিভাইসটির নাম ওয়াকিটকি যার ডেটা ট্রান্সমিশন মোড হাফ-ডুপ্লেক্স । B চিত্রে P চিহ্নিত ডিভাইসটি হলো হাব। দুই এর অধিক কম্পিউটারের মধ্যে নেটওয়ার্ক তৈরি করতে হলে এমন একটি কেন্দ্রীয় ডিভাইসের দরকার হয় যা প্রতিটি কম্পিউটারকে সংযুক্ত করতে পারে। এ ডিভাইসকে হাব বলে। হাবের মাধ্যমে কম্পিউটারগুলো পরস্পরের সাথে যুক্ত থাকে। হাব সুনির্দিষ্ট কম্পিউটারে ডেটা না পাঠিয়ে সকল কম্পিউটারে পাঠায়। ফলে ডেটা পাঠাতে বেশি সময় লাগে। হাবের পোর্ট কম থাকে। হাবের ক্ষমতার উপর কম্পিউটারের সংযোগের সংখ্যা নির্ভর করে। নেটওয়ার্কে হাব ব্যবহার করলে তুলনামূলকভাবে খরচ কম পড়ে । হাব সুইচ অপেক্ষা অনেক কম গতিতে কাজ করে ।"
        },
        {
          "label": "ঘ",
          "question": "A, B, C কে ব্যবহার করে নতুন টপোলজি তৈরি সম্ভব কি? তোমার উত্তরের সপক্ষে যুক্তি দাও ৷",
          "explanation": "উদ্দীপকের A, B ও C হলো যথাক্রমে বাস, স্টার ও রিং টপোলজি। এ তিনটি টপোলজি ব্যবহার করে নতুন যে টপোলজি তৈরি করা সম্ভব তা হলো হাইব্রিড টপোলজি। যেকেনো দুই বা ততোধিক নেটওয়ার্কের সমন্বয়ে যে নেটওয়ার্ক গঠিত হয় তাকে হাইব্রিড নেটওয়ার্ক বলে । ইন্টারনেট একটি হাইব্রিড নেটওয়ার্ক কেননা এতে প্রায় সব ধরনের নেটওয়ার্কই সংযুক্ত আছে। হাইব্রিড নেটওয়ার্কের সুবিধা ও অসুবিধা ও নেটওয়ার্কে ব্যবহৃত টপোলজিগুলোর উপর নির্ভর করে। হাইব্রিড ঐ নেটওয়ার্কে ব্যবহৃত টপোলজিগুলোর উপর নির্ভর করে। হাইব্রিড নেটওয়ার্ক টপোলজির সম্প্রসারণ ও সমস্যা নির্ণয় সহজ এবং টপোলজিতে ব্যবহৃত প্রতিটি টপোলজির সুবিধা পাওয়া যায় ।"
        }
      ]
    },
    {
      "number": "3",
      "uddipok": "",
      "tag": "DIN.B 16",
      "sub_questions": [
        {
          "label": "ক",
          "question": "BCD কোড কী?",
          "explanation": "দশমিক সংখ্যাকে বাইনারি সংখ্যায় প্রকাশের জন্য যে কোড ব্যবহার করা হয়, তাই BCD (Binary Coded Decimal) কোড ।"
        },
        {
          "label": "খ",
          "question": "অকটাল তিন বিটের কোড” – বুঝিয়ে লিখ ।",
          "explanation": "অক্টাল কোড হলো তিন বিটের বাইনারি কোড। অর্থাৎ 3 বিট বিশেষ বাইনারি কোডকে অক্টাল কোড বলে। তিন বিটের অক্টাল কোডের সাহায্যে বড় ধরনের বাইনারি সংখ্যাকে সহজে সংক্ষিপ্ত সংকেত হিসেবে ব্যবহার করা যায় ।"
        },
        {
          "label": "গ",
          "question": "চিত্র-১ এর সত্যক সারণি তৈরি কর।",
          "explanation": "চিত্র-১ হলো XOR গেইট। ইহা একটি বহুল ব্যবহৃত লজিক গেইট। XOR গেইটে বিজোড় সংখ্যক ইনপুট 1 হলে আউটপুট 1 হয়। অর্থাৎ ইনপুট দুটি যদি অসমান হয় তবে আউটপুট 1 হবে। দুটি বিটের অবস্থা তুলনা করার জন্য এ গেইট ব্যবহার করা হয় । বুলিয়ান • অ্যালজেবরা অনুযায়ী Y = A ⊕ B = ĀB + AB XOR গেইটে ⊕ দ্বারা XOR ক্রিয়া বুঝানো হয় । সত্যক সারণি :"
        },
        {
          "label": "ঘ",
          "question": "বাইনারি যোগের বর্তনী তৈরিতে চিত্রদ্বয়ের ভূমিকা বিশ্লেষণ কর ।",
          "explanation": "চিত্র-১ ও চিত্র-২ এর মধ্যে ১নং চিত্রটি তৈরিতে বাইনারি যোগের বর্তনী তৈরি করা যায়। চিত্র-১ এ XOR গেইটে বিজোড় সংখ্যক ইনপুট 1 হলে আউটপুট 1 হয়। অর্থাৎ ইনপুট দুটি যদি অসমান হয় তবে আউটপুট 1 হবে। দুটি বিটের অবস্থা তুলনা করার জন্য এ গেইট ব্যবহার করা হয়। অপরদিকে চিত্র-২ AND গেইটে সকল ইনপুট 1 হলে আউটপুট 1 হয় ৷ XOR গেইটের সত্যক সারণি : AND গেইটের সত্যক সারণি :"
        }
      ]
    },
    {
      "number": "4",
      "uddipok": "# include <stdio.h> void main() { int i, s, n; printf (\"Enter Last Term \"); scanf(“%d”, &n); s = 0; for ( i = 1; i<=n; i = i + 3 ) s = s+i; printf (\"Summation = %d\", s ); }",
      "tag": "DIN.B 16",
      "sub_questions": [
        {
          "label": "ক",
          "question": "প্রোগ্রাম কী?",
          "explanation": "প্রোগ্রাম হলো কোনো সমস্যা সমাধানের জন্য কম্পিউটারের ভাষায় ধারাবাহিকভাবে কতকগুলো কমান্ড বা নির্দেশের সমষ্টি।"
        },
        {
          "label": "খ",
          "question": "‘সি' ভাষাকে মিড লেভেল ভাষা বলা হয় কেন?",
          "explanation": "যেসব ভাষায় একই সাথে বিট পর্যায়ের প্রোগ্রামিং-এর মাধ্যমে- হার্ডওয়্যার নিয়ন্ত্রণ ও সিস্টেম প্রোগ্রাম এবং ব্যবহারকারীর জন্য উচ্চস্তরের প্রোগ্রাম রচনা করা যায় তাকে মিড লেভেল ভাষা বা মধ্যস্তরের ভাষা বলে। সি দিয়ে সহজে উচ্চস্তরের এবং নিম্নস্তরের ভাষার মধ্যে সমন্বয় সাধন করা যায়। যেহেতু সি ভাষায় একই সাথে বিট পর্যায়ের প্রোগ্রামিং-এর মাধ্যমে 'হার্ডওয়্যার নিয়ন্ত্রণ ও সিস্টেম প্রোগ্রাম এবং ব্যবহারকারীর জন্য উচ্চস্তরের প্রোগ্রাম রচনা করা যায় তাই সি কে মধ্যস্তরের ভাষা বলে ।"
        },
        {
          "label": "গ",
          "question": "প্রোগ্রামটির ফ্লোচার্ট আঁক",
          "explanation": "উদ্দীপকের সি প্রোগ্রামটির ফ্লোচার্ট :"
        },
        {
          "label": "ঘ",
          "question": "উদ্দীপকের প্রোগ্রামটি do... while লুপের মাধ্যমেও করা সম্ভব– কোডিংসহ ব্যাখ্যা কর ।",
          "explanation": "উদ্দীপকের প্রোগ্রামটি do লুপের মাধ্যমেও করা সম্ভব। নিচে সি ভাষায় কোডিং দেওয়া হলো : #include<stdio.h> #include<conio.h> main() { int s=0, i=1, n; printf(\"Enter Last Term: n\"); scanf(\"%d"
        }
      ]
    },
    {
      "number": "5",
      "uddipok": "জেনারেল হাসপাতাল ডেটাবেজে রোগীদের তথ্য সংরক্ষণের জন্য দু'টি ডেটা টেবিল ব্যবহার করে। একটিতে রোগীর নাম, মোবাইল নাম্বার, জন্ম তারিখ এবং অন্যটিতে মোবাইল নাম্বার, রোগের বর্ণনা, ব্যবস্থাপত্র, ফিস সংরক্ষিত থাকে ।",
      "tag": "DIN.B 16",
      "sub_questions": [
        {
          "label": "ক",
          "question": "ক্যুয়েরি ভাষা কী?",
          "explanation": "ডেটাবেজে ডেটা প্রবেশ করানো, ডেটা পুনরুদ্ধার, ডেটা মডিফাই বা ডিলেট করা ইত্যাদি অপারেশনকে ক্যুয়েরি বলে এবং যে ভাষার সাহায্যে কুয়েরি করা হয় তাই ক্যুয়েরি ভাষা ।"
        },
        {
          "label": "খ",
          "question": "ডেটাবেজে ইনডেক্স ফাইল স্বয়ংক্রিয়ভাবে আপডেট হয়— বুঝিয়ে লেখ ।",
          "explanation": "ডেটাবেজ থেকে ব্যবহারকারী কোনো ডেটা যাতে তাড়াতাড়ি খুঁজে বের করতে পারে সেজন্য ডেটাকে একটি বিশেষ অর্ডারে সাজিয়ে রাখা হয়। ডেটাবেজের টেবিলের রেকর্ডসমূহকে এরূপ কোনো লজিক্যাল অর্ডারে সাজিয়ে রাখাকেই ইনডেক্স বলে । ইনডেক্স ফাইল মূল ডেটাবেজ ফাইলের কোনোরূপ পরিবর্তন না করে Alphabetically বা Numerically এবং আরোহী বা অবরোহী অনুসারে ক্রমানুযায়ী বিভিন্নভাবে সাজানো যায়। ইনডেক্স করার পরে ডেটাবেজ ফাইলে নতুন কোনো রেকর্ড ইনপুট করা হলেও ইনডেক্স ফাইলগুলো স্বয়ংক্রিয়ভাবে আপডেট হয়ে যায়। এতে মূল ফাইলের কোনো পরিবর্তন হয় না ।"
        },
        {
          "label": "গ",
          "question": "ডেটাবেজের ১ম টেবিলের ফিল্ডগুলোর ডেটা টাইপ বর্ণনা কর ।",
          "explanation": "ডেটাবেজের ১ম টেবিলের ফিল্ডগুলোর ডেটা টাইপের নাম নিচে উল্লেখ করা হলো— field name data type Patients Name Text Mobile No Number Date of Birth Date/Time ডেটা টাইপের বর্ণনা দেওয়া হলো: Text : Text ডেটা টাইপ বিশিষ্ট ফিল্ডে অক্ষর, সংখ্যা, চিহ্ন ইত্যাদি ব্যবহার করা যায়। এ ফিল্ডে সর্বোচ্চ ২৫৫ টি বর্ণ / অঙ্ক / । এককভাবে এবং সম্মিলিতভাবে ব্যবহার করা যায় ৷ চিহ্ন Number : সংখ্যা ডেটার জন্য এ ডেটা টাইপ ব্যবহার করা হয় । এ জাতীয় ফিল্ডের ডেটার উপর বিভিন্ন ধরনের গাণিতিক অপারেশন করা যায়। ডেটার মানের ব্যাপ্তির উপর ভিত্তি করে Number ফিল্ডকে সাধারণত বিভিন্নভাবে ভাগ করা যায়। যেমন- বাইট, ইন্টেজার, লং ইন্টেজার, সিংঙ্গেল ইন্টেজার, ডাবল ইন্টেজার ইত্যাদি । Date/Time : ডেটাবেজে শুধুমাত্র Date/Time সম্পর্কিত ডেটা এন্ট্রি করা বা সংরক্ষণ করার জন্য Date/Time নির্বাচন করতে হয়। Date/Time টাইপ ফিন্ডে তারিখ অথবা সময় বা তারিখ ও সময় উভয়ই এন্ট্রি করা যায়। 1000 থেকে 9999 বছরের 'তারিখ ও সময়ের জন্য এ ফিল্ড ব্যবহৃত হয়। এ ফিল্ডের জন্য 8 Byte জায়গার প্রয়োজন হয় ।"
        },
        {
          "label": "ঘ",
          "question": "টেবিল দুটির মধ্যে রিলেশন তৈরি সম্ভব কি না— যুক্তিসহ বিশ্লেষণ কর ।",
          "explanation": "উদ্দীপকে উল্লেখিত টেবিল দুটির মধ্যে One to One রিলেশনশিপ তৈরি করা সম্ভব। নিম্নে উদ্দীপকের তথ্যের সমন্বয়ে One to One রিলেশনশিপ টেবিলের মাধ্যমে দেখানো হলো : উপরোক্ত টেবিলদ্বয় Patient Details এবং Prescription Details এর মধ্যে common field হচ্ছে Mobile No One to one রিলেশনের ডেটা টেবিলের একটি রেকর্ডের জন্য অন্য ডেটা টেবিলে কেবল একটি রেকর্ডের সম্পর্ক থাকে যা Patient Details, Prescription Details এর মধ্যে রয়েছে। এ থেকে বোঝা যাচ্ছে যে, টেবিলদ্বয়ের মধ্যে One to One রিলেশন বিদ্যমান ।"
        }
      ]
    },
    {
      "number": "6",
      "uddipok": "উচ্চ মাধ্যমিকের শিক্ষার্থীদের দুইটি গ্রুপে ভাগ করে কলেজের নিজস্ব ওয়েবসাইট তৈরির জন্য বলা হলো। প্রথম গ্রুপ HTML, css ইত্যাদি ব্যবহার করে ওযেবসাইটটি প্রস্তুত করে। বিচারকমণ্ডলী ২য় গ্রুপের ওয়েবসাইটটি কলেজের জন্য পছন্দ করেন। ICT শিক্ষক কলেজের ওয়েবসাইটটির হোম পেজের Ministry of education লেখাটির সাথে www.moedu.gov.bd ওয়েব অ্যাড্রেসটি যুক্ত করেন ।",
      "tag": "DIN.B 16",
      "sub_questions": [
        {
          "label": "ক",
          "question": "আইপি অ্যাড্রেস কী?",
          "explanation": "কম্পিউটার নেটওয়ার্কে প্রতিটি ডিভাইসের জন্য একটি পরিচিতি বা আইডেন্টিটি থাকে যা IP অ্যাড্রেস নাম পরিচিত।"
        },
        {
          "label": "খ",
          "question": "< img > বুঝিয়ে লেখ ।",
          "explanation": "একটি ওয়েব পেইজের গুরুত্বপূর্ণ উপাদানসমূহের একটি হচ্ছে ইমেজ। একটি ওয়েব পেইজকে সুন্দর ও আকর্ষণীয় করে তোলার জন্য ব্যানারসহ ইমেজ বা চিত্র যুক্ত করতে হয়। HTML পৌঁছে <img> ট্যাগ দ্বারা নির্ধারণ করা হয়। <img> ট্যাগটি শূন্য অর্থাৎ এটি কেবল অ্যাট্রিবিউট বহন করে এবং এর কোনো closing ট্যাগ নেই। পেইজে কোনো চিত্র বা ইমেজ ব্যবহার করতে হলে src (source) অ্যাট্রিবিউট ব্যবহার করতে হবে।"
        },
        {
          "label": "গ",
          "question": "উদ্দীপকের ICT শিক্ষকের গৃহীত কার্যক্রমের সংশ্লিষ্ট কোড ব্যাখ্যা কর।",
          "explanation": "একটি ওয়েবসাইটে অনেকগুলো ওয়েব পেইজ থাকতে পারে। একটি ওয়েব পেইজ হতে অন্য আরেকটি ওয়েব পেইজে যাওয়ার জন্য HTML লিঙ্ক ব্যবহার করা হয়। কোনো ডকুমেন্টের অভ্যন্তরে হাইপারলিঙ্কের গন্তব্যকে নির্ধারণ করার জন্য অ্যাঙ্কর ব্যবহৃত হয়। হাইপারলিঙ্ক ও অ্যাঙ্কর উভয়ই নির্ধারণ করতে HTML অ্যাঙ্কর এলিমেন্ট <a> </a> ব্যবহৃত হয়। ট্যাগ <a> ট্যাগ ব্যবহার করে লিঙ্ক তৈরি করা হয়। এর closing হলো </a>। লিঙ্কে ক্লিক করলে কোথায় যাবে তা নির্দিষ্ট করার জন্য href অ্যাট্রিবিউট ব্যবহার করা হয়।"
        },
        {
          "label": "ঘ",
          "question": "বিচারকেরা কোন যৌক্তিকতায় ২য় গ্রুপের ওয়েবসাইটটি পছন্দ করেন? ব্যাখ্যা কর ।",
          "explanation": "বিচারকরা ২য় গ্রুপের ওয়েবসাইটটি বেশি পছন্দ করেন কারণ সেই ওয়েবসাইটটি ছিল ডাইনামিক ওয়েবসাইট। এ ওয়েবসাইটের মাধ্যমে কলেজটি নিম্নলিখিত কাজগুলো করতে পারবে। উদ্দীপকে ১ম গ্রুপ ও ২য় গ্রুপ দুই ধরনের ওয়েব পেইজ কলেজের জন্য তৈরি করেছিলেন। ১ম গ্রুপ HTML, CSS ব্যবহার করে কলেজের স্ট্যাটিক ওয়েবসাইট তৈরি করেছে। অন্যদিকে ২য় গ্রুপ HTML, CSS, Mysql, php ব্যবহার করে একটি ডাইনামিক ওয়েবসাইট তৈরি করেছে। ১ম গ্রুপ যে স্ট্যাটিক ওয়েবসাইট তৈরি করেছে সেই ওয়েবসাইটে কনটেন্ট আপলোড হতে বেশি সময় লাগে। ওয়েবসাইটের আকার বৃদ্ধির সাথে সাথে কনটেন্টগুলো নিয়ন্ত্রণ করা কঠিন হয়ে যায়। মানসম্মত ওয়েবসাইট ডিজাইন করা কষ্টসাধ্য ও সময় সাপেক্ষ। তাছাড়া ব্যবহারকারীর নিকট হতে ইনপুট নেওয়ার ব্যবস্থা থাকে না। অন্যদিকে ২য় গ্রুপ যে ডাইনামিক ওয়েবসাইট তৈরি করেছে সেই ওয়েবসাইটে পরিবর্তনশীল তথ্য বা ইন্টারঅ্যাকটিভ ওয়েব পেইজ থাকে। রানটাইমের সময় পেইজের ডিজাইন বা কনটেন্ট পরিবর্তন। হতে পারে। ডেটাবেজ ব্যবহারের ফলে ক্যুয়েরি করে তথ্য বের করা যায়। ব্যবহারকারী তথ্য প্রদান বা তথ্য আপডেট করতে পারে।। . কারণে বিচারকেরা ২য় গ্রুপ-এর ওয়েবসাইটটি পছন্দ করেন ।"
        }
      ]
    }
  ]
}