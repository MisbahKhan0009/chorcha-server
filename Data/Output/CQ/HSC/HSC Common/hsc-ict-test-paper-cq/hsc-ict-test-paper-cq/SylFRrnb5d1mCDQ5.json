{
  "title": "ঢাকা বোর্ড ২০১৬",
  "subtitle": "তথ্য ও যোগাযোগ প্রযুক্তি (6)",
  "questions": [
    {
      "number": "1",
      "uddipok": "জামান দক্ষিণ কোরিয়াতে ড্রাইভার হিসেবে একটি প্রতিষ্ঠানে চাকরি নিয়ে আসে। সেখানে সে প্রথম এক মাস একটি বিশেষ কৃত্রিম পরিবেশে গাড়ি চালনার প্রশিক্ষণ গ্রহণ করে। এই পরিবেশেই সে বিভিন্ন পরিস্থিতিতে গাড়ি চালানোর নানা কৌশল রপ্ত করে। জামান তার কাজের পাশাপাশি আরও একটি প্রতিষ্ঠানেও ডেটা এন্ট্রির কাজ নেয়। তার পাঠানো অর্থেই গ্রামের বাড়িতে তার অর্ধপাকা ঘরটি আজ দোতলা দালানে পরিণত হয়।",
      "tag": "DB 16",
      "sub_questions": [
        {
          "label": "ক",
          "question": "কৃত্রিম বুদ্ধিমত্তা কী?",
          "explanation": "মানুষের বুদ্ধিমত্তা ও চিন্তা শক্তিকে কৃত্রিম উপায়ে প্রযুক্তি নির্ভর করে যন্ত্রের মাধ্যমে বাস্তবায়ন করাই কৃত্রিম বুদ্ধিমত্তা।"
        },
        {
          "label": "খ",
          "question": "সামাজিক যোগাযোগ মাধ্যম বলতে কী বোঝায়?",
          "explanation": "যেসব মাধ্যমের সাহায্যে সামাজিকভাবে মতামত বিনিময়, তথ্যের আদান-প্রদান বা আন্তঃযোগাযোগ ব্যবস্থা সম্পন্ন করা যায় তাকে সামাজিক যোগাযোগ মাধ্যম বলে। সামাজিক যোগাযোগের মাধ্যম হিসেবে ব্যবহৃত সফটওয়্যারগুলোর মধ্যে ফেসবুক, টুইটার, স্কাইপি, সাইস্পেস, ইউটিউব, আরকুট, গুগল গ্লাস, বেশতো, লাইকদিন ইত্যাদি উল্লেখযোগ্য। এসব সামাজিক নেটওয়ার্কিং সাইটগুলো বিশ্বের বিভিন্ন প্রান্তের জনগোষ্ঠিকে সামাজিকভাবে পরস্পরের কাছাকাছি নিয়ে এসে সামাজিক যোগাযোগের ক্ষেত্রে বৈপ্লবিক পরিবর্তন এনেছে।"
        },
        {
          "label": "গ",
          "question": "উদ্দীপকে জামানের প্রবাস জীবনে কোন প্রযুক্তিটির কথা বলা হয়েছে? ব্যাখ্যা কর।",
          "explanation": "উদ্দীপকে জামানের প্রবাস জীবনে ভার্চুয়াল রিয়েলিটি বা কল্পবাস্তবতা প্রযুক্তিটির কথা বলা হয়েছে। বাস্তব নয়, তবে বাস্তবের ধারণা সৃষ্টি করতে সক্ষম এমন কল্পনা নির্ভর বিষয় অনুভব করার ত্রিমাত্রিক অবস্থা উপস্থাপনকে ভার্চুয়াল রিয়েলিটি বা কল্পবাস্তবতা বলে। ভার্চুয়াল রিয়েলিটিতে ব্যবহারকারী সম্পূর্ণরূপে একটি কম্পিউটার নিয়ন্ত্রিত পরিবেশে নিমজ্জিত হয়ে যায়। তথ্য আদান- প্রদানকারী বিভিন্ন ধরনের ডিভাইস সংবলিত চশমা, headsets, gloves, suit ইত্যাদি পরিধান করার মাধ্যমে ভার্চুয়াল রিয়েলিটিতে বাস্তবকে উপলব্ধি করা হয়। একটি typical VR format-এ একজন ব্যবহারকারী ত্রিমাত্রিক স্ক্রিন সংবলিত একটি হেলমেট পরে এবং তার মধ্যে দিয়ে বাস্তব থেকে অনুকরণকৃত অ্যানিমেটেড বা প্রাণবন্ত ছবি দেখে। Telepresence বা কৃত্রিম ত্রিমাত্রিক জগতে উপস্থিত থাকার ভ্রমণ একটি গতি নিয়ন্ত্রণকারী সেন্সর দ্বারা প্রভাবিত করা হয়। গতি নিয়ন্ত্রণকারী সেন্সর এর মাধ্যমে স্ক্রিনে প্রদর্শিত ছবির গতিকে ভার্চুয়াল রিয়েলিটি ব্যবহারকারীর গতির সাথে মেলানো হয়। যখন ভার্চুয়াল রিয়েলিটি ব্যবহারকারীর গতির পরিবর্তন হয় তখন স্ক্রিনে প্রদর্শিত দৃশ্যের গতিও পরিবর্তিত হয়। এভাবে ভার্চুয়াল রিয়েলিটি ব্যবহারকারী কৃত্রিম ত্রিমাত্রিক জগতের সাথে মিশে যায় এবং সেই জগতের একটি অংশে পরিণত হয়। আবার force feedback সংবলিত data gloves পরিধান করলে তা স্পর্শের অনভৃতি প্রদান করে এবং এ সময় ব্যবহারকারী নিজের ইচ্ছানুযায়ী ভার্চুয়াল পরিবেশের কোনো বস্তু তুলতে বা ধরতেও তা ব্যবহার করতে পারে। জামান একই ধরনের পরিবেশে গাড়ি চালানোর কৌশল রপ্ত করে।"
        },
        {
          "label": "ঘ",
          "question": "জামানের ক্ষেত্রে তথ্য প্রযুক্তির ভূমিকা মূল্যায়ন কর।",
          "explanation": "জামানের ক্ষেত্রে তথ্য ও যোগাযোগ প্রযুক্তি সহায়ক ভূমিকা পালন করেছে। জামান দক্ষিণ কোরিয়াতে ড্রাইভার হিসেবে একটি প্রতিষ্ঠানে চাকরি নিয়ে আসে। ভার্চুয়াল রিয়েলিটি ব্যবহার করে সে বিশেষ কৃত্রিম পরিবেশে গাড়ি চালনার প্রশিক্ষণ গ্রহণ করে। স্বল্প মূল্যের মাইক্রো কম্পিউটার প্রযুক্তি সহজলভ্য হওয়ায় বিভিন্ন ধরনের ভার্চুয়াল রিয়েলিটি ড্রাইভিং সিম্যুলেটর এর মাধ্যমে এ ধরনের ট্রেনিং প্রদান করা হয়। বর্তমানে সে ড্রাইভিং এর পাশাপাশি ডেটা এন্ট্রির কাজও করে থাকে। কম্পিউটারের মাধ্যমে ইন্টারনেট, ই-মেইল ইত্যাদি শেখার ফলে তার যোগাযোগ প্রক্রিয়া আরও সহজ গতিশীল, সাশ্রয়ী ও প্রাণবন্ত হয়েছে। জামান বর্তমানে সারাবিশ্বের জন্য দক্ষ এক জনশক্তি। প্রশিক্ষণ গ্রহণের মাধ্যমে সে বিশ্ব বাজারের চাহিদা অনুযায়ী নিজেকে প্রস্তুত করেছে। আর এর সবকিছুর পিছনে সহায়ক ভূমিকা পালন করেছে তথ্য প্রযুক্তি। অর্থাৎ তথ্য প্রযুক্তির উপাদানগুলো ব্যবহার করেই জামান দক্ষতা অর্জন করতে সক্ষম হয়েছে। এমনকি বিদেশ থেকে টাকা পাঠানোর জন্যও জামানকে তথ্য প্রযুক্তির সহায়তা নিতে হয়েছে। সুতরাং উপরের আলোচনা থেকে বলা যায় জামানের বর্তমান অবস্থার জন্য তথ্য প্রযুক্তি সহায়ক ভূমিকা পালন করেছে।"
        }
      ]
    },
    {
      "number": "2",
      "uddipok": "",
      "tag": "DB 16",
      "sub_questions": [
        {
          "label": "ক",
          "question": "রাউটার কী?",
          "explanation": "এক নেটওয়ার্ক থেকে অন্য নেটওয়ার্কে ডেটা পাঠানোর প্রক্রিয়াকে রাউটিং বলে। আর এ রাউটিং এর জন্য যে হার্ডওয়্যার ব্যবহার করা হয় তাই হলো রাউটার।"
        },
        {
          "label": "খ",
          "question": "মোবাইল ফোনের ডেটা ট্রান্সমিশন মোড ব্যাখ্যা কর।",
          "explanation": "মোবাইল ফোনের ডেটা ট্রান্সমিশন মোড হলো ফুল-ডুপ্লেক্স। এ পদ্ধতিতে ডেটা একই সাথে উভয় দিকে আদান-প্রদান করা যায়। অর্থাৎ প্রেরক ও প্রাপক উভয়ই এক সাথে ডেটা আদান-প্রদান করতে পারে। বর্তমানে আমরা স্বাচ্ছন্দ্যে কথা বলার জন্য যেসব প্রযুক্তি ব্যবহার করে থাকি, সেগুলোর প্রায় সবগুলোই ফুল-ডুপ্লেক্স ডিভাইস। এসব প্রযুক্তি ব্যবহার করে প্রেরক ও গ্রাহক একই সাথে তথ্য আদান- প্রদান করতে পারে।"
        },
        {
          "label": "গ",
          "question": "উদ্দীপকে ২নং চিত্রে নেটওয়ার্কের কোন টপোলজি অনুসরণ করা হয়েছে? ব্যাখ্যা কর।",
          "explanation": "উদ্দীপকে ২নং চিত্রের নেটওয়ার্কে স্টার টপোলজি অনুসরণ করা হয়েছে । এ নেটওয়ার্কে একটি কম্পিউটার অপর একটি কম্পিউটারের সাথে এমনভাবে যুক্ত থাকে যা দেখতে অনেকটা আকাশের তারকার মতো। এ নেটওয়ার্কে হাব বা সুইচের মাধ্যমে বিভিন্ন কম্পিউটার সংযুক্ত থাকে। এ হাবই ডেটা চলাচল নিয়ন্ত্রণ করে। এক কম্পিউটার থেকে অন্য কম্পিউটারে ডেটা স্থানান্তরের জন্য প্রথমে হাব ডেটা গ্রহণ করে এবং পরে হাব ডেটা গ্রহণকারী কম্পিউটারে ডেটা পাঠিয়ে দেয়। হাব এর ক্ষমতা যত বেশি হবে নেটওয়ার্কে তত বেশি সংযোগ দেওয়া যাবে। LAN সংযোগের ক্ষেত্রে এ ধরনের সংগঠন বেশি ব্যবহার করা হয়। এ টপোলজিতে কোনো কম্পিউটার নষ্ট হয়ে গেলে সম্পূর্ণ সিস্টেমের উপর কোনো প্রভাব পড়ে না। কেন্দ্রীয়ভাবে ও টপোলজি নিয়ন্ত্রণ করা যায় বলে ত্রুটি নির্ণয় করা সহজ হয়।"
        },
        {
          "label": "ঘ",
          "question": "উদ্দীপকের ১নং ও ৩নং চিত্রের টপোলজির মধ্যে কোনটি অধিক সুবিধাজনক? বিশ্লেষণ কর।",
          "explanation": "উদ্দীপকের ১নং চিত্রটি রিং টপোলজির এবং ৩নং চিত্রটি বাস টপোলজির। রিং টপোলজি থেকে বাস টপোলজি অধিক সুবিধাজনক। যে নেটওয়ার্কে সবগুলো কম্পিউটারকে ক্যাবলের মাধ্যমে এমনভাবে সংযুক্ত করা হয় যাতে একটি রিং বা লুপের সৃষ্টি হয় তাকে রিং টপোলজি বলে। এ টপোলজিতে কোনো শুরু বা শেষ প্রান্ত সীমা খুঁজে পাওয়া যায় না। অন্যদিকে যে টপোলজিতে একটি মাত্র ট্রান্সমিশনের মাধ্যমের (বাসের) সাথে সব কয়টি ওয়ার্ক স্টেশন বা কম্পিউটার নোডের সাথে সংযুক্ত থাকে তাকে বাস টপোলজি বলে। বাস নেটওয়ার্কের কোনো কম্পিউটার নষ্ট হয়ে গেলে অন্য কম্পিউটারে কাজ করতে কোনো অসুবিধা হয় না। সহজেই যে কোনো কম্পিউটার নেটওয়ার্ক হতে বিচ্ছিন্ন করা সম্ভব। রিং নেটওয়ার্কে একটি মাত্র কম্পিউটার সমস্যায় আক্রান্ত হলে পুরো নেটওয়ার্ক অচল হয়ে পড়বে। বাস নেটওয়ার্কে কোনো নোড (কম্পিউটার, প্রিন্টার বা অন্য কোনো যন্ত্রপাতি) যোগ করলে বা সরিয়ে নিলে তাতে পুরো নেটওয়ার্কের কার্যক্রম ব্যাহত হয় না। রিং টপোলজির ক্ষেত্রে নেটওয়ার্কের কোনো সমস্যা নির্ণয় করা বেশ জটিল। বাস নেটওয়ার্কে বিভিন্ন যন্ত্রপাতি সংযুক্ত করতে সবচেয়ে কম ক্যাবল প্রয়োজন হয়, ফলে খরচ কম হয়। নেটওয়ার্কে কম্পিউটার সংখ্যা বেশি হলে প্রচন্ড ট্রাফিক সৃষ্টি হয় এবং ডেটা ট্রান্সমিশন বাধাগ্রস্ত হয়। রিং নেটওয়ার্কে কম্পিউটার সংখ্যা বাড়লেও এর দক্ষতা খুব বেশি প্রভাবিত হয় না । উপরিউক্ত আলোচনা হতে বুঝা যায় যে, ১নং চিত্র অর্থাৎ রিং টপোলজির তুলনায় ৩নং চিত্রের বাস টপোলজি অধিক সুবিধাজনক।"
        }
      ]
    },
    {
      "number": "3",
      "uddipok": "F = A ˉ B + B ˉ C F=\\bar{A} B+\\bar{B} C F = A ˉ B + B ˉ C",
      "tag": "DB 16",
      "sub_questions": [
        {
          "label": "ক",
          "question": "BCD কী?",
          "explanation": "দশমিক পদ্ধতির সংখ্যাকে বাইনারি সংখ্যায় প্রকাশের জন্য যে কোড ব্যবহার করা হয়, তাই BCD (Binary Coded Decimal) কোড।"
        },
        {
          "label": "খ",
          "question": "1 + 1 = 1 1+1=1 1 + 1 = 1 ব্যাখ্যা কর।",
          "explanation": "1 + 1 = 1 1+1=1 1 + 1 = 1 এটি একটি লজিক্যাল বা যৌক্তিক যোগ যা O R ( + ) OR(+) OR ( + ) গেইট দ্বারা বাস্তবায়ন করা যায়। O R ( + ) OR(+) OR ( + ) গেইট ইনপুটগুলোর মধ্যে যেকোনো একটি ইনপুটের মান 1 হলেই আউটপুট i হয়।"
        },
        {
          "label": "গ",
          "question": "উদ্দীপকের ফাংশনটির আলোকে সত্যক সারণি তৈরি কর।",
          "explanation": "A A A B B B C C C A ˉ \\bar{A} A ˉ B ˉ \\bar{B} B ˉ A b ˉ \\bar{Ab} A b ˉ B C ˉ \\bar{BC} BC ˉ F = A ˉ B + B ˉ C \\mathrm{F}=\\bar{A} B+\\bar{B} C F = A ˉ B + B ˉ C 0 0 0 1 1 0 0 0 0 0 1 1 1 0 1 1 0 1 0 1 0 1 0 1 0 1 1 1 0 1 0 1 1 0 0 0 1 0 0 0 1 0 1 0 1 0 1 1 1 1 0 0 0 0 0 0 1 1 1 0 0 0 0 0"
        },
        {
          "label": "ঘ",
          "question": "উদ্দীপকের ফাংশনটি কি শুধু NAND গেইটের সাহায্যে বাস্তবায়ন করা সম্ভব? বিশ্লেষণ কর।",
          "explanation": "উদ্দীপকের ফাংশনটি দ্বারা শুধু NAND গেইট দিয়ে বাস্তবায়ন করা সম্ভব। নিচে তা বিশ্লেষণ করা হলো- F = A ˉ B + B ˉ C   F = A ‾ B + B ‾ C ‾ F = A ˉ B ‾ ⋅ B ˉ C ‾ ‾ \\begin{array}{l}\\mathrm{F}=\\bar{A} B+\\bar{B} C \\\\ \\mathrm{~F}=\\overline{\\overline{\\mathrm{A}} \\mathrm{B}+\\overline{\\mathrm{B}} \\mathrm{C}} \\\\ \\mathrm{F}=\\overline{\\overline{\\bar{A} B} \\cdot \\overline{\\bar{B} C}} \\\\\\end{array} F = A ˉ B + B ˉ C   F = A B + B C ​ F = A ˉ B ⋅ B ˉ C ​ এ সমীকরণ থেকে নিচের লজিক চিত্র বাস্তবায়ন করা হলো-"
        }
      ]
    },
    {
      "number": "4",
      "uddipok": "দৃশ্যকল্প-১ দৃশ্যকল্প-২. শুভ ওয়েব পেইজ তৈরির প্রশিক্ষণ নেয়। সে নিজের পরিচয় ও দুই সংবলিত একটি ওয়েব পেইজ তৈরি করে তা ব্রাউজারে রান কর নিজের কম্পিউটারে দেখে। সে তার ওয়েব পেইজটিকে আরও ডা সমৃদ্ধ করে shouvo.net নামে চালু করার সিদ্ধান্ত নেয়। শুভ হয় বন্ধু রাহুলকে এ কথা বললে সে বলে, “আজ রাতেই ইন্টারনেট তোমার ওয়েব পেইজ দেখব\"। জবাবে শুভ বলে, “এখনই দেখছে পাবে না। আমাকে আরও কিছু পাবলিশিং-এর কাজ করতে হবে।\"",
      "tag": "DB 16",
      "sub_questions": [
        {
          "label": "ক",
          "question": "ওয়েবসাইট কী?",
          "explanation": "ইন্টারনেটের সাথে যথাযথ সংযুক্ত কোন কম্পিউটারের বরাদ্দকৃত স্পেস বা লোকেশন যাতে এক বা একাধিক ওয়েব পেইজ সংরক্ষণ করে রাখা যায় তাকে ওয়েবসাইট বলা হয়।"
        },
        {
          "label": "খ",
          "question": "ওয়েব পেইজের সাথে ব্রাউজারের সম্পর্ক ব্যাখ্যা কর।",
          "explanation": "ওয়েব পেইজ হলো এক ধরনের ওয়েব ডকুমেন্ট যা ওয়া ওয়াইড ওয়েব ও ইন্টারনেট ব্রাউজারে ব্যবহারের জন্য উপযুক্ত। ব্রাউজারের মাধ্যমে ইন্টরনেটে ওয়েব পেইজ প্রদর্শনের কাজ করে। পথিবীর বিভিন্ন দেশের সার্ভারে রাখা ওয়েব পেইজ ব্রাউজারের মাধ্যমে প্রদর্শিত হয়। ওয়েব ব্রাউজার একজন ব্যবহারকারীকে দুর এবং সহজে ওয়েব পেইজের সাথে তথ্য আদান-প্রদানে সাহাযে করে। তাই ওয়েব পেইজ ও ব্রাউজার একে অপরর সাথে সম্পর্কিত।"
        },
        {
          "label": "গ",
          "question": "দৃশ্যকল্প-১ এ ওয়েবসাইটের কাঠামোটি ব্যাখ্যা কর।",
          "explanation": "উদ্দীপকের দৃশ্যকল্প হলো : উক্ত কাঠামোটি ট্রি বা হায়ারারাকিক্যাল কাঠামো। ট্রি কাঠামোতে তথ্যের জন্য হোম পেইজে লিঙ্ক ব্যবহার করে পরবর্তী পেইজগুলোতে সমস্ত ডকুমেন্টের পূর্ণাঙ্গ চিত্র সংক্ষিপ্ত আকারে থাকে। বিস্তারিত যাওয়া যায়। ওয়েবসাইটের কাঠামোর মধ্যে হায়ারারাকিক্যাল কাঠামে সবচেয়ে সহজ ও জনপ্রিয়। বেশির ভাগ অনলাইন সিস্টেমে এ ধরনের কাঠামো ব্যবহার করা হয়। এ ধরনের কাঠামোতে মূল বিষয়ের ওয়েবসাইটভিত্তিক ম্যাগাজিন পড়ার ক্ষেত্রে এটি একটি আদর্শ কাঠামো। তালিকা বা মেনু তৈরি করে সাব-মেনু তৈরি করা হয়ে থাকে। ওয়েবের এক পেইজ থেকে অন্য পেইজে যেতে পারে এবং পেইজটির এর অন্যতম বৈশিষ্ট্য হলো লিঙ্কের মাধ্যমে ব্যবহারকারীরা খুব সহজেই কোন অংশে ইউজার অবস্থান করছে তা তার জন্য জানা সহজবোধ্য হয়।"
        },
        {
          "label": "ঘ",
          "question": "দৃশ্যকল্প-২ এ শুভ'র উক্তির যৌক্তিকতা বিশ্লেষণ কর।",
          "explanation": "উদ্দীপকে দৃশ্যকল্প-২ এর শুভ'র উক্তির যৌক্তিকতা যথাযথ। কারণ সুন্দর, আকর্ষণীয় এবং অর্থপূর্ণ ওয়েব পেইজ তৈরি বা ওয়েব ডিজাইনিং করতে হলে নির্দিষ্ট ক্রম অনুসরণ করে কাজ করতে হবে। এক্ষেত্রে নিচের ধাপগুলো অনুসরণ করতে হবে। ধাপ-১: ডোমেইন নেইম রেজিস্ট্রেশন : সুন্দর একটি নাম যা সহজে মনে রাখা যায় এবং অর্থবোধক হয় তা নির্বাচন করে সেই নামের ডোমেইন রেজিস্ট্রেশন করতে হবে। ধাপ-২: ওয়েব পেইজ ডিজাইন : ওয়েব পেইজ ডিজাইন করতে হবে। এক্ষেত্রে প্রফেশনাল ওয়েব ডিজাইনারদের সহযোগিতা নিলে ভালো হয়। অনেক প্রতিষ্ঠান রয়েছে যারা অর্থের বিনিময়ে ওয়েব পেইজ ডিজাইন করে দেয় । ধাপ-৩: ওয়েব সার্ভারে পেইজ হোস্টিং : ডোমেইন রেজিস্ট্রেশন ও ওয়েব পেইজ ডিজাইন সম্পন্ন করার পর ওয়েবসাইট/পেইজগুলো নির্ভরযোগ্য কোনো সার্ভারে হোস্ট করতে হবে। অনেক প্রতিষ্ঠান রয়েছে যারা অর্থের বিনিময়ে এ হোস্টিং সার্ভিস প্রদান করে। ধাপ-৪: সার্চ ইঞ্জিনের সাথে ওয়েবসাইট সংযুক্ত : এ ধাপটি অত্যাবশ্যকীয় নয়। ওয়েব পেইজ/সাইটটি আরও বেশি প্রচারমুখী করার জন্য সার্চ ইঞ্জিনের সাথে সংযুক্ত করতে হবে। উক্ত কাজগুলো সম্পূর্ণভাবে শেষ হলেই ইন্টারনেটে ওয়েব পেইজ দেখা যাবে। সুতরাং শুভর উক্তিটি যৌক্তিক।"
        }
      ]
    },
    {
      "number": "5",
      "uddipok": "",
      "tag": "DB 16",
      "sub_questions": [
        {
          "label": "ক",
          "question": "কম্পাইলার কী?",
          "explanation": "কম্পাইলার হলো এক ধরনের অনুবাদক যা হাই লেভেল ভাষায় লিখিত প্রোগ্রামকে মেশিন ভাষায় রূপান্তর করে।"
        },
        {
          "label": "খ",
          "question": "অ্যালগরিদম কোডিং-এর পূর্বশর্ত—ব্যাখ্যা কর।",
          "explanation": "কোনো সমস্যাকে কম্পিউটার প্রোগ্রামিং দ্বারা সমাধান করার পূর্বে কাগজে কলমে সমাধান করার জন্যই অ্যালগরিদম ব্যবহার করা হয়। অবশ্যই নির্দিষ্ট সংখ্যক ধাপে সমস্যার সমাধান দেখতে হবে। কোডিং করার সময় উক্ত প্রোগ্রামের সকল ধাপ সম্পর্কে পরিষ্কার ধারণা থাকতে হয় তা ছাড়া কোডিং করা সম্ভব নয়। অতএব অ্যালগরিদম কোডিং এর পূর্বশর্ত। যার সাহায্যে সহজেই প্রোগ্রামের কোড লেখা হয়।"
        },
        {
          "label": "গ",
          "question": "উদ্দীপকের সমস্যাটির \"সি\" ভাষায় একটি প্রোগ্রাম লিখ।",
          "explanation": "উদ্দীপকের ফ্লোচার্টটি ফারেনহাইট তাপমাত্রাকে সেন্টিগ্রেডে রূপান্তরের। নিচে 'সি' ভাষায় প্রোগ্রামটি লেখা হলো :"
        },
        {
          "label": "ঘ",
          "question": "উদ্দীপকের ধারণা প্রোগ্রাম তৈরি ধাপের সাথে কিভাবে সম্পর্কিত? বিশ্লেষণ কর।",
          "explanation": "যে কম্পিউটারে প্রক্রিয়াকরণের মাধ্যমে সমস্যা সমাধানের জন্য কম্পিউটর পদ্ধতির উপযোগী করে প্রোগ্রাম রচনা করতে হয়। প্রোগ্রাম হলো সাজানো নির্দেশের একটি তালিকা। তাই প্রোগ্রাম রচনার সময় পরিকল্পিতভাবে অগ্রসর হতে হয়। এক্ষেত্রে প্রথমেই সমস্যা নির্দিষ্টকরণ করা হয়। সমস্যা নির্দিষ্টকরণের ক্ষেত্রে প্রোগ্রামটির একটি পরিষ্কার বর্ণনা তৈরি করা হয়। এর পরে আসে সমস্যা বিশ্লেষণের ধাপ। এর জন্য প্রোগ্রামটিকে ছোট ছোট অংশে ভাগ করতে হয়। প্রয়োজনে চার্ট, তালিকা, গ্রাফ ইত্যাদি তৈরি করা হয়। সমস্যা বিশ্লেষণের পর প্রোগ্রাম ডিজাইনের কাজ শুরু হয়। সমস্যার গঠন বর্ণনা হতে সুবিধাজনক অ্যালগরিদম ও ফ্লোচার্টের সহায়তায় প্রোগ্রামের পূর্ণাঙ্গ পরিকল্পনা প্রণয়ন করাই হলো প্রোগ্রাম ডিজাইন। উদ্দীপকের ফ্লোচার্ট তৈরি প্রোগ্রাম ডিজাইন ধাপের অংশ। যা প্রোগ্রাম তৈরিতে বা কোডিং করতে বিশেষ সহায়ক ভূমিকা পালন করে। অতএব এক অর্থে বলা যায় উদ্দীপকের ফ্লোচার্টের ধারণা প্রোগ্রাম তৈরি ধাপের সাথে সম্পর্কিত।"
        }
      ]
    },
    {
      "number": "6",
      "uddipok": "",
      "tag": "DB 16",
      "sub_questions": [
        {
          "label": "ক",
          "question": "ডেটাবেজ কী?",
          "explanation": "ডেটাবেজ হলো পরস্পর সম্পর্কযুক্ত এক বা একাধিক ডেটা টেবিল বা ফাইলের সমষ্টি।"
        },
        {
          "label": "খ",
          "question": "“মেমো” ডেটা টাইপ কেন ব্যবহার করা হয়?",
          "explanation": "Memo জাতীয় ফিল্ডে বর্ণ, সংখ্যা, চিহ্ন, তারিখ ইত্যাদি ৬৫,৫৩৬ সংখ্যা বর্ণ ব্যবহার করে লেখা যায়। ডেটা টেবিল ডিজাইনের ক্ষেত্রে কোনো একটি ফিল্ডের বর্ণনামূলক তথ্যের প্রয়োজন হয়। যার ফলে Memo ডেটা টাইপ ব্যবহার করতে হয়। সাধারণত মন্তব্য লেখার জন্য ঐ ফিল্ডের ডেটা টাইপ Memo ব্যবহার করা যায়।"
        },
        {
          "label": "গ",
          "question": "টেবিল নং-২ এর ৩নং ফিল্ডের ডেটা টাইপ ব্যাখ্যা কর।",
          "explanation": "টেবিল নং-২ এর ৩নং ফিল্ডের (Result) ডেটা টাইপ Number. যা দশমিকের পর দুই ঘর পর্যন্ত বিস্তৃত। যেহেতু Number টি দশমিকের পর দুই ঘর পর্যন্ত বিস্তৃত অতএব এটি একটি Fixed Number যেমন-5.00, 4.50 ইত্যাদি। তবে ঐ ফিল্ডের ডেটা টাইপ Text লেখা হয় সেক্ষেত্রে Result হবে A+, A, B ইত্যাদি।"
        },
        {
          "label": "ঘ",
          "question": "উদ্দীপকের টেবিল দু'টির মধ্যে রিলেশন তৈরির সম্ভাব্যতা যচাই কর।",
          "explanation": "উদ্দীপকে উল্লিখিত টেবিল দু'টির মধ্যে রিলেশন তৈরির সম্ভাব্যতা আছে। কারণ ডেটাবেজ রিলেশন তৈরির শর্ত হচ্ছে ডেটা টেবিলের মধ্যে কমপক্ষে একটি কমন ফিল্ড থাকবে। কমন ফিল্ডের ডেটা টাইপ, ফিল্ড সাইজ এবং ফরমেট একই হতে হবে এবং টেবিলগুলোর মধ্যে অন্তত একটি টেবিলের অবশ্যই প্রাইমারি কী ফিল্ড থাকতে হবে। এক্ষেত্রে উদ্দীপকে ১ নং টেবিলে রোল নং, নাম, ঠিকানা এবং ২ নং টেবিলে রোল নং, গ্রুপ, রেজাল্ট ইত্যাদি সংরক্ষিত রয়েছে। ফলে দুটি টেবিলের মধ্যে রোল নং একটি কমন ফিল্ড। এ রোল নম্বরের সাহায্যে দুটি টেবিলের মধ্যে one-to-one Relation সম্ভব। নিম্নে ১ নং ও ২ নং টেবিলের মধ্যে one-to-one Relation টি দেখানো হলো- টেবিল দুটির মধ্যে ১ নং টেবিলের একটি রেকর্ডের সাথে ২ নং টেবিলের শুধুমাত্র একটি রেকর্ডের সম্পর্ক তৈরি করা হয়েছে। এ ধরনের Relation-ই one-to-one Relation |"
        }
      ]
    }
  ]
}