{
  "title": "বরিশাল বোর্ড ২০১৬",
  "subtitle": "তথ্য ও যোগাযোগ প্রযুক্তি (6)",
  "questions": [
    {
      "number": "1",
      "uddipok": "ডাঃ হাতেম শল্য চিকিৎসায় প্রশিক্ষণের জন্য চীন গমন করেন। ভর্তি হওয়ার সময় তার একটি আঙ্গুলের ছাপ নেয়া হয় এবং তাকে একটি পরিচয়পত্র দেয়া হয়। প্রশিক্ষণকক্ষে ঢুকার পূর্বে তাকে প্রতিবার দরজায় রাখা একটি যন্ত্রে এ আঙ্গুলের ছাপ দিয়েই ভিতরে প্রবেশ করতে হয়। শ্রেণিকক্ষে অন্যান্য প্রশিক্ষণার্থীদের মত তাকে হাত, মাথা ও চোখে কিছু বিশেষ যন্ত্র পরানো হয়। তিনি কম্পিউটারের মনিটরে বিভিন্ন দৃশ্যাবলির মাধ্যমে প্রশিক্ষণের প্রাথমিক পর্ব শেষ করেন।",
      "tag": "BB 16",
      "sub_questions": [
        {
          "label": "ক",
          "question": "রোবটিক্স কী?",
          "explanation": "রোবটিক্স হলো প্রযুক্তির এমন একটি শাখা যেখানে রোবটের নকশা বা ডিজাইন, গঠন, পরিচালন প্রক্রিয়া, কাজ ও প্রয়োগক্ষেত্র সম্পর্কে আলোচনা করা হয় ।"
        },
        {
          "label": "খ",
          "question": "হ্যাকিং নৈতিকতা বিরোধী কর্মকাণ্ড—ব্যাখ্যা কর।",
          "explanation": "সাধারণত অনুমতি ব্যতীত কোনো কম্পিউটার নেটওয়ার্কে প্রবেশ করে কম্পিউটার ব্যবহার করাকে হ্যাকিং বলে। নৈতিকতার আলোকে হ্যাকিং নৈতিকতা বিরোধী কাজ। কারণ এর মাধ্যমে একজন বা হ্যাকার অন্যের কম্পিউটার থেকে বিভিন্ন গুরুত্বপূর্ণ তথ্য এমনকি ব্যক্তিগত তথ্যও চুরি করতে পারে। এর ফলে ব্যক্তি বা প্রতিষ্ঠানের গোপনীয়তা বজায় থাকে না এবং ব্যক্তি ও প্রতিষ্ঠান ক্ষতির সম্মুখীন হয়। এসব কারণে হ্যাকিং নৈতিকতা বিরোধী কর্মকাণ্ড।"
        },
        {
          "label": "গ",
          "question": "উদ্দীপকে উল্লিখিত দরজায় কোন প্রযুক্তি ব্যবহার করা হয়েছে? ব্যাখ্যা কর।",
          "explanation": "উদ্দীপকে উল্লেখিত দরজায় বায়োমেট্রিক্স প্রযুক্তি ব্যবহার করা হয়েছে। প্রশিক্ষণ কক্ষে প্রবেশ করার সময় একটি বাটনে আঙুল রাখলে দরজা খুলে যায়। প্রত্যেক মানুষের আঙুলের ছাপ সম্পূর্ণ ইউনিক এবং সারাজীবন ধরে অপরিবর্তিত থাকার কারণে অন্য যেকোনো প্রযুক্তির চেয়ে আঙুলের ছাপভিত্তিক প্রযুক্তি তুলনামূলকভাবে নির্ভুল এবং কার্যকরী। বায়োমেট্রিক্স পদ্ধতিতে ব্যক্তির অদ্বিতীয় কোনো বৈশিষ্ট্য শনাক্ত করে তা ঐ ব্যক্তির নামের বিপরীতে সিস্টেমের কেন্দ্রীয় ডেটাবেজে সংরক্ষণ করে রাখা হয় । মানুষের আঙুলের ছাপ মেশিনে ধারণ করে রাখা হয় । পরবর্তীতে এ রিডার আঙুলের নিচের অংশে ত্বকে রিড করে সংরক্ষিত ছাপের সাথে তুলনা করে। মিলে গেলে অ্যাকসেস প্রদান করে। এভাবে সঠিক ব্যক্তি শনাক্তকরণের কাজ সম্পন্ন হয় এবং দরজা খুলে যায়। এ প্রযুক্তির মাধ্যমে প্রশিক্ষণ কক্ষে উপস্থিতি সঠিকভাবে নির্ণয় করা সম্ভব হয়।"
        },
        {
          "label": "ঘ",
          "question": "ডাঃ হাতেমের প্রশিক্ষণে ব্যবহৃত প্রযুক্তির ভূমিকা মূল্যায়ন কর।",
          "explanation": "ডাঃ হাতেমের প্রশিক্ষণে ব্যবহৃত প্রযুক্তিটি হলো ভার্চুয়াল রিয়েলিটি। এটি মূলত কম্পিউটার প্রযুক্তি ও সিম্যুলেশন তত্ত্বের উপর প্রতিষ্ঠিত। এর মাধমে ত্রিমাত্রিক ইমেজ তৈরি করে অতি অসম্ভব কাজও করা সম্ভব। ভার্চুয়াল রিয়েলিটি হচ্ছে কম্পিউটার নিয়ন্ত্রিত সিস্টেম যাতে মডেলিং ও অনুকরণবিদ্যার প্রয়োগের মাধ্যমে মানুষ কৃত্রিম বহুমাত্রিক ইন্দ্রিয় গ্রাহ্য পরিবেশের সাথে সংযোগ স্থাপন বা উপলব্ধি করতে পারে। ভার্চুয়াল রিয়েলিটিতে অনুকরণকৃত পরিবেশ হুবহু বাস্তব পৃথিবীর মতো হতে পারে। এক্ষেত্রে অনেক সময় ভার্চুয়াল রিয়েলিটি থেকে বাস্তব অভিজ্ঞতা পাওয়া যায় । উদ্দীপকে ডা: হাতেম এ ভার্চুয়াল রিয়েলিটি প্রযুক্তি ব্যবহার করে কৃত্রিম পরিবেশে হাত, মাথা ও চোখে কিছু বিশেষ যন্ত্র পরে ত্রিমাত্রিক গ্রাফিক্স প্রযুক্তির মাধ্যমে প্রশিক্ষণের প্রাথমিক পর্ব শেষ করেছেন। আর এর মাধ্যমেই তিনি শল্য চিকিৎসার জটিল বিষয়গুলো সম্পর্কে বাস্তব অভিজ্ঞতা লাভ করতে সক্ষম হন, যা তাকে চিকিৎসা সেবা প্রদানে আরো দক্ষ করতে সক্ষম হয়। চিকিৎসা ক্ষেত্রে ভার্চুয়াল রিয়েলিটির এ ধরনের প্রয়োগে বিভিন্ন ধরনের ভুল ও ঝুঁকি এড়ানো সম্ভব।"
        }
      ]
    },
    {
      "number": "2",
      "uddipok": "বিদ্যা নিকেতন কলেজে সার্ভারের সাথে একটিমাত্র হাব ব্যবহার করে অপটিক্যাল ফাইবারের মাধ্যমে কয়েকটি কম্পিউটারের সংযোগ স্থাপন করা হয়। পরবর্তীতে প্রতিষ্ঠানে কম্পিউটারের সংখ্যা বৃদ্ধি পাওয়ায় এই ব্যবস্থা সম্প্রসারণের উদ্যোগ গ্রহণ করা হয়। এছাড়া দুইটিমাত্র প্রিন্টার এবং একটি স্ক্যানার ব্যবহার করেই প্রতিষ্ঠানটি প্রত্যেকটি কম্পিউটার থেকে সেগুলো ব্যবহার করতে পারছে। এর ফলে হার্ডওয়্যারগত খরচ অনেক কমে আসে।",
      "tag": "BB 16",
      "sub_questions": [
        {
          "label": "ক",
          "question": "ডেটা কমিউনিকেশন মোড কাকে বলে?",
          "explanation": "এক কম্পিউটার থেকে দূরবর্তী কোনো কম্পিউটারে ডেটা কমিউনিকেশন করতে যে পদ্ধতি ব্যবহার করা হয় তাকে ডেটা কমিউনিকেশন মোড বলে।"
        },
        {
          "label": "খ",
          "question": "ডেটা পরিবহনে ফাইবার অপটিক ক্যাবল নিরাপদ কেন?",
          "explanation": "ফাইবার অপটিক ক্যাবল হলো অত্যন্ত সরু এক ধরনের কাচের তন্তু যার মধ্যে দিয়ে আলোর গতিতে ডেটা আদান-প্রদান করা হয়। ডেটা পরিবহনে এই ফাইবার অপটিক ক্যাবল নিরাপদ কারণ— ১. ইলেকট্রিক্যাল সিগন্যালের পরিবর্তে আলোক বা লাইট সিগন্যালে ট্রান্সমিট করে । ২. ডেটার মানের অবনতি ঘটে না। ৩. পরিবেশের তাপ, চাপ ইত্যাদি ডেটা চলাচলের ক্ষেত্রে বাধার সৃষ্টি করতে পারে না । ৪. বিদ্যুৎ চৌম্বক প্রভাব মুক্ত । ৫. ডেটা সংরক্ষণের নিরাপত্তা ও গোপনীয়তা বেশি ।"
        },
        {
          "label": "গ",
          "question": "উদ্দীপকে কোন নেটওয়ার্ক টপোলজির উল্লেখ করা হয়েছে? ব্যাখ্যা কর।",
          "explanation": "উদ্দীপকে নেটওয়ার্ক হিসেবে স্টার টপোলজি উল্লেখ করা হয়েছে। এ নেটওয়ার্কে একটি কম্পিউটার অপর একটি কম্পিউটারের সাথে এমনভাবে যুক্ত থাকে যা দেখতে অনেকটা আকাশের তারকার মতো। এ নেটওয়ার্কে হাব বা সুইচের মাধ্যমে বিভিন্ন কম্পিউটার সংযুক্ত থাকে। এ হাবই ডেটা চলাচল নিয়ন্ত্রণ করে। এক কম্পিউটার থেকে অন্য কম্পিউটারে ডেটা স্থানান্তরের জন্য প্রথমে হাব ডেটা গ্রহণ করে এবং পরে হাব ডেটা গ্রহণকারী কম্পিউটারে ডেটা পাঠিয়ে দেয়। হাব এর ক্ষমতা যত বেশি হবে নেটওয়ার্কে তত বেশি সংযোগ দেওয়া যাবে। LAN সংযোগের ক্ষেত্রে এ ধরনের সংগঠন বেশি ব্যবহার করা হয়। এ টপোলজিতে কোনো কম্পিউটার নষ্ট হয়ে গেলে সম্পূর্ণ সিস্টেমের উপর কোনো প্রভাব পড়ে না। কেন্দ্রীয়ভাবে এ টপোলজি নিয়ন্ত্রণ করা যায় বলে ত্রুটি নির্ণয় করা সহজ হয়।"
        },
        {
          "label": "ঘ",
          "question": "“উদ্দীপকে নেটওয়ার্ক স্থাপনের উদ্দেশ্য যথাযথ বাস্তবায়ন হয়েছে”— উক্তিটি মূল্যায়ন কর।",
          "explanation": "উদ্দীপকে লোকাল এরিয়া নেটওয়ার্কের অন্তর্গত স্টার টপোলজি ব্যবহার করা হয়েছে। স্টার টপোলজির ক্ষেত্রে একটি কেন্দ্রীয় হাব বা সুইচ এর মাধ্যমে প্রিন্টার, স্ক্যানার ও কম্পিউটারগুলো পরস্পরের সাথে সংযোগ স্থাপন করতে পারে। ফলে দুইটি প্রিন্টার এবং একটি স্ক্যানারের মাধ্যমে সম্পূর্ণ প্রতিষ্ঠান পরিচালনা করা সম্ভব। কারণ নেটওয়ার্ক ব্যবহার করে প্রতিষ্ঠানের সকল কম্পিউটার প্রিন্টার দুটি শেয়ার করে ব্যবহার করতে পারে। ফলে এর জন্য প্রত্যেক কম্পিউটারের জন্য আলাদা আলাদা প্রিন্টারের প্রয়োজন হয় না। এ শেয়ারিং সিস্টেম স্ক্যানারের জন্যও প্রযোজ্য। অর্থাৎ অল্প সংখ্যক হার্ডওয়্যার দিয়ে সকল কাজ করা সম্ভব হয় এবং প্রতিষ্ঠান পরিচালনায় খরচও কম হয়। সুতরাং বলা যায়, উদ্দীপকে নেটওয়ার্ক স্থাপনের উদ্দেশ্য বাস্তবায়ন হয়েছে।"
        }
      ]
    },
    {
      "number": "3",
      "uddipok": "F = A ‾ B + B ‾ C \\mathrm{F}=\\overline{\\mathrm{A}} \\mathrm{B}+\\overline{\\mathrm{B}} \\mathrm{C} F = A B + B C",
      "tag": "BB 16",
      "sub_questions": [
        {
          "label": "ক",
          "question": "লজিক গেইট কী?",
          "explanation": "যেসব ডিজিটাল সার্কিট যুক্তিমূলক সংকেতের প্রবাহ নিয়ন্ত্রণ করে থাকে সে সব সার্কিটই লজিক গেইট।"
        },
        {
          "label": "খ",
          "question": "XOR সকল মৌলিক গেইটের সমন্বিত লজিক গেইট ব্যাখ্যা কর।",
          "explanation": "XOR গেইট সকল মৌলিক গেইটের সমন্বিত গেইট। কারণ AND, OR, NOT গেইট ব্যবহার করে XOR গেইট তৈরি করা যায়। XOR গেইটের সমীকরণ হলো: Y = A ⊕ B = A B ‾ + A B ‾ \\mathrm{Y}=\\mathrm{A} \\oplus \\mathrm{B}=\\overline{\\mathrm{A} B}+\\mathrm{A} \\overline{\\mathrm{B}} Y = A ⊕ B = A B + A B শুধুমাত্র মৌলিক গেইটের সাহায্যে XOR গেইটের লজিক চিত্র :"
        },
        {
          "label": "গ",
          "question": "উদ্দীপকের ফাংশনটির লজিক চিত্র আঁক এবং ব্যাখ্যা কর।",
          "explanation": "উদ্দীপকে ফাংশনটির আলোকে সত্যক সারণি দেখানো হলো- A B C A ‾ \\overline{\\mathrm{A}} A B ‾ \\overline{\\mathrm{B}} B A ‾ B \\overline{\\mathrm{A}}B A B B ‾ C \\overline{\\mathrm{B}}C B C F = A ‾ B + B ‾ C \\mathrm{F}=\\overline{\\mathrm{A}} \\mathrm{B}+\\overline{\\mathrm{B}} \\mathrm{C} F = A B + B C 0 0 0 1 1 0 0 0 0 0 1 1 1 0 1 1 0 1 0 1 0 1 0 1 0 1 1 1 0 1 0 1 1 0 0 0 1 0 0 0 1 0 1 0 1 0 1 1 1 1 0 0 0 0 0 0 1 1 1 0 0 0 0 0 F = A ‾ B + B ‾ C \\mathrm{F}=\\overline{\\mathrm{A}} \\mathrm{B}+\\overline{\\mathrm{B}} \\mathrm{C} F = A B + B C এর লজিক চিত্র–"
        },
        {
          "label": "ঘ",
          "question": "উদ্দীপকের ফাংশনটি কি শুধু NAND গেইটের সাহায্যে বাস্তবায়ন করা সম্ভব? বিশ্লেষণ কর।",
          "explanation": "উদ্দীপকের ফাংশনটিকে শুধু NAND গেইট দিয়ে বাস্তবায়ন করা সম্ভব।"
        }
      ]
    },
    {
      "number": "4",
      "uddipok": "মোহন একটি ওয়েবসাইট ব্রাউজ করতে গিয়ে দেখে ওযেবসাইটটির প্রতিটি পেজে যেতে হলেই বারবার হোম পেজে আসতে হয়। আর হোম পেজটি নানা ধরনের নান্দনিক বিজ্ঞাপনে সাজানো যাতে করে সবাই আকৃষ্ট হয়। প্রথমবার ব্যবহার করতে গিয়ে সে কিছুটা সাচ্ছন্দ্য বোধ করে। কিন্তু সে ওয়েবসাইটের একটি ছবি ব্রাউজ করতে গিয়ে দেখে পেজটি লোড হতে বেশি সময় নেয়। তাছাড়া পেজটি দেখা গেলেও সকল ছবি ব্রাউজার প্রদর্শন করতে পারছে না। এতে সে বিরক্ত হয়।",
      "tag": "BB 16",
      "sub_questions": [
        {
          "label": "ক",
          "question": "এইচটিএমএল ট্যাগ কী?",
          "explanation": "এইচটিএমএল ট্যাগ হলো এইচটিএমএল ডকুমেন্টের সাথে এমবেডেড কোডিং নির্দেশাবলি ।"
        },
        {
          "label": "খ",
          "question": "ডোমেইন নেম রেজিস্ট্রশন করতে হয় কেন?",
          "explanation": "আইপি অ্যাড্রেসকে সহজে ব্যবহার করার জন্য ইংরেজি অক্ষরের কোনো একটি নাম ব্যবহার করা হয়। ক্যারেক্টার ফর্মে দেওয়া কম্পিউটারে এরূপ নামই ডোমেইন নেম। প্রতিটি ডোমেইন নেম ইউনিক এবং এর সাথে একটি ইউনিক আইপি অ্যাড্রেস বরাদ্দ করা হয়। একটি ডোমেইন নেইম সার্ভারে রেজিস্ট্রেশন করলে তা সারা বিশ্বে অদ্বিতীয় নামে চিহ্নিত হয় এবং একটি নির্দিষ্ট সময় পর্যন্ত ঐ অ্যাড্রেসটি আর অন্য কেউ ব্যবহার করতে পারে না। এ কারণে ডোমেইন নেইম রেজিস্ট্রেশন করতে হয়।"
        },
        {
          "label": "গ",
          "question": "উদ্দীপকের ওয়েবসাইটটির কাঠামো ব্যাখ্যা কর।",
          "explanation": "উদ্দীপকের ওয়েব পেইজটি হলো লিনিয়ার কাঠামো। যখন কোনো ওয়েবসাইটের পেইজগুলো ক্রমানুসারে দেখার প্রয়োজন পড়ে তখন লিনিয়ার কাঠামো ব্যবহার করা হয়। পেইজের সংখ্যা কম হলে এ ধরনের কাঠামো উপযোগী। এ ধরনের কাঠামোতে প্রতিটি পেইজে যেতে হলে হোম পেইজে যেতে হয়। আর হোম পেইজটি নানান ধরনের নান্দনিক বিজ্ঞাপনে সাজানো থাকে। মূল পেইজ থেকে শুরু হয়ে ডকুমেন্টের পরবর্তী ধাপগুলো সম্পর্কে বর্ণনা করে। এ ধরনের পেইজগুলোতে সাধারণত Next, Previous, Fast, Last ইত্যাদি লিঙ্ক ব্যবহার করা হয়ে থাকে।"
        },
        {
          "label": "ঘ",
          "question": "উদ্দীপকে উল্লিখিত সমস্যা সমাধানে তোমার সুচিন্তিত মতামত দাও ।",
          "explanation": "উদ্দীপকে উল্লিখিত সমস্যা সমাধানের জন্য ট্রি বা হায়ারার্কিক্যাল কাঠামো ব্যবহার করতে হবে।"
        }
      ]
    },
    {
      "number": "5",
      "uddipok": "ধাপ-১: প্রোগ্রাম শুরু ধাপ-২: দুইটি সংখ্যা পড় । ধাপ-৩ : দুইটি সংখ্যা যোগ করে প্রথম সংখ্যার সাথে গুণ কর। ধাপ-৪ : ফলাফল ছাপাও । ধাপ-৫: প্রোগ্রাম শেষ ।",
      "tag": "BB 16",
      "sub_questions": [
        {
          "label": "ক",
          "question": "কম্পাইলার কী?",
          "explanation": "কম্পাইলার হলো এক ধরনের অনুবাদক যা হাই লেভেল ভাষায় লিখিত প্রোগ্রামকে মেশিন ভাষায় রূপান্তর করে।"
        },
        {
          "label": "খ",
          "question": "আউটপুট ফাংশন বলতে কি বুঝায়?",
          "explanation": "যে সকল স্টেটমেন্টের সাহায্যে প্রোগ্রামের ফলাফল মনিটরে প্রদর্শন করা হয় তাদেরকে আউটপুট ফাংশন বলা হয়। আউটপুট স্টেটমেন্ট বা ফাংশনগুলো হলো : printf(), puts(), putchar()।"
        },
        {
          "label": "গ",
          "question": "উদ্দীপকের সমস্যাটির প্রবাহচিত্র ব্যাখ্যা কর।",
          "explanation": "উদ্দীপকের সমস্যাটির ফ্লোচার্টটি নিচে দেওয়া হলো :"
        },
        {
          "label": "ঘ",
          "question": "উদ্দীপকে উল্লিখিত প্রক্রিয়াটি প্রোগ্রাম তৈরির ধাপের সাথে কিভাবে সম্পর্কিত বিশ্লেষণ কর।",
          "explanation": "উদ্দীপকে উল্লিখিত প্রক্রিয়াটি হচ্ছে অ্যালগরিদম। অ্যালগরিদম হচ্ছে প্রোগ্রাম তৈরির ধাপের একটি অংশ। তাই অ্যালগরিদম প্রোগ্রাম তৈরির ধাপের সাথে সম্পর্কিত। মূলত অ্যালগরিদম প্রোগ্রাম তৈরি ধাপের প্রোগ্রাম ডিজাইনের একটি কার্যকরী অংশ। নিম্নে এর বর্ণনা দেওয়া হলো— ১. সমস্যা বিশ্লেষণ : সমস্যা নির্দিষ্ট করার পর সমস্যা সম্বন্ধে বিভিন্ন ডেটা সংগ্রহ করে তা বিশ্লেষণ করতে হয়। এর জন্য সমস্যাকে ছোট ছোট অংশে ভাগ করা হয়। প্রয়োজনে চার্ট, তালিকা, গ্রাফ ইত্যাদির আশ্রয় নিতে হয়। একে বলে সিস্টেম বিশ্লেষণ। সমস্যার বিশ্লেষণে বর্তমান সিস্টেমের নিম্নলিখিত বিষয়গুলো গুরুত্ব দিতে হয়। - ইনপুট শনাক্তকরণ ও - আউটপুট শনাক্তকরণ । ২.প্রোগ্রাম ডিজাইন : প্রোগ্রাম ডিজাইন বলতে বোঝায় সমস্যা সমাধান করার জন্য বর্তমান সিস্টেমের প্রয়োজনীয় সংশোধন করে নতুন সিস্টেমের মূল রূপরেখা নির্ণয়। অধিকাংশ ক্ষেত্রেই কোনো জটিল সমস্যাকে সঠিকভাবে বিশ্লেষণ করতে পারলেই তার সহজ সমাধান বেরিয়ে আসে। প্রোগ্রাম ডিজাইনে নিম্নলিখিত বিষয়গুলো অন্তর্ভুক্ত। যথা— ইনপুট ডিজাইন, আউটপুট ডিজাইন ও ইনপুট ও আউটপুটের মধ্যে সম্পর্ক ডিজাইন । প্রোগ্রামের বিভিন্ন অংশ কার্যকরী করার জন্য নিম্নলিখিত বিষয়গুলো তৈরি করতে হয়। অ্যালগরিদম, ফ্লোচার্ট ও সুডোকোড । সমস্যার মডেল অথবা গঠনগত বর্ণনা হতে সুবিধাজনক অ্যালগরিদম নির্ধারণ এবং ফ্লোচার্টের সহায়তায় নিম্নরূপে প্রোগ্রামের পূর্ণাঙ্গ পরিকল্পনা প্রণয়ন করতে হয়- ৩. প্রোগ্রাম ডেভেলপমেন্ট বা কোডিং : কম্পিউটারের বোধগম্য ভাষায় প্রোগ্রাম রচনাকে কোডিং বলে। অ্যালগরিদম, ফ্লোচার্ট ও সুডোকোড থেকে সুবিধামতো কোনো প্রোগ্রামিং ভাষায় প্রোগ্রাম লিখতে হয় । ৪. প্রোগ্রাম বাস্তবায়ন : প্রোগ্রাম কোডিং করার পর প্রোগ্রাম বাস্তবায়ন করা হয়। এ পর্বের প্রথমে প্রোগ্রামকে টেস্ট করা হয় এবং টেস্ট করার পর প্রয়োজন অনুসারে সংশোধন করা হয় । ৫. প্রোগ্রাম রক্ষণাবেক্ষণ : বিভিন্ন প্রয়োজনে ও প্রোগ্রামের উন্নতিকল্পে প্রোগ্রামের আধুনিকীকরণ পরিবর্তন, পরিবর্ধন, প্রোগ্রামের ভুল সংশোধন ইত্যাদি প্রোগ্রাম রক্ষণাবেক্ষণ কাজের - অন্তর্ভুক্ত।"
        }
      ]
    },
    {
      "number": "6",
      "uddipok": "ROLL Name DOB 101 RAKIB 01/12/90 102 SAFFAT 23/06/95 103 ZARIYAH 03/08/99 টেবিল- ক ROLL FEES REMARKS 101 1250.00 PAID 102 1000.00 PAID 103 700.00 DUE টেবিল- খ",
      "tag": "BB 16",
      "sub_questions": [
        {
          "label": "ক",
          "question": "ডেটাবেজ কাকে বলে?",
          "explanation": "সম্পর্কযুক্ত ডেটার সমাবেশকেই ডেটাবেজ বলা হয় ।"
        },
        {
          "label": "খ",
          "question": "ইনডেক্সিং এর তুলনায় সর্টিং এ বেশি মেমরি প্রয়োজন হয় কেন? ব্যাখ্যা কর।",
          "explanation": "ইনডেক্সিং এর তুলনায় সর্টিং এ বেশি মেমরি প্রয়োজন হয়। কারণ- মর্টিং করলে ফাইলে স্বয়ংক্রিয়ভাবে ডেটা আপডেট হয় না। এতে মূল ফাইল পরিবর্তিত হয়। ইনডেক্সিং করলে ফাইলে স্বয়ংক্রিয়ভাবে ডেটা আপডেট হয় । এতে মূল ফাইল অপরিবর্তিত থাকে ।"
        },
        {
          "label": "গ",
          "question": "উদ্দীপকের “টেবিল-ক” এ উল্লিখিত ১নং ফিল্ডের ডেটা টাইপ বর্ণনা কর।",
          "explanation": "উদ্দীপকের আলোকে Student Table এর ফিল্ডগুলোর ডেটা টাইপ নিম্নরূপ : ফিল্ডের নাম ডেটা টাইপ Name Text Roll Number CLASS Text Address Text Text ও Number ডেটা টাইপ এর বর্ণনা দেওয়া হলো : Text : Text ডেটা টাইপ বিশিষ্ট ফিল্ডে অক্ষর, সংখ্যা, চিহ্ন ইত্যাদি ব্যবহার করা যায়। এ ফিল্ডে সর্বোচ্চ ২৫৫ টি বর্ণ/অঙ্ক/চিহ্ন এককভাবে এবং সম্মিলিতভাবে ব্যবহার করা যায়। Number : সংখ্যা ডেটার জন্য এ ডেটা টাইপ ব্যবহার করা হয়। এ জাতীয় ফিল্ডের ডেটার উপর বিভিন্ন ধরনের গাণিতিক অপারেশন করা যায়। ডেটার মানের ব্যাপ্তির উপর ভিত্তি করে Number ফিল্ডকে সাধারণত বিভিন্নভাবে ভাগ করা যায়। যেমন— বাইট, ইন্টেজার, লং ইন্টেজার সিংঙ্গেল ইন্টেজার, ডাবল ইন্টেজার ইত্যাদি।"
        },
        {
          "label": "ঘ",
          "question": "উদ্দীপকে উল্লিখিত টেবিল দুটির মধ্যে রিলেশন তৈরি করা সম্ভব কি-না বিশ্লেষণ কর।",
          "explanation": "উদ্দীপকে উল্লিখিত টেবিল দুটির মধ্যে One to One রিলেশনশিপ তৈরি করা সম্ভব। দুই বা ততোধিক ডেটাবেজে টেবিলের মধ্যে সম্পর্ক তৈরি করতে নিচের শর্তগুলো অবশ্যই পূরণ করতে হবে। ১. রিলেশন ডেটা টেবিলগুলোর মধ্যে কমপক্ষে একটি কমন ফিল্ড থাকবে এবং প্রাইমারি কী ফিল্ড ও ফরেন কী ফিল্ড হিসেবে নির্বাচিত ফিল্ডের তথ্য অবশ্যই অদ্বিতীয় বা ইউনিক হতে হবে। ২. কমন ফিল্ডকে অবশ্যই প্রাইমারি কী ফিল্ড ও ফরেন কী ফিল্ড হতে হবে। ৩. কমন ফিল্ডের নাম, ডেটা টাইপ, ফিল্ড সাইজ, ফরম্যাট ইত্যাদি একই হতে হবে এবং একই সময় টেবিল দুটি খোলা থাকতে হবে। উদ্দীপকে উভয় টেবিলের মধ্যে একটি কমন ফিল্ড হলো Roll নং এ কমন ফিল্ডটি উপরের শর্তগুলোকে সমর্থন করে বলে One to one রিলেশন তৈরি করা সম্ভব।"
        }
      ]
    }
  ]
}