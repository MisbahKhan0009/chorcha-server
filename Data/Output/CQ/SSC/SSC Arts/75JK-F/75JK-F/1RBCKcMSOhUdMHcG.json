{
  "title": "ময়মনসিংহ বোর্ড ২০২৫",
  "subtitle": "পৌরনীতি ও নাগরিকতা (10)",
  "questions": [
    {
      "number": "1",
      "uddipok": "ছুটির দিনে রিফাত তার বাবার সাথে ঢাকা থেকে ফেনী যাওয়ার উদ্দেশ্যে ট্রেনে উঠে পড়েন। ট্রেনে অত্যধিক যাত্রীর ভিড় থাকায় বয়স্ক এক যাত্রী সিট না পেয়ে রিফাত এর সিটের পার্শ্বে দাঁড়ালে, রিফাত সিট থেকে উঠে বয়স্ক যাত্রীটিকে সিটে বসতে দিলেন। স্টেশনে মামার পর রিফাত তার বাবার সাথে পার্কে বেড়াতে যায় এবং সেখানে অনেক মজা করেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "যে ব্যক্তি কোনো রাষ্ট্রে স্থায়ীভাবে বসবাস করে, রাষ্ট্রের প্রতি আনুগত্য স্বীকার করে এবং রাষ্ট্রপ্রদত্ত অধিকার ভোগের মাধ্যমে কর্তব্য পালন করে তাকে ঐ রাষ্ট্রের নাগরিক বলে।"
        },
        {
          "label": "খ",
          "question": "",
          "explanation": "সমাজকে সভ্য জীবনযাপনের আদর্শ স্থান মনে করে বলে মানুষ তার নিজের প্রয়োজনেই সমাজ গড়ে তোলে এবং তাতে বাস করে। সমাজ বলতে একটি সংঘবদ্ধ জনগোষ্ঠীকে বোঝায়, যারা কোনো অভিন্ন উদ্দেশ্য সাধনের জন্য একত্রিত হয়। সমাজের মধ্যেই মানুষের মানবীয় গুণাবলি ও সামাজিক মূল্যবোধের বিকাশ ঘটে। গ্রিক দার্শনিক অ্যারিস্টটল যথার্থই বলেছেন, \"মানুষ স্বভাবত সামাজিক জীব, যে সমাজে বাস করে না; সে হয় পশু, না হয় দেবতা।\" বস্তুত সামাজিক পরিবেশেই মানুষ নিজেকে বিকশিত করে। এসব কারণেই মানুষ জন্ম থেকে মৃত্যু পর্যন্ত সমাজে বসবাস করে।"
        },
        {
          "label": "গ",
          "question": "",
          "explanation": "উদ্দীপকে পরিবারের শিক্ষামূলক ও বিনোদনমূলক কাজের ইঙ্গিত রয়েছে। পরিবারের সদস্যদের সুন্দর ও নিরাপদ জীবন গড়ে তোলার জন্য পরিবার বহুবিধ কাজ সম্পন্ন করে থাকে। অন্যতম দুটি কাজ হলো উদ্দীপকে উল্লেখিত শিক্ষামূলক এবং বিনোদনমূলক কাজ। উদ্দীপকে দেখা যায়, রিফাত একজন বয়স্ক ব্যক্তিকে শ্রদ্ধা ও সম্মান দেখিয়ে তার সিট (আসন) ছেড়ে দিয়েছে। এটি পরিবারের শিক্ষামূলক কাজের বহিঃপ্রকাশ। পরিবারকে সমাজজীবনের শ্বাশত বিদ্যালয় বলা হয়। মা-বাবা, ভাই-বোন ও পরিবারের অন্যান্য সদস্যদের পারস্পরিক সহায়তায় সততা, শিষ্টাচার, উদারতা, নিয়মানুবর্তিতা ইত্যাদি মানবিক গুণ শিক্ষালাভের প্রথম সুযোগ পরিবারেই সৃষ্টি হয়। যেমনটি উদ্দীপকে রিফাতের আচরণের মধ্যদিয়ে ফুটে উঠেছে। উদ্দীপকে আরও দেখা যায়, ফেনী স্টেশনে নামার পর রিফাত তার বাবার সাথে পার্কে বেড়াতে যায় এবং সেখানে অনেক মজা করে; যা পরিবারের বিনোদনমূলক কাজকে নির্দেশ করে। পরিবারের যেসব কাজের মাধ্যমে সবাই আনন্দ পায় সেগুলোকে পরিবারের বিনোদনমূলক কাজ বলা হয়। পরিবারের সদস্যদের সাথে গল্প-গুজব, হাসি-ঠাট্টা, গান-বাজনা, টিভি দেখা, বিভিন্ন জায়গায় বেড়াতে যাওয়া ইত্যাদি পরিববারের বিনাদনমূলক কাজের অন্তর্ভুক্ত। তাই বলা যায়, উদ্দীপকে পরিবারের শিক্ষামূলক ও বিনোদনমূলক কাজ তুলে ধরা হয়েছে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি, উদ্দীপকে বর্ণিত কাজগুলো ছাড়াও পরিবারের আরও, কাজ রয়েছে। উদ্দীপকে রিফাতের বয়স্ক যাত্রীকে সিটে বসতে দেওয়া এবং পার্কে বেড়াতে যাওয়া যথাক্রমে পরিবারের শিক্ষামূলক কাজ ও বিনোদনমূলক কাজ। এ কাজ দুটি ছাড়াও পরিবারের আরও কিছু কাজ রয়েছে। যেমন- জৈবিক কাজ, অর্থনৈতিক কাজ, রাজনৈতিক কাজ, মনস্তাত্ত্বিক কাজ প্রভৃতি। আমাদের মা-বাবা বিবাহবন্ধনে আবদ্ধ হওয়ার ফলেই আমরা জন্মগ্রহণ করছি এবং তাদের দ্বারা লালিত-পালিত হচ্ছি। এটি পরিবারের জৈবিক কাজ। আবার পরিবারকে কেন্দ্র করে কুটির শিল্প, মৎস্য চাষ, কৃষিকাজ, পশুপালন ইত্যাদি অর্থনৈতিক কাজ সম্পাদিত হয়। পরিবারে সাধারণত মা-বাবা কিংবা বড় ভাই-বোন অভিভাবকের ভূমিকা পালন করে। আর ছোটরা তাদের আদেশ-নির্দেশ মেনে চলে। পরিবারের সদস্যরা অনেক সময় দেশ ও বিদেশের রাজনীতির বিভিন্ন বিষয় নিয়ে আলোচনা করেন। এর মাধ্যমে পরিবারের সদস্যদের মধ্যে রাজনীতি সম্পর্কে সচেতনতা গড়ে ওঠে। এভাবেই পারিবারিক শিক্ষা ও নিয়ম মেনে চলার মাধ্যমেই পরিবারেই শিশুর রাজনৈতিক শিক্ষা শুরু হয়। এছাড়া পরিবার মায়া-মমতা, স্নেহ-ভালোবাসা দিয়ে সদস্যদের মানসিক চাহিদা পূরণ করে। এগুলো পরিবারের মনস্তাত্ত্বিক কাজ। পরিশেষে বলা যায়, পরিবার শিক্ষামূলক ও বিনোদনমূলক কাজ ছাড়াও আরও বিভিন্ন ধরনের কাজ করে থাকে। যার ফলে পরিবারের সদস্যদের মানসিক ও শারীরিক বিকাশের পাশাপাশি সুন্দর জীবনযাপন সম্ভব হয়।"
        }
      ]
    },
    {
      "number": "2",
      "uddipok": "তানভীর সাহেব পানি উন্নয়ন বোর্ডের প্রকৌশলী। বন্যায় বেড়ি বাঁধের ব্যাপক ক্ষতি হওয়ায় টেন্ডারের মাধ্যমে 'X' নামক কোম্পানি বাঁধ সংস্কারের কাজ পায়। কোম্পানি অধিক মুনাফার লোভে স্বল্প মূল্যের নির্মাণ সামগ্রী দিয়ে কাজ সম্পন্ন করার চেষ্টা করেন এবং তানভীর সাহেবের সাথে অনৈতিক লেনদেন করতে চান। কিন্তু তানভীর সাহেব সবকিছুর উর্ধ্বে থেকে সততার সাথে কাজ করেন এবং সঠিক সিদ্ধান্ত নেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "নাগরিকের জীবনধারণ, কর্মসংস্থান এবং ন্যায্য পারিশ্রমিক লাভের মাধ্যমে অর্থনৈতিক নিরাপত্তা নিশ্চিত করার সুযোগকে অর্থনৈতিক অধিকার বলা হয়।"
        },
        {
          "label": "খ",
          "question": "",
          "explanation": "জন্মনীতি ও জন্মস্থান নীতি হলো জন্মসূত্রে নাগরিকতা অর্জনের দুটি ভিন্ন পদ্ধতি। এদের মূল পার্থক্য হলো: জন্মনীতি (Jus Sanguinis): এই নীতি অনুযায়ী শিশুর নাগরিকতা তার বাবা-মায়ের নাগরিকত্বের ওপর নির্ভর করে। শিশু যে দেশেই জন্ম নিক না কেন, সে তার বাবা-মায়ের দেশের নাগরিক হবে। জন্মস্থান নীতি (Jus Soli): এই নীতি অনুযায়ী শিশু যে দেশে জন্মগ্রহণ করবে, সে সেই দেশের নাগরিকতা লাভ করবে; এক্ষেত্রে বাবা-মায়ের নাগরিকত্ব বিবেচনা করা হয় না।"
        },
        {
          "label": "গ",
          "question": "",
          "explanation": "তানভীর সাহেবের কার্যকলাপে সুনাগরিকের 'বিবেক-বিচার' ও 'আত্মসংযম' নামক গুণ দুটি ফুটে উঠেছে। একজন সুনাগরিকের প্রধান তিনটি গুণের মধ্যে বিবেক ও আত্মসংযম অত্যন্ত গুরুত্বপূর্ণ। উদ্দীপকে দেখা যায়, প্রকৌশলী তানভীর সাহেব যখন 'X' কোম্পানির অনৈতিক লেনদেন বা ঘুষের প্রস্তাব পান, তখন তিনি তা প্রত্যাখ্যান করেন। তিনি তাঁর বিবেকের দ্বারা তাড়িত হয়ে বুঝতে পেরেছেন যে, নিম্নমানের সামগ্রী দিয়ে বাঁধ নির্মাণ করলে তা জনস্বার্থের পরিপন্থী হবে। তিনি নিজের ব্যক্তিগত লোভ বা অধিক মুনাফার হাতছানিকে সংবরণ করেছেন, যা তাঁর আত্মসংযমের বহিঃপ্রকাশ। একজন প্রকৌশলী হিসেবে তাঁর ওপর অর্পিত রাষ্ট্রীয় দায়িত্ব পালনে তিনি সততা ও ন্যায়পরায়ণতার যে পরিচয় দিয়েছেন, তা মূলত তাঁর সুদৃঢ় বিবেকবোধেরই ফল। এই নৈতিক গুণাবলিই তাঁকে অনৈতিক প্রভাবের ঊর্ধ্বে থেকে সঠিক সিদ্ধান্ত নিতে সাহায্য করেছে।"
        },
        {
          "label": "ঘ",
          "question": "",
          "explanation": "\"তানভীর সাহেব একজন সুনাগরিক\"—উক্তিটি উদ্দীপকের প্রেক্ষাপটে এবং নাগরিক বিজ্ঞানের তত্ত্ব অনুযায়ী সম্পূর্ণ যথার্থ। সুনাগরিক হতে গেলে একজন ব্যক্তির মধ্যে প্রধানত তিনটি গুণ থাকতে হয়: বুদ্ধি, বিবেক এবং আত্মসংযম। তানভীর সাহেবের মাঝে আমরা এই তিনটিরই প্রতিফলন দেখতে পাই: ১. বুদ্ধিমত্তা: তিনি একজন প্রকৌশলী, যা তাঁর উচ্চতর বুদ্ধিমত্তা ও শিক্ষাগত যোগ্যতার প্রমাণ দেয়। তিনি ভালো-মন্দের পার্থক্য বুঝতে পারেন এবং কারিগরি জ্ঞান ব্যবহার করে সঠিক কর্মপন্থা নির্ধারণ করতে পারেন। ২. বিবেকবোধ: 'X' কোম্পানি যখন স্বল্পমূল্যের সামগ্রী ব্যবহারের মাধ্যমে রাষ্ট্রের ও জনগণের ক্ষতি করতে চেয়েছিল, তখন তানভীর সাহেবের বিবেক তাঁকে বাধা দিয়েছে। তিনি তাঁর পেশাগত দায়িত্বের প্রতি অনুগত থেকেছেন। ৩. আত্মসংযম: দুর্নীতিগ্রস্ত হয়ে নিজের আখের গোছানোর সুযোগ থাকলেও তিনি তা করেননি। ব্যক্তিগত স্বার্থ ত্যাগ করে বৃহত্তর জনস্বার্থকে অগ্রাধিকার দেওয়া একজন আদর্শ সুনাগরিকের বড় পরিচয়। ৪. দেশপ্রেম ও দায়িত্বশীলতা: বন্যাপ্রবণ এলাকায় বেড়িবাঁধ অত্যন্ত গুরুত্বপূর্ণ স্থাপনা। এখানে অনিয়ম হলে জানমালের ব্যাপক ক্ষতি হতে পারে। তানভীর সাহেবের সততা মূলত তাঁর গভীর দেশপ্রেম ও নাগরিক দায়িত্বশীলতারই প্রমাণ। সমাজে তানভীর সাহেবের মতো মানুষের সংখ্যা বৃদ্ধি পেলে দুর্নীতি হ্রাস পাবে এবং রাষ্ট্রের উন্নয়ন ত্বরান্বিত হবে। তিনি নিজের লোভ দমন করে এবং ন্যায়ের পথে থেকে নিজেকে একজন প্রকৃত সুনাগরিক হিসেবে প্রতিষ্ঠিত করেছেন। তাই তানভীর সাহেব সম্পর্কে করা মন্তব্যটি অনস্বীকার্য।"
        }
      ]
    },
    {
      "number": "3",
      "uddipok": "বাবুল একজন দাদন ব্যবসায়ী। দাদন ব্যবসার নামে তিনি নিরীহ কৃষক রহিমকে চড়া সুদে টাকা ধার দিয়ে ফাঁকা স্ট্যাম্পে টিপসহি নেন। কৃষক যথাসময়ে তার দেনা পরিশোধ করলেও বাবুল অতিরিক্ত টাকার জন্য রহিমকে চাপ প্রয়োগ করেন। রহিম বিষয়টি নিয়ে আইন প্রয়োগকারী সংস্থার নিকট গিয়ে এর প্রতিকার চান। কিন্তু সে কোনো প্রতিকার পায়নি। উপরন্তু তাকে হয়রানির শিকার হতে হয়।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "আইন ও স্বাধীনতার শর্ত সম্পর্কে উইলোবির মত হলো, \"আইনের নিয়ন্ত্রণ আছে বিধায় স্বাধীনতা রক্ষা পায়।\"\""
        },
        {
          "label": "খ",
          "question": "",
          "explanation": "সামাজিক সাম্য, নাগরিক অধিকার, গণতান্ত্রিক সমাজ ও স্থিতিশীল রাষ্ট্র প্রতিষ্ঠায় আইনের শাসন কার্যকর ভূমিকা পালন করে বিধায় আইনের শাসনকে সভ্য সমাজের মানদণ্ড বলা হয়। সাম্য, স্বাধীনতা ও মৌলিক অধিকার প্রতিষ্ঠার জন্য আইনের শাসন অত্যাবশ্যক। আইনের শাসনের দ্বারা শাসক ও শাসিতের সুসম্পর্ক প্রতিষ্ঠিত হয়। এর অভাবে অবিশ্বাস, আন্দোলন ও বিপ্লব অবশ্যম্ভাবী হয়ে ওঠে। আর এ কারণে বলা হয়, আইনের শাসন একটি সভ্য সমাজের মানদণ্ড।"
        },
        {
          "label": "গ",
          "question": "",
          "explanation": "নাগরিক জীবনে আইনের শাসন না থাকার কারণে রহিম হয়রানির শিকার হয়। নাগরিক জীবন সুষ্ঠু ও সুন্দর করতে প্রয়োজন আইনের শাসন। আর আইনের শাসনের মূলকথা হলো আইনের দৃষ্টিতে, সকলে সমান। কেউ আইনের ঊর্ধ্বে নয়, সবাই আইনের অধীন। আইনের দৃষ্টিতে সবাই সমান এর অর্থ জাতি-ধর্ম-বর্ণ-লিজা-পেশা নির্বিশেষে সকলে আইনের সমান আশ্রয় লাভ করবে। আইনের শাসনের গুরুত্ব অপরিসীম। আইন না থাকলে সমাজে অনাচার-অরাজকতা সৃষ্টি হয়। সবল দুর্বলের অধিকার হরণ করে। বস্তুত আইনের শাসন না থাকলে সমাজে স্বাধীনতা ও সাম্য থাকে না।উদ্দীপকে দেখা যায়, দাদন ব্যবসায়ী বাবুল দাদন ব্যবসার নামে নিরীহ কৃষক রহিমকে চড়া সুদে টাকা ধার দিয়ে ফাঁকা স্ট্যাম্পে টিপসহি নেন। রহিম যথাসময়ে তার দেনা পরিশোধ করলেও বাবুল অতিরিক্ত টাকার জন্য রহিমকে চাপ প্রয়াগ করেন। রহিম বিষয়টি আইন প্রয়োগকারী সংস্থাকে অবহিত করেও এর কোনো প্রতিকার পাননি। উপরন্তু রহিমকে হয়রানির শিকার হতে হয়, যা আইনের শাসনের অনুপস্থিতিকে নির্দেশ করে। তাই বলা যায়, নাগরিক জীবনে আইনের শাসন না থাকার কারণে রহিম হয়রানির শিকার হয়।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি, নাগরিক জীবনে উক্ত বিষয়টি তথা আইনের শাসন না থাকার কারণে রহিমের মতো নিরীহ কৃষকরা আরও বিভিন্ন সমস্যার সম্মুখীন হয়। আইনের শাসন হলো রাষ্ট্রের নায্যতা ও জনগণের অধিকার রক্ষার ভিত্তি। কিন্তু রাষ্ট্রে যখন আইনের শাসনের অভাব দেখা দেয় তখন সবচেয়ে বেশি ক্ষতির শিকার হয় সমাজের প্রান্তিক জনগোষ্ঠী, বিশেষ করে উদ্দীপকের রহিমের মতো নিরীহ কৃষকরা। বাংলাদেশের কৃষকরা এদেশের খাদ্য উৎপাদনের অন্যতম কারিগর হলেও তারাই সবচেয়ে বেশি অবহেলিত। আইনের শাসনের অভাবে বাজারে দালাল ও মধ্যস্বত্বভোগীদের আধিপত্যের কারণে তারা ফসলের নায্য মূল্য পায় না। সরকারি ভর্তুকি ও ঋণ পেতে তাদের হয়রানির শিকার হতে হয়। এমনকি প্রাকৃতিক দুর্যোগেও ক্ষতিপূরণ পায় না। জমি রেজিস্ট্রেশন, নামজারি এবং খাজনা পরিশোধের ক্ষেত্রেও তারা নানাভাবে হয়রানির শিকার হয়। এছাড়া ক্ষেতের ফসল নষ্ট করা, জমিতে বিষ প্রয়োগের মতো অপরাধ হলেও সঠিক তদন্ত ও বিচার না পাওয়ার কারণে কৃষকদের মধ্যে নিরাপত্তাহীনতা সৃষ্টি হয়। এর ফলে তারা আর্থিকভাবে ক্ষতিগ্রস্ত হওয়ার পাশাপাশি মানসিকভাবে ভেঙে পড়ে। পরিশেষে বলা যায়, সাধারণত সমাজের প্রভাবশালী ব্যক্তিবর্গ আইনের শাসন অমান্য করার ক্ষেত্রে জড়িত থাকে। আর এ কারণে সমাজের প্রান্তিক জনগোষ্ঠী নানাবিধ সমস্যার সম্মুখীন হয়।"
        }
      ]
    },
    {
      "number": "4",
      "uddipok": "জনাব রফিক একটি সংস্থার প্রধান। তিনি পাঁচ বছরের জন্য সংস্থার প্রধান নির্বাচিত হন। তিনি তার পছন্দের ব্যক্তিদের গুরুত্বপূর্ণ পদে নিয়োগ দেন এবং তার মনের মত করে সংস্থাটি পরিচালিত করেন। গুরুত্বপূর্ণ কোনো সিদ্ধান্তের ক্ষেত্রে তাদের মতামত নিতেও পারেন আবার নাও নিতে পারেন।'",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "যে রাষ্ট্র ব্যবস্থায় সম্পত্তির ওপর নাগরিকদের ব্যক্তিগত মালিকানা স্বীকার হয় তাকে পুঁজিবাদী রাষ্ট্র বলে।"
        },
        {
          "label": "খ",
          "question": "",
          "explanation": "ক্ষমতার বিভাজন ও কার্যপ্রণালির জটিলতার কারণে যুক্তরাষ্ট্রীয় সরকারব্যবস্থা জটিল পদ্ধতির সরকার। যুক্তরাষ্ট্রীয় সরকারের গঠনপ্রণালি জটিল প্রকৃতির। কেননা এ যেন সরকারের ভিতর সরকার। ফলে কেন্দ্র ও প্রদেশের মধ্যে সম্পর্ক নির্ধারণ, ক্ষমতা বণ্টন, আইন প্রণয়ন ও প্রয়োগ প্রভৃতি বিষয়ে জটিলতা দেখা দেয়। এতে ক্ষমতার এখতিয়ার নিয়ে কেন্দ্র, প্রদেশ এমনকি বিভিন্ন প্রদেশের মধ্যে দ্বন্দ্ব-সংঘাত সৃষ্টি হতে দেখা যায়। এসব কারণে যুক্তরাষ্ট্রীয় সরকারব্যবস্থা জটিল পদ্ধতির সরকার।"
        },
        {
          "label": "গ",
          "question": "",
          "explanation": "জনাব রফিকের সংস্থার সাথে আমার পাঠ্যবইয়ের রাষ্ট্রপতিশাসিত সরকারব্যবস্থার মিল রয়েছে। উদ্দীপকে দেখা যায়, জনাব রফিক পাঁচ বছরের জন্য একটি সংস্থার প্রধান নির্বাচিত হন। তিনি তার পছন্দের ব্যক্তিদের গুরুত্বপূর্ণ পদে নিয়োগ দেন। তিনি তার মনের মতো করে সংস্থাটি পরিচালনা করেন। সংস্থাটির গুরুত্বপূর্ণ কোনো সিদ্ধান্তের ক্ষেত্রে তিনি তার নিয়োগকৃত ব্যক্তিদের মতামত নিতেও পারেন আবার নাও নিতে পারেন। জনাব রফিকের সংস্থাটির এসব তথ্য রাষ্ট্রপতিশাসিত সরকারব্যবস্থার অনুরূপ। রাষ্ট্রপতিশাসিত সরকারব্যবস্থার বেশ কিছু গুণাবলি বিদ্যমান। এ ধরনের সরকারব্যবস্থায় শাসনবিভাগ তার কাজের জন্য আইনবিভাগের নিকট দায়ী থাকে না। রাষ্ট্রপতি একটি নির্ধারিত মেয়াদের জন্য নির্বাচিত হন। এ সময় একমাত্র অভিশংসন ছাড়া তাকে অপসারণ করা যায় না। ফলে শাসনব্যবস্থা স্থিতিশীল থাকে। রাষ্ট্রপতিশাসিত সরকারে রাষ্ট্রপতি আইনবিভাগের সাথে পরামর্শ না করে দ্রুত সিদ্ধান্ত নিতে পারেন। ফলে যুদ্ধ, জরুরি অবস্থা ও অন্য কোনো সংকটকালে সিদ্ধান্ত গ্রহণে রাষ্ট্রপতিশাসিত সরকার পারদর্শিতার পরিচয় দেয়। এছাড়া এ ধরনের শাসনব্যবস্থায় সরকারের তিনটি বিভাগের মধ্যে ক্ষমতার পৃথকীকরণ ও ভারসাম্য বজায় থাকে।"
        },
        {
          "label": "ঘ",
          "question": "",
          "explanation": "না,আমি রাষ্ট্রপতিশাসিত সরকারব্যবস্থাকে উত্তম সরকারব্যবস্থা বলে মনে করি না। উদ্দীপকে রাষ্ট্রপতিশাসিত সরকারব্যবস্থার প্রতিচ্ছবি তুলে ধরা হয়েছে। এ ধরনের সরকারব্যবস্থার বেশকিছু ত্রুটি রয়েছে। রাষ্ট্রপতিশাসিত সরকারব্যবস্থায় রাষ্ট্রপতির হাতে সর্বময় কর্তৃত্ব থাকায় এবং শাসনবিভাগ তার কাজের জন্য আইনবিভাগের নিকট দায়ী না থাকায় রাষ্ট্রপতি স্বেচ্ছাচারী শাসকে পরিণত হতে পারেন। যেহেতু তিনি কারও সাথে পরামর্শ করতে বাধ্য নন, সেহেতু খামখেয়ালী ও দায়িত্বহীন শাসনের আশঙ্কা এতে বেশি থাকে। শাসন, আইন ও বিচারবিভাগের গঠন ও ক্ষমতা আলাদা হওয়ায় পরস্পরের মধ্যে সহযোগিতার অভাব ও বৈরিতা দেখা দেয়। এ ধরনের পরিস্থিতি সরকারকে নাজুক অবস্থায় ফেলতে পারে। এছাড়া রাষ্ট্রপতিশাসিত সরকারব্যবস্থায় সহজে সংবিধান সংশোধন করা যায় না। ফলে শাসনব্যবস্থা অনমনীয় প্রকৃতির হয়। কোথাও কোনো পরিবর্তনের প্রয়োজনীয়তা দেখা দিলে তা সহজে করা যায় না। আবার রাষ্ট্রপতিকে সহেজ পদচ্যুত করা যায় না। ফলে সহজে কাঙ্ক্ষিত পরিবর্তন ঘটানো যায় না। পরিশেষে বলা যায়, স্বেচ্ছাচারী শাসন, বিভিন্ন বিভাগের মধ্যে সুসম্পর্কের অভাব এবং শাসন প্রকৃতি অনমনীয় হওয়ার কারণে রাষ্ট্রপতিশাসিত - সরকারব্যবস্থাকে উত্তম সরকারব্যবস্থা বলা যায় না।"
        }
      ]
    },
    {
      "number": "5",
      "uddipok": "নিচের ছকটি দেখো এবং প্রশ্নগুলোর উত্তর দাও:",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "রাষ্ট্রবিজ্ঞানের জনক অ্যারিস্টটলের মতে, “সংবিধান হলো এমন এক জীবন পদ্ধতি যা রাষ্ট্র নিজেই নিজের জন্য বেছে নিয়েছে।”"
        },
        {
          "label": "খ",
          "question": "",
          "explanation": "বাংলাদেশের সংবিধানের দ্বাদশ সংশোধনীটি অত্যন্ত গুরুত্বপূর্ণ কারণ এর মাধ্যমেই দেশে দীর্ঘ ১৬ বছর পর পুনরায় সংসদীয় শাসনব্যবস্থা প্রবর্তিত হয়। ১৯৯১ সালে পাস হওয়া এই সংশোধনীর মাধ্যমে রাষ্ট্রপতি শাসিত সরকার ব্যবস্থার পরিবর্তে মন্ত্রিপরিষদ শাসিত সরকার ব্যবস্থা চালু করা হয়, যেখানে প্রধানমন্ত্রীর হাতে নির্বাহী ক্ষমতা ন্যস্ত থাকে। এটি দেশে গণতন্ত্রের পুনরুত্থান এবং সংসদকে সকল কর্মকাণ্ডের কেন্দ্রে পরিণত করার ক্ষেত্রে এক মাইলফলক।"
        },
        {
          "label": "গ",
          "question": "",
          "explanation": "উদ্দীপকের '?' চিহ্নিত স্থানটি মূলত ‘সংবিধানের বৈশিষ্ট্য’-কে নির্দেশ করছে। ছকে উল্লিখিত বিষয়গুলো (মৌলিক অধিকার, সংশোধন পদ্ধতি, রাষ্ট্র পরিচালনার মূলনীতি ও জনকল্যাণকামী) যেকোনো আদর্শ লিখিত সংবিধানের অবিচ্ছেদ্য অংশ। বৈশিষ্ট্যগুলোর ব্যাখ্যা: মৌলিক অধিকার: নাগরিকের ব্যক্তিত্ব বিকাশের জন্য প্রয়োজনীয় সুযোগ-সুবিধা যা সংবিধান দ্বারা সংরক্ষিত। সংশোধন পদ্ধতি: সংবিধান সময়ের প্রয়োজনে কীভাবে পরিবর্তন করা যাবে তার সুনির্দিষ্ট আইনি প্রক্রিয়া। রাষ্ট্র পরিচালনার মূলনীতি: রাষ্ট্র কোন আদর্শের ভিত্তিতে পরিচালিত হবে এবং সরকার নীতি নির্ধারণে কোন বিষয়গুলোকে গুরুত্ব দেবে তার দিকনির্দেশনা। জনকল্যাণকামী: রাষ্ট্র কেবল শাসন করবে না, বরং জনগণের শিক্ষা, স্বাস্থ্য ও বাসস্থানের মতো মৌলিক চাহিদা নিশ্চিত করে একটি কল্যাণকর সমাজ গড়ে তুলবে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত সংবিধানের বৈশিষ্ট্যের প্রকৃতি এবং বাংলাদেশের সংবিধানের বৈশিষ্ট্যের প্রকৃতি সম্পূর্ণ একই। নিচে এর সপক্ষে যৌক্তিক বিশ্লেষণ দেওয়া হলো: ১. মৌলিক অধিকার: বাংলাদেশের সংবিধানের তৃতীয় ভাগে (অনুচ্ছেদ ২৬ থেকে ৪৭) নাগরিকদের ১৮টি মৌলিক অধিকারের নিশ্চয়তা দেওয়া হয়েছে। ২. সংশোধন পদ্ধতি: আমাদের সংবিধান একটি দুষ্পরিবর্তনীয় লিখিত দলিল। এর ১৪২ নম্বর অনুচ্ছেদ অনুযায়ী, সংবিধানের যেকোনো অংশ সংশোধন করতে হলে জাতীয় সংসদের মোট সদস্য সংখ্যার অন্তত দুই-তৃতীয়াংশ ভোটের প্রয়োজন হয়। ৩. রাষ্ট্র পরিচালনার মূলনীতি: সংবিধানের দ্বিতীয় ভাগে চারটি মূলনীতি (জাতীয়তাবাদ, সমাজতন্ত্র, গণতন্ত্র ও ধর্মনিরপেক্ষতা) এবং অন্যান্য গুরুত্বপূর্ণ মৌলিক নীতি স্পষ্টভাবে বর্ণিত আছে। ৪. জনকল্যাণকামী রাষ্ট্র: বাংলাদেশের সংবিধান একটি সুখী, সমৃদ্ধ ও শোষণমুক্ত সমাজ গঠনের অঙ্গীকার করে, যা উদ্দীপকের 'জনকল্যাণকামী' বৈশিষ্ট্যের সাথে সরাসরি সংগতিপূর্ণ। উদ্দীপকের ছকটিতে বাংলাদেশের ১৯৭২ সালের মূল সংবিধান এবং পরবর্তীকালের গণতান্ত্রিক কাঠামোর প্রতিফলন ঘটেছে। তাই নিঃসন্দেহে বলা যায়, উদ্দীপকের বৈশিষ্ট্যের প্রকৃতি বাংলাদেশের সংবিধানেরই প্রতিচ্ছবি।"
        }
      ]
    },
    {
      "number": "6",
      "uddipok": "নিচের ছকটি দেখো এবং প্রশ্নগুলোর উত্তর দাও:",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "সচিবালয় হলো কেন্দ্রীয় প্রশাসনের কেন্দ্রবিন্দু, যা বিভিন্ন মন্ত্রণালয় নিয়ে গঠিত।"
        },
        {
          "label": "খ",
          "question": "",
          "explanation": "কার্যপরিধির কারণে জেলা প্রশাসন স্থানীয় প্রশাসনের একটি গুরুত্বপূর্ণ হয়।বাংলাদেশের রাষ্ট্রীয় প্রশাসনের দ্বিতীয় স্তর হলো স্থানীয় প্রশাসন। আর স্থানীয় প্রশাসনের দ্বিতীয় ধাপে রয়েছে জেলা প্রশাসন। জেলার মধ্যে শান্তিশৃঙ্খলা রক্ষা ও জনগণের জীবনের নিরাপত্তা প্রদানের দায়িত্ব জেলা প্রশাসনের ওপর ন্যস্ত। আর এ কারণে জেলা প্রশাসনকে স্থানীয় প্রশাসনের গুরুত্বপূর্ণ স্তর বলা হয়।"
        },
        {
          "label": "গ",
          "question": "",
          "explanation": "উদ্দীপকে 'ক' দ্বারা সরকারকে বোঝানো হয়েছে। রাষ্ট্রের একটি গুরুত্বপূর্ণ উপাদান সরকার। সরকার ছাড়া রাষ্ট্র গঠিত হতে পারে না। রাষ্ট্রের যাবতীয় কার্যাবলি সরকারের মাধ্যমে পরিচালিত হয়। সরকার গঠিত হয় তিনটি বিভাগ নিয়ে। যথা- শাসনবিভাগ, আইনবিভাগ ও বিচারবিভাগ। রাষ্ট্রের শাসনকার্য তথা নিত্যদিনের প্রশাসনিক ও দাপ্তরিক কাজ পরিচালনা, আইন-শৃঙ্খলা রক্ষা এবং রাষ্ট্রের সার্বিক সিন্ধান্ত এবং সুবিধাসমূহ শাসনবিভাগ বাস্তবায়ন করে থাকে। আইনবিভাগ আইন প্রণয়ন এবং প্রয়োজনবোধে প্রচলিত আইনের সংশোধন ও রদবদল করে থাকে। বিচারবিভাগের আইন অনুসারে বিচার কাজ পরিচালনা করে থাকে। উদ্দীপকে শাসনবিভাগ, বিচারবিভাগ ও আইনবিভাগের উল্লেখ রয়েছে; যা সরকার পরিচালনার বিভিন্ন বিভাগকে নির্দেশ করে। তাই বলা যায়, উদ্দীপকে 'ক' দ্বারা সরকারের প্রতিচ্ছবি তুলে ধরা হয়েছে।"
        },
        {
          "label": "ঘ",
          "question": "",
          "explanation": "হ্যাঁ, উদ্দীপকের বিভাগগুলোর তথা শাসনবিভাগ, আইনবিভাগ ও বিচারবিভাগের সম্পর্কের উপর রাষ্ট্রব্যবস্থা নির্ভর করে\" উক্তিটির সাথে আমি একমত। উদ্দীপকে শাসনবিভাগ, বিচারবিভাগ এবং আইনবিভাগের উল্লেখ রয়েছে। এ তিনটি বিভাগ পরস্পরের সাথে সম্পর্কিত। সংসদীয় শাসনব্যবস্থায় আইনসভার স্থান অত্যন্ত গুরুত্বপূর্ণ। একটি রাষ্ট্র পরিচালনার জন্য সরকারের যেসব কাজ করতে হয় সেগুলো হলো-আইনসংক্রান্ত কাজ, শাসনসংক্রান্ত কাজ এবং বিচারসংক্রান্ত কাজ। এই তিন প্রকার কাজ সম্পাদন করার জন্য আইনবিভাগ, নির্বাহীবিভাগ এবং বিচারবিভাগের ওপর দায়িত্ব ন্যস্ত থাকে। তবে আইনবিভাগের কাজের পরিধি ব্যাপক। এটি শুধু আইন প্রণয়নই করে না, নির্বাহীবিভাগকে নিয়ন্ত্রণও করে। প্রধানমন্ত্রী ও মন্ত্রিসভার সদস্যরা সংসদের কাছে দায়ী থাকেন। কোনো কারণে সংসদ প্রধানমন্ত্রীর প্রতি অনাস্থা আনলে মন্ত্রিসভা ভেঙে যায়। মুলতুবি প্রস্তাব, নিন্দা প্রস্তাব, অনাস্থা প্রস্তাব, প্রশ্ন জিজ্ঞাসা, সংসদীয় বিভিন্ন কমিটি ও সংসদে সাধারণ আলোচনার মাধ্যমে জাতীয় সংসদ নির্বাহীবিভাগের ওপর নিয়ন্ত্রণ প্রতিষ্ঠা করে।পরিশেষে বলা যায়, আইনবিভাগের কাজ আইন প্রণয়ন করা, শাসনবিভাগের কাজ তা প্রয়োগ করা। আর বিচারবিভাগের কাজ হচ্ছে বিচারকে বাস্তবায়িত করা। কার্যত এ তিন বিভাগের সম্পর্কের উপরই রাষ্ট্রব্যবস্থা নির্ভর করে।"
        }
      ]
    },
    {
      "number": "7",
      "uddipok": "দৃশ্যকল্প-১: জনাব মিজান নীতি ও আদর্শের ভিত্তিতে গড়ে উঠা একটি সংগঠনের সদস্য। সংগঠনটির কিছু শাখা রয়েছে, যেগুলো কেন্দ্রীয় নেতৃত্ব দ্বারা পরিচালিত হয় এবং ক্ষমতা লাভ করে নিজেদের আদর্শ বাস্তবায়ন করতে চায়। দৃশ্যকল্প-২: রসুলপুর মাধ্যমিক বিদ্যালয় ৭ম শ্রেণির 'ক' ও 'খ' শাখার ক্যাপ্টেন বাছাইয়ের ক্ষেত্রে 'ক' শাখার শ্রেণিশিক্ষক শ্রেণির সকল ছাত্র-ছাত্রীদের নিয়ে প্রকাশ্যে এমনভাবে ক্যাপ্টেন বাছাই করলেন যাতে অনেক ছাত্র-ছাত্রী বিব্রতবোধ করল। অন্যদিকে 'খ' শাখার শ্রেণিশিক্ষক এমনভাবে ক্যাপ্টেন বাছাই করলেন যাতে করে সকল ছাত্র-ছাত্রী বিব্রতবোধ না করে উৎসাহ দেখালেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "যে শাসনব্যবস্থায় রাষ্ট্রের শাসনক্ষমতা জনগণের হাতে ন্যস্ত থাকে তাকে গণতান্ত্রিক সরকার বলে।"
        },
        {
          "label": "খ",
          "question": "",
          "explanation": "সুষ্ঠু ও নিরপেক্ষ নির্বাচনব্যবস্থা হচ্ছে গণতন্ত্রের রক্ষাকবচ। আর সুষ্ঠু ও নিরপেক্ষ নির্বাচন অনুষ্ঠানে নির্বাচন কমিশনের ভূমিকা মূখ্য। একটি অবাধ ও সুষ্ঠু নির্বাচন পরিচালনার জন্য নির্বাচন কমিশন নির্বাচন পরিচালনা সংক্রান্ত নীতিমালা প্রণয়ন করে। সেইসাথে নির্বাচন কমিশন নির্বাচনে যাতে কোনো ধরনের অনৈতিক কাজ সংঘটিত না হতে পারে সেজন্য দল ও প্রার্থীর জন্য আচরণবিধিও তৈরি করে। নির্বাচনে কোনো বহিরাগত যেন ভোট দিতে না পারে সেজন্য নির্বাচন কমিশন একটি সঠিক ভোটার তালিকা প্রণয়ন এবং যথাসময়ে তা হালনাগাদ করে। এসব কাজের মাধ্যমে সুষ্ঠু ও নিরপেক্ষ নির্বাচন অনুষ্ঠানে নির্বাচন কমিশনে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "জনাব মিজান কোন ধরনের সংগঠনের সদস্য? পাঠ্যবইয়ের আলোকে ব্যাখ্যা করো।",
          "explanation": "জনাব মিজান রাজনৈতিক দলের সদস্য। রাজনৈতিক দল হচ্ছে কতগুলো নীতি ও আদর্শের ভিত্তিতে সংগঠিত একটি জনসমষ্টি, যাদের প্রধান লক্ষ্য হচ্ছে নিয়মতান্ত্রিক উপায়ে রাষ্ট্রক্ষমতা লাভকরে সরকার গঠন করা। রাজনৈতিক দলের অন্যতম বৈশিষ্ট্য হলো সুনির্দিষ্ট নীতি ও আদর্শের ভিত্তিতে এটি পরিচালিত হয়। রাজনৈতিক দল দলীয় কর্মী-সমর্থকদের দিয়ে রাষ্ট্রীয় বিভিন্ন নির্বাচনে অংশগ্রহণ, প্রার্থী মনোনয়ন, দলীয় কর্মসূচি প্রণয়ন, নির্বাচনি প্রচার, ভোট সংগ্রহ ইত্যাদি কাজ সম্পন্ন করে থাকে। এছাড়া রাজনৈতিক দল সরকারের বিভিন্ন ভুলত্রুটি জনগণের সামনে তুলে ধরে জাতীয় সমস্যা সমাধানে ভূমিকা রাখে দিপকের মোর মিজান এমন একটি সংগঠনের সদস্য যেটি নীতি ও আদর্শের ভিত্তিতে গড়ে ওঠে সংগঠনটির কিছু শাখা রয়েছে, যেগুলো কেন্দ্রীয় নেতৃত্ব দ্বারা পরিচালিত এবং ক্ষমতা লাভ করে নিজেদের আদর্শ সমুদ্যান করতে চায় পূর্বোক্ত আলোচনার প্রেক্ষিতে বোঝা যায়, জনাব উজামের সংগঠনটি হচ্ছে রাজনৈতিক দল। তাই বলা যায়, জনাব মিজান রাজনৈতিক দলের সদস্য।"
        },
        {
          "label": "ঘ",
          "question": "",
          "explanation": "হ্যাঁ , জামি মনে করি, 'ক' শাখার ক্যাপ্টেন নির্বাচন পদ্ধতি অর্থাৎ প্রকাশ্যে ভোটদান পদ্ধতির চেয়ে 'খ' শাখার ক্যাপ্টেন নির্বাচন পদ্ধতি অর্থাৎ গোপন ভোটদান পদ্ধতি বর্তমান সর্বজন স্বীকৃত। উদ্দীপকে দেখা যায়, রসুলপুর মাধ্যমিক বিদ্যালয়ে ৭ম শ্রেণির 'ক' ও 'খ' শখার ক্যাপ্টেন বাছাইয়ের ক্ষেত্রে 'ক' শাখার শ্রেণিশিক্ষক সকল ছাত্র-ছাত্রীদের নিয়ে প্রকাশ্যে ক্যাপ্টেন বাছাই করেন। যাতে অনেক ছাত্র-ছাত্রী বিব্রতবোধ করল, যা প্রকাশ্য ভোটদান পদ্ধতিকে নির্দেশ করে। অন্যদিকে * শাখার শ্রেণিশিক্ষক এমনভাবে ক্যাপ্টেন বাছাই করলেন যাতে করে ছাত্র-ছাত্রীরা বিব্রতবোধ না করে উৎসাহিত হলো, যা গোপন ভোটদান পক্ষতিকে নির্দেশ করে। এ দুটি পদ্ধতির মধ্যে বর্তমানে গোপন ভোটদান পদ্ধতি সর্বজন স্বীকৃত। প্রকাশ্য ভোটদান পদ্ধতিতে সদস্যগণ সকলের সামনে হাত তুলে প্রার্থীকে সমর্থন জানায়। এ পদ্ধতি প্রাচীনকালে বিভিন্ন দেশে প্রচলিত ছিল। প্রকাশ্য ভোটদান পদ্ধতিতে সকল ভোটারকে একই সাথে উপস্থিত থাকতে হয়। তাই বর্তমানের জাতীয় রাষ্ট্রে বা বৃহদায়তনের রাষ্ট্রসমূহে এটি প্রয়োগ করা সম্ভব নয়। জনসংখ্যা কম থাকার সময়ও প্রকাশ্য ভোটদান পদ্ধতি প্রয়োগে নাগরিকরা সমস্যার সম্মুখীন হতো। কেননা ক্ষমতাশীল ব্যক্তিদের অত্যাচারের ভয়ে নাগরিকরা স্বাধীনভাবে পছন্দের প্রার্থীদের ভোট দিতে পরতো না। অর্থাৎ নির্বাচনের মূল উদ্দেশ্যই ব্যাহত হতো। অপরদিকে গোপন ভোটদান পদ্ধতিতে সদস্যগণ গোপন স্থানে গিয়ে প্রার্থীর নির্ধারিত প্রতীকে ভোট প্রদান করে। বর্তমানে পৃথিবীর সব গণতান্ত্রিক রাষ্ট্রে নির্বাচনের ক্ষেত্রে গোপন ভোটদান পদ্ধতি অনুসরণ করা হয়। এ পদ্ধতিতে ভোটাররা স্বাধীন ও ইচ্ছামতো ভোট দিতে পারে। এ ব্যবস্থায় একজন দিনমজুরও তার মালিকের বিপক্ষে ভোট দিতে পারে। অর্থাৎ গণতান্ত্রিক ব্যবস্থার মূলমন্ত্র জনগণের শাসন বা জনগণের ইচ্ছাধীন শাসন- এ বিষয়টি গোপন ভোটদান পদ্ধতির মাধ্যমেই বাস্তবায়িত হয়। পরিশেষে বলা যায়, গোপন ভোটদান পদ্ধতির সুবিধা অনেক; যা প্রকাশ্য ভোটদান পদ্ধতির ক্ষেত্রে অনুপস্থিত। তাই এ দুটি পদ্ধতির মধ্যে গোপন ভোটদান পদ্ধতিই অধিক গ্রহণযোগ্য।"
        }
      ]
    },
    {
      "number": "8",
      "uddipok": "শিবপুর এলাকার জনগণ মি, 'ক' কে স্থানীয় সরকার নির্বাচনে বিপুল ভোটে নির্বাচিত করেন। তারা মনে করেন জনাব মি, 'ক' কে নির্বাচিত করে সঠিক কাজটি করেছে। মি. 'ক' ৯ জন সদস্যসহ সংরক্ষিত আসনে নির্বাচিত ৩ জন মহিলা সদস্যের সমন্বয়ে এলাকার উন্নয়নমূলক কাজ পরিচালনা করছেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "জন স্টুয়ার্ট মিল স্থানীয় সরকার সম্পর্কে বলেছেন, \"স্থানীয় সরকার সরকারি ও রাজনৈতিক কর্মকাণ্ডে জনগণের অংশগ্রহণের সুযোগ সৃষ্টি করে এবং এ বিষয়ে নাগরিকদেরকে সচেতন করে।\""
        },
        {
          "label": "খ",
          "question": "",
          "explanation": "সরকারের সাথে পার্বত্য জেলা ও আঞ্চলিক পরিষদের গভীর সম্পর্ক বিদ্যমান। গণপ্রজাতন্ত্রী বাংলাদেশের সংবিধানের আওতায় বিশেষ ব্যবস্থা হিসেবে পার্বত্য জেলা পরিষদ ও আঞ্চলিক পরিষদ গঠন করা হয়েছে। উভয় পরিষদকে আইন অনুযায়ী নির্দিষ্ট ক্ষমতা ও কর্তৃত্ব প্রদান করা হয়েছে। উদাহরণস্বরূপ, জেলা পরিষদের নিয়ন্ত্রণ ও আওতাধীন কোনো প্রকারের জমি, পাহাড় ও বনাঞ্চল পরিষদের সম্মতি ব্যতিরেকে সরকার কর্তৃক অধিগ্রহণ ও হস্তান্তর করা যাবে না। অপরদিকে, সরকার প্রয়োজন দেখা দিলে জেলা পরিষদের কাজকর্মের ব্যাপারে নির্দেশ প্রদান বা অনুশাসন এবং গেজেট আদেশ দ্বারা আঞ্চলিক পরিষদ বাতিল করতে পারবে।"
        },
        {
          "label": "গ",
          "question": "",
          "explanation": "মি 'ক' স্থানীয় সরকারব্যবস্থা ইউনিয়ন পরিষদের প্রতিনিধি। গড়ে ১০-১৫টি গ্রাম নিয়ে একটি ইউনিয়ন পরিষদ গঠিত। একটি ইউনিয়ন ৯টি ওয়ার্ডে বিভক্ত। ইউনিয়ন পরিষদের একজন নির্বাচিত চেয়ারম্যান, প্রতিওয়ার্ড থেকে একজন করে নির্বাচিত ৯ জন সাধারণ সদস্য ও সংরক্ষিত আসনে নির্বাচিত তিনজন মহিলা সদস্যসহ মোট ১২ জন সদস্য রয়েছেন। মহিলা সদস্যগণ প্রতি ৩ ওয়ার্ডে ১ জন এই ভিত্তিতে জনগণের সরাসরি ভোটে নির্বাচিত হন। ইউনিয়ন পরিষদের কার্যকাল ৫ বছর। উদ্দীপকে দেখা যায়, শিবপুর এলাকার জনগণ মি, 'ক' কে স্থানীয় সরকার নির্বাচনে বিপুল ভোটে নির্বাচিত করেন। তিনি ৯ জন সাধারণ সদস্য, সংরক্ষিত আসনে ৩ জন মহিলা সদস্যের সমন্বয়ে এলাকার উন্নয়নমূলক কাজ পরিচালনা করেছেন। এসব তথ্য উপরে আলোচিত ইউনিয়ন পরিষদের তথ্যের অনুরূপ। তাই বলা যায়, মি. 'ক' ইউনিয়ন পরিষদের প্রতিনিধি।"
        },
        {
          "label": "ঘ",
          "question": "",
          "explanation": "\"জনকল্যাণে উক্ত সরকার অর্থাৎ ইউনিয়ন পরিষদ বহুবিধ কার্যাবলি সম্পাদন করে\" উক্তিটি যথার্থ। উদ্দীপকে দেখা যায়, মি. 'ক' স্থানীয় সরকারব্যবস্থার প্রতিনিধি তথা ইউনিয়ন পরিষদের চেয়ারম্যান নির্বাচিত হয়ে এলাকার উন্নয়নমূলক কাজ পরিচালনা করেছেন, যা ইউনিয়ন পরিষদের কাজকে নির্দেশ করে। এলাকার উন্নয়নে ও শান্তি-শৃঙ্খলা রক্ষায় ইউনিয়ন পরিষদ বহুবিধ কাজ করে থাকে। বিশেষ করে গ্রামীণ সমস্যা দূরীকরণ, গণসচেতনতা বৃদ্ধি ও দায়িত্বশীল নেতৃত্ব তৈরির লক্ষ্যে ইউনিয়ন পরিষদকে বিভিন্ন দায়িত্ব পালন করতে হয়। ইউনিয়ন পরিষদ পাঁচসালা ও বিভিন্ন মেয়াদি উন্নয়ন পরিকল্পনা তৈরি এবং পল্লি অবকাঠামো উন্নয়ন, সংরক্ষণ ও রক্ষণাবেক্ষণ করে। এছাড়াও শিক্ষা, স্বাস্থ্য, পরিবার পরিকল্পনা সম্পর্কিত কার্যক্রম বাস্তবায়ন করে। কৃষি, মৎস্য ও পশু সম্পদ ও অন্যান্য অর্থনৈতিক উন্নয়নে প্রয়োজনীয় কার্যক্রম গ্রহণ করার দায়িত্বও ইউনিয়ন পরিষদের। এছাড়া ইউনিয়ন পরিষদ মহামারি নিয়ন্ত্রণ ও দুর্যোগ ব্যবস্থাপনায় প্রয়োজনীয় কার্যক্রম গ্রহণ এবং কর, ফি, টোল ইত্যাদি ধার্য ও আদায় করে। পাশাপাশি পারিবারিক বিরোধ নিরসন, নারী ও শিশু কল্যাণ সম্পর্কিত প্রয়োজনীয় কার্য সম্পাদন এবং খেলাধুলা, সামাজিক উন্নয়ন ও সংস্কৃতি বিষয়ে প্রয়োজনীয় উদ্যোগ গ্রহণ করে। তাছাড়া আইন-শৃঙ্খলা রক্ষায় সরকারের অর্পিত দায়িত্ব পালন, জন্ম-মৃত্যু নিবন্ধীকরণ এবং পরিবেশ উন্নয়ন ও সংরক্ষণে প্রয়োজনীয় ব্যবস্থা গ্রহণ করে। উপরের আলোচনা শেষে বলা যায় যে, ইউনিয়ন পরিষদ স্থানীয় জনসাধারণের জীবনমানের উন্নয়নের ক্ষেত্রে গুরুত্বপূর্ণ ভূমিকা রাখে।"
        }
      ]
    },
    {
      "number": "9",
      "uddipok": "নিরক্ষর সেলিমের মেয়ে রাবেয়া ৭ম শ্রেণির ছাত্রী। সামাজিক পারিপার্শ্বিকতার কথা বিবেচনা করে তিনি তার মেয়েকে বিয়ে দিয়ে দেন। অন্যদিকে তিনি অধিক নিরাপত্তার আশায় সদ্য ৫ম নবজাতক সন্তানের বাবা হন।",
      "tag": "MB 25",
      "sub_questions": [
        {
          "label": "ক",
          "question": "VGD এর পূর্ণরূপ কী?",
          "explanation": "VGD এর পূর্ণরূপ হলো Vulnerable Group Development।"
        },
        {
          "label": "খ",
          "question": "",
          "explanation": "নারী নির্যাতন রোধে বিদ্যমান আইনের কঠোর বাস্তবায়ন প্রয়োজন কারণ কেবল আইন প্রণয়ন অপরাধ নির্মূল করতে পারে না, যদি তার প্রয়োগ না থাকে। কঠোর প্রয়োগ অপরাধীদের মনে ভীতি সৃষ্টি করে এবং ভবিষ্যতে এ ধরনের অপরাধ করার প্রবণতা কমিয়ে দেয়। এ ছাড়া আইনের শাসন প্রতিষ্ঠিত হলে নারীরা সমাজে নিজেদের নিরাপদ মনে করেন এবং আত্মনির্ভরশীল হওয়ার সাহস পান। চূড়ান্তভাবে সামাজিক স্থিতিশীলতা ও সমতা নিশ্চিত করতে বিদ্যমান আইনের দৃষ্টান্তমূলক প্রয়োগ অপরিহার্য।"
        },
        {
          "label": "গ",
          "question": "",
          "explanation": "উদ্দীপকে রাবেয়ার বিষয়টি জনসংখ্যা বৃদ্ধির অন্যতম প্রধান কারণ 'বাল্যবিবাহ'-কে চিহ্নিত করে। বাংলাদেশে আইনিভাবে মেয়েদের বিয়ের ন্যূনতম বয়স ১৮ বছর হলেও রাবেয়াকে ৭ম শ্রেণিতে পড়াকালীন অর্থাৎ অপ্রাপ্ত বয়সে বিয়ে দেওয়া হয়েছে। বাল্যবিবাহের ফলে প্রজননকাল দীর্ঘ হয়, যা অধিক সন্তান জন্মদানের হারকে বাড়িয়ে দেয়। উদ্দীপকে সেলিম সাহেব সামাজিক পারিপার্শ্বিকতার দোহাই দিয়ে রাবেয়াকে দ্রুত বিয়ে দিয়েছেন, যা মূলত আমাদের সমাজের একটি প্রচলিত কুসংস্কার ও অসচেতনতা। পাঠ্যবইয়ের আলোকে, বাল্যবিবাহ কেবল একটি সামাজিক সমস্যা নয়, এটি জনসংখ্যা বিস্ফোরণের অন্যতম নিয়ামক। কম বয়সে মা হওয়ার ফলে শিশু ও মাতৃমৃত্যুর ঝুঁকি বাড়ে এবং একটি পরিবার অপরিকল্পিতভাবে বড় হতে থাকে। সুতরাং, রাবেয়ার অকাল বিয়েটি সরাসরি জনসংখ্যা বৃদ্ধির হারকে ত্বরান্বিত করার একটি প্রক্রিয়া হিসেবে কাজ করেছে।"
        },
        {
          "label": "ঘ",
          "question": "",
          "explanation": "আমি মনে করি না যে সেলিমের ৫ম সন্তানের জন্মদান জনসংখ্যা বৃদ্ধির একমাত্র কারণ; বরং এর পেছনে উদ্দীপকে উল্লিখিত আরও অনেকগুলো আর্থ-সামাজিক কারণ ঘনিষ্ঠভাবে জড়িত। নিচে আমার মতামতের পক্ষে যুক্তিগুলো বিশ্লেষণ করা হলো: ১. পুত্রসন্তানের আকাঙ্ক্ষা ও নিরাপত্তা: উদ্দীপকে দেখা যায়, সেলিম সাহেব 'অধিক নিরাপত্তার' আশায় ৫ম সন্তানের বাবা হয়েছেন। আমাদের সমাজে আজও অনেকে মনে করেন পুত্রসন্তান বৃদ্ধ বয়সে বাবা-মায়ের দেখাশোনা করবে এবং বংশ রক্ষা করবে। এই পুত্রসন্তানের আশায় অনেক পরিবার একের পর এক কন্যাসন্তান নিতে থাকে, যা জনসংখ্যা বাড়িয়ে দেয়। ২. নিরক্ষরতা ও সচেতনতার অভাব: উদ্দীপকের শুরুতে সেলিমকে 'নিরক্ষর' বলা হয়েছে। নিরক্ষরতার কারণে মানুষ পরিকল্পিত পরিবার এবং জন্মনিয়ন্ত্রণ পদ্ধতি সম্পর্কে সঠিক ধারণা রাখে না। শিক্ষার অভাবই মূলত অধিক সন্তান জন্মদানের অন্যতম মূল কারণ। ৩. বাল্যবিবাহ: গ-প্রম্নোত্তর অনুযায়ী, বাল্যবিবাহ প্রজননকালকে দীর্ঘ করে জনসংখ্যা বৃদ্ধিতে ভূমিকা রাখে। ৪. দারিদ্র্য ও ধর্মীয় কুসংস্কার: অনেক সময় দারিদ্র্যের কারণেও অতিরিক্ত সন্তানকে বাড়তি আয়ের উৎস হিসেবে দেখা হয়। আবার ধর্মীয় ভ্রান্ত ধারণাও অনেককে জন্মনিয়ন্ত্রণ থেকে বিরত রাখে। ৫ম সন্তানের জন্মদান জনসংখ্যা বৃদ্ধির একটি ফলাফল মাত্র। এর মূলে রয়েছে নিরক্ষরতা, পুত্রসন্তানের মোহ এবং বাল্যবিবাহের মতো বহুমুখী সমস্যা। সুতরাং এককভাবে ৫ম সন্তানের জন্মকে দায়ী না করে সামগ্রিক সামাজিক দৃষ্টিভঙ্গির পরিবর্তন এবং শিক্ষার প্রসারই জনসংখ্যা নিয়ন্ত্রণে কার্যকর ভূমিকা রাখতে পারে।"
        }
      ]
    },
    {
      "number": "10",
      "uddipok": "'ছক' ০১ প্রতিষ্ঠাকাল ১৯৪৫ ০২ বর্তমান সদস্য সংখ্যা ১৯৩ ০৩ সদর দপ্তর নিউইয়র্ক, যুক্তরাষ্ট্র",
      "tag": "MB 25",
      "sub_questions": [
        {
          "label": "ক",
          "question": "'SAARC' এর ইংরেজি পূর্ণরূপ কী?",
          "explanation": "'SAARC' এর ইংরেজি পূর্ণরূপ হলো South Asian Association for Regional Cooperation।"
        },
        {
          "label": "খ",
          "question": "",
          "explanation": "কমনওয়েলথকে আন্তর্জাতিক সংস্থা বলা হয় কারণ এটি বিশ্বের বিভিন্ন স্বাধীন রাষ্ট্রের সমন্বয়ে গঠিত একটি আন্তঃরাষ্ট্রীয় সংগঠন যা পারস্পরিক স্বার্থসংশ্লিষ্ট বিষয়ে কাজ করে। মূলত ব্রিটিশ সাম্রাজ্যের অন্তর্ভুক্ত ছিল এমন স্বাধীন দেশগুলো নিয়ে এটি গঠিত হলেও এটি কোনো রাজনৈতিক একক নয়। সদস্য রাষ্ট্রগুলোর মধ্যে শিক্ষা, সংস্কৃতি, মানবাধিকার ও অর্থনৈতিক সহযোগিতা বৃদ্ধির লক্ষ্যে এটি একটি বৈশ্বিক প্ল্যাটফর্ম হিসেবে কাজ করে বলেই একে আন্তর্জাতিক সংস্থা বলা হয়।"
        },
        {
          "label": "গ",
          "question": "",
          "explanation": "ছকের মাধ্যমে আন্তর্জাতিক প্রতিষ্ঠান 'জাতিসংঘ' (United Nations)-কে নির্দেশ করা হয়েছে। উদ্দীপকে দেওয়া তথ্য অনুযায়ী, সংস্থাটি ১৯৪৫ সালে (২৪ অক্টোবর) প্রতিষ্ঠিত হয়, এর বর্তমান সদস্য সংখ্যা ১৯৩ এবং এর প্রধান কার্যালয় বা সদর দপ্তর যুক্তরাষ্ট্রের নিউইয়র্কে অবস্থিত। এই তিনটি তথ্যই বিশ্বশান্তি রক্ষার প্রধান সংস্থা জাতিসংঘের সাথে হুবহু মিলে যায়। দ্বিতীয় বিশ্বযুদ্ধের ভয়াবহতা কাটিয়ে বিশ্বকে একটি নিরাপদ ও শান্তিময় স্থান হিসেবে গড়ে তোলার লক্ষ্যে এই সংস্থাটি যাত্রা শুরু করেছিল। সামগ্রিকভাবে, জাতিসংঘ তার বিভিন্ন অঙ্গসংস্থার (যেমন: সাধারণ পরিষদ, নিরাপত্তা পরিষদ, সচিবালয়) মাধ্যমে সারা বিশ্বের শাসনতান্ত্রিক ও কূটনৈতিক সমন্বয় সাধন করে। এটি কেবল একটি সংগঠন নয়, বরং বিশ্বের স্বাধীন রাষ্ট্রসমূহের একটি ঐক্যবদ্ধ মিলনস্থল। ছকের মাধ্যমে এর কাঠামোগত ভিত্তি ফুটিয়ে তোলা হয়েছে যা প্রমাণ করে যে, এটি বিশ্ব রাজনীতির কেন্দ্রবিন্দু এবং সার্বভৌম দেশগুলোর মধ্যে বন্ধুত্বপূর্ণ সম্পর্ক বজায় রাখার প্রধান মাধ্যম।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি বিশ্বশান্তি প্রতিষ্ঠায় জাতিসংঘ (উক্ত সংস্থাটি) অত্যন্ত গুরুত্বপূর্ণ ও মুখ্য ভূমিকা পালন করছে। জাতিসংঘ প্রতিষ্ঠার পর থেকে গত কয়েক দশকে কোনো 'তৃতীয় বিশ্বযুদ্ধ' সংঘটিত হয়নি, যা এর সবচেয়ে বড় সাফল্য হিসেবে স্বীকৃত। সংস্থাটি তার 'শান্তি রক্ষা মিশন'-এর মাধ্যমে বিশ্বের বিভিন্ন যুদ্ধবিধ্বস্ত অঞ্চলে (যেমন: কঙ্গো, সুদান, হাইতি) শান্তি ফিরিয়ে এনেছে এবং রক্তক্ষয়ী সংঘাত বন্ধ করতে সক্ষম হয়েছে। এছাড়াও আন্তর্জাতিক আদালতের মাধ্যমে রাষ্ট্রগুলোর মধ্যবর্তী সীমানা বা রাজনৈতিক বিরোধ নিরসনে এটি শক্তিশালী ভূমিকা রাখছে। সামগ্রিকভাবে, জাতিসংঘের ভূমিকা কেবল যুদ্ধ বন্ধের মধ্যেই সীমাবদ্ধ নয়; এটি দারিদ্র্য বিমোচন, মানবাধিকার রক্ষা, জলবায়ু পরিবর্তন মোকাবিলা এবং উদ্বাস্তু সংকট নিরসনে নিরলস কাজ করে যাচ্ছে। যদিও নিরাপত্তা পরিষদের স্থায়ী সদস্যদের 'ভেটো' ক্ষমতার কারণে কিছু ক্ষেত্রে (যেমন: ফিলিস্তিন বা সিরিয়া সংকট) সংস্থাটি কার্যকর পদক্ষেপ নিতে ধীরগতিতে চলে, তবুও এর অস্তিত্বই বিশ্বকে বড় ধরনের বিপর্যয় থেকে রক্ষা করছে। এটি বিশ্বের ছোট-বড় সকল রাষ্ট্রের জন্য একটি সাধারণ প্ল্যাটফর্ম হিসেবে কাজ করে। এর সলুশন বা চূড়ান্ত বিশ্লেষণে বলা যায়, জাতিসংঘের ভুলভ্রান্তি বা সীমাবদ্ধতা থাকলেও বর্তমান বিশ্বব্যবস্থায় এর কোনো বিকল্প নেই। সংস্থাটি তার সফল কূটনীতির মাধ্যমে রাষ্ট্রগুলোর মধ্যে আলোচনার পথ প্রশস্ত রাখে এবং আন্তর্জাতিক আইন বাস্তবায়নে চাপ সৃষ্টি করে। সুতরাং, বিশ্বশান্তি বজায় রাখার ক্ষেত্রে জাতিসংঘই হলো পৃথিবীর প্রধান রক্ষাকবচ এবং এর নেতৃত্বেই একটি বাসযোগ্য ও যুদ্ধমুক্ত পৃথিবী গড়া সম্ভব।"
        }
      ]
    },
    {
      "number": "1",
      "uddipok": "'X' নামক সংস্থার সভাপতির একরোখা মনোভাব ও অসহযোগিতামূলক কার্যক্রমে অসন্তোষ প্রকাশ করেন সংস্থার সদস্যগণ। মারুফ সাহেবের নেতৃত্বে সদস্যগণ তাদের ন্যায্য অধিকার প্রতিষ্ঠার লক্ষ্যে আন্দোলন শুরু করেন। এতে সভাপতি ক্ষিপ্ত হয়ে সংগঠন বিরোধী কার্যক্রমের অভিযোগে মারুফ সাহেবসহ বেশকিছু সদস্যকে সংস্থা থেকে বহিষ্কার করেন। বহিষ্কারাদেশ প্রত্যাহার ও সভাপতির পদত্যাগের দাবিতে আন্দোলন তীব্র থেকে তীব্রতর হলে সভাপতি বহিষ্কারাদেশ প্রত্যাহার করেন। সদস্যপদ ফিরে পাওয়ার পর সদস্যগণ মারুফ সাহেবকে নতুন উপাধিসহ সংস্থার নতুন সভাপতি পদে নির্বাচনে বিপুল ভোটে বিজয়ী করেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "১৯৩৯ সালে মোহাম্মদ আলী জিন্নাহ বিখ্যাত 'দ্বিজাতি তত্ত্ব' ঘোষণা করেন।"
        },
        {
          "label": "খ",
          "question": "",
          "explanation": "\"এ রাষ্ট্রের প্রতিটি ধূলিকণাকে ভালোবাসাই হচ্ছে মুক্তিযুদ্ধের প্রধান শিক্ষা\"—উক্তিটির মাধ্যমে গভীর দেশপ্রেম ও মমত্ববোধকে বোঝানো হয়েছে। মুক্তিযুদ্ধ কেবল একটি ভূখণ্ড দখলের লড়াই ছিল না, এটি ছিল বাঙালির অস্তিত্ব রক্ষা ও আত্মপরিচয় প্রতিষ্ঠার লড়াই। মুক্তিযুদ্ধের চেতনা আমাদের শেখায় যে, দেশের স্বাধীনতা ও সার্বভৌমত্ব রক্ষার জন্য যেকোনো ত্যাগ স্বীকার করতে হবে। রাষ্ট্রের প্রতি পরম আনুগত্য এবং দেশের প্রতিটি উপাদানের প্রতি শ্রদ্ধাশীল থাকাই প্রকৃত দেশপ্রেম, যা আমরা মহান মুক্তিযুদ্ধের রক্তক্ষয়ী সংগ্রামের বিনিময়ে অর্জন করেছি।"
        },
        {
          "label": "গ",
          "question": "",
          "explanation": "উদ্দীপকের মারুফ সাহেবের আন্দোলনের সাথে আমার পাঠ্যবইয়ের ১৯৬৯ সালের গণ-অভ্যুত্থানের সাদৃশ্য রয়েছে। উদ্দীপকে দেখা যায়, সভাপতির একরোখা ও স্বৈরাচারী মনোভাবের বিরুদ্ধে মারুফ সাহেবের নেতৃত্বে আন্দোলন শুরু হয়। এতে সভাপতি মারুফ সাহেবকে বহিষ্কার করেন, যা প্রকারান্তরে কারারুদ্ধ বা দমন করার শামিল। যখন আন্দোলন তীব্র রূপ নেয়, তখন সভাপতি নতিস্বীকার করে বহিষ্কারাদেশ প্রত্যাহার করতে বাধ্য হন। এই প্রেক্ষাপটটি ১৯৬৯ সালের গণ-অভ্যুত্থানের সাথে হুবহু মিলে যায় কারণ: ১. তৎকালীন পাকিস্তানের সামরিক জান্তা আইয়ুব খানের স্বৈরশাসনের বিরুদ্ধে বাঙালি জাতি ঐক্যবদ্ধ হয়েছিল। ২. আগরতলা ষড়যন্ত্র মামলায় শেখ মুজিবুর রহমানকে কারারুদ্ধ করা হয়। ৩. তীব্র ছাত্র-গণআন্দোলনের মুখে আইয়ুব খান বাধ্য হয়ে শেখ মুজিবুর রহমানকে বিনাশর্তে মুক্তি দেন (যেমন উদ্দীপকের সভাপতি বহিষ্কারাদেশ প্রত্যাহার করেন)। ৪. মুক্তির পর শেখ মুজিবুর রহমানকে ছাত্র-জনতা 'বঙ্গবন্ধু' উপাধিতে ভূষিত করেন, যা উদ্দীপকে মারুফ সাহেবের 'নতুন উপাধি' পাওয়ার সংকেত বহন করে।"
        },
        {
          "label": "ঘ",
          "question": "মারুফ সাহেবের বিপুল ভোটে বিজয়ী হওয়ার নির্বাচনের সাথে তোমার পাঠ্যবইয়ের যে নির্বাচনের মিল রয়েছে তার তাৎপর্যসহ ফলাফল বিশ্লেষণ করো।",
          "explanation": "উদ্দীপকে মারুফ সাহেবের বিপুল ভোটে বিজয়ী হওয়ার বিষয়টি আমার পাঠ্যবইয়ের ১৯৭০ সালের সাধারণ নির্বাচনের সাথে সাদৃশ্যপূর্ণ। এই নির্বাচনের ফলাফল ও তাৎপর্য নিচে বিশ্লেষণ করা হলো: ফলাফল বিশ্লেষণ: ১৯৭০ সালের ডিসেম্বরে অনুষ্ঠিত পাকিস্তানের ইতিহাসে প্রথম সাধারণ নির্বাচনে বঙ্গবন্ধু শেখ মুজিবুর রহমানের নেতৃত্বে আওয়ামী লীগ নিরঙ্কুশ বিজয় লাভ করে। জাতীয় পরিষদ: পূর্ব পাকিস্তানের ১৬৯টি আসনের মধ্যে আওয়ামী লীগ ১৬৭টি আসন লাভ করে। প্রাদেশিক পরিষদ: পূর্ব পাকিস্তান প্রাদেশিক পরিষদের ৩০০টি আসনের মধ্যে ২৮৮টি আসনে জয়ী হয়। তাৎপর্য: ১. বৈধতা লাভ: এই বিজয় প্রমাণ করেছিল যে, বঙ্গবন্ধু এবং আওয়ামী লীগই হলো বাঙালি জাতির একমাত্র বৈধ প্রতিনিধি। তাদের দেওয়া ৬ দফা ও ১১ দফার প্রতি জনগণের পূর্ণ সমর্থন এর মাধ্যমে প্রতিষ্ঠিত হয়। ২. জাতীয়তাবাদের বহিঃপ্রকাশ: নির্বাচনের ফলাফল ছিল পশ্চিম পাকিস্তানি শাসকগোষ্ঠীর শোষণ ও বৈষম্যের বিরুদ্ধে একটি শক্তিশালী রায়। এটি বাঙালির আলাদা জাতীয় পরিচয়ের দাবিকে সুপ্রতিষ্ঠিত করে। ৩. স্বাধীনতার পটভূমি: বিজয়ী হওয়া সত্ত্বেও পাকিস্তানি শাসকগোষ্ঠী ক্ষমতা হস্তান্তরে টালবাহানা শুরু করে। এই ষড়যন্ত্রের ফলেই বাঙালি জাতি বুঝতে পারে যে, পাকিস্তানের কাঠামোর মধ্যে তাদের মুক্তি নেই। ৪. বিশ্বজনমত: এই নির্বাচনী বিজয়ের কারণেই পরবর্তীকালে মুক্তিযুদ্ধ চলাকালে বিশ্ববাসীর কাছে বাংলাদেশের স্বাধীনতার দাবি একটি আইনি ভিত্তি পায় এবং এটি 'বিচ্ছিন্নতাবাদী আন্দোলন' হিসেবে চিহ্নিত হয়নি। ১৯৭০ সালের নির্বাচনের এই ভূমিধস বিজয়ই ছিল বাংলাদেশের স্বাধীনতার মূল ভিত্তি। মারুফ সাহেবের মতো বঙ্গবন্ধুর এই বিজয় বাঙালির দীর্ঘ লালিত স্বাধীনতার স্বপ্নকে বাস্তবে রূপ দেওয়ার চূড়ান্ত ধাপ হিসেবে কাজ করেছিল।"
        }
      ]
    }
  ]
}