{
  "title": "দিনাজপুর বোর্ড ২০২৪",
  "subtitle": "পৌরনীতি ও নাগরিকতা (10)",
  "questions": [
    {
      "number": "1",
      "uddipok": "স্ত্রী, এক ছেলে ও এক মেয়ে নিয়ে মামুন সাহেবের পরিবার। তিনি ছেলে-মেয়েকে উচ্চশিক্ষায় শিক্ষিত করে তোলার জন্য আপ্রাণ চেষ্টা করেন। সে জন্য তিনি ছেলে-মেয়েকে ভালো স্কুলে ভর্তি করেন এবং বাসায় ঠিকমতো পড়াশোনার তদারকি করেন। তার স্ত্রী ছেলে-মেয়েকে প্রতিদিন যথাসময়ে স্কুলে পৌঁছে দেন এবং ছুটির শেষে সাথে করে বাসায় নিয়ে আসেন। মামুন সাহেব ছুটির দিনে পরিবার-পরিজন নিয়ে বিভিন্ন দর্শনীয় স্থানে বেড়াতে যান।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "সামাজিক চুক্তি মতবাদের মূলকথা হলো- সমাজে বসবাসকারী জনগণের পারস্পরিক চুক্তির মাধ্যমে রাষ্ট্রের জন্ম হয়েছে।"
        },
        {
          "label": "খ",
          "question": "",
          "explanation": "রাষ্ট্রের যাবতীয় শাসনকাজ সরকারের মাধ্যমেই পরিচালিত হয় বিধায় সরকারকে রাষ্ট্রের চালিকা শক্তি বলা হয়। রাষ্ট্র গঠনের একটি গুরুত্বপূর্ণ উপাদান সরকার। সরকার ছাড়া রাষ্ট্র গঠিত হতে পারে না। রাষ্ট্রের সমস্ত কার্যাবলি সরকারের তিনটি বিভাগ যথা-আইনবিভাগ, শাসনবিভাগ ও বিচারবিভাগের মাধ্যমে সম্পন্ন করা হয়। তাই সরকার হলো রাষ্ট্রের মূল চালিকাশক্তি।"
        },
        {
          "label": "গ",
          "question": "",
          "explanation": "উদ্দীপকের মামুন সাহেবের স্ত্রী পরিবারের 'শিক্ষামূলক' কাজটি সম্পন্ন করেছেন। পরিবারকে সমাজজীবনের শাশ্বত বিদ্যালয় বলা হয়। পরিবারেই একটি শিশু বর্ণমালার সাথে পরিচিত হয়। মা-বাবা, ভাইবোন ও পরিবারের অন্যান্য সদস্যদের পারস্পরিক সহায়তায় সততা, শিষ্টাচার ও উদারতা, নিয়মানুবর্তিতা ইত্যাদি মানবিক গুণের শিক্ষা লাভের প্রথম সুযোগ পরিবারেই ঘটে। এগুলো পরিবারের শিক্ষামূলক কাজ। উদ্দীপকে বলা হয়েছে, মামুন সাহেবের স্ত্রী ছেলেমেয়েকে প্রতিদিন যথাসময়ে স্কুলে পৌঁছে দেন এবং ছুটির শেষে বাসায় নিয়ে আসেন। এখানে পরিবারের শিক্ষামূলক কাজ প্রতিফলিত হয়েছে। কেননা সন্তানকে লেখাপড়া শেখানো পরিবারের শিক্ষামূলক কাজের অন্তর্ভুক্ত। তাই বলা যায়, মামুন সাহেবের স্ত্রী পরিবারের শিক্ষামূলক কাজ সম্পন্ন করেন।"
        },
        {
          "label": "ঘ",
          "question": "",
          "explanation": "উদ্দীপকের মামুন সাহেবের ছুটির দিনে পরিবার-পরিজন নিয়ে বেড়াতে যাওয়াকে আমি যথার্থ বলে মনে করি। উদ্দীপকে বলা হয়েছে, মামুন সাহেব ছুটির দিনে পরিবার-পরিজন নিয়ে বিভিন্ন জায়গায় বেড়াতে যান। এটি পরিবারের বিনোদনমূলক কাজের অন্তর্ভুক্ত। পরিবারের সদস্যদের সাথে গল্প-গুজব ও হাসি-ঠাট্টা করা, গান শোনা, টিভি দেখা, সিনেমা-থিয়েটারে যাওয়া, বিভিন্ন জায়গায় বেড়াতে যাওয়া প্রভৃতি পরিবারের বিনোদনমূলক কাজ। পরিবারের বিনোদনমূলক কাজটি শিশুর মানসিক বিকাশের জন্য অত্যন্ত গুরুত্বপূর্ণ।বর্তমানে বিজ্ঞান ও প্রযুক্তির উন্নয়নের ফলে পরিবারের বিনোদনমূলত কাজগুলো কিছুটা হ্রাস পেলেও উদ্দীপকের মামুন সাহেব শত ব্যস্ততার মাঝেও তার দায়িত যথাযথভাবে পালন করছেন। পরিবারের সদস্যদের মানসিক বিকাশ ও সর্বাধিক কল্যাণ সাধনে চেষ্টা করছেন। কেননা পরিবারের সদস্যদের মানসিক বিকাশ ও কল্যাণ সাধনে বিনোদনমূলক কাজের গুরুত্ব অপরিসীম। পরিশেষে বলা যায়, শিশুদের শারীরিক ও মানসিক বিকাশে মামুন সাহেবের পরিবারের সদস্যদের নিয়ে বেড়াতে যাওয়া তথা বিনোদনমূলক কাজটি যথার্থ।"
        }
      ]
    },
    {
      "number": "2",
      "uddipok": "মি. সাফিন দুই বছর আগে মার্কিন যুক্তরাষ্ট্রে যায়। সে ঐ দেশের সরকারের কাছে তার নাগরিকতার জন্য আবেদন করে এবং কিছু শর্ত সাপেক্ষে সে নাগরিকতা পেয়ে যায়। এর কিছুদিন পর সে মার্কিন যুক্তরাষ্ট্রে বিয়ে করে এবং সেখানে তাদের একটি কন্যা সন্তানের জন্ম হয়। তার সন্তানটিও ঐ দেশের নাগরিকতা পায়।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "রাষ্ট্রের প্রচলিত আইন অনুযায়ী নাগরিকের ওপর যেসব দায়িত্ব অর্পিত হয় এবং যা পালনে বাধ্যবাধকতা থাকে, তাকেই আইনগত কর্তব্য বলে। যেমন: নিয়মিত কর প্রদান করা বা রাষ্ট্রের আইন মেনে চলা।"
        },
        {
          "label": "খ",
          "question": "",
          "explanation": "\"সকল সুনাগরিকই নাগরিক কিন্তু সকল নাগরিকই সুনাগরিক নয়\"—উক্তিটি নাগরিকের গুণাবলির ওপর ভিত্তি করে বলা হয়েছে। একটি রাষ্ট্রে বসবাসকারী সকল ব্যক্তিই সেই রাষ্ট্রের নাগরিক। কিন্তু একজন নাগরিককে 'সুনাগরিক' হতে হলে তাকে তিনটি বিশেষ গুণের অধিকারী হতে হয়: বুদ্ধি, বিবেক ও আত্মসংযম। অনেক নাগরিক আছেন যারা রাষ্ট্রের আইন মানেন না বা কেবল নিজের স্বার্থ দেখেন; তারা নাগরিক হলেও সুনাগরিক নন। অন্যদিকে, সুনাগরিকেরা রাষ্ট্রের মঙ্গলের জন্য নিজের স্বার্থ ত্যাগ করেন এবং অর্পিত দায়িত্ব নিষ্ঠার সাথে পালন করেন। তাই সুনাগরিক হতে হলে আগে নাগরিক হতে হয়, কিন্তু সব নাগরিক এই বিশেষ গুণগুলো অর্জন করতে পারেন না।"
        },
        {
          "label": "গ",
          "question": "",
          "explanation": "মি. সাফিন ও তার সন্তানের মার্কিন যুক্তরাষ্ট্রের নাগরিকতা লাভের মধ্যে প্রধান পার্থক্য হলো নাগরিকত্ব অর্জনের পদ্ধতি। মি. সাফিনের নাগরিকতা (অনুমোদনসূত্রে): মি. সাফিন জন্মসূত্রে মার্কিনি নন। তিনি সেখানে গিয়ে আবেদনের মাধ্যমে এবং কিছু শর্ত পূরণ করে (যেমন: নির্দিষ্ট সময় বসবাস করা, ভাষা জানা বা চারিত্রিক সনদ) নাগরিকতা পেয়েছেন। একে বলা হয় অনুমোদনসূত্রে নাগরিকতা (Citizenship by Naturalization)। তার সন্তানের নাগরিকতা (জন্মসূত্রে - জন্মস্থান নীতি): সাফিনের সন্তান কোনো আবেদন ছাড়াই জন্ম নেওয়ার সাথে সাথে নাগরিকতা পেয়েছে। মার্কিন যুক্তরাষ্ট্রে 'জন্মস্থান নীতি' (Jus Soli) অনুসরণ করা হয়। এই নীতি অনুযায়ী, মা-বাবা যে দেশেরই নাগরিক হোন না কেন, সন্তান যে রাষ্ট্রে জন্মগ্রহণ করবে, সে সেই রাষ্ট্রের নাগরিকতা পাবে। সুতরাং, সাফিন নাগরিকতা পেয়েছেন আইনি প্রক্রিয়া বা আবেদনের মাধ্যমে, আর তার সন্তান পেয়েছে কেবল জন্মস্থানের অধিকারে।"
        },
        {
          "label": "ঘ",
          "question": "",
          "explanation": "মি. সাফিনের সন্তান 'জন্মসূত্রে' বিশেষ করে 'জন্মনীতি' (Jus Sanguinis) অনুযায়ী বাংলাদেশের নাগরিকতা পাবে। বাংলাদেশে নাগরিকত্ব নির্ধারণের ক্ষেত্রে মূলত 'জন্মনীতি' অনুসরণ করা হয়। আমার মতামতের সপক্ষে যুক্তিগুলো হলো: ১. জন্মনীতি (Jus Sanguinis): এই নীতি অনুযায়ী, সন্তানের নাগরিকতা তার মা-বাবার নাগরিকতার ওপর নির্ভর করে। সন্তান যেখানেই জন্মগ্রহণ করুক না কেন, তার মা-বাবা যদি বাংলাদেশের নাগরিক হন, তবে সন্তান জন্মসূত্রে বাংলাদেশের নাগরিক হিসেবে গণ্য হবে। ২. পিতা-মাতার পরিচয়: যেহেতু মি. সাফিন বাংলাদেশের নাগরিক (তিনি নাগরিকত্বের জন্য যুক্তরাষ্ট্রে আবেদন করেছেন, অর্থাৎ তিনি আগে বাংলাদেশী ছিলেন বা আছেন), তাই তার সন্তান বিদেশে জন্মালেও তার শরীরে বাংলাদেশী নাগরিকের রক্ত বহমান। ৩. দ্বৈত নাগরিকত্ব: বাংলাদেশের আইন অনুযায়ী, কোনো বাংলাদেশী নাগরিক যদি মার্কিন যুক্তরাষ্ট্রের নাগরিকতা গ্রহণ করেন, তবে তিনি এবং তার বংশধরেরা নির্দিষ্ট প্রক্রিয়ায় বাংলাদেশের নাগরিকত্ব বজায় রাখতে পারেন। যদিও সাফিনের সন্তান যুক্তরাষ্ট্রে জন্ম নেওয়ায় সেখানকার নাগরিকতা পেয়েছে, কিন্তু বাংলাদেশের আইন অনুযায়ী সে তার বাবার উত্তরাধিকার সূত্রে জন্মসূত্রে বাংলাদেশেরও নাগরিক। একে দ্বৈত নাগরিকত্ব বলা যেতে পারে, তবে বাংলাদেশের প্রেক্ষাপটে তার প্রধান পরিচয় হবে 'জন্মনীতি'র ভিত্তিতে প্রাপ্ত নাগরিকতা।"
        }
      ]
    },
    {
      "number": "3",
      "uddipok": "সীমা একজন শিক্ষিত নারী। তিনি চাকরি করতে চাইলে তার স্বামী এতে বাধা হয়ে দাঁড়ায়। এমনকি নির্বাচনেও তিনি তার পছন্দের প্রার্থীকে ভোট দিতে পারেন না। বরং তার স্বামীর পছন্দের প্রার্থীকে ভোট দিতে বাধ্য হন। এভাবেই স্বাধীন দেশে বসবাস করেও সীমাকে পরাধীন হয়ে থাকতে হয়।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "অধিকার হলো সমাজ ও রাষ্ট্র কর্তৃক স্বীকৃত কতগুলো সুযোগ-সুবিধা, যা ভোগের মাধ্যমে নাগরিকের ব্যক্তিত্বের বিকাশ ঘটে।"
        },
        {
          "label": "খ",
          "question": "",
          "explanation": "ধর্মীয় অনুশাসন ও ধর্মগ্রন্থ আইনের অন্যতম উৎস হিসেবে স্বীকৃত। ধর্মীয় অনুশাসন ও ধর্মগ্রন্থ সমাজজীবনকে সুন্দর এবং সুশৃঙ্খলভাবে পরিচালিত করে। এসব অনুশাসনের অনেক কিছুই পরবর্তীকালে রাষ্ট্রের স্বীকৃতি লাভের মাধ্যমে আইনে পরিণত হয়। যেমন- মুসলিম পারিবারিক আইন, হিন্দু আইন প্রভৃতি। আমাদের দেশের পারিবারিক ও সম্পত্তি আইনের অনেকগুলো ধারাই ইসলাম এবং হিন্দু ধর্ম থেকে এসেছে।"
        },
        {
          "label": "গ",
          "question": "",
          "explanation": "ভালোচ্য উদ্দীপকে সীমার সামাজিক স্বাধীনতা ও রাজনৈতিক স্বাধীনতা খর্ব হয়েছে। সমাজ্য ব্যক্তিবর্গ ব্যক্তিগতভাবে আইনানুমোদিত যে স্বাধীনতা ভোগ করে তাকেই সামাজিক স্বাধীনতা বলে। জীবন রক্ষা, সম্পত্তি ভোগ ও বৈধ পেশা গ্রহণ করা সামাজিক স্বাধীনতার অন্তর্ভুক্ত। সমাজে বসবাসকারী মানুষের অধিকার রক্ষার জন্যই সামাজিক সাধীনতা প্রয়োজন। এ ধরনের স্বাধীনতা ভৌগের মাধ্যমে ব্যক্তিজীবন বিকশিত হয়। আর রাজনৈতিক স্বাধীনতা হলো রাজনৈতিক কার্যকলাপে ব্যক্তির অংশগ্রহণ করার ক্ষমতা। ভোটদান, নির্বাচিত হওয়া, বিদেশে অবস্থানকালীন নিরাপত্তা লাভ ইত্যাদি নাগরিকের রাজনৈতিক স্বাধীনতা। এই স্বাধীনতার মাধ্যমে ব্যক্তি রাষ্ট্রীয় শাসনকাজে আশগ্রহণের সুযোগ লাভ করে। উদ্দীপকের শিক্ষিত নারী সীমা চাকরি করতে চাইলে তার স্বামী বাধা হয়ে দাঁড়ায়। এমনকি নির্বাচনেও তিনি তার পছন্দের প্রার্থীকে ভোট দিতে পারেন না। বরং তার স্বামীর পছন্দের প্রার্থীকে ভোট দিতে বাধ্য হন। পূর্বে আলোচিত সামাজিক ও রাজনৈতিক স্বাধীনতার পরিসরের ভিত্তিতে বলা যায়, সীমার সামাজিক ও রাজনৈতিক স্বাধীনতা খর্ব হয়েছে।"
        },
        {
          "label": "ঘ",
          "question": "",
          "explanation": "উদ্দীপকের আলোকে স্বাধীন দেশের একজন নাগরিকের স্বাধীনতা রক্ষায় আমার সুপারিশসমূহ হলো- প্রথমত, গণতন্ত্রে প্রত্যেক নাগরিক সমান সুযোগ লাভ করে। তাই নাগরিকের স্বাধীনতা রক্ষা করার জন্য সরকারকে সর্বদাই গণতান্ত্রিক ঘাত হবে। দ্বিতীয়ত, মৌলিক অধিকার শাসনতন্ত্রে সন্নিবেশিত হলে তা শাসনতান্ত্রিক আইনের মর্যাদা লাভ করে। তখন এগুলো খর্ব করা হলে আদালতে তা প্রতিকারের বিধান থাকে। এজন্য ব্যক্তিস্বাধীনতা রক্ষার জন্য মৌলিক অধিকারগুলো শাসনতন্ত্রে অন্তর্ভুক্ত করতে হবে। তৃতীয়ত, স্বাধীনতা রক্ষার জন্য সরকারের শাসনবিভাগ, আইনবিভাগ ও বিকারবিভাগের মধ্যে ক্ষমতা বণ্টন করে দিতে হবে। চতুর্থত, স্বাধীনতা রক্ষার জন্য আইনের অনুশাসন প্রতিষ্ঠা করতে হবে। এর ফলে কেউ কেআইনিভাবে অন্যের অধিকারে হস্তক্ষেপ করবে না। এমনকি সরকারও অন্যায়ভাবে কারো স্বাধীনতায় হস্তক্ষেপ করবে না। পঞ্চমত, রাষ্ট্রে আইনের নিয়ন্ত্রণ নিশ্চিত করতে হবে। কারণ যেখানে আইন দুর্বল, সেখানে স্বাধীনতা অনিশ্চিত। সর্বোপরি স্বাধীনতা রক্ষার জন্য বিচারবিভাগের স্বাধীনতা নিশ্চিত করতে হবে। কারণ যেখানে বিচারকগণ শাসনবিভাগ বা আইনবিভাগের গুপর নির্ভরশীল সেখানে তাদের নিকট থেকে নিরপেক্ষতা আশা করা যায় না। উপরে আলোচিত বিষয়গুলো বাস্তবায়ন করা হলে স্বাধীন দেশের একজন নাগরিকের স্বাধীনতা রক্ষা করা যাবে বলে আমি মনে করি।"
        }
      ]
    },
    {
      "number": "4",
      "uddipok": "অশোক ও আতিক ভিন্ন ভিন্ন দেশে বসবাসকারী ফেসবুক বন্ধু। ফেসবুকে তাদের দেশের সরকার ব্যবস্থা নিয়ে আলোচনা করতে গিয়ে অশোক বললো, আমাদের দেশের সরকারপ্রধান তার কাজের জন্য কারো নিকট দায়ী থাকেন না এবং জরুরি সময়ে আইন বিভাগের সাথে পরামর্শ ছাড়া নিজেই দ্রুত সিদ্ধান্ত নেন। অন্যদিকে আতিক বললো, আমাদের দেশের সরকারপ্রধান জনগণের প্রতিনিধি হিসেবে জনগণের নিকট দায়ী থাকে এবং জনগণ স্বাধীনভাবে তাদের মত প্রকাশ করতে পারে।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "যুক্তরাষ্ট্র বলতে সেই ধরনের সরকারকে বোঝায়, যেখানে একাধিক অঞ্চল বা প্রদেশ মিলে একটি সরকার গঠন করা হয়।"
        },
        {
          "label": "খ",
          "question": "",
          "explanation": "গণতান্ত্রিক পরিবেশ নিশ্চিতে আইনের শাসন মূল ভূমিকা পালন করে বলে আইনের শাসনকে গণতন্ত্রের প্রাণ বলা হয়। আইনের শাসনের অর্থ হচ্ছে- কেউ আইনের উর্ধ্বে নয়, সবাই আইনের অধীন। অন্যকথায় আইনের চোখে সবাই সমান। ফলে ধনী-দরিদ্র, সবল-দুর্বল সকলে সমান অধিকার লাভ করে। আইনের শাসনের প্রাধান্য থাকলে সরকার ক্ষমতার অপব্যবহার থেকে বিরত থাকবে এবং জনগণ আইনের বিধান মেনে চলবে। বস্তুত জনগণের শাসন এবং প্রাধান্য বজায় রাখতে হলে আইনের শাসনের কোনো বিকল্প নেই। এজন্য আইনের শাসনকে গণতন্ত্রের প্রাণ বলা হয়।"
        },
        {
          "label": "গ",
          "question": "",
          "explanation": "উদ্দীপকের অশোক যে দেশে বসবাস করে সে দেশে রাষ্ট্রপতিশাসিত সরকারব্যবস্থা প্রচলিত। বিশ্বে যেসব সরকারব্যবস্থা প্রচলিত রয়েছে রাষ্ট্রপতিশাসিত সরকারব্যবস্থা সেগুলো অন্যতম। রাষ্ট্রপতিশাসিত সরকারব্যবস্থায় রাষ্ট্রপতি প্রকৃত শাসকের ভূমিকা পালন করে। এ ব্যবস্থায় শাসনবিভাগ তার কাজের জন্য আইনবিভাগের নিকট দায়ী থাকে না। রাষ্ট্রপতিশাসিত সরকারে রাষ্ট্রপতি সর্বময় ক্ষমতার অধিকারী। তিনিই প্রকৃত শাসক ও সরকারপ্রধান। এ ব্যবস্থায় আইনবিভাগের সাথে পরামর্শ না করেই রাষ্ট্রপতি দ্রুত সিদ্ধান্ত নিতে পারেন। ফলে কোনো সংকটকালে সিদ্ধান্ত গ্রহণে রাষ্ট্রপতিশাসিত সরকার পারদর্শিতার পরিচয় দেয়। রাষ্ট্রপতিশাসিত সরকারব্যবস্থায় শাসনবিভাগের সদস্যদের আইনসভার কাছে জবাবদিহিতা না থাকায় তারা প্রশাসনিক বিষয়ে বেশি সময় নিতে পারেন, যা প্রশাসনকে দক্ষ করে তোলে। উদ্দীপকে বলা হয়েছে, অশোকের দেশের সরকারপ্রধান তার কাজের জন্য কারো নিকট দায়ী থাকেন না এবং জরুরি সময় আইনবিভাগের সাথে পরামর্শ ছাড়াই সিদ্ধান্ত নিতে পারেন। উপরের আলোচনার প্রেক্ষিতে বলা যায়, অশোকের দেশে রাষ্ট্রপতিশাসিত সরকারব্যবস্থা প্রচলিত।"
        },
        {
          "label": "ঘ",
          "question": "",
          "explanation": "উদ্দীপকের অশোক ও আতিকের দেশের সরকারব্যবস্থা অর্থাৎ রাষ্ট্রপতিশাসিত ও সংসদীয় সরকারব্যবস্থার মধ্যে বেশ পার্থক্য রয়েছে। সংসদীয় সরকার দায়িত্বশীল সরকার। এতে ক্ষমতাসীন ও বিরোধী দল উভয়ই তাদের কাজের জন্য জনগণের নিকট দায়ী থাকে। সংসদীয় সরকারের শাসন উদারনৈতিক হওয়ায় জনসাধারণ নির্ভয়ে তাদের মতামত ব্যস্ত করতে পারে। উদ্দীপকে বলা হয়েছে, আতিকের দেশের সরকারপ্রধান জনগণের প্রতিনিধি হিসেবে জনগণের নিকট দায়ী থাকে এবং জনগণ স্বাধীনভাবে তাদের মত প্রকাশ করতে পারে, যা সংসদীয় সরকারের প্রতিরূপ।রাষ্ট্রপতিশাসিত সরকারব্যবস্থায় শাসনবিভাগ তার কাজের জন্য আইনসভার নিকট দায়বদ্ধ থাকে না। অপরদিকে সংসদীয় সরকারব্যবস্থায় শাসনবিভাগকে আইনসভার কাছে জবাবদিহি করতে হয়। রাষ্ট্রপতিশাসিত সরকারে শাসন ও আইনবিভাগের মধ্যে সুসম্পর্কের অভাব দেখা যায়। কিন্তু সংসদীয় সরকারে শাসনবিভাগের সদস্যগণ আইনসভার সদস্য হওয়ায় এ দুই বিভাগের মধ্যে বন্ধুত্বপূর্ণ সম্পর্ক লক্ষ করা যায়। রাষ্ট্রপতিশাসিত সরকারে যুদ্ধ, জরুরি অবস্থা বা অন্য কোনো সংকটে আইনবিভাগের পরামর্শ ছাড়াই শাসনবিভাগ সিদ্ধান্ত নিতে পারে কিন্তু মন্ত্রিপরিষদ সরকারে তা অসম্ভব নয়। রাষ্ট্রপতিশাসিত সরকারে রাষ্ট্রপতি দলের চেয়ে জাতীয় স্বার্থের প্রতিনিধিত্বকে অধিক গুরুত্ব দেন। অন্যদিকে সংসদীয় সরকারে দলের সংখ্যাগরিষ্ঠতার ওপর সরকারের গঠন ও স্থায়ীত্ব নির্ভর করে। ফলে দলকে অত্যধিক গুরুত্ব দেওয়া হয়। এছাড়াও রাষ্ট্রপতিশাসিত সরকারে রাষ্ট্রপতিকে অভিশংসন ব্যতীত অপসারণ করা যায় না। কিন্তু সংসদীয় সরকারে সংখ্যাগরিষ্ঠতার তারতম্য হলে সরকারের পতন ঘটতে পারে।"
        }
      ]
    },
    {
      "number": "5",
      "uddipok": "ফাহিম, হাছানকে বললো, \"বিশ্বের প্রতিটি রাষ্ট্রের নীতিমালা থাকে, যার মাধ্যমে রাষ্ট্র পরিচালিত হয়।\" হাছান বললো, \"এর মাধ্যমে একটি দেশ কেমন তা জানা যায় এবং জনগণের স্বাধীনতা ও অধিকার রক্ষিত হয়।\" তাই এটাকে উত্তমরূপে প্রণয়ন করা উচিত।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "ম্যাগনাকার্টা হলো ১২১৫ সালে ইংল্যান্ডের রাজা জন কর্তৃক স্বাক্ষরিত একটি ঐতিহাসিক সনদ, যাকে ব্রিটিশ শাসনতন্ত্রের বাইবেল এবং বিশ্ব গণতন্ত্রের ইতিহাসে নাগরিকদের অধিকারের প্রথম দলিল বলা হয়।"
        },
        {
          "label": "খ",
          "question": "",
          "explanation": "বাংলাদেশকে প্রজাতান্ত্রিক রাষ্ট্র বলা হয় কারণ এ দেশের রাষ্ট্রপ্রধান কোনো উত্তরাধিকার সূত্রে মনোনীত হন না, বরং পরোক্ষভাবে জনগণের ভোটে নির্দিষ্ট মেয়াদের জন্য নির্বাচিত হন। গণপ্রজাতন্ত্রী বাংলাদেশের সংবিধানের ৭(১) অনুচ্ছেদ অনুযায়ী, প্রজাতন্ত্রের সকল ক্ষমতার মালিক জনগণ এবং জনগণের পক্ষ থেকে সেই ক্ষমতার প্রয়োগ কেবল সংবিধানের অধীনে ও কর্তৃত্বে কার্যকর হয়। এখানে কোনো রাজতন্ত্র বা একনায়কতন্ত্রের স্থান নেই; রাষ্ট্র পরিচালিত হয় নির্বাচিত প্রতিনিধিদের মাধ্যমে, যা একটি পূর্ণাঙ্গ প্রজাতন্ত্রের বৈশিষ্ট্য।"
        },
        {
          "label": "গ",
          "question": "উদ্দীপকে যে বিষয়টি ইঙ্গিত করা হয়েছে তা উত্তম হিসেব পরিগণিত হওয়ার উপায় বর্ণনা করো।",
          "explanation": "উদ্দীপকে 'সংবিধান' নামক বিষয়টি ইঙ্গিত করা হয়েছে, যা একটি রাষ্ট্র পরিচালনার মৌলিক আইন এবং দর্পণ হিসেবে কাজ করে। একটি সংবিধানকে 'উত্তম' হিসেবে পরিগণিত হতে হলে তাকে অবশ্যই লিখিত, স্পষ্ট এবং সংক্ষিপ্ত হতে হবে যাতে সাধারণ মানুষ সহজেই তা বুঝতে পারে। এতে নাগরিকদের মৌলিক অধিকারের সুষ্পষ্ট নিশ্চয়তা থাকতে হবে এবং শাসন বিভাগের ওপর আইন বিভাগের কার্যকর নিয়ন্ত্রণ বজায় রাখতে হবে। এ ছাড়া একটি উত্তম সংবিধান হবে যুগের চাহিদার সাথে তাল মিলিয়ে চলার মতো গতিশীল, অর্থাৎ এটি খুব বেশি অনমনীয় বা খুব বেশি নমনীয় কোনটিই হবে না। উত্তম সংবিধান হলো জনমতের প্রতিফলন এবং জাতীয় ঐক্যমত্যের ফসল যা সরকারের স্বৈরাচারী মনোভাব রোধ করে। এটি কেবল একটি আইনি নথি নয়, বরং জনগণের আশা-আকাঙ্ক্ষার ধারক যা বিচার বিভাগের স্বাধীনতার মাধ্যমে সংরক্ষিত হয়। যদি একটি সংবিধান জনগণের সার্বভৌমত্ব প্রতিষ্ঠা করতে পারে এবং ন্যায়বিচার নিশ্চিত করে, তবেই তা শ্রেষ্ঠত্বের মর্যাদা পায়।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি বাংলাদেশের সংবিধানের নীতিমালাগুলো বিশ্বমানের এবং একটি আদর্শ ও উত্তম সংবিধানের প্রায় সকল বৈশিষ্ট্য এতে বিদ্যমান। বাংলাদেশের সংবিধান একটি লিখিত ও দুষ্পরিবর্তনীয় দলিল, যাতে রাষ্ট্র পরিচালনার ৪টি মূলনীতি (জাতীয়তাবাদ, সমাজতন্ত্র, গণতন্ত্র ও ধর্মনিরপেক্ষতা) এবং একগুচ্ছ মৌলিক অধিকারের নিশ্চয়তা দেওয়া হয়েছে। এটি সংবিধানের ৭ম অনুচ্ছেদের মাধ্যমে জনগণের সার্বভৌমত্ব ঘোষণা করেছে এবং বিচার বিভাগের পৃথকীকরণের মাধ্যমে ক্ষমতার ভারসাম্য বজায় রাখার চেষ্টা করেছে। আমাদের সংবিধানে প্রতিটি নাগরিকের সমান অধিকার এবং আইনের শাসন প্রতিষ্ঠার রূপরেখা অত্যন্ত স্পষ্টভাবে বর্ণিত হয়েছে যা একটি আধুনিক গণতান্ত্রিক রাষ্ট্রের প্রধান শর্ত। ওভারল বা সামগ্রিক বিচারে, বাংলাদেশের সংবিধান কেবল একটি আইনি কাঠামো নয়, বরং এটি রক্তক্ষয়ী মুক্তিযুদ্ধের চেতনার ফসল যা অত্যন্ত অল্প সময়ে (মাত্র ১০ মাসে) প্রণীত হয়েছিল। এর প্রস্তাবনা এবং বিভিন্ন অনুচ্ছেদে সামাজিক ন্যায়বিচার ও মানবিক মর্যাদার যে অঙ্গীকার করা হয়েছে, তা একে বিশ্বের অন্যতম সেরা সংবিধানের মর্যাদা দিয়েছে। যদিও রাজনৈতিক পরিস্থিতির কারণে বিভিন্ন সময়ে সংশোধনী আনা হয়েছে, তবুও এর মৌলিক কাঠামো জনকল্যাণমুখী ও গণতান্ত্রিক। সমাধান বা যৌক্তিক সিদ্ধান্ত হিসেবে বলা যায় যে, নীতিমালাগুলো কাগজে-কলমে অত্যন্ত উত্তম হলেও এর পূর্ণ সার্থকতা নির্ভর করে এর সঠিক প্রয়োগের ওপর। সংবিধানের মর্যাদা রক্ষা এবং গণতান্ত্রিক চর্চা অব্যাহত রাখতে পারলে এই নীতিমালাগুলোই বাংলাদেশকে একটি উন্নত ও সমৃদ্ধ রাষ্ট্রে পরিণত করতে যথেষ্ট। জনগণের সচেতনতা এবং শাসন বিভাগের স্বচ্ছতাই এই সংবিধানকে বাস্তবে 'উত্তম' হিসেবে টিকিয়ে রাখতে পারে।"
        }
      ]
    },
    {
      "number": "6",
      "uddipok": "জনাব 'X' একজন প্রধান প্রশাসনিক কর্মকর্তা হিসেবে খুলনা বিভাগের একটি জেলায় খেলার মাঠ ও শিল্পকলা একাডেমির দুটি নতুন ভবন নির্মাণে সরকারি সহায়তা প্রদান করেন। অন্যদিকে জনাব 'Y' স্থানীয় উপজেলা প্রশাসনের প্রধান কর্মকর্তা হিসেবে ঐ উপজেলার আদর্শ কৃষকদের মাঝে বীজ, সার, কীটনাশক, ঔষধ বিতরণের ব্যবস্থা করেন এবং জমির রাজস্ব সঠিকভাবে আদায় করেন। জনাব 'Y' তার সকল কাজের জন্য জনাব 'X' এর নিকট জবাবদিহি করেন।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "সমগ্র রাষ্ট্রকে বিভিন্ন অঞ্চলে বিভক্ত করে ক্ষুদ্রতর পরিসরে কেন্দ্রীয় বা প্রাদেশিক সরকারের অধীনে অর্পিত দায়িত্ব পালন করাকে স্থানীয় সরকার বলে।"
        },
        {
          "label": "খ",
          "question": "",
          "explanation": "দেশের সকল প্রশাসনিক সিদ্ধান্ত সচিবালয়ে গৃষ্টীত হয় বলে একে প্রশাসনের কেন্দ্রবিন্দু বলা হয়। সরকারের মন্ত্রণালয়গুলো নিয়ে সচিবালয় গঠিত। এক একটি মন্ত্রণালয় এক একজন মন্ত্রীর অধীনে ন্যস্ত। প্রত্যেক মন্ত্রণালয়ে একজন সচিব থাকেন। তিনি মন্ত্রণালয়ের দায়িত্বপ্রাপ্ত মন্ত্রীকে নীতি নির্ধারণে পরামর্শ প্রদান করেন। মন্ত্রীর প্রধান কাজ প্রকল্প প্রণয়ন ও নীতি নির্ধারণ। আরমন্ত্রীকে নীতি নির্ধারণ, বাস্তবায়ন এবং শাসনকাজে সহায়তা করার দায়িত্ব সচিবের। এভাবেই সচিবালয় কেন্দ্রীয় প্রশাসনের কেন্দ্রবিন্দু হিসেবে ভূমিকা রাখে।"
        },
        {
          "label": "গ",
          "question": "",
          "explanation": "উদ্দীপকের জনাব'X' জেলা প্রশাসনের প্রধান কর্মকর্তা হিসেবে দায়িত্ব পালন করেন। বাংলাদেশের রাষ্ট্রীয় প্রশাসনের দ্বিতীয় স্তর হলো মাঠ প্রশাসন। আর মাঠ প্রশাসনের দ্বিতীয় ধাপ হলো জেলা প্রশাসন। দেশের সরুএজেলায় একজন করে জেলা প্রশাসক আছেন। জেলা প্রশাসক কেন্দ্র থেকে আসা সকল আদেশ-নির্দেশ ও সিম্প্যন্ত বাস্তবায়ন করেন। এছাড়া তিনি ভূমি উন্নয়ন, রেজিস্ট্রেশন ও রাজস্বসংক্রান্ত বিবাদ মীমাংসা করে থাকেন। জেলার বিভিন্ন উন্নয়নমূলক কাজ (শিক্ষা, কৃষি, শিল্প, রাস্তাঘাট ও যোগাযোগব্যবস্থার উন্নয়ন ইত্যাদি) বাস্তবায়নের দায়িত্বও জেলা প্রশাসকের। পাশাপাশি জেলা প্রশাসক স্থানীয় স্বায়ত্তশাসিত প্রতিষ্ঠানগুলোর (উপজেলা পরিষদ, পৌরসভা, ইউনিয়ন) কাজ তত্ত্বাবধান করেন। উদ্দীপকের জনাব 'X' একজন প্রধান প্রশাসনিক কর্মকর্তা হিসেবে খুলনা বিভাগের একটি জেলায় একটি খেলার মাঠ এবং শিল্পকলা একাডেমির দুটি নতুন ভবন নির্মাণে সরকারি সহায়তা প্রদান করেন। তার এসব কার্যাবলির সাথে একজন জেলা প্রশাসকের উন্নয়নমূলক কার্যাবলির মিল রয়েছে। এছাড়া জনাব 'Y' বা উপজেলা প্রশাসনের প্রধান জনাব 'X' এর কাছে জবাবদিহি করেন। তাই বলা যায়, উদ্দীপকের জনাব 'X' জেলা প্রশাসনের প্রধান কর্মকর্তা হিসেবে দায়িত্ব পালন করেন।"
        },
        {
          "label": "ঘ",
          "question": "জনাব 'X' কোন প্রশাসনের প্রধান কর্মকর্তা হিসেবে দায়িত্ব পালন করেন? ব্যাখ্যা করো।",
          "explanation": "উদ্দীপকে বর্ণিত জনাব 'Y' উপজেলা নির্বাহী কর্মকর্তা হিসেবে উদ্দীপকে উল্লেখিত কাজগুলো ছাড়াও আরও অনেক গুরুত্বপূর্ণ কাজ করেন-মন্তব্যটি যথার্থ। উদ্দীপকে উল্লেখিত জনাব 'Y' উপজেলা নির্বাহী কর্মকর্তা হিসেবে আদর্শ কৃষকদের মাঝে বীজ, সার ও কীটনাশক বিতরণের ব্যবস্থা করেন এবং জমির রাজস্ব সঠিকভাবে আদায় করেন। এ ছাড়াও জনাব 'Y' আরও অনেক গুরুত্বপূর্ণ কাজ করে থাকেন। উপজেলার প্রশাসনিক কাজ তদারক করা উপজেলা নির্বাহী কর্মকর্তার অন্যতম দায়িত্ব। এছাড়া তিনি উপজেলার সব উন্নয়নমূলক কাজ তদারক করেন ও সরকারি অর্থের ব্যয় তত্ত্বাবধান করেন। তিনি উপজেলা উন্নয়ন কমিটির প্রধান। তিনি প্রাকৃতিক দুর্যোগে ক্ষতিগ্রস্তদের সাহায্য ও পুনর্বাসনের ব্যবস্থা করেন। পাশাপাশি দুর্যোগ প্রতিরোধ ও প্রতিকারের ব্যবস্থা করেন। উপজেলা নির্বাহী কর্মকর্তা উপজেলা কোষাগারের রক্ষক। বিভিন্ন সময়ে সরকার প্রদত্ত অন্যান্য দায়িত্বও তিনি সম্পাদন করেন। উপরের আলোচনা শেষে বলা যায়, উদ্দীপকের জনাব 'Y' এর সাথে সাদৃশ্যপূর্ণ উপজেলা নির্বাহী কর্মকর্তার কর্মকান্ডের পরিধি বিস্তৃত ও গুরুত্বপূর্ণ।"
        }
      ]
    },
    {
      "number": "7",
      "uddipok": "মি. সিফাত সাংবিধানিকভাবে গঠিত একটি প্রতিষ্ঠানের সভাপতি। তিনি রাষ্ট্রের সর্বোচ্চ সম্মানিত ব্যক্তি কর্তৃক নিয়োগপ্রাপ্ত। তিনি গণতন্ত্র রক্ষায় কাজ করেন। অপরদিকে একতা সংঘ ও জনতা সংঘ নামের দুই সমিতি তাদের সভাপতি নির্বাচনের সিন্ধান্ত নিল। একতা সংঘ তাদের পছন্দের ব্যক্তিকে সভাপতি নির্বাচন করল। অন্যদিকে জনতা সংঘ গোপন ভোটের মাধ্যমে সভাপতি নির্বাচন করল।",
      "tag": "Din B 24",
      "sub_questions": [
        {
          "label": "ক",
          "question": "সরকার কাকে বলে?",
          "explanation": "সরকার হলো এমন একটি প্রতিষ্ঠান বা যন্ত্র, যার মাধ্যমে রাষ্ট্র তার ইচ্ছাকে গঠন ও কার্যকর করে।"
        },
        {
          "label": "খ",
          "question": "",
          "explanation": "রাজনৈতিক দল ক্ষমতায় গিয়ে তার নীতি ও কর্মসূচি বাস্তবায়নের মাধ্যমে সামাজিক ঐক্য প্রতিষ্ঠা করে। একটি সমাজে বিভিন্ন ধর্ম, বর্ণ ও শ্রেণির মানুষ থাকে। তাদের স্বার্থ পরস্পর থেকে আলাদা। এই আলাদা আলাদা স্বার্থ একত্রিত করে তা একটি কর্মসূচিতে পরিণত করা রাজনৈতিক দলের অন্যতম কাজ। রাজনৈতিক দল নির্বাচিত হয়ে ক্ষমতার যাওয়ার জন্য জনগণের সমর্থন চায়। যেকোনো দল ক্ষমতায় গিয়ে তাদের কর্মসূচি বাস্তবায়নের লক্ষ্যে নীতি প্রণয়ন করে এবং এসব নীতি বাস্তবায়নের মাধ্যমে সামাজিক ঐক্য প্রতিষ্ঠা করে।"
        },
        {
          "label": "গ",
          "question": "",
          "explanation": "উদ্দীপকের মি. সিফাত নির্বাচন কমিশনের সভাপতি বা প্রধান নির্বাচন কমিশনার। একটি রাষ্ট্রে নির্বাচন কমিশনের বহুবিধ কার্য সম্পাদন করে। গণপ্রজাতন্ত্রী বাংলাদেশের সংবিধানের আওতায় নির্বাচন কমিশন গঠিত হয়। প্রধান নির্বাচন কমিশনারসহ অন্যান্য নির্বাচন কমিশনারদের রাষ্ট্রের সর্বোচ্চ সম্মানিত ব্যক্তি তথা মহামান্য রাষ্ট্রপতি নিয়োগ দেন। সুষ্ঠু ও নিরপেক্ষ নির্বাচন অনুষ্ঠানের মাধ্যমে গণতন্ত্র রক্ষায় নির্বাচন কমিশন কাজ করে। উদ্দীপকে বলা হয়েছে, রাষ্ট্রের সর্বোচ্চ সম্মানিত ব্যক্তি কর্তৃক নিয়োগপ্রাপ্ত মি. সিফাত সাংবিধানিকভাবে গঠিত একটি প্রতিষ্ঠানের সভাপতি। তিনি গণতন্ত্র রক্ষায় কাজ করেন। এসব তথ্য নির্বাচন কমিশনের সাথে সাদৃশ্যপূর্ণ। গণপ্রজাতন্ত্রী বাংলাদেশ সংবিধানের অনুচ্ছেদ ১১৯-এ নির্বাচন কমিশনের কার্যাবলি বর্ণিত হয়েছে। নির্বাচন কমিশনের দায়িত্ব হলো রাষ্ট্রপতি, সংসদ ও সকল স্থানীয় সরকার পরিষদের নির্বাচন পরিচালনা এবং আনুষঙ্গিক কার্যাবলির সুষ্ঠু সম্পাদন। নির্বাচনে প্রার্থীদের মনোনয়নপত্র বাছাই, দল সম্পর্কিত নীতিমালা ও নির্বাচন পরিচালনা সংক্রান্ত নীতিমালা প্রণয়ন করাও নির্বাচন কমিশনের কাজ। এছাড়া নির্বাচন কমিশনের আরেকটি গুরুত্বপূর্ণ কাজ হচ্ছে নির্বাচনি এলাকার সীমানা নির্ধারণ করা।"
        },
        {
          "label": "ঘ",
          "question": "",
          "explanation": "উদ্দীপকের 'একতা সংঘ' ও 'জনতা সংঘে'র নির্বাচন পদ্ধতির মধ্যে জনতা সংঘের গোপন ভোটদান পদ্ধতি আমার কাছে গ্রহণীয়। উদ্দীপকে বলা হয়েছে, 'একতা সংঘ' ও 'জনতা সংঘ' নামের দুই সমিতি তাদের সভাপতি নির্বাচনের সিদ্ধান্ত নেয়। 'একতা সংঘ' তাদের পছন্দের ব্যক্তিকে সভাপতি নির্বাচন করল। এটি হলো প্রকাশ্য ভোটদান পদ্ধতি। অন্যদিকে 'জনতা সংঘ' গোপন ভোটের মাধ্যমে সভাপতি নির্বাচন করল। বর্তমানে এটিই সর্বজন স্বীকৃত। প্রকাশ্য ভোটদান পদ্ধতি প্রাচীনকালে বিভিন্ন দেশে প্রচলিত ছিল। এই পদ্ধতিতে যেহেতু সকল ভোটারকে একই সাথে উপস্থিত থাকতে হয় তাই বর্তমানে বৃহদায়তনের রাষ্ট্রসমূহে এটির প্রয়োগ সম্ভব নয়। এছাড়াও প্রকাশ্য ভোটদান পদ্ধতিতে ক্ষমতাবান ব্যক্তিদের অত্যাচারের ভয়ে নাগরিকরা পছন্দের ব্যক্তিদেরকে ভোট দিতে পারবেন না। কারণ বিজিত ও বিজয়ী প্রার্থীদের দ্বারা নানা রকম হয়রানির শিকার হওয়ার ভয় কাজ করবে। অন্যদিকে গোপন ভোটদান পদ্ধতিতে ভোটারগণ গোপনে ব্যালটপত্রে পছন্দের ব্যস্তির নামের পাশে নির্ধারিত চিহ্ন এঁকে বা সিল দিয়ে ভোট প্রদান করেন। এ পদ্ধতিতে অবাধ ভোটাধিকার প্রয়োগ সম্ভব হয়। ভোটাররা স্বাধীনভাবে ভোট দিতে পারে। এতে শ্রমিকও তার মালিকের বিপক্ষে ভোটাধিকার প্রয়োগ করতে পারে। বস্তুত গণতান্ত্রিক ব্যবস্থার মূলমন্ত্র এই পদ্ধতির মাধ্যমেই বাস্তবায়িত হয়। উপরে আলোচিত কারণসমূহের জন্য আমার কাছে গোপন ভোটদান পদ্ধতি গ্রহণযোগ্য।"
        }
      ]
    },
    {
      "number": "8",
      "uddipok": "সাবিনা বেগম গৌরিপুর ইউনিয়নের কাদিরাবাদ গ্রামের বাসিন্দা। তিনি গৌরিপুর ইউনিয়ন পরিষদ নির্বাচনে সংরক্ষিত নারী আসনের সদস্য নির্বাচিত হওয়ার জন্য প্রার্থী হিসেবে মনোনীত হন। ভোটের আগে তিনি তার মহল্লায় বিভিন্ন ধরনের উন্নয়নের প্রতিশ্রুতি প্রদান করেন। ভোটারদের বাড়ি বাড়ি গিয়ে তিনি দোয়া ও ভোট চান। অবশেষে সাবিনা বেগম বিপুল ভোটে জয়লাভ করেন।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "পরিবার, সমাজ ও জাতীয় ক্ষেত্রে নারীর অংশগ্রহণ, মতামত প্রকাশ এবং সিদ্ধান্ত গ্রহণের ক্ষমতাই নারীর ক্ষমতায়ন।"
        },
        {
          "label": "খ",
          "question": "",
          "explanation": "জনগণের সেবা প্রদানে গুরুত্বপূর্ণ ভূমিকা পালনের কারণে স্থানীয় সরকারকে নাগরিক সেবার প্রাণকেন্দ্র বলা হয়। স্থানীয় পর্যায়ে নাগরিকদের বিভিন্ন প্রয়োজন মেটাবার জন্য স্থানীয় সরকার ব্যবস্থা প্রবর্তন করা হয়েছে। নাগরিকরা তাদের নানা প্রয়োজনে স্থানীয় সরকারের দপ্তরে যোগাযোগ করে সেবা গ্রহণ করতে পারে। বিভিন্ন কাঠামোগত উন্নয়ন, কৃষি ও শিল্প ক্ষেত্রে উন্নয়ন, মৎস্য চাষ, জনসংখ্যা নিয়ন্ত্রণে গণসচেতনতা, শিক্ষা বিস্তার, ত্রাণ ও পুনর্বাসন কার্যক্রম, স্থানীয় পর্যায়ে বিবাদ মীমাংসা ইত্যাদি জনকল্যাণমূলক কার্য স্থানীয় সরকারের মাধ্যমে সম্পাদিত হয়। তাই বলা হয়, স্থানীয় সরকার নাগরিক সেবার প্রাণকেন্দ্র।"
        },
        {
          "label": "গ",
          "question": "",
          "explanation": "উদ্দীপকে নারীর ক্ষমতায়নের রাজনৈতিক দিকটির প্রতিফলন ঘটেছে। স্থানীয় পর্যায় থেকে জাতীয় পর্যায় সর্বস্তরে বিশেষ করে কাঠামোগত রাজনীতিতে নারীর অংশগ্রহণ, মতামত প্রকাশ ও সিদ্ধান্ত গ্রহণই নারীর রাজনৈতিক ক্ষমতায়নকে নির্দেশ করে। আমাদের দেশে প্রশাসন, রাষ্ট্রীয় নীতিনির্ধারণ ও বাস্তবায়ন সবক্ষেত্রে নারীদের ভূমিকা অনেক কম। এজন্য সংরক্ষিত আসন ছাড়াও সাধারণ আসনে নারীদের অংশগ্রহণ করতে হবে। এছাড়া রাষ্ট্রীয় নীতিনির্ধারণে নিজস্ব মত প্রকাশের পাশাপাশি সিদ্ধান্ত গ্রহণের ক্ষমতাও বৃদ্ধি করতে হবে। কারণ নারীর রাজনৈতিক ক্ষমতায়ন ব্যতীত নারী তথা দেশের সার্বিক উন্নয়ন সম্ভব নয়। উদ্দীপকে বলা হয়েছে, সাবিনা বেগম গৌরিপুর ইউনিয়ন পরিষদের নির্বাচনে সংরক্ষিত নারী আসনের সদস্য নির্বাচিত হওয়ার জন্য প্রার্থী হিসেবে মনোনীত হন। তিনি মজ্জার বিভিন্ন উন্নয়নের প্রতিশ্রুতি দেন। অবশেষে সাবিনা বেগম বিপুল ভোটে জয়লাভ করেন। তার এ বিজয় নারীর রাজনৈতিক ক্ষমতায়নকেই নির্দেশ করে।"
        },
        {
          "label": "ঘ",
          "question": "",
          "explanation": "সমাজের উন্নয়নে সাবিনা বেগমের মতো প্রত্যেক নারীর ক্ষমতায়নের গুরুত্ব অপরিসীম। নারীর ক্ষমতায়ন এমন একটি সামাজিক প্রক্রিয়া, যার মাধ্যমে সুবিধাবঞ্চিত নারীগোষ্ঠী তাদের নিজ কার্যকারিতা বাড়াতে, জীবন-বর্ধক সিদ্ধান্ত নিতে এবং সম্পদের ওপর নিয়ন্ত্রণ পেতে সক্ষম হয়। একটি জাতি তখনই টেকসই সমৃদ্ধি লাভ করবে যখন তার সকল নাগরিককে সমভাবে মূল্যায়িত করবে। বিশ্বের অধিকাংশ দেশে নারীর ক্ষমতায়ন কোনো বিতর্কের বিষয় নয়। বরং সেটি প্রাগ্রসর সামাজিক দর্শন এবং জাতীয় উন্নয়নের অপরিহার্য অংশ। বর্তমানে সারাবিশ্বই নারীর ক্ষমতায়নকে গুরুত্ব দিচ্ছে। বাংলাদেশের মোট জনসংখ্যার প্রায় অর্ধেক হলো নারী। সমাজের অর্ধেক অংশকে অধিকার বঞ্চিত রেখে কোনো সমাজ উন্নতি লাভ করতে পারে না। দেশের অর্থনৈতিক, রাজনৈতিক, সামাজিক, সাংস্কৃতিক সকল ক্ষেত্রে সুষম উন্নয়নের লক্ষ্যে নারীর ক্ষমতায়ন অপরিহার্য। নারীর ক্ষমতায়নের মাধ্যমেইসমাজে বিদ্যমান নানাবিধ সমস্যা যেমন- লিঙ্গ বৈষম্য, নিজ গৃহেই নারীর নির্যাতনের শিকার, অর্থনৈতিক বৈষম্য যৌতুকপ্রথা প্রভৃতি নির্মূল করা সম্ভব। এছাড়াও নারীর ক্ষমতায়নের মাধ্যমে নারীদের সুপ্ত সৃজনশীলতা বিকশিত করা সম্ভব। বস্তুত নারী ক্ষমতায়নের মাধ্যমেই নারীরা পারিবারিক ও সামাজিক দায়িত্ব পালনে সক্ষম হবে। আর নারীদের এরূপ দায়িত্ব পালনের ফলে নিঃসন্দেহে সমাজের সুষম উন্নয়ন ঘটাবে।"
        }
      ]
    },
    {
      "number": "9",
      "uddipok": "গিয়াস মিয়া লতার নদীর পাশে ৬০ বিঘা জমি ক্রয় করে ৩০ বিঘা জমিতে ইটের ভাটা করেন। বাকি ৩০ বিঘা জমিতে ধান চাষ করেন। অধিক ফলনের আশায় তিনি জমিতে প্রচুর পরিমাণে ইউরিয়া সার ও কীটনাশক ব্যবহার করেন। ইটের ভাটার বর্জ্য পদার্থ, সার ও কীটনাশক বৃষ্টির পানির সাথে ধুয়ে লতার নদীতে মিশেছে।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "VGF-এর পূর্ণরূপ হলো Vulnerable Group Feeding।"
        },
        {
          "label": "খ",
          "question": "",
          "explanation": "পরিবার পরিকল্পনা হলো পরিকল্পিতভাবে পরিবার গঠনের একটি বৈজ্ঞানিক পদ্ধতি, যা অতিরিক্ত জন্মহার রোধে সরাসরি ভূমিকা রাখে। এর মাধ্যমে দম্পতিরা তাদের সামর্থ্য অনুযায়ী সন্তান সংখ্যা নির্ধারণ করতে পারে এবং দুটি সন্তানের মধ্যে প্রয়োজনীয় সময়ের ব্যবধান রক্ষা করতে সক্ষম হয়। আধুনিক জন্মনিয়ন্ত্রণ পদ্ধতি গ্রহণ এবং সচেতনতা বৃদ্ধির ফলে জনসংখ্যা বৃদ্ধির হার কমে আসে, যা দেশের সামগ্রিক উন্নয়নের জন্য অত্যন্ত সহায়ক।"
        },
        {
          "label": "গ",
          "question": "উদ্দীপকে যে বিষয়ের ইঙ্গিত দেওয়া হয়েছে সেটির কারণগুলো আলোচনা করো।",
          "explanation": "উদ্দীপকে মূলত পরিবেশ দূষণের (পানি ও বায়ু দূষণ) ইঙ্গিত দেওয়া হয়েছে, যার মূলে রয়েছে মানুষের অপরিকল্পিত শিল্পায়ন ও আধুনিক কৃষিকাজ। পরিবেশ দূষণের অন্যতম প্রধান কারণ হলো প্রাকৃতিক সম্পদের ওপর মানুষের অতিমাত্রায় হস্তক্ষেপ এবং বৈজ্ঞানিক পদ্ধতির অপব্যবহার। যখন কৃষি জমিতে শিল্পকারখানা স্থাপন করা হয় এবং অতিরিক্ত ফলনের লোভে অনিয়ন্ত্রিত রাসায়নিক দ্রব্য ব্যবহার করা হয়, তখন তা পরিবেশের প্রতিটি উপাদানকে ক্ষতিগ্রস্ত করে। উদ্দীপকের গিয়াস মিয়ার ক্ষেত্রে দেখা যায়, তিনি ইটের ভাটা স্থাপন করে এবং জমিতে অতিরিক্ত কীটনাশক ব্যবহার করে এই দূষণ প্রক্রিয়াকে ত্বরান্বিত করেছেন। এই দূষণের মূল কারণগুলো হলো—প্রথমত, ইটের ভাটার বর্জ্য ও ধোঁয়া যা বাতাসকে বিষাক্ত করে এবং মাটির উর্বরতা নষ্ট করে। দ্বিতীয়ত, কৃষি জমিতে ব্যবহৃত ইউরিয়া সার ও কীটনাশক মাটির প্রাকৃতিক গঠন নষ্ট করে দেয়। তৃতীয়ত, বৃষ্টির পানির সাথে এই ক্ষতিকর রাসায়নিকগুলো নদী বা জলাশয়ে মিশে পানির দ্রবীভূত অক্সিজেনের পরিমাণ কমিয়ে দেয়, যা জলজ প্রাণীর মৃত্যুর কারণ হয়ে দাঁড়ায়। গিয়াস মিয়ার এই অসচেতনতা ও অধিক মুনাফার আশা মূলত লতার নদীর বাস্তুসংস্থান এবং আশেপাশের পরিবেশকে ধ্বংসের মুখে ঠেলে দিয়েছে।"
        },
        {
          "label": "ঘ",
          "question": "",
          "explanation": "উদ্দীপকের পরিবেশগত বিপর্যয় বা দূষণ মোকাবিলায় সরকারি ও বেসরকারি পর্যায়ের সমন্বিত ও আইনগত পদক্ষেপ গ্রহণ করা অত্যন্ত জরুরি। পরিবেশ রক্ষায় সরকারের প্রথম ও প্রধান কাজ হলো পরিবেশ সংরক্ষণ আইনের কঠোর প্রয়োগ নিশ্চিত করা; যেমন—নদী বা কৃষি জমির পাশে ইটের ভাটা স্থাপন নিষিদ্ধ করা এবং বর্জ্য ব্যবস্থাপনায় আধুনিক প্রযুক্তি (যেমন: ETP বা Effluent Treatment Plant) বাধ্যতামূলক করা। পাশাপাশি সরকারি উদ্যোগে কৃষকদের জৈব সার ও প্রাকৃতিক বালাইনাশক ব্যবহারে উৎসাহিত করতে হবে এবং রাসায়নিক সারের ওপর নির্ভরশীলতা কমাতে হবে। ইটের ভাটায় কাঠের পরিবর্তে পরিবেশবান্ধব জ্বালানি ব্যবহারে সরকারি ভর্তুকি বা সহজ শর্তে ঋণ প্রদান একটি কার্যকর পদক্ষেপ হতে পারে। বেসরকারি সংস্থাগুলো (NGO) জনসচেতনতা বৃদ্ধিতে বড় ভূমিকা পালন করতে পারে। তারা সেমিনার, কর্মশালা ও প্রচারণার মাধ্যমে গিয়াস মিয়ার মতো উদ্যোক্তাদের পরিবেশ দূষণের দীর্ঘমেয়াদী কুফল সম্পর্কে সচেতন করতে পারে। বেসরকারি উদ্যোগে বৃক্ষরোপণ অভিযান চালানো এবং নদী রক্ষা আন্দোলনের মাধ্যমে দূষণকারী প্রতিষ্ঠানগুলোর বিরুদ্ধে জনমত গঠন করা সম্ভব। এছাড়া বেসরকারি গবেষণার মাধ্যমে কম ক্ষতিকারক সার বা বিকল্প ইট তৈরির পদ্ধতি উদ্ভাবন করে তা জনসাধারণের কাছে পৌঁছে দেওয়া যেতে পারে। পরিশেষে বলা যায়, কেবল আইনের মাধ্যমে পরিবেশ রক্ষা সম্ভব নয়। যদি সরকারি কঠোর তদারকির পাশাপাশি বেসরকারি সংস্থাগুলো সাধারণ মানুষকে সচেতন করতে পারে, তবেই উদ্দীপকের মতো নদী ও কৃষি জমি রক্ষা করে একটি সুস্থ পরিবেশ গড়ে তোলা সম্ভব হবে। গিয়াস মিয়াদের মতো ব্যক্তিদের দায়িত্বশীল আচরণ নিশ্চিত করাই হবে এই সমস্যা সমাধানের স্থায়ী পথ।"
        }
      ]
    },
    {
      "number": "10",
      "uddipok": "মানব সভ্যতার ইতিহাসে প্রথম বিশ্বযুদ্ধের চেয়েও দ্বিতীয় বিশ্বযুদ্ধ ছিল কলঙ্কিত ও বিভীষিকাময়। দ্বিতীয় বিশ্বযুদ্ধের ভয়াবহতায় শিহরিত বিশ্ব নেতৃবৃন্দ এমন একটি সংগঠন সৃষ্টির উদ্যোগ গ্রহণ করেন যেন ভবিষ্যতে এ ধরনের অবস্থা সৃষ্টি হওয়ার পূর্বেই উক্ত সংগঠনটি কার্যকর ব্যবস্থা গ্রহণ করে বিশ্বকে রক্ষা করতে পারে। এ উদ্দেশ্যকে সামনে রেখেই বিশ্ব মানবতার কল্যাণের লক্ষ্যে কয়েকটি শাখা নিয়ে সৃষ্টি হয় বিশ্বের সবচেয়ে বড় একটি আন্তর্জাতিক সংগঠন।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "OIC-এর পূর্ণরূপ হলো— Organization of Islamic Cooperation (ইসলামি সহযোগিতা সংস্থা)।"
        },
        {
          "label": "খ",
          "question": "",
          "explanation": "নিরাপত্তা পরিষদকে জাতিসংঘের সবচেয়ে শক্তিশালী শাখা বলা হয় কারণ বিশ্বশান্তি ও নিরাপত্তা রক্ষার মূল দায়িত্ব এই পরিষদের ওপর ন্যস্ত। এই পরিষদ যেকোনো আন্তর্জাতিক বিরোধ নিষ্পত্তি, আক্রমণকারী রাষ্ট্রের বিরুদ্ধে অর্থনৈতিক ও কূটনৈতিক অবরোধ আরোপ, এমনকি প্রয়োজনে সামরিক শক্তি প্রয়োগের সিদ্ধান্ত নিতে পারে। এর ৫টি স্থায়ী সদস্য রাষ্ট্রের 'ভেটো' (Veto) ক্ষমতা রয়েছে, যা যেকোনো সিদ্ধান্তকে আটকে দিতে পারে। নিরাপত্তা পরিষদের সিদ্ধান্ত মেনে চলা সকল সদস্য রাষ্ট্রের জন্য বাধ্যতামূলক, যা একে অন্য যেকোনো শাখার চেয়ে বেশি শক্তিশালী করেছে।"
        },
        {
          "label": "গ",
          "question": "",
          "explanation": "উদ্দীপকে জাতিসংঘ (United Nations) নামক সংগঠনটি সৃষ্টির কথা বলা হয়েছে। ১৯৪৫ সালের ২৪শে অক্টোবর এটি আনুষ্ঠানিকভাবে প্রতিষ্ঠিত হয়। জাতিসংঘের গঠন নিচে বর্ণনা করা হলো: জাতিসংঘ মূলত ৬টি প্রধান শাখা বা অঙ্গ নিয়ে গঠিত: ১. সাধারণ পরিষদ: এটি জাতিসংঘের বিতর্ক সভা হিসেবে পরিচিত। সকল সদস্য রাষ্ট্র এই পরিষদের সদস্য। ২. নিরাপত্তা পরিষদ: ৫টি স্থায়ী ও ১০টি অস্থায়ী সদস্য রাষ্ট্র নিয়ে গঠিত এই শাখাটি বিশ্বশান্তি রক্ষার মূল কাজ করে। ৩. অর্থনৈতিক ও সামাজিক পরিষদ: বিশ্বের দেশগুলোর অর্থনৈতিক ও সামাজিক উন্নয়নের জন্য কাজ করে। ৪. অছি পরিষদ: পরাধীন বা অনুন্নত এলাকাগুলোর তদারকির জন্য এটি গঠিত হয়েছিল (বর্তমানে এর কার্যক্রম স্থগিত)। ৫. আন্তর্জাতিক বিচারালয়: সদস্য দেশগুলোর মধ্যে আইনি বিরোধ নিষ্পত্তি করে। এর সদর দপ্তর নেদারল্যান্ডসের হেগ শহরে অবস্থিত। ৬. সচিবালয়: এটি জাতিসংঘের প্রশাসনিক শাখা। মহাসচিব এর প্রধান হিসেবে দায়িত্ব পালন করেন।"
        },
        {
          "label": "ঘ",
          "question": "“উক্ত সংগঠনটির সাথে বাংলাদেশের সম্পর্ক অত্যন্ত গভীর ও হৃদ্যতাপূর্ণ\"- উক্তিটি মূল্যায়ন করো।",
          "explanation": "“জাতিসংঘের সাথে বাংলাদেশের সম্পর্ক অত্যন্ত গভীর ও হৃদ্যতাপূর্ণ”—উক্তিটি নিচে বিশ্লেষণপূর্বক মূল্যায়ন করা হলো: ১. সদস্যপদ ও স্বীকৃতি: বাংলাদেশ ১৯৭৪ সালের ১৭ই সেপ্টেম্বর জাতিসংঘের ১৩৬তম সদস্য হিসেবে যোগদান করে। এর মাধ্যমে বাংলাদেশ বিশ্বমঞ্চে সার্বভৌমত্বের চূড়ান্ত স্বীকৃতি লাভ করে। ২. শান্তিরক্ষা মিশনে অবদান: বাংলাদেশের সেনাবাহিনী ও পুলিশ বাহিনী জাতিসংঘের শান্তিরক্ষা মিশনে (Peacekeeping Operations) অত্যন্ত বীরত্বের সাথে কাজ করে আসছে। বর্তমানে বাংলাদেশ জাতিসংঘে সর্বোচ্চ শান্তিরক্ষী প্রেরণকারী দেশগুলোর অন্যতম। এটি বাংলাদেশের বিশ্বস্ততার প্রতীক। ৩. উন্নয়ন ও মানবিক সহায়তা: বাংলাদেশের শিক্ষা, স্বাস্থ্য, লিঙ্গ বৈষম্য দূরীকরণ এবং দারিদ্র্য বিমোচনে জাতিসংঘের বিভিন্ন সংস্থা (যেমন: UNICEF, UNDP, WHO, UNESCO) নিরলসভাবে কাজ করছে। এমডিজি (MDG) অর্জন এবং এসডিজি (SDG) বাস্তবায়নে জাতিসংঘ বাংলাদেশকে কারিগরি ও আর্থিক সহায়তা দিচ্ছে। ৪. রোহিঙ্গা সংকট: মিয়ানমার থেকে বিতাড়িত রোহিঙ্গা শরণার্থীদের আশ্রয় প্রদান ও তাদের নিরাপদ প্রত্যাবাসনের জন্য জাতিসংঘ আন্তর্জাতিক চাপ সৃষ্টি ও মানবিক সহায়তা অব্যাহত রেখেছে। ৫. সমুদ্রসীমা বিজয়: জাতিসংঘের সমুদ্র আইন ট্রাইব্যুনালের মাধ্যমেই বাংলাদেশ ভারত ও মিয়ানমারের সাথে সমুদ্রসীমা বিরোধে জয়লাভ করে বিশাল সমুদ্র অঞ্চল লাভ করেছে। বাংলাদেশ ও জাতিসংঘ একে অপরের পরিপূরক হিসেবে কাজ করছে। একদিকে জাতিসংঘ যেমন বাংলাদেশের উন্নয়নের সঙ্গী, অন্যদিকে বাংলাদেশও তার কর্মদক্ষতা দিয়ে জাতিসংঘের লক্ষ্য বাস্তবায়নে অবদান রাখছে। তাই উদ্দীপকের উক্তিটি যথাযথ।"
        }
      ]
    },
    {
      "number": "1",
      "uddipok": "উদ্দীপকের আলোকে উক্ত বিষয় মোকাবেলায় কী ধরনের সরকারি ও বেসরকারি উদ্যোগ গ্রহণ করা যেতে পারে বলে তুমি মনে কর? বিশ্লেষণ করো।",
      "tag": "Din B 24",
      "sub_questions": [
        {
          "label": "ক",
          "question": "মুজিবনগর সরকার কী?",
          "explanation": "১৯৭১ সালে মুক্তিযুদ্ধ চলাকালীন ১০ই এপ্রিল গঠিত এবং ১৭ই এপ্রিল শপথ গ্রহণকারী স্বাধীন বাংলাদেশের প্রথম অস্থায়ী সরকারকে মুজিবনগর সরকার বলা হয়।"
        },
        {
          "label": "খ",
          "question": "",
          "explanation": "দ্বিজাতি তত্ত্ব হলো ভারতের হিন্দু ও মুসলিমদের দুটি আলাদা জাতি হিসেবে চিহ্নিত করে তাদের জন্য পৃথক রাষ্ট্র গঠনের একটি রাজনৈতিক তত্ত্ব। ১৯৩৯ সালে মোহাম্মদ আলী জিন্নাহ এই তত্ত্বের প্রবর্তন করেন। এর মূল ভিত্তি ছিল যে, হিন্দু ও মুসলমানরা ধর্ম, সংস্কৃতি ও ঐতিহ্যের দিক থেকে সম্পূর্ণ ভিন্ন, তাই তারা একটি রাষ্ট্রে একসাথে থাকতে পারে না। এই তত্ত্বের পথ ধরেই ১৯৪৭ সালে ভারত ও পাকিস্তান নামক দুটি আলাদা রাষ্ট্রের সৃষ্টি হয়।"
        },
        {
          "label": "গ",
          "question": "শামিমের দেখা ঘটনাটি বাংলার কোন আন্দোলনকে নির্দেশ করে? ব্যাখ্যা করো।",
          "explanation": "উদ্দীপকের প্রেক্ষাপট অনুযায়ী (যদিও মূল উদ্দীপকটি টেক্সট আকারে নেই, তবে শহীদ মিনার ও ভাষা আন্দোলনের প্রাসঙ্গিকতায়) শামিমের দেখা ঘটনাটি বাংলার 'ভাষা আন্দোলনকে' নির্দেশ করছে। ১৯৫২ সালের ভাষা আন্দোলন ছিল বাঙালির অস্তিত্ব রক্ষার লড়াই। যখন পাকিস্তানি শাসকগোষ্ঠী উর্দুকে একমাত্র রাষ্ট্রভাষা হিসেবে চাপিয়ে দিতে চেয়েছিল, তখন ছাত্র-জনতা ১৪৪ ধারা ভঙ্গ করে রাজপথে নেমে আসে। শামিমের মতো নতুন প্রজন্ম যখন শহীদ মিনারের পাদদেশে মানুষের শ্রদ্ধাঞ্জলি দেখে, তখন তা সেই মহান আত্মত্যাগের কথাই স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "উদ্দীপকের মাইকে করা ঘোষণার যথার্থতা এবং ভাষা আন্দোলন ও স্বাধীনতার গুরুত্ব বিচারে নিম্নোক্ত সরকারি ও বেসরকারি উদ্যোগগুলো অত্যন্ত কার্যকর হতে পারে বলে আমি মনে করি: সরকারি উদ্যোগ: ১. ইতিহাস সংরক্ষণ: ভাষা আন্দোলন ও মুক্তিযুদ্ধের সঠিক ইতিহাস পাঠ্যপুস্তকে আরও বিস্তারিতভাবে অন্তর্ভুক্ত করা এবং জেলা-উপজেলা পর্যায়ে আর্কাইভ স্থাপন করা। ২. শহীদ মিনার রক্ষণাবেক্ষণ: দেশের সকল শিক্ষা প্রতিষ্ঠান ও গুরুত্বপূর্ণ স্থানে শহীদ মিনার নির্মাণ এবং সেগুলোর পবিত্রতা রক্ষা করা। ৩. প্রযুক্তির ব্যবহার: ডিজিটাল প্ল্যাটফর্মের মাধ্যমে মুক্তিযুদ্ধের বিরল দলিল ও ভিডিও ফুটেজ তরুণ প্রজন্মের কাছে পৌঁছে দেওয়া। বেসরকারি ও সামাজিক উদ্যোগ: ১. সচেতনতা বৃদ্ধি: সাংস্কৃতিক সংগঠনের মাধ্যমে পথনাটক, গান ও আলোচনার আয়োজন করে নতুন প্রজন্মের মধ্যে দেশপ্রেম জাগ্রত করা। ২. গবেষণা ও প্রকাশনা: বেসরকারি বিশ্ববিদ্যালয়ের অর্থায়নে ভাষা সৈনিক ও মুক্তিযোদ্ধাদের সাক্ষাৎকার ভিত্তিক গবেষণামূলক বই প্রকাশ করা। ৩. জাতীয় দিবসের গুরুত্ব: ২১শে ফেব্রুয়ারি, ২৬শে মার্চ ও ১৬ই ডিসেম্বরের তাৎপর্য কেবল আনুষ্ঠানিকতায় সীমাবদ্ধ না রেখে এর মূল চেতনা ছড়িয়ে দেওয়া। সরকারি ও বেসরকারি সম্মিলিত প্রচেষ্টায় যদি ইতিহাসের এই গৌরবগাথা ছড়িয়ে দেওয়া যায়, তবেই উক্ত ঘোষণা ও আন্দোলনের সার্থকতা আজকের বাংলাদেশের প্রেক্ষাপটে টেকসই হবে।"
        }
      ]
    }
  ]
}