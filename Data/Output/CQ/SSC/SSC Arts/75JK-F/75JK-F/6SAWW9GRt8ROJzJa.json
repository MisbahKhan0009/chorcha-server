{
  "title": "চট্টগ্রাম বোর্ড ২০২৫",
  "subtitle": "পৌরনীতি ও নাগরিকতা (10)",
  "questions": [
    {
      "number": "1",
      "uddipok": "জনাব আশিক শ্রেণিকক্ষে রাষ্ট্রের উৎপত্তি সংক্রান্ত মতবাদ নিয়ে ছাত্র-ছাত্রীদের মাঝে আলোচনা করছিলেন। তিনি বললেন \"বিধাতা স্বয়ং রাষ্ট্র সৃষ্টি করেছেন এবং রাজা বা শাসক বিধাতার প্রতিনিধি।\" কিন্তু শিক্ষার্থীরা এ বক্তব্যের সাথে দ্বিমত পোষণ করে বলল, \"রাষ্ট্র হঠাৎ করে এক দিনে সৃষ্টি হয়নি। এটা মানবসমাজের ক্রম বিকাশের ফল\"।",
      "tag": "Ctg B 25",
      "sub_questions": [
        {
          "label": "ক",
          "question": "",
          "explanation": "রাষ্ট্র এমন একটি রাজনৈতিক প্রতিষ্ঠান, যার নির্দিষ্ট ভূ-খণ্ড, জনসমষ্টি, সরকার ও সার্বভৌম ক্ষমতা রয়েছে।"
        },
        {
          "label": "খ",
          "question": "",
          "explanation": "পরিবারের জৈবিক কার্যাবলি বলতে এমন ধরনের কার্যাবলিকে বোঝায়, যা সন্তান জন্মদান, লালন-পালন এবং মানবজাতির বংশবিস্তার নিশ্চিত করার সাথে জড়িত। জৈবিক কাজ পরিবারের নানাবিধ কাজের অন্যতম। আমাদের বাবা-মা বিবাহবন্ধনে আবদ্ধ হওয়ার ফলেই জন্মগ্রহণ করেছি এবং তাদের দ্বারা লালিত-পালিত হচ্ছি। অর্থাৎ সন্তান জন্মদান ও লালন-পালন করা পরিবারের অন্যতম কাজ। পরিবারের এ ধরনের কাজকেই জৈবিক কাজ বলা হয়।"
        },
        {
          "label": "গ",
          "question": "",
          "explanation": "উদ্দীপকে উল্লেখিত শিক্ষার্থীদের বক্তব্যে রাষ্ট্র সৃষ্টির ঐতিহাসিক বা বিবর্তনমূলক মতবাদটি নির্দেশিত হয়েছে। রাষ্ট্রের উৎপত্তি বিষয়ে সবচেয়ে যৌক্তিক ব্যাখ্যা পাওয়া যায় বলে ঐতিহাসিক বা বিবর্তনমূলক মতবাদ সর্বাধিক গ্রহণযোগ্য মতবাদ। বিবর্তনমূলক মতবাদের মূল বক্তব্য হলো- রাষ্ট্র কোনো একটি বিশেষ কারণে হঠাৎ করে সৃষ্টি হয়নি। দীর্ঘদিনের বিবর্তনের মাধমে সমাজের বিভিন্ন স্তরে বিভিন্ন শক্তি ও উপাদান ধীরে ধীরে পরিবর্তিত হতে হতে রাষ্ট্রের উৎপত্তি হয়েছে। রাষ্ট্রের উৎপত্তি সংক্রান্ত ঐতিহাসিক মতবাদটিকে রাষ্ট্রবিজ্ঞানীরা সর্বচেয়ে যুক্তিযুক্ত ও গ্রহণযোগ্য বলে আখ্যায়িত করেছেন। এ প্রসঙ্গে ড. গার্নার বলেন, \"রাষ্ট্র বিধাতার সৃষ্টি নয়, বল প্রয়োগের মাধ্যমেও সৃষ্টি হয়নি বরং ঐতিহাসিক কর্মবিবর্তনের ফলে রাষ্ট্রের উৎপত্তি হয়েছে।\" উদ্দীপকে উল্লেখিত শিক্ষার্থীরা শিক্ষকের বক্তব্যে দ্বিমত পোষণ করে বলল, \"রাষ্ট্র হঠাৎ করে এক দিনে সৃষ্টি হয়নি। এটা মানবসমাজের ক্রমবিকাশের ফল।\" পূর্বোক্ত আলোচনা থেকে বোঝা যায়, উদ্দীপকে শিক্ষার্থীদের বক্তব্যে রাষ্ট্র সৃষ্টির ঐতিহাসিক বা বিবর্তনমূলক মতবাদ ফুটে উঠেছে। কেননা এ মতবাদ অনুসারে রাষ্ট্র ধীরে ধীরে বিবর্তনের মাধ্যমে বর্তমান রূপ লাভকরেছে। তাই বলা যায়, শিক্ষার্থীদের বক্তব্য রাষ্ট্রের উৎপত্তি সংক্রান্ত ঐতিহাসিক বা বিবার্তনমূলক মতবাদকে নির্দেশ করে।"
        },
        {
          "label": "ঘ",
          "question": "",
          "explanation": "না, উদ্দীপকে উল্লেখিত আশিকের বক্তব্য তথা রাষ্ট্রের উৎপত্তি সংক্রান্ত ঐশী মতবাদের সাথে আমি একমত নই। ঐশী মতবাদ রাষ্ট্রের উৎপত্তি সম্পর্কে সবচেয়ে প্রাচীন মতবাদ। এতে বলা হয়, স্বয়ং বিধাতা বা স্রষ্টা রাষ্ট্র সৃষ্টি করেছেন এবং তিনিই এটিকে সুষ্ঠুভাবে পরিচালনার জন্য শাসক পাঠিয়েছেন। শাসক তাঁর প্রতিনিধি এবং তিনি তার কাজের জন্য একমাত্র দ্রষ্টার কাছে দায়ী, জনগণের কাছে নয়। ঐশী মতবাদে শাসকের আদেশ অমান্য করা জনগণের জন্য গর্হিত অপরাধ। কারণ তার আদেশ অমান্য করা বিধাতার আদেশ অমান্য করার শামিল। ঐশী মতবাদ অনুসারে শাসক একাধারে রাষ্ট্র এবং ধর্মীয় প্রধান। উদ্দীপকে দেখা যায়, জনাব আশিক রাষ্ট্রের উৎপত্তি সংক্রান্ত মতবাদ নিয়ে আলোচনার সময় বললেন, 'বিধাতা স্বয়ং রাষ্ট্র সৃষ্টি করেছেন এবং রাজা বা শাসক বিধাতার প্রতিনিধি। পূর্বোক্ত আলোচনার প্রেক্ষিতে সুস্পষ্ট যে, জনাব আশিকের বক্তব্য রাষ্ট্র সৃষ্টির ঐশী মতবাদকে প্রতিফলিত করে। আধুনিক রাষ্ট্রবিজ্ঞানীরা ঐশী মতবাদকে বিপদজনক, অগণতান্ত্রিক ও অযৌন্ত্রিক বক্ত সমালোচনা করেন। তাদের মতে, যেখানে জনগণের নিকট শাসক দী থাকে না, সেখানে স্বৈরশাসন সৃষ্টি হয়। উপরের আলোচনা থেকে প্রতীয়মান হয় যে, রাষ্ট্র সৃষ্টির ক্ষেত্রে এই মতবাদটি বর্তমান প্রেক্ষিতে গ্রহণযোগ্য নয়।"
        }
      ]
    },
    {
      "number": "2",
      "uddipok": "জনাব কবির সরকারের উচ্চপদের একজন কর্মকর্তা। তিনি অত্যন্ত কর্মঠ। রাষ্ট্রের সমস্যাগুলো সমাধানের জন্য অত্যন্ত গুরুত্বের সাথে তিনি কাজ করেন। জনাব কবির সাহেবের কাছ থেকে সুযোগ-সুবিধা নেয়ার জন্য জনাব মাহফুজ বড় অঙ্কের উৎকোচ দিতে চাইলে জনাব কবির ত। নিতে অস্বীকার করেন।",
      "tag": "Ctg B 25",
      "sub_questions": [
        {
          "label": "ক",
          "question": "নগররাষ্ট্র কাকে বলে?",
          "explanation": "প্রাচীন গ্রিসে ছোট ছোট অঞ্চল নিয়ে গঠিত রাষ্ট্রগুলোকে নগররাষ্ট্র বলা হতো।"
        },
        {
          "label": "খ",
          "question": "বুদ্ধিমান নাগরিককে রাষ্ট্রের শ্রেষ্ঠ সম্পদ বলা হয় কেন?",
          "explanation": "বুদ্ধিমান নাগরিককে রাষ্ট্রের শ্রেষ্ঠ সম্পদ বলা হয় কারণ তার সঠিক সিদ্ধান্তের ওপর রাষ্ট্রের উন্নতি ও সমৃদ্ধি নির্ভর করে। একজন বুদ্ধিমান নাগরিক রাষ্ট্রের জটিল সমস্যাগুলো সহজে বুঝতে পারেন এবং সৃজনশীল উপায়ে তার সমাধান খুঁজে বের করেন। এছাড়া সঠিক নেতৃত্ব নির্বাচন এবং সরকারি কাজের গুণগত মান বজায় রাখতে নাগরিকের বুদ্ধিবৃত্তিক ভূমিকা অত্যন্ত গুরুত্বপূর্ণ বলে তাকে এই বিশেষ মর্যাদা দেওয়া হয়।"
        },
        {
          "label": "গ",
          "question": "",
          "explanation": "জনাব কবির সাহেবের উৎকোচ গ্রহণে অস্বীকৃতির মাধ্যমে সুনাগরিকের 'আত্মসংযম' গুণটি প্রকাশ পেয়েছে। সুনাগরিক হতে হলে একজন ব্যক্তিকে অবশ্যই আত্মসংযমী হতে হবে, যার অর্থ হলো নিজের ক্ষুদ্র স্বার্থকে বিসর্জন দিয়ে রাষ্ট্রের বৃহত্তর কল্যাণে কাজ করা। জনাব কবির সরকারের উচ্চপদস্থ কর্মকর্তা হিসেবে ক্ষমতার সুযোগ নিয়ে বড় অঙ্কের ঘুষ বা উৎকোচ নিতে পারতেন, কিন্তু তিনি তা করেননি। তার এই চারিত্রিক দৃঢ়তা এবং লোভ বর্জন করার ক্ষমতা প্রমাণ করে যে তিনি একজন আত্মসংযমী ও নীতিবান নাগরিক। তিনি নিজের সততা ও দায়িত্বকে ব্যক্তিগত লাভের ঊর্ধ্বে স্থান দিয়েছেন। সামগ্রিকভাবে, আত্মসংযম গুণটি নাগরিককে দুর্নীতি, স্বজনপ্রীতি ও স্বার্থপরতা থেকে দূরে রাখে। জনাব কবির যদি সেই অর্থ গ্রহণ করতেন, তবে তিনি কেবল আইনই ভঙ্গ করতেন না বরং রাষ্ট্রের একজন শত্রু হিসেবে গণ্য হতেন। তার মতো সরকারি কর্মকর্তারা আত্মসংযমী হলেই সমাজে সুশাসন প্রতিষ্ঠা করা সম্ভব হয় এবং সাধারণ মানুষের অধিকার রক্ষা পায়। এই গুণটিই মূলত তাকে একজন সাধারণ কর্মীবাহিনী থেকে একজন প্রকৃত সুনাগরিক হিসেবে আলাদা করেছে, যা রাষ্ট্রের নৈতিক ভিত্তি মজবুত করে।"
        },
        {
          "label": "ঘ",
          "question": "জনাব মাহফুজ সাহেবের কাজটি সুনাগরিকতার প্রতিবন্ধক মূল্যায়ন করো।",
          "explanation": "উদ্দীপকের জনাব মাহফুজ সাহেবের কাজটি সুনাগরিকতার অন্যতম প্রধান প্রতিবন্ধক 'ব্যক্তিগত স্বার্থপরতা' ও 'দুর্নীতি'র বহিঃপ্রকাশ। সুনাগরিকতার পথে যে বাধাগুলো রয়েছে, তার মধ্যে অন্যতম হলো নিজের স্বার্থ হাসিলের জন্য অনৈতিক পথ অবলম্বন করা। জনাব মাহফুজ সাহেব তার কাজ বা সুযোগ আদায়ের জন্য বড় অঙ্কের উৎকোচ দিতে চেয়েছেন, যা কেবল একটি অপরাধই নয় বরং এটি রাষ্ট্রের সামগ্রিক উন্নয়নকে বাধাগ্রস্ত করে। একজন সুনাগরিক সবসময় রাষ্ট্রের আইন মেনে চলেন এবং যোগ্যতার ভিত্তিতে সুবিধা পাওয়ার চেষ্টা করেন; কিন্তু জনাব মাহফুজ এখানে অনৈতিকভাবে অর্থের বিনিময়ে সুবিধা পেতে চেয়েছেন। এই ধরনের আচরণ সমাজে বৈষম্য তৈরি করে এবং যোগ্য ব্যক্তিদের বঞ্চিত করে। সামগ্রিকভাবে, মাহফুজ সাহেবের মতো ব্যক্তিদের কারণে সমাজে দুর্নীতির বিস্তার ঘটে এবং সুনাগরিকতার গুণাবলি যেমন—বিবেক ও ন্যায়পরায়ণতা ধূলিসাৎ হয়। যখন কোনো নাগরিক নিজের ক্ষুদ্র লাভের জন্য রাষ্ট্রীয় কর্মকর্তাদের প্রলুব্ধ করে, তখন রাষ্ট্রের শাসনব্যবস্থা ভেঙে পড়ার উপক্রম হয়। এটি একটি নেতিবাচক উদাহরণ যা অন্যদেরও অনৈতিক হতে উৎসাহিত করে। ব্যক্তিগত স্বার্থপরতা যখন সমষ্টিগত স্বার্থের ওপর স্থান পায়, তখন সুনাগরিকতার আদর্শ আর বজায় থাকে না এবং দেশ ক্রমান্বয়ে অন্ধকারের দিকে ধাবিত হয়। এর সলুশন বা চূড়ান্ত বিশ্লেষণে বলা যায়, জনাব মাহফুজের এই কাজটি সুনাগরিক হওয়ার পথের প্রধান অন্তরায়। এই প্রতিবন্ধকতা দূর করতে হলে নাগরিকদের মধ্যে নৈতিক মূল্যবোধ জাগ্রত করতে হবে এবং আইনের কঠোর প্রয়োগ নিশ্চিত করতে হবে। মাহফুজ সাহেবের মতো নাগরিকরা যদি ব্যক্তিগত স্বার্থ ত্যাগ করে রাষ্ট্রের আইন ও নিয়ম মেনে চলতেন, তবে সমাজ দুর্নীতিমুক্ত হতো এবং জনাব কবিরের মতো কর্মকর্তাদের সততা আরও বেশি প্রশংসিত ও সুরক্ষিত থাকতো।"
        }
      ]
    },
    {
      "number": "3",
      "uddipok": "মাদক ও ধূমপান এর ভয়াবহ পরিণতি নিয়ে আয়োজিত এক সেমিনারে উপস্থিত আলোচকবৃন্দ জানান যে, ধূমপানের ফলে প্রতিবছর বাংলাদেশে প্রায় ৫৭ হাজার মানুষ মৃত্যুবরণ করে। আর ৩ লাখ ৮২ হাজার মানুষ পঙ্গুত্ব বরণ করে। বিড়ি কিংবা সিগারেটের পিছনে আরও ব্যয় হয় প্রায় ১১ হাজার কোটি টাকা। এ দুরবস্থা থেকে দেশের মানুষকে মুক্ত করার জন্য বাংলাদেশ জাতীয় সংসদ ২০০৫ সালে ধূমপান নিয়ন্ত্রণ আইন পাশ করে।",
      "tag": "Ctg B 25",
      "sub_questions": [
        {
          "label": "ক",
          "question": "",
          "explanation": "এক রাষ্ট্রের সাথে অন্য রাষ্ট্রের সম্পর্ক রক্ষার জন্য যে আইন প্রণয়ন ও প্রয়োগ করা হয়, তাকে আন্তর্জাতিক আইন বলে।"
        },
        {
          "label": "খ",
          "question": "",
          "explanation": "আইনের দৃষ্টিতে সকল নাগরিকের সমান অধিকার প্রাপ্তির সুযোগকে আইনের শাসন বলে। আইনের শাসনের অর্থ হচ্ছে- কেউ আইনের উর্ধ্বে নয়, সবাই আইনের অধীন। অন্যকথায়, আইনের চোখে সবাই সমান। ফলে ধনী-দরিদ্র, সবল-দুর্বল সকলে সমান অধিকার লাভ করে। আইনের শাসনের প্রাধান্য থাকলে সরকার ক্ষমতার অপব্যবহার থেকে বিরত থাকে এবং জনগণ আইনের বিধান মেনে চলে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সমস্যাটি তথা ধূমপান নিয়ন্ত্রণে রাষ্ট্র সম্পর্কিত ফৌজদারি আইন কার্যকর হবে। রাষ্ট্র সম্পর্কিত আইনের একটি ধরন হলো ফৌজদারি আইন। রাষ্ট্রের বিচারবিভাগের কাজ পরিচালনার জন্য এ ধরনের আইন প্রণয়ন করা হয়। সমাজে আইন শৃঙ্খলা রক্ষা, শান্তি বজায় রাখা, ব্যক্তির অধিকার - নিশ্চিত করা এবং দণ্ড দেয়ার জন্য ফৌজদারি আইন প্রয়োগ করা হয়ে থাকে। বস্তুত ফৌজদারি আইন হলো সেই আইনকাঠামো, যা বিভিন্ন ধরনের অপরাধ নিয়ন্ত্রণের সাথে সম্পর্কিত। এটি এমন কিছু আচরণ নির্ধারণ করে, যা ব্যক্তির সম্পদ, স্বাস্থ্য, নিরাপত্তা এবং কল্যাণের জন্য ক্ষতিকারক, বিপজ্জনক বা হুমকিস্বরূপ বলে বিবেচিত হয়। উদ্দীপকে বলা হয়েছে, ধূমপানের ফলে প্রতিবছর বাংলাদেশে প্রায় ৫৭হাজার মানুষ মৃত্যুবরণ করে। আর ৩ লাখ ৮২ হাজার মানুষ পঙ্গুত্ব বরণ করে। বিড়ি কিংবা সিগারেটের পিছনে আরও ব্যয় হয় প্রায় ১১ হাজার কোটি টাকা। পূর্বোক্ত আলোচনার প্রেক্ষিতে বলা যায়, যেহেতু ধূমপান ও তামাকজাত দ্রব্যের ব্যবহার জনস্বাস্থ্যের জন্য ক্ষতিকর সেহেতু ধূমপান নিয়ন্ত্রণে রাষ্ট্র সম্পর্কিত ফৌজদারি আইন কার্যকর। তাই বলা যায়, ধূমপান নিয়ন্ত্রণে রাষ্ট্র সম্পর্কিত ফৌজদারি আইন কার্যকর হবে।"
        },
        {
          "label": "ঘ",
          "question": "",
          "explanation": "না, উদ্দীপকে উল্লিখিত আইনের উৎস তথা আইনসভাই আইনের একমাত্র উৎস নয়। উদ্দীপকে দেখা যায়, ধূমপান ও এর ক্ষয়ক্ষতি থেকে দেশের মানুষকে মুস্ত করার জন্য বাংলাদেশ জাতীয় সংসদ ২০০৫ সালে ধূমপান নিয়ন্ত্রণ আইন পাশ করে। এটি আইনের একটি উৎস আইনসভাকে নির্দেশ করে। কেননা আইনসভা জনমতের সাথে সজাতি রেখে আইন প্রণয়ন করে।আইনসভা ছাড়াও আইনের যেসব উৎস রয়েছে সেগুলোর মধ্যে উল্লেখয়ে। হচ্ছে- প্রথা, ধর্ম, আইনবিদদের গ্রন্থ, বিচারকের রায়, ন্যায়বেৎ ইত্যাদি। প্রথা আইনের একটি গরতপূর্ণ উৎস। প্রত্যেক সমাজে প্রচলিত অনেক রীতিনীতি থাকে। রাষ্ট্র গঠনের পর এসব প্রচলিত প্রথা স্বীকৃতি গাড় করে আইনে পরিণত হয়। ধর্মীয় অনুশাসন ও ধর্মগ্রন্থও আইনের অন্যত্রয় উৎস। সব ধর্মের কিছু অনুশাসন রয়েছে, যা ঐ ধর্মের অনুসারীরা মেনে চলে। ফলে এসব ধর্মীয় অনুশাসনের অনেক কিছুই পরবর্তীকালে রাষ্ট্রের স্বীকৃতি লাভের মাধ্যমে আইনে পরিণত হয়। বিচারকরা কোনো মামলার বিচারকাজ সম্পাদন করতে গিয়ে আইন সংক্রান্ত কোনো সমস্যায় পড়লে ত সমাধানের জন্য আইনবিশারদদের বিজ্ঞানসম্মত গ্রন্থের সাহায্য নিয়ে এসব আইন ব্যাখ্যা করেন, যা পরবর্তী সময়ে আইন পরিণত হয়। আদালতে উত্থাপিত মামলার বিচার করার জন্যে প্রচলিত আইন অস্পষ্ট হলে বিচারকরা তা ব্যাখ্যার মাধ্যমে সুস্পষ্ট করে উক্ত মামলার রায় দেন। পরবর্তীতে সেই রায় আইনে পরিণত হয়। আদালতে এমন অনেক মামলা উত্থাপিত হয়, যা সমাধানের জন্যে অনেক সময় কোনো আইন বিদ্যমান থাকে না। যে অবস্থায় বিচারকরা তাদের ন্যায়বোধ বা বিবেক দ্বারা উক্ত মামলার বিচার কাজ সম্পাদন করেন এবং তা পরবর্তীতে আইনে পরিণত হয়। উপরের আলোচনায় সুস্পষ্ট, আইনসভা ছাড়াও আইনের আরও বেশ কয়েকটি উৎস রয়েছে। আইনসভার বাইরে উল্লেখিত অন্যান্য উৎসসমূহ যুগে যুগে নতুন আইন সৃষ্টির ক্ষেত্রে অগ্রণী ভূমিকা রেখেছে।"
        }
      ]
    },
    {
      "number": "4",
      "uddipok": "সরকারব্যবস্থা নিয়ে রনি ও রাহাত আলোচনা করছিল। রাষ্ট্র পরিচালনার জন্য প্রত্যেক রাষ্ট্রের একটি সরকারব্যবস্থা আছে। রনি রাহাতকে বলল গণতান্ত্রিক রাষ্ট্রের দুই ধরনের সরকারব্যবস্থা দেখা যায়। রনি অভিমত ব্যক্ত করল যে কোনো কোনো গণতান্ত্রিক রাষ্ট্রের সব শাসনকার্যের কেন্দ্রবিন্দু প্রধানমন্ত্রী। সংসদের প্রাধান্য এখানে থাকে। অন্য এক প্রকারের সরকারের কথা বললেন, রাহাত। সে বলল, আর এক প্রকার সরকার আছে সেখানে রাষ্ট্রপতি সব ক্ষমতার অধিকারী। রাষ্ট্রপতি পূর্ণ মেয়াদে ক্ষমতায় থাকতে পারেন।",
      "tag": "Ctg B 25",
      "sub_questions": [
        {
          "label": "ক",
          "question": "",
          "explanation": "রাষ্ট্র গঠনের অন্যতম প্রধান উপাদান হচ্ছে সরকার।"
        },
        {
          "label": "খ",
          "question": "",
          "explanation": "রাষ্ট্রের শাসনকার্যে নাগরিকদের অংশগ্রহণের সুযোগ করে দিয়ে গণতন্ত্র নাগরিকদের রাজনৈতিক সচেতনতা বৃদ্ধি করে। গণতন্ত্রে রাষ্ট্রের শাসনকার্যে নাগরিকদের অংশগ্রহণের সুযোগ থাকায় নাগরিকগণ জটিল রাজনৈতিক বিষয় নিয়ে চিন্তা করার সুযোগ পায়। মূলত গণতন্ত্রে নির্বাচনে অংশগ্রহণ, রাজনৈতিক দলগুলোর বক্তব্য শোনা এবং তাদের কার্যক্রম পর্যবেক্ষণের মাধ্যমে নাগরিকদের রাজনৈতিক সচেতনতা বৃদ্ধি পায়।"
        },
        {
          "label": "গ",
          "question": "",
          "explanation": "রনির বক্তব্য সংসদীয় বা মন্ত্রিপরিষদ শাসিত 'সরকারব্যবস্থাকে নির্দেশ করে। যে সরকারব্যবস্থায় শাসনবিভাগ ও আইনবিভাগের মধ্যে সম্পর্ক অত্যন্ত ঘনিষ্ঠ এবং শাসনবিভাগের স্থায়িত্ব ও কার্যকারিতা আইনবিভাগের উপর নির্ভরশীল তাকে সংসদীয় বা মন্ত্রিপরিষদ শাসিত সরকার বলে। এতে মন্ত্রিসভার হাতে দেশের শাসন ক্ষমতা থাকে। সাধারণ নির্বাচনে সংসদের সংখ্যাগরিষ্ঠ আসনে বিজয়ী দল মন্ত্রিসভা গঠন করেন। দলের আস্থাভাজন ব্যক্তি হন প্রধানমন্ত্রী। এ ধরনের সরকারের একজন নিয়মতান্ত্রিক রাষ্ট্রপ্রধান থাকেন। তবে প্রধানমন্ত্রীর নেতৃত্বে মন্ত্রিসভা হয় প্রকৃত শাসন ক্ষমতার অধিকারী। উদ্দীপকে দেখা যায়, সরকারব্যবস্থা সম্পর্কে রনি রাহাতকে বলল, গণতান্ত্রিক রাষ্ট্রের দুই ধরনের সরকারব্যবস্থা দেখা যায়। রনি অভিমত ব্যক্ত করল যে, কোনো কোনো গণতান্ত্রিক রাষ্ট্রের সব শাসনকার্যের কেন্দ্রবিন্দু প্রধানমন্ত্রী। সংসদের প্রাধান্য এখানে থাকে। পূর্বোক্ত আলোচনার প্রেক্ষিতে বলা যায়, রনির বক্তব্য সংসদীয় বা মন্ত্রিপরিষদ শাসিত সরকারের বৈশিষ্ট্যের অনুরূপ। তাই বলা যায়, রনির বক্তব্যে সংসদীয় বা মন্ত্রিপরিষদ শাসিত সরকারের প্রতিচ্ছবি ফুটে উঠেছে।"
        },
        {
          "label": "ঘ",
          "question": "",
          "explanation": "\"রাহাতের উল্লিখিত সরকারব্যবস্থা তথা রাষ্ট্রপতিশাসিত সরকারব্যবস্থায় স্থিতিশীল শাসন বিদ্যমান\"- কথাটি যথার্থ। রাষ্ট্রপতিশাসিত সরকার বলতে সেই সরকারকে বোঝায়, যেখানে শাসনবিভাগ তার কাজের জন্য আইনবিভাগের নিকট দায়ী থাকে না। - রাষ্ট্রপতি তার পছন্দের ব্যক্তিদের নিয়ে মন্ত্রিসভা গঠন করেন। তিনি একাধারে রাষ্ট্রপ্রধান ও নির্বাহী প্রধান। রাষ্ট্রপতিশাসিত সরকারব্যবস্থায় রাষ্ট্রপতিই সর্বময় ক্ষমতার অধিকারী। তিনিই প্রকৃত শাসক ও সরকারপ্রধান। তিনি তার কাজের জন্য আইনবিভাগের নিকট দায়ী থাকেন না। উদ্দীপকে দেখা যায়, রাহাতের রাষ্ট্রে যে প্রকারের সরকার রয়েছে সেখানে রাষ্ট্রপতি সব ক্ষমতার অধিকারী। রাষ্ট্রপতি পূর্ণ মেয়াদে ক্ষমতায় থাকতে পারেন। রাহাতের রাষ্ট্রের এসব বৈশিষ্ট্য উপরে বর্ণিত রাষ্ট্রপতিশাসিত সরকারব্যবস্থার অনুরূপ। রাষ্ট্রপতিশাসিত সরকারের শাসনব্যবস্থা স্থিতিশীল হয়। কেননা এ ধরনের সরকারের রাষ্ট্রপতি একটি নির্ধারিত মেয়াদের জন্য নির্বাচিত হন। এ সময় একমাত্র অভিশংসন (কোনো সুনির্দিষ্ট অভিযোগের প্রেক্ষিতে আইনসভার দুই তৃতীয়াংশ সদস্যের অনুমোদন সাপেক্ষে অপসারণ করা) ছাড়া তাকে অপসারণ করা যায় না। ফলে শাসনব্যবস্থা স্থিতিশীল থাকে। আর এ প্রেক্ষিতে বলা যায়, রাষ্ট্রপতিশাসিত সরকারব্যবস্থায় স্থিতিশীল শাসন বিদ্যমান।"
        }
      ]
    },
    {
      "number": "5",
      "uddipok": "'A' রাষ্ট্রটি পরিচালিত হয় যে সংবিধানের আলোকে তা কোনো দলিলে বা সনদে লিখিত আকারে নেই। তা ধীরে ধীরে ক্রমবিকাশ লাভ করেছে। দেশটিতে কোনো প্রকার জটিলতা' দেখা দিলে তা ঐ দেশের প্রচলিত রীতি ও প্রথা অনুযায়ী সমাধান করা হয়। অপরদিকে 'B' নামক রাষ্ট্র পরিচালিত হয় লিখিত আকারে নীতিমালার ও রীতি অনুযায়ী যাহা সে দেশের আইন পরিষদ কর্তৃক প্রণীত। এই রাষ্ট্রে লিখিত আকারের নীতিমালা অনুসরণপূর্বক সকল সমস্যার সমাধান করা হয়।",
      "tag": "Ctg B 25",
      "sub_questions": [
        {
          "label": "ক",
          "question": "",
          "explanation": "রাষ্ট্র পরিচালনার মূল নীতিমালা বা আইন-কানুনের সমষ্টিকে সংবিধান বলে। এটি রাষ্ট্রের সর্বোচ্চ আইন, যা সরকার ও জনগণের মধ্যকার সম্পর্ক নির্ধারণ করে।"
        },
        {
          "label": "খ",
          "question": "",
          "explanation": "সংসদীয় শাসনব্যবস্থায় প্রধানমন্ত্রীকে শাসনব্যবস্থার কেন্দ্রবিন্দু বলা হয় কারণ তিনিই রাষ্ট্রের প্রকৃত নির্বাহী ক্ষমতার অধিকারী। সংবিধান অনুযায়ী, রাষ্ট্রপতি রাষ্ট্রের প্রধান হলেও তিনি প্রধানমন্ত্রীর পরামর্শ অনুযায়ী কাজ করেন। মন্ত্রীসভার গঠন, পরিচালনা এবং আইনসভায় নেতৃত্ব প্রদানের মূল দায়িত্ব প্রধানমন্ত্রীর ওপর ন্যস্ত থাকে। মূলত তাঁর নেতৃত্বেই রাষ্ট্রের অভ্যন্তরীণ নীতি ও আন্তর্জাতিক সম্পর্ক নির্ধারিত হয়। তাই প্রধানমন্ত্রীকে ঘিরেই রাষ্ট্রের শাসনযন্ত্র আবর্তিত হয়।"
        },
        {
          "label": "গ",
          "question": "'A' \"রাষ্ট্রের সংবিধান কোন পদ্ধতিতে প্রণীত হয়েছে ? ব্যাখ্যা কর।",
          "explanation": "উদ্দীপকের 'A' রাষ্ট্রের সংবিধান 'বিবর্তন' (Evolution) বা 'ক্রমবিকাশ' পদ্ধতিতে প্রণীত হয়েছে। যে সংবিধান কোনো নির্দিষ্ট দিনে বা কোনো বিশেষ পরিষদ দ্বারা আনুষ্ঠানিকভাবে প্রণীত হয়নি, বরং বছরের পর বছর ধরে লোকাচার, প্রথা ও বিচারালয়ের সিদ্ধান্তের মাধ্যমে ধীরে ধীরে গড়ে উঠেছে, তাকেই বিবর্তনমূলক বা অলিখিত সংবিধান বলা হয়। প্রথা ও লোকাচার: উদ্দীপকে দেখা যায়, 'A' রাষ্ট্রটি দলিলে লিখিত নয় এবং প্রচলিত রীতি ও প্রথার ওপর ভিত্তি করে পরিচালিত হয়। এটি নির্দেশ করে যে এ দেশের শাসনব্যবস্থা মূলত শতাব্দী প্রাচীন অলিখিত প্রথার সমষ্টি। ক্রমবিকাশ: 'A' রাষ্ট্রের সংবিধানটি হঠাৎ তৈরি হয়নি, বরং তা বিবর্তনের মাধ্যমে বর্তমান রূপ লাভ করেছে। ব্রিটেনের সংবিধান এ ধরনের প্রণয়ন পদ্ধতির একটি আদর্শ উদাহরণ।"
        },
        {
          "label": "ঘ",
          "question": "'B' \"রাষ্ট্রের সংবিধান যুক্তরাষ্ট্রীয় সরকারের সফলতার পূর্বশর্ত\" বিশ্লেষণ করো।",
          "explanation": "উদ্দীপকের 'B' রাষ্ট্রের সংবিধান হলো লিখিত সংবিধান। \"লিখিত সংবিধান যুক্তরাষ্ট্রীয় সরকারের সফলতার পূর্বশর্ত\"—উক্তিটি বিশ্লেষণমূলকভাবে নিচে তুলে ধরা হলো: যুক্তরাষ্ট্রীয় সরকার ব্যবস্থায় কেন্দ্র এবং প্রদেশের মধ্যে ক্ষমতার বণ্টনই প্রধান বৈশিষ্ট্য। এক্ষেত্রে লিখিত সংবিধান অপরিহার্য হওয়ার কারণগুলো হলো: ১. ক্ষমতার সুস্পষ্ট বণ্টন: যুক্তরাষ্ট্রীয় ব্যবস্থায় কেন্দ্রীয় ও প্রাদেশিক সরকারের কাজের পরিধি স্পষ্ট হওয়া জরুরি। 'B' রাষ্ট্রের মতো লিখিত সংবিধান থাকলে উভয় সরকারের এখতিয়ার দলিলে লিপিবদ্ধ থাকে, যা ক্ষমতার দ্বন্দ্ব রোধ করে। ২. বিরোধ নিষ্পত্তি: যখন কেন্দ্র ও প্রদেশের মধ্যে কোনো বিষয়ে মতপার্থক্য দেখা দেয়, তখন লিখিত দলিল রেফারেন্স হিসেবে কাজ করে। উদ্দীপকে যেমন বলা হয়েছে, 'B' রাষ্ট্রে লিখিত নীতিমালা অনুসরণ করে সমস্যার সমাধান করা হয়, এটি যুক্তরাষ্ট্রীয় ব্যবস্থার ভারসাম্য রক্ষা করে। ৩. প্রাদেশিক স্বায়ত্তশাসন: লিখিত সংবিধান থাকলে কেন্দ্র চাইলেই প্রাদেশিক সরকারের অধিকারে হস্তক্ষেপ করতে পারে না। এটি প্রদেশগুলোর নিজস্ব স্বকীয়তা ও স্বায়ত্তশাসন নিশ্চিত করে। ৪. সংবিধানের শ্রেষ্ঠত্ব: যুক্তরাষ্ট্রীয় ব্যবস্থায় সংবিধানকে সবার উপরে স্থান দেওয়া হয়। লিখিত সংবিধান হওয়ার কারণে আইনসভা চাইলেই সাধারণ আইনের মতো এটি পরিবর্তন করতে পারে না (দুষ্পরিবর্তনীয়তা), যা রাষ্ট্রের কাঠামোগত স্থিতিশীলতা বজায় রাখে। যুক্তরাষ্ট্রীয় ব্যবস্থায় কেন্দ্র ও প্রদেশের মধ্যে সুসম্পর্ক এবং সুশাসন বজায় রাখার জন্য 'B' রাষ্ট্রের মতো একটি সুনির্দিষ্ট ও লিখিত সংবিধানের কোনো বিকল্প নেই। এটিই যুক্তরাষ্ট্রীয় সরকারের সফলতার প্রধান স্তম্ভ।"
        }
      ]
    },
    {
      "number": "6",
      "uddipok": "",
      "tag": "Ctg B 25",
      "sub_questions": [
        {
          "label": "ক",
          "question": "",
          "explanation": "যে নির্বাচন পদ্ধতিতে জনপ্রতিনিধিরা জনগণের সরাসরি ভোটে নির্বাচিত না হয়ে মধ্যবর্তী সংস্থার মাধ্যমে নির্বাচিত হন তাকে পরোক্ষ নির্বাচন বলে"
        },
        {
          "label": "খ",
          "question": "",
          "explanation": "রাষ্ট্রপতি সাংবিধানিকভাবে দেশের সর্বোচ্চ ক্ষমতা ও পদমর্যাদার ব্যক্তি হিসেবে স্বীকৃত। বাংলাদেশের রাষ্ট্রপতি হলেন শাসনবিভাগের সর্বোচ্চ ব্যক্তি। সরকারের যাবতীয় কাজ তাঁর নামে পরিচালিত হয়। রাষ্ট্রপতির ক্ষমতা বা পদমর্যাদা বলে তিনি কোনো আদালত বা অন্য কোনো কর্তৃপক্ষ কর্তৃক দণ্ডপ্রাপ্ত ব্যক্তির সাজা হ্রাস বা মওকুফ করতে পারেন। তার অনুমতি ছাড়া দেশের কোনো নাগরিক অন্য কোনো দেশের দেওয়া সম্মান বা পদবি গ্রহণ করতে পারে -না। রাষ্ট্রপতির দায়িত্ব পালনকালে তাঁর বিরুদ্ধে আদালতে কোনো অভিযোগ আনা যায় না।"
        },
        {
          "label": "গ",
          "question": "",
          "explanation": "উদ্দীপকের ছকে \"?\" চিহ্নিত স্থান দ্বারা বিচারবিভাগ নির্দেশিত হয়েছে। উদ্দীপকের ছকে সরকারের দুটি বিভাগ আইনবিভাগ ও শাসনবিভাগ দেখানো হয়েছে; এ থেকে বলা যায়, হকের '?' চিহ্নিত স্থানে বিচারবিভাগ হবে। কেননা পৃথিবীর অন্যান্য দেশের সরকারব্যবস্থার মতো বাংলাদেশের সরকারব্যবস্থাও আইনবিভাগ, শাসনবিভাগ ও বিচারবিভাগের সমন্বয়ে গঠিত। তাই বলা যায়, উদ্দীপকের ছকের '?' চিহ্নিত স্থানের বিষয়টি হবে বিচারবিভাগ। বিচারবিভাগ বাংলাদেশ সরকারের তিনটি বিভাগের অন্যতম। বাংলাদেশের বিচারবিভাগ সুপ্রিম কোর্ট, অধস্তন আদালত এবং বিশেষ ট্রাইব্যুনাল নিয়ে গঠিত। বিচারবিভাগের সর্বোচ্চ আদালতের নাম সুপ্রিম কোর্ট। এর রয়েছে দুটি বিভাগ, যথা- আপিল বিভাগ ও হাইকোর্ট বিভাগ। সুপ্রিম কোর্টের প্রধান হলেন প্রধান বিচারপতি। সুপ্রিম কোর্টের অধীনে বাংলাদেশের প্রতিটি জেলায় বিচারবিভাগের অধস্তন আদালত আছে। অধস্থন আদালতগুলো ফৌজদারি ও দেওয়ানি মামলা পরিচালনা করে। স্থানীয় পর্যায়ে দেওয়ানি ও ফৌজদারি বিচারকাজ পরিচালনা করার জন্য সুপ্রিম কোর্টের অধীনে জেলা ও দায়রা জজ আদালত রয়েছে। এ আদালতের প্রধান হলেন জেলা জজ অতিরিক্ত জেলা জজ, যুগ্ম জজ ও সহকারী জজ আলাদা আলাদাভাবে বিচার কাজ পরিচালনা করেন। বাংলাদেশের বিচারবিভাগের বিশেষ ট্রাইব্যুনালের ক্ষেত্রে সংবিধান অনুযায়ী সংসদ আইন দ্বারা এক বা একাধিক বিশেষ ট্রাইব্যুনাল প্রতিষ্ঠা করতে পারে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি, বর্তমান প্রতিনিধিত্বমূলক গণতন্ত্রে উক্ত বিষয় তথা বিচারবিভাগের ভূমিকা অত্যন্ত গুরুত্বপূর্ণ। বিচারবিভাগের মাধ্যমে দেশে আইনের অনুশাসন প্রতিষ্ঠিত হয়। এটি রাষ্ট্রীয় সংবিধানের অভিভাবক বা রক্ষক হিসেবে কাজ করে। উদ্দীপকে উল্লেখিত '?' চিহ্নিত বিভাগ তথা বিচারবিভাগ মৌলিক অধিকার রক্ষা এব সংবিধানের ব্যাখ্যা দেয়। বিচারবিভাগের নিরপেক্ষতার কারণে নাগরিকের ন্যায়বিচার প্রতিষ্ঠা ও মৌলিক অধিকার রক্ষা পায়। এটি অপরাধীকে বিচারের আওতায় এনে শাস্তি প্রদান করে থাকে এবং নিরাপরাধ ব্যক্তিকে মুক্তি প্রদানের মাধ্যমে দেশে ন্যায়বিচার প্রতিষ্ঠায় মুখ্য ভূমিকা রাখে। বর্তমান প্রতিনিধিত্বমূলক গণতন্ত্রে বিচারবিভাগ একটি অগ্রণী ভূমিকা পালন করে। কেননা এটি রাষ্ট্রে ধনী-দরিদ্র, উচু-নীচু, নারী-পুরুষ, জাতি-ধর্ম-বর্ণ নির্বিশেষে সবাইকে সমান চোখে দেখে। এছাড়া দুর্বলকে সবলের হাত থেকে রক্ষার জন্য নিরপেক্ষ বিচারবিভাগের গুরুত্ব অপরিসীম। আবার, নাগরিকের মৌলিক অধিকার রক্ষায়ও নিরপেক্ষ বিচারবিভাগের গুরুত্ব অপরিসীম। সমাজে সুখে-শান্তিতে বসবাস, স্বাধীনভাবে চলাফেরা করা, মত প্রকাশের স্বাধীনতা, আইনের দৃষ্টিতে সমান সুযোগ লাভের অধিকার, ধর্মচর্চার অধিকার, নির্বাচিত হওয়ার অধিকার, নির্বাচনে ভোটাধিকার প্রয়োগ প্রভৃতি নাগরিকের অধিকার রক্ষায় নিরপেক্ষ বিচারবিভাগ গুরুত্বপূর্ণ ভূমিকা পালন করে। উপরের আলোচনার প্রেক্ষিতে বলা যায়, প্রতিনিধিত্বমূলক গণতন্ত্র যেমন সকলের জন্য সমান সুযোগ-সুবিধা বিদ্যমান তেমনি বিচারবিভাগও সাম্যতা দিয়ে বিচার করে। এতে করে বিচারবিভাগ তার সঠিক লক্ষ্যে গণতান্ত্রিক ভূমিকায় পরিচালিত হয়।"
        }
      ]
    },
    {
      "number": "7",
      "uddipok": "জনাব রিয়াজ একটি চলমান রাজনৈতিক দলের সাথে ওতপ্রোতভাবে জড়িত। তিনি তাঁর দলের বিভিন্ন কর্মসূচিতে যোগদান করেন এবং ক্ষমতাসীন দলের গঠনমূলক সমালোচনা করতে দ্বিধা করেন না। তিনি সরকারের ভুলত্রুটি জনসমক্ষে তুলে ধরেন এবং জনসমর্থন আদায়ের মাধ্যমে নির্বাচনে জয়ী হয়ে সরকার গঠনের চেষ্টা করেন ও জনগণ তথা দেশের সেরা করতে চান।",
      "tag": "Ctg B 25",
      "sub_questions": [
        {
          "label": "ক",
          "question": "",
          "explanation": "নির্বাচন কমিশনের প্রধান কাজ হচ্ছে সাংবিধানিক উপায়ে সুষ্ঠু ও নিরপেক্ষ নির্বাচন পরিচালনা করা।"
        },
        {
          "label": "খ",
          "question": "",
          "explanation": "ভোটারদের ভোটদান করার অন্যতম পদ্ধতি হচ্ছে নিজের পরিচয় গোপন রেখে গোপন ভোটদান পদ্ধতি। বর্তমানে ভোট প্রদানের দুটি পদ্ধতি রয়েছে। যথা- ক. প্রকাশ্য ভোটদান পদ্ধতি ও খ. গোপন ভোটদান পদ্ধতি। বর্তমানে পৃথিবীর সব গণতান্ত্রিক রাষ্ট্রে নির্বাচনের ক্ষেত্রে গোপন ভোটদান পদ্ধতি অনুসরণ করা হয়। এ পদ্ধতিতে ভোটারগণ গোপনে ব্যালটপত্রে পছন্দকৃত ব্যক্তির নামের পাশে নির্ধারিত চিহ্ন এঁকে বা সিল দিয়ে ভোট প্রদান করেন। এ পদ্ধতিতে ভোটাররা স্বাধীনভাবে ও ইচ্ছামতো ভোট দিতে পারে। গণতান্ত্রিক ব্যবস্থার মূলমন্ত্র জনগণের শাসন বা জনগণের ইচ্ছাধীন শাসন; এ বিষয়টি গোপন ভোটদান পদ্ধতির মাধ্যমেই সহজে বাস্তবায়িত হয়।"
        },
        {
          "label": "গ",
          "question": "",
          "explanation": "জনাব রিয়াজ সাহেবের বক্তব্যে যে প্রতিষ্ঠানের কথা ফুটে উঠেছে সেটি হলো রাজনৈতিক দল। রাজনৈতিক দল হচ্ছে কতগুলো নীতি ও আদর্শের ভিত্তিতে সংগঠিত একটি জনসমষ্টি, যাদের প্রধান লক্ষ্য হচ্ছে নিয়মতান্ত্রিক উপায়ে রাষ্ট্রক্ষমতা লাভকরে সরকার গঠন করা। রাজনৈতিক দলের অন্যতম বৈশিষ্ট্য হলো সুনির্দিষ্ট নীতি ও আদর্শের ভিত্তিতে এটি পরিচালিত হয়। প্রত্যেক রাজনৈতিক দলের প্রাতিষ্ঠানিক কাঠামো থাকে। কেন্দ্র থেকে স্থানীয় পর্যায় পর্যন্ত দলের শাখা বিস্তৃত থাকে। রাজনৈতিক দল দলীয় কর্মী-সমর্থকদের দিয়ে রাষ্ট্রীয় বিভিন্ন নির্বাচনে অংশগ্রহণ, প্রার্থী মনোনয়ন, দলীয় কর্মসূচি প্রণয়ন, নির্বাচনি প্রচার, ভোট সংগ্রহ ইত্যাদি কাজ সম্পন্ন করে থাকে। উদ্দীপকে দেখা যায়, জনাব রিয়াজ একটি চলমান রাজনৈতিক দলের সাথে ওতপ্রোতভাবে জড়িত। তিনি তাঁর দলের বিভিন্ন কর্মসূচিতে যোগদান করেন এবং ক্ষমতাসীন দলের গঠনমূলক সমালোচনা করতে দ্বিধা করেন না। তিনি সরকারের ভুলত্রুটি জনসমক্ষে তুলে ধরেন এবং জনসমর্থন আদায়ের মাধ্যমে নির্বাচনে জয়ী হয়ে সরকার গঠনের চেষ্টা করেন ও 'জনগণ তথা দেশের সেবা করতে চান। জনাব রিয়াজের প্রতিষ্ঠানের এ বৈশিষ্ট্যগুলো রাজনৈতিক দলের বৈশিষ্ট্যের সাথে সাদৃশ্যপূর্ণ। রাজনৈতিক প্রতিষ্ঠানগুলো সরকার গঠন এবং সরকারের সিদ্ধান্তের গঠনমূলক সমালোচনা করে দেশ পরিচালনায় গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "",
          "explanation": "গণতন্ত্রের বিকাশে উক্ত প্রতিষ্ঠান অর্থাৎ রাজনৈতিক দলের ভূমিকা অত্যন্ত গুরুত্বপূর্ণ। গণতন্ত্র মানেই হচ্ছে রাজনৈতিক দলের উপস্থিতি। গণতন্ত্রের সফলতার জন্য রাজনৈতিক দলের গুরুত্ব অপরিসীম। রাজনৈতিক দলই জনগণের মতামতকে সুসংগঠিত করে এবং জনগণের মধ্যে রাজনৈতিক চেতনার বিকাশ ঘটায়। রাজনৈতিক দল সদস্য ও নেতাদেরকে গণতান্ত্রিক আচার-আচরণে অভ্যস্ত হতে শেখায়। গণতান্ত্রিক শাসনব্যবস্থায় নিদিষ্ট সময় অন্তর ক্ষমতার পরিবর্তন হয়। সুষ্ঠু ও নিরপেক্ষ নির্বাচনের মাধ্যমে গণতান্ত্রিক শাসনব্যবস্থায় সরকার গঠন করা হয়। রাজনৈতিক দলের অংশগ্রহণ ছাড়া এ নির্বাচন সম্ভব নয়। রাজনৈতিক দলগুলোর মধ্যে থেকে যে দল সরকার গঠন করে তাকে বলা হয় সরকারি দল। আর দ্বিতীয় সর্বোচ্চ জনসমর্থন লাভকারী দলকে বলা হয় বিরোধী দল। সরকারের কার্যকলাপের গঠনমূলক সমালোচনা ও পরামর্শ দানের মাধ্যমে বিরোধী দল সরকারকে সঠিক পথে পরিচালিত হতে সাহায্য করে। বিরোধী রাজনৈতিক দল বিভিন্ন কর্মসূচির মাধ্যমে জনসমর্থন বৃদ্ধি করার চেষ্টা করে। ফলে রাষ্ট্রীয় ব্যবস্থায় গণতান্ত্রিক কর্মসূচি অব্যাহত থাকে। যেমনটি উদ্দীপকের রিয়াজ সাহেবের ক্ষেত্রে দেখা যায়। তিনি একটি রাজনৈতিক দলের সাথে জড়িত। তিনি সরকারের ভুলত্রুটি জনসমক্ষে তুলে ধরেন এবং জনসমর্থন আদায়ের মাধ্যমে সরকার গঠন করে জনগণ তথা দেশের সেবা করতে চান। পরিশেষে বলা যায়, রাজনৈতিক দল বিভিন্ন কর্মসূচি, সভা, সেমিনার, বক্তৃতা, মিছিল, প্রচার-প্রচারণা ইত্যাদির মাধ্যমে নাগরিকদের রাজনৈতিক শিক্ষা দিয়ে সুনাগরিক হতে সাহায্য করে। তাই বলা যায়, গণতান্ত্রিক শাসনব্যবস্থায় রাজনৈতিক দলের গুরুত্ব অপরিসীম।"
        }
      ]
    },
    {
      "number": "8",
      "uddipok": "জাকির মিয়া একজন ভূমিহীন অশিক্ষিত কৃষক। আর্থিক অসচ্ছলতার কারণে ব্যাংক থেকে টিপসই দিয়ে ঋণ গ্রহণ করেন। বিষয়টি শিক্ষিত যুবকদের দৃষ্টিগোচর হলে তারা তাকে নিকটস্থ একটি বেসরকারি স্বেচ্ছাসেবী সংস্থায় ভর্তি করান। সেখানে জাকির মিয়াসহ অনেকেই লেখাপড়া শিখেন ও প্রয়োজনীয় হিসাবনিকাশ সম্পন্ন করতে পারেন।",
      "tag": "Ctg B 25",
      "sub_questions": [
        {
          "label": "ক",
          "question": "",
          "explanation": "খাদ্যনিরাপত্তা বলতে এমন একটি অবস্থাকে বোঝায় যেখানে দেশের সকল মানুষ সব সময়ে শারীরিক ও মানসিকভাবে সুস্থ থাকার জন্য তাদের প্রয়োজন ও পছন্দ অনুযায়ী পর্যাপ্ত, নিরাপদ ও পুষ্টিকর খাদ্য পাওয়ার সামর্থ্য রাখে।"
        },
        {
          "label": "খ",
          "question": "",
          "explanation": "পরিবেশগত দুর্যোগ বলতে প্রাকৃতিক বা মানবসৃষ্ট কারণে পরিবেশের এমন কোনো আকস্মিক ও মারাত্মক পরিবর্তনকে বোঝায় যা জনজীবন, সম্পদ ও বাস্তুসংস্থানের ব্যাপক ক্ষতি সাধন করে। ঘূর্ণিঝড়, বন্যা, খরা বা ভূমিকম্পের মতো প্রাকৃতিক দুর্যোগ এবং বন উজাড় বা পরিবেশ দূষণের মতো মানবসৃষ্ট সমস্যাগুলো এর অন্তর্ভুক্ত। এই দুর্যোগগুলো কেবল তাৎক্ষণিক ক্ষতিই করে না, বরং দীর্ঘমেয়াদে একটি অঞ্চলের অর্থনৈতিক ও সামাজিক স্থিতিশীলতাকে ঝুঁকির মুখে ফেলে দেয়।"
        },
        {
          "label": "গ",
          "question": "",
          "explanation": "জাকির মিয়ার টিপসই দেওয়ার বিষয়টি আমাদের দেশের অন্যতম প্রধান নাগরিক সমস্যা ' নিরক্ষরতা ' -কে নির্দেশ করে। নিরক্ষরতা বলতে অক্ষরজ্ঞানহীনতাকে বোঝায়, যেখানে একজন ব্যক্তি লিখতে, পড়তে বা সাধারণ হিসাবনিকাশ করতে অক্ষম থাকে। উদ্দীপকে জাকির মিয়া ভূমিহীন ও অশিক্ষিত হওয়ার কারণে নিজের নাম স্বাক্ষর করতে পারেন না, যার ফলে তাকে ব্যাংকের মতো গুরুত্বপূর্ণ প্রতিষ্ঠানে টিপসই ব্যবহার করতে হয়েছে। এই সমস্যাটি কেবল ব্যক্তিগত অক্ষমতা নয়, বরং এটি একজন নাগরিককে তার মৌলিক অধিকার এবং আইনি সুরক্ষা থেকে বঞ্চিত করে, যা জাকির মিয়ার ক্ষেত্রেও প্রতিফলিত হয়েছে। সামগ্রিকভাবে, নিরক্ষরতা একটি জাতির উন্নয়নের পথে অভিশাপ স্বরূপ কারণ এটি মানুষকে অন্ধবিশ্বাসী, অনুৎপাদনশীল এবং শোষণের শিকারে পরিণত করে। জাকির মিয়ার মতো অসংখ্য মানুষ হিসাবনিকাশ না বোঝার কারণে প্রায়ই অর্থনৈতিকভাবে প্রতারিত হন এবং আধুনিক কৃষি বা প্রযুক্তির সুবিধা গ্রহণ করতে পারেন না। এটি দেশের জাতীয় আয় বৃদ্ধিতে বাধা দেয় এবং বেকারত্ব ও দারিদ্র্যের হারকে দীর্ঘস্থায়ী করে। সুতরাং, জাকির মিয়ার টিপসই দেওয়ার ঘটনাটি আমাদের সমাজের একটি বিশাল জনগোষ্ঠীর শিক্ষাহীনতার করুণ বাস্তবতাকে তুলে ধরে, যা সুশাসন ও গণতন্ত্র প্রতিষ্ঠার পথে একটি বড় চ্যালেঞ্জ।"
        },
        {
          "label": "ঘ",
          "question": "",
          "explanation": "জাকির মিয়ার মতো বয়স্ক নিরক্ষর মানুষের সমস্যা সমাধানে বেসরকারি সংস্থার পাশাপাশি সরকারি পর্যায়ে 'গণশিক্ষা' ও 'কারিগরি শিক্ষা' প্রসারের জোরালো পদক্ষেপ নেওয়া প্রয়োজন বলে আমি মনে করি। সরকারকে প্রথমত 'সবার জন্য শিক্ষা' নিশ্চিত করতে প্রতিটি গ্রামে বয়স্ক শিক্ষাকেন্দ্র স্থাপন করতে হবে এবং বাধ্যতামূলক প্রাথমিক শিক্ষার পাশাপাশি ঝরে পড়া রোধে উপবৃত্তি ও খাদ্যের বিনিময়ে শিক্ষা কর্মসূচি আরও জোরদার করতে হবে। দ্বিতীয়ত, কেবল অক্ষরজ্ঞান দানই যথেষ্ট নয়, বরং জাকির মিয়ার মতো কৃষকদের জন্য আধুনিক কৃষি পদ্ধতি ও হিসাবনিকাশের ওপর সংক্ষিপ্ত কারিগরি প্রশিক্ষণের ব্যবস্থা করতে হবে যাতে তারা স্বাবলম্বী হতে পারেন। এছাড়াও তথ্য-প্রযুক্তির এই যুগে ডিজিটাল সাক্ষরতা বৃদ্ধির জন্য ইউনিয়ন পর্যায়ে ডিজিটাল সেন্টারগুলোকে কাজে লাগিয়ে সাধারণ মানুষকে প্রযুক্তিবান্ধব করে গড়ে তোলা অপরিহার্য। সামগ্রিকভাবে, সরকারি প্রচারমাধ্যম যেমন রেডিও ও টেলিভিশনের মাধ্যমে শিক্ষার গুরুত্ব প্রচার করতে হবে যাতে জাকির মিয়ার মতো মানুষেরা লোকলজ্জা ত্যাগ করে শিখতে আগ্রহী হন। নিরক্ষরতা দূরীকরণে সরকারের বার্ষিক বাজেটে বরাদ্দ বৃদ্ধি এবং স্থানীয় জনপ্রতিনিধিদের সক্রিয় অংশগ্রহণ নিশ্চিত করা গেলে এই লক্ষ্য দ্রুত অর্জন করা সম্ভব। যখন একজন নাগরিক নিজের নাম স্বাক্ষর করতে পারেন এবং নিজের অধিকার সম্পর্কে সচেতন হন, তখন রাষ্ট্রের ভিত্তি আরও মজবুত হয়। শিক্ষার আলোয় আলোকিত জনগোষ্ঠীই পারে দুর্নীতিমুক্ত ও সমৃদ্ধ বাংলাদেশ গড়ে তুলতে। চূড়ান্ত সমাধান হিসেবে বলা যায় যে, আইন প্রণয়ন ও প্রাতিষ্ঠানিক কাঠামোর উন্নয়নই হলো এই সমস্যার স্থায়ী সলুশন। সরকার যদি সরকারি-বেসরকারি অংশীদারিত্বের (PPP) মাধ্যমে নিরক্ষরতা দূরীকরণে একটি মহাপরিকল্পনা বাস্তবায়ন করে, তবেই জাকির মিয়ার মতো প্রান্তিক মানুষেরা অন্ধকার থেকে আলোর পথে ফিরতে পারবে। সুতরাং, সমন্বিত সরকারি উদ্যোগ এবং নিরবচ্ছিন্ন তদারকিই নিরক্ষরতা মুক্ত আধুনিক রাষ্ট্র গঠনের মূল চাবিকাঠি।"
        }
      ]
    },
    {
      "number": "9",
      "uddipok": "বর্তমানে বাংলাদেশসহ সারা বিশ্বে রাজনৈতিক, অর্থনৈতিক, সামাজিক ক্ষেত্রে পুরুষের পাশাপাশি নারীদের ব‍্যাপক পদচারণা লক্ষ করা যাচ্ছে। বর্তমানে নারীরা রাষ্ট্রের বহু গুরুত্বপূর্ণ পদে আসীন। তারা এক্ষেত্রে দক্ষতার পরিচয় দিচ্ছে। নারীরা সরাসরি সাধারণ আসনে জনগণের প্রত্যক্ষ ভোটে নির্বাচিত হয়ে জনপ্রতিনিধিত্ব করছে। নারী শিক্ষার হারও অনেক বেশি, ফলাফলেও মেয়েরা ছেলেদের তুলনায় অনেক এগিয়ে। হয়ত এ ইতিবাচক দিকটি দেশ ও জাতির জন্য কল্যাণ বয়ে আনবে।",
      "tag": "Ctg B 25",
      "sub_questions": [
        {
          "label": "ক",
          "question": "",
          "explanation": "পুরো রাষ্ট্রকে বিভিন্ন অঞ্চলে বিভক্ত করে ক্ষুদ্রতর পরিসরে কেন্দ্রীয় অথবা প্রাদেশিক সরকারের অধীনে অর্পিত দায়িত্ব পালন করাকে স্থানীয় সরকার বলে।"
        },
        {
          "label": "খ",
          "question": "",
          "explanation": "পরিবার, সমাজ ও জাতীয় ক্ষেত্রে নারীর অংশগ্রহণ, মতামত প্রকাশ ও সিদ্ধান্ত গ্রহণের ক্ষমতাই নারীর ক্ষমতায়ন। অর্থনৈতিক, সামাজিক, রাজনৈতিক, সাংস্কৃতিক সব ক্ষেত্রে নারী-পুরুষের অধিকারের সমতা প্রতিষ্ঠাই নারীর ক্ষমতায়নকে নির্দেশ করে। নারীর ক্ষমতায়ন নারীর নিজস্ব মূল্যবোধকে বিকশিত হতে সাহায্য করে।"
        },
        {
          "label": "গ",
          "question": "",
          "explanation": "উদ্দীপকের প্রথমাংশে নারীর রাজনৈতিক ক্ষমতায়নের ইঙ্গিত দেওয়া হয়েছে। স্থানীয় পর্যায় থেকে জাতীয় পর্যায় সর্বস্তরে বিশেষ করে কাঠামোগত রাজনীতিতে নারীর অংশগ্রহণ, মতামত প্রকাশ ও সিদ্ধান্ত গ্রহণই নারীর রাজনৈতিক ক্ষমতায়নকে নির্দেশ করে। আমাদের দেশে প্রশাসন, রাষ্ট্রীয় নীতি নির্ধারণ ও বাস্তবায়ন সব ক্ষেত্রে নারীর ভূমিকা অনেক কম, যা. বাড়ানোর চেষ্টা করা হচ্ছে। এ জন্য সংরক্ষিত আসন ছাড়াও সাধারণ আসনে নারীদের অংশগ্রহণ করতে হবে। এছাড়া রাষ্ট্রীয় নীতিনির্ধারণে নিজস্ব মত প্রকাশের পাশাপাশি সিদ্ধান্ত গ্রহণের ক্ষমতাও বৃদ্ধি করতে হবে। কারণ নারীর রাজনৈতিক ক্ষমতায়ন ব্যতীত নারী তথা দেশের সার্বিক উন্নয়ন সম্ভব নয়। উদ্দীপকে বলা হয়েছে, বর্তমানে বাংলাদেশসহ সারা বিশ্বে রাজনৈতিক, অর্থনৈতিক, সামাজিক ক্ষেত্রে পুরুষের পাশাপাশি নারীদের ব্যাপক পদচারণা লক্ষ করা যাচ্ছে। বর্তমানে নারীরা রাষ্ট্রের বহু গুরুত্বপূর্ণ পদে আসীন। তারা এক্ষেত্রে দক্ষতার পরিচয় দিচ্ছে। নারীরা সরাসরি সাধারণ আসনে জনগণের প্রত্যক্ষ ভোটে নির্বাচিত হয়ে জনপ্রতিনিধিত্ব করছে। পূর্বোক্ত আলোচনার ভিত্তিতে বোঝা যায়, এখানে নারীর রাজনৈতিক ক্ষমতায়নের প্রতি ইঙ্গিত করা হয়েছে। তাই বলা যায়, উদ্দীপকের প্রথমাংশে নারীর রাজনৈতিক ক্ষমতায়নের প্রতিচ্ছবি তুলে ধরা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের শেষোক্ত বক্তব্যটি তাৎপর্যপূর্ণ। উদ্দীপকের শেষের বক্তব্যে বলা হয়েছে, বর্তমানে নারী শিক্ষার হার অনেক বেশি। পরীক্ষার ফলাফলের ক্ষেত্রে দেখা যায়, মেয়েরা ছেলেদের তুলনায় এগিয়ে। নারী শিক্ষার এ ইতিবাচক দিকটি দেশ ও জাতির কল্যাণ বয়ে আনবে। বাংলাদেশের মোট জনসংখ্যার অর্ধেক হলো নারী। সমাজের অর্ধেক অংশকে অধিকার বঞ্চিত রেখে কোনো সমাজ উন্নতি লাভ করতে পারে না। তাই বর্তমানে সারা বিশ্বে নারীর ক্ষমতায়নকে অগ্রাধিকার দেওয়া হচ্ছে। কেননা নারী শিক্ষা সমাজ ও রাষ্ট্রের জন্য অনেক গুরুত্বপূর্ণ।বাংলাদেশের সংবিধানের ১৭ নম্বর অনুচ্ছেদে সবার জন্য অবৈতনিক ও বাধ্যতামূলক শিক্ষাদানের কথা বলা হয়েছে। এছাড়া সরকার উচ্চ মাধ্যমিক পর্যন্ত শিক্ষা অবৈতনিক করেছে। শিক্ষা নারীর কেবল অধিকারই নয়, উন্নয়নেরও চাবিকাঠি। কেননা শিক্ষা উচ্চ মজুরির কর্মসংস্থানে প্রবেশে সহায়তা করে, সমাজ জীবনে পদমর্যাদা বৃদ্ধি করে এবং দৃষ্টিভঙ্গির প্রসার ঘটায়। তাই সরকারের এই পদক্ষেপ মেয়ে শিশুকে অধিক সংখ্যায় স্কুলগামী করেছে। এছাড়াও গ্রাম এলাকায় বিভিন্ন এনজিও কর্তৃক স্কুল প্রতিষ্ঠা ও পরিচালনা নারী শিক্ষার প্রসারে সহায়তা করছে। যার প্রতিচ্ছবি উদ্দীপকের শেষের বক্তব্যে ফুটে উঠেছে। বস্তুত অশিক্ষা নারীর অধিকার ভোগ এবং মযাদাসহ সমতা অর্জনে প্রতিবন্ধকতার সৃষ্টি করে। যা সমাজ ও জাতির জন্যও ক্ষতির কারণ। উপরের আলোচনার প্রেক্ষিতে বলা যায়, নারীর নিজের এবং সমাজ ও রাষ্ট্রের কল্যাণের জন্য নারী শিক্ষার গুরুত্ব অপরিসীম। কেননা শিক্ষাই পারে সমস্ত বিভেদ ঘুচিয়ে সমাজে সমতা প্রতিষ্ঠা করতে।"
        }
      ]
    },
    {
      "number": "10",
      "uddipok": "যুদ্ধ কখনোই মানুষের জন্য কল্যাণ বয়ে আনে না। তাই তানিয়া কোনো দেশের সাথে যুদ্ধ হোক সেটা চায় না। আমরা শান্তির পথে বিশ্বের সকল দেশের সকল বিরোধ মীমাংসায় বিশ্বাসী। আমরা চাই শান্তি রক্ষায় বিশ্বব্যাপী যে সংগঠনটি অবিরামভাবে কাজ করে যাচ্ছে তা বাংলাদেশের ক্ষেত্রেও ন্যায়বিচার প্রতিষ্ঠা করবে। বাংলাদেশের সাথে পার্শ্ববর্তী দেশগুলোর মধ্যে সকল বিরোধ মীমাংসা করতে পিছু হটবে না।",
      "tag": "Ctg B 25",
      "sub_questions": [
        {
          "label": "ক",
          "question": "আন্তর্জাতিক আদালত কাকে বলে ?",
          "explanation": "জাতিসংঘের প্রধান বিচার বিভাগীয় সংস্থাকে আন্তর্জাতিক আদালত (International Court of Justice) বলা হয়।"
        },
        {
          "label": "খ",
          "question": "অছি পরিষদের কার্যাবলি ব্যাখ্যা করো।",
          "explanation": "অছি পরিষদ মূলত বিশ্বের অনুন্নত বা পরাধীন অঞ্চলের জনগণের স্বার্থ রক্ষা এবং তাদের স্বায়ত্তশাসন বা স্বাধীনতার জন্য প্রস্তুত করার কাজ করে। এই পরিষদের প্রধান কাজ হলো অছিভুক্ত এলাকাগুলোর শাসনব্যবস্থা তদারকি করা এবং সেখানকার জনগণের রাজনৈতিক, অর্থনৈতিক ও সামাজিক অগ্রগতির নিশ্চিত করা। বর্তমানে বিশ্বের প্রায় সব অছিভুক্ত এলাকা স্বাধীন হয়ে যাওয়ায় এই পরিষদের কার্যক্রম এখন অনেকটা আনুষ্ঠানিকতায় সীমাবদ্ধ।"
        },
        {
          "label": "গ",
          "question": "",
          "explanation": "উদ্দীপকটি বিশ্বশান্তি রক্ষায় নিয়োজিত সর্ববৃহৎ আন্তর্জাতিক সংস্থা 'জাতিসংঘ' (United Nations)-এর ইঙ্গিত বহন করে। জাতিসংঘ ১৯৪৫ সালে প্রতিষ্ঠিত হয় যার মূল লক্ষ্য হলো বিশ্বজুড়ে যুদ্ধ বন্ধ করা এবং রাষ্ট্রসমূহের মধ্যে বন্ধুত্বপূর্ণ সম্পর্ক বজায় রাখা। উদ্দীপকে তানিয়ার আকাঙ্ক্ষা অনুযায়ী, এই সংস্থাটি বিশ্বব্যাপী শান্তি রক্ষায় অবিরাম কাজ করে যাচ্ছে এবং আন্তর্জাতিক আইন অনুযায়ী বিভিন্ন দেশের বিরোধ মীমাংসা করে। বাংলাদেশও জাতিসংঘের একটি সক্রিয় সদস্য রাষ্ট্র হিসেবে এর নীতি ও আদর্শের প্রতি পূর্ণ আস্থাশীল। সামগ্রিকভাবে, জাতিসংঘ তার বিভিন্ন অঙ্গসংস্থার মাধ্যমে নিরাপত্তা নিশ্চিত করে এবং শান্তিপূর্ণ উপায়ে সংকট নিরসনের চেষ্টা চালায়। বিশেষ করে আন্তর্জাতিক আদালতের মাধ্যমে রাষ্ট্রগুলোর মধ্যবর্তী আইনি বিরোধের নিষ্পত্তি করা হয়। উদ্দীপকের বক্তব্যের সাথে মিল রেখে বলা যায় যে, বাংলাদেশ তার প্রতিবেশী দেশগুলোর সাথে সমুদ্রসীমা বা সীমান্ত বিরোধের মতো বিষয়গুলো এই সংস্থার অধীনেই ন্যায়সংগতভাবে সমাধান করতে চায়। জাতিসংঘের এই নিরপেক্ষ ভূমিকা বিশ্বকে একটি যুদ্ধমুক্ত নিরাপদ আবাসস্থলে পরিণত করার প্রধান হাতিয়ার হিসেবে কাজ করছে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি উদ্দীপকে ইঙ্গিতকৃত জাতিসংঘের মতো একটি সংগঠন রাষ্ট্রসমূহের মধ্যে পারস্পরিক বিরোধ মীমাংসায় অত্যন্ত কার্যকর ভূমিকা পালন করে। একটি বৈশ্বিক সংস্থা হিসেবে জাতিসংঘ রাষ্ট্রগুলোর মধ্যে সংলাপ ও আলোচনার পরিবেশ তৈরি করে, যা বড় ধরনের যুদ্ধ এড়াতে সাহায্য করে। উদ্দীপকে যেমন বলা হয়েছে, আমরা শান্তির পথে সকল বিরোধ মীমাংসায় বিশ্বাসী; জাতিসংঘ ঠিক এই কাজটিই করে থাকে তার 'নিরাপত্তা পরিষদ' এবং 'আন্তর্জাতিক আদালত'-এর মাধ্যমে। উদাহরণস্বরূপ, বাংলাদেশ প্রতিবেশী দেশ ভারত ও মিয়ানমারের সাথে দীর্ঘদিনের সমুদ্রসীমা বিরোধ এই আন্তর্জাতিক আইনি কাঠামোর মাধ্যমেই শান্তিপূর্ণভাবে সমাধান করতে সক্ষম হয়েছে। সামগ্রিকভাবে, জাতিসংঘ কেবল রাজনৈতিক বিরোধ নয়, বরং মানবাধিকার রক্ষা এবং উদ্বাস্তু সংকটের মতো মানবিক বিষয়েও গুরুত্বপূর্ণ ভূমিকা রাখে। যদিও অনেক ক্ষেত্রে বড় দেশগুলোর ভেটো ক্ষমতার কারণে সংস্থাটি সবসময় দ্রুত সিদ্ধান্ত নিতে পারে না, তবুও এর অস্তিত্বই বিশ্বকে একটি সম্ভাব্য তৃতীয় বিশ্বযুদ্ধ থেকে রক্ষা করে চলেছে। ছোট ও উন্নয়নশীল দেশগুলোর জন্য জাতিসংঘ হলো একটি ভরসাস্থল, যেখানে তারা বৃহৎ শক্তিগুলোর বিরুদ্ধে ন্যায়বিচার প্রার্থনা করতে পারে। এর সলুশন বা চূড়ান্ত বিশ্লেষণে বলা যায়, বর্তমান বিশ্বের জটিল রাজনৈতিক প্রেক্ষাপটে জাতিসংঘের মতো একটি সংগঠনের প্রয়োজনীয়তা অনস্বীকার্য। এটি কেবল বিরোধ মীমাংসাই করে না, বরং টেকসই উন্নয়নের মাধ্যমে যুদ্ধের মূল কারণগুলো (যেমন: দারিদ্র্য ও অসমতা) দূর করতেও কাজ করে। তাই তানিয়ার প্রত্যাশা অনুযায়ী, বিশ্বশান্তি প্রতিষ্ঠা এবং ন্যায়বিচার নিশ্চিত করতে জাতিসংঘের ভূমিকা যেমন অপরিহার্য, তেমনি রাষ্ট্রগুলোর পারস্পরিক সহযোগিতাও এই সাফল্যের জন্য একান্ত কাম্য।"
        }
      ]
    },
    {
      "number": "1",
      "uddipok": "ফাহিম বাংলাদেশের সেরা একটি বিশ্ববিদ্যালয়ে অধ্যয়ন করে। শ্রেণিকক্ষে বসে। সহপাঠীদের সাথে আলোচনাকালে রাজনৈতিক জোটগুলোর প্রশংসা করে এবং মনে করে এ নিয়মটি পূর্বেও প্রচলিত ছিল। মাতৃভাষা আন্দোলনকে কেন্দ্র করে ২১ দফা ভিত্তিক পাঁচটি দল নিয়ে একটি ফ্রন্ট গঠিত হয়েছিল। জনমানুষের অধিকার রক্ষার সনদ হিসেবে ২১ দফাকে মনে করেছিল। ফাহিমের পিতামাতাও ঐ ফ্রন্টের সাথে একাত্মতা প্রকাশ করেছিল।",
      "tag": "Ctg B 25",
      "sub_questions": [
        {
          "label": "ক",
          "question": "লাহোর প্রস্তাব কাকে বলে?",
          "explanation": "১৯৪০ সালের ২৩ মার্চ লাহোরে নিখিল ভারত মুসলিম লীগের অধিবেশনে শেরে বাংলা এ. কে. ফজলুল হক ভারতের উত্তর-পশ্চিম ও পূর্বাঞ্চলের মুসলিম সংখ্যাগরিষ্ঠ এলাকাগুলো নিয়ে স্বাধীন রাষ্ট্র গঠনের যে প্রস্তাব পেশ করেন, তাকে লাহোর প্রস্তাব বলে।"
        },
        {
          "label": "খ",
          "question": "",
          "explanation": "মৌলিক গণতন্ত্র হলো আইয়ুব খান প্রবর্তিত একটি পরোক্ষ নির্বাচন ব্যবস্থা, যেখানে জনগণের সরাসরি ভোটের পরিবর্তে নির্দিষ্ট সংখ্যক প্রতিনিধিদের (৮০,০০০ বিডি মেম্বার) ভোটে রাষ্ট্রপতি ও আইনসভার সদস্য নির্বাচনের বিধান রাখা হয়েছিল। এই ব্যবস্থায় তৃণমূল পর্যায়ে ক্ষমতা দেওয়ার নাম করে আসলে একনায়কতন্ত্রকে বৈধতা দেওয়া হয়েছিল। সাধারণ মানুষ সরাসরি ভোট দেওয়ার অধিকার হারিয়েছিল বলে এটি প্রকৃত গণতন্ত্রের পরিপন্থী একটি নিয়ন্ত্রিত রাজনৈতিক কাঠামো ছিল।"
        },
        {
          "label": "গ",
          "question": "",
          "explanation": "উদ্দীপকের ফ্রন্টটি আমাদের পাঠ্যপুস্তকে বর্ণিত ১৯৫৪ সালের সাধারণ নির্বাচন উপলক্ষে গঠিত ঐতিহাসিক 'যুক্তফ্রন্ট'-কে ইঙ্গিত করে যা তৎকালীন পূর্ব বাংলার রাজনীতিতে এক বৈপ্লবিক পরিবর্তন এনেছিল। তৎকালীন ক্ষমতাসীন মুসলিম লীগের দুঃশাসন, অন্যায় এবং বাংলাকে রাষ্ট্রভাষা হিসেবে অস্বীকৃতির বিরুদ্ধে রুখে দাঁড়াতে ১৯৫৩ সালের ৪ ডিসেম্বর চারটি প্রধান রাজনৈতিক দল—আওয়ামী মুসলিম লীগ, কৃষক-শ্রমিক পার্টি, নেজামে ইসলাম এবং গণতান্ত্রিক দল মিলে এই শক্তিশালী নির্বাচনী জোট বা যুক্তফ্রন্ট গঠন করে। এই গঠনের নেপথ্যে মূল কারিগর ছিলেন বাংলার তিন মহান নেতা শেরে বাংলা এ. কে. ফজলুল হক, হোসেন শহীদ সোহরাওয়ার্দী এবং মাওলানা আব্দুল হামিদ খান ভাসানী, যাঁদের উদ্দেশ্য ছিল বাঙালি জাতীয়তাবাদকে সুসংহত করা। সামগ্রিকভাবে, যুক্তফ্রন্ট গঠন ছিল কেবল কয়েকটি দলের জোট নয়, বরং এটি ছিল পূর্ব পাকিস্তানের শোষিত মানুষের আশা-আকাঙ্ক্ষার একটি মূর্ত প্রতীক যা ছাত্র সমাজ ও সাধারণ মানুষকে ২১ দফা দাবির ভিত্তিতে ঐক্যবদ্ধ করেছিল। এই জোট গঠনের মাধ্যমেই প্রথমবার মুসলিম লীগের মতো শক্তিশালী রাজনৈতিক দলের একচ্ছত্র আধিপত্য চ্যালেঞ্জের মুখে পড়ে এবং পূর্ব বাংলার মানুষের স্বাধিকার আন্দোলনের ভিত আরও মজবুত হয়।"
        },
        {
          "label": "ঘ",
          "question": "",
          "explanation": ""
        }
      ]
    }
  ]
}