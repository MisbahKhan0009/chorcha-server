{
  "title": "কুমিল্লা বোর্ড ২০২৪",
  "subtitle": "পৌরনীতি ও নাগরিকতা (9)",
  "questions": [
    {
      "number": "1",
      "uddipok": "জিম ও আফিফা দুজনই নবম শ্রেণির ছাত্রী। একদিন তারা রাষ্ট্রের উৎপত্তি সম্পর্কে আলোচনা করেছিল। আলোচনার একপর্যায় জিম বলল, এই পৃথিবীর সমস্ত কিছুই এক স্রষ্টার সৃষ্টি। তাই বলা যায়, স্রষ্টাই রাষ্ট্র সৃষ্টি করেছেন। আফিফা দ্বিমত পোষণ করে বলল, রাষ্ট্র সৃষ্টিতে ঐতিহাসিক প্রেক্ষাপটের গুরুত্বপূর্ণ ভূমিকা রয়েছে।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "রাষ্ট্রের নাগরিক হিসেবে ব্যক্তি যে মর্যাদা ও সম্মান পেয়ে থাকে তাকে নাগরিকতা বলে।"
        },
        {
          "label": "খ",
          "question": "",
          "explanation": "পরিবারের সকল কার্যক্রম সদস্যদের কেন্দ্র করে ল্যাবর্তিত হয় বলে একে ক্ষুদ্র সামাজিক প্রতিষ্ঠান বলা হয়। সমাজের ভিতর নানা ধরনের সামাজিক প্রতিষ্ঠান বিদ্যমান। যেমন- সংঘ, সম্প্রদায়, গোষ্ঠী ইত্যাদি। এসব প্রতিষ্ঠান তাদের কার্যপ্রণালির কারণেই বৃহৎ আকৃতির। এসব প্রতিষ্ঠানের সদস্য সংখ্যাও থাকে অনেক বেশি। অন্যদিকে সমাজের অন্যতম সামাজিক সংগঠন পরিবারের কার্যকলাপ এর সদস্যদের মাঝেই সীমাবদ্ধ থাকে। শুধু তাই নয়, অন্যান্য সামাজিক সংগঠনের তুলনায় পরিবারের সদস্য সংখ্যাও থাকে অনেক কম। এজন্য পরিবারকে ক্ষুদ্র সামাজিক সংগঠন বলা হয়।"
        },
        {
          "label": "গ",
          "question": "",
          "explanation": "উদ্দীপকের জিমের মতামতটি রাষ্ট্রের উৎপত্তি সংক্রান্ত ঐশী মতবাদকে নির্দেশ করছে। ঐশী মতবাদ রাষ্ট্রের উৎপত্তি সম্পর্কে সবচেয়ে প্রাচীন মতবাদ। এতে বলা হয়, স্বয়ং বিধাতা বা স্রষ্টা রাষ্ট্র সৃষ্টি করেছেন এবং তিনিই এটিকে সুষ্ঠুভাবে পরিচালনার জন্য শাসক পাঠিয়েছেন। শাসক তাঁর প্রতিনিধি এবং তিনি তার কাজের জন্য একমাত্র স্রষ্টার কাছে দায়ী, জনগণের কাছে নয়। ঐশী মতবাদে শাসকের আদেশ অমান্য করা জনগণের জন্য গর্হিত অপরাধ। কারণ তার আদেশ অমান্য করা বিধাতার আদেশ অমান্য করার শামিল। ঐশী মতবাদ অনুসারে শাসক একাধারে রাষ্ট্র এবং ধর্মীয় প্রধান। উদ্দীপকে বলা হয়েছে, জিম ও আফিফা রাষ্ট্রের উৎপত্তি সম্পর্কে আলোচনা করছিল। আলোচনার এক পর্যায়ে জিম বলল, এই পৃথিবীর সমস্ত কিছুই এক স্রষ্টার সৃষ্টি। তাই বলা যায়, রাষ্ট্র স্রষ্টাই সৃষ্টি করেছেন। পূর্বোক্ত -আলোচনার প্রেক্ষিতে সুস্পষ্ট যে, জিমের বক্তব্যের মাধ্যমে রাষ্ট্র সৃষ্টির বা উৎপত্তির ঐশী মতবাদকে ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "রাষ্ট্রের উৎপত্তি সম্পর্কিত মতবাদে আফিফার বক্তব্যটি অধিক গ্রহণযোগ্য ও বিজ্ঞানসম্মত- কথাটি যথার্থ। উদ্দীপকের আফিফা রাষ্ট্র সৃষ্টির বিষয়ে বলে, রাষ্ট্র সৃষ্টিতে ঐতিহাসিক প্রেক্ষাপটের গুরুত্বপূর্ণ ভূমিকা রয়েছে। অর্থাৎ এখানে রাষ্ট্র সৃষ্টির ঐতিহাসিক মতবাদকে ইঙ্গিত করা হয়েছে। ঐতিহাসিক বা বিবর্তনমূলক মতবাদের মূল বক্তব্য হলো- রাষ্ট্র কোনো একটি বিশেষ কারণে হঠাৎ করে সৃষ্টি হয়নি। দীর্ঘদিনের বিবর্তনের মাধ্যমে সমাজের বিভিন্ন শক্তি ও উপাদান ধীরে ধীরে পরিবর্তিত হতে হতে রাষ্ট্রের উৎপত্তি হয়েছে। যেসব উপাদানের কার্যকারিতার ফলে রাষ্ট্রের উৎপত্তি হয়েছে, সেগুলো হলো-সংস্কৃতির বন্ধন, রক্তের বন্ধন, ধর্মের বন্ধন, যুদ্ধ-বিগ্রহ, অর্থনৈতিক ও রাজনৈতিক চেতনা ও কার্যকলাপ। ঐতিহাসিক বা বিবর্তনমূলক মতবাদ সম্পর্কে ড, গার্নার বলেন, \"রাষ্ট্র বিধাতার সৃষ্টি নয়, বল প্রয়োগের মাধ্যমেও সৃষ্টি হয়নি, বরং ঐতিহাসিক ক্রমবিবর্তনের ফলে রাষ্ট্রের উৎপত্তি হয়েছে।\" বস্তুত ঐতিহাসিক বা বিবর্তনমূলক তত্ত্বে রাষ্ট্রের উৎপত্তির সঠিক ব্যাখ্যা পাওয়া যায়। উপরের আলোচনা শেষে বলা যায়, রাষ্ট্রের উৎপত্তি সম্পর্কে প্রচলিত মতবাদগুলোর মধ্যে ঐতিহাসিক বা বিবর্তনমূলক মতবাদই সবচেয়ে যুক্তিযুক্ত ও গ্রহণযোগ্য মতবাদ।"
        }
      ]
    },
    {
      "number": "2",
      "uddipok": "নিচের ছকটি লক্ষ করো: অধিকার দরিদ্র ও অসহায়দের সাহায্য লাভের অধিকার বেঁচে থাকার অধিকার সমস্যা সমাধানের অধিকার সম্পদ ও সম্মান লাভের অধিকার",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "রাষ্ট্রের নিকট থেকে বিভিন্ন অধিকার ভোগের বিনিময়ে নাগরিককে রাষ্ট্রের প্রতি যে দায়িত্ব পালন করতে হয়, তাকেই কর্তব্য বলে।"
        },
        {
          "label": "খ",
          "question": "কেন নিয়মিত কর প্রদান করা হয়? ব্যাখ্যা করো।",
          "explanation": "রাষ্ট্র পরিচালনার বিশাল ব্যয় নির্বাহ এবং জনকল্যাণমূলক কাজ সম্পাদনের জন্য নাগরিকরা নিয়মিত কর প্রদান করে থাকে। নাগরিকদের প্রদত্ত করের টাকায় সরকার রাস্তাঘাট, স্কুল-কলেজ, হাসপাতাল নির্মাণ এবং দেশের প্রতিরক্ষা ব্যবস্থা সচল রাখে। নিয়মিত কর প্রদান করা নাগরিকের অন্যতম প্রধান আইনগত ও নৈতিক দায়িত্ব, কারণ এর মাধ্যমেই রাষ্ট্রের অর্থনৈতিক ভিত মজবুত হয় এবং নাগরিক সুযোগ-সুবিধা নিশ্চিত করা সম্ভব হয়।"
        },
        {
          "label": "গ",
          "question": "",
          "explanation": "উদ্দীপকের ছকে 'ক' (দরিদ্র ও অসহায়দের সাহায্য লাভের অধিকার) এবং 'খ' (বেঁচে থাকার অধিকার) মূলত নাগরিকের সামাজিক অধিকারকে ইঙ্গিত করে। সামাজিক অধিকার বলতে সেইসব অধিকারকে বোঝায় যা একজন নাগরিকের সুস্থ, সুন্দর ও সম্মানজনকভাবে বেঁচে থাকার জন্য অপরিহার্য এবং সমাজ বা রাষ্ট্র যা নিশ্চিত করতে বাধ্য থাকে। 'বেঁচে থাকার অধিকার' প্রতিটি মানুষের মৌলিক ও প্রাকৃতিক অধিকার, যা ছাড়া অন্যান্য কোনো অধিকার ভোগ করা সম্ভব নয়। অন্যদিকে, 'দরিদ্র ও অসহায়দের সাহায্য লাভের অধিকার' সামাজিক নিরাপত্তার একটি অংশ, যা সমাজের পিছিয়ে পড়া মানুষদের মানসম্মত জীবনযাপনের সুযোগ করে দেয়। সামগ্রিকভাবে, রাষ্ট্রের প্রধান লক্ষ্য হলো নাগরিকদের জানমালের নিরাপত্তা নিশ্চিত করা এবং সমাজের দুর্বল শ্রেণির জন্য বিশেষ সুরক্ষা প্রদান করা। উদ্দীপকের এই দুটি অধিকারই একজন নাগরিকের প্রাথমিক জীবনযাত্রাকে স্থিতিশীল করে এবং তাকে সুন্দর পরিবেশে বিকাশের সুযোগ দেয়। এই সামাজিক অধিকারগুলো যদি কোনো রাষ্ট্রে যথাযথভাবে সংরক্ষিত থাকে, তবে সেই সমাজকে উন্নত ও মানবিক সমাজ হিসেবে গণ্য করা যায়। মূলত ব্যক্তির ব্যক্তিত্ব বিকাশের জন্য এই অধিকারগুলো রাষ্ট্রের পক্ষ থেকে প্রদান করা একটি মৌলিক আইনি ও নৈতিক অঙ্গীকার।"
        },
        {
          "label": "ঘ",
          "question": "",
          "explanation": "উদ্দীপকের 'গ' (সমস্যা সমাধানের অধিকার) এবং 'ঘ' (সম্পদ ও সম্মান লাভের অধিকার) হলো যথাক্রমে নাগরিকের রাজনৈতিক ও সামাজিক অধিকারের বহিঃপ্রকাশ। রাজনৈতিক অধিকার বা সমস্যা সমাধানের অধিকার মূলত নাগরিককে রাষ্ট্রের শাসনকার্যে পরোক্ষভাবে অংশগ্রহণের সুযোগ দেয়, যেখানে সে তার অভাব-অভিযোগ বা সমস্যা নিয়ে কর্তৃপক্ষের দ্বারস্থ হতে পারে। অন্যদিকে, সম্পদ অর্জন এবং সম্মানজনকভাবে সমাজে বসবাসের অধিকার হলো নাগরিকের অর্থনৈতিক ও সামাজিক মর্যাদার ভিত্তি। 'গ' অংশটি নাগরিকের রাজনৈতিক সচেতনতা ও অধিকার আদায়ের প্রক্রিয়ার সাথে যুক্ত, আর 'ঘ' অংশটি নাগরিকের ব্যক্তিগত জীবন ও অর্জিত সম্পদের সুরক্ষা নিশ্চিত করার সাথে সংশ্লিষ্ট। সামগ্রিকভাবে, এই দুই ধরনের অধিকারের মধ্যে গভীর যোগসূত্র রয়েছে কারণ সম্পদ ও সম্মান ছাড়া একজন নাগরিক রাজনৈতিকভাবে সক্রিয় হতে পারে না, আবার রাজনৈতিক অধিকার না থাকলে সম্পদের নিরাপত্তা নিশ্চিত করা কঠিন হয়। সম্পদ লাভের অধিকার নাগরিককে অর্থনৈতিক স্বাধীনতা দেয়, যা তাকে সমাজে মর্যাদাবান করে তোলে; আবার সমস্যা সমাধানের অধিকার বা অভাব-অভিযোগ জানানোর অধিকার থাকলে সে রাষ্ট্রের ভুল সিদ্ধান্ত বা অবিচারের বিরুদ্ধে দাঁড়াতে পারে। এই অধিকারগুলোর সমন্বয়েই একজন নাগরিক একটি রাষ্ট্রের পূর্ণাঙ্গ ও প্রভাবশালী সদস্য হিসেবে নিজের অবস্থান সুসংহত করতে পারে। চূড়ান্ত সমাধান হিসেবে বলা যায় যে, একটি আধুনিক ও গণতান্ত্রিক রাষ্ট্রে 'গ' ও 'ঘ' উভয় অধিকারই সমান গুরুত্বপূর্ণ। সমস্যা সমাধানের অধিকার যেখানে নাগরিকের দাবি আদায়ের পথ খুলে দেয়, সম্পদ ও সম্মান লাভের অধিকার সেখানে নাগরিকের স্বাচ্ছন্দ্য ও সামাজিক অবস্থান সুদৃঢ় করে। সুতরাং, নাগরিকের পূর্ণাঙ্গ বিকাশের জন্য এই দুই প্রকার অধিকারের সহাবস্থান ও রাষ্ট্রের পক্ষ থেকে এগুলোর সুরক্ষা প্রদান করা অপরিহার্য।"
        }
      ]
    },
    {
      "number": "3",
      "uddipok": "দৃশ্যকল্প-১: জনাব আমিরুল ইসলাম পেশায় একজন ব্যবসায়ী। তিনি বিগত জাতীয় নির্বাচনে অংশগ্রহণ করে বিপুল ভোটে জয়লাভ করেন। তিনি প্রয়োজনে নিজ দলের এবং সরকারের বিভিন্ন কর্মকান্ডের গঠনমূলক সমালোচনা করেন। দৃশ্যকল্প-২; বিয়ের পর আর্থিক অনটনের জন্য সুমি তার স্বামী যে প্রতিষ্ঠানে চাকরি করে সেই প্রতিষ্ঠানে চাকরি নেন। একই ধরনের কাজ হলেও মাস শেষে কর্তৃপক্ষ তার স্বামীকে ২০,০০০ টাকা ও সুমিকে ১৫,০০০ টাকা প্রদান করেন। বিষয়টি নিয়ে কর্তৃপক্ষের সাথে আলোচনা করেও কোনো কাজ হয়নি।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "আইন হলো সমাজ স্বীকৃত এবং রাষ্ট্র কর্তৃক অনুমোদিত নিয়ম-কানুন যা মানুষের বাহ্যিক আচরণ নিয়ন্ত্রণ করে।"
        },
        {
          "label": "খ",
          "question": "",
          "explanation": "সামাজিক, রাজনৈতিক, অর্থনৈতিক জীবনে শান্তি-শৃঙ্খলা ও কল্যাণ বজায় রাখার জন্য জনগণ আইন মান্য করে থাকে। আইন মান্য করা নিয়ে রাষ্ট্রবিজ্ঞানীদের মধ্যে মতপার্থক্য দেখা যায়। ইংরেজ দার্শনিক টমাস হবস, জেরেমি বেদাম, জন অস্টিন প্রমুখ বলেন, মানুষ আইন মেনে চলে শাস্তির ভয়ে। কেননা আইন ভঙ্গ করলে শাড়ি পেতে হয়। তবে অধিকাংশ চিন্তাবিদ মনে করেন, মানুষ সমাজজীবনে কল্যাণ নিশ্চিত করার জন্যই আইন মান্য করে।"
        },
        {
          "label": "গ",
          "question": "",
          "explanation": "দৃশ্যকল্প-১-এ রাজনৈতিক স্বাধীনতার কথা বলা হয়েছে। রাষ্ট্রের রাজনৈতিক কর্মকাণ্ডে অংশগ্রহণের স্বাধীনতাকে রাজনৈতিক স্বাধীনতা বলে। রাজনৈতিক স্বাধীনতা বলতে প্রত্যক্ষ ও পরোক্ষভাবে সরকার গঠন ও নিয়ন্ত্রণ করার অধিকারকে বোঝায়। ভোটদানের অধিকার, নির্বাচনে প্রতিদ্বন্দ্বিতা করার অধিকার, নিরপেক্ষভাবে রাজনৈতিক মতামত প্রকাশের অধিকার, সরকারি চাকরি লাভের অধিকার, বিদেশে অবস্থানকালীন নিরাপত্তা লাভ ইত্যাদি হলো রাজনৈতিক স্বাধীনতা। চলমান বিশ্বের সব গণতান্ত্রিক রাষ্ট্রের নাগরিকগণই রাজনৈতিক স্বাধীনতা ভোগ করে থাকেন। দৃশ্যকল্প-১-এ বলা হয়েছে, জনাব আমিরুল ইসলাম পেশায় একজন ব্যবসায়ী। তিনি বিগত জাতীয় নির্বাচনে অংশগ্রহণ করে বিপুল ভোটে জয়লাভ করেন। তিনি প্রয়োজনে নিজ দলের এবং সরকারের বিভিন্ন কর্মকান্ডের গঠনমূলক সমালোচনা করেন। পূর্বে আলোচিত রাজনৈতিক স্বাধীনতার ধারণার প্রেক্ষিতে বলা যায়, দৃশ্যকল্প-১-এ রাজনৈতিক স্বাধীনতার প্রতি ইঙ্গিত করা হয়েছে ।"
        },
        {
          "label": "ঘ",
          "question": "",
          "explanation": "দৃশ্যকল্প-২-এর স্বাধীনতা তথা অর্থনৈতিক স্বাধীনতা না থাকলে অন্যান্য স্বাধীনতা অর্থহীন কথাটি যথার্থ। যোগ্যতা অনুযায়ী পেশা গ্রহণ এবং উপযুক্ত পারিশ্রমিক লাভ করাকে অর্থনৈতিক স্বাধীনতা বলা হয়। দৃশ্যকল্প-২-এ সুমির কর্মরত প্রতিষ্ঠান তাকে ন্যায্য মজুরি না দিয়ে তার অর্থনৈতিক স্বাধীনতা খর্ব করেছে। মূলত আর্থিক সুবিধা প্রাপ্তির জন্য নাগরিকরা অর্থনৈতিক স্বাধীনতা ভোগ করে। এই স্বাধীনতা না থাকলে অন্যান্য স্বাধীনতা ভোগ করা যায় না। সমাজের অন্য শ্রেণির শোষণ থেকে মুক্ত থাকার জন্য অর্থনৈতিক স্বাধীনতা প্রয়োজন। জীবন রক্ষা, সম্পত্তি ভোগ প্রভৃতি স্বাধীনতা ভোগের মাধ্যমে নাগরিক জীবন বিকশিত হয়। আর এ স্বাধীনতার জন্য প্রয়োজন হয় অর্থনৈতিক স্বাধীনতা। অর্থনৈতিক স্বাধীনতা না থাকলে নাগরিকের অন্যান্য স্বাধীনতা অর্থহীন। কারণ মানুষের জীবন ও জীবিকার সাথে অর্থনৈতিক স্বাধীনতা জড়িত। অর্থনৈতিক স্বাধীনতা না থাকলে অন্য সব স্বাধীনতা ভোগ করলেও মানুষের পক্ষে স্বাভাবিক জীবন যাপন করা সম্ভব নয়। উপরের আলোচনার পরিপ্রেক্ষিতে বলা যায়, অর্থনৈতিক স্বাধীনতা ছাড়া অন্য সব স্বাধীনতা অর্থহীন।"
        }
      ]
    },
    {
      "number": "4",
      "uddipok": "ছক-ক ছক-খ ক্ষমতা কেন্দ্রীয় সরকারের নিয়ন্ত্রণে থাকে। সংবিধানের মাধ্যমে ক্ষমতা বণ্টন করা হয়। যেকোনো বিষয়ে সহজে সিদ্ধান্ত নেয়া যায়। অঞ্চলগুলো নিজ নিজ ক্ষেত্রে স্বাধীনভাবে দায়িত্ব পালন করে। আয়তনে ছোট হয়।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "যে রাষ্ট্র জনগণের দৈনন্দিন ন্যূনতম চাহিদা পূরণের লক্ষ্যে কল্যাণমূলক কাজ করে তাকে কল্যাণমূলক রাষ্ট্র বলা হয়।"
        },
        {
          "label": "খ",
          "question": "গণতন্ত্রকে দায়িত্বশীল শাসন ব্যবস্থা বলা হয় কেন? ব্যাখ্যা করো।",
          "explanation": "গণতান্ত্রিক রাষ্ট্রে শাসক জনগণের নিকট দায়বদ্ধ থাকে বলে গণতন্ত্রকে দায়িত্বশীল শাসনব্যবস্থা বলা হয়। যে শাসনব্যবস্থায় রাষ্ট্রের শাসনক্ষমতা জনগণের হাতে ন্যস্ত থাকে তাকে গণতান্ত্রিক শাসনব্যবস্থা বলে। অর্থাৎ জনগণের মতামতের প্রেক্ষিতে এবং তাদের কল্যাণে গণতান্ত্রিক শাসনব্যবস্থা পরিচালিত হয়। নির্বাচিত শাসকগণ প্রতিনিধি হিসেবে জনগণের নিকট দায়ী থেকে জনস্বার্থমূলক কাজ করার চেষ্টা করে। ফলে রাষ্ট্রে দায়িত্বশীল শাসন প্রতিষ্ঠিত হয়। এজন্যই গণতন্ত্রকে দায়িত্বশীল শাসনব্যবস্থা বলা হয়।"
        },
        {
          "label": "গ",
          "question": "",
          "explanation": "ছক 'ক'-তে এককেন্দ্রিক সরকারব্যবস্থার কথা বলা হয়েছে। যে শাসনব্যবস্থায় সরকারের সকল ক্ষমতা কেন্দ্রীয় সরকারের হাতে, ন্যস্ত থাকে এবং কেন্দ্র থেকে দেশের শাসন পরিচালিত হয় তাকে এককেন্দ্রিক সরকার বলে। এ ধরনের রাষ্ট্রে বিভিন্ন প্রদেশ বা অঞ্চল থাকে, যা কেন্দ্রের প্রতিনিধি বা সহায়ক হিসেবে কাজ করে। তবে এ সরকারে আঞ্চলিক সরকারের কোনো স্বতন্ত্র অস্তিত্ব থাকে না। এককেন্দ্রিক সরকার সরল প্রকৃতির। কেন্দ্রের হাতে সব ক্ষমতা ন্যস্ত থাকায় কেন্দ্র ও প্রদেশে ক্ষমতা বণ্টনের ঝামেলা নেই। কেন্দ্র কোনো সিদ্ধান্ত গ্রহণ করলে তা সহজেই সমগ্র দেশের আঞ্চলিক ব্যবস্থাপনার মাধ্যমে বাস্তবায়ন করা যায় বলে সাংগঠনিক সামঞ্জস্য থাকে। এ সরকারের প্রশাসনিক ব্যয় তুলনামূলক কম।এছাড়া কোনো সিন্ধান্ত গ্রহণে আঞ্চলিক প্রশাসনের সাথে পরামর্শ করতে প্রায় না বলে এ ব্যবস্থায় দ্রুত সিদ্ধান্ত গ্রহণ করা যায়। সর্বোপরি যেকোনো ছোট রাষ্ট্রের জন্য এককেন্দ্রিক সরকার অত্যন্ত উপযোগী। উদ্দীপকের 'ক' ছকে বলা হয়েছে, ক্ষমতা কেন্দ্রীয় সরকারের নিয়ন্ত্রণে থাকে। যেকোনো বিষয়ে সহজে সিদ্ধান্ত নেওয়া যায় এবং আয়তনে ছোট হয়। পূর্বে আলোচিত এককেন্দ্রিক সরকারের বৈশিষ্ট্যের আলোকে বলা যায়, ছক 'ক' দ্বারা এককেন্দ্রিক সরকারব্যবস্থাকে নির্দেশ করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ছক 'খ' যুক্তরাষ্ট্রীয় সরকারব্যবস্থাকে নির্দেশ করছে, যা বৃহৎ রাষ্ট্রের জন্য উপযোগী। উদ্দীপকের ছক 'খ'-এ সংবিধানের মাধ্যমে ক্ষমতা বণ্টন করা এবং অঞ্চলগুলো নিজ নিজ ক্ষেত্রে স্বাধীনভাবে দায়িত্ব পালন করার কথা বলা হয়েছে। এসব বৈশিষ্ট্য যুক্তরাষ্ট্রীয় শাসনব্যবস্থার ক্ষেত্রে প্রযোজ্য। অর্থাৎ ছক 'খ' দ্বারা যুক্তরাষ্ট্রীয় শাসনব্যবস্থাকে নির্দেশ করা হয়েছে। যে রাষ্ট্র ব্যবস্থায় একাধিক রাষ্ট্র ও প্রদেশ মিলিত হয়ে একটি রাষ্ট্র গঠন করে, তাকে যুক্তরাষ্ট্র বলে। এ ব্যবস্থায় কেন্দ্রীয় সরকারের শাসনকার্যের সুবিধার জন্য সংবিধানের মাধ্যমে কেন্দ্র ও প্রদেশ বা অঞ্চলের মধ্যে ক্ষমতা বণ্টন করা হয়। যুক্তরাষ্ট্রীয় ব্যবস্থার সবচাইতে বড় গুণ হলো এ ব্যবস্থায় ছোট ছোট অঞ্চলগুলো নিজ নিজ বৈচিত্র্য ও স্বাতন্ত্র্য অক্ষুণ্ণ রেখে একটি বৃহত্তর রাজনৈতিক ব্যবস্থার অংশীদার হতে পারে। এ ব্যবস্থায় ছোট ও দুর্বল রাষ্ট্রগুলো একটি বৃহৎ শক্তির ছায়াতলে সমবেত হয়ে সমান অধিকার ভোগের মাধ্যমে বৃহৎ শক্তিশালী রাষ্ট্রে পরিণত হতে পারে। ক্ষুদ্র রাষ্ট্রগুলো বৃহৎ শক্তির অংশ হিসেবে সকল প্রকার আর্থিক ও রাজনৈতিক সুবিধাও ভোগ করে। আয়তনে বড় রাষ্ট্রে কেন্দ্র থেকে সমগ্র দেশ পরিচালনা করা কষ্টকর বলে এখানে যুক্তরাষ্ট্রীয় সরকারব্যবস্থা উপযুক্ত একটি ব্যবস্থা। পরিশেষে বলা যায়, রাষ্ট্র পরিচালনার সুবিধার ভিত্তিতে যুক্তরাষ্ট্রীয় সরকারব্যবস্থা বৃহৎ আয়তনের রাষ্ট্রের জন্য উপযোগী।"
        }
      ]
    },
    {
      "number": "5",
      "uddipok": "প্রমির বসবাসকৃত দেশটি পরিচালনার ক্ষেত্রে নিয়ম-নীতি লিখিত আকারে লিপিবন্ধ না, যা ধীরগতিতে গড়ে উঠেছে। দেশে কোনো প্রকার জটিল সমস্যার আবির্ভাব হলে প্রচলিত নিয়ম-নীতির মাধ্যমে সমাধান করা হয়। অন্যদিকে সুমির বসবাসকৃত দেশটি পরিচালনার নিয়ম-নীতি সুনির্দিষ্ট দলিলাকারে লিপিবদ্ধ, যা এই দেশের আইন পরিষদ কর্তৃক প্রণীত। দেশের জটিল কোনো সমস্যা দেখা দিলে দলিলে উল্লেখিত নিয়ম-নীতির মাধ্যমে সমাধান করা হয়।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "ঐতিহাসিক 'ম্যাগনাকার্টা' সনদ ১২১৫ সালে স্বাক্ষরিত হয়।"
        },
        {
          "label": "খ",
          "question": "",
          "explanation": "সংবিধানের মাধ্যমেই একটি রাষ্ট্রের লক্ষ্য, আদর্শ এবং শাসনব্যবস্থার সামগ্রিক স্বরূপ প্রতিফলিত হয় বলে একে রাষ্ট্রের দর্পণ বলা হয়। একটি আয়নায় যেমন মানুষের প্রতিচ্ছবি দেখা যায়, তেমনি সংবিধানের ভেতরে তাকালে বোঝা যায় সেই রাষ্ট্রটি গণতান্ত্রিক না কি একনায়কতান্ত্রিক, নাগরিকদের অধিকার কেমন এবং সরকারের ক্ষমতা কতটুকু। এটি রাষ্ট্রের মূল কাঠামো ও মৌলনীতিসমূহ ধারণ করে বলেই একে দর্পণ হিসেবে অভিহিত করা হয়।"
        },
        {
          "label": "গ",
          "question": "",
          "explanation": "উদ্দীপক অনুযায়ী প্রমির বসবাসকৃত দেশের সংবিধান 'অলিখিত সংবিধান' পদ্ধতিতে এবং বিবর্তনের মাধ্যমে ধীরগতিতে গড়ে উঠেছে। অলিখিত সংবিধান কোনো বিশেষ সময়ে কোনো পরিষদ কর্তৃক দলিল আকারে তৈরি করা হয় না। এটি মূলত দীর্ঘদিনের প্রথা, রীতিনীতি, আচার-আচরণ এবং বিচারবিভাগীয় সিদ্ধান্তের ওপর ভিত্তি করে কয়েক শতাব্দী ধরে ধীরে ধীরে বিবর্তিত হয়। উদ্দীপকে যেমন বলা হয়েছে, প্রমির দেশের নিয়মগুলো লিখিত নয় এবং তা সময়ের প্রয়োজনে প্রচলিত রীতিনীতির মাধ্যমেই সমাধান করা হয়, যা অলিখিত সংবিধানের মূল বৈশিষ্ট্য। সামগ্রিকভাবে, এই ধরনের সংবিধান অত্যন্ত নমনীয় হয়। ব্রিটিশ সংবিধান এই পদ্ধতির একটি উৎকৃষ্ট উদাহরণ, যা কোনো একক দলিলে সীমাবদ্ধ নয়। এটি সময়ের পরিবর্তনের সাথে সাথে প্রথাগতভাবে পরিবর্তিত হয়ে আধুনিক রূপ লাভ করেছে। যেহেতু এটি অলিখিত, তাই রাষ্ট্রীয় যেকোনো জটিল পরিস্থিতিতে প্রচলিত প্রথা বা সংসদীয় সিদ্ধান্তের মাধ্যমেই সমাধান খোঁজা হয়। এটি মূলত 'বিবর্তনের মাধ্যমে গঠিত' (Developed) সংবিধান, যা প্রমির দেশের শাসনব্যবস্থায় স্পষ্টভাবে ফুটে উঠেছে।"
        },
        {
          "label": "ঘ",
          "question": "",
          "explanation": "সুমির বসবাসকৃত দেশটির সংবিধান 'লিখিত সংবিধান', যা যুক্তরাষ্ট্রীয় সরকার ব্যবস্থার স্থিতিশীলতা ও সফলতার জন্য অপরিহার্য বা প্রধান পূর্বশর্ত। যুক্তরাষ্ট্রীয় ব্যবস্থায় একটি কেন্দ্রীয় সরকার এবং একাধিক প্রাদেশিক বা আঞ্চলিক সরকার থাকে। এই দুই স্তরের সরকারের মধ্যে ক্ষমতার সুনির্দিষ্ট বণ্টন না থাকলে সবসময় দ্বন্দ্ব ও বিশৃঙ্খলা সৃষ্টি হওয়ার সম্ভাবনা থাকে। সুমির দেশের মতো লিখিত সংবিধান থাকলে সেখানে কেন্দ্র ও প্রদেশের ক্ষমতাগুলো দলিলে স্পষ্টভাবে লিপিবদ্ধ থাকে, যার ফলে কোনো পক্ষই অন্যের অধিকারে হস্তক্ষেপ করতে পারে না। লিখিত হওয়ার কারণে এই সংবিধান দুষ্পরিবর্তনীয় হয়, যা যুক্তরাষ্ট্রীয় কাঠামোর স্থায়িত্ব নিশ্চিত করে। সামগ্রিকভাবে, একটি লিখিত সংবিধান বা সুনির্দিষ্ট দলিল রাষ্ট্রের সর্বোচ্চ আইন হিসেবে কাজ করে। এটি বিচার বিভাগকে স্বাধীনভাবে সংবিধান ব্যাখ্যা করার সুযোগ দেয়, যার ফলে কেন্দ্র বা প্রদেশের মধ্যে কোনো বিবাদ দেখা দিলে লিখিত দলিলে উল্লিখিত নিয়ম-নীতির মাধ্যমে তার সুষ্ঠু সমাধান সম্ভব হয়। অলিখিত বা অস্পষ্ট সংবিধান থাকলে যুক্তরাষ্ট্রীয় ব্যবস্থা ভেঙে পড়ার ঝুঁকি থাকে, কারণ মৌখিক নিয়মে ক্ষমতার সূক্ষ্ম বিভাজন রক্ষা করা প্রায় অসম্ভব। চূড়ান্ত সমাধান হিসেবে বলা যায় যে, যুক্তরাষ্ট্রীয় সরকার ব্যবস্থাকে অর্থবহ ও কার্যকর করতে হলে সুমির দেশের মতো একটি লিখিত ও সুস্পষ্ট সংবিধান থাকা আবশ্যক। এটি যেমন অরাজকতা রোধ করে, তেমনি নাগরিক অধিকার ও আঞ্চলিক স্বায়ত্তশাসনের গ্যারান্টি প্রদান করে। সুতরাং, উদ্দীপকের বক্তব্যটি সম্পূর্ণ যথার্থ যে সুমির বসবাসকৃত লিখিত সংবিধানই যুক্তরাষ্ট্রীয় সরকারের সফলতার মূল ভিত্তি।"
        }
      ]
    },
    {
      "number": "6",
      "uddipok": "",
      "tag": "CB 24",
      "sub_questions": [
        {
          "label": "ক",
          "question": "বাংলাদেশে মোট কতটি প্রশাসনিক উপজেলা রয়েছে?",
          "explanation": "বাংলাদেশে মোট ৪৯২টি প্রশাসনিক উপজেলা রয়েছে। সর্বশেষ গঠিত ৩টি উপজেলাসহ মোট উপজেলা ৪৯৫টি।"
        },
        {
          "label": "খ",
          "question": "প্রশাসনকে রাষ্ট্রের 'হৃৎপিণ্ড' বলা হয় কেন? ব্যাখ্যা করো।",
          "explanation": "রাষ্ট্রের শাসনকাজ পরিচালনা ও শান্তি-শৃঙ্খলা রক্ষার জন্য প্রশাসনকে রাষ্ট্রের হৃৎপিণ্ড বলা হয়। রাষ্ট্রের শাসনকাজ পরিচালনার দায়িত্ব প্রশাসনের। রাষ্ট্রের ভিতরে শান্তি-শৃঙ্খলা রক্ষা ও রীষ্ট্রের সমৃদ্ধির লক্ষ্যে সুষ্ঠু প্রশাসনের কোনো বিকল্প নেই। তাই প্রশাসন রাষ্ট্রের হৃৎপিণ্ড হিসেবে পরিচিত।"
        },
        {
          "label": "গ",
          "question": "উদ্দীপকে ছক-১-এ কোন প্রতিষ্ঠানকে ইঙ্গিত করা হয়েছে? পাঠ্যবইয়ের আলোকে তার কার্যাবলি তুলে ধরো।",
          "explanation": "উদ্দীপকে ছক-১ দ্বারা রাষ্ট্রপতিকে নির্দেশ করা হয়েছে। রাষ্ট্রপতি সাংবিধানিকভাবে নানা ধরনের কাজ সম্পাদন করেন'। রাষ্ট্রপতি রাষ্ট্রের প্রধান। তিনি সাধারণ নির্বাচনে সংখ্যাগরিষ্ঠ দলের নেতাকে সরকার গঠনের জন্য আহ্বান করেন। প্রধানমন্ত্রী ও প্রধান বিচারপতি নিয়োগ ছাড়া অন্যান্য সব কাজ রাষ্ট্রপতি প্রধানমনমন্ত্রীর পরামর্শে করেন। উদ্দীপকের ছক-১-এ বলা হয়েছে, প্রধানমন্ত্রীর পরামর্শে কার্য সম্পাদন করেন এবং নির্বাচনে সংখ্যাগরিষ্ঠ দলের নেতাকে সরকার গঠনে আহ্বান জানান। পূর্বে আলোচিত রাষ্ট্রপতির কাজের আলোকে বলা যায়, ছক-১ দ্বারা রাষ্ট্রপতিকে নির্দেশ করা হয়েছে। সাংবিধানিকভাবে রাষ্ট্রপতি কিছু দায়িত্ব পালন করেন। সরকারের সকল শাসনসংক্রান্ত কাজ রাষ্ট্রপতির নামে পরিচালিত হয়। তিনি প্রধানমন্ত্রীকে নিয়োগ করেন। রাষ্ট্রের শীর্ষস্থানীয় কর্মকর্তাদের নিয়োগের দায়িত্বও রাষ্ট্রপতির। রাষ্ট্রপতি কিছু আইন প্রণয়ন সংক্রান্ত কাজ করেন। তিনি জাতীয় সংসদের অধিবেশন আহ্বান করতে, স্থগিত রাখতে ও প্রধানমন্ত্রীর পরামর্শে সংসদ ভেঙে দিতে পারেন। রাষ্ট্রপতি কোনো আদালত বা অন্য কোনো কর্তৃপক্ষ কর্তৃক দণ্ডপ্রাপ্ত ব্যক্তির সাজা হ্রাস বা মওকুফ করতে পারেন। এছাড়া যুদ্ধ বা অন্য দেশ কর্তৃক আক্রান্ত হয়ে বা অভ্যন্তরীণ গোলযোগের কারণে দেশের নিরাপত্তা বা শান্তি বিনষ্ট হওয়ার উপক্রম হলে রাষ্ট্রপতি জরুরি অবস্থা ঘোষণা করতে পারেন। রাষ্ট্রপতি জাতীয় অনুষ্ঠানে সভাপতিত্ব করেন। দেশের বরেণ্য ব্যক্তিদের খেতাব, 'পদক ও সম্মাননা প্রদান করতে পারেন। তিনি বাংলাদেশে নিযুক্ত বিদেশি কূটনীতিকদের নিয়োগপত্র গ্রহণ করেন। প্রধানমন্ত্রী, অন্যান্য মন্ত্রী ও বিচারপতিদের শপথবাক্য পাঠ করান।"
        },
        {
          "label": "ঘ",
          "question": "উদ্দীপকে উল্লেখিত ছক-২-এ বর্ণিত প্রতিষ্ঠানের ক্ষমতা অপ্রতিরোধ্য, তুমি কি এ বক্তব্যের সাথে একমত? তোমার বক্তব্য যুক্তিসহ তুলে ধরো।",
          "explanation": "উদ্দীপকে উল্লেখিত ছক-২-এ বর্ণিত প্রতিষ্ঠান তথা প্রধানমন্ত্রীর ক্ষমতা অপ্রতিরোধ্য আমি এ বক্তব্যের সাথে একমত। উদ্দীপকে ছক-২-এ উল্লেখ করা হয়েছে, সংবিধান অনুযায়ী সর্বময় ক্ষমতার অধিকারী। রাষ্ট্রের সর্বোচ্চ ক্ষমতা চর্চা করেন। এ বিষয়গুলো প্রধানমন্ত্রীর ক্ষমতার সাথে সাদৃশ্যপূর্ণ। কারণ বাংলাদেশের প্রধানমন্ত্রী সাংবিধানিকভাবেই সর্বময় ক্ষমতার অধিকারী। মন্ত্রিপরিষদ শাসিত সরকারব্যবস্থায় প্রধানমন্ত্রী শাসনব্যবস্থার কেন্দ্রবিন্দু এবং সরকারপ্রধান। তাঁকে কেন্দ্র করেই দেশ, জাতি ও সরকার পরিচালিত হয়। তিনিই প্রকৃত শাসন ক্ষমতার অধিকারী। মন্ত্রিপরিষদের সহযোগিতায় তিনি শাসনসংক্রান্ত সব দায়িত্ব পালন করেন। তাঁর পরামর্শ অনুযায়ী রাষ্ট্রপতি মন্ত্রী, উচ্চপদস্থ কর্মকর্তা, রাষ্ট্রদূত ইত্যাদি নিয়োগ দেন। প্রধানমন্ত্রীকে সরকারের স্তম্ভ বলা হয়। তাঁর পরামর্শ ও অনুমোদন নিয়ে মন্ত্রীরা কাজ করেন। তাঁর নেতৃত্বে সংসদে আইন প্রণয়ন করা হয়। জাতীয় সংসদের অধিবেশন আহ্বান, স্থগিত বা ভেঙে দিতে তিনি রাষ্ট্রপতিকে পরামর্শ দেন। তাঁর সম্মতি ছাড়া কোনো আন্তর্জাতিক চুক্তি সম্পাদিত হতে পারে না। আন্তর্জাতিক সম্মেলনে তিনি রাষ্ট্রের প্রতিনিধিত্ব করেন। তিনি জাতীয় স্বার্থের রক্ষক। প্রধানমন্ত্রীকে কেন্দ্র করেই মন্ত্রিসভা গঠিত, পরিচালিত ও বিলুপ্ত হয়। উপরের আলোচনায় সুস্পষ্ট, সংসদীয় সরকারব্যবস্থায় প্রধানমন্ত্রীই শাসনব্যবস্থার কেন্দ্রবিন্দু। তিনি একাধারে সরকারপ্রধান, দলের প্রধান এবং সংসদের নেতা। তাঁর নির্দেশনা অনুযায়ী সরকারের সব কর্মকাণ্ড পরিচালিত হয়। সুতরাং প্রধানমন্ত্রীর ক্ষমতা অপ্রতিরোধ্য; এ কথা নিশ্চিতভাবেই বলা যায়।"
        }
      ]
    },
    {
      "number": "7",
      "uddipok": "মিঃ 'X' বাংলাদেশের একটি নির্বাচনি এলাকার বাসিন্দা। তিনি 'Y' নামক একটি সাংবিধানিক প্রতিষ্ঠানের মাধ্যমে বাংলাদেশের শাসন বিভাগের সর্বোচ্চ ব্যক্তি হিসেবে নির্বাচিত হন।",
      "tag": "CB 24",
      "sub_questions": [
        {
          "label": "ক",
          "question": "নির্বাচন কী?",
          "explanation": "নির্বাচন হলো প্রতিনিধি বাছাইয়ের একটি প্রক্রিয়া।"
        },
        {
          "label": "খ",
          "question": "গণতন্ত্র বিকাশে রাজনৈতিক দলের ভূমিকা ব্যাখ্যা করো।",
          "explanation": "গণতন্ত্র বিকাশে রাজনৈতিক দলের ভূমিকা অত্যন্ত তাৎপর্যপূর্ণ। গণতন্ত্র মানেই রাজনৈতিক দলের উপস্থিতি। রাজনৈতিক দল জনগণের মতামতকে সুসংগঠিত করে এবং জনগণের মধ্যে রাজনৈতিক চেতনার বিকাশ ঘটায়। রাজনৈতিক দল এর সদস্য ও কর্মীদেরকে গণতান্ত্রিক আচার-আচরণে অভ্যন্ত হতে শেখায়। রাজনৈতিক দল জনগণের স্বার্থবিরোধী সরকারকে অপসারণ করে গণতান্ত্রিক সরকার প্রতিষ্ঠার জন্য। আন্দোলন করে। আর বিরোধী রাজনৈতিক দল সরকারের ভুল-ত্রুটির গঠনমূলক সমালোচনার মাধ্যমে সরকারকে সঠিক পথে চলতে বাধ্য করে। তাই বলা যায়, গণতন্ত্রে রাজনৈতিক দলের গুরুত্ব সর্বাধিক।"
        },
        {
          "label": "গ",
          "question": "মিঃ 'X' নির্বাচনের কোন পদ্ধতিতে শাসন বিভাগের সর্বোচ্চ ব্যক্তি হিসেবে নির্বাচিত হন? ব্যাখ্যা করো।",
          "explanation": "উদ্দীপকের মি. 'X' নির্বাচনের পরোক্ষ পদ্ধতিতে শাসনবিভাগের সর্বোচ্চ ব্যক্তি বা রাষ্ট্রপতি হিসেবে নির্বাচিত হয়েছেন। যে পদ্ধতিতে জনগণ ভোটের মাধ্যমে জনপ্রতিনিধি বা একটি মধ্যবর্তী সংস্থা নির্বাচন করে এবং এই নির্বাচিত জনপ্রতিনিধিগণ ভোট দিয়ে রাষ্ট্রপতি বা সংসদের সংরক্ষিত আসনের সদস্য নির্বাচন করেন, তাকে বলা হয় পরোক্ষ নির্বাচন। যেমন- বাংলাদেশের রাষ্ট্রপতি সংসদ সদস্যদের ভোটে নির্বাচিত হন। বাংলাদেশের শাসনবিভাগের সর্বোচ্চ ব্যক্তি হলেন রাষ্ট্রপতি। আর তিনি পরোক্ষ নির্বাচন পদ্ধতিতে জাতীয় সংসদের সদস্যদের মাধ্যমে নির্বাচিত হন। উদ্দীপকে বলা হয়েছে, মি. 'X' বাংলাদেশের একটি নির্বাচনি এলাকার বাসিন্দা। তিনি 'X' নামক একটি সাংবিধানিক প্রতিষ্ঠানের মাধ্যমে বাংলাদেশের শাসনবিভাগের সর্বোচ্চ ব্যক্তি হিসেবে নির্বাচিত হয়েছেন। এ থেকে বোঝা যায়, মি. 'X' পরোক্ষ পদ্ধতিতে নির্বাচিত হয়েছেন। কারণ উদ্দীপকে বলা হয়েছে, মি. 'X' বাংলাদেশের শাসনবিভাগের সর্বোচ্চ ব্যক্তি। অর্থাৎ তিনি বাংলাদেশের রাষ্ট্রপতি। আর বাংলাদেশের রাষ্ট্রপতি পরোক্ষ পদ্ধতিতে নির্বাচিত হন।"
        },
        {
          "label": "ঘ",
          "question": "উদ্দীপকে উল্লেখিত 'Y' নামক সাংবিধানিক প্রতিষ্ঠানটি গণতন্ত্র বিকাশের ক্ষেত্রে গুরুত্বপূর্ণ ভূমিকা পালন করছে- বিশ্লেষণ করো।",
          "explanation": "উদ্দীপকের 'Y' নামক সাংবিধানিক প্রতিষ্ঠান তথা নির্বাচন কমিশন গণতন্ত্রের বিকাশের ক্ষেত্রে গুরুত্বপূর্ণ ভূমিকা পালন করছে। গণতান্ত্রিক শাসনব্যবস্থায় নির্বাচন একটি গুরুত্বপূর্ণ বিষয়। বিভিন্ন স্তরে প্রতিনিধি বাছাইয়ের উদ্দেশ্যে নির্বাচন অনুষ্ঠিত হয়। গণতান্ত্রিক রাষ্ট্রে নির্বাচনের মাধ্যমে জনমত প্রকাশ পায়। জনগণের রায়ের ভিত্তিতে সংখ্যাগরিষ্ঠ দলের নেতৃত্বে সরকার গঠিত হয়। রাজনৈতিক স্থিতিশীলতা অর্জন এবং অবাঞ্ছিত রাজনৈতিক দলের অবসান ঘটাতে নির্বাচনের গুরুত্ব অপরিসীম। আর এই নির্বাচন পরিচালনার দায়িত্ব নির্বাচন কমিশনের ওপর ন্যস্ত। গণতান্ত্রিক প্রতিষ্ঠান নির্মাণের পূর্বশর্ত হচ্ছে কার্যকর নির্বাচনব্যবস্থা। কার্যত সুষ্ঠু ও নিরপেক্ষ নির্বাচনব্যবস্থা হচ্ছে গণতন্ত্রের রক্ষাকবচ। আর সুষ্ঠু ও নিরপেক্ষ নির্বাচন অনুষ্ঠানের দায়িত্ব নির্বাচন কমিশনের। কিন্তু নির্বাচন কমিশন যদি স্বাধীন ও নিরপেক্ষ না হয় তবে সুষ্ঠু এবং নিরপেক্ষ নির্বাচন করা সম্ভব নয়। আর নির্বাচন সুষ্ঠু না হলে গণতন্ত্রও প্রতিষ্ঠিত হবে না। উপরের আলোচনার পরিসমাপ্তিতে বলা যায়, গণতন্ত্রের বিকাশে নির্বাচন কমিশনের ভূমিকা অত্যন্ত তাৎপর্যপূর্ণ।"
        }
      ]
    },
    {
      "number": "8",
      "uddipok": "গ্রামের বিত্তশালী কৃষক রহিম মিয়া নাতি-নাতনির মুখ দেখার আশায় তার একমাত্র পুত্র সন্তান ফারহানকে অল্প বয়সে বিয়ে দেন। বছর না ঘুরতেই তিনি দাদা হন। অপরদিকে রিক্সাচালক করিম যাচাই বাছাই না করেই তার নবম শ্রেণিতে পড়ুয়া মেয়েকে অবস্থাসম্পন্ন সচ্ছল পরিবারের পাত্রের সাথে বিয়ে দেন। পাত্র ছিল অত্যন্ত বদরাগী। দিনশেষে ঘরে ফিরে সামান্য ভুলের কারণে বউকে বেদম প্রহার করে। ফলে তাদের সংসারে অশান্তি লেগেই থাকে।",
      "tag": "CB 24",
      "sub_questions": [
        {
          "label": "ক",
          "question": "বাংলাদেশে প্রতিবর্গ কি. মি. কত জন লোক বাস করে?",
          "explanation": "সর্বশেষ জনশুমারি (২০২২) অনুযায়ী বাংলাদেশে প্রতি বর্গকিলোমিটারে ১,১১৯ জন লোক বাস করে।"
        },
        {
          "label": "খ",
          "question": "",
          "explanation": "নিরক্ষরতা অর্থনৈতিক উন্নয়নের প্রধান অন্তরায় কারণ এটি মানুষের দক্ষতা ও উৎপাদনশীলতাকে সীমিত করে দেয়। একজন নিরক্ষর মানুষ আধুনিক প্রযুক্তি, উন্নত কৃষি পদ্ধতি বা শিল্পকারখানার জটিল যন্ত্রপাতি ব্যবহারে অক্ষম থাকে। শিক্ষার অভাবে তারা কেবল কায়িক শ্রমের ওপর নির্ভরশীল হয়, যা দিয়ে দ্রুত অর্থনৈতিক উন্নয়ন সম্ভব নয়। এছাড়া নিরক্ষর জনগোষ্ঠী সচেতনতার অভাবে জনসংখ্যা বৃদ্ধি ও কুসংস্কারের শিকার হয়, যা রাষ্ট্রের সম্পদের ওপর অতিরিক্ত চাপ সৃষ্টি করে। সুতরাং, দক্ষ জনশক্তি গড়তে না পারার কারণেই নিরক্ষরতা উন্নয়নের পথে বড় বাধা।"
        },
        {
          "label": "গ",
          "question": "",
          "explanation": "দৃশ্যকল্প-১-এ অধিক জনসংখ্যা এবং এর মূল কারণ হিসেবে বাল্যবিবাহ ও পুত্রসন্তানের আকাঙ্ক্ষার মতো সামাজিক সমস্যার কথা বলা হয়েছে। রহিম মিয়া বিত্তশালী হলেও তাঁর মানসিকতা সেকেলে। তিনি নাতনির মুখ দেখার নেশায় তাঁর পুত্র ফারহানকে অল্প বয়সে বিয়ে দেন। বাংলাদেশের প্রেক্ষাপটে বাল্যবিবাহ হলো জনসংখ্যা বৃদ্ধির অন্যতম প্রধান কারণ। কম বয়সে বিয়ে হওয়ার ফলে প্রজননকাল দীর্ঘ হয়, যা দ্রুত জনসংখ্যা বৃদ্ধিতে ভূমিকা রাখে। রহিম মিয়ার ক্ষেত্রেও আমরা দেখি, বছর না ঘুরতেই তিনি দাদা হয়েছেন। এটি একটি পরিকল্পিত পরিবারের ধারণা বিরোধী। সামগ্রিকভাবে, রহিম মিয়ার মতো মানুষের এই ধরণের অযৌক্তিক সামাজিক ও আবেগীয় আকাঙ্ক্ষা দেশের জনসংখ্যা পরিস্থিতিকে আরও জটিল করে তোলে। সম্পদের প্রাচুর্য থাকলেও অপরিকল্পিতভাবে জনসংখ্যা বাড়ালে তা পরবর্তী প্রজন্মের জন্য মানসম্মত জীবন নিশ্চিত করতে বাধা দেয়। দৃশ্যকল্প-১ মূলত আমাদের এই অসচেতনতা ও ভুল পারিবারিক সিদ্ধান্তের ভয়াবহতার দিকেই ইঙ্গিত করছে।"
        },
        {
          "label": "ঘ",
          "question": "",
          "explanation": "দৃশ্যকল্প-২-এ করিমের মেয়ে 'পারিবারিক সহিংসতা' ও 'নারী নির্যাতনের' শিকার। এই সামাজিক সমস্যাটি মোকাবিলা করার জন্য নিম্নোক্ত পদক্ষেপসমূহ গ্রহণ করা জরুরি বলে আমি মনে করি: ১. বাল্যবিবাহ রোধ: করিম তার নবম শ্রেণিতে পড়ুয়া (নাবালিকা) মেয়েকে বিয়ে দিয়েছেন, যা আইনগতভাবে অপরাধ। এই সমস্যা মোকাবিলায় ১৮ বছরের আগে মেয়েদের বিয়ে না দেওয়ার কঠোর আইন কার্যকর করতে হবে। ২. অভিযোগ প্রদান (Hotline): নির্যাতনের শিকার হলে দমে না গিয়ে সরকারি সাহায্য কেন্দ্রের সাহায্য নিতে হবে। বর্তমানে বাংলাদেশে জাতীয় জরুরি সেবা ৯৯৯ এবং নারী ও শিশু নির্যাতন প্রতিরোধে ১০৯ নম্বর অত্যন্ত কার্যকর। ৩. যৌতুক ও মানসিকতা পরিবর্তন: করিম পাত্রের সচ্ছলতা দেখেছেন কিন্তু গুণাবলি দেখেননি। সামাজিক মর্যাদা বা অর্থের লোভে বিয়ে দেওয়ার মানসিকতা পরিহার করতে হবে। ৪. আইনি সহায়তা: বাংলাদেশের 'নারী ও শিশু নির্যাতন দমন আইন ২০০০ (সংশোধিত ২০০৩)' এবং 'পারিবারিক সহিংসতা (প্রতিরোধ ও সুরক্ষা) আইন ২০১০' অনুযায়ী অপরাধীকে আইনের আওতায় এনে দৃষ্টান্তমূলক শাস্তি নিশ্চিত করতে হবে। কেবল আইন দিয়ে এই ব্যাধি দূর করা সম্ভব নয়। করিমের মেয়ের মতো পরিস্থিতি এড়াতে কন্যাসন্তানকে শিক্ষিত ও স্বাবলম্বী করা প্রয়োজন। সমাজের মানুষের মধ্যে নৈতিক মূল্যবোধ জাগ্রত করতে হবে যাতে কেউ নারীর ওপর হাত তোলার দুঃসাহস না দেখায়। পারিবারিক শান্তি ও সামাজিক শৃঙ্খলা রক্ষায় সচেতনতা ও আইনের প্রয়োগ—উভয়ই সমান গুরুত্বপূর্ণ।"
        }
      ]
    },
    {
      "number": "9",
      "uddipok": "ঢাকা বিশ্ববিদ্যালয়ের রাষ্ট্রবিজ্ঞান বিভাগের দু'দল শিক্ষার্থী দেশের বাহিরে শিক্ষা সফরে বের হন। প্রথম দলটি দক্ষিণ এশিয়ার কয়েকটি দেশ ভ্রমণ করেন এবং একটি দেশের রাজধানীতে 'ক' নামক একটি আঞ্চলিক সংস্থার সচিবালয় দেখতে পান। অপর দলটি (আটলান্টিকের পশ্চিম তীরের একটি দেশ) ভ্রমণ করতে গিয়ে 'খ' নামক অন্য একটি আন্তর্জাতিক সংস্থার সদর দপ্তর দেখতে পান। পৃথিবীর প্রায় প্রতিটি স্বাধীন দেশ এই সংস্থার সদস্য। সংস্থাটি বিশ্বে শান্তি শৃংঙ্খলা রক্ষায় কাজ করে।",
      "tag": "CB 24",
      "sub_questions": [
        {
          "label": "ক",
          "question": "OIC কখন গঠিত হয়?",
          "explanation": "ওআইসি (OIC) বা অর্গানাইজেশন অব ইসলামিক কোঅপারেশন ১৯৬৯ সালের ২৫ সেপ্টেম্বর মরক্কোর রাজধানী রাবাতে গঠিত হয়।"
        },
        {
          "label": "খ",
          "question": "",
          "explanation": "অছি এলাকা বলতে এমন কিছু অনুন্নত বা পরাধীন অঞ্চলকে বোঝায়, যেগুলোর শাসনভার জাতিসংঘ তার 'অছি পরিষদ'-এর মাধ্যমে কোনো উন্নত দেশের ওপর ন্যস্ত করে। এর মূল লক্ষ্য হলো ওই নির্দিষ্ট এলাকার জনগণকে স্বায়ত্তশাসন বা স্বাধীনতার জন্য উপযুক্ত করে তোলা এবং তাদের রাজনৈতিক ও সামাজিক অবস্থার উন্নতি করা। দ্বিতীয় বিশ্বযুদ্ধের পর লিগ অব নেশনসের ম্যানডেটভুক্ত এলাকা এবং অক্ষশক্তির থেকে মুক্ত হওয়া অঞ্চলগুলোকে অছি এলাকার অন্তর্ভুক্ত করা হয়েছিল। ১৯৯৪ সালে পালাউ (Palau) স্বাধীন হওয়ার মাধ্যমে বর্তমানে বিশ্বে কোনো অছি এলাকা অবশিষ্ট নেই।"
        },
        {
          "label": "গ",
          "question": "",
          "explanation": "উদ্দীপকের ‘ক’ নামক সংস্থার সাথে আমার পাঠ্যবইয়ের দক্ষিণ এশীয় আঞ্চলিক সহযোগিতা সংস্থা বা সার্ক (SAARC)-এর মিল পাওয়া যায়। দক্ষিণ এশিয়ার আটটি দেশ নিয়ে গঠিত এই সংস্থার প্রধান সচিবালয় নেপালের রাজধানী কাঠমান্ডুতে অবস্থিত, যা উদ্দীপকের প্রথম দলের ভ্রমণের বর্ণনার সাথে হুবহু মিলে যায়। সার্ক মূলত সদস্য রাষ্ট্রগুলোর মধ্যে অর্থনৈতিক সমৃদ্ধি, সামাজিক প্রগতি এবং সাংস্কৃতিক উন্নয়নের লক্ষ্যে কাজ করে থাকে। পারস্পরিক সহযোগিতার মাধ্যমে এই অঞ্চলের সাধারণ মানুষের জীবনযাত্রার মানোন্নয়ন করাই এই সংস্থার প্রধান উদ্দেশ্য। ১৯৮৫ সালে প্রতিষ্ঠিত এই সংস্থাটি দক্ষিণ এশিয়ার দেশগুলোর মধ্যে একটি শক্তিশালী প্ল্যাটফর্ম হিসেবে কাজ করছে। যদিও ভারত ও পাকিস্তানের রাজনৈতিক দ্বৈরথের কারণে এর গতি মাঝেমধ্যে থমকে যায়, তবুও কৃষি, শিক্ষা ও দুর্যোগ ব্যবস্থাপনায় এর গুরুত্ব অপরিসীম। এটি দক্ষিণ এশীয় দেশগুলোর মধ্যে 'একই আত্মা কিন্তু ভিন্ন শরীর'—এই ধারণার প্রতিফলন ঘটায়।"
        },
        {
          "label": "ঘ",
          "question": "",
          "explanation": "উদ্দীপকের 'খ' নামক সংস্থাটি হলো জাতিসংঘ (UN), যার সদর দপ্তর আটলান্টিকের পশ্চিম তীরে অবস্থিত মার্কিন যুক্তরাষ্ট্রের নিউইয়র্ক শহরে। জাতিসংঘের বড় সফলতা হলো এটি বিগত আট দশক ধরে তৃতীয় বিশ্বযুদ্ধ রুখতে সক্ষম হয়েছে এবং অনেক দেশ থেকে ঔপনিবেশিক শাসনের অবসান ঘটিয়েছে। তারা ডি-কলোনাইজেশন, শিশুদের জন্য ইউনিসেফ (UNICEF)-এর মাধ্যমে স্বাস্থ্যসেবা প্রদান এবং বিশ্বজুড়ে শান্তি রক্ষা মিশনের (Peacekeeping Mission) মাধ্যমে বহু দেশে গৃহযুদ্ধ বন্ধ করেছে। উদাহরণস্বরূপ, দক্ষিণ সুদান ও নামিবিয়া গঠনে এবং বিভিন্ন দেশে নির্বাচন পরিচালনায় জাতিসংঘের ভূমিকা অনন্য। সফলতার পাশাপাশি জাতিসংঘের বেশ কিছু ব্যর্থতাও রয়েছে, বিশেষ করে ক্ষমতাধর দেশগুলোর 'ভেটো' (Veto) ক্ষমতার কারণে এটি অনেক সময় গুরুত্বপূর্ণ সিদ্ধান্ত নিতে পারে না। ফিলিস্তিন সমস্যা, কাশ্মীর ইস্যু কিংবা সাম্প্রতিক রাশিয়া-ইউক্রেন সংকটে নিরাপত্তা পরিষদের স্থবিরতা সংস্থাটির সীমাবদ্ধতাকে ফুটিয়ে তুলেছে। বড় শক্তিগুলোর আধিপত্যের কারণে এটি সবসময় বিশ্বশান্তি নিশ্চিতে শতভাগ সফল হতে পারছে না। সমাধান হিসেবে বলা যেতে পারে, বর্তমান বিশ্ব পরিস্থিতিতে জাতিসংঘের কার্যকারিতা বাড়াতে নিরাপত্তা পরিষদের সংস্কার এবং উন্নয়নশীল দেশগুলোর প্রতিনিধিত্ব বৃদ্ধি করা জরুরি। পাশাপাশি ভেটো ক্ষমতার অপব্যবহার রোধ করে আন্তর্জাতিক আইনের নিরপেক্ষ প্রয়োগ নিশ্চিত করতে পারলেই এটি প্রকৃত অর্থে বিশ্বশান্তির ধারক হিসেবে নিজের সার্থকতা প্রমাণ করতে পারবে।"
        }
      ]
    },
    {
      "number": "1",
      "uddipok": "দৃশ্যকল্প-১: সুমন ফেব্রুয়ারির এক সকালে তার দাদার সাথে খালি পায়ে হাতে ফুল নিয়ে শহীদ মিনারে যায়। রাস্তায় শতশত মানুষের এরূপ দৃশ্য তাকে মুগ্ধ করে এবং দিনটি সম্পর্কে তাকে কৌতূহলী করে তোলে। তাই সে তার দাদার কাছে দিনটির তাৎপর্য সম্পর্কে জানতে চায়। দৃশ্যকল্প-২: স্বাধীনতার পূর্বে পাকিস্তানে সমমনা পাঁচটি রাজনৈতিক দল নিয়ে একটি নির্বাচনি জোট গঠন করা হয়। এ জোটের নির্বাচনি কর্মসূচি ছিলো ২১ দফা।",
      "tag": "CB 24",
      "sub_questions": [
        {
          "label": "ক",
          "question": "কীসের ভিত্তিতে পাকিস্তান রাষ্ট্রের সৃষ্টি হয়?",
          "explanation": "১৯৪৭ সালে দ্বিজাতি তত্ত্ব (Two-Nation Theory) এবং প্রধানত ধর্মের ভিত্তিতে, মুসলিম সংখ্যাগরিষ্ঠ এলাকা নিয়ে পাকিস্তান রাষ্ট্র সৃষ্টি হয়।"
        },
        {
          "label": "খ",
          "question": "আগরতলা মামলা কেন দায়ের করা হয়েছিল?",
          "explanation": "বাঙালির জাতীয়তাবাদী আন্দোলনকে স্তব্ধ করতে এবং স্বাধিকার আন্দোলনকে চিরতরে দমন করার লক্ষ্যে পাকিস্তান সরকার ঐতিহাসিক 'আগরতলা মামলা' (রাষ্ট্র বনাম শেখ মুজিবুর রহমান ও অন্যান্য) দায়ের করেছিল। তৎকালীন সরকার অভিযোগ করে যে, বঙ্গবন্ধু শেখ মুজিবুর রহমান এবং আরও ৩৪ জন সামরিক-বেসামরিক ব্যক্তি ভারতের সহায়তায় সশস্ত্র অভ্যুত্থানের মাধ্যমে পূর্ব পাকিস্তানকে বিচ্ছিন্ন করার ষড়যন্ত্র করছেন। মূলত ১৯৬৬ সালের 'ছয় দফা' আন্দোলনের জনপ্রিয়তা দেখে ভীত হয়ে বঙ্গবন্ধুকে কারারুদ্ধ করে রাখা এবং আন্দোলনকে প্রশ্নবিদ্ধ করাই ছিল এই মামলার মূল উদ্দেশ্য।"
        },
        {
          "label": "গ",
          "question": "দৃশ্যকল্প-১-এ কোন আন্দোলনের প্রতি ইঙ্গিত করা হয়েছে? পাঠ্যবইয়ের আলোকে ব্যাখ্যা করো।",
          "explanation": "দৃশ্যকল্প-১-এ ১৯৫২ সালের মহান 'ভাষা আন্দোলনের' প্রতি ইঙ্গিত করা হয়েছে। সুমন এবং তার দাদার খালি পায়ে শহীদ মিনারে ফুল দিতে যাওয়ার দৃশ্যটি মূলত ২১শে ফেব্রুয়ারির 'প্রভাতফেরি'কে নির্দেশ করে। ১৯৫২ সালের এই দিনে মাতৃভাষা বাংলার মর্যাদা রক্ষায় সালাম, বরকত, রফিক, জব্বারের মতো বীর সন্তানেরা বুকের রক্ত ঢেলে দিয়েছিলেন। তাঁদের সেই আত্মত্যাগের মাধ্যমেই বাংলা ভাষা অন্যতম রাষ্ট্রভাষার স্বীকৃতি পায়। ভাষা আন্দোলন কেবল একটি সাংস্কৃতিক আন্দোলন ছিল না, এটি ছিল বাঙালির রাজনৈতিক চেতনার ভিত্তি। এই আন্দোলনের মাধ্যমে বাঙালিরা প্রথম তাদের স্বতন্ত্র জাতীয় পরিচয় সম্পর্কে সচেতন হয়। খালি পায়ে চলা, কালো ব্যাজ ধারণ এবং 'আমার ভাইয়ের রক্তে রাঙানো একুশে ফেব্রুয়ারি' গানটি গাওয়ার যে ঐতিহ্য আমরা দৃশ্যকল্পে দেখি, তা মূলত ভাষাশহীদদের প্রতি শ্রদ্ধা নিবেদন এবং বাঙালির অসাম্প্রদায়িক চেতনারই বহিঃপ্রকাশ।"
        },
        {
          "label": "ঘ",
          "question": "দৃশ্যকল্প-২-এর নির্বাচনি জোট তৎকালীন পূর্ব পাকিস্তানের স্বাধিকার আন্দোলনকে আরও যৌক্তিক প্রমাণ করেছিল- তুমি কি একমত? মতামত দাও!",
          "explanation": "হ্যাঁ, আমি এই বক্তব্যের সাথে সম্পূর্ণ একমত যে—\"দৃশ্যকল্প-২-এর নির্বাচনি জোট তৎকালীন পূর্ব পাকিস্তানের স্বাধিকার আন্দোলনকে আরও যৌক্তিক প্রমাণ করেছিল।\" দৃশ্যকল্প-২-এ উল্লিখিত জোটটি হলো ১৯৫৪ সালের 'যুক্তফ্রন্ট'। আওয়ামী মুসলিম লীগ, কৃষক শ্রমিক পার্টিসহ পাঁচটি সমমনা দল নিয়ে এই জোট গঠিত হয়েছিল। তাঁদের নির্বাচনি ইশতেহার ছিল '২১ দফা', যা ছিল বাঙালির অধিকার আদায়ের মূল সনদ। এই জোটের বিজয় স্বাধিকার আন্দোলনকে নিচের কারণগুলোর মাধ্যমে যৌক্তিক করে তোলে: জনমতের প্রতিফলন: ১৯৫৪ সালের নির্বাচনে যুক্তফ্রন্ট মুসলিম লীগকে শোচনীয়ভাবে পরাজিত করে। এটি প্রমাণ করে যে, পূর্ব বাংলার জনগণ আর পাকিস্তানের বৈষম্যমূলক শাসন চায় না। ২১ দফার গুরুত্ব: এই দফায় বাংলাকে রাষ্ট্রভাষা করা, স্বায়ত্তশাসন প্রদান এবং শোষণের অবসানের কথা ছিল। বিশাল ব্যবধানে জয়ের ফলে এই দাবিগুলো আইনি ভিত্তি পায়। জাতীয়তাবাদের বিকাশ: এই নির্বাচনে জয়ের ফলে বাঙালির মনে এই আত্মবিশ্বাস তৈরি হয় যে, ব্যালট বিপ্লবের মাধ্যমেও শাসকগোষ্ঠীকে পরাজিত করা সম্ভব। এটিই পরবর্তীকালে ১৯৬৬-এর ছয় দফা ও একাত্তরের মুক্তিযুদ্ধের প্রেরণা হিসেবে কাজ করে। যুক্তফ্রন্ট নির্বাচন কেবল একটি ক্ষমতা বদলের পালা ছিল না, বরং এটি ছিল পাকিস্তানি শোষকদের বিরুদ্ধে বাঙালির প্রথম সফল রাজনৈতিক বিজয়। এটি আন্তর্জাতিকভাবে প্রমাণ করেছিল যে, পূর্ব পাকিস্তানের স্বায়ত্তশাসনের দাবি কোনো বিচ্ছিন্নতাবাদী দাবি নয়, বরং এটি এদেশের আপামর জনসাধারণের প্রাণের দাবি।"
        }
      ]
    },
    {
      "number": "2",
      "uddipok": "রাসেল চতুর্থ বর্ষের একজন শিক্ষার্থী। মুক্তিযুদ্ধের সময় তার কলেজের অনেক শিক্ষার্থী মুক্তিযুদ্ধে অংশগ্রহণ করে। তার সহপাঠীদের দেখাদেখি সেও একদিন পালিয়ে একটি বাহিনীর অধীনে প্রশিক্ষণ নিয়ে মুক্তিযুদ্ধে অংশগ্রহণ করে। পাকিস্তানি সেনাবাহিনীর বিরুদ্ধে 'কামারা' যুদ্ধে অংশগ্রহণকালে গুলির আঘাতে তার একটি পা হারায়। যুদ্ধ শেষে ফিরে এসে সে তার পরিবারের কাউকে ফিরে পায়নি।",
      "tag": "CB 24",
      "sub_questions": [
        {
          "label": "ক",
          "question": "লাহোর প্রস্তাব কী?",
          "explanation": "১৯৪০ সালের ২৩শে মার্চ নিখিল ভারত মুসলিম লীগের লাহোর অধিবেশনে শেরে বাংলা এ. কে. ফজলুল হক যে প্রস্তাব পেশ করেন, তাকে লাহোর প্রস্তাব বলা হয়।"
        },
        {
          "label": "খ",
          "question": "",
          "explanation": "গেরিলা যুদ্ধ হলো একটি বিশেষ যুদ্ধকৌশল যেখানে ক্ষুদ্র ক্ষুদ্র দলে বিভক্ত হয়ে শত্রুপক্ষের অগোচরে অতর্কিত আক্রমণ করা হয়। মুক্তিযুদ্ধের সময় যখন পাকিস্তানি সেনাবাহিনী ভারী অস্ত্রশস্ত্র নিয়ে অবস্থান করছিল, তখন বাংলাদেশের মুক্তিকামী সাধারণ মানুষ ও ছাত্ররা এই পদ্ধতিতে যুদ্ধ করে। তারা শত্রুর ওপর হামলা চালিয়ে দ্রুত নিরাপদ স্থানে সরে পড়ত। ভৌগোলিক পরিবেশের সুবিধা নিয়ে শত্রুকে ক্লান্ত ও বিপর্যস্ত করাই ছিল এই যুদ্ধের মূল লক্ষ্য।"
        },
        {
          "label": "গ",
          "question": "",
          "explanation": "উদ্দীপকের রাসেল ও তার সহপাঠীরা মুক্তিযুদ্ধের সময় 'মুক্তিবাহিনী' (বিশেষ করে গণবাহিনী বা গেরিলা বাহিনী) এর সদস্য ছিল। ছাত্রদের অংশগ্রহণ: উদ্দীপকে উল্লেখ আছে রাসেল চতুর্থ বর্ষের ছাত্র এবং তার কলেজের অনেক শিক্ষার্থী যুদ্ধে অংশ নিয়েছে। ইতিহাসে দেখা যায়, ১৯৭১ সালে ছাত্রসমাজই ছিল মুক্তিযুদ্ধের প্রাণশক্তি। প্রশিক্ষণ ও যুদ্ধ: রাসেল বাড়ি থেকে পালিয়ে একটি বাহিনীর অধীনে প্রশিক্ষণ নেয়। এটি মূলত 'গণবাহিনী' বা সাধারণ মানুষের নিয়ে গঠিত বাহিনীর বৈশিষ্ট্য, যারা স্বল্পমেয়াদী প্রশিক্ষণ নিয়ে গেরিলা কায়দায় যুদ্ধ করত। সম্মুখ যুদ্ধ: রাসেলের 'কামারা' যুদ্ধে অংশগ্রহণ (যা মূলত ঐতিহাসিক কোনো যুদ্ধের প্রতীকী নাম হতে পারে) এবং রণক্ষেত্রে সরাসরি লিপ্ত হওয়া প্রমাণ করে সে নিয়মিত বা অনিয়মিত বাহিনীর সদস্য হিসেবে দেশমাতৃকার সেবায় নিয়োজিত ছিল।"
        },
        {
          "label": "ঘ",
          "question": "",
          "explanation": "\"উদ্দীপকের রাসেল ও তার সঙ্গীরা এদেশের শ্রেষ্ঠ সন্তান\"—উক্তিটি ইতিহাসের নিরিখে পরম সত্য এবং অনস্বীকার্য। নিচে এর সপক্ষে মূল্যায়ন করা হলো: ১. সর্বোচ্চ ত্যাগ: রাসেল দেশের জন্য যুদ্ধ করতে গিয়ে তার একটি পা হারিয়েছেন এবং যুদ্ধে তার পরিবারের সবাইকে হারিয়েছেন। এই যে আত্মত্যাগ, তা পার্থিব কোনো কিছুর বিনিময়ে পূরণ সম্ভব নয়। একজন মানুষের জন্য তার জীবন এবং পরিবারই সবচেয়ে বড় সম্পদ, যা রাসেল দেশের জন্য উৎসর্গ করেছেন। ২. অসীম সাহসিকতা: পাকিস্তানি সেনাবাহিনীর মতো প্রশিক্ষিত ও আধুনিক মারণাস্ত্রে সজ্জিত বাহিনীর বিরুদ্ধে রাসেলের মতো ছাত্ররা যে সাহসের পরিচয় দিয়েছিল, তা বিশ্ব ইতিহাসে বিরল। মৃত্যু নিশ্চিত জেনেও তারা পিছুপা হয়নি। ৩. নিঃস্বার্থ দেশপ্রেম: রাসেল কোনো ব্যক্তিগত লাভের আশায় যুদ্ধে যাননি। সহপাঠীদের দেখাদেখি দেশের টানে তিনি পালিয়ে যুদ্ধে গেছেন। এই নিঃস্বার্থ দেশপ্রেমই তাঁকে এবং তাঁর সঙ্গীদের সাধারণ মানুষের কাতার থেকে উপরে তুলে 'বীর শ্রেষ্ঠ' বা 'দেশের শ্রেষ্ঠ সন্তান' হিসেবে প্রতিষ্ঠিত করেছে। ৪. স্বাধীনতার স্থপতি: আজ আমরা যে স্বাধীন ভূখণ্ড ও লাল-সবুজের পতাকা পেয়েছি, তা রাসেলের মতো অসংখ্য সূর্যসন্তানের রক্ত ও ত্যাগের বিনিময়ে অর্জিত। তাদের এই ঋণ কোনোদিন শোধ হওয়ার নয়। যারা নিজেদের বর্তমানকে উৎসর্গ করে আমাদের ভবিষ্যৎকে সুন্দর করে দিয়ে গেছেন, তারাই প্রকৃত শ্রেষ্ঠ সন্তান। রাসেল কেবল একজন পঙ্গু মুক্তিযোদ্ধা নন, তিনি আমাদের স্বাধীনতার জীবন্ত প্রতীক।"
        }
      ]
    }
  ]
}