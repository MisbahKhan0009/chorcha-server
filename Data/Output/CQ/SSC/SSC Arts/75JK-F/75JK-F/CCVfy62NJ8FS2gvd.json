{
  "title": "ঢাকা বোর্ড ২০২৫",
  "subtitle": "পৌরনীতি ও নাগরিকতা (10)",
  "questions": [
    {
      "number": "1",
      "uddipok": "রিপন ও স্বপন ভিন্ন পরিবারের ভালো বন্ধু। রিপন বাবা-মা, চাচা-চাচি ও দাদা-দাদিসহ একত্রে বাস করে। স্বপন মা-বাবার সাথে বসবাস করে মায়া-মমতা, স্নেহ-ভালোবাসা ও অবসরে বিভিন্ন দর্শনীয় স্থান পরিদর্শনের মাধ্যমে মানসিক ক্লান্তির অবসান ঘটায়।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "রাষ্ট্রের সর্বোচ্চ ক্ষমতা সার্বভৌমত্ব।"
        },
        {
          "label": "খ",
          "question": "",
          "explanation": "নাগরিকের অধিকার হলো সমাজ ও রাষ্ট্র কর্তৃক স্বীকৃত কতগুলো সুযোগ-সুবিধা, যা ভোগের মাধ্যমে তার ব্যক্তিত্বের বিকাশ ঘটে। অন্যদিকে, অধিকার ভোগ করতে গিয়ে নাগরিকরা যেসব দায়িত্ব পালন করে, তাকে কর্তব্য বলে। রাষ্ট্রের নিকট নাগরিকের যেমন অধিকার রয়েছে, অনুরূপ রাষ্ট্রের প্রতিও নাগরিকের কর্তব্য রয়েছে। রাষ্ট্র প্রদত্ত অধিকারের মাধ্যমে নাগরিক জীবন বিকশিত হয়। এর বিনিময়ে রাষ্ট্রের প্রতি অনুগত থাকা, সততার সাথে ভোটাধিকার প্রয়োগ করা, নিয়মিত কর প্রদান করা, আইন মান্য করা এবং রাষ্ট্রপ্রদত্ত অন্যান্য দায়িত্ব পালন নাগরিকদের কর্তব্য।"
        },
        {
          "label": "গ",
          "question": "",
          "explanation": "উদ্দীপকের রিপন ও স্বপনের পরিবার যথাক্রমে যৌথ এবং একক পরিবার। পারিবারিক গঠন ও কাঠামোর ভিত্তিতে পরিবারকে দুটি শ্রেণিতে ভাগ করা যায়। যথা- একক ও যৌথ পরিবার। যে পরিবারে বাবা-মা, ভাই-বোন, দাদা-দাদি, চাচা-চাচি ও অন্যান্য পরিজন একত্রে বাস করে তাকে যৌথ পরিবার বলে। অন্যদিকে, একক পরিবার মূলত মা-বাবা, ভাই-বোন নিয়ে গঠিত হয়। উদ্দীপকের রিপন বাবা-মা, চাচা-চাড়ি ও দাদা-দাদিসূহ একত্রে বাস করে। আর তার বন্ধু স্বপন মা-বাবার সাথে বসবাস করে। পূর্বে আলোচিত যৌথ ও একক পরিবারের সংজ্ঞা থেকে বলা যায়, রিপনের পরিবার যৌথ এবং স্বপনের পরিবারটি একক পরিবার।"
        },
        {
          "label": "ঘ",
          "question": "",
          "explanation": "উদ্দীপকে স্বপনের পরিবারের মনস্তাত্ত্বিক ও বিনোদনমূলক কাজ প্রতিফলিত হয়েছে। আমি মনে করি, এ কাজগুলো ছাড়া পরিবারের আরও অনেক কাজ রয়েছে। মনস্তাত্ত্বিক কাজের অংশ হিসেবে পরিবার মায়া-মমতা, স্নেহ-ভালোবাসা দিয়ে সদস্যদের মানসিক চাহিদা পূরণ করে। এছাড়া বিভিন্ন স্থানে বেড়াতে যাওয়া পরিবারের বিনোদনমূলক কাজের অন্তর্ভুক্ত। স্বপনের পরিবারে এ দুইটি কাজ লক্ষ করা যায়। তবে এর বাইরেও পরিবার আরও অনেক ধরনের কাজ সম্পাদন করে। পরিবারের অন্যতম কাজ হলো সন্তান জন্মদান ও লালন-পালন যাকে জৈবিক কাজ বলা হয়। শিশুর প্রাথমিক শিক্ষা শুরু হয় পরিবারে। শিষ্টাচার, সততা, উদারতা প্রভৃতি মানবিক গুণাবলির শিক্ষা লাভ পরিবার থেকেই শুরু হয়। পরিবার সদস্যদের খাদ্য, বস্ত্র, বাসস্থান, শিক্ষা, চিকিৎসা প্রভৃতি চাহিদা পূরণের জন্য আয়-উপার্জনমূলক কাজ করে থাকে, যা পরিবারের অর্থনৈতিক কাজ বলে স্বীকৃত। পারিবারিক শিক্ষা ও নিয়ম মেনে চলার মাধ্যমে শিশুর রাজনৈতিক শিক্ষা শুরু 'হয় এবং পরিবারের বড়দের আলোচনা শুনে শিশু দেশের রাজনীতি সম্পর্কে সচেতন হয়ে ওঠে। এগুলো পরিবারের রাজনৈতিক কাজ।উপরের আলোচনার প্রেক্ষিতে বলা যায়, মনস্তাত্ত্বিক ও বিনোদনমূলক কাজ ছাড়াও পরিবার জৈবিক, শিক্ষামূলক, অর্থনৈতিক, রাজনৈতিক প্রভৃতি কাজ রয়েছে।"
        }
      ]
    },
    {
      "number": "2",
      "uddipok": "দৃশ্য: ১ দেশের বহুমুখী সমস্যা বাছাই ও সঠিক সিদ্ধান্ত। উপযুক্ত শিক্ষাদানের মাধ্যমে গড়ে তোলা। সর্বোৎকৃষ্ট ও সবচেয়ে গ্রহণযোগ্য শাসনব্যবস্থার সফলতা এটির উপর নির্ভর। দৃশ্য: ২ রাষ্ট্রের প্রতি অনুগত ও সঠিক কর প্রদান। সকল পক্ষপাতিত্বের ঊর্ধ্বে থেকে দেশের সর্বক্ষেত্রে কার্যকরি ভূমিকা ও নির্ভুল সিদ্ধান্তে শ্রদ্ধা প্রদর্শন। জাতীয় স্বার্থে নিজের ক্ষুদ্র লাভ ত্যাগ।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "সমাজ ও রাষ্ট্র কর্তৃক স্বীকৃত যেসব সুযোগ-সুবিধা ভোগের মাধ্যমে নাগরিকের ব্যক্তিত্বের পূর্ণ বিকাশ ঘটে, তাকেই অধিকার বলা হয়।"
        },
        {
          "label": "খ",
          "question": "",
          "explanation": "জন্মসূত্রে নাগরিকত্ব অর্জনের দুটি প্রধান নীতি রয়েছে। নিচে তা ব্যাখ্যা করা হলো: ১. জন্মনীতি (Jus Sanguinis): এই নীতি অনুযায়ী সন্তানের নাগরিকতা তার পিতা-মাতার নাগরিকতার ওপর নির্ভর করে। সন্তান যে দেশেই জন্মগ্রহণ করুক না কেন, পিতা-মাতা যে দেশের নাগরিক, সন্তান সেই দেশেরই নাগরিকত্ব পাবে। বাংলাদেশ এই নীতি অনুসরণ করে। ২. জন্মস্থান নীতি (Jus Soli): এই নীতি অনুযায়ী সন্তান যে রাষ্ট্রে জন্মগ্রহণ করবে, সে সেই রাষ্ট্রের নাগরিকতা পাবে। এক্ষেত্রে পিতা-মাতার নাগরিকত্ব বিচার্য নয়। যেমন—যুক্তরাষ্ট্র এই নীতি অনুসরণ করে।"
        },
        {
          "label": "গ",
          "question": "",
          "explanation": "রউদ্দীপকের দৃশ্য-১ এ সুনাগরিকের 'বুদ্ধি' (Intelligence) নামক গুণের বৈশিষ্ট্য ফুটে উঠেছে। ব্যাখ্যা: একজন সুনাগরিকের প্রধান তিনটি গুণের মধ্যে বুদ্ধি অন্যতম শ্রেষ্ঠ গুণ। উদ্দীপকের দৃশ্য-১ এর সাথে এর মিল নিচে আলোচনা করা হলো: সঠিক সিদ্ধান্ত: বুদ্ধিমান নাগরিকই রাষ্ট্রের জটিল সমস্যাগুলো অনুধাবন করতে পারেন এবং সঠিক সিদ্ধান্ত নিতে সক্ষম হন। উপযুক্ত শিক্ষা: শিক্ষার মাধ্যমেই এই গুণের বিকাশ ঘটে, যা উদ্দীপকে উল্লেখ করা হয়েছে। গণতন্ত্রের সফলতা: গণতান্ত্রিক ব্যবস্থায় সঠিক প্রতিনিধি নির্বাচনের জন্য বুদ্ধিমত্তার প্রয়োজন। যোগ্য নেতা নির্বাচন করতে না পারলে শাসনব্যবস্থা ভেঙে পড়ে। সুতরাং, দৃশ্য-১ এর বর্ণনা অনুযায়ী রাষ্ট্রীয় কর্মকাণ্ডে কার্যকর ভূমিকা রাখার জন্য নাগরিকদের বুদ্ধিমান হওয়া অপরিহার্য।"
        },
        {
          "label": "ঘ",
          "question": "",
          "explanation": "উদ্দীপকের দৃশ্য-২ এর নির্দেশনা অনুযায়ী সুনাগরিকের যে গুণটি বিদ্যমান তা হলো 'আত্মসংযম' (Self-control)। একজন সুনাগরিককে কেবল বুদ্ধিমান বা বিবেকবান হলেই চলে না, তাকে অবশ্যই আত্মসংযমী হতে হয়। নিচে এর সপক্ষে বিশ্লেষণমূলক যুক্তি দেওয়া হলো: ১. বৃহত্তর স্বার্থকে প্রাধান্য: দৃশ্য-২ এ বলা হয়েছে \"জাতীয় স্বার্থে নিজের ক্ষুদ্র লাভ ত্যাগ\"। এটিই আত্মসংযমের মূল কথা। একজন আত্মসংযমী নাগরিক নিজের ব্যক্তি বা গোষ্ঠীস্বার্থের চেয়ে দেশের স্বার্থকে বড় করে দেখেন। ২. পক্ষপাতহীনতা: উদ্দীপকের \"সকল পক্ষপাতিত্বের ঊর্ধ্বে থাকা\" বিষয়টি আত্মসংযমের মাধ্যমেই সম্ভব। এটি নাগরিককে দলীয় সংকীর্ণতা থেকে মুক্ত থেকে সঠিক সিদ্ধান্ত নিতে উদ্বুদ্ধ করে। ৩. আনুগত্য ও আইনমান্যতা: রাষ্ট্রের প্রতি অনুগত থাকা এবং নিয়মিত কর প্রদান করা নাগরিকের নৈতিক ও আইনি দায়িত্ব। আত্মসংযমী নাগরিকরা কোনো প্রলোভনে পা না দিয়ে সততার সাথে এই দায়িত্ব পালন করেন। ৪. মতামতের প্রতি শ্রদ্ধা: অন্যের মতামতের প্রতি শ্রদ্ধা প্রদর্শন করা এবং অন্যের অধিকারে হস্তক্ষেপ না করা আত্মসংযমের একটি বড় উদাহরণ, যা উদ্দীপকেও উল্লেখ করা হয়েছে। আত্মসংযম ব্যতীত কোনো নাগরিক সুনাগরিক হিসেবে পূর্ণতা পায় না। দৃশ্য-২ এর বৈশিষ্ট্যগুলো প্রমাণ করে যে, একটি সুখী, সমৃদ্ধ ও বৈষম্যহীন রাষ্ট্র গঠনে নাগরিকদের আত্মসংযমী হওয়া একান্ত আবশ্যক। এটিই গণতন্ত্রের সুরক্ষা কবচ হিসেবে কাজ করে।"
        }
      ]
    },
    {
      "number": "3",
      "uddipok": "ছক-১ ছক-২ মানুষে মানুষে কোনো ব্যবধান না করা। 'A' সমাজ স্বীকৃত ও রাষ্ট্র কর্তৃক অনুমোদিত এবং 'B' কারো কর্মে বাধা সৃষ্টি না করে সীমার মধ্যে কিছু করা। নেই ধনী-দরিদ্রের মধ্যকার পার্থক্য। 'A' এর নিয়ন্ত্রণ আছে বলে সবাই 'B' ভোগ করে। সঠিক পেশা ও স্বাধীন মতামত দেওয়া ও জয়ী হওয়া। A' ব্যক্তির বাহ্যিক দিক এবং 'B' ব্যক্তির সীমাহীনতাকে নিয়ন্ত্রণ করে।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "এক রাষ্ট্রের সাথে অন্য রাষ্ট্রের সম্পর্ক রক্ষার জন্য যে আইন প্রণয়ন ও প্রয়োগ করা হয়, তাকে আন্তর্জাতিক আইন বলে।"
        },
        {
          "label": "খ",
          "question": "",
          "explanation": "আইনের শাসন বলতে বোঝায়, কেউ আইনের উর্ধ্বে নয়, সবাই আইনের অধীন। আইনের দৃষ্টিতে সব নাগরিকের সমান অধিকার প্রাপ্তির সুযোগকে আইনের শাসন বলে। আইনের দৃষ্টিতে সবাই সমানের অর্থ জাতি-ধর্ম-বর্ণ-লিঙ্গ-পেশা নির্বিশেষে আইনের সমান আশ্রয় লাভ করাকে বোঝায়। আর এ বিষয়টি সমাজে প্রতিষ্ঠা পেলে আইনের শাসন প্রতিষ্ঠিত হয়।"
        },
        {
          "label": "গ",
          "question": "",
          "explanation": "উদ্দীপকের ছক-১-এ সাম্য বিষয়টির বিভিন্ন রূপ তুলে ধরা হয়েছে। সাম্য বলতে এমন এক সামাজিক পরিবেশকে বোঝায়, যেখানে জাতি-ধর্ম-বর্ণ নির্বিশেষে সবাই সমান সুযোগ-সুবিধা লাভ করে, যেখানে কারো জন্য কোনো বিশেষ সুযোগ-সুবিধা নাই এবং সে সুযোগ-সুবিধা ব্যবহার করে সকলে নিজ নিজ দক্ষতার বিকাশ ঘটাতে পারে। সাম্যের রয়েছে বিভিন্ন রূপ। যেমন- জাতি, ধর্ম, বর্ণ, বংশ ও মর্যাদা ইত্যাদি নির্বিশেষে মানুষে মানুষে কোনো ব্যবধান না করাকে ব্যক্তিগত সাম্য বলে। আবার জাতি-ধর্ম-বর্ণ-লিজা-পেশা নির্বিশেষে সমাজের সকল সদস্যের সমানভাবে সামাজিক সুযোগ-সুবিধা ভোগ করাকে সামাজিক সাম্য বলে। এছাড়া বেকারত্ব থেকে মুক্তি, বৈধ পেশা গ্রহণ ইত্যাদি অর্থনৈতিক সাম্যের অন্তর্ভুক্ত। আর স্বাধীনভাবে মতামত প্রকাশ, নির্বাচিত হওয়া এবং ভোট দেওয়ার অধিকার ভোগ ইত্যাদি রাজনৈতিক সাম্যের আওতাভুক্ত। উদ্দীপকে সাম্যের এ ধরন বা রূপগুলোই ফুটে উঠেছে। উদ্দীপকের ছক-১-এ মানুষে মানুষে কোনো ব্যবধান না করা, নেই ধনী-দরিদ্রের মধ্যকার পার্থক্য এবং সঠিক পেশা ও স্বাধীন মতামত দেওয়া ও জয়ী হওয়া বিষয়গুলো উল্লেখ করা হয়েছে। পূর্বে আলোচিত সাম্যের বিভিন্ন রূপের ধারণার প্রেক্ষিতে বলা যায়, ছক-১ দ্বারা ব্যক্তিগত, সামাজিক, অর্থনৈতিক ও রাজনৈতিক সাম্যের রূপ তুলে ধরা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ছক-২ দ্বারা আইন ও স্বাধীনতাকে নির্দেশ করা হয়েছে। এ দুটি বিষয়ের মধ্যে সম্পর্ক অত্যন্ত গভীর। আইন বলতে সমাজ স্বীকৃত এবং রাষ্ট্র কর্তৃক অনুমোদিত নিয়ম-কানুনকে বোঝায়, যা মানুষের বাহ্যিক আচরণ নিয়ন্ত্রণ করে। অন্যদিকে, অন্যের কাজে হস্তক্ষেপ বা বাধা সৃষ্টি না করে নিজের ইচ্ছানুযায়ী নির্দিষ্ট সীমার মধ্যে কাজ করাই হলো স্বাধীনতা। ছক-২-এ বলা হয়েছে, ' স্বীকৃত ও রাষ্ট্র কর্তৃক অনুমোদিত। আর 'B' কারো কর্মে বাধা সৃষ্টি না করে সীমার মধ্যে কিছু করা। পূর্বোক্ত আলোচনার প্রেক্ষিতে সুস্পষ্ট, 'A' দ্বারা আইন এবং 'B' দিয়ে স্বাধীনতাকে বোঝানো হয়েছে। আইন ও স্বাধীনতার পারস্পরিক সম্পর্ক অত্যন্ত গভীর। আইন স্বাধীনতার রক্ষক হিসেবে কাজ করে। পাশাপাশি আইন স্বাধীনতার অভিভাবক হিসেবে কাজ করে। বস্তুত আইন সর্ব প্রকার বিরোধী শক্তিকে প্রতিহত করে স্বাধীনতাকে রক্ষা করে। কার্যত আইনের নিয়ন্ত্রণ আছে বলে। সবাই স্বাধীনতা ভোগ করতে পারে। পাশাপাশি আইন নাগরিকের স্বাধীনতা সম্প্রসারিত করে। সুন্দর, শান্তিময়, সুষ্ঠু জীবনযাপনের জন্য যা প্রয়োজন তা আইনের দ্বারাই সৃষ্টি হয়। উপরের আলোচনার পরিসমাপ্তিতে বলা যায়, বাহ্যিক দৃষ্টিতে যদিও কখনো কখনো মনে হতে পারে যে, আইন ও স্বাধীনতা পরস্পর বিরোধী। কিন্তু প্রকৃতপক্ষে আইনের সুষ্ঠু প্রয়োগ নাগরিকের স্বাধীনতা ভোগকেই নিশ্চিত করে। অর্থাৎ এ দুটি বিষয়ের মধ্যে সম্পর্ক অত্যন্ত গভীর।"
        }
      ]
    },
    {
      "number": "4",
      "uddipok": "Y' ও তার কয়েক বন্ধু মিলে বিনোদপুর গ্রামে 'সবুজ বাংলা' নামে একটি সমিতি গঠন করে। এই প্রতিষ্ঠানের সদস্যদের মতামত ও দেশের প্রচলিত আইন অনুসরণ করে তৈরি হয় সংস্থার নিয়মনীতি। অন্যদিকে 'Z' তার সমমনা যুবকদের নিয়ে 'আশার আলো' নামক একটি প্রতিষ্ঠান গড়ে তোলেন। উক্ত প্রতিষ্ঠান পরিচালনার জন্য সহজ, সরল, বোধগম্য ও সদস্যদের সামাজিক রীতিনীতি এবং সংস্থার মৌলিক অধিকারগুলোর বিষয় উল্লেখ রেখে নীতিমালা তৈরি করেন।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "সংবিধান হলো রাষ্ট্র পরিচালনার মৌলিক নিয়ন-কানুন বা বিধির সমষ্টি, যার মাধ্যমে রাষ্ট্রের স্বরূপ, নাগরিকদের অধিকার ও কর্তব্য এবং সরকারের বিভিন্ন বিভাগের ক্ষমতা নির্ধারিত হয়।"
        },
        {
          "label": "খ",
          "question": "",
          "explanation": "'ব্রিটিশ সংবিধান তৈরি হয়নি, গড়ে উঠেছে'—উক্তিটি দ্বারা ব্রিটিশ সংবিধানের অলিখিত ও প্রথাগত প্রকৃতিকে বোঝানো হয়েছে। ব্রিটিশ সংবিধান বিশ্বের অন্যান্য অনেক দেশের মতো কোনো নির্দিষ্ট দিনে বা কোনো সংবিধান প্রণয়ন কমিটি দ্বারা রচিত হয়নি। এটি শত শত বছরের প্রথা, রীতিনীতি, বিচারালয়ের রায় এবং ঐতিহাসিক দলিলের (যেমন: ম্যাগনাকার্টা) ওপর ভিত্তি করে পর্যায়ক্রমে বিবর্তিত হয়েছে। এটি একটি দীর্ঘ ঐতিহাসিক প্রক্রিয়ার ফসল বলেই একে 'গড়ে ওঠা' সংবিধান বলা হয়।"
        },
        {
          "label": "গ",
          "question": "",
          "explanation": "উদ্দীপকের 'Y' এর 'সবুজ বাংলা' সমিতির সংবিধানটি অনুমোদন বা আইনি অনুসরণ পদ্ধতির মাধ্যমে প্রণীত হয়েছে। সাধারণত সংবিধান প্রণয়নের চারটি প্রধান পদ্ধতি রয়েছে: অনুমোদনের মাধ্যমে, আলাপ-আলোচনার মাধ্যমে, বিপ্লবের দ্বারা এবং ক্রমবিবর্তনের মাধ্যমে। উদ্দীপকে উল্লেখ করা হয়েছে, 'Y' ও তার বন্ধুরা মিলে যে সমিতি গঠন করেছে তার নিয়মনীতি তৈরি হয়েছে 'দেশের প্রচলিত আইন অনুসরণ করে'। যখন কোনো সংস্থা বা প্রতিষ্ঠান দেশের বিদ্যমান আইনি কাঠামো এবং সদস্যদের সম্মতির ভিত্তিতে নিজস্ব নীতিমালা তৈরি করে, তখন তাকে নিয়মতান্ত্রিক পদ্ধতি বলা হয়। এক্ষেত্রে 'সবুজ বাংলা'র নিয়মনীতিগুলো আকস্মিকভাবে আসেনি, বরং একটি আইনি কাঠামোকে ভিত্তি হিসেবে ধরে সদস্যদের মতামতের সমন্বয়ে তৈরি হয়েছে। এটি মূলত একটি সুশৃঙ্খল এবং আইনি বৈধতাসম্পন্ন প্রণয়ন প্রক্রিয়াকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের 'Z' সংস্থার 'আশার আলো' প্রতিষ্ঠানে একটি 'উত্তম সংবিধানের' বৈশিষ্ট্যসমূহ প্রতিফলিত হয়েছে বলে আমি মনে করি। একটি উত্তম সংবিধানের বেশ কিছু মৌলিক গুণাবলি থাকে, যা 'আশার আলো'র নীতিমালার সাথে হুবহু মিলে যায়। আমার উত্তরের সপক্ষে যুক্তিগুলো নিচে বিশ্লেষণ করা হলো: স্পষ্টতা ও সহজবোধ্যতা: উদ্দীপকে বলা হয়েছে নীতিমালাটি 'সহজ, সরল ও বোধগম্য'। একটি উত্তম সংবিধান অবশ্যই অস্পষ্টতা মুক্ত হতে হয় যাতে সাধারণ মানুষ সহজেই এর অর্থ বুঝতে পারে। মৌলিক অধিকারের নিশ্চয়তা: 'আশার আলো'র নীতিমালায় সংস্থার সদস্যদের 'মৌলিক অধিকারগুলোর বিষয়' উল্লেখ রাখা হয়েছে। নাগরিকদের বা সদস্যদের মৌলিক অধিকার রক্ষা করাই সংবিধানের অন্যতম প্রধান লক্ষ্য। সামাজিক রীতিনীতির প্রতিফলন: নীতিমালাটি তৈরির সময় 'সদস্যদের সামাজিক রীতিনীতি'র বিষয় মাথায় রাখা হয়েছে। একটি সফল সংবিধান সবসময়ই জনমতের প্রতিফলন ঘটায় এবং সংশ্লিষ্ট সমাজের সংস্কৃতির সাথে সামঞ্জস্যপূর্ণ হয়। সংক্ষিপ্ততা ও পূর্ণাঙ্গতা: এটি যেমন সহজ-সরল, তেমনি এতে মৌলিক বিষয়গুলো অন্তর্ভুক্ত করা হয়েছে, যা একটি আদর্শ সংবিধানের লক্ষণ। যে নীতিমালা জনকল্যাণ নিশ্চিত করে, সহজে বোঝা যায় এবং যার মাধ্যমে সবার অধিকার সুরক্ষিত থাকে, তাকেই উত্তম হিসেবে গণ্য করা হয়। 'Z' সংস্থা বা 'আশার আলো'র নীতিমালা এই সকল গুণাবলি ধারণ করায় এটি একটি আদর্শ শাসনতন্ত্রের প্রতিচ্ছবি। তাই এটি একটি উত্তম সংবিধানের সকল বৈশিষ্ট্য বহন করে।"
        }
      ]
    },
    {
      "number": "5",
      "uddipok": "ছক-১ ছক-২ গণমাধ্যমগুলো নেতার নিয়ন্ত্রণে। নাগরিকের মৌলিক অধিকার খর্ব। বর্তমান বিশ্বে কোনো দেশ এই অবস্থা সমর্থন করে না। একাধিক অঞ্চল মিলে গঠিত। কেন্দ্রীয় সরকারের কাজ কম। কেন্দ্রীয় স্বেচ্ছাচারিতা লোপ পায়।",
      "tag": "DB 25",
      "sub_questions": [
        {
          "label": "ক",
          "question": "কল্যাণমূলক রাষ্ট্র কাকে বলে?",
          "explanation": "যে রাষ্ট্র জনকল্যাণের বিবেচনা থেকে নাগরিকদের দৈনন্দিন জীবনের ন্যূনতম চাহিদা নিশ্চিত করে তাকে কল্যাণমূলক রাষ্ট্র বলে।"
        },
        {
          "label": "খ",
          "question": "পুঁজিবাদী রাষ্ট্র কী? ব্যাখ্যা করো।",
          "explanation": "যে রাষ্ট্রব্যবস্থায় সম্পত্তির ওপর নাগরিকদের ব্যক্তিগত মালিকানা স্বীকার করা হয় তাই পুঁজিবাদী রাষ্ট্র। পুঁজিবাদী রাষ্ট্রে উৎপাদনের উপাদানসমূহ ব্যক্তিগত মালিকানায় থাকে। এর ওপর সরকারের কোনো নিয়ন্ত্রণ থাকে না। এখানে অবাধ প্রতিযোগিতার মাধ্যমে উৎপাদনব্যবস্থা পরিচালিত হয়। এ ধরনের রাষ্ট্রে নাগরিকগণ সম্পূর্ণ স্বাধীনভাবে সম্পদ ভোগ ও এর মালিকানা লাভ করে থাকে। বর্তমান বিশ্বের অধিকাংশ রাষ্ট্রই পুঁজিবাদী। যেমন- যুক্তরাষ্ট্র, ব্রিটেন, ভারত প্রভৃতি।"
        },
        {
          "label": "গ",
          "question": "",
          "explanation": "উদ্দীপকের ছক-১ একনায়কতান্ত্রিক রাষ্ট্রব্যবস্থার প্রতিচ্ছবি। একনায়কতন্ত্র এক ধরনের স্বেচ্ছাচারী শাসনব্যবস্থা। এতে রাষ্ট্রের শাসন ক্ষমতা জনগণের হাতে ন্যস্ত না থেকে একজন স্বেচ্ছাচারী শাসক বা একটি দল কিংবা শ্রেণির হাতে ন্যস্ত থাকে। এ শাসনব্যবস্থায় নেতাই দলের সর্বময় ক্ষমতার অধিকারী। একনায়কতন্ত্রে গণমাধ্যমগুলো নেতা ও তার দলের নিয়ন্ত্রণে থাকে এবং জনগণের স্বাধীনভাবে মতামত প্রকাশের সুযোগ থাকে না। অর্থাৎ একনায়কতান্ত্রিক রাষ্ট্রে নাগরিকের মৌলিক অধিকার খর্ব করা হয়। একনায়কতন্ত্রে ব্যক্তি রাষ্ট্রের জন্য, রাষ্ট্র ব্যক্তির জন্য নয়। তাই বর্তমান বিশ্বে কোনো রাষ্ট্র একনায়কতান্ত্রিক রাষ্ট্রব্যবস্থাকে সমর্থন করে না। উদ্দীপকের ছক-১-এ গণমাধ্যমগুলো নেতার নিয়ন্ত্রণে, নাগরিকের মৌলিক অধিকার খর্ব, বর্তমান বিশ্বে কোনো দেশ এই ব্যবস্থা সমর্থন করে না। ইত্যাদি বিষয় উল্লেখ করা হয়েছে। উপরে উল্লেখিত একনায়কতান্ত্রিক রাষ্ট্রব্যবস্থার আলোচনার প্রেক্ষিতে বলা যায়, ছক-১ একনায়কতান্ত্রিক রাষ্ট্রব্যবস্থারই প্রতিচ্ছবি।"
        },
        {
          "label": "ঘ",
          "question": "",
          "explanation": "ছক-২-এ যুক্তরাষ্ট্রীয় সরকারব্যবস্থার প্রতিচ্ছবি ফুটে উঠেছে। এ সরকারব্যবস্থার নানাবিধ গুণ বিদ্যমান। যুক্তরাষ্ট্র বলতে সেই ধরনের সরকারকে বোঝায়, যেখানে একাধিক অঞ্চল বা প্রদেশ মিলে একটি সরকার গঠন করে। এ ধরনের সরকারে কেন্দ্রীয় সরকারের কাজের চাপ কমে থাকে। এছাড়া যুক্তরাষ্ট্রীয় সরকারব্যবস্থায় সরকারের স্বেচ্ছাচারী হওয়ার সুযোগ খুবই কম। এ বিষয়গুলোই উদ্দীপকের ছক-২-এ উল্লেখ করা হয়েছে। কিছু ত্রুটি থাকলেও যুক্তরাষ্ট্রীয় সরকারব্যবস্থার গুণই বেশি। যেমন-যুক্তরাষ্ট্রীয় সরকার আঞ্চলিক দ্বাতন্ত্র্য ও ভিন্নতা বজায় রেখে জাতীয় ঐক্য গড়ে তোলে। এতে আঞ্চলিক বৈশিষ্ট্য ও ভিন্নতাকে স্বীকৃতি দিয়ে সেগুলোকে লালন করা হয়। ফলে এ ব্যবস্থায় বৈচিত্র্যের মধ্যে ঐক্য গড়ে ওঠে। এ সরকারব্যবস্থায় সংবিধানের মাধ্যমে কেন্দ্র ও প্রদেশের মধ্যে ক্ষমতা ভাগ করে দেওয়ার ফলে কেন্দ্রের কাজের চাপ অনেকটা কমে যুক্তরাষ্ট্রীয় ব্যবস্থায় আঞ্চলিক সরকার সহজেই অঞ্চলের সমস্যাগুলো বুঝতে এবং তা চিহ্নিত করে সমাধান করতে পারে। এছাড়া যুক্তরাষ্ট্রীয় ব্যবস্থায় জনগণ দুটি সরকারের প্রতি আনুগত্য দেখায় এবং দুই প্রকার আইন ও আদেশ মেনে চলে। ফলে জনগণ রাজনৈতিকভাবে অধিকতর সচেতন হয়ে ওঠে। সর্বোপরি যুক্তরাষ্ট্রীয় সরকারব্যবস্থায় কেন্দ্র ও প্রদেশের মধ্যে ক্ষমতা বণ্টনের ফলে কেন্দ্র নিরঙ্কুশ, ক্ষমতার অধিকারী হয়ে স্বেচ্ছাচারী হয়ে উঠতে পারে না। পরিশেষে বলা যায়, উল্লিখিত গুণগুলো থাকার কারণে যুক্তরাষ্ট্রীয় সরকার রাষ্ট্রকে তুলনামূলকভাবে সহজে উন্নতির দিকে নিয়ে যেতে পারে।"
        }
      ]
    },
    {
      "number": "6",
      "uddipok": "'A' ও 'B' রাষ্ট্রের সর্বোচ্চ অলংকার ও সম্মানজনক পদে অধিষ্ঠিত। প্রতিষ্ঠানের সকল শাসনসংক্রান্ত কাজ 'A' এর নামে পরিচালিত এবং 'B' ব্যক্তির নিয়োগ দিলেও অন্যান্য উচ্চপদস্থ নিয়োগসহ সকল পরামর্শ ও সিদ্ধান্ত ৪' এর নির্দেশে হয়।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "সচিবালয় হলো কেন্দ্রীয় প্রশাসনের কেন্দ্রবিন্দু, যা বিভিন্ন মন্ত্রণালয় নিয়ে গঠিত।"
        },
        {
          "label": "খ",
          "question": "",
          "explanation": "একজন জেলা প্রশাসক প্রশাসনিক কাজকর্মের পাশাপাশি জেলার সরকারি রাজস্ব আদায় করেন বলে তাকে 'কালেকটর' বলা হয়। জেলা প্রশাসক জেলা কোষাগারের রক্ষক ও পরিচালক। জেলার সব ধরনের রাজস্ব আদায়ের দায়িত্ব তার, সে কারণে তিনি 'কালেকটর' নামে পরিচিত।"
        },
        {
          "label": "গ",
          "question": "",
          "explanation": "উদ্দীপকের 'A' তথা রাষ্ট্রপতি পরোক্ষ নির্বাচনের মাধ্যমে নির্বাচিত রাষ্ট্রপতি রাষ্ট্রের প্রধান। সরকারের সকল শাসনসংক্রান্ত কাজ তাঁর নামে পরিচালিত হয়। প্রধান বিচারপতি নিয়োগের ক্ষেত্র ব্যতীত রাষ্ট্রপতি তাঁর সকল দায়িত্ব পালনে প্রধানমন্ত্রীর পরামর্শ অনুযায়ী কার্য পরিচালনা করেন। এসব তথ্য প্রমাণ করে যে, উদ্দীপকের 'A' দ্বারা রাষ্ট্রপতিকে নির্দেশ করা হয়েছে। বাংলাদেশের রাষ্ট্রপতি পরোক্ষ নির্বাচনের মাধ্যমে নির্বাচিত হন। যে নির্বাচন পদ্যতিতে জনপ্রতিনিধিরা জনগণের সরাসরি ভোটে নির্বাচিত না হয়ে মধ্যবর্তী সংস্থার মাধ্যমে নির্বাচিত হন তাকে পরোক্ষ নির্বাচন বলে। এ ব্যবস্থায় জনগণ ভোটের মাধ্যমে জনপ্রতিনিধি বা একটি মধ্যবর্তী সংস্থা নির্বাচিত করেন। এই জনপ্রতিনিধি বা সংসদ সদস্যগণ ভোট দিয়ে রাষ্ট্রপতিকে নির্বাচিত করেন।"
        },
        {
          "label": "ঘ",
          "question": "",
          "explanation": "উদ্দীপকের 'B' দ্বারা প্রধানমন্ত্রীকে নির্দেশ করা হয়েছে। সংসদীয় সরকারব্যবস্থায় প্রধানমন্ত্রীর পদমর্যাদা ও কাজের প্রেক্ষাপট ব্যাপক। সংসদীয় সরকারব্যবস্থায় প্রধান বিচারপতি নিয়োগ ব্যতীত রাষ্ট্রপতি তাঁর। সকল দায়িত্ব পালনে প্রধানমন্ত্রীর পরামর্শ অনুযায়ী কার্য পরিচালনা করেন। যেমনভাবে উদ্দীপকের 'A' রাষ্ট্রপতি হলেও সকল পরামর্শ ও সিদ্ধান্ত 'B' তথা প্রধানমন্ত্রীর নির্দেশে হয়। সংসদীয় বা মন্ত্রিপরিষদ শাসিত সরকারব্যবস্থায় প্রধানমন্ত্রী দেশের সরকারপ্রধান বা প্রধান নির্বাহী। ফলে স্বাভাবিকভাবেই প্রধানমন্ত্রীর কাজের ক্ষেত্র অনেক বিস্তৃত। তিনি সংবিধান অনুযায়ী দেশের সরকারপ্রধান হিসেবে শাসনকার্য পরিচালনা করেন। মন্ত্রিপরিষদের প্রধান হিসেবে তিনি মন্ত্রিসভার সদস্যসংখ্যা নির্ধারণ করেন ও মন্ত্রীদের মধ্যে দপ্তর বণ্টন করেন। সংসদ নেতা হিসেবে প্রধানমন্ত্রী সংসদ অধিবেশনে নির্ধারিত দিনে সংসদ সদস্যদের বিভিন্ন প্রশ্নের জবাব প্রদান করেন। এছাড়া সরকারের বিভিন্ন কর্মসূচি ও কার্যক্রম তুলে ধরে সংসদে বক্তৃতা প্রদান করেন। প্রধানমন্ত্রীর নির্দেশ ও পরামর্শে অথমন্ত্রী বাংলাদেশের বার্ষিক আয়-ব্যয়ের (জাতীয়) বাজেট প্রণয়ন ও সংসদে উপস্থাপন করেন। পররাষ্ট্র বিষয়েও প্রধানমন্ত্রী গুরুত্বপূর্ণ ভূমিকা পালন করেন। তাঁর সম্মতি ছাড়া কোনো আন্তর্জাতিক চুক্তি সম্পাদিত হতে পারে না। আন্তর্জাতিক সম্মেলনে তিনি রাষ্ট্রের প্রতিনিধিত্ব করেন। পাশাপাশি প্রধানমন্ত্রী জাতীয় স্বার্থের রক্ষক হিসেবে জাতীয় স্বার্থে বিভিন্ন সময়ে বক্তৃতা ও বিবৃতির মাধ্যমে জনগণকে রাষ্ট্রীয় কর্মসূচি সম্পর্কে অবহিত করেন ও জনগণের মধ্যে সংহতি রক্ষায় কাজ করেন। পরিশেষে বলা যায়, সংসদীয় সরকারব্যবস্থায় প্রধানমন্ত্রীই শাসনব্যবস্থার কেন্দ্রবিন্দু। তার নির্দেশনা অনুযায়ী সরকারের সব কর্মকান্ড পরিচালিত হয়"
        }
      ]
    },
    {
      "number": "7",
      "uddipok": "পৃথিবীর অধিকাংশ রাষ্ট্রেই সুষ্ঠু ও নিরপেক্ষ নির্বাচনের জন্য প্রতিষ্ঠান রয়েছে। বাংলাদেশে এটি দৃশ্যমান ও সাংবিধানিকভাবে তৈরি যার রয়েছে নিজস্ব সচিবালয়। উত্ত সংগঠনের সদস্যগণ দেশের শীর্ষস্থানীয় ব্যক্তি কর্তৃক নির্বাচিত।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "রাজনৈতিক দল বলতে এমন একটি জনসংগঠনকে বোঝায়, যার সদস্যরা একটি আদর্শ বা কিছু নীতি বা কর্মসূচির ভিত্তিতে রাষ্ট্রীয় সমস্যা সমাধানে সংগঠিত হয়।"
        },
        {
          "label": "খ",
          "question": "",
          "explanation": "যে পদ্ধতিতে একজন ভোটার তার পছন্দের প্রার্থীকে একটিমাত্র ভোট দিতে পারেন তাকে \"এক ব্যক্তি, এক ভোট\" পদ্ধতি বলে। নির্বাচন পদ্ধতির অন্যতম গুরুত্বপূর্ণ পদ্ধতি হচ্ছে, \"এক ব্যক্তি, এক ভোট\" নীতি। \"এক ব্যক্তি, এক ভোট\" বর্তমানে সর্বত্র গৃহীত নির্বাচনি নীতি। এ পদ্ধতিতে একটি আসনের জন্য যেকোনো সংখ্যক প্রার্থী প্রতিদ্বন্দ্বিতা করতে পারেন। তবে একজন ভোটার কেবল তার পছন্দের প্রার্থীকে একটি ভোট দিবেন। প্রতিদ্বন্দ্বী প্রার্থীদের মধ্যে যিনি বেশি ভোট পাবেন তিনি নির্বাচিত হবেন।"
        },
        {
          "label": "গ",
          "question": "",
          "explanation": "উদ্দীপক দ্বারা নির্বাচন কমিশনকে নির্দেশ করা হয়েছে। বাংলাদেশের সংবিধানের আলোকে সুনিদিষ্ট প্রক্রিয়ায় নির্বাচন কমিশন গঠিত হয়। বাংলাদেশে সুষ্ঠু ও নিরপেক্ষ নির্বাচন অনুষ্ঠানের দায়িত্ব নির্বাচন কমিশনের। এটি সাংবিধানিকভাবে গঠিত একটি প্রতিষ্ঠান। নির্বাচন কমিশনারদের রাষ্ট্রপতি নিয়োগদান করেন। কার্যাবলি সম্পন্ন করার জন্য নির্বাচন কমিশনের নিজস্ব সচিবালয় রয়েছে। উদ্দীপকে বলা হয়েছে, বাংলাদেশে সুষ্ঠু ও নিরপেক্ষ নির্বাচনের জন্য গঠিত প্রতিষ্ঠানটি সাংবিধানিকভাবে তৈরি, যার রয়েছে নিজস্ব সচিবালয়। এর সদস্যগণ দেশের শীর্ষস্থানীয় ব্যক্তি কর্তৃক নির্বাচিত। এসব তথ্য নির্বাচন কমিশনকেই নির্দেশ করে। প্রতিষ্ঠানটির গঠন প্রক্রিয়া সুনির্দিষ্ট। - গণপ্রজাতন্ত্রী বাংলাদেশের সংবিধানের ১১৮ অনুচ্ছেদের আলোকে নির্বাচন কমিশন গঠিত হয়। প্রধান নির্বাচন কমিশনার ও অনধিক চারজন কমিশনারসহ মোট পাঁচজন নিয়ে নির্বাচন কমিশন গঠিত হবে। নির্বাচন কমিশনারদের রাষ্ট্রপতি নিয়োগ দেন। প্রধান নির্বাচন কমিশনার ও অন্যান্য কমিশনারের মেয়াদ তাদের কার্যভার গ্রহণের তারিখ হতে পাঁচ বছর।"
        },
        {
          "label": "ঘ",
          "question": "",
          "explanation": "সুষ্ঠু ও নিরপেক্ষ নির্বাচন অনুষ্ঠিত করার জন্য উদ্দীপক দ্বারা নির্দেশিত প্রতিষ্ঠান তথা নির্বাচন কমিশনের সাংবিধানিক বেশকিছু ক্ষমতা এবং কার্যাবলি রয়েছে। নির্বাচন কমিশন একটি গুরুত্বপূর্ণ সাংবিধানিক প্রতিষ্ঠান। দেশে অবাধ ও নিরপেক্ষ নির্বাচন পরিচালনা করার দায়িত্ব নির্বাচন কমিশনের। এজন্য গণপ্রজাতন্ত্রী বাংলাদেশের সংবিধানের অনুচ্ছেদ ১১৯-এ নির্বাচন কমিশনের দায়িত্ব বর্ণিত হয়েছে। নির্বাচন কমিশনের দায়িত্ব হলো রাষ্ট্রপতি ও সংসদ নির্বাচন পরিচালনা, নির্বাচনের জন্য ভোটার তালিকা প্রস্তুতকরণ, ভোটারদের পরিচয়পত্র প্রদান, আইন কর্তৃক নির্ধারিত অন্যান্য নির্বাচন (এর মধ্যে সকল স্থানীয় সরকার পরিষদ যেমন ইউনিয়ন পরিষদ, পৌরসভা, সিটি কর্পোরেশন, উপজেলা পরিষদ, জেলা পরিষদ, পার্বত্য জেলা পরিষদ) পরিচালনা এবং আনুষঙ্গিক কার্যাদির সুষ্ঠু সম্পাদন। এছাড়া নির্বাচনে প্রার্থীদের মনোনয়নপত্র বাছাইকরণ, দল সম্পর্কিত নীতিমালা ও নির্বাচন পরিচালনাসংক্রান্ত নীতিমালা প্রণয়ন করাও নির্বাচন কমিশনের কাজ। নির্বাচন কমিশনের আরেকটি গুরুত্বপূর্ণ কাজ হচ্ছে নির্বাচনি এলাকার সীমানা নির্ধারণ করা। পরিশেষে বলা যায়, সুষ্ঠু ও নিরপেক্ষ নির্বাচন সম্পন্ন করার মাধ্যমে গণতন্ত্রকে সমুন্নত রাখার জন্য নির্বাচন কমিশন উল্লিখিত কার্যাবলি সম্পাদন করে।"
        }
      ]
    },
    {
      "number": "8",
      "uddipok": "জনাব 'ক' স্থানীয় সরকার প্রতিষ্ঠানের পরোক্ষভাবে নির্বাচিত জনপ্রতিনিধি, যার সদস্য ২১। অন্যদিকে, জনাব 'খ' দেশের গুরুত্বপূর্ণ শহরকেন্দ্রিক একটি প্রতিষ্ঠানের প্রতিনিধি। উক্ত প্রতিষ্ঠানের প্রধান, প্রতিমন্ত্রীর মর্যাদার অধিকারী এবং রাষ্ট্রের নির্বাহী কার্যক্রম পরিচালিত ব্যক্তি দ্বারা শপথ নেন।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "সমগ্র রাষ্ট্রকে বিভিন্ন অঞ্চলে বিভক্ত করে ক্ষুদ্রতর পরিসরে কেন্দ্রীয় অথবা প্রাদেশিক সরকারের অধীনে অর্পিত দায়িত্ব পালনকারী প্রতিষ্ঠানকে স্থানীয় সরকারব্যবস্থা বলে।"
        },
        {
          "label": "খ",
          "question": "",
          "explanation": "পরিবার, সমাজ ও জাতীয় ক্ষেত্রে নারীর অংশগ্রহণ, মতামত প্রকাশ এবং সিদ্ধান্ত গ্রহণের ক্ষমতাই নারীর ক্ষমতায়ন। অর্থনৈতিক, সামাজিক, রাজনৈতিক, সাংস্কৃতিকসহ সব ক্ষেত্রে নারী-পুরুষের অধিকারের সমতা প্রতিষ্ঠাই নারীর ক্ষমতায়নকে নির্দেশ করে। বস্তুত নারী সমাজ যখন সব ক্ষেত্রে অংশগ্রহণ এবং সিদ্ধান্ত গ্রহণ করতে পারে তখনই নারীর ক্ষমতায়ন হয়েছে বলে মনে করা হয়।"
        },
        {
          "label": "গ",
          "question": "",
          "explanation": "জনাব 'ক' কর্তৃক পরিচালিত সংস্থা দ্বারা জেলা পরিষদকে নির্দেশ করা হয়েছে। জেলা পরিষদ আইনের আলোকে এই স্থানীয় সরকারকে গঠন করা হয়। ২০০০ সালে প্রণীত 'জেলা পরিষদ আইন' অনুযায়ী জেলা পরিষদের মোট সদস্য হবেন ২১ জন। পরোক্ষ নির্বাচন পদ্ধতিতে জেলা পরিষদের সদস্যরা নির্বাচিত হবেন। উদ্দীপকে বলা হয়েছে, জনাব 'ক' স্থানীয় সরকার প্রতিষ্ঠানের পরোক্ষভাবে নির্বাচিত জনপ্রতিনিধি, যার সদস্য ২১। এসব তথ্য পূর্বে আলোচিত জেলা পরিষদকে নির্দেশ করে। ২০০০ সালের জেলা পরিষদ আইন অনুযায়ী জেলা পরিষদ গঠিত হবে ১ জন চেয়ারম্যান, ১৫ জন সদস্য এবং সংরক্ষিত আসনে ৫ জন মহিলা সদস্য নিয়ে। অর্থাৎ জেলা পরিষদের মোট সদস্য হবে ২১ জন। আইন অনুযায়ী জেলার অন্তর্ভুক্ত সিটি কর্পোরেশনের (যদি থাকে) মেয়র ও কমিশনারবৃন্দ, উপজেলা পরিষদের চেয়ারম্যান ও ভাইস চেয়ারম্যান, পৌরসভার মেয়র ও কমিশনার এবং ইউনিয়ন পরিষদের চেয়ারম্যান ও সকল সদস্যের ভোটে জেলা পরিষদের চেয়ারম্যান ও সদস্যরা নির্বাচিত হবেন। অর্থাৎ পরোক্ষ নির্বাচন পদ্ধতিতে জেলা পরিষদের প্রতিনিধিরা নির্বাচিত হবেন।"
        },
        {
          "label": "ঘ",
          "question": "",
          "explanation": "উদ্দীপকের জনাব 'খ' সিটি কর্পোরেশনের প্রতিনিধি। মহানগর এলাকার শান্তি-শৃঙ্খলা রক্ষা, নানা সমস্যার সমাধান এবং উন্নয়নের জন্য সিটি কর্পোরেশন বিভিন্ন গুরুত্বপূর্ণ কাজ সম্পাদন করে থাকে। বাংলাদেশের ১২টি প্রধান শহরকে কেন্দ্র করে সিটি কর্পোরেশন গঠন করা হয়েছে। সিটি কর্পোরেশনের প্রধান বা মেয়র প্রতিমন্ত্রীর মর্যাদা ভোগ করেন এবং তাকে শপথ পাঠ করান রাষ্ট্রের প্রধান নির্বাহী তথা প্রধানমন্ত্রী। উদ্দীপকের জনাব 'খ'-এর ক্ষেত্রেও এসব তথ্য উল্লেখ করা হয়েছে। সুতরাং বলা যায়, জনাব 'খ' সিটি কর্পোরেশনের প্রতিনিধি। মহানগরের উন্নয়নে সিটি কর্পোরেশন নানাবিধ কার্যাবলি পরিচালনা করে। প্রতিষ্ঠানটি জনস্বাস্থ্য রক্ষার্থে নালা-নর্দমা, রাস্তাঘাট ও আবাসিক এলাকা পরিষ্কার-পরিচ্ছন্ন রাখে। ময়লা আবর্জনা ফেলার জন্য ডাস্টবিন নির্মাণ, বিভিন্ন স্থানে শৌচাগার ও স্বাস্থ্যসম্মত পায়খানা নির্মাণ করে। হাসপাতাল, মাতৃসদন, শিশুসদন, পরিবার পরিকল্পনা কেন্দ্র প্রভৃতি নির্মাণ ও পরিচালনা করে। বিভিন্ন যানবাহনের লাইসেন্স প্রদান ও যানচলাচল নিয়ন্ত্রণ করে। নিরাপদ খাবার পানি সরবরাহ, কূপ ও নলকূপ খনন এবং আবদ্ধ পানি নিষ্কাশনের ব্যবস্থা করে। ভেজাল খাদ্যদ্রব্য বিক্রি ও সরবরাহের বিরুদ্ধে ব্যবস্থা গ্রহণ করে। মহানগর এলাকার গরিব-দুঃখী মানুষকে সাহায্য করা, অনাথ আশ্রম ও জনকল্যাণকেন্দ্র স্থাপন করে। মহানগরীর নিরক্ষরতা দূরীকরণের লক্ষ্যে বয়স্ক শিক্ষাকেন্দ্র ও নৈশ বিদ্যালয় স্থাপন করে। প্রাকৃতিক দুর্যোগে ক্ষতিগ্রস্তদের সাহায্য ও পুনর্বাসনের ব্যবস্থা করে। সাংস্কৃতিক উন্নয়নের জন্য সিটি কর্পোরেশন মিলনায়তন, আট গ্যালারি, তথ্যকেন্দ্র, জাদুঘর, মুক্তমঞ্চ ইত্যাদি নির্মাণ করে। পরিবেশের উন্নয়ন ও সৌন্দর্য বর্ধনের জন্য রাস্তার পাশে ও উন্মুক্ত স্থানে বৃক্ষরোপণ ও বন সংরক্ষণ করে। এছাড়া চুরি, ডাকাতি, ছিনতাই, চাঁদাবাজি ও সন্ত্রাস দমনে কার্যকর ব্যবস্থা গ্রহণ করে। উপরের আলোচনার প্রেক্ষিতে বলা যায়, মহানগরীর বিভিন্ন সমস্যা সমাধান ও উন্নয়নের লক্ষ্যে সিটি কর্পোরেশন পরিকল্পনা গ্রহণ ও বাস্তবায়নসহ বিভিন্ন কাজ সম্পাদন করে থাকে।"
        }
      ]
    },
    {
      "number": "9",
      "uddipok": "গ্রামের রিকশা চালক করিম মিয়া ছয় কন্যা সন্তানের জনক। তিনি অল্প বয়সে সংসার করে ভালো আয় করলেও পরিবারের সকল সদস্যের মৌলিক চাহিদা পুরণ হয় না। তিনি বড় মেয়েকে এসএসসি পরীক্ষার আগেই বিয়ে দেন। বিয়ের পরে স্বামী বিভিন্ন সময় বাবার বাড়ি থেকে জিনিসপত্র আনতে বলেন। আনতে রাজি না হলে ঝগড়া বিবাদ করেন। এমনকি তালাক দেয়ার হুমকিও দেন।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "অক্ষরজ্ঞানহীনতা বা পড়তে, লিখতে ও সাধারণ হিসাব করতে না পারার অক্ষমতাকে নিরক্ষরতা বলে।"
        },
        {
          "label": "খ",
          "question": "",
          "explanation": "খাদ্যনিরাপত্তা বলতে বোঝায় একটি দেশের সকল মানুষের জন্য সব সময় কর্মক্ষম ও স্বাস্থ্যকর জীবনযাপনের জন্য প্রয়োজনীয় ও পুষ্টিকর খাবারের প্রাপ্যতা এবং তা সংগ্রহের সামর্থ্য নিশ্চিত করা। খাদ্যনিরাপত্তার তিনটি মূল দিক রয়েছে: খাদ্যের প্রাপ্যতা, খাদ্যে প্রবেশাধিকার (ক্রয়ক্ষমতা) এবং খাদ্যের সঠিক ব্যবহার (পুষ্টি)। কেবল খাবার থাকলেই হবে না, তা সাধারণ মানুষের ক্রয়ক্ষমতার মধ্যে থাকা এবং শরীরে তার সঠিক পুষ্টিগুণ নিশ্চিত হওয়াও খাদ্যনিরাপত্তার অন্তর্ভুক্ত।"
        },
        {
          "label": "গ",
          "question": "",
          "explanation": "উদ্দীপকে করিম মিয়ার প্রধান সমস্যাটি হলো অতিরিক্ত জনসংখ্যা বা জনসংখ্যা বিস্ফোরণ। নিচে এর কারণসমূহ ব্যাখ্যা করা হলো: করিম মিয়া পেশায় একজন রিকশা চালক হওয়া সত্ত্বেও তিনি ছয় কন্যা সন্তানের জনক। তাঁর পরিবারের এই সমস্যার মূল কারণগুলো হলো: পুত্র সন্তানের আকাঙ্ক্ষা: আমাদের সমাজে বংশ রক্ষার জন্য পুত্র সন্তানের ওপর অতিরিক্ত গুরুত্ব দেওয়া হয়। অনেক সময় পুত্র সন্তানের আশায় একের পর এক কন্যা সন্তান জন্ম দেওয়ার ফলে পরিবারের সদস্য সংখ্যা বেড়ে যায়। বাল্যবিবাহ: করিম মিয়া নিজে 'অল্প বয়সে' সংসার শুরু করেছেন। বাল্যবিবাহের ফলে প্রজননকাল দীর্ঘ হয়, যা অধিক সন্তান জন্মদানের অন্যতম কারণ। অসচেতনতা ও দারিদ্র্য: দরিদ্র ও নিরক্ষর পরিবারগুলোতে জন্মনিয়ন্ত্রণ পদ্ধতি সম্পর্কে সঠিক ধারণা থাকে না। তারা মনে করে বেশি সন্তান মানে ভবিষ্যতে বেশি আয়ের উৎস, কিন্তু বাস্তবে তা পরিবারের মৌলিক চাহিদা পূরণকে কঠিন করে তোলে।"
        },
        {
          "label": "ঘ",
          "question": "",
          "explanation": "উদ্দীপকের করিম মিয়ার মেয়ের ক্ষেত্রে যে সামাজিক সমস্যাটি ফুটে উঠেছে তা হলো যৌতুক প্রথা ও নারী নির্যাতন। এই সমস্যার মূল কারণগুলো নিচে বিশ্লেষণ করা হলো: ১. বাল্যবিবাহ: করিম মিয়া তাঁর বড় মেয়েকে এসএসসি পরীক্ষার আগেই বিয়ে দিয়েছেন। অল্প বয়সে বিয়ে হওয়ায় মেয়েটি শারীরিক ও মানসিকভাবে পরিপক্ক ছিল না এবং নিজের অধিকার সম্পর্কেও সচেতন ছিল না। এটিই তাকে নির্যাতনের সহজ লক্ষ্যবস্তু করে তুলেছে। ২. দারিদ্র্য ও যৌতুক: দরিদ্র পরিবারগুলোতে অনেক সময় বিয়ের পর শ্বশুরবাড়ি থেকে বিভিন্ন উপহার বা জিনিসের দাবি করা হয়। উদ্দীপকে স্বামীর 'জিনিসপত্র আনতে বলা' মূলত পরোক্ষ যৌতুকের দাবি, যা পূরণ না হওয়ায় ঝগড়া ও তালাকের হুমকি দেওয়া হচ্ছে। ৩. নারীর অর্থনৈতিক পরনির্ভরশীলতা: মেয়েটি উচ্চশিক্ষিত নয় এবং কোনো আয়ের উৎস তার নেই। সে তার স্বামীর ওপর সম্পূর্ণ নির্ভরশীল। এই পরনির্ভরশীলতাই স্বামীকে মানসিকভাবে শ্রেষ্ঠত্ব দেয় এবং নির্যাতনের সুযোগ তৈরি করে। ৪. সামাজিক কুসংস্কার ও আইনি সচেতনতার অভাব: আমাদের সমাজে বিবাহবিচ্ছেদ বা তালাককে একটি কলঙ্ক হিসেবে দেখা হয়। এই ভয়কে কাজে লাগিয়ে স্বামী তার স্ত্রীকে নির্যাতন ও হুমকি প্রদান করছে। এছাড়া সঠিক সময়ে আইনি পদক্ষেপ (যেমন: যৌতুক নিরোধ আইন) না নেওয়ায় এ ধরনের সমস্যা প্রকট হয়। বাল্যবিবাহ, নিরক্ষরতা এবং যৌতুকের লোভই করিম মিয়ার মেয়ের জীবনের এই বিপর্যয়ের মূল কারণ। এ থেকে মুক্তি পেতে মেয়েদের সুশিক্ষিত ও স্বাবলম্বী করা এবং যৌতুকবিরোধী কঠোর আইনি প্রয়োগ অপরিহার্য।"
        }
      ]
    },
    {
      "number": "10",
      "uddipok": "পৃথিবীব্যাপী যুদ্ধের ব্যাপক ধ্বংসলীলার অভিশাপ থেকে মুক্ত করে মানবকল্যাণে শান্তি ও নিরাপত্তা প্রতিষ্ঠার প্রত্যাশায় গঠিত হয় সবচেয়ে বড় সংগঠন। এই সংস্থার সদর দপ্তর যুক্তরাষ্ট্রে। বর্তমান বাংলাদেশসহ এর সদস্য ১৯৩।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "OIC এর পূর্ণরূপ হলো— Organisation of Islamic Cooperation।"
        },
        {
          "label": "খ",
          "question": "",
          "explanation": "দক্ষিণ এশিয়ার দেশগুলোর মধ্যে পারস্পরিক সহযোগিতা ও বন্ধুত্বের সম্পর্ক সুদৃঢ় করার লক্ষ্যে সার্ক (SAARC) গঠন করা হয়েছিল। মূলত এই অঞ্চলের দেশগুলোর অর্থনৈতিক অগ্রগতি ত্বরান্বিত করা, সামাজিক ও সাংস্কৃতিক সহযোগিতা বৃদ্ধি এবং দারিদ্র্য বিমোচনের মাধ্যমে জনগণের জীবনযাত্রার মান উন্নত করাই ছিল সার্ক গঠনের প্রধান উদ্দেশ্য। দক্ষিণ এশীয় দেশগুলো যেন সম্মিলিতভাবে তাদের সাধারণ সমস্যাগুলো মোকাবিলা করতে পারে, সেই পরিবেশ তৈরি করাই এর মূল লক্ষ্য।"
        },
        {
          "label": "গ",
          "question": "",
          "explanation": "উদ্দীপকে উল্লিখিত সংস্থাটি অর্থাৎ জাতিসংঘ গঠনের পটভূমি নিচে ব্যাখ্যা করা হলো: বিংশ শতাব্দীর প্রথমার্ধে দুটি ভয়াবহ বিশ্বযুদ্ধ মানবসভ্যতাকে ধ্বংসের দ্বারপ্রান্তে নিয়ে গিয়েছিল। বিশেষ করে ১৯৩৯ থেকে ১৯৪৫ সাল পর্যন্ত স্থায়ী দ্বিতীয় বিশ্বযুদ্ধের বিধ্বংসী রূপ দেখে বিশ্বনেতারা বুঝতে পারেন যে, একটি স্থায়ী এবং শক্তিশালী আন্তর্জাতিক সংস্থা ছাড়া বিশ্বশান্তি রক্ষা অসম্ভব। ১৯৪১ সাল থেকে আটলান্টিক সনদসহ বিভিন্ন বৈঠকের ধারাবাহিকতায় ১৯৪৫ সালের ২৫শে জুন সানফ্রান্সিসকো সম্মেলনে ৫০টি দেশের প্রতিনিধিরা জাতিসংঘের সনদে স্বাক্ষর করেন। অবশেষে ১৯৪৫ সালের ২৪শে অক্টোবর আনুষ্ঠানিকভাবে জাতিসংঘ প্রতিষ্ঠিত হয়। যুদ্ধের হাত থেকে ভবিষ্যৎ প্রজন্মকে রক্ষা করা, মানবাধিকার নিশ্চিত করা এবং আন্তর্জাতিক আইনের মর্যাদা বজায় রাখাই ছিল এর জন্মের পেছনের মূল শক্তি। উদ্দীপকে উল্লিখিত ‘যুদ্ধের ধ্বংসলীলা থেকে মুক্তি’ পাওয়ার আকাঙ্ক্ষাই ছিল এই পটভূমির প্রধান চালিকাশক্তি।"
        },
        {
          "label": "ঘ",
          "question": "",
          "explanation": "জাতিসংঘের সাথে বাংলাদেশের সম্পর্ক অত্যন্ত ঘনিষ্ঠ, সুনিবিড় এবং পারস্পরিক সহযোগিতাপূর্ণ। নিচে এই সম্পর্কের মূল্যায়ন করা হলো: ১. সদস্যপদ লাভ ও প্রতিনিধিত্ব: বাংলাদেশ ১৯৭৪ সালের ১৭ই সেপ্টেম্বর জাতিসংঘের ১৩৬তম সদস্যপদ লাভ করে। একই বছর বঙ্গবন্ধু শেখ মুজিবুর রহমান সাধারণ পরিষদে বাংলায় ভাষণ দিয়ে বিশ্ব দরবারে আমাদের আত্মপরিচয় তুলে ধরেন। বাংলাদেশ একাধিকবার নিরাপত্তা পরিষদের অস্থায়ী সদস্য নির্বাচিত হয়েছে এবং সাধারণ পরিষদের সভাপতির দায়িত্ব পালন করেছে। ২. শান্তি রক্ষা মিশনে ভূমিকা: বর্তমানে জাতিসংঘ শান্তি রক্ষা মিশনে (Peacekeeping Missions) বাংলাদেশ সর্বোচ্চ সেনা ও পুলিশ সদস্য প্রেরণকারী দেশগুলোর একটি। আফ্রিকার বিভিন্ন দেশসহ বিশ্বের সংঘাতপূর্ণ অঞ্চলে শান্তি স্থাপনে বাংলাদেশের ভূমিকা জাতিসংঘ ও বিশ্বজুড়ে প্রশংসিত। ৩. উন্নয়ন ও মানবিক সহায়তা: বাংলাদেশ বর্তমানে বিশ্বের অন্যতম বৃহত্তম শরণার্থী শিবিরের (রোহিঙ্গা) আশ্রয়দাতা। এই সংকট মোকাবিলায় জাতিসংঘ ও এর বিভিন্ন সংস্থা (যেমন: UNHCR, IOM) বাংলাদেশের পাশে দাঁড়িয়েছে। এছাড়া বাংলাদেশের শিক্ষা, স্বাস্থ্য ও দারিদ্র্য বিমোচনে UNDP, UNICEF, WHO এবং UNESCO-এর অবদান অনস্বীকার্য। ৪. পরিবেশ ও টেকসই উন্নয়ন: জলবায়ু পরিবর্তনের ঝুঁকি মোকাবিলা এবং এসডিজি (SDG) অর্জনে বাংলাদেশ জাতিসংঘের সাথে কাজ করে যাচ্ছে। আমাদের প্রধানমন্ত্রী শেখ হাসিনা পরিবেশ রক্ষায় অবদানের জন্য জাতিসংঘের ‘চ্যাম্পিয়নস অফ দ্য আর্থ’ পুরস্কারে ভূষিত হয়েছেন। বাংলাদেশ ও জাতিসংঘের সম্পর্ক কেবল গ্রহীতা ও দাতার মধ্যে সীমাবদ্ধ নয়। বাংলাদেশ এখন বিশ্বশান্তি ও উন্নয়নের অন্যতম অংশীদার। উদ্দীপকে বর্ণিত ১৯৩টি সদস্যের এই বিশাল পরিবারের একজন সক্রিয় ও দায়িত্বশীল সদস্য হিসেবে বাংলাদেশ জাতিসংঘকে আরও শক্তিশালী করার লক্ষ্যে কাজ করে যাচ্ছে।"
        }
      ]
    },
    {
      "number": "1",
      "uddipok": "একটি রাষ্ট্র 'ক' ও 'খ' আলাদা ভূ-খণ্ড। 'ক' অংশের শাসকেরা 'খ' অংশের জনগণকে শোষণ করার হাতিয়ার হিসেবে প্রথমেই তাদের নিজস্ব বর্ণমালার উপর আঘাত হানে। যা 'খ' ভূ-খণ্ডের সর্বস্তরের মানুষকে প্রচণ্ডভাবে প্রতিবাদী করে তোলে এবং একটি সংগঠনের মাধ্যমে আন্দোলন সংগ্রাম করে ও বহু রক্তের বিনিময়ে নিজেদের বর্ণমালা প্রতিষ্ঠা করেছিল এবং পরবর্তীতে এই আন্দোলনই 'খ' ভূ-খণ্ডের জনগণকে মুক্তির পথে উৎসাহিত করেছিল।",
      "tag": "DB 25",
      "sub_questions": [
        {
          "label": "ক",
          "question": "",
          "explanation": "১৯৪০ সালের ২৩শে মার্চ নিখিল ভারত মুসলিম লীগের লাহোর অধিবেশনে শেরে বাংলা এ. কে. ফজলুল হক কর্তৃক উত্থাপিত যে প্রস্তাবে ভারতের মুসলিম সংখ্যাগরিষ্ঠ অঞ্চলগুলোকে নিয়ে পৃথক রাষ্ট্র গঠনের দাবি জানানো হয়, তাকে লাহোর প্রস্তাব বলে।"
        },
        {
          "label": "খ",
          "question": "",
          "explanation": "১৯৬৬ সালে বঙ্গবন্ধু শেখ মুজিবুর রহমান ঘোষিত ছয় দফা কর্মসূচির মাধ্যমে বাঙালির রাজনৈতিক, অর্থনৈতিক ও প্রশাসনিক স্বায়ত্তশাসনের পূর্ণাঙ্গ দাবি উত্থাপিত হয়েছিল বলে একে 'মুক্তির সনদ' বা 'ম্যাগনা কার্টা' বলা হয়। এই ছয় দফার মধ্যেই পূর্ব পাকিস্তানের জনগণের দীর্ঘদিনের শোষণ ও বঞ্চনা থেকে মুক্তির পথ নির্দেশিত ছিল। এটি তৎকালীন পাকিস্তান সরকারের ভিত কাঁপিয়ে দিয়েছিল এবং বাঙালিদের মধ্যে পূর্ণ স্বাধীনতার আকাঙ্ক্ষাকে একটি প্রাতিষ্ঠানিক রূপ দিয়েছিল, যার ধারাবাহিকতায় ১৯৭১ সালের মুক্তিযুদ্ধ সংগঠিত হয়।"
        },
        {
          "label": "গ",
          "question": "",
          "explanation": "উদ্দীপকে ১৯৫২ সালের মহান ভাষা আন্দোলন প্রতিফলিত হয়েছে। ভাষা আন্দোলন ছিল মূলত মাতৃভাষার মর্যাদা রক্ষার একটি জাতীয়তাবাদী সংগ্রাম। পাকিস্তান সৃষ্টির পর থেকেই পশ্চিম পাকিস্তানি শাসকেরা ('ক' অংশ) পূর্ব পাকিস্তানের ('খ' অংশ) সংখ্যাগুরু মানুষের মুখের ভাষা বাংলার পরিবর্তে উর্দুকে একমাত্র রাষ্ট্রভাষা হিসেবে চাপিয়ে দিতে চেয়েছিল। উদ্দীপকে বর্ণিত বর্ণমালার ওপর আঘাত হানার বিষয়টি সরাসরি ১৯৪৮ থেকে ১৯৫২ সাল পর্যন্ত চলা এই মাতৃভাষার মর্যাদা রক্ষার আন্দোলনকেই নির্দেশ করে। এই আন্দোলনের ফলে ১৯৫২ সালের ২১শে ফেব্রুয়ারি সালাম, বরকত, রফিক ও জব্বারসহ আরও অনেকের আত্মত্যাগের বিনিময়ে বাংলা ভাষা রাষ্ট্রভাষার মর্যাদা পায়। উদ্দীপকের 'খ' ভূ-খণ্ডের মানুষ যেভাবে প্রতিবাদী হয়ে উঠেছিল এবং 'সর্বদলীয় রাষ্ট্রভাষা সংগ্রাম পরিষদ' নামক সংগঠনের মাধ্যমে আন্দোলন তীব্র করেছিল, তা ঐতিহাসিক সত্য। এই আন্দোলনের মাধ্যমেই বাঙালিরা প্রথম বুঝতে পেরেছিল যে, পাকিস্তানি শাসকের হাত থেকে নিজেদের সংস্কৃতি ও অধিকার রক্ষা করতে হলে ঐক্যের কোনো বিকল্প নেই। সুতরাং, ভাষাকে কেন্দ্র করে গড়ে ওঠা এই গণজাগরণই উদ্দীপকের মূল বিষয়।"
        },
        {
          "label": "ঘ",
          "question": "",
          "explanation": "উদ্দীপকের ভাষা আন্দোলনের মধ্যেই মূলত বাংলাদেশের স্বাধীনতার বীজ বা অঙ্কুর নিহিত ছিল, যা পরবর্তীতে একটি স্বাধীন রাষ্ট্র গঠনের পথ প্রশস্ত করেছিল। ১৯৫২ সালের ভাষা আন্দোলন কেবল একটি ভাষাকেন্দ্রিক সংগ্রাম ছিল না, বরং এটি ছিল বাঙালিদের আত্মপরিচয় রক্ষার প্রথম বলিষ্ঠ পদক্ষেপ। এই আন্দোলনের সফলতাই বাঙালিদের মনে আত্মবিশ্বাস জুগিয়েছিল যে, সংগ্রামের মাধ্যমে পাকিস্তানি শাসকগোষ্ঠীর অন্যায় সিদ্ধান্তকে পরিবর্তন করা সম্ভব। ভাষা আন্দোলনের ফলে সৃষ্ট অসাম্প্রদায়িক রাজনৈতিক চেতনা এবং বাঙালি জাতীয়তাবাদই ১৯৫৪ সালের যুক্তফ্রন্ট নির্বাচন, ১৯৬৬ সালের ছয় দফা এবং ১৯৬৯ সালের গণঅভ্যুত্থানের মূল শক্তিতে পরিণত হয়েছিল। উদ্দীপকে যেমন বলা হয়েছে, এই আন্দোলনই 'খ' ভূ-খণ্ডের জনগণকে মুক্তির পথে উৎসাহিত করেছিল—এটি ঐতিহাসিকভাবে সত্য। ৫২-এর একুশে ফেব্রুয়ারি যে চেতনার জন্ম দিয়েছিল, তা-ই ১৯৭১ সালে এসে চূড়ান্ত স্বাধীনতা যুদ্ধে রূপ নেয়। একুশের চেতনা থেকেই বাঙালিরা নিজেদের আলাদা জাতি হিসেবে ভাবতে শেখে এবং শোষণের শৃঙ্খল ভেঙে ফেলার প্রেরণা পায়। প্রতিটি রাজনৈতিক আন্দোলনে 'আমার ভাইয়ের রক্তে রাঙানো একুশে ফেব্রুয়ারি' গানটি বাঙালিদের উদ্বুদ্ধ করত। ভাষা আন্দোলন ছিল পরবর্তী সকল গণতান্ত্রিক ও স্বাধিকার আন্দোলনের মূল উৎস। এই আন্দোলনই প্রমাণ করেছিল যে পাকিস্তানি শাসকেরা বাঙালির সংস্কৃতি ও অস্তিত্ব মানতে নারাজ, আর এই বোধ থেকেই স্বাধীন বাংলাদেশের জন্ম হয়। তাই নিঃসন্দেহে বলা যায়, ১৯৫২ সালের ২১শে ফেব্রুয়ারির রাজপথের রক্তই ১৯৭১ সালের ১৬ই ডিসেম্বরের বিজয়ের ভিত্তিপ্রস্তর স্থাপন করেছিল।"
        }
      ]
    }
  ]
}