{
  "title": "রাজশাহী বোর্ড ২০২৫",
  "subtitle": "পৌরনীতি ও নাগরিকতা (9)",
  "questions": [
    {
      "number": "1",
      "uddipok": "স্কুল শিক্ষক রফিক সাহেব তাঁর পরিবারকে সমাজে সুপ্রতিষ্ঠিত করার লক্ষ্যে কৃষিকাজ, মৎস্যচাষ এবং পশুপালন করেন। পরিবারের মৌলিক চাহিদা পূরণের জন্য তিনি সবসময় চেষ্টা করেন। আবার তিনি ক্লাসে বলেন আমরা পরিবার থেকে বড় প্রতিষ্ঠানে বসবাস করি। যা বিভিন্নভাবে গড়ে ওঠেছে। তার মধ্যে একটি হচ্ছে জনগণের চুক্তির মাধ্যমে গড়ে ওঠা।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "নাগরিক, পরিবার, সমাজ ও রাষ্ট্রের আচরণ এবং কার্যাবলি নিয়ে ধারাবাহিক আলোচনার মাধ্যমে যে বিষয়টি আদর্শ নাগরিক জীবন সম্বন্ধে জ্ঞান দান করে তাকে 'পৌরনীতি ও নাগরিকতা' বলা হয়।"
        },
        {
          "label": "খ",
          "question": "",
          "explanation": "মানুষ সমাজে বসবাস করে বলেই মানুষের সাথে সমাজের সম্পর্ক অবিচ্ছেদ্য। সমাজ মানুষের বহুমুখী প্রয়োজন মিটিয়ে তাকে উন্নত ও নিরাপদ জীবন দান করে। সমাজের মধ্যেই মানুষের মানবীয় গুণাবলি ও সামাজিক মূল্যবোধের বিকাশ ঘটে। সমাজকে সভ্য জীবনযাপনের আদর্শ স্থান মনে করা হয়। মানুষ নিজের প্রয়োজনেই সমাজ গড়ে তোলে। গ্রিক দার্শনিক অ্যারিস্টটল যথার্থই বলেছেন, \"মানুষ স্বভাবগত সামাজিক জীব, যে সমাজে বাস করে না, সে হয় পশু, না হয় দেবতা।\" এর ভিত্তিতে বলা যেতে পারে, সমাজের সাথে সত্যিই মানুষের অবিচ্ছেদ্য সম্পর্ক বিদ্যমান।"
        },
        {
          "label": "গ",
          "question": "",
          "explanation": "উদ্দীপকের রফিক সাহেবের কাজটি পরিবারের অর্থনৈতিক কাজকে সমর্থন করে। যেসব কাজের মাধ্যমে পরিবারের সদস্যদের ভরণপোষণের ব্যবস্থা হয় সেগুলোই পরিবারের অর্থনৈতিক কাজ। পরিবারের কর্তা বা অন্য সদস্যরা বিভিন্নভাবে অর্থ উপার্জনের মাধ্যমে তাদের ভরণপোষণ অর্থাৎ খাদ্য, বস্তু, বাসস্থান, শিক্ষা, চিকিৎসা প্রভৃতি চাহিদা পূরণ করে। অতীতেও পরিবারধে কেন্দ্র করেই কৃষিকাজ, পশুপালন, কুটির শিল্পসামগ্রী উৎপাদন ইত্যাদি অর্থনৈতিক কাজ সম্পাদিত হতো। বর্তমানে পরিবারের অর্থনৈতিক চগিদ ও আয়ের ক্ষেত্র দুটিই বেড়েছে। পাশাপাশি বিজ্ঞান ও প্রযুক্তির ব্যাপক উন্নতি হয়েছে। ফলে পরিবারের সাথে সংশ্লিষ্ট অর্থনৈতিক কাজের ক্ষেত্রগুলে বদলে গিয়ে নতুন নতুন সযোগ সৃষ্টি হয়েছে। বর্তমানে পরিবারের সদস্যরা অফিস-আদালত, কলকারখানায় চাকরির পাশাপাশি নানসিং আত্মকর্মসংস্থানমূলক কাজ ও ব্যবসা করে উপার্জন করছে। উদ্দীপকে বলা হয়েছে, স্কুল শিক্ষক রফিক সাহেব তাঁর পরিবারকে সমজে সুপ্রতিষ্ঠিত করার লক্ষ্যে কৃষিকাজ, মৎস্য চাষ এবং পশুপালন করেন। পরিবারের মৌলিক চাহিদা পূরণের জন্য তিনি সব সময় চেষ্টা করেন। উদ্দীপকের রফিক সাহেবের এসব কাজের ধরন অর্থনৈতিক কায়েল অন্তর্ভুক্ত। সুতরাং বলা যায়, উদ্দীপকের রফিক সাহেবের কাজটি পরিবারে অর্থনৈতিক কাজকে সমর্থন করে।।"
        },
        {
          "label": "ঘ",
          "question": "",
          "explanation": "রফিক সাহেবের বক্তব্য রাষ্ট্র সৃষ্টির সামাজিক চুক্তি মতবাদটিকে ইঙ্গিত করে। উদ্দীপকে বলা হয়েছে, রফিক সাহেব ক্লাসে বলেন, আমরা পরিবার থেকে বড় প্রতিষ্ঠানে বসবাস করি, যা বিভিন্নভাবে গড়ে ওঠেছে। তার মধ্যে একটি হচ্ছে জনগণের চুক্তির মাধ্যমে গড়ে ওঠা। রাষ্ট্রের সৃষ্টি সম্পর্কে রফিক সাহেবের এরূপ মন্তব্য সামাজিক চুক্তি মতবাদের অনুরূপ। তাই বলা যায়, উদ্দীপকে রফিক সাহেবের বক্তব্যে রাষ্ট্র সৃষ্টির সামাজিক চুক্তি মতবাদটি ইঙ্গিত করে। সামাজিক চুক্তি মতবাদ অনুযায়ী, রাষ্ট্র প্রতিষ্ঠার আগে মানুষ 'প্রকৃতির রাজ্যে' বসবাস করত। তারা প্রকৃতির নিয়ম মেনে চলত। কিন্তু এ নিয়ম কার্যকর করা এবং তা অমান্য করা হলে শাস্তি দেওয়ার জন্য কোনো কর্তৃপক্ষ ছিল না। ফলে সমাজে অরাজকতা ও বিশৃঙ্খলা দেখা দেয়। এ অরাজকতা থেকে মুক্তি পেতে মানুষ নিজেদের মধ্যে চুক্তির মাধ্যমে রাষ্ট্র সৃষ্টি করে। ব্রিটিশ দার্শনিক টমাস হবস ও জন লক এবং ফরাসি দার্শনিক জ্যা জ্যাক রুশো এ মতবাদটির প্রবক্তা। উপরের আলোচনার ভিত্তিতে বলা যায়, সামাজিক চুক্তি মতবাদ রাষ্ট্র সৃষ্টির বিভিন্ন মতবাদের অন্যতম। কারণ সামাজিক চুক্তির মাধ্যমে মানুষ প্রকৃতির রাজ্য থেকে কাঠামোবদ্ধ রাষ্ট্রে পদার্পণ করে।।"
        }
      ]
    },
    {
      "number": "2",
      "uddipok": "মাছি গোপালপুরে বাস করে। সেখানে সে স্বাধীনভাবে চলাচল করে ও মতামত দিতে পারে। ঐ সমাজ তাকে এই সুযোগ দিয়েছে। অপরদিকে, মাহি ঐ সমাজের নিয়মকানুন মেনে চলেন এবং উন্নয়নের জন্য অর্থ, শ্রম ও মতামত দিয়ে থাকেন। তিনি মনে করেন, যে সমাজ তাকে সুবিধা দিচ্ছে সেই সমাজের জন্য তার কিছু করণীয় রয়েছে।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "এক রাষ্ট্রের নাগরিক যখন কিছু শর্ত পালনের মাধ্যমে (যেমন: বিবাহ, চাকরি বা দীর্ঘদিন বসবাস) অন্য কোনো রাষ্ট্রের নাগরিকতা অর্জনের আবেদন করে এবং তা মঞ্জুর হয়, তখন তাকে অনুমোদন সূত্রে নাগরিক বলে।"
        },
        {
          "label": "খ",
          "question": "",
          "explanation": "একই ব্যক্তি যখন একই সাথে দুটি দেশের নাগরিকতা লাভ করে, তখন তাকে দ্বৈত নাগরিকতা বলে। সাধারণত নাগরিকত্ব নির্ধারণের ক্ষেত্রে কোনো দেশ 'জন্মনীতি' (পিতা-মাতার নাগরিকত্ব) আবার কোনো দেশ 'জন্মস্থান নীতি' (যে দেশে শিশু জন্মায়) অনুসরণ করে। ফলে কোনো শিশু যদি জন্মস্থান নীতি অনুসরণকারী দেশে (যেমন: আমেরিকা) জন্মান্ধ হয় কিন্তু তার পিতা-মাতা জন্মনীতি অনুসরণকারী দেশের (যেমন: বাংলাদেশ) নাগরিক হয়, তবে সেই শিশু একই সাথে দুই দেশের নাগরিকতা লাভ করবে।"
        },
        {
          "label": "গ",
          "question": "",
          "explanation": "উদ্দীপকের মাহি যে সুযোগগুলো ভোগ করছেন, তা পাঠ্যবইয়ের ভাষায় নাগরিকের 'অধিকার' (Rights)-কে নির্দেশ করে। সমাজ ও রাষ্ট্র কর্তৃক স্বীকৃত এই অধিকারগুলোকে প্রধানত দুই ভাগে ভাগ করা যায়: ১. নৈতিক অধিকার: এটি মানুষের বিবেক এবং সামাজিক ন্যায়বোধ থেকে আসে। যেমন: দুস্থদের সাহায্য পাওয়ার অধিকার। এর কোনো আইনি বাধ্যবাধকতা নেই। ২. আইনগত অধিকার: যেসব অধিকার রাষ্ট্র কর্তৃক স্বীকৃত ও সংরক্ষিত এবং যা ভঙ্গ করলে শাস্তি পেতে হয়, তাকে আইনগত অধিকার বলে। এটি আবার তিন প্রকার: সামাজিক অধিকার: সমাজে জীবনকে সুন্দর ও বিকাশিত করার জন্য প্রয়োজনীয় অধিকার। যেমন: উদ্দীপকের মাহির মতো 'স্বাধীনভাবে চলাচল', মতামত প্রকাশ, জীবন রক্ষা ও শিক্ষার অধিকার। রাজনৈতিক অধিকার: রাষ্ট্রীয় কাজে অংশগ্রহণের অধিকার। যেমন: ভোট প্রদান, নির্বাচনে প্রার্থী হওয়া বা সরকারি চাকরি লাভ। অর্থনৈতিক অধিকার: জীবনধারণের জন্য সুষ্ঠু কর্মসংস্থান ও পারিশ্রমিক লাভের অধিকার।"
        },
        {
          "label": "ঘ",
          "question": "",
          "explanation": "\"যে সমাজ সুবিধা দিচ্ছে, সেই সমাজের জন্য তার কিছু করণীয় রয়েছে\"—উক্তিটি নাগরিকের 'কর্তব্য' (Duties)-কে নির্দেশ করে। অধিকার ও কর্তব্য একই মুদ্রার এপিঠ-ওপিঠ; একটি ছাড়া অন্যটি অচল। পাঠ্যবইয়ের আলোকে বিশ্লেষণ: ১. অধিকার ও কর্তব্যের পারস্পরিক সম্পর্ক: নাগরিকরা সমাজ ও রাষ্ট্র থেকে বিভিন্ন সুবিধা (অধিকার) ভোগ করে। বিনিময়ে সমাজ তাদের কাছ থেকে কিছু দায়িত্ব বা কর্তব্য আশা করে। মাহির সমাজকে 'অর্থ ও শ্রম' দেওয়ার মানসিকতা এই কর্তব্যেরই অংশ। ২. রাষ্ট্রের প্রতি আনুগত্য: নাগরিকের প্রধান কর্তব্য হলো রাষ্ট্রের প্রতি অনুগত থাকা এবং রাষ্ট্রের স্বাধীনতা ও সার্বভৌমত্ব রক্ষা করা। ৩. আইন মান্য করা: সমাজের শান্তিশৃঙ্খলা বজায় রাখতে রাষ্ট্রপ্রদত্ত সকল আইন মেনে চলা প্রত্যেক নাগরিকের আবশ্যিক কর্তব্য। ৪. সততার সাথে ভোটাধিকার প্রয়োগ: যোগ্য প্রতিনিধি নির্বাচন করা নাগরিকের রাজনৈতিক কর্তব্য, যা মাহির 'মতামত' দেওয়ার বিষয়ের সাথে সংগতিপূর্ণ। ৫. কর প্রদান: রাষ্ট্র পরিচালনার জন্য অর্থের প্রয়োজন। মাহি যে 'অর্থ' দিয়ে সাহায্য করেন, তা মূলত নিয়মিত কর বা খাজনা প্রদানের গুরুত্বকে নির্দেশ করে। মাহি কেবল নিজের সুবিধাই দেখেন না, বরং সমাজের প্রতি তাঁর দায়িত্ব পালনেও সচেতন। একজন সচেতন নাগরিক যখন তাঁর অধিকার ভোগের পাশাপাশি দায়িত্বগুলো (শ্রম, অর্থ ও মেধা দিয়ে সাহায্য) পালন করেন, তখনই একটি রাষ্ট্র ও সমাজ শক্তিশালী হয়। তাই উদ্দীপকের উক্তিটি যথার্থ ও নাগরিক জীবনের মূল দর্শন।"
        }
      ]
    },
    {
      "number": "3",
      "uddipok": "জনাব 'X' গ্রামভিত্তিক একটি প্রতিষ্ঠানের প্রধান। তিনিসহ মোট ১৩ জন মিলে সেই এলাকার জনগণের সেবা দিয়ে থাকেন। আমাদের দেশে এ রকম ৪৫৫৪টি প্রতিষ্ঠান রয়েছে। অপরদিকে জনাব 'X' অন্য একটা প্রতিষ্ঠানের সদস্য। এখানেও একজন প্রধান থাকেন। UNO এ প্রতিষ্ঠানের নির্বাহী কর্মকর্তা। বর্তমানে এ রকম ৪৯২টি প্রতিষ্ঠান রয়েছে।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "রাষ্ট্র ঘোষিত বিশেষ আইনের বলে যে স্থানীয় সরকারব্যবস্থা গঠিত হয় সেটি হয় বিশেষ স্থানীয় সরকারব্যবস্থা।"
        },
        {
          "label": "খ",
          "question": "",
          "explanation": "পরিবার, সমাজ ও রাষ্ট্রে নারীর অধিকার প্রতিষ্ঠার জন্য নারীর ক্ষমতায়ন প্রয়োজন। নারীর ক্ষমতায়ন নারীর নিজস্ব মূল্যবোধকে বিকাশিত করতে এবং উন্নত দেশ গড়তে নারীর ক্ষমতায়ন দরকার। অর্থনৈতিক, সামাজিক, রাজনৈতিক, সাংস্কৃতিকসহ সব ক্ষেত্রে নারী-পুরুষের অধিকারের সমতা প্রতিষ্ঠার জন্য নারীর ক্ষমতায়ন প্রয়োজন। বস্তুত নারীদের সমাজ ও রাষ্ট্রের সব ক্ষেত্রে অংশগ্রহণ এবং সিদ্ধান্ত গ্রহণ করার সক্ষমতা অর্জনের জন্য তাদের ক্ষমতায়ন প্রয়োজন।"
        },
        {
          "label": "গ",
          "question": "উদ্দীপকে জনাব 'X' যে প্রতিষ্ঠানের প্রধান তার গঠন বর্ণনা করো।",
          "explanation": "উদ্দীপকের জনাব 'X' 'ইউনিয়ন পরিষদ' নামক স্থানীয় স্বায়ত্তশাসিত বাংলাদেশে স্থানীয় সরকার ব্যবস্থার সর্বনিম্ন স্তর হলো ইউনিয়ন পরিষদ। গড়ে ১০-১৫ টি গ্রাম নিয়ে একটি ইউনিয়ন পরিষদ গঠিত। একটি ইউনিয়ন ৯টি ওয়ার্ডে বিভক্ত। উদ্দীপকে বলা হয়েছে, জনাব 'X' গ্রামভিত্তিক একটি প্রতিষ্ঠানের প্রধান। তিনিসহ মোট ১৩ জন মিলে সেই এলাকার জনগণের সেবা দিয়ে থাকেন। আমাদের দেশে এ রকম ৪৫৫৪টি প্রতিষ্ঠান রয়েছে। উদ্দীপকের এসব আলোচনা 'ইউনয়ন পরিষদকে' নির্দেশ করে। ইউনিয়ন পরিষদ স্থানীয় সরকারব্যবস্থার সর্বনিম্ন স্তর। ইউনিয়ন পরিষদ গঠিত হয় ১ জন চেয়ারম্যান, ৯ জন সাধারণ সদস্য এবং সংরক্ষিত আসনের ৩ জন নারী সদস্যসহ মোট ১৩ জন নির্বাচিত জনপ্রতিনিধি নিয়ে। একটি ইউনিয়ন পরিষদ ৯টি ওয়ার্ডে বিভক্ত থাকে। প্রতি ওয়ার্ডে ১ জন মেম্বার এবং প্রতি ৩ ওয়ার্ডে ১ জন নারী সদস্য জনগণের সরাসরি ভোটে নির্বাচিত হন। একটি পরিষদের আওতায় গড়ে ১০-১৫টি গ্রাম থাকে।"
        },
        {
          "label": "ঘ",
          "question": "জনাব 'X' যে প্রতিষ্ঠানের সদস্য তার কার্যাবলি বিশ্লেষণ করো।",
          "explanation": "জনাব 'X' তথা ইউনিয়ন চেয়ারম্যান যে প্রতিষ্ঠানের সদস্য তার নাম হলো উপজেলা পরিষদ। উদ্দীপকে বলা হয়েছে, জনাব 'X' তথা ইউনিয়ন চেয়ারম্যান একটি প্রতিষ্ঠানের সদস্য। এখানে একজন প্রধান থাকেন। UNO-এ প্রতিষ্ঠানের নির্বাহী কর্মকর্তা। বর্তমানে এ রকম ৪৯২টি প্রতিষ্ঠান রয়েছে। উদ্দীপকের এসব আলোচনা দ্বারা বোঝা যায়, ইউনিয়ন চেয়ারম্যান যে প্রতিষ্ঠানের সদস্য সেটি হলো উপজেলা পরিষদ। উপজেলা পরিষদ UNO হলেন নির্বাহী কর্মকর্তা। স্থানীয় সরকার ব্যবস্থার দ্বিতীয় স্তর হলো উপজেলা পরিষদ। উপজেলা পরিষদের কার্যাবলি হলো- বিভিন্ন মেয়াদী উন্নয়ন পরিকল্পনা তৈরি করা; আন্তঃইউনিয়ন সংযোগকালী রাস্তানির্মাণ, মেরামত ও রক্ষণাবেক্ষণ করা; পানির যথাযথ ব্যবহার নিশ্চিত করা এবং সরকারের নির্দেশনা অনুযায়ী ক্ষুদ্র সেচ প্রকল্প বাস্তবায়ন; জনস্বাস্থ্য, পুষ্টি ও পরিবার পরিকল্পনা সেবা নিশ্চিত করা; স্যানিটেশন ও পয়ঃনিষ্কাশন ব্যবস্থার উন্নতি সাধন এবং সুপেয় পানীর জলের সরবরাহ ব্যবস্থা গ্রহণ। এছাড়াও উপজেলা পরিষদ অন্যান্য কাজ করে থাকে। উপরের আলোচনার পরিসমাপ্তিতে বলা যায়, গ্রামীণ পর্যায়ে উপজেলা পরিষদের তত্ত্বাবধানেই উপজেলার কার্যাবলি পরিচালিত হয়। অর্থাৎ স্থানীয় সরকারব্যবস্থার দ্বিতীয় স্তর হিসেবে উপজেলা পরিষদ নানান উন্নয়নমূলক কার্যক্রম পরিচালনা করে থাকে।"
        }
      ]
    },
    {
      "number": "4",
      "uddipok": "১৩ বছরের শিউলী একটি দরিদ্র পরিবারের মেয়ে। তারা ৮ ভাই-বোন। দারিদ্রতার কারণে তার পড়ালেখা করা সম্ভব হয়নি বিধায় তার পরিবার তাকে বিয়ে দিয়ে দেয়। বিয়ের পর দেখা গেল শিউলীর স্বামী বিভিন্ন অনৈতিক কর্মকান্ডে লিপ্ত। এতে করে নানা ধরনের সমস্যা দেখা দেয়। ফলে বিভিন্ন সময়ে অভিযোগ এনে প্রতিকূলতা সৃষ্টি করে শিউলীর উপর শারীরিক ও মানসিক যন্ত্রণা দেয়।",
      "tag": "RB 25",
      "sub_questions": [
        {
          "label": "ক",
          "question": "বয়স্ক শিক্ষা কী?",
          "explanation": "বয়স্ক ব্যক্তিদের জন্য পরিচালিত বিশেষ শিক্ষাদান কর্মসূচিকে বয়স্ক শিক্ষা বলে, যা মূলত নিরক্ষরতা দূর করার লক্ষ্যে কাজ করে।"
        },
        {
          "label": "খ",
          "question": "জনসংখ্যার পুনর্বণ্টন কী? ব্যাখ্যা করো।",
          "explanation": "একটি দেশের এক অঞ্চলের অধিক জনসংখ্যাকে পরিকল্পিতভাবে কম ঘনবসতিপূর্ণ অঞ্চলে স্থানান্তর করাকে জনসংখ্যার পুনর্বণ্টন বলা হয়। একটি দেশে যদি কোনো নির্দিষ্ট স্থানে (যেমন: বড় শহরগুলোতে) অধিক মানুষ বাস করে এবং অন্য অঞ্চল ফাঁকা থাকে, তবে সেখানে সম্পদের সুষম বণ্টন হয় না। এই ভারসাম্যহীনতা দূর করতে সরকার যখন কর্মসংস্থান ও উন্নত সুযোগ-সুবিধা ছড়িয়ে দেওয়ার মাধ্যমে মানুষকে বিভিন্ন এলাকায় বসবাসের সুযোগ করে দেয়, তাকেই পুনর্বণ্টন বলা হয়। এটি দেশের পরিবেশগত ভারসাম্য ও পরিকল্পিত নগরায়নে সহায়তা করে।"
        },
        {
          "label": "গ",
          "question": "",
          "explanation": "উদ্দীপকে শিউলীর পড়ালেখা বন্ধ হওয়ার প্রধান কারণ হলো দারিদ্র্য। বাংলাদেশের প্রেক্ষাপটে অনেক পরিবারের কাছে কন্যাসন্তানকে বোঝা হিসেবে মনে করা হয়। শিউলীর পরিবারে ৮ জন ভাই-বোন থাকার কারণে তাদের ভরণ-পোষণ ও শিক্ষার ব্যয় মেটানো তার বাবা-মায়ের পক্ষে অসম্ভব হয়ে দাঁড়ায়। এই চরম দারিদ্র্যের কষাঘাতেই তার শিক্ষাজীবনের সমাপ্তি ঘটে। যখন মৌলিক চাহিদাগুলোই (অন্ন, বস্ত্র) পূরণ হয় না, তখন শিক্ষার মতো অধিকার অনেক দরিদ্র পরিবারের কাছে বিলাসিতা মনে হয়। সামগ্রিকভাবে, দারিদ্র্য কেবল শিউলীর স্বপ্নই কেড়ে নেয়নি, বরং তাকে একটি অন্ধকার ভবিষ্যতের দিকে ঠেলে দিয়েছে। পড়ালেখা বন্ধ হওয়ার ফলেই সে অর্থনৈতিকভাবে স্বাবলম্বী হওয়ার সুযোগ হারায় এবং পরিবার তাকে তাড়াতাড়ি বিয়ে দিয়ে দেওয়ার অজুহাত পায়। সুতরাং, উদ্দীপকের তথ্যানুযায়ী চরম অর্থাভাবই ছিল শিউলীর শিক্ষা থেকে বঞ্চিত হওয়ার মূল কারণ।"
        },
        {
          "label": "ঘ",
          "question": "",
          "explanation": "উদ্দীপকে শিউলী বিয়ের পর নারী নির্যাতন এবং পারিবারিক সহিংসতার মতো মারাত্মক সামাজিক সমস্যার শিকার হন। এই সমস্যা প্রতিকারের উপায়গুলো নিচে বিশ্লেষণ করা হলো: ১. আইনি ব্যবস্থা ও ৯৯৯-এর ব্যবহার: শিউলীর ওপর চলা শারীরিক ও মানসিক যন্ত্রণার বিরুদ্ধে দ্রুত আইনি ব্যবস্থা নিতে হবে। বাংলাদেশের ‘নারী ও শিশু নির্যাতন দমন আইন’ অনুযায়ী অপরাধীর কঠোর শাস্তির ব্যবস্থা রয়েছে। বর্তমান সময়ে জাতীয় জরুরি সেবা নম্বর ৯৯৯-এ কল করে তাৎক্ষণিক পুলিশি সহায়তা নেওয়া একটি কার্যকর উপায়। ২. সামাজিক সচেতনতা বৃদ্ধি: কেবল আইন দিয়ে এই সমস্যা দূর করা সম্ভব নয়। সমাজের মানুষকে সচেতন করতে হবে যাতে কেউ বাল্যবিবাহ ও নারী নির্যাতনের মতো অন্যায়ের বিরুদ্ধে সোচ্চার হয়। ৩. বাল্যবিবাহ নিরোধ আইনের প্রয়োগ: শিউলীর বিয়ে ১৩ বছর বয়সে হয়েছে, যা আইনগতভাবে অপরাধ। স্থানীয় প্রশাসন ও ইউনিয়ন পরিষদের মাধ্যমে বাল্যবিবাহ বন্ধের কঠোর তদারকি নিশ্চিত করতে হবে। ৪. অর্থনৈতিক স্বাবলম্বিতা: শিউলীর মতো মেয়েদের কারিগরি শিক্ষা বা হস্তশিল্পের প্রশিক্ষণের মাধ্যমে স্বাবলম্বী করে তোলা উচিত। সে যদি অর্থনৈতিকভাবে শক্তিশালী হয়, তবে তার ওপর মানসিক ও শারীরিক অত্যাচার করার সুযোগ কমে যাবে। শিউলীর মতো হাজারো মেয়ের জীবন বাঁচাতে হলে শিক্ষার প্রসার, সরকারি নজরদারি এবং কঠোর আইন বাস্তবায়নের কোনো বিকল্প নেই। পরিবার ও সমাজকে নারী অধিকারের প্রতি সংবেদনশীল হতে হবে এবং নির্যাতনের বিরুদ্ধে 'জিরো টলারেন্স' নীতি অনুসরণ করতে হবে।"
        }
      ]
    },
    {
      "number": "5",
      "uddipok": "বর্তমান বিশ্বে প্রায় ১৯৫টি স্বাধীন রাষ্ট্র রয়েছে। প্রত্যেকটি রাষ্ট্র পরিচালনার জন্য একটি নির্দিষ্ট সরকারব্যবস্থা আছে। আবার এই সরকারেরও বিভিন্ন রূপ থাকে। তদ্রূপে 'P' ও 'Q' দুটি স্বাধীন রাষ্ট্র। 'P' রাষ্ট্রের শাসনক্ষমতা জনগণের হাতে ন্যস্ত। জনগণই 'P' রাষ্ট্রের সকল ক্ষমতার উৎস। অপরদিকে 'Q' রাষ্ট্রটির শাসনক্ষমতা মন্ত্রিসভার হাতে ন্যস্ত। জনগণের প্রত্যক্ষ ভোটের মাধ্যমে সংখ্যাগরিষ্ঠ বিজয়ী দল এ মন্ত্রিপরিষদ গঠন করে থাকে।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "যে শাসনব্যবস্থায় সরকারের সকল ক্ষমতা একটিমাত্র কেন্দ্রীয় সরকারের হাতে ন্যস্ত থাকে এবং কেন্দ্র থেকে দেশের শাসনব্যবস্থা পরিচালিত হয়, সেটিই এককেন্দ্রিক সরকার।"
        },
        {
          "label": "খ",
          "question": "",
          "explanation": "যে রাষ্ট্রব্যবস্থায় রাষ্ট্রের রাজা বা রানি উত্তরাধিকারসূত্রে বা নিয়মতান্ত্রিকভাবে রাষ্ট্রপ্রধান হন তাকে নিয়মতান্ত্রিক রাজতন্ত্র বলে। যে রাষ্ট্রব্যবস্থায় রাজা বা রানি উত্তরাধিকার সূত্রে বা নিয়মতান্ত্রিকভাবে রাষ্ট্রপ্রধান হন এবং সীমিত ক্ষমতা ভোগ করেন; আর রাষ্ট্রের প্রকৃত শাসন ক্ষমতা থাকে জনগণের নির্বাচিত প্রতিনিধিদের হাতে, তাকে নিয়মতান্ত্রিক রাজতন্ত্র বলে। উদাহরণ হিসেবে বলা যায়, যুক্তরাজ্যে নিয়মতান্ত্রিক রাজতন্ত্র প্রচলিত রয়েছে।"
        },
        {
          "label": "গ",
          "question": "",
          "explanation": "'P' অর্থাৎ গণতান্ত্রিক রাষ্ট্রব্যবস্থায় বেশ কিছু অসুবিধা বিদ্যমান রয়েছে। উদ্দীপকে বলা হয়েছে, 'P' ও 'Q' দুটি স্বাধীন রাষ্ট্র। 'P' রাষ্ট্রের শাসন ক্ষমতা জনগণের হাতে ন্যস্ত। জনগণই 'P' রাষ্ট্রের সকল ক্ষমতার উৎস। উদ্দীপকের 'P' রাষ্ট্রের এসব আলোচনা প্রমাণ করে 'P' একটি গণতান্ত্রিক রাষ্ট্র। কারণ 'P' রাষ্ট্রের সকল ক্ষমতা জনগণের হাতে ন্যস্ত। বর্তমান বিশ্বে গণতন্ত্র সবচেয়ে জনপ্রিয় ও প্রচলিত শাসনব্যবস্থা হলেও এর কিছু অসুবিধাও রয়েছে। অনেক গুণ থাকা সত্ত্বেও গণতন্ত্রের কিছু এটি আছে। গণতন্ত্রের অন্যতম ত্রুটি হলো- গণতন্ত্রে গুণ বা যোগ্যতার চেয়ে সংখ্যার ওপর গুরুত্ব প্রদান গণতন্ত্রে নির্বাচনের মাধ্যমে জয়-পরাজয় নির্ধারণ করা হয় বলে এখানে গুণ বা যোগ্যতার চেয়ে সংখ্যার ওপর বেশি গুরুত্ব দেওয়া হয়। অর্থাৎ এতে মাথা গণনা করা হয়, মেধার বিচার করা হয় না। ফলে অশিক্ষিত ও মধ ব্যক্তিরাও নির্বাচিত হয়। এর ফলে যোগ্যতমের শাসন নিশ্চিত হয় না গর্ণতন্ত্র ব্যয়বহুল এবং এতে অর্থের অপচয় হয়। কেননা গণতন্ত্রে নির্বাচনের মাধ্যমে সরকার গঠিত হয়। আর নির্বাচন পরিচালনার জন্য প্রচুর অর্থের প্রয়োজন হয়। এছাড়া নির্বাচনের সময় প্রার্থীরা নির্বাচনি প্রচারের জন্য প্রচুর অর্থ ব্যয় করে। এতে সময়, সম্পদ ও অর্থের অপচয় হয়। গণতন্ত্রের আরও ত্রুটি হলো, দলীয় শাসনব্যবস্থা বিদ্যমান এবং ঘন ঘন নীতির পরিবর্তন দেখা যায়।"
        },
        {
          "label": "ঘ",
          "question": "",
          "explanation": "'Q' রাষ্ট্রটিতে মন্ত্রিপরিষদ শাসিত বা সংসদীয় শাসনব্যবস্থা প্রচলিত। উদ্দীপকে বলা হয়েছে, রাষ্ট্রটির শাসনক্ষমতা মন্ত্রিসভার হাতে ন্যস্ত জনগণের প্রত্যক্ষ ভোটের মাধ্যমে সংখ্যাগরিষ্ঠ বিজয়ী দল এ মন্ত্রিপরিষদ গঠন করে থাকে। 'Q' তথা মন্ত্রিপরিষদ শাসিত সরকারের বেশ কিছু গুণ রয়েছে। যথা- দায়িত্বশীল শাসনব্যবস্থা, আইন ও শাসনবিভাগের ঘনিষ্ঠ সম্পর্ক, বিরোধী দলের মর্যাদা ও সমালোচনার সুযোগ বিদ্যমান। যে সরকারব্যবস্থায় শাসনবিভাগ ও আইনবিভাগের মধ্যে সম্পর্ক অত্যন্ত ঘনিষ্ঠ এবং শাসনবিভাগের স্থায়িত্ব ও কার্যকারিতা আইনবিভাগের ওপর নির্ভরশীল তাকে মন্ত্রিপরিষদ শাসিত সরকার বা সংসদীয় পদ্ধতির সরকার বলে। সংসদীয় সরকার দায়িত্বশীল সরকার। এতে ক্ষমতাসীন ও বিরোধী দল উভয়ই তাদের কাজের জন্য জনগণের নিকট দায়ী থাকে। শাসনবিভাগের সদস্যগণ আইনসভার সদস্য হওয়ায় এ সরকারে আইন ও শাসনবিভাগের মধ্যে বন্ধুত্বপূর্ণ সম্পর্ক থাকে। এ সরকারব্যবস্থায় বিরোধী দলকে বিকল্প সরকার মনে করা হয়। এ সরকারের সংসদ সদস্যগণ বিশেষ করে বিরোধী দলের সদস্যগণ সংসদে বসে সরকারের কাজের সমালোচনা করার সুযোগ পায়। উপরের আলোচনার প্রেক্ষিতে বলা যায়, সংসদীয় বা মন্ত্রিপরিষদ শাসিত শাসনব্যবস্থায় সরকারি দল, বিরোধী দল ও জনগণ সমভাবে অধিকার ভোগ করতে পারে। কারণ এ শাসনব্যবস্থায় জনগণ ব্যাপকভাবে অংশগ্রহণ করতে পারে।"
        }
      ]
    },
    {
      "number": "6",
      "uddipok": "তথ্য-১ তথ্য-২ আঞ্চলিক সহযোগিতা আন্তর্জাতিক সহযোগিতা সদস্য সংখ্যা-৮ সদস্য সংখ্যা-১৯৩আন্তর্জাতিক সহযোগিতা স্থাপিত হয়-১৯৮৫ সালে স্থাপিত হয়-১৯৪৫ সালে এর সচিবালয় কাঠমান্ডুতে এর সদর দপ্তর নিউইয়র্কে",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "প্রথম বিশ্বযুদ্ধের পর ১৯২০ সালে বিশ্বশান্তি ও নিরাপত্তা নিশ্চিত করার লক্ষে যে আন্তর্জাতিক সংস্থা গঠিত হয়েছিল, তাকে জাতিপুঞ্জ (League of Nations) বলা হয়। এটি জাতিসংঘের পূর্বসূরি হিসেবে পরিচিত।"
        },
        {
          "label": "খ",
          "question": "ওআইসি (OIC) কেন গঠিত হয়েছিল? ব্যাখ্যা করো।",
          "explanation": "১৯৬৯ সালে জেরুজালেমের পবিত্র আল-আকসা মসজিদে ইসরায়েল কর্তৃক অগ্নিসংযোগের ঘটনার পর মুসলিম দেশগুলোর মধ্যে সংহতি স্থাপনের লক্ষে ওআইসি (OIC) গঠিত হয়। এর মূল উদ্দেশ্য ছিল মুসলিম বিশ্বের স্বার্থ রক্ষা করা, সদস্য রাষ্ট্রগুলোর মধ্যে ভ্রাতৃত্ব সুদৃঢ় করা এবং ইসলামি পবিত্র স্থানসমূহ পুনরুদ্ধারের জন্য সম্মিলিত প্রচেষ্টা চালানো। এছাড়া সদস্য দেশগুলোর মধ্যে সামাজিক ও অর্থনৈতিক সহযোগিতা বৃদ্ধি করাও এর অন্যতম লক্ষ্য ছিল।"
        },
        {
          "label": "গ",
          "question": "",
          "explanation": "উদ্দীপকের তথ্য-১ আঞ্চলিক সহযোগিতা সংস্থা সার্ক (SAARC)-কে নির্দেশ করছে, যার সচিবালয় নেপালের কাঠমান্ডুতে অবস্থিত এবং এটি ১৯৮৫ সালে প্রতিষ্ঠিত হয়। সার্ক গঠনের লক্ষ্য ও উদ্দেশ্যসমূহ নিচে ব্যাখ্যা করা হলো: আঞ্চলিক উন্নয়ন: দক্ষিণ এশিয়ার সদস্য দেশগুলোর জনগণের জীবনযাত্রার মান উন্নয়ন ও অর্থনৈতিক প্রবৃদ্ধি ত্বরান্বিত করা। যৌথ স্বনির্ভরতা: সদস্য দেশগুলোর মধ্যে যৌথভাবে স্বনির্ভরতা অর্জনে একে অপরকে সহযোগিতা করা। সাংস্কৃতিক ও প্রযুক্তিগত বিনিময়: সদস্য রাষ্ট্রগুলোর মধ্যে বিজ্ঞান, প্রযুক্তি, শিক্ষা ও সাংস্কৃতিক ক্ষেত্রে পারস্পরিক সহযোগিতা ও আদান-প্রদান বৃদ্ধি করা। সার্বভৌমত্বের প্রতি শ্রদ্ধা: প্রতিটি রাষ্ট্রের অভ্যন্তরীণ বিষয়ে হস্তক্ষেপ না করা এবং সার্বভৌমত্বের প্রতি শ্রদ্ধা প্রদর্শন করা। আন্তর্জাতিক ফোরামে সহযোগিতা: সাধারণ স্বার্থসংশ্লিষ্ট বিষয়ে আন্তর্জাতিক বিভিন্ন সম্মেলনে সদস্য দেশগুলোর মধ্যে ঐকমত্য ও সহযোগিতা বৃদ্ধি করা।"
        },
        {
          "label": "ঘ",
          "question": "",
          "explanation": "উদ্দীপকের তথ্য-২ সংস্থাটি হলো জাতিসংঘ (United Nations), যার সদর দপ্তর নিউইয়র্কে অবস্থিত এবং বর্তমান সদস্য সংখ্যা ১৯৩। এই সংস্থাটির সাথে বাংলাদেশের সম্পর্ক অত্যন্ত গভীর ও নিবিড়। নিচে এর বিশ্লেষণ তুলে ধরা হলো: ১. সদস্যপদ ও আন্তর্জাতিক স্বীকৃতি: বাংলাদেশ ১৯৭৪ সালের ১৭ই সেপ্টেম্বর জাতিসংঘের ১৩৬তম সদস্য হিসেবে যোগদান করে। এটি ছিল স্বাধীন বাংলাদেশের জন্য এক বিশাল কূটনৈতিক বিজয়, যা বিশ্বজুড়ে বাংলাদেশের সার্বভৌমত্বের স্বীকৃতি নিশ্চিত করে। ২. শান্তি রক্ষা মিশনে অবদান: বিশ্বশান্তি রক্ষায় জাতিসংঘ শান্তি রক্ষা মিশনে (Peacekeeping Operations) বাংলাদেশের ভূমিকা বিশ্বজুড়ে প্রশংসিত। ১৯৮৮ সাল থেকে বাংলাদেশি শান্তিরক্ষীরা বিশ্বের বিভিন্ন যুদ্ধবিধ্বস্ত দেশে অত্যন্ত সাহসিকতা ও দক্ষতার সাথে কাজ করে আসছেন, যা বাংলাদেশের ভাবমূর্তি উজ্জ্বল করেছে। ৩. উন্নয়ন ও মানবিক সহায়তা: জাতিসংঘের বিভিন্ন বিশেষায়িত সংস্থা যেমন—ইউএনডিপি (UNDP), ইউনিসেফ (UNICEF), ও ডব্লিউএইচও (WHO) বাংলাদেশের শিক্ষা, স্বাস্থ্য, দারিদ্র্য বিমোচন ও নারীর ক্ষমতায়নে গুরুত্বপূর্ণ ভূমিকা রাখছে। বিশেষ করে মহামারী নিয়ন্ত্রণ ও দুর্যোগ ব্যবস্থাপনায় জাতিসংঘের কারিগরি ও আর্থিক সহায়তা বাংলাদেশের জন্য অপরিহার্য। ৪. শরণার্থী সমস্যা ও রোহিঙ্গা সংকট: বর্তমানে বাংলাদেশে আশ্রিত রোহিঙ্গা শরণার্থীদের মানবিক সহায়তা প্রদান এবং তাদের নিরাপদ প্রত্যাবাসনের লক্ষে আন্তর্জাতিক চাপ সৃষ্টির ক্ষেত্রে জাতিসংঘই বাংলাদেশের প্রধান সহযোগী হিসেবে কাজ করছে। ৫. আন্তর্জাতিক সীমানা নির্ধারণ: সমুদ্রসীমা নিয়ে ভারত ও মিয়ানমারের সাথে বিরোধ নিষ্পত্তিতে জাতিসংঘ সমর্থিত আন্তর্জাতিক ট্রাইব্যুনাল বাংলাদেশের পক্ষে রায় দিয়ে বিশাল সমুদ্রসীমার ওপর অধিকার নিশ্চিত করেছে। জাতিসংঘ বাংলাদেশের উন্নয়নের এক বিশ্বস্ত অংশীদার। বাংলাদেশের নিরাপত্তা রক্ষা থেকে শুরু করে উন্নয়ন লক্ষ্যমাত্রা (SDG) অর্জনে জাতিসংঘের ভূমিকা অনস্বীকার্য। তাই বলা যায়, তথ্য-২ সংস্থাটির সাথে বাংলাদেশের সম্পর্ক অত্যন্ত ঘনিষ্ঠ ও অর্থবহ।"
        }
      ]
    },
    {
      "number": "7",
      "uddipok": "",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "'অভিশংসন' হচ্ছে রাষ্ট্রপতিকে অপসারণের সাংবিধানিক পদ্ধতি।"
        },
        {
          "label": "খ",
          "question": "প্রধানমন্ত্রীকে সরকারের স্তম্ভ বলা হয় কেন?",
          "explanation": "মন্ত্রিপরিষদের কেন্দ্রবিন্দু ও সরকারপ্রধান হওয়ায়, বাংলাদেশের প্রধানমন্ত্রীকে সরকারের স্তম্ভ বলা হয়। প্রধানমন্ত্রীকে কেন্দ্র করে বাংলাদেশের শাসনকার্য পরিচালিত হয়। তিনিই দেশের প্রকৃত শাসন ক্ষমতার অধিকারী। মন্ত্রিপরিষদের সহযোগিতায় তিনি শাসনসংক্রান্ত যাবতীয় দায়িত্ব পালন করেন। তার পরামর্শে রাষ্ট্রপতি মন্ত্রী, উচ্চপদস্থ কর্মকর্তা, রাষ্ট্রদূত ইত্যাদি নিয়োগ দেন। তিনি পদত্যাগ করলে মন্ত্রিসভাও ভেঙে যায়। এজন্য প্রধানমন্ত্রীকে বাংলাদেশ সরকারের স্তম্ভ বলা হয়।"
        },
        {
          "label": "গ",
          "question": "ছক 'A' দ্বারা কোনটিকে নির্দেশ করে? ব্যাখ্যা করো।",
          "explanation": "ছক 'A' দ্বারা বিভাগীয় প্রশাসনকে নির্দেশ করে। মাঠ প্রশাসনের তিনটি স্তর রয়েছে। স্তরগুলো হলো বিভাগীয় প্রশাসন, জেলা প্রশাসন ও উপজেলা প্রশাসন। মাঠ প্রশাসনের প্রথম স্তর হলো বিভাগীয় প্রশাসন। বিভাগীয় প্রশাসনের প্রধান নির্বাহী হিসেবে বিভাগীয় কমিশনার দায়িত্ব পালন করেন। কেন্দ্রীয় প্রশাসনের নীতি বাস্তবায়নে বিভাগীয় প্রশাসন জেলা প্রশাসনকে প্রয়োজনীয় সহায়তা করে। বিভাগীয় প্রশাসন জেলা প্রশাসনের কাজ তদারকি করে। উদ্দীপকের ছকে মাঠ প্রশাসনের তিনটি স্তর উল্লেখ করা হয়েছে। উপরের আলোচনার প্রেক্ষিতে বলা যায়, 'A' দ্বারা মাঠ প্রশাসনের প্রথম স্তর তথা বিভাগীয় প্রশাসনকে নির্দেশ করে।"
        },
        {
          "label": "ঘ",
          "question": "",
          "explanation": "ছক 'B' তথা জেলা প্রশাসন একটি গুরুত্বপূর্ণ স্তর। জেলা প্রশাসনের নানাবিধ কার্যাবলি রয়েছে। মাঠ প্রশাসনে তিনটি স্তর রয়েছে। স্তরগুলো হলো বিভাগীয় প্রশাসন, জেলা প্রশাসন ও উপজেলা প্রশাসন। উদ্দীপকের ছকে 'A' দ্বারা বিভাগীয় প্রশাসন বোঝানো হয়েছে এবং সবশেষে উপজেলা প্রশাসন উল্লেখ করা হয়েছে। সুতরাং বোঝা যায়, 'B' দ্বারা জেলা প্রশাসনকে নির্দেশ করা হয়েছে। মাঠ প্রশাসনের দ্বিতীয় স্তর হলো জেলা প্রশাসন। এটি মাঠ বা স্থানীয় প্রশাসনের একটি গুরুত্বপূর্ণ স্তর। এর প্রধান নির্বাহী কর্মকর্তা হলেন জেলা প্রশাসক। জেলা প্রশাসক জেলার উন্নয়নে নানাবিধ কার্যাবলি তদারকি করেন। জেলার উন্নয়নমূলক কাজ হিসেবে জেলা প্রশাসক শিক্ষা, কৃষি, শিল্প, রাস্তাঘাট ও যোগাযোগ ব্যবস্থার উন্নয়ন তত্ত্বাবধান এবং প্রাকৃতিক দুর্যোগে ক্ষতিগ্রস্তদের সাহায্য ও পুনর্বাসন করেন। জেলা প্রশাসকের উন্নয়নমূলক কাজের মধ্যে শহরের রাস্তাঘাট নির্মাণ, মেরামত ও রক্ষণাবেক্ষণ করা; স্থানীয় অর্থনৈতিক ও সামাজিক উন্নয়ন সম্পর্কিত পরিকল্পনা প্রণয়ন ও বাস্তবায়ন করা; জনস্বাস্থ্য, পুষ্টি ও পরিবার পরিকল্পনা সেবা নিশ্চিতকরণ প্রভৃতি উল্লেখযোগ্য। এছাড়া স্যানিটেশন ও পয়ঃনিষ্কাশন ব্যবস্থার উন্নতি সাধন, জেলা পর্যায়ে শিক্ষার প্রসার নিশ্চিত করা, ক্ষুদ্র শিল্প স্থাপন ও বিকাশের লক্ষ্যে কার্যক্রম গ্রহণ এবং তার বাস্তবায়ন, বেসরকারিভাবে মহিলা, শিশু, সমাজকল্যাণ এবং যুব, ক্রীড়া ও সাংস্কৃতিক কার্যক্রমে সহায়তা প্রদান, আত্মকর্মসংস্থান সৃষ্টি ও দারিদ্র্য বিমোচনের জন্য নিজ উদ্যোগে কর্মসূচি গ্রহণ এবং তা বাস্তবায়ন প্রভৃতি তার উন্নয়নমূলক কাজের অংশ। পরিশেষে বলা যায়, জেলা প্রশাসক জেলার সার্বিক উন্নয়নের চাবিকাঠি। তিনি শুধু জেলা প্রশাসক নন; জেলার সেবক, পরিচালক এবং বন্ধুও বটে। তাকে কেন্দ্র করেই জেলা প্রশাসন পরিচালিত হয়।"
        }
      ]
    },
    {
      "number": "8",
      "uddipok": "রফিক তার এলাকায় একটি সমবায় সমিতি গঠন করেন। সমিতি কী কী কাজ করবে, সদস্যরা কী দায়িত্ব পালন করবে, কী কী নিয়মকানুন থাকবে তা লিখে একটি বই তৈরি করলেন। সে অনুযায়ী কাজ শুরু করলেন। অপরদিকে বাবুল একটি সমিতি গঠন করলেন এবং নিয়মকানুনগুলো মৌখিক বলে দিলেন। আবার যখন যে ধরনের সমস্যায় পড়েন তখন নতুন নিয়মের মাধ্যমে সমাধান করেন। এ রকম নিয়মের জন্য তাদের সুবিধা ও অসুবিধা দুটোতেই পড়তে হয়।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "যে সংবিধানের কোনো ধারা সাধারণ আইন পাশের মতো সহজে পরিবর্তন করা যায় না এবং পরিবর্তনের জন্য বিশেষ জটিল পদ্ধতির (যেমন: দুই-তৃতীয়াংশ ভোট) প্রয়োজন হয়, তাকে দুষ্পরিবর্তনীয় সংবিধান বলে।"
        },
        {
          "label": "খ",
          "question": "",
          "explanation": "সংবিধান হলো রাষ্ট্রের চালিকাশক্তি ও দর্পণ, যা সরকার ও জনগণের ক্ষমতার পরিধি এবং মৌলিক অধিকার নিশ্চিত করার জন্য অপরিহার্য। এটি রাষ্ট্রের শাসনব্যবস্থা, বিভিন্ন অঙ্গের ক্ষমতা এবং নাগরিকের সাথে সরকারের সম্পর্ক নির্ধারণ করে দেয়। একটি সুস্পষ্ট সংবিধান না থাকলে রাষ্ট্রে বিশৃঙ্খলা ও অরাজকতা সৃষ্টি হওয়ার সম্ভাবনা থাকে এবং সরকারের স্বেচ্ছাচারিতা রোধ করা সম্ভব হয় না।"
        },
        {
          "label": "গ",
          "question": "",
          "explanation": "উদ্দীপকে বাবুলের সমিতির মৌখিক নিয়মকানুন এবং তাৎক্ষণিক সমস্যা অনুযায়ী পরিবর্তনের প্রক্রিয়াটি মূলত 'অলিখিত সংবিধান'-কে নির্দেশ করে। অলিখিত সংবিধানের প্রধান বৈশিষ্ট্য হলো এর অধিকাংশ নিয়মাবলি কোনো নির্দিষ্ট দলিলে লিপিবদ্ধ থাকে না, বরং দীর্ঘদিনের প্রথা, আচার-আচরণ ও রীতিনীতির ওপর ভিত্তি করে পরিচালিত হয়। এই ধরনের সংবিধান অত্যন্ত নমনীয় বা সুপরিবর্তনীয় হয়, যার ফলে পরিবর্তনশীল পরিস্থিতির সাথে এটি দ্রুত খাপ খাইয়ে নিতে পারে এবং যেকোনো জরুরি প্রয়োজনে নতুন নিয়ম প্রবর্তন করা সহজ হয়। উদ্দীপকের বাবুলও ঠিক একইভাবে মৌখিক নির্দেশনার মাধ্যমে এবং যখন যে সমস্যা আসে তখন তার সমাধানে নতুন নিয়ম তৈরি করে সমিতি পরিচালনা করছেন। সামগ্রিকভাবে, অলিখিত সংবিধানের কিছু নেতিবাচক বৈশিষ্ট্যও রয়েছে যা বাবুলের সমিতির ক্ষেত্রেও দৃশ্যমান। যেহেতু নিয়মগুলো সুনির্দিষ্ট বা দলিল আকারে নেই, তাই এটি প্রায়শই অস্পষ্ট থাকে এবং সাধারণ সদস্যদের বা নাগরিকদের মধ্যে বিভ্রান্তি তৈরি করতে পারে। শাসক বা পরিচালক অনেক সময় নিজের ইচ্ছামতো নিয়ম পরিবর্তন করার সুযোগ পান, যা স্থিতিশীলতা নষ্ট করে। ব্রিটিশ সংবিধান অলিখিত সংবিধানের একটি শ্রেষ্ঠ উদাহরণ হলেও, আধুনিক যুগে সুনির্দিষ্ট প্রশাসনিক কাঠামোর জন্য এই ধরনের সংবিধানের অস্পষ্টতা বড় বাধা হিসেবে কাজ করে।"
        },
        {
          "label": "ঘ",
          "question": "",
          "explanation": "উদ্দীপকের রফিকের তৈরি লিখিত বই বা নিয়মাবলি এবং বাবুলের মৌখিক নিয়মের মধ্যে আমি রফিকের 'লিখিত সংবিধান' পদ্ধতিকেই উত্তম মনে করি। একটি লিখিত সংবিধান বা নিয়মাবলি রফিকের মতো দলিল আকারে থাকায় তা অত্যন্ত স্পষ্ট ও সুনির্দিষ্ট হয়, যা শাসক ও শাসিতের মধ্যে ক্ষমতার অপব্যবহার বা ভুল বোঝাবুঝির সুযোগ কমিয়ে দেয়। এটি একটি রাষ্ট্রের মৌলিক অধিকার ও শাসনতান্ত্রিক কাঠামোকে স্থায়ী রূপ দেয় এবং সহজে পরিবর্তন করা যায় না বলে শাসনব্যবস্থায় চমৎকার স্থিতিশীলতা বজায় থাকে। অন্যদিকে, বাবুলের অলিখিত পদ্ধতির মতো ব্যবস্থায় অস্পষ্টতা থাকে এবং ঘন ঘন পরিবর্তনের ফলে মানুষের অধিকার ও রাষ্ট্রীয় কাঠামোর নিরাপত্তা বিঘ্নিত হওয়ার সম্ভাবনা থাকে। সামগ্রিকভাবে, লিখিত সংবিধান আধুনিক গণতান্ত্রিক বিশ্বের জন্য অপরিহার্য কারণ এটি বিচার বিভাগকে সংবিধান ব্যাখ্যা করার পূর্ণ ক্ষমতা দেয় এবং আইনের শাসন সুসংহত করে। যখন নিয়মগুলো লিখিত থাকে, তখন জনগণ তাদের অধিকার ও দায়িত্ব সম্পর্কে সচেতন থাকে এবং কোনো সংকটে সংবিধান ধ্রুবতারার মতো পথ দেখায়। রফিকের সমিতিতে সদস্যরা তাদের দায়িত্ব ও নিয়মকানুন আগে থেকেই জানতে পারছেন, যা স্বচ্ছতা নিশ্চিত করছে। পক্ষান্তরে, বাবুলের সমিতি বারবার সুবিধা ও অসুবিধার সম্মুখীন হওয়া এটাই প্রমাণ করে যে অলিখিত নিয়ম সবসময় নির্ভরযোগ্য নয়। চূড়ান্ত সমাধান হিসেবে বলা যায় যে, একটি রাষ্ট্রের দীর্ঘমেয়াদী অগ্রগতি, ন্যায়বিচার এবং নাগরিক অধিকারের সুরক্ষার জন্য লিখিত সংবিধানের কোনো বিকল্প নেই। রফিকের সমিতির মতো সুসংবদ্ধ ও দালিলিক নিয়মাবলিই হলো একটি আদর্শ ও উত্তম সংবিধানের প্রতিচ্ছবি। সুতরাং, রফিকের গৃহিত লিখিত ব্যবস্থাটিই সর্বাপেক্ষা বিজ্ঞানসম্মত, জনবান্ধব এবং উত্তম।"
        }
      ]
    },
    {
      "number": "9",
      "uddipok": "পিকুল ও রাজন দুই বন্ধু দুই দেশের অধিবাসী। চাকরির সুবাদে তারা শ্রীলংকায় একত্রে থাকে। একদিন কথা প্রসঙ্গে দু'জনের মধ্যে স্বীয় দেশ সম্পর্কে আলাপচারিতার মধ্যে উঠে আসে তাদের দেশের সরকার প্রতিষ্ঠা নিয়ে। পিকুলের দেশের জনগণ একটি মধ্যবর্তী সংস্থার মাধ্যমে সরকার নির্বাচিত করে। আর রাজন বলল তার দেশে পছন্দকৃত ব্যক্তিকে সীল দেয় এবং সেক্ষেত্রে একই প্রতীকে বেশি সীলপ্রাপ্ত ব্যক্তিকে বিজয়ী বলে গণ্য করা হয়।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "রাজনৈতিক দল হচ্ছে একটি দেশের জনগোষ্ঠীর সেই অংশ, যারা একটি আদর্শ বা কিছু নীতি অথবা কর্মসূচির ভিত্তিতে রাষ্ট্রীয় সমস্যা সমাধানে সংগঠিত হয়।"
        },
        {
          "label": "খ",
          "question": "",
          "explanation": "সুষ্ঠু ও নিরপেক্ষ নির্বাচনব্যবস্থার মাধ্যমে জনগণের মতামত যথাযথভাবে প্রকাশ পায় বলে তা গণতন্ত্রের রক্ষাকবচ হিসেবে কাজ করে। গণতান্ত্রিক শাসনব্যবস্থায় নির্বাচনের গুরুত্ব অপরিসীম। এ প্রক্রিয়ায় ভোটারগণ যোগ্য ও উপযুক্ত জনপ্রতিনিধি নির্বাচিত করার মাধ্যমে সরকার গঠন করে। এভাবেই কোনো নীতি বা বিষয়ের পক্ষে-বিপক্ষে জনমত গড়ে ওঠে। এছাড়া নির্বাচন প্রক্রিয়া সরকার, বিরোধী দল এবং জনসাধারণের মধ্যে যোগাযোগের সেতুবন্ধ হিসেবে ভূমিকা পালন করে। বস্তুত গণতন্ত্রকে রক্ষা করতে হলে সুষ্ঠু ও নিরপেক্ষ নির্বাচনের কোনো বিকল্প নেই।"
        },
        {
          "label": "গ",
          "question": "",
          "explanation": "উদ্দীপকে পিকুলের দেশে পরোক্ষ নির্বাচনের মাধ্যমে সরকার প্রতিষ্ঠিত হয়। যে পদ্ধতিতে জনগণ ভোটের মাধ্যমে জনপ্রতিনিধি বা একটি মধ্যবর্তী সংস্থা নির্বাচন করে এবং এই নির্বাচিত জনপ্রতিনিধিগণ ভোট দিয়ে রাষ্ট্রপতি বা সংসদের সংরক্ষিত আসনের সদস্য নির্বাচন করেন, তাকে বলা হয় পরোক্ষ নির্বাচন। যেমন- বাংলাদেশের রাষ্ট্রপতি পরোক্ষ নির্বাচন পদ্ধতিতে জাতীয় সংসদের সদস্যদের মাধ্যমে নির্বাচিত হন। উদ্দীপকে বলা হয়েছে, পিকুলের দেশের জনগণ একটি মধ্যবর্তী সংস্থার মাধ্যমে সরকার নির্বাচিত করে। উদ্দীপকের এসব কথা দ্বারা বোঝা যায়, পিকুলের দেশে পরোক্ষ নির্বাচনের মাধ্যমে সরকার প্রতিষ্ঠিত হয়। কারণ, পিকুলের দেশে সরকার নির্বাচিত করে একটি মধ্যবর্তী সংস্থা। আর মধ্যবর্তী সংস্থার মাধ্যমে সরকার নির্বাচন পরোক্ষ নির্বাচনের নামান্তর।"
        },
        {
          "label": "ঘ",
          "question": "",
          "explanation": "উদ্দীপকে রাজনের দেশের সরকার প্রত্যক্ষ নির্বাচন পদ্ধতিতে নির্বাচিত হয়। উদ্দীপকের রাজন বলল, তার দেশের জনগণ পছন্দকৃত ব্যক্তিকে সীল দেয় এবং সেক্ষেত্রে একই প্রতীকে বেশি সীলপ্রাপ্ত ব্যক্তিকে বিজয়ী বলে গণ্য করা হয়। অর্থাৎ তার দেশ সরাসরি ভোট দিয়ে প্রতিনিধি বাছাই প্রক্রিয়ায় অংশগ্রহণ করে। তার দেশে ভোট দেওয়ার এ পদ্ধতি প্রত্যক্ষ নির্বাচনের সাথে সাদৃশ্যপূর্ণ। যে নির্বাচনে জনগণ সরাসরি ভোট দিয়ে প্রতিনিধি বাছাই করে তাকে প্রত্যক্ষ নির্বাচন বলে। এ ধরনের নির্বাচনে রাষ্ট্রের প্রচলিত আইনানুযায়ী যোগ্যতাসম্পন্ন যেকোনো ব্যক্তি প্রার্থী হতে পারে। ভোটারগণ অবাধ, সুষ্ঠুভাবে ও স্বাধীনভাবে তাদের পছন্দের ব্যক্তিকে ভোট দিয়ে নির্বাচিত করতে পারে। যেমন- বাংলাদেশের সংসদ সদস্যগণ জনগণের প্রত্যক্ষ ভোটে নির্বাচিত হন। উপরের আলোচনা থেকে প্রতীয়মান হয়, প্রত্যক্ষ ভোটের মাধ্যমে যোগ্য ও সৎ ব্যক্তিকে নির্বাচিত করা যায়। বর্তমান বিশ্বে প্রত্যক্ষ নির্বাচনব্যবস্থা ব্যাপকভাবে প্রচলিত।"
        }
      ]
    },
    {
      "number": "1",
      "uddipok": "জনাব 'A' বিভিন্ন ধরনের সুযোগ-সুবিধা ও পরিবেশ ভোগ করে। কিন্তু সে খেয়াল রাখে অন্যের ক্ষেত্রে ঐগুলো ভোগ করতে বাঁধা হয়ে না দাঁড়ায়। কারণ কতগুলো নিয়মনীতির মাধ্যমে এগুলো ঠিক করে দেয়া হয়েছে। এই নিয়মগুলো না মানলে শাস্তির বিধানও রাখা হয়েছে। আর শাস্তির ভয়ে 'A' সহ সকলেই নিয়মগুলো মেনে চলে।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "যোগ্যতা অনুযায়ী প্রত্যেকের কাজ করার ও ন্যায্য মজুরি পাওয়ার সুযোগকে অর্থনৈতিক সাম্য বলে।"
        },
        {
          "label": "খ",
          "question": "",
          "explanation": "আইনের বিধান কোনো ব্যক্তি বা বিশেষ বা গোষ্ঠীর সুবিধার জন্য তৈরি করা হয় না বলে তা সর্বজনীন। আইন মানুষের মঙ্গলের জন্য প্রণয়ন করা হয়। সাধারণভাবে আইন বলতে সুনিদিষ্ট নীতি ও নিয়ম-কানুনকে বোঝানো হয়, যা সকলের ক্ষেত্রে সমভাবে প্রযোজ্য। আইন কোনো বিশেষ ব্যক্তি বা গোষ্ঠীর সুবিধার জন্য প্রণয়ন করা হয় না। অর্থাৎ যখন কোনো আইন প্রণয়ন করা হয় তা সবার ওপর সমভাবে প্রযোজ্য হয়। আর এ কারণেই আইন সর্বজনীন।"
        },
        {
          "label": "গ",
          "question": "'A' এর ভোগকৃত বিষয়টির সাথে পাঠ্যবইয়ের কোন বিষয়টির মিল রয়েছে? বিষয়টির রূপগুলো উল্লেখ করো।",
          "explanation": "জনাব'-এর ভোগকৃত বিষয়টির সাথে পাঠ্যবইয়ের স্বাধীনয় বিষয়টির মিল রয়েছে।সীমার মধ্যে কাজ করা হলো স্বাধীনতা। উদ্দীপকে বলা হয়েছে, জনাব 'A' বিভিন্ন ধরনের সুযোগ-সুবিধা ও পরিবেশ ভোগ করে। কিন্তু সে খেয়াল রাখে অন্যের ক্ষেত্রে এগুলো ভোগ করতে বাধা হয়ে না দাড়ায়। এর এসব বিষয় দ্বারা বোঝা যায়, জনাব 'A'-এর ভোগকৃত বিষয়টির সাদে পাঠ্যবইয়ের স্বাধীনতা বিষয়টির মিল রয়েছে। স্বাধীনতার রূপগুলো হলে ব্যক্তিস্বাধীনতা, সামাজিক স্বাধীনতা, রাজনৈতিক স্বাধীনতা, অর্থনৈতিক স্বাধীনতা ও জাতীয় স্বাধীনতা। ব্যক্তিস্বাধীনতা বলতে এমন স্বাধীনতাকে বোঝায়, যে স্বাধীনতা ভোগ করদে অন্যের কোনো ক্ষতি হয় না। যেমন- ধর্ম চর্চা করা ও পারিবারিক গোপনীয়তা রক্ষা করা। এ ধরনের স্বাধীনতা ব্যক্তির একান্ত নিজস্ব বিষয়। জীবন রক্ষা, সম্পত্তি ভোগ ও বৈধ পেশা গ্রহণ করা সামাজিক স্বাধীনতার অন্তর্ভুক্ত। এ ধরনের স্বাধীনতা ভোগের মাধ্যমে নাগরিক জীবন বিকশিত হয়। ভোটদান, নির্বাচিত হওয়া, বিদেশে অবস্থানকালীন নিরাপত্তা লাত ইত্যাদি নাগরিকের রাজনৈতিক স্বাধীনতা। এসব স্বাধীনতার মাধ্যমে ব্যক্তি রাষ্ট্রীয় শাসনকাজে অংশগ্রহণের সুযোগ লাভ করে। গণতান্ত্রিক ব্যবস্থায় রাজনৈতিক স্বাধীনতা অত্যন্ত গুরুত্বপূর্ণ। যোগ্যতা অনুযায়ী পেশা গ্রহণ এবং উপযুক্ত পারিশ্রমিক লাভ করাকে অর্থনৈতিক স্বাধীনতা বলা হয়। মূলত আর্থিক সুবিধা প্রাপ্তির জন্য নাগরিকরা অর্থনৈতিক স্বাধীনতা ভোগ করে। এই স্বাধীনতা না থাকলে অন্যান্য স্বাধীনতা ভোগ করা যায় না। সমাজের অন্য শ্রেণির শোষণ থেকে মুক্ত থাকার জন্য অর্থনৈতিক স্বাধীনতা প্রয়োজন। আর জাতীয় স্বাধীনতার ফলে একটি রাষ্ট্র অন্য রাষ্ট্রের কর্তৃত্বমুত্ব থাকে। প্রত্যেক স্বাধীন রাষ্ট্র জাতীয় স্বাধীনতা ভোগ করে।"
        },
        {
          "label": "ঘ",
          "question": "",
          "explanation": "উদ্দীপকের নিয়মগুলোর সাথে পাঠ্যবইয়ের আইন বিষয়টির মিল রয়েছে। আইন ও 'A'-এর ভোগকৃত বিষয় তথা স্বাধীনতার সম্পর্ক খুব গভীর। আইন বলতে সমাজ স্বীকৃত এবং রাষ্ট্র কর্তৃক অনুমোদিত নিয়ম-কানুনকে বোঝায়, যা মানুষের বাহ্যিক আচরণকে নিয়ন্ত্রণ করে। আইন ভঙ্গ করণে শাস্তির বিধান রয়েছে। উদ্দীপকে বলা হয়েছে, কতগুলো নিয়মনীতির মাধ্যমে এগুলো ঠিক করে দেওয়া হয়েছে। এই নিয়মগুলো না মানলে শাস্তির বিধানও রাখা হয়েছে। আর শাস্তির ভয়ে 'A' সহ সকলেই নিয়মগুলো মেনে চলে। উপরের এসব আলোচনা আইনকে নির্দেশ করে। আইন ও স্বাধীনতার সম্পর্ক খুব গভীর। আইন ও স্বাধীনতার সম্পর্কের ক্ষেত্রে দেখা যায়, আইনের নিয়ন্ত্রণ ছাড়া যেমন স্বাধীনতা উপভোগ করা যায় না, তেমনি স্বাধীনতা নিশ্চিত করতে না পারলে আইনের বাস্তবায়নও অসম্ভব হয়ে পড়ে। অর্থাৎ আইন ও স্বাধীনতা গভীরভাবে সম্পর্কযুক্ত। এছাড়া আইন স্বাধীনতার অন্যতম রক্ষক। যখন ব্যক্তির স্বাধীনতা অন্য ব্যক্তি বা গোষ্ঠীর মাধ্যমে খর্ব হওয়ার আশঙ্কা থাকে তখন সে আইনের আশ্রয় গ্রহণ করতে পারে। এছাড়া আইনের সক্রিয় উপস্থিতি ছাড়া স্বাধীনতার কথা চিন্তা করা যায় না। আইনের যথাযথ প্রয়োগ ব্যক্তির স্বাধীনতা রক্ষায় ভূমিকা রাখে। আইনই স্বাধীনতার ভিত্তি দান করে এবং স্বাধীনতার ক্ষেত্র নির্ধারণ করে থাকে। আইন স্বাধীনতার অভিভাবকের ভূমিকা পালন করে। ফলে সমাজ ও রাষ্ট্রে সভ্য, সুন্দর এবং মুক্ত জীবনযাপনের অনুকূল পরিবেশ তৈরি হয়। আইন ব্যক্তি বা সরকারের স্বেচ্ছাচারিতা দূর করতে ভূমিকা রাখে। আইন প্রত্যেকের কর্মের আওতা নির্ধারণ করে দেয়। ফলে সরকার বা অন্য কারো স্বেচ্ছাচারী হওয়ার অবকাশ থাকে না। আইন ও স্বাধীনতা উচয়ই ব্যক্তিত্ব বিকাশের উপযুক্ত পরিবেশ সৃষ্টিতে ভূমিকা রাখে। পাশাপাশি সামাজিক শৃঙ্খলা রক্ষায় আইন \"মুখ্য ভূমিকা পালন করে। জনগণ বিশৃঙ্খল সমাজে স্বাধীনতার কথা চিন্তাই করতে পারে না। একমাত্র আইনই পারে সামাজিক শৃঙ্খলা রক্ষা করে জনগণের স্বাধীনতাকে সুরক্ষিত করতে। পরিশেষে বলা যায়, আইন বাস্তবায়নে স্বাধীনতা সুরক্ষিত থাকে। আবার স্বাধীনতা নিশ্চিত করতে পারলেই কেবল আইন কাজে আসতে পারে। অর্থাৎ আইন ও স্বাধীনতার পারস্পারিক সম্পর্ক খুবই ঘনিষ্ঠ।"
        }
      ]
    },
    {
      "number": "1",
      "uddipok": "১৯৪০ সালে পাঞ্জাবের প্রধান শহরে একটি দলের সমাবেশ অনুষ্ঠিত হয়। ঐ সমাবেশে তৎকালীন বাংলার একজন মহান নেতা এই অঞ্চলের মুসলমানদের স্বার্থরক্ষার জন্য কিছু দাবি পেশ করেন। পরে দাবিগুলো বেশ পরিচিতি লাভ করে। পরবর্তীকালে ঘাটের দশকের মাঝামাঝিতে ঐ নেতার নেতৃত্বে এই অঞ্চলের প্রধান দলগুলো একত্র হয় এবং নির্বাচনে অংশগ্রহণ করেন। পূর্ব অংশের জনগণ তাদের ব্যাপক সমর্থন দেন এবং পূর্ব অংশ পরিচালনার দায়িত্ব দেন।",
      "tag": "RB 25",
      "sub_questions": [
        {
          "label": "ক",
          "question": "ভাষা আন্দোলন কাকে বলে",
          "explanation": "বাংলা ভাষাকে পাকিস্তানের অন্যতম রাষ্ট্রভাষা করার দাবিতে ১৯৪৮ থেকে ১৯৫২ সাল পর্যন্ত যে আন্দোলন হয়েছিল, তাকে ভাষা আন্দোলন বলে।"
        },
        {
          "label": "খ",
          "question": "",
          "explanation": "'কালরাত্রি' বলতে ১৯৭১ সালের ২৫শে মার্চের সেই ভয়াবহ রাতকে বোঝায়, যখন পাকিস্তানি হানাদার বাহিনী 'অপারেশন সার্চলাইট' নামে নিরীহ বাঙালির ওপর বর্বরোচিত গণহত্যা চালিয়েছিল। এই রাতে পাকিস্তানি সেনাবাহিনী ঢাকা বিশ্ববিদ্যালয়, পিলখানা ও রাজারবাগ পুলিশ লাইন্সসহ রাজধানীর বিভিন্ন স্থানে একযোগে আক্রমণ করে হাজার হাজার মানুষকে হত্যা করে। এটি বাঙালি জাতির ইতিহাসে এক কলঙ্কিত ও শোকাবহ রাত হিসেবে পরিচিত।"
        },
        {
          "label": "গ",
          "question": "",
          "explanation": "উদ্দীপকে ষাটের দশকের মাঝামাঝিতে যে নির্বাচনের কথা বলা হয়েছে, তা মূলত ১৯৫৪ সালের যুক্তফ্রন্ট নির্বাচনকে নির্দেশ করে। উদ্দীপকে বর্ণিত হয়েছে যে নেতার নেতৃত্বে প্রধান দলগুলো একত্র হয়ে নির্বাচনে অংশ নেয় এবং জনগণ ব্যাপক সমর্থন দেয়। ১৯৫৩ সালের ৪ঠা ডিসেম্বর শেরে বাংলা এ. কে. ফজলুল হক, মাওলানা ভাসানী ও হোসেন শহীদ সোহরাওয়ার্দীর নেতৃত্বে 'যুক্তফ্রন্ট' গঠিত হয়। ১৯৫৪ সালের নির্বাচনে এই ফ্রন্ট মুসলিম লীগের বিরুদ্ধে ভূমিধস জয়লাভ করে এবং পূর্ব বাংলার প্রাদেশিক সরকার গঠনের দায়িত্ব পায়। এই বিজয় ছিল মূলত মুসলিম লীগের দুঃশাসনের বিরুদ্ধে বাঙালির প্রথম ব্যালট বিপ্লব। সামগ্রিকভাবে, যুক্তফ্রন্ট নির্বাচন বাঙালি জাতীয়তাবাদের ইতিহাসে এক নতুন দিগন্ত উন্মোচন করে। ২১-দফা কর্মসূচির ওপর ভিত্তি করে লড়া এই নির্বাচনে বাঙালি জাতি তাদের ভাষা, সংস্কৃতি ও স্বায়ত্তশাসনের পক্ষে রায় দিয়েছিল। উদ্দীপকের ভাষ্যমতে, এই নির্বাচনের মাধ্যমেই পূর্ব অংশের জনগণ তাদের ভাগ্য নির্ধারণের চাবিকাঠি প্রিয় নেতাদের হাতে তুলে দেয়। এটি ছিল একটি মাইলফলক যা প্রমাণ করেছিল যে ঐক্যবদ্ধ বাঙালির শক্তি যেকোনো স্বৈরাচারী শাসককে পরাজিত করতে সক্ষম।"
        },
        {
          "label": "ঘ",
          "question": "",
          "explanation": "উদ্দীপকের শুরুতে ১৯৪০ সালে যে প্রস্তাবের কথা বলা হয়েছে, সেটি হলো ঐতিহাসিক লাহোর প্রস্তাব, যার বৈশিষ্ট্যগুলো নিচে বিশ্লেষণ করা হলো। ১৯৪০ সালের ২৩শে মার্চ লাহোরে নিখিল ভারত মুসলিম লীগের অধিবেশনে শেরে বাংলা এ. কে. ফজলুল হক এই প্রস্তাব পেশ করেন। লাহোর প্রস্তাবের প্রধান বৈশিষ্ট্য ছিল ভারতের উত্তর-পশ্চিম ও পূর্ব অংশের মুসলিম সংখ্যাগরিষ্ঠ অঞ্চলগুলোকে নিয়ে একাধিক 'স্বাধীন রাষ্ট্র' (Independent States) গঠন করা। এখানে ভৌগোলিক সংলগ্নতা এবং সংখ্যালঘু জনগণের অধিকার রক্ষার বিষয়টি অত্যন্ত গুরুত্বের সাথে উল্লেখ করা হয়েছিল। মূলত এটিই ছিল ব্রিটিশ ভারত বিভক্তির প্রথম আনুষ্ঠানিক রোডম্যাপ। সামগ্রিকভাবে, লাহোর প্রস্তাবের সবচেয়ে উল্লেখযোগ্য বৈশিষ্ট্য ছিল স্বায়ত্তশাসিত ও সার্বভৌম রাষ্ট্রের দাবি। যদিও পরবর্তীতে এর অপব্যাখ্যা করে পাকিস্তান নামক একটি রাষ্ট্র গঠিত হয়েছিল, তবুও এর মূল ধারণায় পূর্ব বাংলার (বর্তমান বাংলাদেশ) স্বায়ত্তশাসনের দাবি স্পষ্টভাবে নিহিত ছিল। এই প্রস্তাবটি মুসলিম জনগোষ্ঠীর মধ্যে রাজনৈতিক সচেতনতা তৈরি করে এবং দীর্ঘকাল ধরে চলে আসা সাম্প্রদায়িক সমস্যার একটি ভৌগোলিক সমাধানের পথ দেখায়। এর সলুশন বা চূড়ান্ত বিশ্লেষণে বলা যায়, লাহোর প্রস্তাব কেবল একটি প্রস্তাব ছিল না, বরং এটি ছিল এই অঞ্চলের জনগণের আত্মনিয়ন্ত্রণ অধিকারের দলিল। এই প্রস্তাবের ভিত্তিতেই বাঙালিরা বুঝতে পেরেছিল যে তাদের রাজনৈতিক মুক্তি কেবল একটি সুনির্দিষ্ট ভৌগোলিক পরিসীমাতেই সম্ভব। উদ্দীপকের সেই মহান নেতা শেরে বাংলার এই সাহসী পদক্ষেপই পরবর্তীতে ১৯৫৪ সালের নির্বাচন এবং পরিশেষে ১৯৭১ সালের স্বাধীনতার পথে প্রেরণা হিসেবে কাজ করেছে।"
        }
      ]
    }
  ]
}