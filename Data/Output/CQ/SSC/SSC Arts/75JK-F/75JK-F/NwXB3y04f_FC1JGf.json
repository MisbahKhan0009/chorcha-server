{
  "title": "সিলেট বোর্ড ২০২৫",
  "subtitle": "পৌরনীতি ও নাগরিকতা (10)",
  "questions": [
    {
      "number": "1",
      "uddipok": "উদ্দীপক-১: রাহির মা ঘরে বসে টুপি, মাস্ক তৈরি করেন। তার বাবা সেগুলো বাজারে বিক্রি করেন। রাহি ছুটির দিনে ঘরে বসে অনলাইনে ক্লাস করিয়ে টাকা উপার্জন করে। উদ্দীপক-২: মোঘল সাম্রাজ্যের প্রতিষ্ঠাতা বাবর ১৫২৬ সালে পানিপথের যুদ্ধে ইব্রাহিম লোদিকে পরাজিত করে ভারতবর্ষে মোঘল সাম্রাজ্য প্রতিষ্ঠা করেন।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "বৈবাহিক সম্পর্কের ভিত্তিতে এক বা একাধিক পুরুষ ও মহিলা, তাদের সন্তানাদি, পিতামাতা এবং অন্যান্য পরিজন নিয়ে যে সংগঠন গড়ে ওঠে তাকে পরিবার বলে।"
        },
        {
          "label": "খ",
          "question": "",
          "explanation": "সমাজকে সভ্য জীবনযাপনের আদর্শ স্থান মনে করি বলে আমরা তথা মানুষরা তার নিজের প্রয়োজনেই সমাজ গড়ে তোলে এবং তাতে বাস করে। সমাজ বলতে একটি সংঘবদ্ধ জনগোষ্ঠীকে বোঝায়, যারা কোনো অভির উদ্দেশ্য সাধনের জন্য একত্র হয়। সমাজের মধ্যেই মানুষের মানবীয় গুণাবলি ও সামাজিক মূল্যবোধের বিকাশ ঘটে। গ্রিক দার্শনিক অ্যারিস্টটল যথার্থই বলেছেন, \"মানুষ স্বভাবত সামাজিক জীব, যে সমাজে বাস করে না; সে হয় পশু, না হয় দেবতা।\" বস্তুত সামাজিক পরিবেশেই মানুষ নিজেকে বিকশিত করে। এসব কারণেই মানুষ জন্ম থেকে মৃত্যু পর্যন্ত সমাজে বসবাস করে।"
        },
        {
          "label": "গ",
          "question": "",
          "explanation": "না, উদ্দীপকে-১ এ উল্লিখিত কার্যাবলি তথা অর্থনৈতিক কার্যাবলি যা শুধু এখন পরিবারের মধ্যেই সীমাবদ্ধ না হয়ে বাইরেও বিস্তৃত হয়েছে। যেসব কাজের মাধ্যমে পরিবারের সদস্যদের ভরণপোষণের ব্যবস্থা হয় সেগুলোই পরিবারের অর্থনৈতিক কাজ। অতীতে পরিবারকে কেন্দ্র করেই কৃষিকাজ, পশুপালন, কুটির শিল্পসামগ্রী উৎপাদন ইত্যাদি অর্থনৈতিক কাজ সম্পাদিত হতো। তবে বর্তমানে বিজ্ঞান ও প্রযুক্তির ব্যাপক উন্নতির ফলে, পরিবারের সাথে সংশ্লিষ্ট কাজের ক্ষেত্রগুলো বদলে গিয়ে নতুন নতুন সুযোগ সৃষ্টি হয়েছে। বর্তমানে পরিবারের সদস্যরা অফিস-আদালত, কলকারখানায় চাকরির পাশাপাশি নানাবিধ আত্মকর্মসংস্থানমূলক কাজ ও ব্যবসা করে উপার্জন করছে। অর্থাৎ অর্থনৈতিক কার্যাবলি এখন আর শুধু পরিবারকেন্দ্রিক নয়, বরং পরিবারের বাইরেও বিস্তৃত হচ্ছে। উদ্দীপক-১-এ দেখা যাচ্ছে, রাহির মা ঘরে বসে টুপি, মাস্ক তৈরি করেন। তার বাবা সেগুলো বাজারে বিক্রি করেন। রাহি ছুটির দিনে ঘরে বসে অনলাইনে ক্লাস করিয়ে টাকা উপার্জন করে। এসব অর্থনৈতিক কার্যাবলি পরিবারের মধ্যে সীমাবদ্ধ থাকলেও সকল অর্থনৈতিক কার্যাবলি পরিবারের মধ্যে সীমাবদ্ধ থাকে না। কেননা, পরিবারের সদস্যরা যখন অফিস-আদালত, কলকারখানায় চাকরি করে তখন আর তা পরিবারের মধ্যে সীমাবদ্ধ থাকে না। সুতরাং বলা যায়, পরিবারের অর্থনৈতিক কার্যাবলি এখন আর পরিবারের মধ্যে সীমাবন্ধ না থেকে এর বাইরেও বিদ্যমান।"
        },
        {
          "label": "ঘ",
          "question": "উদ্দীপক-২ এ রাষ্ট্রের উৎপত্তি সংক্রান্ত যে মতবাদকে নির্দেশ করে তুমি কি তা' সমর্থন কর? উত্তরের সপক্ষে যুক্তি যাও।",
          "explanation": "উদ্দীপক-২ এ মোঘল সাম্রাজ্যের প্রতিষ্ঠাতা বাবরের দখলদারী নীতি কষ্টু সৃষ্টির বল বা শক্তি প্রয়োগ মতবাদকে নির্দেশ করে। রাষ্ট্র সৃষ্টির ক্ষেত্রে এ মতবাদটিকে আমি গ্রহণযোগ্য বলে মনে করি না। হল বা শক্তি প্রয়োগ মতবাদের মূল বক্তব্য হলো, বল বা শক্তি প্রয়োগের মাধ্যমে রাষ্ট্রের উৎপত্তি হয়েছে এবং শক্তির জোরে রাষ্ট্র টিকে আছে। এ মতবাদে বলা হয়, সমাজের বলশালী ব্যক্তিরা যুদ্ধ-বিগ্রহ বা বল প্রয়োগের মাধ্যমে দুর্বলের ওপর নিজেদের আধিপত্য স্থাপনের মাধ্যমে রাষ্ট্র প্রতিষ্ঠা এবং শাসনকার্য পরিচালনা করে। এ মতবাদে আরও বলা হয়, সৃষ্টির শুরু থেকে আজ পর্যন্ত এভাবেই যুদ্ধ-বিগ্রহের মাধ্যমে রাষ্ট্রের জন্ম হয়েছে। ইংরেজ আইনজীবী এডওয়ার্ড লেংকস বলেন, \"ঐতিহাসিক দৃষ্টিকোণ থেকে বিচার করলে দেখা যায় যে, আধুনিক সব রাষ্ট্রব্যবস্থা সার্থক রণকৌশলের ফলশ্রুতি।\" উদ্দীপকে মোঘল সাম্রাজ্যের প্রতিষ্ঠাতা বাবর ১৫২৬ সালে পানিপথের যুদ্ধে ইব্রাহিম লোদিকে পরাজিত করে ভারতবর্ষে মোঘল সাম্রাজ্য প্রতিষ্ঠা করে নেওয়া বল বা শক্তি প্রয়োগ মতবাদকে নির্দেশ করে। বুল বা শক্তি প্রয়োগ মতবাদকে সমালোচকরা অযৌক্তিক, ভ্রান্ত ও ক্ষতিকর বলে আখ্যায়িত করেছেন। তারা বলেন, শক্তির মাধ্যমেই যদি রাষ্ট্র টিকে থাকত তাহলে শক্তিশালী রাষ্ট্রের পাশাপাশি সামরিক দিক থেকে দুর্বল রাষ্ট্র টিকে থাকতে পারত না। আসলে শক্তির জোরে নয়, বরং সম্মতির ভিত্তিতে রাষ্ট্র - গড়ে ওঠে এবং টিকে থাকে। পরিশেষে বলা যায়, বল বা শক্তি প্রয়োগ রাষ্ট্র সৃষ্টির অন্যতম মতবাদ হলেও শান্তিপূর্ণ বিশ্বের জন্য এটি মারাত্মক হুমকি সৃষ্টি করে। তাই রাষ্ট্র সৃষ্টির বল বা শক্তি প্রয়োগ মতবাদকে আমি গ্রহণযোগ্য বলে মনে করি না।"
        }
      ]
    },
    {
      "number": "2",
      "uddipok": "ঘটনা-১: জনাব 'A' বাংলাদেশের নাগরিক হলেও ব্যবসাসূত্রে তিনি স্ত্রীকে নিয়ে কানাডায় বসবাস করেন। ওখানে তার স্ত্রী এক পুত্র সন্তানের জন্ম দেন। ঘটনা-২: মার্কিন যুক্তরাষ্ট্রের সাবেক রাষ্ট্রপতি জন এফ কেনেডি তার দেশবাসীর উদ্দেশ্যে বলেন, \"রাষ্ট্র আপনাকে কী দিয়েছে এ প্রশ্ন না করে নিজেকে প্রশ্ন করুন, আপনি রাষ্ট্রের জন্য কী করেছেন।\"",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "যে ব্যক্তি কোনো রাষ্ট্রে স্থায়ীভাবে বসবাস করে, রাষ্ট্রের প্রতি অনুগত থাকে, রাষ্ট্রপ্রদত্ত অধিকার ভোগ করে এবং রাষ্ট্রের প্রতি কর্তব্য পালন করে, তাকেই নাগরিক বলা হয়।"
        },
        {
          "label": "খ",
          "question": "",
          "explanation": "বুদ্ধিমান নাগরিককে রাষ্ট্রের শ্রেষ্ঠ সম্পদ বলা হয় কারণ বুদ্ধিই হলো নাগরিকের জীবনের একটি মূল্যবান গুণ যা রাষ্ট্রের সমস্যা সমাধানে সরাসরি ভূমিকা রাখে। একজন বুদ্ধিমান নাগরিক রাষ্ট্রের জটিল সমস্যাগুলো বুঝতে পারেন এবং সঠিক প্রতিনিধি নির্বাচনের মাধ্যমে একটি শক্তিশালী শাসনব্যবস্থা গড়ে তুলতে সাহায্য করেন। রাষ্ট্রের শিক্ষা, অর্থনীতি ও বিজ্ঞানের উন্নতি মূলত নাগরিকদের বুদ্ধিবৃত্তিক সক্ষমতার ওপর নির্ভর করে। উপযুক্ত শিক্ষা গ্রহণের মাধ্যমে বুদ্ধিমান নাগরিকরা রাষ্ট্রকে আধুনিক ও সমৃদ্ধশালী করে তোলেন বলেই তাদের শ্রেষ্ঠ সম্পদ বলা হয়।"
        },
        {
          "label": "গ",
          "question": "",
          "explanation": "ঘটনা-১ এ জনাব 'A' এর সন্তানের বাংলাদেশের নাগরিকতা অর্জনের ক্ষেত্রে 'জন্মনীতি' (Jus Sanguinis) অনুসৃত হবে। নাগরিকত্ব অর্জনের প্রধানত দুটি নীতি রয়েছে: জন্মনীতি ও জন্মস্থান নীতি। নিচে জনাব 'A' এর সন্তানের প্রেক্ষাপটে তা ব্যাখ্যা করা হলো: জন্মনীতি (Jus Sanguinis): এই নীতি অনুযায়ী, সন্তান যেখানেই জন্মগ্রহণ করুক না কেন, তার পিতা-মাতা যে দেশের নাগরিক, সন্তান সেই দেশেরই নাগরিকতা পাবে। প্রয়োগ: জনাব 'A' এবং তার স্ত্রী বাংলাদেশের নাগরিক। যদিও তাদের সন্তান কানাডায় জন্মগ্রহণ করেছে, কিন্তু 'জন্মনীতি' অনুযায়ী সে তার পিতা-মাতার জাতীয়তায় বাংলাদেশের নাগরিক হিসেবে গণ্য হবে। উল্লেখ্য যে, কানাডা 'জন্মস্থান নীতি' (Jus Soli) অনুসরণ করায় শিশুটি কানাডার নাগরিকতাও পাবে। ফলে সে প্রাপ্তবয়স্ক না হওয়া পর্যন্ত দ্বৈত নাগরিকত্বের সুবিধা ভোগ করতে পারবে।"
        },
        {
          "label": "ঘ",
          "question": "",
          "explanation": "ঘটনা-২ এ মার্কিন রাষ্ট্রপতি জন এফ কেনেডির বক্তব্যে নাগরিকের 'কর্তব্য' পালনের বিষয়টিকে অধিক গুরুত্ব দেওয়া হয়েছে। আমি এই বিষয়টিকে শতভাগ সমর্থন করি। আমার সমর্থনের সপক্ষে যুক্তিগুলো নিচে বিশ্লেষণ করা হলো: ১. অধিকার ও কর্তব্যের সম্পর্ক: অধিকার ও কর্তব্য একে অপরের পরিপূরক। নাগরিক কেবল রাষ্ট্রের কাছে সুযোগ-সুবিধার দাবি করবে কিন্তু নিজে কিছুই করবে না—এমন মানসিকতা রাষ্ট্রের উন্নতির অন্তরায়। কেনেডির উক্তিটি মূলত নাগরিকদের তাদের দায়িত্ব স্মরণ করিয়ে দেয়। ২. রাষ্ট্রের সমৃদ্ধি: একটি রাষ্ট্র ততক্ষণ পর্যন্ত শক্তিশালী হতে পারে না যতক্ষণ না তার নাগরিকরা স্বপ্রণোদিত হয়ে রাষ্ট্রের জন্য কাজ করে। নিয়মিত কর প্রদান, আইন মেনে চলা এবং সৎভাবে ভোট দেওয়ার মাধ্যমে নাগরিকরা রাষ্ট্রকে শক্তিশালী করে। ৩. সুনাগরিকের পরিচয়: সুনাগরিকের একটি বড় গুণ হলো 'আত্মসংযম'। আত্মসংযমী নাগরিক নিজের ক্ষুদ্র স্বার্থের চেয়ে রাষ্ট্রের বৃহত্তর স্বার্থকে বড় করে দেখেন। \"আপনি রাষ্ট্রের জন্য কী করেছেন\"—এই প্রশ্নটি নাগরিককে ত্যাগী ও দায়িত্বশীল হতে উদ্বুদ্ধ করে। ৪. উন্নয়নমূলক অংশগ্রহণ: রাস্তাঘাট, শিক্ষা বা নিরাপত্তা—সবই রাষ্ট্র নিশ্চিত করে জনগণের অর্থের মাধ্যমে। নাগরিক যখন সক্রিয়ভাবে দায়িত্ব পালন করে, তখনই রাষ্ট্র উন্নত সেবা প্রদান করতে সক্ষম হয়। অধিকার ভোগের চেয়ে কর্তব্য পালন অনেক বেশি মহৎ কাজ। নাগরিকরা যদি কেবল অধিকার আদায়ের লড়াইয়ে মত্ত থাকে এবং দায়িত্ব এড়িয়ে চলে, তবে রাষ্ট্রের ভারসাম্য নষ্ট হয়। তাই কেনেডির বক্তব্যের চেতনা ধারণ করে প্রতিটি নাগরিকের উচিত আগে নিজ দায়িত্ব পালন করা, যা একটি সমৃদ্ধ রাষ্ট্র গঠনের মূল চাবিকাঠি।"
        }
      ]
    },
    {
      "number": "3",
      "uddipok": "ঘটনা-১: 'R' দেশের জনগণ স্বাধীনভাবে নির্বাচনে প্রতিদ্বন্দ্বিতা করতে পারতেন না। তারা ভোটদানের অধিকার হতেও বঞ্চিত ছিলেন। ঘটনা-২: জবাবদিহিমূলক শাসনব্যবস্থা প্রতিষ্ঠার উদ্দেশ্যে ১৯৯১ সালের সেপ্টেম্বর মাসে জাতীয় সংসদে রাষ্ট্রপতিশাসিত সরকারব্যবস্থার পরিবর্তে সংসদীয় সরকারব্যবস্থা প্রবর্তন করা হয়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "এক রাষ্ট্রের সাথে অন্য রাষ্ট্রের সর্ম্পক রক্ষার জন্য যে আইন প্রণয়ন ও প্রয়োগ করা হয়, তাকে আন্তর্জাতিক আইন বলে।"
        },
        {
          "label": "খ",
          "question": "আইনের শাসন ছাড়া সমাজে সাম্য প্রতিষ্ঠা সম্ভব নয় কেন? ব্যাখ্যা করো।",
          "explanation": "আইনের শাসন বলতে বোঝায় আইনের দৃষ্টিতে সকলের সমান অধিকার, যা ছাড়া সমাজে সাম্য প্রতিষ্ঠা সম্ভব নয়। আইনের শাসনের অর্থ হচ্ছে কেউ আইনের ঊর্ধ্বে নয়, সবাই আইনের অধীন। অন্যকথায়, আইনের চোখে সবাই সমান। ফলে ধনী-দরিদ্র, সবল-দুর্বল সকলে সমান অধিকার লাভ করে। অনুরূপভাবে সাম্য বলতে যোগ্যতা অনুযায়ী সবার সমান মর্যাদাকে বোঝায়। আইনের শাসন থাকার ফলেই সরকার জনগণের ওপর ক্ষমতার অপব্যবহার থেকে বিরত থাকে এবং সমাজে একটি সুষ্ঠু ভারসাম্য অবস্থা বিরাজ করে। বস্তুত আইনের শাসন প্রতিষ্ঠার মাধ্যমে সমাজে সামা প্রতিষ্ঠা সম্ভব হয়।"
        },
        {
          "label": "গ",
          "question": "",
          "explanation": "ঘটনা-১-এ রাজনৈতিক স্বাধীনতার অনুপস্থিতির কথা বলা হয়েছে। রাষ্ট্রের রাজনৈতিক কর্মকাণ্ডে অংশগ্রহণের স্বাধীনতাকে রাজনৈতিক স্বাধীনতা বলে। রাজনৈতিক স্বাধীনতা বলতে প্রত্যক্ষ ও পরোক্ষভাবে সরকার গঠন ও নিয়ন্ত্রণ করার অধিকারকে বোঝায়। ভোটদানের অধিকার, নির্বাচনে প্রতিদ্বন্দ্বিতা করার অধিকার, নিরপেক্ষভাবে রাজনৈতিক মতামত প্রকাশের অধিকার, সরকারি চাকরি লাভের অধিকার ইত্যাদি হলো রাজনৈতিক স্বাধীনতা। চলমান বিশ্বের সব গণতান্ত্রিক রাষ্ট্রের নাগরিকগণই রাজনৈতিক স্বাধীনতা ভোগ করে থাকেন।শুনীপকে ঘটনা-১ এ 'R' দেশের জনগণ স্বাধীনভাবে নির্বাচনে প্রতিমলিতা করতে পারতেন না। তারা ভোটদানের অধিকার হতেও প্রঞ্জিত ছিলেন। এতে করে 'R' দেশের জনগণ তাদের অন্যতম অধিকার রিসেবে রাজনৈতিক অধিকার হতে বদ্যিত হয়ে আসছিলেন। কেননা, নির্বাচন করা ও নির্বাচনে ভোটদান করা নাগরিকের অন্যতম রাজনৈতিক। অধিকার। সুতরাং 'R' দেশের জনগণের মধ্যে রাজনৈতিক অধিকারের অনুপস্থিতির কথাই বলা হয়েছে।"
        },
        {
          "label": "ঘ",
          "question": "ঘটনা-২ এ উল্লিখিত বিষয়টি কি আইনের একমাত্র উৎস? উত্তরের সপক্ষে যুক্তি দাও।",
          "explanation": "না, আমি মনে করি, ঘটনা-২ এর বিষয়টি অর্থাৎ আইনসভা আইনের একমাত্র উৎস নয়। উদ্দীপকের ঘটনা-২ এ দেখা যায়, জবাবদিহিমূলক শাসনব্যবস্থা প্রতিষ্ঠার উদ্দেশ্যে ১৯৯১ সালের সেপ্টেম্বর মাসে জাতীয় সংসদে রাষ্ট্রপতিশাসিত সরকারব্যবস্থার পরিবর্তে সংসদীয় সরকারব্যবস্থা প্রবর্তন করা হয়। এখানে আইনের অন্যতম উৎস আইনসভাকে বোঝানো হয়েছে। এটি হচ্ছে বর্তমানে আইনের সবচেয়ে গ্রহণযোগ্য ও কার্যকরী উৎস। বর্তমান বিশ্বের প্রায় সকল রাষ্ট্রে আইনসভা কর্তৃক প্রণীত আইনই সে দেশ বা রাষ্ট্রের আইনের প্রধান উৎস হিসেবে স্বীকৃত। আইনের যেসব উৎস রয়েছে সেগুলোর মধ্যে উল্লেখযোগ্য হচ্ছে- প্রণা, ধর্ম, আইনবিদদের গ্রন্থ, বিচারকের রায়, ন্যায়বোধ, আইনসভা ইত্যাদি। প্রথা আইনের একটি গুরুত্বপূর্ণ উৎস। প্রত্যেক সমাজে প্রচলিত অনেক রীতি-নীতি থাকে। রাষ্ট্র গঠনের পর এসব প্রচলিত প্রথা স্বীকৃতি লাভ করে আইনে, পরিণত হায়। ধর্মীয় অনুশাসন ও ধর্মগ্রন্থও আইনের অন্যতম উৎস। বিচারকরা কোনো মামলার বিচারকাজ সম্পাদন করতে গিয়ে আইন সংক্রান্ত কোনো সমস্যায় পড়লে তা সমাধানের জন্য আইনবিশারদদের বিজ্ঞানসম্মত গ্রন্থের সাহায্য নিয়ে এসব আইন ব্যাখ্যা করেন, যা পরবর্তী সময়ে আইন পরিণত হয়। আদালতে এমন অনেক মামলা উত্থাপিত হয়, যা সমাধানের জন্যে অনেক সময় কোনো আইন বিদ্যমান থাকে না। সে অবস্থায় বিচারকরা তাদের ন্যায়বোধ বা বিবেক দ্বারা উক্ত মামলার বিচার কায়া সম্পাদন করেন এবং তা পরবর্তীতে আইনে পরিণত হয়। উপরের আলোচনায় প্রতীয়মান হয় যে, আইনসভাই একমাত্র উৎস নয় বরং এটি ছাড়াও আইনের আরও বেশ কয়েকটি উৎস রয়েছে"
        }
      ]
    },
    {
      "number": "4",
      "uddipok": "দৃশ্যকল্প-১: 'P' রাষ্ট্রের উৎপাদন ব্যবস্থা রাষ্ট্র দ্বারা নিয়ন্ত্রিত। এখানকার নাগরিকরা ব্যক্তিগত সম্পত্তি অর্জন বা ভোগ করতে পারেন না এবং তারা মত প্রকাশের স্বাধীনতাও ভোগ করেন না। দৃশ্যকল্প-২: 'Q' রাষ্ট্রের নাগরিকরা সকল নাগরিক সুযোগ-সুবিধা ভোগ করেন। জনগণের সম্মতিতে এখানকার শাসক একটি নির্দিষ্ট সময়ের জন্য নির্বাচিত হন। এখানে বাক স্বাধীনতা, অর্থনৈতিক সমতা ও দক্ষ নেতৃত্ব লক্ষণীয়।",
      "tag": "SB 25",
      "sub_questions": [
        {
          "label": "ক",
          "question": "যুক্তরাষ্ট্র কাকে বলে?",
          "explanation": "একাধিক অঞ্চল বা প্রদেশ মিলে যে রাষ্ট্র গঠিত হয়, তাকে যুক্তরাষ্ট্র বলে।"
        },
        {
          "label": "খ",
          "question": "",
          "explanation": "নিরঙ্কুশ রাজতন্ত্রে জনগণের মতামতকে কোনো গুরুত্ব দেওয়া হয় না বলে তা গণতন্ত্র বিরোধী। নিরঙ্কুশ রাজতন্ত্র অন্য কোনো দল, মত বা শ্রেণির কোনো অংশগ্রহণ থাকে না বলে তাকে গণতন্ত্র বিরোধী বলা হয়। কারণ এখানে রাজা বা রানির শাসন বা আদেশের বাইরে কিছু হয় না, যা গণতন্ত্রের মৌলিক বৈশিষ্ট্যের সম্পূর্ণ বিপরীত। কার্যত নিরঙ্কুশ রাজতন্ত্রে জনগণের শাসনকার্যে অংশগ্রহণের সুযোগ থাকে না। আর জনগণের অংশগ্রহণের কোনো সুযোগ থাকে না বলেই নিরঙ্কুশ রাজতন্ত্র গণতন্ত্র বিরোধী।"
        },
        {
          "label": "গ",
          "question": "",
          "explanation": "দৃশ্যকল্প-১ এর 'P' রাষ্ট্রটি সমাজতান্ত্রিক রাষ্ট্রব্যবস্থার প্রতিনিধিত্ব করে। সমাজতান্ত্রিক রাষ্ট্র বলতে সেই ধরনের শাসনব্যবস্থাকে বোঝায়, যা ব্যক্তিমালিকানা স্বীকার করে না। এতে উৎপাদনের উপকরণগুলো (ভূমি, শ্রম, মূলধন ও ব্যবস্থাপনা) রাষ্ট্রীয় মালিকানায় থাকে। রাষ্ট্রীয় নিয়ন্ত্রণে উৎপাদন ও বণ্টনের ব্যবস্থা পরিচালিত হয়। এ ধরনের সরকারব্যবস্থায় নাগরিকরা সম্পদের মালিকানা ও ভোগের ক্ষেত্রে স্বাধীন নয়। এটি পুঁজিবাদী রাষ্ট্র ব্যবস্থার বিপরীত। উদ্দীপকের দৃশ্যকল্প-১-এ বলা হয়েছে, 'P' রাষ্ট্রের উৎপাদন ব্যবস্থা রাষ্ট্র ছারা নিয়ন্ত্রিত। এখানকার নাগরিকরা ব্যক্তিগত সম্পত্তি অর্জন বা ভোগ করতে পারেন না এবং তারা মত প্রকাশের স্বাধীনতাও ভোগ করেন না। এটি দ্বারা বোঝায়, রাষ্ট্রটিতে রাষ্ট্রীয় মালিকানায় উৎপাদন হয় এবং সম্পত্তি ভোগে সকলের স্বাধীনতা নেই। উদ্দীপকের এসব বৈশিষ্ট্যের সাথে সমাজতান্ত্রিক রাষ্ট্রব্যবস্থার মিল রয়েছে। অতএব বলা যায়, দৃশ্যকল্প-১ এর 'P' রাষ্ট্রটি সমাজতান্ত্রিক রাষ্ট্রের প্রতিনিধিত্ব করে।"
        },
        {
          "label": "ঘ",
          "question": "",
          "explanation": "হ্যাঁ, 'Q' রাষ্ট্র তথা গণতান্ত্রিক রাষ্ট্রের সাথে বাংলাদেশের রাষ্ট্রব্যবস্থার মিল রয়েছে। উদ্দীপকে দৃশ্যকল্প-২ এ 'Q' রাষ্ট্রের নাগরিকরা সকল নাগরিক সুযোগ-সুবিধা ভোগ করেন। জনগণের সম্মতিতে এখানকার শাসক একটি নির্দিষ্ট সময়ের জন্য নির্বাচিত হন। এখানে বাক্ স্বাধীনতা, অর্থনৈতিক সমতা ও দক্ষ নেতৃত্ব লক্ষণীয়। এসব গণতান্ত্রিক রাষ্ট্রের বৈশিষ্ট্য। গণতান্ত্রিক সরকারব্যবস্থায় অন্যান্য সরকারব্যবস্থার থেকে নাগরিক সুবিধা বেশি থাকে। গণতান্ত্রিক রাষ্ট্রে জনগণ স্বাধীনভাবে মত প্রকাশ এবং সরকারের সমালোচনা করতে পারে। ফলে ব্যক্তিস্বাধীনতার বিকাশ সমান সুযোগ-সুবিধা ভোগ করে এবং সবাই সমানভাবে রাষ্ট্রের কাজে অংশগ্রহণ করতে পারে। উদ্দীপকের ২ রাষ্ট্রের ন্যায় বাংলাদেশের নাগরিকরাও সকল নাগরিক সুযোগ-সুবিধা ভোগ করেন। বাংলাদেশেও প্রতি পাঁচ বছর পরপর একটি সাধারণ নির্বাচনের মাধ্যমে গণতান্ত্রিক উপায়ে সরকার পরিবর্তিত হয়ে থাকে। এখানে সংবিধান অনুযায়ী নাগরিকদের বাক-স্বাধীনতা, অর্থনৈতিক স্বাধীনতা ও নেতৃত্ব বিকাশের মাধ্যমে দক্ষ নেতৃত্ব গড়ার সুযোগ থাকে। এসব বৈশিষ্ট্যের সাথে উদ্দীপকের '' রাষ্ট্রের বৈশিষ্ট্য মিল থাকায় এটি বংলাদেশ রাষ্ট্রব্যবস্থার সাথে সাদৃশ্যপূর্ণ। উপরের আলোচনা থেকে বোঝা যায়, উদ্দীপকের 'Q' রাষ্ট্রের মতো বাংলাদেশও গণতান্ত্রিক রাষ্ট্র হওয়ায় নাগরিকদের সুবিধার্থে পরিচালিত হয়। অর্থাৎ '' রাষ্ট্রের সাথে বাংলাদেশের রাষ্ট্রব্যবস্থার মিল রয়েছে।"
        }
      ]
    },
    {
      "number": "5",
      "uddipok": "দৃশ্যকল্প-১: স্বাধীনতা লাভের পর 'X' দেশের জনপ্রতিনিধিরা পারস্পরিক বোঝাপড়া এবং আইনজ্ঞদের পরামর্শক্রমে তাদের দেশের জন্য একটি সংবিধান রচনা করেন। দৃশ্যকল্প-২: 'Y' দেশের সংবিধানের প্রতিটি অনুচ্ছেদ স্পষ্ট। এখানে মৌলিক অধিকার সুরক্ষিত, জনগণের ইচ্ছাকে সর্বোচ্চ সম্মান দেওয়া হয়েছে। সংবিধানটি ছোট ও যুগোপযোগী।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "বাংলাদেশের সংবিধানের দশম সংশোধনী (১৯৯০) মূলত রাষ্ট্রপতির কার্যকাল শেষ হওয়ার আগে নতুন রাষ্ট্রপতি নির্বাচনের সময়সীমা নির্ধারণ এবং সংরক্ষিত মহিলা আসনের মেয়াদ আরও ১০ বছর বৃদ্ধির বিষয়ে করা হয়েছিল।"
        },
        {
          "label": "খ",
          "question": "",
          "explanation": "দুষ্পরিবর্তনীয় সংবিধান অনেক সময় কাম্য নয় কারণ এটি পরিবর্তিত পরিস্থিতির সাথে দ্রুত খাপ খাইয়ে নিতে পারে না। সমাজ ও রাজনীতি সর্বদা পরিবর্তনশীল। কিন্তু দুষ্পরিবর্তনীয় সংবিধান সংশোধনের পদ্ধতি অত্যন্ত জটিল ও কঠিন হওয়ায় জরুরি প্রয়োজনেও এর কোনো ধারা সহজে বদলানো যায় না। এর ফলে অনেক সময় জনগণের চাহিদা পূরণ হয় না এবং দেশে রাজনৈতিক অচলাবস্থা বা বিপ্লবের সম্ভাবনা দেখা দিতে পারে। আধুনিক প্রগতিশীল রাষ্ট্রের জন্য সংবিধান কিছুটা নমনীয় হওয়া প্রয়োজন।"
        },
        {
          "label": "গ",
          "question": "",
          "explanation": "দৃশ্যকল্প-১ এ 'X' দেশের সংবিধানটি 'অনুমোদন বা আলোচনার মাধ্যমে' (By Convention/Deliberation) প্রণয়ন করা হয়েছে। সাধারণত স্বাধীন রাষ্ট্রসমূহে একটি সংবিধান প্রণয়ন কমিটি বা গণপরিষদ গঠনের মাধ্যমে সংবিধান রচনা করা হয়। 'X' দেশের ক্ষেত্রে এর মিলগুলো হলো: জনপ্রতিনিধিদের অংশগ্রহণ: উদ্দীপকে উল্লেখ আছে যে, দেশের জনপ্রতিনিধিরা পারস্পরিক বোঝাপড়ার মাধ্যমে এটি করেছেন। আইনজ্ঞদের পরামর্শ: একটি সুশৃঙ্খল সংবিধান তৈরিতে বিশেষজ্ঞ বা আইনজ্ঞদের ভূমিকা থাকে, যা 'X' দেশের ক্ষেত্রেও দেখা গেছে। গণপরিষদ ভিত্তিক: এটি কোনো যুদ্ধ বা বিপ্লবের ফলে হঠাৎ তৈরি হয়নি, বরং নিয়মতান্ত্রিক আলোচনার ফসল। বাংলাদেশের সংবিধানও ১৯৭২ সালে একইভাবে গণপরিষদের মাধ্যমে মাত্র ১০ মাসে প্রণয়ন করা হয়েছিল।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ বর্ণিত 'Y' দেশের সংবিধানের সাথে বাংলাদেশের সংবিধানের অত্যন্ত গভীর মিল লক্ষ্য করা যায়। নিচে উত্তরের সপক্ষে যুক্তি দেওয়া হলো: ১. লিখিত ও স্পষ্ট: 'Y' দেশের মতো বাংলাদেশের সংবিধানও একটি লিখিত দলিল। এর প্রতিটি অনুচ্ছেদ ও বিধিমালা স্পষ্টভাবে লিপিবদ্ধ রয়েছে, যা জনগণের কাছে বোধগম্য। ২. মৌলিক অধিকারের নিশ্চয়তা: 'Y' দেশে মৌলিক অধিকার সুরক্ষিত থাকার কথা বলা হয়েছে। বাংলাদেশের সংবিধানের তৃতীয় ভাগে ১৮টি মৌলিক অধিকারের নিশ্চয়তা দেওয়া হয়েছে (যেমন: চলাফেরার স্বাধীনতা, ধর্মীয় স্বাধীনতা ও জীবন রক্ষার অধিকার)। ৩. জনগণের সার্বভৌমত্ব: 'Y' দেশে জনগণের ইচ্ছাকে সর্বোচ্চ সম্মান দেওয়া হয়েছে। বাংলাদেশের সংবিধানের ৭ নম্বর অনুচ্ছেদে স্পষ্ট বলা হয়েছে, \"প্রজাতন্ত্রের সকল ক্ষমতার মালিক জনগণ\"। ৪. সংক্ষিপ্ত ও যুগোপযোগী: 'Y' দেশের সংবিধানটি ছোট ও যুগোপযোগী। বাংলাদেশের সংবিধানও খুব বেশি বড় নয় এবং এটি সময়ের প্রয়োজনে এ পর্যন্ত ১৭ বার সংশোধিত হয়ে যুগোপযোগী রাখা হয়েছে। ৫. সর্বোচ্চ আইন: 'Y' দেশের সংবিধানের মতো বাংলাদেশের সংবিধানও রাষ্ট্রের সর্বোচ্চ আইন। এর সাথে সংঘর্ষপূর্ণ অন্য কোনো আইন বাতিল বলে গণ্য হয়। লিখিত রূপ, মৌলিক অধিকারের প্রাধান্য এবং জনগণের সার্বভৌমত্ব—এই তিন প্রধান বৈশিষ্ট্যের কারণে দৃশ্যকল্প-২ এর সাথে বাংলাদেশের সংবিধানের পূর্ণ সাদৃশ্য বিদ্যমান। তাই 'Y' দেশের সংবিধানটি প্রকারান্তরে বাংলাদেশের সংবিধানেরই একটি আদর্শ রূপ।"
        }
      ]
    },
    {
      "number": "6",
      "uddipok": "দৃশ্যপট-১: জনাব রহমান একজন নির্বাচিত প্রতিনিধি। তিনি আইন প্রণয়নে অংশগ্রহণের পাশাপাশি কৃষি মন্ত্রণালয়ের দায়িত্ব পালন করছেন। দৃশ্যপট-২: জনাব আহসান মাঠ প্রশাসনের একজন সুদক্ষ কর্মকর্তা। তিনি উপ-সচিবের পদমর্যাদাসম্পন্ন। সরকারের সকল নির্দেশনা, উন্নয়ন কার্যক্রম পরিচালনা তার মাধ্যমেই সম্পন্ন হয়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "একটি অর্থবছরে সরকারের অনুমিত আয় এবং ব্যয়ের হিসাবই হলো বাজেট।"
        },
        {
          "label": "খ",
          "question": "",
          "explanation": "বাংলাদেশ রাষ্ট্রের মন্ত্রিপরিষদের মধ্যমণি হিসেবে প্রধানমন্ত্রী সকল শাসনকার্য পরিচালনা করে বলে তাকে মন্ত্রিপরিষদের কেন্দ্রবিন্দু বলা হয়। প্রধানমন্ত্রীকে কেন্দ্র করে বাংলাদেশের শাসনকার্য পরিচালিত হয়। জাতীয় সংসদের সংখ্যাগরিষ্ঠ সদস্যদের আস্থাভাজন ব্যক্তিকে রাষ্ট্রপতি সরকারের প্রধানমন্ত্রী হিসেবে নিয়োগ দেন। কোনো কারণে সংসদ তার বিরুদ্ধে অনাস্থা আনলে এবং তা সংসদে গৃহীত হলে প্রধানমন্ত্রীকে পদত্যাগ করতে হয়। প্রধানমন্ত্রী স্বেচ্ছায়ও পদত্যাগ করতে পারেন। প্রধানমন্ত্রী পদত্যাগ করলে তার মন্ত্রিসভাও ভেঙে যায়। তাই প্রধানমন্ত্রীকে মন্ত্রিসভার কেন্দ্রবিন্দু বলা হয়।"
        },
        {
          "label": "গ",
          "question": "",
          "explanation": "জনাব রহমান সাহেব বাংলাদেশের আইনবিভাগ তথা জাতীয় সংসদের কাজের সাথে সংশ্লিষ্ট। সরকারের যে বিভাগ আইন প্রণয়ন, পরিবর্তন ও সংশোধন করে তাকে আইনসভা বা আইনবিভাগ বলে। আইনসভার প্রধান কাজ হচ্ছে আইন প্রণয়ন করা। রাষ্ট্রীয় মূলনীতিগুলোকে সমুন্নত রেখে আইনবিভাগ প্রচলিত আইনের কিংবা প্রথাগত বিধানের সংশোধন, পরিবর্তন ও পরিবর্ধন করে থাকে। পাশাপাশি আইনবিভাগ প্রতিবছর সরকারের বাৎসরিক আয়-ব্যয়ের হিসাব বা বাজেটও পাস করে। আইনবিভাগ বা আইনসভা দেশের জনগণের প্রত্যক্ষ ভোটে নির্বাচিত জনপ্রতিনিধিদের সমন্বয়ে গঠিত হয়। উদ্দীপকে বলা হয়েছে, জনাব রহমান সাহেব একজন নির্বাচিত প্রতিনিধি। তিনি আইন প্রণয়নে অংশগ্রহণের পাশাপাশি কৃষি মন্ত্রণালয়ের দায়িত্ব পালন করেছেন। এ থেকে বোঝা যায়, তিনি দেশের আইনবিভাগ তথ্য জাতীয় সংসদের সদস্য। যার কারণে তিনি সংসদে আইন প্রণয়ণে অংশ নেন। আইন প্রণয়নে অংশ গ্রহণের পাশাপাশি জনাব রহমান সাহের কৃষি মন্ত্রণালয়ের দায়িত্বও পালন করেছেন। কারণ তিনি একই সাথে সংসদের সদস্য এবং মন্ত্রিপরিষদের সদস্য হিসেবে কৃষি মন্ত্রণালয়ের দায়িত্ব পালন করেছেন।"
        },
        {
          "label": "ঘ",
          "question": "\"জনাব আহসান স্থানীয় প্রশাসনের অত্যন্ত গুরুত্বপূর্ণ কর্মকর্তা- বিশ্লেষণ করো।",
          "explanation": "জনাব আহসান স্থানীয় মাঠ প্রশাসন তথা জেলা প্রশাসক হিসেবে অত্যন্ত গুরুত্বপূর্ণ কর্মকর্তা- কথাটি যথার্থ। জেলা প্রশাসনের প্রধান নির্বাহী কর্মকর্তা হলেন জেলা প্রশাসক। তাকে কেন্দ্র করেই জেলার সকল সরকারি কাজ পরিচালিত হয়। জেলা প্রশাসক কেন্দ্র থেকে আসা সকল আদেশ-নির্দেশ ও সিদ্ধান্ত বাস্তবায়ন করেন। তিনি জেলা কোষাগারের রক্ষক ও পরিচালক। জেলার সব ধরনের রাজস্ব আদায়ের দায়িত্ব তার। জেলা প্রশাসক স্থানীয় স্বায়ত্তশাসিত প্রতিষ্ঠানগুলোর (উপজেলা পরিষদ, পৌরসভা, ইউনিয়ন) কাজ তত্ত্বাবধান করেন। উদ্দীপকে দেখা যায়, জনাব আহসান মাঠ প্রশাসনের একজন সুদক্ষ কর্মকর্তা। তিনি উপ-সচিবের পদমর্যাদাসম্পন্ন। সরকারের সকল নির্দেশনা, উন্নয়ন কার্যক্রম পরিচালনা তার মাধ্যমেই সম্পন্ন হয়। তার এসব কার্যাবলি দ্বারা উপরের উল্লিখিত জেলা প্রশাসকের পদের সাথে সাদৃশ্য পাওয়া যায়। জনাব আহসান যে সকল গুরুত্বপূর্ণ কাজের সাথে জড়িত তাতে করে তাকে স্থানীয় প্রশাসনের অত্যন্ত গুরুত্বপূর্ণ কর্মকর্তা বলা যায়। তিনি জেলার উন্নয়নমূলক কাজ হিসেবে শিক্ষা, কৃষি, শিল্প, রাস্তাঘাট ও যোগাযোগ ব্যবস্থার উন্নয়ন তত্ত্বাবধান এবং প্রাকৃতিক দুর্যোগে ক্ষতিগ্রস্তদের সাহায্য ও পুনর্বাসন করেন। তিনি উদ্বাস্তুদের সাহায্য ও পুনর্বাসনের ব্যবস্থা করেন। জেলা প্রশাসকের উন্নয়নমূলক কাজের মধ্যে শহরের রাস্তাঘাট নির্মাণ, মেরামত ও রক্ষণাবেক্ষণ করা; স্থানীয় অর্থনৈতিক ও সামাজিক উন্নয়ন সম্পর্কিত পরিকল্পনা প্রণয়ন ও বাস্তবায়ন করা; জনস্বাস্থ্য, পুষ্টি ও পরিবার পরিকল্পনা সেবা নিশ্চিতকরণ প্রভৃতি উল্লেখযোগ্য। পরিশেষে বলা যায়, একজন জেলা প্রশাসক হিসেবে জনাব আহসান স্থানীয় প্রশাসনের অত্যন্ত গুরুত্বপূর্ণ কর্মকর্তা হিসেবে দায়িত্ব পালন করেন। তিনি শুধু জেলা প্রশাসক নন, জেলার সেবক, পরিচালক এবং বন্ধুও বটে। তাকে প্রকন্দ্র করেই জেলা প্রশাসন পরিচালিত হয়।"
        }
      ]
    },
    {
      "number": "7",
      "uddipok": "প্রতিষ্ঠান কাল ক জনমত গঠন নীতি প্রচার ক্ষমতা গ্রহণ ও নীতি বাস্তবায়ন খ জাতীয় ও স্থানীয় নির্বাচনের ব্যবস্থাকরণ নির্বাচকমণ্ডলীর এলাকা নির্ধারণ জাতীয় পরিচয়পত্র প্রদান",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "যে নির্বাচন পদ্ধতিতে জনপ্রতিনিধিরা জনগণের সরাসরি ভোটে নির্বাচিত না হয়ে মধ্যবর্তী সংস্থার মাধ্যমে নির্বাচিত হন তাকে পরোক্ষ নির্বাচন বলে।"
        },
        {
          "label": "খ",
          "question": "",
          "explanation": "সুষ্ঠু ও নিরপেক্ষ নির্বাচনের ওপর গণতন্ত্র নির্ভর করে বলে গণতান্ত্রিক শাসনব্যবস্থায় নির্বাচন অপরিহার্য। গণতন্ত্রের ভিত্তি হলো জনমত। আর নির্বাচনের মাধ্যমেই জনমত প্রকাশ পায়। নির্বাচনের মাধ্যমেই ভোটাররা তাদের পছন্দের প্রার্থীকে নির্বাচিত করে। নির্বাচিত দল সঠিকভাবে জনগণের জন্য কাজ না করলে পরবর্তী নির্বাচনে জনগণ সেই দলকে আর নির্বাচিত করে না। অর্থাৎ নির্বাচন সরকারকে জনগণের কাছে জবাবদিহি করতে বাধ্য করার মাধ্যমে গণতন্ত্র ও সুশাসন নিশ্চিত করে। তাই প্রকৃত গণতন্ত্র প্রতিষ্ঠা করে সুশাসন নিশ্চিত করার জন্য গণতান্ত্রিক রাষ্ট্রে নির্বাচনের প্রয়োজনীয়তা অপরিসীম।"
        },
        {
          "label": "গ",
          "question": "",
          "explanation": "রাজনৈতিক চেতনা বিকাশে উদ্দীপকের 'ক' প্রতিষ্ঠান তথা রাজনৈতিক দলের ভূমিকা অপরিহার্য। গণতন্ত্র মানেই হচ্ছে রাজনৈতিক দলের উপস্থিতি। গণতন্ত্রের সফলতার জন্য রাজনৈতিক দলের গুরুত্ব অপরিসীম। রাজনৈতিক দল জনগণের সমর্থন নিয়ে নির্বাচনে সংগরিষ্ঠতা লাভের মধ্যদিয়ে সরকার গঠন করে। নির্বাচনি প্রতিশ্রুতি অনুযায়ী তারা রাষ্ট্র পরিচালনা করে। অর্থাৎ জনগণের অধিকার নিশ্চিতকরণে উদ্যোগ গ্রহণ করে। বিরোধী রাজনৈতিক দল সরকারের গঠনমূলক সমালোচনা করে সরকারের ভুলত্রুটি ধরিয়ে দেয়। এর ফলে সরকার জনগণের অধিকার রক্ষায় তৎপর হয়। উদ্দীপকের 'ক' প্রতিষ্ঠানে দেখা যায়, এটি জনমত গঠন, নীতি প্রচার এবং ক্ষমতা গ্রহণ ও নীতি বাস্তবায়নে কাজ করে। 'ক'-এর এরূপ বৈশিষ্ট্যসমূহ রাজনৈতিক দলকেই নির্দেশ করে। রাজনৈতিক দল তার নেতা ও সদস্যদের গণতান্ত্রিক আচার-আচরণে অভ্যস্ত হতে শেখায়। কোনো কারণে জনগণের অধিকার খর্ব হলে রাজনৈতিক দল তা ফিরিয়ে আনার জন্য অগ্রণী ভূমিকা পালন করে। উদাহরণস্বরূপ বলা যায়, ১৯৯০ সালে রাজনৈতিক দলগুলো আন্দোলনের মাধ্যমে সামরিক সরকারকে ক্ষমতাচ্যুত করে গণতন্ত্র প্রতিষ্ঠা করেছিল। সুতরাং বলা যায়, জনগণের অধিকার রক্ষায় এবং রাজনৈতিক চেতনা বিকাশে রাজনৈতিক দলের ভূমিকা খুবই গুরুত্বপূর্ণ।"
        },
        {
          "label": "ঘ",
          "question": "",
          "explanation": "গণতন্ত্র প্রতিষ্ঠায় উদ্দীপকে উল্লিখিত 'খ' প্রতিষ্ঠানটি তথা নির্বাচন কমিশন অসামান্য অবদান রাখে- কথাটি যথার্থ। গণঅন্ত্রিক শাসনব্যবস্থায় নির্বাচন একটি গুরুত্বপূর্ণ বিষয়। বিভিন্ন স্তরে প্রতিনিধি বাছাইয়ের উদ্দেশ্যে নির্বাচন অনুষ্ঠিত হয়। পণতান্ত্রিক রাষ্ট্রে নির্বাচনের মাধ্যমে জনমত, প্রকাশ পায়। জনগণের রায়ের ভিত্তিতে সংখ্যাগরিষ্ঠ দলের নেতৃত্বে সরকার গঠিত হয়। রাজনৈতিক স্থিতিশীলতা অর্জন এবং অবাঞ্ছিত রাজনৈতিক দলের অবসান ঘটাতে নির্বাচনের গুরুত্ব অপরিসীম। আর এই নির্বাচন পরিচালনার দায়িত্ব নির্বাচন কমিশনের ওপর ন্যস্ত। উদ্দীপকের 'খ' প্রতিষ্ঠানটির ক্ষেত্রে দেখা যায়, জাতীয় ও স্থানীয় নির্বাচনের ব্যবস্থাকরণ, নির্বাচকমণ্ডলীর এলাকা নির্ধারণ এবং জাতীয় পরিচয়পত্র প্রদান করে। এসব বৈশিষ্ট্য বা কার্যক্রম দ্বারা বাংলাদেশ নির্বাচন কমিশনের সাথে সাদৃশ্য লক্ষ করা যায়। বাংলাদেশ নির্বাচন কমিশন তার এসব কার্যক্রমের দ্বারা গণতন্ত্রের পরিবেশ রক্ষায় অগ্রণী ভূমিকা পালন করে। কেননা গণতান্ত্রিক প্রতিষ্ঠান নির্মাণের পূর্বশর্ত হচ্ছে কার্যকর নির্বাচনব্যবস্থা। কার্যত সুষ্ঠু ও নিরপেক্ষ নির্বাচনব্যবস্থা হচ্ছে গণতন্ত্রের রক্ষাকবচ। আর সুষ্ঠু ও নিরপেক্ষ নির্বাচন অনুষ্ঠানের দায়িত্ব নির্বাচন কমিশনের। কিন্তু নির্বাচন কমিশন যদি স্বাধীন ও নিরপেক্ষ না হয় তবে সুষ্ঠু এবং নিরপেক্ষ নির্বাচন করা সম্ভব নয়। আর নির্বাচন সুষ্ঠু না হলে গণতন্ত্রও প্রতিষ্ঠিত হবে না। উপরের আলোচনার পরিসমাপ্তিতে বলা যায়, গণতন্ত্র প্রতিষ্ঠায় নির্বাচন কমিশনের ভূমিকা অত্যন্ত তাৎপর্যপূর্ণ।"
        }
      ]
    },
    {
      "number": "8",
      "uddipok": "স্থানীয় সরকার নির্বাচন পদ্ধতি সদস্য সংখ্যা কাজ T প্রত্যক্ষ ১৩ প্রত্যন্ত এলাকার জনগণের জীবনযাত্রার মানের উন্নয়ন। Q পরোক্ষ ২৫ বিশেষ পশ্চাদপদ গোষ্ঠীর উন্নয়ন।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "সমগ্র রাষ্ট্রকে বিভিন্ন অঞ্চলে বিভক্ত করে ক্ষুদ্রতর পরিসরে কেন্দ্রীয় অথবা প্রাদেশিক সরকারের অধীনে অর্পিত দায়িত্ব পালনকারী প্রতিষ্ঠানকে স্থানীয় সরকার বলে।"
        },
        {
          "label": "খ",
          "question": "",
          "explanation": "জনস্বাস্থ্য সম্পর্কিত পরিকল্পনা গ্রহণ এবং বাস্তবায়নের মাধ্যমে সিটি কর্পোরেশন নাগরিকের স্বাস্থ্য সুরক্ষা নিশ্চিত করে। স্বাস্থ্য সুরক্ষার জন্য সিটি কর্পোরেশন নালা-নর্দমা, রাস্তাঘাট, আবাসিক এলাকা পরিষ্কার-পরিচ্ছন্ন রাখে। ময়লা আবর্জনা ফেলার জন্য ডাস্টবিন নির্মাণ, বিভিন্ন স্থানে শৌচাগার, স্বাস্থ্যসম্মত পায়খান। ইত্যাদি নির্মাণ করে। এছাড়া হাসপাতাল, মাতৃসদন, শিশুসদন, পরিবার পরিকল্পনা কেন্দ্র নির্মাণ ও পরিচালনা করে। জনসাধারণের জন্য নিরাপদ খাওয়ার পানি সরবরাহ, কূপ ও নলকূপ খনন এবং আবদ্ধ পানি নিষ্কাশনের ব্যবস্থা করে। আর এভাবে নানা উদ্যোগ নিয়ে সিটি কর্পোরেশন নগরবাসীর স্বাস্থ্য সুরক্ষা নিশ্চিত করে। উদ্দীপকের 'Q'"
        },
        {
          "label": "গ",
          "question": "",
          "explanation": "উদ্দীপকের 'Q' দ্বারা পার্বত্য এলাকার একটি স্থানীয় সরকার হিসেবে পার্বত্য চট্টগ্রাম আঞ্চলিক পরিষদকে নির্দেশ করা হয়েছে। বিশেষ পশ্চাৎপদ গোষ্ঠীর উন্নয়নে এটি কাজ করে থাকে। ১৯৯৮ সালের পার্বত্য চট্টগ্রাম আঞ্চলিক পরিষদ আইন অনুযায়ী- ১ জন চেয়ারম্যান, ১২ জন ক্ষুদ্র নৃ-গোষ্ঠীয় সদস্য, ৬ জন বাঙালি সদস্য, ২ জন ক্ষুদ্র নৃ-গোষ্ঠীয় মহিলা সদস্য, ১ জন বাঙালি মহিলা সদস্য, তিন পার্বত্য জেলা পরিষদের ৩ চেয়ারম্যানসহ মোট ২৫ জন সদস্য নিয়ে পার্বত্য আঞ্চলিক পরিষদ গঠিত হবে। পার্বত্য আঞ্চলিক পরিষদের চেয়ারম্যান অবশ্যই ক্ষুদ্র নৃ-গোষ্ঠীর হবেন।উদ্দীপকের 'Q' স্থানীয় সরকারটি পরোক্ষ নির্বাচন পদ্ধতির মাধ্যমে ২৫ জন সদস্য বিশেষ পশ্চাৎপদ গোষ্ঠীর উন্নয়নে কাজ করে। উদ্দীপকের স্থানীয় সরকার দ্বারা পার্বত্য চট্টগ্রাম আঞ্চলিক পরিষদকে নির্দেশ করে। এটি উক্ত অঞ্চলের স্থানীয় জনগণের উন্নয়নে বিভিন্ন ধরনের কাজ করে থাকে। এ সকল কাজের মধ্যে রয়েছে- পৌরসভাসহ স্থানীয় পরিষদসমূহ তত্ত্বাবধান ও তাদের কর্মকাণ্ডের সমন্বয় সাধন করা। পার্বত্য চট্টগ্রাম উন্নয়ন বোর্ড-এর কার্যক্রম তত্ত্বাবধান করা। তিন পার্বত্য জেলার সাধারণ প্রশাসন, আইন-শৃঙ্খলা ও উন্নয়নের তত্ত্বাবধান ও সমন্বয় করা। ক্ষুদ্র নৃ-গোষ্ঠীর রীতিনীতি অনুসারেই তাদের স্থানীয় বিরোধের নিষ্পত্তি করা।"
        },
        {
          "label": "ঘ",
          "question": "",
          "explanation": "গ্রামীণ জনগণের জীবনযাত্রার মানের উন্নয়নে উদ্দীপকে উল্লিখিত 'T' প্রতিষ্ঠানটি তথা ইউনিয়ন পরিষদের বিকল্প নেই। ইউনিয়ন পরিষদ এ দেশের সবচেয়ে প্রাচীন স্থানীয় প্রতিষ্ঠান। বর্তমানে গড়ে ১০-১৫টি গ্রাম নিয়ে একটি ইউনিয়ন পরিষদ গঠিত হয়। এটি ১ জন চেয়ারম্যান, ৯ জন সাধারণ সদস্য ও ৩ জন মহিলা (সংরক্ষিত) সদস্যসহ মোট ১৩ জন সদস্য নিয়ে গঠিত। এরা প্রত্যেকেই জনগণের প্রত্যক্ষ ভোটে নির্বাচিত হন। ইউনিয়ন পরিষদের কার্যকাল ৫ বছর। উদ্দীপকে উল্লিখিত 'T' প্রতিষ্ঠানের ক্ষেত্রে দেখা যায়, এটি প্রত্যক্ষ নির্বাচনের মাধ্যমে ১৩ জন সদস্যের ভিত্তিতে প্রত্যন্ত এলাকার জনগণের জীবনযাত্রার মানের উন্নয়নে কাজ করে। গ্রামীণ জনগণের জীবনযাত্রার মানের উন্নয়নে ইউনিয়ন পরিষদের ভূমিকা সুদূরপ্রসারী। এক্ষেত্রে ইউনিয়ন পরিষদ পাঁচশালা ও বিভিন্ন মেয়াদি উন্নয়ন পরিকল্পনা তৈরি করে। পল্লী অবকাঠামো উন্নয়ন, সংরক্ষণ ও রক্ষণাবেক্ষণ করে। শিক্ষা, স্বাস্থ্য, পরিবার, পরিকল্পনা সম্পর্কিত কার্যক্রম বাস্তবায়ন করে। মহামারি নিয়ন্ত্রণ ও দুর্যোগ ব্যবস্থাপনায় প্রয়োজনীয় কার্যক্রম গ্রহণ এবং কর, ফি, টোল ইত্যাদি ধার্য ও আদায় করে। জন্ম-মৃত্যু নিবন্ধীকরণ এবং পরিবেশ উন্নয়ন ও সংরক্ষণে প্রয়োজনীয় ব্যবস্থা গ্রহণ করে। এছাড়া ইউনিয়ন পরিষদ আইন-শৃঙ্খলা রক্ষায় সরকারের অর্পিত দায়িত্ব ও প্রয়োজনীয় কার্যক্রম গ্রহণ করে। উপরের আলোচনার পরিপ্রেক্ষিতে বলা যায়, গ্রামীণ জনগণের জীবনযাত্রার মানের উন্নয়নে 'T' প্রতিষ্ঠান তথা ইউনিয়ন পরিষদ প্রধান সহায়তাকারী প্রতিষ্ঠান হিসেবে কাজ করে। তাই গ্রামীণ জনগণের জীবনযাত্রার মানের উন্নয়নে ইউনিয়ন পরিষদের বিকল্প নেই।"
        }
      ]
    },
    {
      "number": "9",
      "uddipok": "দৃশ্যকল্প-১: স্বাধীনতা লাভের তিন বছর পর বাংলাদেশ একটি আন্তর্জাতিক সংস্থার সদস্যপদ লাভ করে। সংস্থাটির সদর দপ্তর মধ্যপ্রাচ্যের একটি দেশে অবস্থিত। দৃশ্যকল্প-২: 'P' একটি আন্তর্জাতিক সংস্থা এবং 'Q' তার একটি অঙ্গসংস্থা। '' অঙ্গসংস্থা হলেও এর স্থায়ী সদস্য রাষ্ট্রগুলোই মূলত 'P' কে নিয়ন্ত্রণ করে এবং যে কোনো রাষ্ট্রের বিরুদ্ধে বল প্রয়োগ করতে পারে।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "জাতিসংঘের অছি পরিষদের তত্ত্বাবধানে থাকা যেসব অনুন্নত বা পরাধীন অঞ্চল এখনো স্বায়ত্তশাসন বা স্বাধীনতা লাভ করেনি, সেগুলোকে অছি এলাকা বলা হয়।"
        },
        {
          "label": "খ",
          "question": "",
          "explanation": "বাংলাদেশের শান্তিরক্ষীদের পেশাদারিত্ব, সাহসিকতা এবং মানবিক আচরণের জন্য জাতিসংঘ কর্তৃক তাঁদের 'The cream of the UN peacekeeper' বা শান্তিরক্ষীদের সেরা অংশ হিসেবে আখ্যায়িত করা হয়েছে। বাংলাদেশি শান্তিরক্ষীরা বিশ্বের বিভিন্ন সংঘাতপূর্ণ এলাকায় (যেমন: দক্ষিণ সুদান, কঙ্গো, মালি) জীবনের ঝুঁকি নিয়ে শান্তি প্রতিষ্ঠা করেছেন। তাঁরা কেবল যুদ্ধ বন্ধেই কাজ করেন না, বরং রাস্তাঘাট নির্মাণ, চিকিৎসা সেবা এবং স্থানীয় জনগণের সাথে সুসম্পর্ক স্থাপনের মাধ্যমে এক অনন্য উচ্চতা স্পর্শ করেছেন। তাঁদের এই সুশৃঙ্খলতা ও দক্ষতার কারণেই আন্তর্জাতিকভাবে বাংলাদেশ এই বিশেষ মর্যাদা লাভ করেছে।"
        },
        {
          "label": "গ",
          "question": "",
          "explanation": "দৃশ্যকল্প-১ এ উল্লিখিত সংস্থাটি হলো ওআইসি (Organization of Islamic Cooperation) বা ইসলামি সহযোগিতা সংস্থা। ১৯৭৪ সালে সদস্যপদ লাভের পর থেকে বাংলাদেশের আর্থসামাজিক উন্নয়নে এর অবদান অনস্বীকার্য: অর্থনৈতিক সহায়তা: ওআইসি-র সহযোগী প্রতিষ্ঠান 'ইসলামিক ডেভেলপমেন্ট ব্যাংক' (IDB) বাংলাদেশের অবকাঠামো নির্মাণ, দারিদ্র্য বিমোচন ও কৃষি খাতের উন্নয়নে সহজ শর্তে ঋণ ও কারিগরি সহায়তা প্রদান করে। শিক্ষা ও প্রযুক্তি: গাজীপুরে অবস্থিত ইসলামিক ইউনিভার্সিটি অব টেকনোলজি (IUT) ওআইসি-র একটি অঙ্গপ্রতিষ্ঠান। এটি বাংলাদেশে কারিগরি শিক্ষার প্রসার ও দক্ষ জনশক্তি তৈরিতে গুরুত্বপূর্ণ ভূমিকা রাখছে। জনশক্তি রপ্তানি: ওআইসি-র সদস্য রাষ্ট্রসমূহে (বিশেষ করে মধ্যপ্রাচ্যে) বাংলাদেশের বিশাল শ্রমবাজার বিদ্যমান। এই দেশগুলো থেকে আসা রেমিট্যান্স বাংলাদেশের অর্থনীতির মূল চালিকাশক্তি। মানবিক সহায়তা: ঘূর্ণিঝড় বা বন্যার মতো প্রাকৃতিক দুর্যোগে ওআইসি ভুক্ত দেশগুলো এবং ইসলামিক রিলিফ বাংলাদেশ ওআইসি-র মাধ্যমে ত্রাণ ও পুনর্বাসনে সহায়তা করে থাকে।"
        },
        {
          "label": "ঘ",
          "question": "",
          "explanation": "দৃশ্যকল্প-২ অনুযায়ী, 'P' হলো জাতিসংঘ (UN) এবং 'Q' হলো তার সবচেয়ে ক্ষমতাশালী অঙ্গ নিরাপত্তা পরিষদ (Security Council)। উদ্দীপকের উক্তিটি অর্থাৎ \"নিরাপত্তা পরিষদের স্থায়ী সদস্যদের বিশেষ ক্ষমতার কারণে জাতিসংঘ তার উদ্দেশ্য বাস্তবায়নে মাঝে মাঝে ব্যর্থ হচ্ছে\"—এটি পাঠ্যবইয়ের আলোকে অত্যন্ত যথার্থ। যৌক্তিক বিশ্লেষণ: ১. ভেটো (Veto) ক্ষমতা: নিরাপত্তা পরিষদের ৫টি স্থায়ী সদস্য রাষ্ট্র (যুক্তরাষ্ট্র, যুক্তরাজ্য, রাশিয়া, চীন ও ফ্রান্স) যেকোনো সিদ্ধান্তে 'না' বলার অধিকার বা 'ভেটো' ক্ষমতা রাখে। যদি অন্য ১০টি রাষ্ট্র একমত হয়, কিন্তু একজন স্থায়ী সদস্য ভেটো দেয়, তবে ওই সিদ্ধান্ত কার্যকর হয় না। এর ফলে বড় কোনো আন্তর্জাতিক সংকট নিরসনে জাতিসংঘ প্রায়ই স্থবির হয়ে পড়ে। ২. পরাশক্তিদের প্রভাব: স্থায়ী সদস্যরা প্রায়ই নিজেদের রাজনৈতিক বা সামরিক স্বার্থকে বিশ্বশান্তির চেয়ে বড় করে দেখে। ফলে ফিলিস্তিন সংকট, ইউক্রেন যুদ্ধ বা রোহিঙ্গা ইস্যুতে প্রভাবশালী কোনো স্থায়ী সদস্যের আপত্তির কারণে জাতিসংঘ কার্যকর 'বল প্রয়োগ' বা কঠোর ব্যবস্থা নিতে ব্যর্থ হচ্ছে। ৩. একতরফা সিদ্ধান্ত: অনেক ক্ষেত্রে কোনো বড় দেশ নিরাপত্তা পরিষদের অনুমোদন ছাড়াই কোনো রাষ্ট্রের বিরুদ্ধে ব্যবস্থা নেয়, যা জাতিসংঘের সনদের পরিপন্থী কিন্তু জাতিসংঘ তা রোধ করতে পারে না। ৪. রোহিঙ্গা ইস্যু: বাংলাদেশের জন্য সবচেয়ে বড় সংকট রোহিঙ্গা সমস্যার সমাধানে চীন ও রাশিয়ার ভেটো ক্ষমতার ভয়ের কারণে নিরাপত্তা পরিষদ মিয়ানমারের বিরুদ্ধে বড় কোনো ব্যবস্থা নিতে পারছে না। এটি জাতিসংঘের একটি বড় ব্যর্থতা হিসেবে বিবেচিত। নিরাপত্তা পরিষদের স্থায়ী সদস্যদের এই অপ্রতিদ্বন্দ্বী ক্ষমতা ও ব্যক্তিগত স্বার্থ অনেক সময় জাতিসংঘের মূল উদ্দেশ্য অর্থাৎ 'বিশ্বশান্তি ও নিরাপত্তা' বজায় রাখাকে প্রশ্নবিদ্ধ করছে। তাই সংস্থাটির সংস্কারের দাবি বিশ্বজুড়ে এখন অত্যন্ত জোরালো।"
        }
      ]
    },
    {
      "number": "10",
      "uddipok": "ঘটনা-১: লেখাপড়া না জানা জমির মিয়া আঙুলের টিপসই দিয়ে মহাজনের নিকট থেকে ২,০০০ টাকা ঋণ নেয়। এক বছর পর ঋণ পরিশোধ করতে গিয়ে সে জানতে পারে তাকে ঋণসমেত ১০,০০০ টাকা পরিশোধ করতে হবে। ঘটনা-২: সালেহাকে তার বাবা ৫ লক্ষ টাকা দিয়ে বেকার রায়হানের কাছে বিয়ে দেন। রায়হান আরও টাকার জন্য সালেহার ওপর শারীরিক ও মানসিক নির্যাতন শুরু করে। উপায়ান্তর না দেখে সালেহার বাবা থানায় অভিযোগ করলে পুলিশ রায়হানকে গ্রেপ্তার করে আদালতে সোপর্দ করে।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "একটি দেশের সকল মানুষের জন্য সব সময় কর্মক্ষম ও স্বাস্থ্যকর জীবনযাপনের জন্য পর্যাপ্ত, নিরাপদ ও পুষ্টিকর খাবারের প্রাপ্যতা এবং তা সংগ্রহের সামর্থ্য থাকাকেই খাদ্যনিরাপত্তা বলে।"
        },
        {
          "label": "খ",
          "question": "",
          "explanation": "জলবায়ু পরিবর্তন বাংলাদেশের অস্তিত্বের জন্য হুমকি কারণ এর ফলে সমুদ্রপৃষ্ঠের উচ্চতা বৃদ্ধি পাচ্ছে। বাংলাদেশ একটি নিচু বদ্বীপ অঞ্চল। সমুদ্রপৃষ্ঠের উচ্চতা বৃদ্ধি পেলে দেশের উপকূলীয় নিম্নাঞ্চল তলিয়ে যাওয়ার আশঙ্কা রয়েছে, যার ফলে লক্ষ লক্ষ মানুষ জলবায়ু শরণার্থী (Climate Refugee) হতে পারে। এ ছাড়া লবণাক্ততা বৃদ্ধি, ঘনঘন ঘূর্ণিঝড় ও জলোচ্ছ্বাসের মতো প্রাকৃতিক দুর্যোগ আমাদের কৃষি, অর্থনীতি ও বাস্তুসংস্থানের জন্য মারাত্মক ঝুঁকি তৈরি করছে।"
        },
        {
          "label": "গ",
          "question": "",
          "explanation": "ঘটনা-১ এ জমির মিয়ার সমস্যাটি হলো নিরক্ষরতা। এর সামাজিক প্রভাব অত্যন্ত সুদূরপ্রসারী ও নেতিবাচক। নিচে তা ব্যাখ্যা করা হলো: শোষণ ও বঞ্চনা: জমির মিয়ার মতো নিরক্ষর ব্যক্তিরা মহাজন বা মধ্যস্বত্বভোগীদের হাতে প্রতারিত হয়। লিখিত দলিল পড়তে না পারায় তারা ঋণের জালে আটকে পড়ে এবং নিজের শেষ সম্বলটুকুও হারায়। দারিদ্র্যের দুষ্টচক্র: অশিক্ষিত মানুষ আধুনিক প্রযুক্তি বা দক্ষ শ্রম সম্পর্কে জানে না। ফলে তাদের উৎপাদনশীলতা কম থাকে এবং তারা বংশপরম্পরায় দারিদ্র্যের চক্রে আবদ্ধ থাকে। সামাজিক হীনম্মন্যতা: নিরক্ষর ব্যক্তিরা সমাজের মূলধারা থেকে পিছিয়ে পড়ে। তারা তাদের মৌলিক অধিকার সম্পর্কে সচেতন হতে পারে না, যার ফলে সমাজে বৈষম্য তৈরি হয়। অন্ধবিশ্বাস ও কুসংস্কার: শিক্ষার অভাবে মানুষ বিভিন্ন কুসংস্কার ও ভ্রান্ত ধারণায় লিপ্ত হয়, যা সামাজিক অগ্রগতিকে বাধাগ্রস্ত করে। জমির মিয়ার এই আর্থিক ক্ষতি কেবল তার একার নয়, বরং এটি পুরো সমাজের অর্থনৈতিক গতিশীলতাকে স্থবির করে দেয়।"
        },
        {
          "label": "ঘ",
          "question": "",
          "explanation": "ঘটনা-২ এ সালেহার বাবার গৃহীত আইনি পদক্ষেপ (পুলিশে অভিযোগ করা) অত্যন্ত প্রশংসনীয়, তবে কেবল আইনি পদক্ষেপই নারী নির্যাতন রোধে একমাত্র বা চূড়ান্ত সমাধান নয়। আমার মতামতের সপক্ষে যুক্তিগুলো নিচে বিশ্লেষণ করা হলো: ১. সামাজিক সচেতনতা ও মূল্যবোধ: পুলিশি পদক্ষেপ অপরাধীকে শাস্তি দিতে পারে, কিন্তু অপরাধ প্রবণতা দূর করতে পারে না। নারী নির্যাতন ও যৌতুক প্রথা বন্ধে পারিবারিক ও সামাজিক মূল্যবোধের পরিবর্তন এবং সচেতনতা বৃদ্ধি সবচেয়ে জরুরি। ২. নারীর অর্থনৈতিক স্বাবলম্বিতা: সালেহার মতো নারীরা যদি শিক্ষিত ও আর্থিকভাবে স্বাবলম্বী হয়, তবে তারা অন্যায়ের প্রতিবাদ করার সাহস পায়। কেবল বিয়ের সময় টাকা দেওয়া সমস্যার সমাধান নয়, বরং নারীকে দক্ষ করে তোলাই স্থায়ী সমাধান। ৩. যৌতুকবিরোধী সামাজিক আন্দোলন: আমাদের সমাজে যৌতুককে একটি 'স্বাভাবিক' রীতি হিসেবে দেখার প্রবণতা আছে। পাড়া-মহল্লায় বা সামাজিকভাবে যৌতুক গ্রহণকারী ও প্রদানকারীকে বয়কট করার মতো আন্দোলন গড়ে তুলতে হবে। ৪. আইনের কঠোর প্রয়োগ: সালেহার বাবা আইনি আশ্রয় নিয়েছেন, যা ঠিক। তবে অনেক সময় দীর্ঘসূত্রতার কারণে বিচার পেতে দেরি হয়। নারী ও শিশু নির্যাতন দমন আইনের দ্রুত ও কঠোর প্রয়োগ অপরাধীদের মনে ভয় সৃষ্টি করবে। সালেহার বাবার মতো সাহসী পদক্ষেপ আমাদের আইনি ভিত্তি দেয়, কিন্তু নারী নির্যাতনকে সমূলে উৎপাটন করতে হলে শিক্ষার প্রসার, যৌতুকবিরোধী মানসিকতা এবং নারীর মর্যাদা রক্ষার এক সম্মিলিত সামাজিক বিপ্লব প্রয়োজন। কেবল পুলিশি ব্যবস্থা নয়, বরং মানসিকতার পরিবর্তনই নারী নির্যাতন রোধে দীর্ঘস্থায়ী ভূমিকা রাখবে।"
        }
      ]
    },
    {
      "number": "1",
      "uddipok": "প্রস্তাব/কর্মসূচি বিবেচ্য বিষয় A সংখ্যাগরিষ্ঠ সম্প্রদায়ভিত্তিক অঞ্চল নিয়ে স্বাধীন দেশ গঠন সংখ্যালঘু সম্প্রাদায়ের স্বার্থ ও অধিকার রক্ষা স্বাধীন দেশের প্রদেশসমূহ স্বাধীন ও সার্বভৌম B অঞ্চলগত শোষণ ও বৈষম্য দূর যুক্তরাষ্ট্রীয় ব্যবস্থায় সংসদীয় সরকার প্রতিষ্ঠা অঙ্গরাজ্যগুলোর কর ধার্য ও আদায়ের ক্ষমতা",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "আগরতলা মামলার আনুষ্ঠানিক নাম ছিল 'রাষ্ট্র বনাম শেখ মুজিবুর রহমান ও অন্যান্য'।"
        },
        {
          "label": "খ",
          "question": "",
          "explanation": "১৯৫৪ সালে গঠিত যুক্তফ্রন্ট সরকার পাকিস্তানি শাসকগোষ্ঠীর রাজনৈতিক ষড়যন্ত্র এবং কুচক্রের কারণে বেশিদিন ক্ষমতায় থাকতে পারেনি। নির্বাচনে পরাজয় মেনে নিতে না পেরে মুসলিম লীগ সরকার আদমজী জুট মিলে দাঙ্গার অজুহাত দেখিয়ে মাত্র ৫৬ দিনের মাথায় সংবিধানের ৯২-ক ধারা জারির মাধ্যমে এই মন্ত্রিসভা বরখাস্ত করে। মূলত বাঙালির হাতে ক্ষমতা হস্তান্তর না করার কেন্দ্রীয় চক্রান্তই ছিল এই সরকার পতনের প্রধান কারণ।"
        },
        {
          "label": "গ",
          "question": "ছকে উল্লিখিত 'A' প্রস্তাবটির পটভূমি ব্যাখ্যা করো।",
          "explanation": "ছকে উল্লিখিত 'A' প্রস্তাবটি হলো ঐতিহাসিক 'লাহোর প্রস্তাব', যা ১৯৪০ সালের ২৩ মার্চ নিখিল ভারত মুসলিম লীগের অধিবেশনে পেশ করা হয়। এর পটভূমি ছিল তৎকালীন ব্রিটিশ ভারতের হিন্দু ও মুসলিম সম্প্রদায়ের মধ্যে ক্রমবর্ধমান রাজনৈতিক দূরত্ব ও সাম্প্রদায়িক দাঙ্গা। ১৯৩৭ সালের নির্বাচনের পর কংগ্রেসের শাসনামলে মুসলিমরা বৈষম্যের শিকার হচ্ছে—এমন ধারণা থেকে মোহাম্মদ আলী জিন্নাহ 'দ্বিজাতি তত্ত্ব' প্রদান করেন। এর প্রেক্ষিতে শেরে বাংলা এ. কে. ফজলুল হক লাহোরে একটি প্রস্তাব পেশ করেন যেখানে ভারতের উত্তর-পশ্চিম ও পূর্বাঞ্চলের মুসলিম সংখ্যাগরিষ্ঠ এলাকা নিয়ে স্বাধীন রাষ্ট্রসমূহ গঠনের দাবি জানানো হয়। সামগ্রিকভাবে, এই প্রস্তাবের মূল লক্ষ্য ছিল সংখ্যালঘুদের স্বার্থ রক্ষা এবং মুসলিমদের জন্য পৃথক আবাসভূমি নিশ্চিত করা। উদ্দীপকের ছকে যেমন 'স্বাধীন ও সার্বভৌম' প্রদেশের কথা বলা হয়েছে, লাহোর প্রস্তাবের মূল বয়ানেও প্রাদেশিক স্বায়ত্তশাসনের বিষয়টি অত্যন্ত জোরালো ছিল। এটিই পরবর্তীকালে ১৯৪৭ সালে ব্রিটিশ ভারতের বিভক্তি এবং পাকিস্তান রাষ্ট্র সৃষ্টির প্রধান রাজনৈতিক ভিত্তিতে পরিণত হয়।"
        },
        {
          "label": "ঘ",
          "question": "",
          "explanation": "উদ্দীপকের 'B' কর্মসূচিটি হলো বঙ্গবন্ধু শেখ মুজিবুর রহমান ঘোষিত ৬ দফা কর্মসূচি, যা বাঙালির স্বাধিকার আন্দোলনের মূল চালিকাশক্তি হিসেবে কাজ করেছে। এই কর্মসূচিটি পরবর্তী রাজনৈতিক ঘটনাপ্রবাহে গভীর ও সুদূরপ্রসারী প্রভাব ফেলেছিল যা নিচে বিশ্লেষণ করা হলো: বাঙালির মুক্তির সনদ: ৬ দফাকে 'বাঙালি জাতির মুক্তির সনদ' বা ম্যাগনাকার্টা বলা হয় কারণ এতে বৈষম্য দূর ও সংসদীয় সরকারের দাবি তোলা হয়েছিল। ঐক্য ও সচেতনতা: এই দফার ভিত্তিতেই ১৯৬৯ সালের গণঅভ্যুত্থান সংগঠিত হয়, যা আইয়ুব খানের স্বৈরশাসনের অবসান ঘটায়। নির্বাচনী বিজয়: ১৯৭০ সালের সাধারণ নির্বাচনে আওয়ামী লীগের নিরঙ্কুশ জয়ের মূল ভিত্তি ছিল এই ৬ দফা কর্মসূচির প্রতি জনগণের স্বতঃস্ফূর্ত সমর্থন। স্বাধীনতার পথে অগ্রযাত্রা: পাকিস্তানের কেন্দ্রীয় সরকার যখন এই দাবি মেনে নিতে অস্বীকার করে, তখনই বাঙালি জাতি পূর্ণ স্বাধীনতার লড়াই বা মুক্তিযুদ্ধের দিকে ধাবিত হয়। সামগ্রিকভাবে, ৬ দফা কেবল একটি রাজনৈতিক কর্মসূচি ছিল না, বরং এটি ছিল বাঙালির অর্থনৈতিক ও প্রশাসনিক শোষণের বিরুদ্ধে এক বলিষ্ঠ প্রতিবাদ। উদ্দীপকের ছকে উল্লিখিত 'অঙ্গরাজ্যগুলোর কর ধার্য করার ক্ষমতা' মূলত পশ্চিম পাকিস্তানের ওপর পূর্ব পাকিস্তানের আর্থিক নির্ভরশীলতা কমানোর একটি যুগান্তকারী পদক্ষেপ ছিল। এই ৬ দফার পথ ধরেই বাঙালিরা তাদের জাতীয়তাবাদী চেতনাকে শাণিত করে এবং পরিশেষে ১৯৭১ সালে একটি স্বাধীন সার্বভৌম রাষ্ট্র হিসেবে বাংলাদেশ প্রতিষ্ঠিত হয়। চূড়ান্ত সমাধান হিসেবে বলা যায়, ৬ দফা কর্মসূচি ছিল আমাদের স্বাধীনতা যুদ্ধের সোপান। এই দাবির কারণেই বাঙালি জাতি নিজেদের আলাদা সত্তা চিনতে পেরেছিল এবং গণতান্ত্রিক পন্থায় অধিকার আদায়ের সাহস সঞ্চয় করেছিল। তাই বাংলাদেশের ইতিহাসে এর প্রভাব অপরিসীম ও অতুলনীয়।"
        }
      ]
    }
  ]
}