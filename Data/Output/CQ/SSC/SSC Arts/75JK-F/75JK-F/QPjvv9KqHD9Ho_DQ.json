{
  "title": "যশোর বোর্ড ২০২৫",
  "subtitle": "পৌরনীতি ও নাগরিকতা (10)",
  "questions": [
    {
      "number": "1",
      "uddipok": "হাসান মিয়া একজন মাধ্যমিক স্কুল শিক্ষক। তিনি স্ত্রী, সন্তান ও মা বাবাকে নিয়ে একত্রে বসবাস করেন। তিনি শিক্ষকতার পাশাপাশি অবসরে সন্তানদের লেখাপড়ার বিষয় দেখেন। তিনি তাদের নৈতিকতা, সততা ও শৃঙ্খলা বিষয়েও শিক্ষা দেন। তাদের পরিবারে কোনো সমস্যা দেখা দিলে সবাই একত্রে পরামর্শ করে সঠিক সিদ্ধান্ত গ্রহণ করেন। গ্রামের সবাই তাদেরকে খুব শ্রদ্ধা করে ও কোনো সমস্যা হলে পরামর্শ নিতে আসে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "পরিবার হলো এমন কয়েকজন মানুষ, যারা রক্ত বা বিবাহসূত্রে আত্মীয় এবং যেখানে প্রাপ্তবয়স্করা অপ্রাপ্তবয়স্কদের দেখাশোনা করে।"
        },
        {
          "label": "খ",
          "question": "",
          "explanation": "সমাজকে সভ্য জীবনযাপনের আদর্শ স্থান মনে করে বলে মানুষ সমাজে বাস করে। সমাজ বলতে এমন একটি সংঘবদ্ধ জনগোষ্ঠীকে বোঝায়, যারা কোনো অভিন্ন উদ্দেশ্য সাধনের জন্য একত্র হয়। সমাজের মধ্যেই মানুষের মানবীয় গুণাবলি ও সামাজিক মূল্যবোধের বিকাশ ঘটে। গ্রিক দার্শনিক অ্যারিস্টটল যথার্থই বলেছেন, \"মানুষ স্বভাবগত সামাজিক জীব। যে সমাজে বাস করে না; সে হয় পশু, না হয় দেবতা।\" বস্তুত সামাজিক পরিবেশেই মানুষ নিজেকে বিকশিত করে। এসব কারণেই মানুষ জন্ম থেকে মৃত্যু পর্যন্ত সমাজে বসবাস করে।"
        },
        {
          "label": "গ",
          "question": "",
          "explanation": "উদ্দীপকের হাসান মিয়া পরিবারে শিক্ষামূলক ও অর্থনৈতিক কাজ সম্পূর্ণ করেন। পরিবারের সদস্যরা যেসব কাজ সম্পাদন করেন, শিক্ষামূলক ও অর্থনৈতিক কাজ তার অন্যতম। শিশুর প্রাথমিক শিক্ষা শুরু হয় পরিবারে। শিষ্টাচার, সততা, উদারতা প্রভৃতি মানবিক গুণাবলির শিক্ষা লাভ পরিবার থেকেই শুরু হয়। বিশেষ করে বড়োরা পরিবারের ছোটো সদস্যরা যাতে ঠিকমতো পড়াশোনা করে সে বিষয়ে লক্ষ রাখে। উদ্দীপকের হাসান সাহেব শিক্ষকতার পাশাপাশি অবসরে সন্তানদের লেখাপড়ার বিষয়টি দেখেন। তিনি সন্তানদের নৈতিকতা, সততা ও শৃঙ্খলা বিষয়ে শিক্ষা দেন। এর মাধ্যমে তিনি পরিবারের সদস্য হিসেবে শিক্ষামূলক কাজ সম্পাদন করেন। এছাড়া পরিবারের সদস্যরা খাদ্য, বস্ত্র, বাসস্থান, শিক্ষা, চিকিৎসা প্রভৃতি চাহিদা পূরণের জন্য আয়-উপার্জনমূলক কাজ করে থাকে, যা পরিবারের অর্থনৈতিক কাজ বলে স্বীকৃত। উদ্দীপকের হাসান সাহেব অর্থনৈতিক কাজের অংশ হিসেবে মাধ্যমিক বিদ্যালয়ে শিক্ষকতা করেন। উপরের আলোচনায় সুস্পষ্ট, হাসান সাহেব পরিবারের সদস্য হিসেবে শিক্ষামূলক ও অর্থনৈতিক কাজ সম্পূর্ণ করেন।"
        },
        {
          "label": "ঘ",
          "question": "",
          "explanation": "\"উদ্দীপকের হাসান মিয়ার পরিবার একটি সুখি পরিবার ও এলাকায় অধিক জনপ্রিয়\"- উক্তিটি যথার্থ। পরিবারের সুখ নির্ভর করে সদস্যদের কার্যাবলির ওপর। আবার সমাজে কোনো নির্দিষ্ট পরিবারের জনপ্রিয়তা নির্ভর করে আশপাশের মানুষের সাথে তাদের আচরণের ওপর। উভয় দিক থেকেই উদ্দীপকের হাসান মিয়ার পরিবারকে সুখি এবং জনপ্রিয় পরিবার হিসেবে বিবেচনা করা যায়। সুন্দর ও নিরাপদ জীবন গড়ে তোলার জন্য পরিবারের সদস্যরা বহুবিধ কাজ করে। এসব কাজের মধ্যে জৈবিক, শিক্ষামূলক, অর্থনৈতিক, রাজনৈতিক, মনস্তাত্ত্বিক, বিনোদনমূলক ইত্যাদি কাজ উল্লেখযোগ্য। কোনো পরিবারের সদস্যরা যখন এসব কাজ সুচারুভাবে সম্পাদন করেন তখন সে পরিবার সুখি পরিবারে পরিণত হয়। উদ্দীপকের হাসান মিয়ার পরিবারে সন্তানের জন্মদান এবং লালন-পালনের মধ্যদিয়ে পরিবারের জৈবিক' কাজ সম্পাদন হচ্ছে। আবার সন্তানদের শিক্ষাদানের মাধ্যমে পরিবারের শিক্ষামূলক কাজ সম্পাদিত হচ্ছে। এছাড়া হাসান মিয়া মাধ্যমিক বিদ্যালয়ে শিক্ষকতার চাকরির মাধ্যমে প্ররিবারের অর্থনৈতিক কাজ সম্পাদন করছেন। কেবল তাই নয়, হাসান মিয়ার পরিবারে কোনো সমস্যা দেখা দিলে সবাই একত্রে পরামর্শ করে সঠিক সিদ্ধান্ত গ্রহণ করা হচ্ছে। এর মাধ্যমে পরিবারের মনস্তাত্ত্বিক কাজ সম্পাদিত হচ্ছে। এসব কাজ সঠিকভাবে সম্পাদিত হওয়ায় হাসান মিয়ার পরিবার একটি সুখি পরিবারে পরিণত হয়েছে। কার্যাবলির দিক থেকে হাসান মিয়ার পরিবার একটি আদর্শ পরিবার হওয়ায় গ্রামের সবাই তাদের শ্রদ্ধা করে এবং কোনো সমস্যা হলে পরামর্শ নিতে আসে। এ বিষয়টি হাসান মিয়ার পরিবার যে সমাজে জনপ্রিয় তা প্রমাণ করে। উপরের আলোচনার প্রেক্ষিতে বলা যায়, পরিবারের কার্যাবলি সঠিকভাবে সম্পাদিত হওয়ায় হাসান মিয়ার পরিবার সুখি এবং এলাকায় জনপ্রিয়।"
        }
      ]
    },
    {
      "number": "2",
      "uddipok": "মোঃ রিফাত বাংলাদেশের ঢাকা জেলায় জন্মগ্রহণ করেন। তিনি কম্পিউটার ইঞ্জিনিয়ারিং শেষ করে, উচ্চতর ডিগ্রি নিতে অস্ট্রেলিয়ায় চলে যান। সেখানে তিনি অস্ট্রেলিয়ার নাগরিক মিস লিভিকে বিবাহ করেন। তারা এখন একত্রে বসবাস করেন। তাদের একটি সন্তান জন্মগ্রহণ করে। মিস বিভির বাবা-মা অস্ট্রেলিয়ার নাগরিক।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "অধিকার প্রধানত দুই প্রকার (নৈতিক অধিকার ও আইনগত অধিকার)।"
        },
        {
          "label": "খ",
          "question": "নাগরিকতা বলতে কী বোঝায়? ব্যাখ্যা করো।",
          "explanation": "নাগরিকতা বলতে রাষ্ট্রের সদস্য হিসেবে কোনো ব্যক্তির আইনগত মর্যাদা বা পরিচয়কে বোঝায়। যখন কোনো ব্যক্তি একটি রাষ্ট্রে স্থায়ীভাবে বসবাস করে, রাষ্ট্রের প্রতি অনুগত থাকে, রাষ্ট্রের প্রদত্ত সামাজিক ও রাজনৈতিক অধিকার ভোগ করে এবং রাষ্ট্রের প্রতি দায়িত্ব ও কর্তব্য পালন করে, তখন তাকে ওই রাষ্ট্রের নাগরিক বলা হয়। নাগরিকতা ব্যক্তিকে রাষ্ট্রের সাথে একটি আইনগত ও রাজনৈতিক বন্ধনে আবদ্ধ করে, যা তাকে অন্যান্য বিদেশি নাগরিক থেকে আলাদা পরিচয় দেয়।"
        },
        {
          "label": "গ",
          "question": "",
          "explanation": "মিস লিভি 'জন্মনীতি' (Jus Sanguinis) অনুযায়ী অস্ট্রেলিয়ার নাগরিকতা লাভ করেছেন। নাগরিকতা অর্জনের জন্মসূত্র নীতির দুটি প্রধান ভাগ রয়েছে: জন্মনীতি ও জন্মস্থান নীতি। জন্মনীতি অনুযায়ী, একটি শিশু যে দেশেই জন্মগ্রহণ করুক না কেন, তার বাবা-মা যে দেশের নাগরিক, শিশুটিও সেই দেশের নাগরিকতা লাভ করবে। উদ্দীপকে উল্লেখ আছে যে, মিস লিভির বাবা-মা অস্ট্রেলিয়ার নাগরিক। তাই তিনি উত্তরাধিকার সূত্রে বা বাবা-মায়ের নাগরিকত্বের ভিত্তিতে অস্ট্রেলিয়ার নাগরিক হয়েছেন। সামগ্রিকভাবে, মিস লিভির নাগরিকত্ব নির্ধারণে তাঁর জন্মস্থান নয় বরং তাঁর বংশপরিচয় বা বাবা-মায়ের নাগরিকত্বই প্রধান বিবেচ্য বিষয় হিসেবে কাজ করেছে। বিশ্বের অধিকাংশ দেশ (যেমন: বাংলাদেশ, ভারত) এই জন্মনীতি অনুসরণ করে থাকে। মিস লিভির ক্ষেত্রেও অস্ট্রেলিয়ার নাগরিক বাবা-মায়ের সন্তান হিসেবে এই নীতিটি কার্যকর হয়েছে।"
        },
        {
          "label": "ঘ",
          "question": "",
          "explanation": "\"মোঃ রিফাত দ্বৈত নাগরিকতা লাভ করতে পারে\"—বক্তব্যটি অত্যন্ত যথার্থ। নিচে এর সপক্ষে যুক্তি দেওয়া হলো: একই ব্যক্তি যখন একই সাথে দুটি ভিন্ন দেশের নাগরিকত্ব লাভ করেন, তখন তাকে দ্বৈত নাগরিকতা বলে। মোঃ রিফাতের ক্ষেত্রে এটি ঘটার স্পষ্ট সম্ভাবনা রয়েছে কারণ: ১. জন্মসূত্রে নাগরিকতা: রিফাত বাংলাদেশে জন্মগ্রহণ করেছেন এবং তিনি বাংলাদেশের একজন স্থায়ী নাগরিক। ফলে তিনি জন্মসূত্রে বাংলাদেশের নাগরিকতা বজায় রেখেছেন। ২. বৈবাহিক সূত্রে নাগরিকতা: রিফাত অস্ট্রেলিয়ার নাগরিক মিস লিভিকে বিবাহ করেছেন। বিশ্বের অনেক দেশের আইন অনুযায়ী (যেমন অস্ট্রেলিয়া), বিদেশি নাগরিকরা সে দেশের নাগরিককে বিবাহ করলে এবং নির্দিষ্ট সময় সেখানে বসবাস করলে শর্তসাপেক্ষে নাগরিকত্ব লাভের আবেদন করতে পারেন। ৩. রাষ্ট্রীয় অনুমতি: বাংলাদেশ ও অস্ট্রেলিয়া—উভয় দেশই নির্দিষ্ট শর্তে দ্বৈত নাগরিকত্ব সমর্থন করে। বাংলাদেশের নাগরিক হয়েও যদি কেউ অস্ট্রেলিয়ার নাগরিকত্ব গ্রহণ করেন, তবে তিনি 'দ্বৈত নাগরিকত্ব সনদ' গ্রহণের মাধ্যমে বাংলাদেশের নাগরিকত্বও বহাল রাখতে পারেন। রিফাত যেহেতু বর্তমানে অস্ট্রেলিয়ায় স্থায়ীভাবে বসবাস করছেন এবং সেখানকার নাগরিককে বিবাহ করেছেন, সেহেতু তিনি সেই দেশের নাগরিকত্বের জন্য আবেদন করার যোগ্যতা রাখেন। আবেদন মঞ্জুর হলে তিনি একই সাথে অস্ট্রেলিয়া ও বাংলাদেশের নাগরিক হিসেবে গণ্য হবেন। সুতরাং, উদ্দীপকের প্রেক্ষাপটে মোঃ রিফাতের দ্বৈত নাগরিকতা লাভের বিষয়টি আইনগতভাবে সম্পূর্ণ সম্ভব ও যৌক্তিক।"
        }
      ]
    },
    {
      "number": "3",
      "uddipok": "জনাব সাম্মাম সাদিক একটি সরকারি অফিসের নির্বাহী কর্মকর্তা। তিনি সব সময় সততার সাথে নিজ দায়িত্ব পালন করেন। তার অফিসে কোনো প্রকার অবৈধ কাজকে তিনি প্রশ্রয় দেন না। মৃতামত প্রকাশে পূর্ণ স্বাধীনতা রয়েছে। কেননা তিনি বিশ্বাস করেন, আইনের অনুশাসন স্বাধীনতা ও সাম্যের সংরক্ষক।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "সাম্যের অর্থ 'সমান'।"
        },
        {
          "label": "খ",
          "question": "",
          "explanation": "আইনের বিধান কোনো ব্যক্তি বিশেষ বা গোষ্ঠীর সুবিধার জন্য তৈরি করা হয় না বলে তা সর্বজনীন। আইন মানুষের মন্ডালের জন্য প্রণয়ন করা হয়। সাধারণভাবে আইন বলতে সুনিদিষ্ট নীতি ও নিয়ম-কানুনকে বোঝানো হয়, যা সকলের ক্ষেত্রে সমভাবে প্রযোজ্য। আইন কোনো বিশেষ ব্যক্তি বা গোষ্ঠীর সুবিধার জন্য প্রণয়ন করা হয় না। অর্থাৎ যায়ন কোনো আইন প্রণয়ন করা হয় তা সবার ওপর সমভাবে প্রযোজ্য হয়। আর এ কারণেই আইন সর্বজনীন।"
        },
        {
          "label": "গ",
          "question": "",
          "explanation": "উদ্দীপকের জনাব সাম্মাম সাদিকের আইনের অনুশাসন মেনে চলার পেছনে বিবেকবোধ ও নৈতিকতার ধারণা কাজ করেছে। মানুষ বিবেক-বৃদ্ধিসম্পন্ন বলেই সৃষ্টির সেরা জীব হিসেবে পরিচিত। একজন বিবেকবোধসম্পন্ন মানুষ কখনো আইন অমান্য করে না। অন্যদিকে নৈতিকতাও মানুষকে আইন অমান্য করতে বাধা দেয়। বিবেক ও নৈতিকতাবোধের তাড়নায় মানুষ আইনের অনুশাসন মেনে চলে। উদ্দীপকের জনাব সাম্মাম সাদিক একটি সরকারি অফিসের নির্বাহী কর্মকর্তা হিসেবে সততার সাথে দায়িত্ব পালন করেন। তার অফিসে কোনো ধরনের অবৈধ কাজকে তিনি প্রশ্রয় দেন না। এখানে জনাব সাম্মাম সাদিকের আইনের অনুশাসন মেনে চলার পেছনে তার বিবেকবোধ ও নৈতিকতা কাজ করেছে। কেননা বিবেকবোধের কারণেই তিনি সততার সাথে দায়িত্ব পালন করেন। আর তার নৈতিকতার কারণে তিনি অফিসে কোনো ধরনের অবৈধ কাজকে প্রশ্রয় দেন না।"
        },
        {
          "label": "ঘ",
          "question": "",
          "explanation": "\"জনাব সাম্মাম সাদিকের অফিসে আইন ও স্বাধীনতার সমন্বয় ঘটেছে- উক্তিটির সাথে আমি সম্পূর্ণ একমত। আইন ও স্বাধীনতার মধ্যে ঘনিষ্ঠ সম্পর্ক রয়েছে। আইন সামাজিক কল্যাণ সাধন করে, ব্যক্তিত্ব বিকাশের পথ সুগম করে ও স্বাধীনতার ক্ষেত্র প্রসারিত করে। আবার আইন স্বাধীনতাকে যথাযথভাবে উপভোগ করার সুযোগ সৃষ্টি করে এবং আইনের কর্তৃত্ব ও নিয়ন্ত্রণের মাধ্যমে ব্যক্তির স্বাধীনতা ভোগের ক্ষেত্রে বাধা অপসারণ করে। যার ফলে নাগরিকের ব্যক্তিত্বের বিকাশ ঘটে এবং সামগ্রিক কল্যাণ সাধিত হয়। উদ্দীপকের জনাব সাম্মাম সাদিক এবং তার অফিসের অন্যরা আইন মেনে নিজ নিজ দায়িত্ব সততার সাথে পালন করেন। আইন মেনে চলার কারণেই তারা কোনো ধরনের অবৈধ কাজে জড়ান না। এছাড়া তারা যেকোনো বিষয়ে পূর্ণ দাধীনতার সাথে তাদের মতামত প্রকাশ করেন। অর্থাৎ অফিসটিতে কাজের ক্ষেত্রে আইন ও ছাধীনতার সমন্বয় লক্ষ করা যায়। উপরের আলোচনার প্রেক্ষিতে বলা যায়, জনাব সাম্মাম সাদিকের অফিসে আইন ও স্বাধীনতার পরিপূর্ণ সমন্বয় ঘটেছে। আর এ কারণে আমি প্রশ্নোক্ত উক্তিটির সাথে একমত।"
        }
      ]
    },
    {
      "number": "4",
      "uddipok": "প্রীতি ও লতা দুই বোন। তারা দুইবোনই পাবলিক বিশ্ববিদ্যালয়ে রাষ্ট্রবিজ্ঞানে ৩য় বর্ষের শিক্ষার্থী। প্রীতি ও লতা গণতান্ত্রিক শাসনব্যবস্থা সম্পর্কে আলোচনা করছিল। 'লতা' বলে গণতন্ত্র জনগণের সকল স্বার্থকে নিশ্চিত করে। আধুনিক বিশ্বে সর্বাপেক্ষা প্রচলিত শাসনব্যবস্থা হলো গণতন্ত্র।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "জনগণের অংশগ্রহণে, জনগণের দ্বারা এবং জনগণের কল্যাণার্থে পরিচালিত ব্যবস্থাই হচ্ছে গণতন্ত্র।"
        },
        {
          "label": "খ",
          "question": "কল্যাণমূলক রাষ্ট্র বলতে কী বোঝায় ?",
          "explanation": "যে রাষ্ট্র জনগণের দৈনন্দিন ন্যূনতম চাহিদা পূরণের জন্য কল্যাণমূলক কাজ করে, তাকে কল্যাণমূলক রাষ্ট্র বলা হয়। কল্যাণমূলক রাষ্ট্র সমাজের মঙ্গলের জন্য সামাজিক নিরাপত্তা ব্যবস্থা জোরদার করে। এ ধরনের রাষ্ট্র জনগণের মৌলিক চাহিদা পূরণ করার জন্য কর্মের সুযোগ সৃষ্টি করে, বেকার ভাতা প্রদান করে, বিনা খরচে শিক্ষা ও চিকিৎসার ব্যবস্থা করে। কানাডা, যুক্তরাজ্য, সুইডেন, নরওয়ে ইত্যাদি কল্যাণমূলক রাষ্ট্রের উদাহরণ।"
        },
        {
          "label": "গ",
          "question": "",
          "explanation": "অংশগ্রহণ নিশ্চিত করার মাধ্যমে গণতান্ত্রিক শাসনব্যবস্থা জনগণের স্বার্থকে নিশ্চিত করে। যে শাসনব্যবস্থায় রাষ্ট্রের শাসনক্ষমতা জনগণের হাতে ন্যস্ত থাকে, তাকে গণতান্ত্রিক রাষ্ট্র বলে। এটি এমন একটি শাসনব্যবস্থা যেখানে শাসনকার্যে জনগণের সকলে অংশগ্রহণ করতে পারে এবং সকলে মিলে সরকার গঠন করে। এটি জনগণের অংশগ্রহণে, জনগণের দ্বারা এবং জনগণের কল্যাণার্থে পরিচালিত একটি শাসনব্যবস্থা। গণতান্ত্রিক শাসনব্যবস্থায় জনগণ স্বাধীনভাবে মত প্রকাশ করতে পারে। সরকারের সমালোচনা করতে পারে। ফলে ব্যক্তিস্বাধীনতার বিকাশ ঘটে এবং নাগরিকের অধিকার রক্ষা হয়। এ ব্যবস্থায় শাসকগণ জনগণের প্রতিনিধি হিসেবে জনগণের নিকট দায়ী থাকে। তারা পরবর্তী নির্বাচনে জয়ী হওয়ার জন্য জনস্বার্থমূলক কাজ করার চেষ্টা করে। ফলে জনগণের স্বার্থ রক্ষিত হয়। গণতান্ত্রিক শাসনব্যবস্থায় জনগণের নির্বাচিত প্রতিনিধিরাই রাষ্ট্র পরিচালনা করে। নির্বাচনের মাধ্যমে সব নাগরিকের রাষ্ট্রের কাজে অংশগ্রহণের সুযোগ থাকায় তাদের স্বার্থ রক্ষার পাশাপাশি মর্যাদা বৃদ্ধি পায়। পরিশেষে বলা যায়, শাসনব্যবস্থায় নাগরিকের অংশগ্রহণ নিশ্চিত করার মাধ্যমেই গণতান্ত্রিক শাসনব্যবস্থা জনগণের স্বার্থকে নিশ্চিত করে।"
        },
        {
          "label": "ঘ",
          "question": "",
          "explanation": "'গণতন্ত্র জনগণের সকল স্বার্থকে নিশ্চিত করে। আধুনিক বিশ্বে সর্বাপেক্ষা প্রচলিত শাসনব্যবস্থা হলো গণতন্ত্র\"- উদ্দীপকের লতার এ উক্তিটি যথার্থ।গণতন্ত্র এমন একটি শাসনব্যবস্থা যেখানে শাসনকার্যে জনগণের সকলে অংশগ্রহণ করতে পারে এবং সকলে মিলে সরকার গঠন করে। কার্যত এটি জনগণের অংশগ্রহণে, জনগণের দ্বারা এবং জনগণের কল্যাণার্থে পরিচালিত একটি শাসনব্যবস্থা। গণতন্ত্রে সকলের স্বার্থরক্ষার সুযোগ থাকে এবং নাগরিকের অধিকার ও আইনের শাসনের স্বীকৃতি দেওয়া হয়। গণতন্ত্রে সবাই সমান। এতে জাতি, ধর্ম, বর্ণ ইত্যাদি নির্বিশেষে সবাই সমান সুযোগ বা অধিকার ভোগ করে এবং সবাই সমানভাবে রাষ্ট্রের কাজে অংশগ্রহণ করতে পারে। কেবল তাই নয়, গণতান্ত্রিক ব্যবস্থা জনগণের সম্মতির ওপর প্রতিষ্ঠিত। এ কারণে গণতন্ত্রে শক্তি প্রয়োগ বা জোর করে কিছু করার সুযোগ নেই বরং জনগণের ইচ্ছা এবং যুক্তি প্রাধান্য পায়। গণতন্ত্রের এসব বৈশিষ্ট্য উদ্দীপকের লতার উক্তির প্রথমাংশ বা \"গণতন্ত্র জনগণের সকল স্বার্থকে নিশ্চিত করে\" অংশটির যথার্থতা প্রমাণ করে। উল্লিখিত বৈশিষ্ট্যগুলোর কারণে গণতন্ত্র বর্তমান যুগে প্রচলিত শাসনব্যবস্থাগুলোর মধ্যে সর্বোৎকৃষ্ট এবং সবচেয়ে গ্রহণযোগ্য শাসনব্যবস্থা। এজন্য আমরা দেখতে পাই, বিশ্বের অধিকাংশ রাষ্ট্রই শাসনব্যবস্থা হিসেবে গণতন্ত্রকে বেছে নিয়েছে। উপরের আলোচনার সমাপ্তিতে বলা যায়, সর্বক্ষেত্রে জনগণের অংশগ্রহণ থাকায় গণতান্ত্রিক শাসনব্যবস্থা জনগণের স্বার্থকে নিশ্চিত করে। আর এজন্যই গণতন্ত্র বর্তমান বিশ্বে সবচেয়ে জনপ্রিয় ও প্রচলিত শাসনব্যবস্থা।"
        }
      ]
    },
    {
      "number": "5",
      "uddipok": "একই ভাষা, সংস্কৃতি, অর্থনৈতিক ক্ষমতা এবং ধর্মীয় নিরপেক্ষতার ভিত্তিতে 'ক' রাষ্ট্রের সংবিধান রচনা করা হয়েছে। এ রাষ্ট্রের সংবিধানে রাষ্ট্রের সকল কাজে জনগণের অংশগ্রহণ নিশ্চিত করা হয়েছে। উক্ত রাষ্ট্রের আইনসভার একটি বিল পাশের ব্যাপারে আইনসভার মোট ২১০ জন সদস্যের মধ্যে ১৪০ জনের সম্মতি না থাকায় বিলটি বাতিল হয়ে যায়।",
      "tag": "JB 25",
      "sub_questions": [
        {
          "label": "ক",
          "question": "রাষ্ট্রের চালিকাশক্তি কাকে বলে?",
          "explanation": "সংবিধানকে রাষ্ট্রের চালিকাশক্তি বলা হয়।"
        },
        {
          "label": "খ",
          "question": "",
          "explanation": "ম্যাগনাকার্টা হলো ১২১৫ সালে ইংল্যান্ডের রাজা জন কর্তৃক স্বাক্ষরিত একটি ঐতিহাসিক সনদ, যা জনগণের মৌলিক অধিকার ও আইনের শাসন প্রতিষ্ঠার প্রথম সোপান হিসেবে পরিচিত। এই সনদের মাধ্যমে রাজার একচ্ছত্র ক্ষমতা সংকুচিত করা হয় এবং সামন্ত প্রভু ও জনগণের অধিকারকে স্বীকৃতি দেওয়া হয়। আধুনিক গণতন্ত্র এবং সাংবিধানিক শাসনের ইতিহাসে ম্যাগনাকার্টাকে নাগরিক স্বাধীনতার এক অবিস্মরণীয় দলিল হিসেবে গণ্য করা হয়।"
        },
        {
          "label": "গ",
          "question": "",
          "explanation": "সংশোধনের ভিত্তিতে 'ক' রাষ্ট্রের সংবিধানটি 'দুষ্পরিবর্তনীয়' শ্রেণির সংবিধানের অন্তর্গত। দুষ্পরিবর্তনীয় সংবিধান বলতে এমন সংবিধানকে বোঝায় যা সাধারণ আইন পাশের মতো সহজে পরিবর্তন করা যায় না, বরং পরিবর্তনের জন্য বিশেষ পদ্ধতি বা আইনসভার দুই-তৃতীয়াংশ সদস্যের সমর্থনের প্রয়োজন হয়। উদ্দীপকে দেখা যায়, 'ক' রাষ্ট্রের আইনসভার মোট সদস্য ২১০ জন, যার দুই-তৃতীয়াংশ হলো ১৪০ জন; এবং যেহেতু এই ১৪০ জনের সমর্থন না থাকায় বিলটি বাতিল হয়েছে, এটি স্পষ্ট যে এখানে সংবিধানের নিয়ম অনুসারে একটি বিশাল সংখ্যক সদস্যের সম্মতির বিধান রাখা হয়েছে। সামগ্রিকভাবে, 'ক' রাষ্ট্রের সংবিধানের এই চারিত্রিক বৈশিষ্ট্য বাংলাদেশের সংবিধানের সাথে সাদৃশ্যপূর্ণ, যেখানে সংবিধান সংশোধনের জন্য আইনসভার মোট সদস্য সংখ্যার অন্তত দুই-তৃতীয়াংশ ভোটের প্রয়োজন হয়। উদ্দীপকের ২১০ জন সদস্যের মধ্যে ১৪০ জন (যা ঠিক দুই-তৃতীয়াংশ) সদস্যের অসম্মতি থাকলে কোনো মৌলিক পরিবর্তন সম্ভব নয় বলেই বিলটি বাতিল হয়েছে। এ ধরনের সংবিধানের গুরুত্ব অপরিসীম কারণ এটি শাসক দলকে ইচ্ছেমতো সংবিধান পরিবর্তনের সুযোগ দেয় না, ফলে রাষ্ট্রের মৌলিক আদর্শগুলো সুরক্ষিত থাকে এবং স্থিতিশীলতা বজায় থাকে।"
        },
        {
          "label": "ঘ",
          "question": "",
          "explanation": "উদ্দীপকের 'ক' রাষ্ট্রের সংবিধানে বর্ণিত একই ভাষা, সংস্কৃতি ও ধর্মীয় নিরপেক্ষতা এবং জনঅংশগ্রহণের মতো মূলনীতিগুলো একটি শক্তিশালী গণতান্ত্রিক রাষ্ট্রব্যবস্থার অপরিহার্য ভিত্তি হিসেবে কাজ করে। একটি রাষ্ট্রের সংবিধানে যখন জাতীয়তাবাদ (একই ভাষা ও সংস্কৃতি) এবং ধর্মনিরপেক্ষতার মতো স্তম্ভ থাকে, তখন তা নাগরিকদের মধ্যে সুদৃঢ় ঐক্য ও সহনশীলতা তৈরি করে যা গণতন্ত্রের প্রাথমিক শর্ত। উদ্দীপকে উল্লেখিত জনঅংশগ্রহণের নিশ্চয়তা প্রমাণ করে যে রাষ্ট্রের সকল ক্ষমতার উৎস হলো জনগণ, যা মূলত গণতন্ত্রের মূল মন্ত্রকে ধারণ করে। এই মূলনীতিগুলো যদি সংবিধানে সুপ্রতিষ্ঠিত না থাকতো, তবে রাষ্ট্রে একনায়কতন্ত্র বা সাম্প্রদায়িক অস্থিতিশীলতা সৃষ্টি হতে পারতো, যা গণতন্ত্রকে ধ্বংস করে দেয়। সামগ্রিকভাবে, সংবিধানের এই মূলনীতিগুলো কেবল কাগুজে নিয়ম নয়, বরং এগুলো রাষ্ট্রের প্রতিটি নাগরিকের অধিকার ও মর্যাদার রক্ষাকবচ হিসেবে কাজ করে। যখন সংবিধান জনঅংশগ্রহণকে রাষ্ট্রের সব কাজে নিশ্চিত করে, তখন জবাবদিহিতা বৃদ্ধি পায় এবং আইনের শাসন সুসংহত হয়। একটি গণতান্ত্রিক রাষ্ট্রে সকল মতের মানুষের সমান অধিকার এবং রাষ্ট্রের মূল কাঠামোতে তাদের ভূমিকা নিশ্চিত করা এই নীতিগুলোর মাধ্যমেই সম্ভব হয়। এগুলো রাষ্ট্রকে একটি কাঠামোগত নিরাপত্তা দেয় যা সমাজ থেকে বৈষম্য দূর করে এবং সুশাসন প্রতিষ্ঠা করে। চুড়ান্ত সলুশন বা সিদ্ধান্তে বলা যায় যে, 'ক' রাষ্ট্রের সংবিধানের এই মূলনীতিগুলো একটি উন্নত ও ন্যায়ভিত্তিক সমাজ গঠনের পথ দেখায়। যদি এই আদর্শগুলো সংবিধানে যথাযথভাবে পালিত হয়, তবেই সেই রাষ্ট্রে টেকসই গণতন্ত্রের বিকাশ ঘটবে এবং সাধারণ মানুষের অধিকার চিরস্থায়ী হবে। তাই বলা যায়, এই মূলনীতিগুলোই হলো একটি আদর্শ গণতান্ত্রিক রাষ্ট্রের মূল চালিকাশক্তি ও মজবুত ভিত্তি।"
        }
      ]
    },
    {
      "number": "6",
      "uddipok": "মিঃ 'X' সরকার পরিচালনার একটি বিভাগের সর্বোচ্চ প্রধান। তিনি আইনসভার সদস্যদের ভোটে নির্বাচিত হন। অপরদিকে মিঃ 'Y' প্রকৃত শাসন ক্ষমতার অধিকারী। তিনি দেশের সকল স্বার্থরক্ষা করেন এবং বিদেশে কোনো আন্তর্জাতিক অনুষ্ঠানে তাঁর দেশের প্রতিনিধিত্ব করেন।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "সচিবালয় হলো কেন্দ্রীয় প্রশাসনের কেন্দ্রবিন্দু, যা বিভিন্ন মন্ত্রণালয় দিয়ে গঠিত।"
        },
        {
          "label": "খ",
          "question": "",
          "explanation": "রাষ্ট্রের শাসনকাজ পরিচালনা ও শান্তিশৃঙ্খলা রক্ষার জন্য প্রশাসনকে রাষ্ট্রের হৃৎপিণ্ড বলা হয়। রাষ্ট্রের শাসনকাজ পরিচালনার দায়িত প্রশাসনের। রাষ্ট্রের ভিতরে শান্তি-শৃঙ্খলা রক্ষা ও রাষ্ট্রের সমৃদ্ধির লক্ষ্যে সুষ্ঠু প্রশাসনের কোনো বিকল্প নেই। তাই প্রশাসন রাষ্ট্রের হৃৎপিণ্ড হিসেবে পরিচিত।"
        },
        {
          "label": "গ",
          "question": "",
          "explanation": "উদ্দীপকের মিঃ 'X' সরকারের রাষ্ট্রপতিকে নির্দেশ করে। উদ্দীপকে বলা হয়েছে, মিঃ 'X' সরকার পরিচালনার একটি বিভাগের সর্বেচ্চ প্রধান। তিনি আইনসভার সদস্যদের ভোটে নির্বাচিত হন। এসব তথ্য বাংলাদেশের রাষ্ট্রপতিকে নির্দেশ করে। কারণ বাংলাদেশের রাষ্ট্রপতি হলেন শাসনবিভাগের সর্বোচ্চ ব্যক্তি। তিনি জাতীয় সংসদের সংখ্যাগরিষ্ঠ সদস্যদের ভোটে নির্বাচিত হন। সাংবিধানিকভাবে রাষ্ট্রপতি কিছু দায়িত্ব পালন করেন। সরকারের সকল শাসনসংক্রান্ত কাজ রাষ্ট্রপতির নামে পরিচালিত হয়। তিনি প্রধানমন্ত্রীকে নিয়োগ করেন। রাষ্ট্রের শীর্ষস্থানীয় কর্মকর্তাদের নিয়োগের দায়িত্বও রাষ্ট্রপতির। রাষ্ট্রপতি কিছু আইন প্রণয়ন সংক্রান্ত কাজ করেন। তিনি জাতীয় সংসদের অধিবেশন আহ্বান করতে, স্থগিত রাখতে ও প্রধানমন্ত্রীর পরামর্শে সংসদ ভেঙে দিতে পারেন। রাষ্ট্রপতি কোনো আদালত বা অন্য কোনো কর্তৃপক্ষ কর্তৃক দণ্ডপ্রাপ্ত ব্যক্তির সাজা হ্রাস বা মওকুফ করতে পারেন। এছাড়া যুদ্ধ বা অন্য দেশ কর্তৃক আক্রান্ত হয়ে বা অভ্যন্তরীণ গোলযোগের কারণে দেশের নিরাপত্তা বা শান্তি বিনষ্ট হওয়ার উপক্রম হলে রাষ্ট্রপতি জরুরি অবস্থা ঘোষণা করতে পারেন। রাষ্ট্রপতি জাতীয় অনুষ্ঠানে সভাপতিত্ব করেন। দেশের বরেণ্য ব্যক্তিদের খেতাব, পদক ও সম্মাননা প্রদান করতে পারেন। তিনি বাংলাদেশে, নিযুক্ত বিদেশি কূটনীতিকদের নিয়োগপত্র গ্রহণ করেন। এছাড়া প্রধানমন্ত্রী, অন্যান্য মন্ত্রী ও বিচারপতিদের শপথবাক্যও রাষ্ট্রপতি পাঠ করান।"
        },
        {
          "label": "ঘ",
          "question": "",
          "explanation": "উদ্দীপকের মিঃ মিঃ 'X' তথা রাষ্ট্রপতি ও মিঃ 'Y' বা প্রধানমন্ত্রীর মধ্যে প্রধানমন্ত্রীকে শাসনব্যবস্থার মধ্যমণি বলা হয়। উদ্দীপকে বলা হয়েছে, মিঃ 'Y' প্রকৃত শাসন ক্ষমতার অধিকারী। তিনি দেশের সকল স্বার্থ রক্ষা করেন এবং বিদেশে কোনো আন্তর্জাতিক অনুষ্ঠানে তাঁর দেশের প্রতিনিধিত্ব করেন। এসব তথ্য প্রধানমন্ত্রীকে নির্দেশ করে। কারণ সংসদীয় সরকারব্যবস্থায় প্রধানমন্ত্রী সরকারপ্রধান। তাকে কেন্দ্র করে রাষ্ট্রের শাসনকাজ পরিচালিত হয়। এছাড়া তিনি আন্তর্জাতিক সম্মেলনে রাষ্ট্রের প্রতিনিধিত্ব করেন। প্রধানমন্ত্রীর কার্যপরিধির কারণে তাকে শাসনব্যবস্থার মধ্যমণি বলা হয়। মন্ত্রিপরিষদ শাসিত সরকারব্যবস্থায় প্রধানমন্ত্রী শাসনব্যবস্থার কেন্দ্রবিন্দু এবং সরকারপ্রধান। তাকে কেন্দ্র করেই দেশ, জাতি ও সরকার পরিচালিত হয়। তিনিই প্রকৃত শাসন ক্ষমতার অধিকারী। মন্ত্রিপরিষদের সহযোগিতায় তিনি শাসনসংক্রান্ত সব দায়িত্ব পালন করেন। তার পরামর্শ অনুযায়ী রাষ্ট্রপতি মন্ত্রী, উচ্চপদস্থ কর্মকর্তা, রাষ্ট্রদূত ইত্যাদি নিয়োগ দেন। প্রধানমন্ত্রীকে সরকারের স্তম্ভ বলা হয়। তার পরামর্শ ও অনুমোদন নিয়ে মন্ত্রীরা কাজ করেন। তার নেতৃত্বে সংসদে আইন প্রণয়ন করা হয়। জাতীয় সংসদের অধিবেশন আহ্বান, স্থগিত বা ভেঙে দিতে তিনি রাষ্ট্রপতিকে পরামর্শ দেন। তার সম্মতি ছাড়া কোনো আন্তর্জাতিক চুক্তি সম্পাদিত হতে পারে না। আন্তর্জাতিক সম্মেলনে তিনি রাষ্ট্রের প্রতিনিধিত্ব করেন। তিনি জাতীয় স্বার্থের রক্ষক। প্রধানমন্ত্রীকে কেন্দ্র করেই মন্ত্রিসভা গঠিত, পরিচালিত ও বিলুপ্ত হয়। উপরের আলোচনার পরিপ্রেক্ষিতে বলা যায়, সংসদীয় সরকারব্যবস্থায় প্রধানমন্ত্রীই শাসনব্যবস্থার কেন্দ্রবিন্দু। তিনি একাধারে সরকারপ্রধান, দলের প্রধান এবং সংসদের নেতা। তার নির্দেশনা অনুযায়ী সরকারের সব কর্মকাণ্ড পরিচালিত হয়। এজন্য তাকে শাসনব্যবস্থার মধ্যমণি বলা হয়।"
        }
      ]
    },
    {
      "number": "7",
      "uddipok": "'ক' নামের একটি দেশের সকল ধরনের নির্বাচন সুষ্ঠুভাবে পরিচালনা করার জন্য রাষ্ট্রপতি সংবিধানের আলোকে একটি প্রতিষ্ঠান গড়ে তোলেন। উক্ত প্রতিষ্ঠানটি ভোটার তালিকা তৈরি, আইডি কার্ড প্রদান ও নির্বাচনি এলাকার সীমানা নির্ধারণ ইত্যাদি কাজ সুচারুরূপে সম্পূর্ণ করে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "নির্বাচন দুই প্রকার। যথা- ১. প্রত্যক্ষ নির্বাচন ও ২. পরোক্ষ নির্বাচন।"
        },
        {
          "label": "খ",
          "question": "গোপন ভোটদান পদ্ধতি ব্যাখ্যা কর।",
          "explanation": "নির্বাচনে ভোটারদের ভোটদান করার অন্যতম পদ্ধতি হচ্ছে নিজের পরিচয় গোপন রেখে গোপন ভোটদান পদ্ধতি। বর্তমানে ভোট প্রদানের দুটি পদ্ধতি রয়েছে। যথা- ক. প্রকাশ্য ভোটদান পদ্ধতি ও খ. গোপন ভোটদান পদ্ধতি। বর্তমানে পৃথিবীর সব গণতান্ত্রিক রাষ্ট্রে নির্বাচনের ক্ষেত্রে গোপন ভোটদান পদ্ধতি অনুসরণ করা হয়। এ পদ্ধতিতে ভোটারগণ গোপনে ব্যালটপত্রে পছন্দকৃত ব্যক্তির নামের পাশে নির্ধারিত চিহ্ন এঁকে বা সিল দিয়ে ভোট প্রদান করেন। এ পদ্ধতিতে ভোটাররা স্বাধীনভাবে ও ইচ্ছামতো ভোট দিতে পারে। গণতান্ত্রিক ব্যবস্থার মূলমন্ত্র জনগণের শাসন বা জনগণের ইচ্ছাধীন শাসন; এ বিষয়টি গোপন ভোটদান পদ্ধতির মাধ্যমেই সহজে ব্যস্তবায়িত হয়।"
        },
        {
          "label": "গ",
          "question": "",
          "explanation": "উদ্দীপকে বাংলাদেশের অন্যতম সাংবিধানিক প্রতিষ্ঠান নির্বাচন কমিশনের প্রতি ইজিগত করা হয়েছে। সংবিধানের আলোকে এ প্রতিষ্ঠানের সুনিদিষ্ট কাঠামো রয়েছে। নির্বাচন কমিশন হলো গণপ্রজাতন্ত্রী বাংলাদেশের একটি সাংবিধানিক প্রতিষ্ঠান, যেটি সুষ্ঠু ও নিরপেক্ষ নির্বাচন অনুষ্ঠানের দায়িত্ব পালন করে। নির্বাচন কমিশনারদের রাষ্ট্রপতি নিয়োগদান করেন। নির্বাচন কমিশনের কালগুলো হলো- নির্বাচনের জন্য ভোটার তালিকা প্রস্তুতকরণ, ভোটারদের পরিচয়পত্র প্রদান, নির্বাচনি এলাকার সীমানা নির্ধারণ, রাষ্ট্রপতি ও সংসদ নির্বাচনসহ সকল স্থানীয় সরকারের নির্বাচন পরিচালনা এবং আনুষঙ্গিক কার্যাদির সুষ্ঠু সম্পাদন। উদ্দীপকে বলা হয়েছে, 'ক' দেশে সব ধরনের নির্বাচন সুষ্ঠুভাবে পরিচালনার জন্য রাষ্ট্রপতি সংবিধানের আলোকে একটি প্রতিষ্ঠান গড়ে তোলেন। প্রতিষ্ঠানটি ভোটার তালিকা তৈরি, আইডি কার্ড প্রদান ও নির্বাচনি এলাকার সীমানা নির্ধারণ ইত্যাদি কাজ করে। পূর্বোক্ত আলোচনার প্রেক্ষিতে বলা যায়, উদ্দীপকের এসব তথ্য নির্বাচন কমিশনকেই নির্দেশ করে। সাংবিধানিক প্রতিষ্ঠান হওয়ায় নির্বাচন কমিশনের সুনিদিষ্ট কাঠামো রয়েছে। গণপ্রজাতন্ত্রী বাংলাদেশের সংবিধানের ১১৮ নম্বর অনুচ্ছেদের আলোকে নির্বাচন কমিশন গঠিত হয়। প্রধান নির্বাচন কমিশনার ও অনধিক চারজন কমিশনারসহ মোট পাঁচজন নিয়ে নির্বাচন কমিশন গঠিত হবে। নির্বাচন কমিশনারদের রাষ্ট্রপতি নিয়োগ দেন। প্রধান নির্বাচন কমিশনার ও অন্যান্য কমিশনারের মেয়াদ তাদের কার্যভার গ্রহণের তারিখ হতে পাঁচ বছর।"
        },
        {
          "label": "ঘ",
          "question": "",
          "explanation": "সুষ্ঠু ও নিরপেক্ষ নির্বাচন পরিচালনায় উদ্দীপকে বর্ণিত প্রতিষ্ঠান তথা নির্বাচন কমিশনের ভূমিকা অপরিসীম- উক্তিটি যথার্থ। সুষ্ঠু ও নিরপেক্ষ নির্বাচন ব্যবস্থা গণতন্ত্র প্রতিষ্ঠার অন্যতম উপায়। আর সুষ্ঠু ও নিরপেক্ষ নির্বাচন অনুষ্ঠানের দায়িত্ব নির্বাচন কমিশনের। একটি অবাধ ও সুষ্ঠু নির্বাচন পরিচালনার জন্য নির্বাচন কমিশন নির্বাচন পরিচালনা সংক্রান্ত নীতিমালা প্রণয়ন করে। সেইসাথে নির্বাচন কমিশন নির্বাচনে যাতে কোনো ধরনের অনৈতিক কাজ সংঘটিত না হতে পারে সেজন্য দল ও প্রার্থীর জন্য আচরণবিধিও তৈরি করে। নির্বাচনে কোনো বহিরাগত যেন ভোট দিতে না পারে সেজন্য নির্বাচন কমিশন একটি সঠিক ভোটার তালিকা প্রণয়ন এবং যথাসময়ে তা হালনাগাদ করে। নির্বাচনকে সুষ্ঠু ও সহজ করার জন্য নির্বাচনি এলাকার সঠিক সীমানা নির্ধারণ করাও নির্বাচন কমিশনের অন্যতম কাজ। নির্বাচনের দিন জনগণ যাতে সুষ্ঠুভাবে ভোট দিতে পারে তা নিশ্চিত করাও এ কমিশনের দায়িত্ব। এজন্য কমিশন প্রয়োজনে আইন-শৃঙ্খলা রক্ষাকারী ও সশস্ত্র বাহিনীর সাহায্য নেয়। এছাড়াও প্রার্থীদের অনিয়মের পথকে বন্ধ করে দেওয়ার জন্য নির্বাচন কমিশন বিচারিক ক্ষমতা প্রয়োগ থেকে শুরু করে যেকোনো পদক্ষেপ গ্রহণ করে। সার্বিক আলোচনার পরিপ্রেক্ষিতে বলা যায়, সুষ্ঠু ও নিরপেক্ষ নির্বাচন অনুষ্ঠানের জন্য নির্বাচন কমিশন নানা, ধরনের ভূমিকা পালন করে। বস্তুত একটি গ্রহণযোগ্য নির্বাচন অনুষ্ঠানের জন্য স্বাধীন ও শক্তিশালী নির্বাচন কমিশনের কোনো বিকল্প নেই।"
        }
      ]
    },
    {
      "number": "8",
      "uddipok": "সেতারা হক জাতীয় সংসদ নির্বাচনে তার এলাকা থেকে জনগণের ভোটে জয়ী হওয়ার পর তিনি স্থানীয় ও জাতীয় নির্বাচনে সংরক্ষিত আসন ছাড়াও অন্যান্য আসনে নারীদের প্রতিযোগিতা করার জন্য উৎসাহ দেন। তিনি একটি নারী শিক্ষা কেন্দ্র প্রতিষ্ঠা করেন। সেখানে নারীদের সেলাই",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "সমগ্র রাষ্ট্রকে বিভিন্ন অঞ্চলে বিভক্ত করে ক্ষুদ্রতর পরিসরে কেন্দ্রীয় অথবা প্রাদেশিক সরকারের অধীনে অর্পিত দায়িত্ব পালনকারী প্রতিষ্ঠানকে স্থানীয় সরকার বলে।"
        },
        {
          "label": "খ",
          "question": "",
          "explanation": "পরিবার, সমাজ ও জাতীয় ক্ষেত্রে নারীর অংশগ্রহণ, মতামত প্রকাশ এবং সিদ্ধান্ত গ্রহণের ক্ষমতাই নারীর ক্ষমতায়ন। অর্থনৈতিক, সামাজিক, রাজনৈতিক, সাংস্কৃতিকসহ সব ক্ষেত্রে নারী-পুরুষের অধিকারের সমতা প্রতিষ্ঠাই নারীর ক্ষমতায়নকে নির্দেশ করে। বস্তুত নারী সমাজ যখন সব ক্ষেত্রে অংশগ্রহণ এবং সিদ্ধান্ত গ্রহণ করতে পারে তখনই নারীর ক্ষমতায়ন হয়েছে বলে মনে করা হয়।"
        },
        {
          "label": "গ",
          "question": "",
          "explanation": "উদ্দীপকের সেতারা হকের প্রথম কাজটি নারীর রাজনৈতিক ক্ষমতায়নকে নির্দেশ করছে। স্থানীয় পর্যায় থেকে জাতীয় পর্যায় সর্বস্তরে বিশেষ করে কাঠামোগত রাজনীতিতে নারীর অংশগ্রহণ, মতামত প্রকাশ ও সিদ্ধান্ত গ্রহণই নারীর রাজনৈতিক ক্ষমতায়নকে নির্দেশ করে। স্থানীয় সরকারে নারীর অংশগ্রহণ আগের যেকোনো সময়ের তুলনায় বৃদ্ধি পেয়েছে। নারীরা ইউনিয়ন পরিষদ থেকে শুরু করে উপজেলা পরিষদ, পৌরসভা, সিটি কর্পোরেশন, জাতীয় সংসদসহ সর্বত্র নির্বাচনে জয়লাভ করে নাগরিক হিসেবে স্থানীয় সরকারের সিন্ধান্ত গ্রহণকে প্রভাবিত করতে সক্ষম হচ্ছে। আর এসবই নারীর রাজনৈতিক ক্ষমতায়নের পরিচায়ক। উদ্দীপকের সেতারা হক জাতীয় সংসদ নির্বাচনে নিজ এলাকা থেকে জনগণের ভোটে নির্বাচিত হওয়ার পর তিনি স্থানীয় ও জাতীয় নির্বাচনে সংরক্ষিত আসন ছাড়াও অন্যান্য আসনে নারীদের প্রতিযোগিতা করার জন্যে অনুপ্রাণিত করেন। পূর্বোক্ত আলোচনা অনুযায়ী বলা হয়, সেতারা হকের এসব কাজ নারীর রাজনৈতিক ক্ষমতায়নকেই নির্দেশ করে।"
        },
        {
          "label": "ঘ",
          "question": "",
          "explanation": "\"নারী শিক্ষাকেন্দ্রে গৃহীত পদক্ষেপ নারীদের স্বাবলম্বী করে তুলবে\"-উক্তিটি যথার্থ। উদ্দীপকের সেতারা হক একটি নারী শিক্ষাকেন্দ্র প্রতিষ্ঠা করেন। সেখানে নারীদের সেলাই শিক্ষা, বেতের কাজ, হাঁস-মুরগি পালন ও কম্পিউটার প্রশিক্ষণদানের ব্যবস্থা করেন। নারী শিক্ষাকেন্দ্রে গৃহীত এসব পদক্ষেপ নারীদের স্বাবলম্বী করে তুলবে। নারীরা প্রশিক্ষণ কেন্দ্র থেকে সেলাই শিক্ষা গ্রহণ করে নিজেরা অর্থ উপার্জন করতে পারবে। এছাড়া তারা অন্যদেরও সেলাই শিক্ষা দিতে পারবে। ফলে নিজেরা স্বাবলম্বী হওয়ার পাশাপাশি অন্যদেরও স্বাবলম্বী করে তুলতে পারবে। বেতের কাজ শিখে ঘরে বসেই তারা বিভিন্ন পণ্য উৎপাদন করতে পারবে। এগুলো বাজারে বিক্রি করে অর্থ উপার্জন করতে পারবে। হাঁস-মুরগি পালন সম্পর্কে প্রশিক্ষণ লাভ করে তারা বাড়িতেই খামার তৈরি করতে পারবে। এই খামারই তাদেরকে আর্থিকভাবে স্বাবলম্বী করে তুলবে। - কম্পিউটার বিষয়ে প্রশিক্ষণ লাভ করে তারা যেকোনো প্রতিষ্ঠানে কম্পিউটার বিষয়ক কাজ করতে পারবে, যা তাদেরকে আর্থিক নিশ্চয়তা প্রদান করবে। উল্লিখিত আলোচনার প্রেক্ষিতে বলা যায়, নারী শিক্ষাকেন্দ্র থেকে বিভিন্ন বিষয়ে প্রশিক্ষণ লাভ করে নারীরা আত্মকর্মসংস্থানমূলক কাজে নিয়োজিত হয়ে অর্থ উপার্জন করতে সক্ষম হবে। এতে তারা নিজেরা স্বাবলম্বী হবে এবং পরিবারকে সাহায্য করতে পারবে।"
        }
      ]
    },
    {
      "number": "9",
      "uddipok": "রেহেনা একজন বিধবা নারী। সে তার বসতবাড়ির পাশে শাকসবজি চাষ করেন এবং পুকুরে বিভিন্ন দেশি মাছ ও মাছের পোনা উৎপাদন করেন। এদিকে তার প্রতিবেশী লতিফ সাহেব তার পাশে একটি রং এর কারখানা তৈরি করেন। সেখান থেকে বর্জ্য পদার্থ এসে পুকুরে পড়লে মাছ মরে যাচ্ছে ও শাকসবজির ভালো ফলন হচ্ছে না। তিনি এলাকায় বিচার দিয়েও সুবিচার পাচ্ছেন না।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "নারী নির্যাতন হলো নারীর ইচ্ছার বিরুদ্ধে তাঁর ওপর শারীরিক, মানসিক, সামাজিক বা অর্থনৈতিকভাবে কোনো ক্ষতিকর প্রভাব বিস্তার করা বা বলপ্রয়োগ করা।"
        },
        {
          "label": "খ",
          "question": "",
          "explanation": "বাংলাদেশের নারী নির্যাতনের প্রধান কারণ হলো যৌতুক প্রথা এবং পুরুষতান্ত্রিক সমাজব্যবস্থার নেতিবাচক দৃষ্টিভঙ্গি। যৌতুকের দাবি পূরণ করতে না পারায় অনেক নারী শারীরিক ও মানসিক নির্যাতনের শিকার হন। এর পাশাপাশি অশিক্ষা, দারিদ্র্য এবং নারীদের অর্থনৈতিক পরনির্ভরশীলতা এই সমস্যাকে আরও প্রকট করে তোলে। মূলত নারীকে পুরুষের অধীনস্থ মনে করার সংকীর্ণ মানসিকতা এবং আইনের সঠিক প্রয়োগের অভাবই নির্যাতনের হার বৃদ্ধির জন্য দায়ী।"
        },
        {
          "label": "গ",
          "question": "",
          "explanation": "লতিফ সাহেবের কর্মকাণ্ডের ফলে পরিবেশে মারাত্মক 'মাটি ও পানি দূষণ' সৃষ্টি হচ্ছে। রং কারখানার বর্জ্য পদার্থে থাকা ক্ষতিকর রাসায়নিক পুকুরের পানিতে মিশে পানির দ্রবীভূত অক্সিজেন কমিয়ে দিচ্ছে, যার ফলে মাছ ও জলজ প্রাণী মারা যাচ্ছে। একই সাথে এই দূষিত পানি ও বর্জ্য রেহেনার চাষকৃত জমির মাটিতে মিশে মাটির উর্বরতা নষ্ট করছে এবং ফসলের স্বাভাবিক বৃদ্ধি ব্যাহত করছে। এটি একটি নির্দিষ্ট এলাকার বাস্তুসংস্থান (Ecosystem) নষ্ট করার পাশাপাশি মানুষের স্বাস্থ্য ও জীবিকার ওপর সরাসরি আঘাত হানছে। অপরিকল্পিত শিল্পায়ন ও বর্জ্য ব্যবস্থাপনার অভাব পরিবেশের ভারসাম্যকে ধ্বংস করে দিচ্ছে। লতিফ সাহেবের মতো ব্যক্তিদের অসচেতনতা কেবল পরিবেশগত বিপর্যয়ই ডেকে আনছে না, বরং রেহেনার মতো ক্ষুদ্র উদ্যোক্তাদের অর্থনৈতিকভাবে পঙ্গু করে দিচ্ছে। এই ধরনের দূষণ দীর্ঘমেয়াদে জীববৈচিত্র্য ধ্বংস এবং মানবদেহে বিষাক্ত রাসায়নিক প্রবেশের পথ তৈরি করে দেয়।"
        },
        {
          "label": "ঘ",
          "question": "",
          "explanation": "উক্তিটি যৌক্তিক, কারণ আইনগত কঠোরতা এবং সচেতনতামূলক কার্যক্রমের সমন্বয়েই এ ধরনের পরিবেশগত ও সামাজিক সমস্যা সমাধান সম্ভব। সরকার 'পরিবেশ সংরক্ষণ আইন ১৯৯৫' প্রণয়ন করেছে, যার অধীনে শিল্প বর্জ্য পরিশোধনের জন্য ইটিপি (ETP) স্থাপন বাধ্যতামূলক এবং অমান্যকারীদের জরিমানার বিধান রয়েছে। পাশাপাশি বেসরকারি সংস্থাগুলো (NGO) পরিবেশ রক্ষা এবং রেহেনার মতো ক্ষতিগ্রস্ত নারীদের আইনি সহায়তা ও সচেতনতা বৃদ্ধিতে কাজ করছে। সরকারি ও বেসরকারি সম্মিলিত প্রচেষ্টায় লতিফ সাহেবের মতো ব্যক্তিদের বিচারের আওতায় আনা এবং পরিবেশবান্ধব শিল্পায়নের প্রচার চালানো গেলেই এই সমস্যা মোকাবিলা করা সম্ভব। ওভারল বা সামগ্রিক বিচারে, আইন থাকা সত্ত্বেও মাঠ পর্যায়ে এর কার্যকর প্রয়োগের অভাবে রেহেনা সুবিচার পাচ্ছেন না। সরকারি সংস্থাগুলোর নিয়মিত তদারকি এবং বেসরকারি সংস্থাগুলোর সামাজিক আন্দোলনের মাধ্যমেই পরিবেশ দূষণকারীদের নিরুৎসাহিত করা সম্ভব। যখন প্রতিটি কারখানা বর্জ্য ব্যবস্থাপনার নিয়ম মানবে এবং স্থানীয় প্রশাসন নিরপেক্ষভাবে আইন প্রয়োগ করবে, তখনই রেহেনার মতো ক্ষুদ্র খামারিরা সুরক্ষিত থাকবে। সমাধান হিসেবে বলা যায় যে, লতিফ সাহেবের কারখানায় বর্জ্য শোধনাগার বা ইটিপি স্থাপন নিশ্চিত করতে হবে। সরকারি পর্যায়ে ভ্রাম্যমাণ আদালতের মাধ্যমে নিয়মিত অভিযান পরিচালনা এবং বেসরকারি পর্যায়ে পরিবেশবাদী সংগঠনগুলোর সোচ্চার ভূমিকা এই সংকট নিরসনের মূল চাবিকাঠি। এছাড়া ক্ষতিগ্রস্তদের জন্য দ্রুত বিচার নিশ্চিত করতে স্থানীয় সরকার ব্যবস্থাকে আরও স্বচ্ছ ও জবাবদিহিমূলক হতে হবে।"
        }
      ]
    },
    {
      "number": "10",
      "uddipok": "বিশ্বযুদ্ধের ভয়াবহ বিভীষিকা, ক্ষতি, মৃত্যু দেখে মানুষ বিশ্বে শান্তি প্রতিষ্ঠা ও যুদ্ধ বন্ধ করে বিভিন্ন দেশের সহযোগিতা ও উন্নয়নের লক্ষ্যে গড়ে তুলেছিল একটি সংস্থা। বাংলাদেশ ও অন্যান্য দেশের সহযোগিতা ও অর্থনৈতিক, সামাজিক ক্ষেত্রে উন্নয়নের জন্য এ সংস্থার সদস্যভুক্ত হয় এবং সংস্থার লক্ষ্য ও উদ্দেশ্য পূরণে বাংলাদেশ গুরুত্বপূর্ণ ভূমিকা পালন করে যাচ্ছে। যা বাংলাদেশের সাথে সংস্থার সম্পর্ক আরও ঘনিষ্ঠ করেছে।",
      "tag": "JB 25",
      "sub_questions": [
        {
          "label": "ক",
          "question": "বর্তমানে জাতিসংঘের সদস্য সংখ্যা কত?",
          "explanation": "বর্তমানে জাতিসংঘের মোট সদস্য সংখ্যা ১৯৩। দক্ষিণ সুদান ২০১১ সালে সর্বশেষ সদস্য হিসেবে এই সংস্থায় যোগদান করে।"
        },
        {
          "label": "খ",
          "question": "",
          "explanation": "সার্ক (SAARC) মূলত দক্ষিণ এশিয়ার দেশগুলোর মধ্যে পারস্পরিক সহযোগিতা, বন্ধুত্ব এবং উন্নয়নের লক্ষ্যে গঠিত হয়েছে। এই অঞ্চলের দেশগুলোর প্রধান সমস্যা হলো দারিদ্র্য, নিরক্ষরতা ও অপুষ্টি। সার্কের মূল উদ্দেশ্য হলো সদস্য রাষ্ট্রগুলোর মধ্যে অর্থনৈতিক, সামাজিক ও সাংস্কৃতিক সহযোগিতা বৃদ্ধির মাধ্যমে জনগণের জীবনযাত্রার মান উন্নত করা এবং সম্মিলিত আত্মনির্ভরশীলতা অর্জন করা। আঞ্চলিক বিরোধ এড়িয়ে উন্নয়নের অভিন্ন প্ল্যাটফর্ম তৈরি করাই এর প্রধান কাজ।"
        },
        {
          "label": "গ",
          "question": "",
          "explanation": "\"বিশ্বযুদ্ধের ধ্বংসলীলা থেকেই জাতিসংঘের সৃষ্টি\"—উক্তিটি ঐতিহাসিক সত্যের ভিত্তিতে অত্যন্ত গুরুত্বপূর্ণ। নিচে এর প্রেক্ষাপট ব্যাখ্যা করা হলো: বিংশ শতাব্দীতে পৃথিবী দুটি ভয়াবহ বিশ্বযুদ্ধ (প্রথম ও দ্বিতীয়) প্রত্যক্ষ করে। ১৯৩৯ থেকে ১৯৪৫ সাল পর্যন্ত চলা দ্বিতীয় বিশ্বযুদ্ধের ব্যাপকতা, জাপানে পারমাণবিক বোমার ধ্বংসযজ্ঞ এবং লক্ষ লক্ষ মানুষের প্রাণহানি বিশ্ববিবেককে নাড়িয়ে দেয়। এর আগে গঠিত 'লিগ অব নেশনস' শান্তি রক্ষায় ব্যর্থ হওয়ায় বিশ্বনেতারা বুঝতে পারেন যে, একটি শক্তিশালী ও স্থায়ী আন্তর্জাতিক সংগঠন ছাড়া পৃথিবী থেকে যুদ্ধ বন্ধ করা অসম্ভব। এই মানবিক বিপর্যয় ও ধ্বংসস্তূপের ওপর দাঁড়িয়ে বিশ্বের প্রভাবশালী রাষ্ট্রগুলো (যুক্তরাষ্ট্র, রাষ্ট্রে যুক্তরাষ্ট্র, রাশিয়া, যুক্তরাজ্য ও চীন) মিলে যুদ্ধের অবসান ঘটাতে এবং ভবিষ্যতে এমন পরিস্থিতি এড়াতে প্রতিশ্রুতিবদ্ধ হয়। ১৯৪৫ সালের ২৪শে অক্টোবর আনুষ্ঠানিকভাবে জাতিসংঘের যাত্রা শুরু হয়। সুতরাং, বিশ্বযুদ্ধের বিভীষিকাই ছিল জাতিসংঘের জন্মের মূল কারিগর ও পটভূমি।"
        },
        {
          "label": "ঘ",
          "question": "",
          "explanation": "\"বাংলাদেশের সাথে উদ্দীপকের সংস্থাটির (জাতিসংঘ) ঘনিষ্ঠ সম্পর্ক গড়ে উঠেছে\"—উক্তিটি বাস্তবতার নিরিখে সম্পূর্ণ যথার্থ। নিচে এর সপক্ষে যুক্তি বিশ্লেষণ করা হলো: ১. সদস্যপদ ও স্বকীয়তা: বাংলাদেশ ১৯৭৪ সালের ১৭ই সেপ্টেম্বর জাতিসংঘের সদস্যপদ লাভ করে। এর মাত্র এক সপ্তাহ পর ২৫শে সেপ্টেম্বর বঙ্গবন্ধু শেখ মুজিবুর রহমান সাধারণ পরিষদে প্রথম বাংলায় ভাষণ দিয়ে বিশ্বদরবারে বাংলা ভাষা ও বাংলাদেশের অস্তিত্বের জানান দেন। ২. শান্তি রক্ষা মিশনে অংশগ্রহণ: জাতিসংঘের সাথে বাংলাদেশের সম্পর্কের সবচেয়ে উজ্জ্বল দিক হলো 'শান্তি রক্ষা মিশন'। বর্তমানে বাংলাদেশ সেনাবাহিনী ও পুলিশ বাহিনীর সদস্যরা বিশ্বের বিভিন্ন সংঘাতপূর্ণ দেশে (যেমন: মালি, কঙ্গো, মধ্য আফ্রিকা) ব্লু হেলমেট পরে শান্তি রক্ষায় কাজ করছে। এটি বাংলাদেশকে বিশ্বশান্তি রক্ষার মডেলে পরিণত করেছে। ৩. মানবিক ও আর্থ-সামাজিক উন্নয়ন: বাংলাদেশের শিক্ষা, স্বাস্থ্য, শিশু ও মাতৃমৃত্যুর হার কমানো এবং দারিদ্র্য বিমোচনে জাতিসংঘের বিভিন্ন সংস্থা (যেমন: UNICEF, UNDP, WHO) শুরু থেকেই নিবিড়ভাবে কাজ করছে। এছাড়া মিয়ানমার থেকে আসা রোহিঙ্গা শরণার্থীদের আশ্রয় দেওয়ার ক্ষেত্রে জাতিসংঘ বাংলাদেশের পাশে থেকে বিশ্ব জনমত ও আর্থিক সহায়তা সংগ্রহ করছে। ৪. জলবায়ু ও এসডিজি অর্জন: জলবায়ু পরিবর্তনের ঝুঁকি মোকাবিলা এবং 'টেকসই উন্নয়ন লক্ষ্যমাত্রা' (SDG) অর্জনে বাংলাদেশ ও জাতিসংঘ অংশীদার হিসেবে কাজ করছে, যা আমাদের আন্তর্জাতিক মর্যাদা বৃদ্ধি করেছে। বাংলাদেশ কেবল জাতিসংঘের একজন সদস্য রাষ্ট্র নয়, বরং সংস্থাটির লক্ষ্য ও উদ্দেশ্য বাস্তবায়নে একনিষ্ঠ অংশীদার। এই দ্বিমুখী সহযোগিতা ও ত্যাগের ফলেই বাংলাদেশের সাথে জাতিসংঘের সম্পর্ক অত্যন্ত সুদৃঢ় ও ঘনিষ্ঠ।"
        }
      ]
    },
    {
      "number": "1",
      "uddipok": "রায়হান বিশ্ববিদ্যালয়ে পড়ার সময় দেশ এক কঠিন পরিস্থিতির মধ্যদিয়ে যাচ্ছিল। মিছিল, মিটিং, ভাষণ, গণ-আন্দোলন ও কিছু দফার কথা শুনে তার মধ্যে দেশপ্রেম প্রবল হয়ে ওঠে। যে করেই হোক দেশকে শত্রুমুক্ত করতে হবে। তাই তিনিও গণ-আন্দোলনে অংশগ্রহণ করেন।",
      "tag": "JB 25",
      "sub_questions": [
        {
          "label": "ক",
          "question": "কত সালে ছাত্ররা বাংলা ভাষা দাবি দিবস পালন করে?",
          "explanation": "১৯৪৮ সালের ১১ই মার্চ ছাত্ররা প্রথম 'বাংলা ভাষা দাবি দিবস' পালন করে।"
        },
        {
          "label": "খ",
          "question": "",
          "explanation": "গণ-আন্দোলন বলতে কোনো সুনির্দিষ্ট দাবি আদায়ের লক্ষ্যে দেশের আপামর জনসাধারণের স্বতঃস্ফূর্ত এবং ব্যাপক অংশগ্রহণমূলক আন্দোলনকে বোঝায়। যখন কোনো রাজনৈতিক বা সামাজিক ইস্যুতে কেবল একটি গোষ্ঠী নয়, বরং ছাত্র, শিক্ষক, শ্রমিক, কৃষকসহ সমাজের সর্বস্তরের মানুষ রাস্তায় নেমে আসে এবং সরকারের অন্যায়ের বিরুদ্ধে সোচ্চার হয়, তখন তাকে গণ-আন্দোলন বলে। যেমন—১৯৬৯ সালের গণ-অভ্যুত্থান ছিল তৎকালীন পাকিস্তান সরকারের দুঃশাসনের বিরুদ্ধে বাঙালির এক বিশাল গণ-আন্দোলন।"
        },
        {
          "label": "গ",
          "question": "",
          "explanation": "উদ্দীপকের দফাভিত্তিক দাবিগুলো বাঙালি জাতির ঐতিহাসিক 'ছয় দফা' দাবির প্রতিচ্ছবি। ১৯৬৬ সালে জাতির পিতা বঙ্গবন্ধু শেখ মুজিবুর রহমান লাহোরে এই ছয় দফা পেশ করেন। উদ্দীপকের রায়হান যেমন কিছু দফার কথা শুনে দেশপ্রেমে উদ্বুদ্ধ হয়ে আন্দোলনে যোগ দেন, ঠিক তেমনি ৬৬-এর ছয় দফা ছিল বাঙালির বাঁচার দাবি এবং স্বাধিকার আন্দোলনের প্রধান হাতিয়ার। এই দফার মাধ্যমেই পূর্ব পাকিস্তানের স্বায়ত্তশাসন এবং অর্থনৈতিক মুক্তির রূপরেখা তুলে ধরা হয়েছিল। এই ছয় দফার কারণেই বাঙালি জাতি নিজেদের স্বতন্ত্র পরিচয় ও অধিকার সম্পর্কে সচেতন হয়। উদ্দীপকে বর্ণিত দফাভিত্তিক দাবিগুলো মূলত সেই ঐতিহাসিক আন্দোলনকেই নির্দেশ করে যা সাধারণ মানুষকে ঐক্যবদ্ধ করেছিল এবং পাকিস্তানি শাসকগোষ্ঠীর ভিত নাড়িয়ে দিয়েছিল। রায়হানের মতো হাজারো ছাত্র ও তরুণ এই ছয় দফার মন্ত্রে দীক্ষিত হয়েই গণ-আন্দোলনে ঝাঁপিয়ে পড়েছিলেন।"
        },
        {
          "label": "ঘ",
          "question": "",
          "explanation": "\"উদ্দীপকে বর্ণিত আন্দোলনের মতো বিভিন্ন আন্দোলনের পথ ধরেই আজকের এই স্বাধীন বাংলাদেশ\"—উক্তিটি ইতিহাসের নিরিখে অনস্বীকার্য। নিচে এর সপক্ষে যুক্তি বিশ্লেষণ করা হলো: বাংলাদেশের স্বাধীনতা কোনো আকস্মিক ঘটনা নয়, বরং এটি ছিল দীর্ঘ ধারাবাহিক আন্দোলনের ফসল। উদ্দীপকে রায়হানের যে গণ-আন্দোলনে অংশগ্রহণের কথা বলা হয়েছে, সেটি মূলত ১৯৬৯ সালের গণ-অভ্যুত্থান এবং পরবর্তী অসহযোগ আন্দোলনের ইঙ্গিত দেয়। স্বাধীনতার পথে এই আন্দোলনগুলোর গুরুত্ব ছিল অপরিসীম: ভাষা আন্দোলন (১৯৫২): এটি বাঙালির মনে প্রথম জাতীয়তাবাদী চেতনার জন্ম দেয় এবং নিজের অধিকার আদায়ে রাজপথে নামার শিক্ষা দেয়। ছয় দফা (১৯৬৬): এটি ছিল বাঙালির মুক্তির সনদ, যা স্বাধিকার আন্দোলনকে চূড়ান্ত পর্যায়ে নিয়ে যায়। গণ-অভ্যুত্থান (১৯৬৯): এই আন্দোলনের ফলেই আইয়ুব খানের পতন ঘটে এবং আগরতলা ষড়যন্ত্র মামলা থেকে বঙ্গবন্ধু মুক্তি পান। এটি প্রমাণ করে যে গণ-আন্দোলনের মুখে কোনো স্বৈরশাসক টিকে থাকতে পারে না। সত্তর-এর নির্বাচন ও মুক্তিযুদ্ধ: ১৯৭০-এর নির্বাচনে নিরঙ্কুশ বিজয় এবং একাত্তরের সশস্ত্র মুক্তিযুদ্ধের মাধ্যমেই আমরা চূড়ান্ত স্বাধীনতা লাভ করি। রায়হানের মতো সাধারণ মানুষের অংশগ্রহণ এবং বিভিন্ন স্তরের এই আন্দোলনগুলোই বাঙালিকে মানসিকভাবে যুদ্ধের জন্য প্রস্তুত করেছিল। প্রতিটি আন্দোলন ছিল পরবর্তী ধাপের সিঁড়ি। সুতরাং, উদ্দীপকে বর্ণিত আন্দোলনের মতো প্রতিটি ছোট-বড় প্রতিবাদ ও ত্যাগের বিনিময়েই আজকের এই সার্বভৌম বাংলাদেশ অর্জিত হয়েছে।"
        }
      ]
    }
  ]
}