{
  "title": "দিনাজপুর বোর্ড ২০২৫",
  "subtitle": "পৌরনীতি ও নাগরিকতা (10)",
  "questions": [
    {
      "number": "1",
      "uddipok": "রাকিব মা-বাবাসহ শহরে বাস করে। তার মা একজন গৃহিণী এবং বাবা একজন সরকারি স্কুল শিক্ষক। মা-বাবা তার পড়াশুনার ব্যাপারে নিয়মিত খোঁজ খবর রাখেন এবং ছুটির দিনে তাকে নিয়ে পার্কে ও চিড়িয়াখানায় বেড়াতে যান। বার্ষিক পরীক্ষা শেষে রাকিব তার বন্ধু রাজিনের গ্রামের বাড়িতে বেড়াতে যায়। রাজিনের বাবা ব্রয়লার মুরগি পালন করেন এবং পুকুরে মাছ চাষ করেন। রাজিনের দাদা ও দাদি তাদের সাথে গল্প করেন।",
      "tag": "Din B 25",
      "sub_questions": [
        {
          "label": "ক",
          "question": "",
          "explanation": "নাগরিক, পরিবার, সমাজ এবং রাষ্ট্রের আচরণ ও কার্যাবলি নিয়ে ধারাবাহিক আলোচনার মাধ্যমে যে বিষয়টি আদর্শ নাগরিক জীবন সম্বন্দ্বে জ্ঞান দান করে, তাকে পৌরনীতি বলে।"
        },
        {
          "label": "খ",
          "question": "মানুষ কেন সমাজে বাস করে? ব্যাখ্যা করো।",
          "explanation": "সমাজকে সভ্য জীবনযাপনের আদর্শ স্থান মনে করে বলে মানুষ সমাজে বাস করে। সমাজ বলতে এমন একটি সংঘবদ্ধ জনগোষ্ঠীকে বোঝায়, যারা কোনো অভিন্ন উদ্দেশ্য সাধনের জন্য একত্র হয়। সমাজের মধ্যেই মানুষের মানবীয় গুণাবলি ও সামাজিক মূল্যবোধের বিকাশ ঘটে। গ্রিক দার্শনিক অ্যারিস্টটল যথার্থই বলেছেন, \"মানুষ স্বভাবগত সামাজিক জীব। যে সমাজে বাস করে না; সে হয় পশু, না হয় দেবতা।\" বস্তুত সামাজিক পরিবেশেই মানুষ নিজেকে বিকশিত করে। এসব কারণেই মানুষ জন্ম থেকে মৃত্যু পর্যন্ত সমাজে বসবাস করে।"
        },
        {
          "label": "গ",
          "question": "",
          "explanation": "উদ্দীপকের রাজিনের পরিবার একটি যৌথ পরিবার। পারিবারিক গঠন ও কাঠামোর ভিত্তিতে পরিবার দুই প্রকার। যথা- একক ও যৌথ পরিবার। যে পরিবারে বাবা-মা, ভাই-বোন, দাদা-দাদি, চাচা-চাচি ও অন্যান্য পরিজন একত্রে বাস করে তাকে যৌথ পরিবার বলে। যৌথ পরিবার বড়ো পরিবার। বস্তুত এটি একাধিক একক পরিবারের সমষ্টি। উদ্দীপকের রাজিনের পরিবারে সে সহ তার বাবা-মা ও দাদা-দাদি একত্রে বসবাস করে। সুতরাং পূর্বোক্ত আলোচনার প্রেক্ষিতে বলা যায়, রাজিনের পরিবারটি একটি যৌথ পরিবার।"
        },
        {
          "label": "ঘ",
          "question": "",
          "explanation": "উদ্দীপকের রাকিব ও রাজিনের পরিবারের কাজের ধরন সবক্ষেত্রে এক নয়। পরিবারের কাজের মধ্যে জৈবিক, শিক্ষামূলক, অর্থনৈতিক, রাজনৈতিক, মনস্তাত্ত্বিক, বিনোদনমূলক ইত্যাদি উল্লেখযোগ্য। মা-বাবা, ভাই-বোন ও পরিবার তার সদস্যদের নানা ধরনের শিক্ষা প্রদান করে। বিশেষ করে বড়োরা পরিবারের ছোটো সদস্যরা যাতে ঠিকমতো পড়াশোনা করে সে বিষয়ে লক্ষ রাখে। উদ্দীপকের রাকিবের বাবা-মা তার পড়াশোনার বিষয়ে নিয়মিত খোঁজ-খবর রাখেন। অর্থাৎ তারা পরিবারের শিক্ষামূলক কাজটি করছেন। তবে এ কাজটি রাজিনের পরিবারে লক্ষ করা যায় না। আবার পরিবার বিনোদনেরও গুরুত্বপূর্ণ ক্ষেত্র। ব্যক্তি তার পরিবারের সদস্যদের সাথে গল্প-গুজব, হাসি-ঠাট্টা, গান-বাজনা, বেড়াতে যাওয়া প্রভৃতির মাধ্যমে বিনোদন লাভ করে থাকে। রাকিবের বাবা-মা ছুটির দিনে তাকে নিয়ে পার্কে ও চিড়িয়াখানায় বেড়াতে যান। এর মাধ্যমে তারা পরিবারের বিনোদনমূলক কাজ সম্পাদন করছেন। উদ্দীপকের রাজিনের পরিবারেও এ কাজটি লক্ষ করা যায়। কারণ রাজিনের দাদা-দাদি তাদের সাথে গল্প করেন। অন্যদিকে, পরিবারের সদস্যরা খাদ্য, বস্ত্র, বাসস্থান, শিক্ষা, চিকিৎসা প্রভৃতি চাহিদা পূরণের জন্য আয়-উপার্জনমূলক কাজ করে থাকে, যা পরিবারের অর্থনৈতিক কাজ বলে স্বীকৃত। উদ্দীপকের রাকিবের বাবা অর্থনৈতিক কাজের অংশ হিসেবে সরকারি বিদ্যালয়ে শিক্ষকতা করেন। আর রাজিনের বাবা ব্রয়লার মুরগি পালন এবং পুকুরে মাছ চাষ করেন। অর্থাৎ উভয় পরিবারেই অর্থনৈতিক কাজ সম্পাদিত হয়। উপরের আলোচনার প্রেক্ষিতে বলা যায়, রাকিবের পরিবারে শিক্ষামূলক, অর্থনৈতিক ও বিনোদনমূলক কাজ লক্ষ করা গেলেও রাজিনের পরিবারে কেবল অর্থনৈতিক এবং বিনোদনমূলক কাজ পরিলক্ষিত হয়। অর্থাৎ উভয় পরিবারের কাজের ধরন সবক্ষেত্রে এক নয়।"
        }
      ]
    },
    {
      "number": "2",
      "uddipok": "জনাব হাসনাত আদালতের একজন বিচারক। একটি মামলা পরিচালনা করতে গিয়ে সুস্পষ্ট আইন না থাকায় তিনি অভিজ্ঞতা, প্রজ্ঞা ও বুদ্ধির মাধ্যমে উক্ত মামলা নিষ্পত্তি করেন। অপরদিকে তার কন্ধু আরিফ এমন এক পরিষদের সদস্য যেখানে আইন তৈরি করা হয়।",
      "tag": "Din B 25",
      "sub_questions": [
        {
          "label": "ক",
          "question": "",
          "explanation": "সমাজ স্বীকৃত এবং রাষ্ট্র কর্তৃক অনুমোদিত নিয়ম-কানুন, যা মানুষের মাহ্যিক আচরণ নিয়ন্ত্রণ করে তাকে আইন বলে।"
        },
        {
          "label": "খ",
          "question": "",
          "explanation": "সীমাহীন স্বাধীনতা অন্যের অধিকার ও স্বাধীনতা ভোগের ক্ষেত্রে বাধা সৃষ্টি করে বলে সমাজে বিশৃঙ্খলা সৃষ্টি করে। অন্যের কাজে হস্তক্ষেপ বা বাধা সৃষ্টি না করে নিজের ইচ্ছানুযায়ী নির্দিষ্ট সীমার মধ্যে কাজ করাই হলো স্বাধীনতা। কিন্তু সীমাহীন স্বাধীনতা হলো অবাধ বা নিয়ন্ত্রণহীন স্বাধীনতা, যা সমাজে অশান্তিপূর্ণ পরিবেশ সৃষ্টি করে। কারণ এ ধরনের স্বাধীনতার ফলে ব্যক্তি অন্যের অসুবিধাকে বিবেচনা না করে যা ইচ্ছা তা করে বেড়ায়। ফলে সমাজে বিশৃঙ্খলা সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকের জনাব হাসনাতের কার্যক্রমের মাধ্যমে আইনের 'বিচারকের রায়' শীর্ষক উৎসকে নির্দেশ করে। আদালতে উত্থাপিত মামলার বিচার করার জন্য প্রচলিত আইন অস্পষ্ট হলে বিচারকগণ তাদের প্রজ্ঞা ও বিচারবুদ্ধির উপর ভিত্তি করে ঐ আইনের ব্যাখ্যা প্রদান করেন এবং উক্ত মামলার রায় দেন। পরবর্তীকালে বিচারকগণ সেসব রায় অনুসরণ করে বিচার করেন। এভাবে বিচারকের রায় পরবর্তীতে আইনে পরিণত হয়। উদ্দীপকের জনাব হাসনাতের ক্ষেত্রেও লক্ষ করা যায়, একটি মামলা পরিচালনার সময় সুস্পষ্ট আইন না থাকায় তিনি তার অভিজ্ঞতা, প্রজ্ঞা ও বৃদ্ধির ওপর ভিত্তি করে মামলা নিষ্পত্তি করেন। উপরে আলোচিত 'বিচারকের রায়' শীর্ষক উৎসটি পর্যালোচনা করে বলা যায়, জনাব হাসনাতের বিচারিক কাজ আইনের 'বিচারকের রায়' উৎসকে নির্দেশ করেছে।"
        },
        {
          "label": "ঘ",
          "question": "",
          "explanation": "আধুনিক যুগে জনাব আরিফের প্রতিষ্ঠান তথা আইনসভা আইন প্রণয়নে গুরুত্বপূর্ণ ভূমিকা পালন করে- উক্তিটি যথার্থ। বিশ্বে প্রায় সকল রাষ্ট্রে আইন পরিষদ বা আইনসভা আইন তৈরির কাজ করে থাকে। বস্তুত আইন তৈরি করাই আইনসভার মূল কাজ। উদ্দীপকে বলা হয়েছে, জনাব আরিফ এমন এক পরিষদের সদস্য, যেখানে আইন তৈরি করা হয়। অর্থাৎ তিনি আইন পরিষদ বা আইনসভার সদস্য। রাষ্ট্রের প্রতিটি নাগরিক যাতে সুখে-শান্তিতে স্বাধীনভাবে বসবাস করতে পারে সে জন্য রাষ্ট্র আইন প্রণয়ন করে। আইন যেসব উৎস থেকে প্রণীত হয় সেগুলোর অন্যতম হলো আইনসভা। নির্বাচিত জনপ্রতিনিধিদের সমন্বয়ে রাষ্ট্রের আইনসভা গঠিত হয়। যার সদস্যরা রাষ্ট্রের জন্য প্রয়োজনীয় আইন প্রণয়ন ও সংশোধন করে। বর্তমান আধুনিক বিশ্বে আইনের প্রধান উৎস হচ্ছে আইনসভা। আইনসভার সদস্যরা জনগণের নির্বাচিত প্রতিনিধি। এজন্য এর সদস্যরা জনমতের সাথে সঙ্গতি রেখে আইন প্রণয়ন করেন। এছাড়া আইনসভা প্রয়োজনে পুরাতন আইন সংশোধন করে যুগোপযোগী করে তোলে। বস্তুত আধুনিক বিশ্বের প্রায় সকল গণতান্ত্রিক রাষ্ট্রে আইনসভার মাধ্যমেই আইনের উৎপত্তি ঘটে। পরিশেষে বলা যায়, আইনের নানা উৎস থাকলেও আধুনিক যুগে প্রধান উৎস হিসেবে আইনসভা গুরুত্বপূর্ণ ভূমিকা পালন করে।"
        }
      ]
    },
    {
      "number": "3",
      "uddipok": "'ক' রাষ্ট্র এর প্রতিবেশী 'খ' রাষ্ট্র। 'ক' রাষ্ট্রের ২৮টি অঙ্গরাজ্য রয়েছে এবং তাদের নিজস্ব সরকার রয়েছে। অন্যদিকে, 'খ' দেশটিতে কোনো অঙ্গরাজ্য নেই। দেশটিতে একটিমাত্র কেন্দ্র থেকে প্রশাসন পরিচালনা করা হয়।",
      "tag": "Din B 25",
      "sub_questions": [
        {
          "label": "ক",
          "question": "",
          "explanation": "যে রাষ্ট্র জনকল্যাণের বিবেচনা থেকে নাগরিকদের দৈনন্দিন জীবনের ন্যূনতম চাহিদা নিশ্চিত করে তাকে কল্যাণমূলক রাষ্ট্র বলে।"
        },
        {
          "label": "খ",
          "question": "",
          "explanation": "একনায়কতান্ত্রিক রাষ্ট্র বলতে এক ধরনের স্বেচ্ছাচারী শাসনব্যবস্থাকে বোঝায়। একনায়কতান্ত্রিক রাষ্ট্রে শাসন ক্ষমতা জনগণের হাতে ন্যস্ত না থেকে একজন স্বেচ্ছাচারী শাসক বা দল বা শ্রেণির হাতে ন্যস্ত থাকে। একনায়কতান্ত্রিক রাষ্ট্রে শাসককে সহায়তা করার জন্য মন্ত্রী বা উপদেষ্টা পরিষদ থাকে। কিন্তু তারা শাসকের আদেশ ও নির্দেশ মেনে চলে। একনায়কতান্ত্রিক রাষ্ট্রে একনায়কের আদেশই আইন। এ ধরনের রাষ্ট্রে মনে করা হয়, সবকিছু রাষ্ট্রের জন্য, এর বাইরে বা বিরুদ্ধে কিছু নয়।"
        },
        {
          "label": "গ",
          "question": "",
          "explanation": "উদ্দীপকের 'খ' দেশটিতে এককেন্দ্রিক সরকারব্যবস্থা বিদ্যমান। যে শাসনব্যবস্থায় সরকারের সকল ক্ষমতা কেন্দ্রীয় সরকারের হাতে ন্যস্ত থাকে এবং কেন্দ্র থেকে দেশের শাসন পরিচালিত হয়, তাকে এককেন্দ্রিক সরকার বলে। এককেন্দ্রিক সরকারে কেন্দ্র ও প্রদেশের মধ্যে ক্ষমতার বণ্টন করা হয় না। এ সরকারব্যবস্থায় আঞ্চলিক সরকারের কোনো অস্তিত্ব নেই। রাষ্ট্রে বিভিন্ন প্রদেশ বা প্রশাসনিক অঞ্চল থাকতে পারে। তবে তারা কেন্দ্রের প্রতিনিধি বা সহায়ক হিসেবে কাজ করে। বাংলাদেশ, জাপান, যুক্তরাজ্য প্রভৃতি দেশে এককেন্দ্রিক সরকার প্রচলিত আছে। উদ্দীপকে বলা হয়েছে, 'খ' দেশটিতে কোনো অঙ্গরাজ্য নেই। দেশটিতে একটিমাত্র কেন্দ্র থেকে প্রশাসন পরিচালনা করা হয়। এসব বৈশিষ্ট্য এককেন্দ্রিক সরকারব্যবস্থার বৈশিষ্ট্যের অনুরূপ। সুতরাং বলা যায়, 'খ' দেশটিতে এককেন্দ্রিক সরকারব্যবস্থা প্রচলিত।"
        },
        {
          "label": "ঘ",
          "question": "",
          "explanation": "হ্যাঁ, আমি এ. বিষয়ে একমত যে, 'ক' রাষ্ট্রের তথা যুক্তরাষ্ট্রের প্রশাসন ব্যবস্থার মাধ্যমে দক্ষ নেতৃত্ব গড়ে ওঠে। যুক্তরাষ্ট্র বলতে সেই ধরনের সরকারকে বোঝায়, যেখানে একাধিক অঞ্চল বা প্রদেশ মিলে একটি সরকার গঠন করে। এ ধরনের রাষ্ট্রে কেন্দ্র ও প্রদেশ উভয়ক্ষেত্রেই পৃথক সরকার থাকে। যেমনটি উদ্দীপকে উল্লেখ করা হয়েছে। বৈশিষ্ট্যগত কারণেই যুক্তরাষ্ট্রীয় সরকারব্যবস্থার প্রশাসনের মাধ্যমে দক্ষ নেতৃত্ব গড়ে ওঠে। যুক্তরাষ্ট্রীয় সরকার আঞ্চলিক স্বাতন্ত্র্য ও ভিন্নতা বজায় রেখে জাতীয় ঐক্য গড়ে তোলে। এতে আঞ্চলিক বৈশিষ্ট্য ও ভিন্নতাকে স্বীকৃতি দিয়ে সেগুলোকে লালন করা হয়। দক্ষতাহীন নেতৃত্বের পক্ষে এ পরিবেশ বজায় রাখা সম্ভব হয় না। অর্থাৎ যুক্তরাষ্ট্রীয় সরকারব্যবস্থাকে কার্যকর করতে হলে দক্ষ নেতৃত্ব অপরিহার্য। এছাড়া যুক্তরাষ্ট্রীয় সরকারব্যবস্থায় সংবিধানের মাধ্যমে কেন্দ্র ও প্রদেশের মধ্যে ক্ষমতা ভাগ করে দেওয়া হয়। কেন্দ্র এবং প্রাদেশিক পর্যায়ে দক্ষ নেতৃত্বের অধিকারী ব্যক্তিরা না থাকলে নিজেদের প্রাপ্য ক্ষমতাপ্রাপ্তি এবং তার প্রয়োগ নিশ্চিত করা যায় না। অর্থাৎ নিজেদের অধিকার বুঝে নিতে গিয়ে যুক্তরাষ্ট্রীয় সরকারব্যবস্থায় দক্ষ নেতৃত্ব গড়ে ওঠে। পরিশেষে বলা যায়, যুক্তরাষ্ট্রীয় সরকারব্যবস্থা এককেন্দ্রিক সরকারব্যবস্থার চেয়ে অনেকটা জটিল। জটিল এ সরকার কাঠামোতে শাসনকার্য পরিচালনা করতে গিয়ে স্বাভাবিকভাবেই দক্ষ নেতৃত্ব গড়ে ওঠে।"
        }
      ]
    },
    {
      "number": "4",
      "uddipok": "জনাব হালিম একজন প্রতিষ্ঠিত ব্যবসায়ী। তিনি সঠিক মাপে ক্রেতাদেরকে পণ্য প্রদান করেন এবং প্রতিবছর তাঁর এলাকায় গরীব ও অসহায় মানুষদেরকে খাদ্য ও বস্ত্র প্রদান করেন। তিনি সরকারকে নিয়মিত কর প্রদান করেন। অপরদিকে, জনাব আব্দুল্লাহ একটি কারখানার মালিক। উক্ত কারখানায় নারী ও পুরুষ একসাথে কাজ করেন। একই ধরনের কাজ করা সত্ত্বেও নারী শ্রমিকরা কম মজুরি পান। নারী শ্রমিকরা পুরুষ শ্রমিকদের সমান মজুরি দাবি করলে মালিক পক্ষ তা মেনে নেন।",
      "tag": "Din B 25",
      "sub_questions": [
        {
          "label": "ক",
          "question": "নাগরিকতা কাকে বলে?",
          "explanation": "রাষ্ট্রের সদস্য হিসেবে ব্যক্তি যে মর্যাদা ও সম্মান লাভ করে, তাকেই নাগরিকতা বলে।"
        },
        {
          "label": "খ",
          "question": "",
          "explanation": "তথ্য অধিকার আইন হলো এমন একটি আইনি বিধান যার মাধ্যমে রাষ্ট্রের নাগরিকরা সরকারি ও স্বায়ত্তশাসিত প্রতিষ্ঠানের কর্মকাণ্ড সম্পর্কে তথ্য জানার ক্ষমতা লাভ করে। ২০০৯ সালে বাংলাদেশে এই আইনটি প্রবর্তিত হয় যাতে স্বচ্ছতা ও জবাবদিহিতা নিশ্চিত করা যায় এবং দুর্নীতি হ্রাস পায়। এই আইনের মূল উদ্দেশ্য হলো জনগণের ক্ষমতায়ন নিশ্চিত করা এবং রাষ্ট্রের শাসনব্যবস্থাকে অধিকতর গণতান্ত্রিক করে তোলা।"
        },
        {
          "label": "গ",
          "question": "",
          "explanation": "উদ্দীপকে আব্দুল্লাহর কারখানায় নারী ও পুরুষ শ্রমিকদের সমান মজুরি পাওয়ার অধিকার নিশ্চিত করার মাধ্যমে মূলত তাদের অর্থনৈতিক অধিকার প্রতিষ্ঠা পেয়েছে। অর্থনৈতিক অধিকার বলতে সেইসব অধিকারকে বোঝায় যা একজন মানুষকে অভাবমুক্ত থাকতে এবং জীবনধারণের জন্য সুষ্ঠু পরিবেশ তৈরি করতে সহায়তা করে। এর মধ্যে উপযুক্ত পারিশ্রমিক লাভ, কর্মসংস্থানের সুযোগ এবং কাজের ন্যায্য পরিবেশ অন্তর্ভুক্ত। উদ্দীপকে নারী শ্রমিকরা সমান কাজের জন্য সমান মজুরি দাবি করলে মালিক পক্ষ তা মেনে নেওয়ার মাধ্যমে লিঙ্গ বৈষম্য দূর হয়েছে এবং কাজের বিনিময়ে ন্যায্য মজুরির নিশ্চয়তা তৈরি হয়েছে। সামগ্রিকভাবে, অর্থনৈতিক অধিকার সংরক্ষিত না থাকলে নাগরিকের সামাজিক ও রাজনৈতিক অধিকারের কোনো মূল্য থাকে না, কারণ আর্থিক সংকট মানুষের ব্যক্তিত্ব বিকাশে বাধা দেয়। বর্তমান বিশ্বে নারী ও পুরুষের সমান অধিকার কেবল আইনি বিষয় নয়, বরং এটি মানবাধিকারের একটি অবিচ্ছেদ্য অংশ। আব্দুল্লাহর কারখানায় এই দাবি মেনে নেওয়ার বিষয়টি সমাজে ন্যায়বিচার ও সাম্য প্রতিষ্ঠার একটি উদাহরণ। এটি শ্রমিকদের জীবনযাত্রার মান উন্নত করবে এবং রাষ্ট্রের অর্থনৈতিক উন্নয়নে নারীদের অংশগ্রহণকে আরও উৎসাহিত করবে, যা একটি উন্নত ও আধুনিক নাগরিক সমাজ গঠনের জন্য অপরিহার্য।"
        },
        {
          "label": "ঘ",
          "question": "",
          "explanation": "জনাব হালিমের সততা, দানশীলতা এবং নিয়মিত কর প্রদানের মাধ্যমে সুনাগরিকের প্রধান তিনটি গুণাবলি—বুদ্ধি, আত্মসংযম ও বিবেক-বিচার—যথাযথভাবে প্রতিফলিত হয়েছে। সুনাগরিক হতে হলে একজন ব্যক্তিকে কেবল শিক্ষিত হলেই চলে না, বরং তার মধ্যে সামাজিক দায়িত্ববোধ এবং নৈতিকতা থাকতে হয়, যা আমরা জনাব হালিমের সঠিক মাপে পণ্য প্রদান এবং কর প্রদানের অভ্যাসের মাধ্যমে দেখতে পাই। সঠিক মাপে পণ্য দেওয়া তাঁর সততা ও 'আত্মসংযম'-এর পরিচয় দেয়, যেখানে তিনি নিজের লাভের চেয়ে নৈতিকতাকে গুরুত্ব দিয়েছেন। অন্যদিকে, গরীবদের সাহায্য করা এবং নিয়মিত কর প্রদানের মাধ্যমে তিনি তাঁর 'বিবেক-বিচার' ও রাষ্ট্রের প্রতি আনুগত্য প্রকাশ করেছেন। এই কাজগুলো সমাজ ও রাষ্ট্রের উন্নয়নকে ত্বরান্বিত করে এবং একটি সুন্দর ভারসাম্যপূর্ণ পরিবেশ নিশ্চিত করে। সামগ্রিকভাবে, একজন সুনাগরিক রাষ্ট্রের সম্পদ নয়, বরং রাষ্ট্রের গৌরব হিসেবে বিবেচিত হন কারণ তিনি নিজের অধিকার ভোগের পাশাপাশি অন্যের প্রতি এবং রাষ্ট্রের প্রতি তাঁর কর্তব্যগুলো নিষ্ঠার সাথে পালন করেন। জনাব হালিমের মতো ব্যবসায়ীরা যদি সঠিক মাপে পণ্য দেন এবং কর প্রদান করেন, তবে বাজারে যেমন স্থিতিশীলতা বজায় থাকে, তেমনি রাষ্ট্রের কোষাগার সমৃদ্ধ হয় যা জনকল্যাণমূলক কাজে ব্যয় করা সম্ভব। তাঁর এই সামাজিক দায়বদ্ধতা এবং আইনানুগ আচরণ নাগরিকত্বের সর্বোচ্চ স্তরের বহিঃপ্রকাশ। এই গুণাবলিগুলোই একটি রাষ্ট্রকে একনায়কতন্ত্র বা বিশৃঙ্খলা থেকে রক্ষা করে প্রকৃত গণতন্ত্রের দিকে নিয়ে যায়। চূড়ান্ত সমাধান হিসেবে বলা যায় যে, বুদ্ধিমান ও বিবেকবান নাগরিকরাই রাষ্ট্রের প্রকৃত চালিকাশক্তি। জনাব হালিম তাঁর ব্যবসায়িক সততা ও পরোপকারের মাধ্যমে যে দৃষ্টান্ত স্থাপন করেছেন, তা একজন সুনাগরিকের সংজ্ঞাকে পূর্ণতা দেয়। সুতরাং, উক্তিটি সম্পূর্ণ যথার্থ যে তাঁর কাজের মাধ্যমেই একজন আদর্শ সুনাগরিকের গুণাবলি ফুটে উঠেছে, যা প্রতিটি নাগরিকের জন্য অনুকরণীয়।"
        }
      ]
    },
    {
      "number": "5",
      "uddipok": "'ক' রাষ্ট্রের পরিচালনার দলিলের কোনো লিখিতরূপ নেই। বরং ক্রমে ক্রমে গড়ে উঠেছে। দেশটিতে কোনো সমস্যা দেখা দিলে তা প্রচলিত রীতি অনুযায়ী সমাধান করা হয়। অন্যদিকে, 'খ' রাষ্ট্রের পরিচালনার নীতিমালা লিখিত আকারে আইন পরিষদ কর্তৃক গৃহীত হয়। উক্ত নীতিমালা অনুসরণ করে সমস্যার সমাধান করা হয়।",
      "tag": "Din B 25",
      "sub_questions": [
        {
          "label": "ক",
          "question": "সংবিধান কী?",
          "explanation": "সংবিধান বা গঠনতন্ত্র হল কোন রাষ্ট্রব্যবস্থা বা সংগঠনের সেই সকল মৌলিক বিধানাবলী যা ওই রাষ্ট্রব্যবস্থা বা সংগঠনটির পরিচালন নীতি ও আইনি ভিত্তি গঠন করে।"
        },
        {
          "label": "খ",
          "question": "",
          "explanation": "সংবিধানকে রাষ্ট্রের চালিকাশক্তি বলা হয় কারণ এটি নির্ধারণ করে রাষ্ট্র কীভাবে পরিচালিত হবে এবং সরকারের বিভিন্ন বিভাগের ক্ষমতা কতটুকু হবে। একটি ইঞ্জিন যেমন গাড়িকে সচল রাখে, সংবিধান তেমনি রাষ্ট্রের শাসন বিভাগ, আইন বিভাগ ও বিচার বিভাগের কার্যাবলি নিয়ন্ত্রণ ও সমন্বয় করে। সংবিধান ছাড়া রাষ্ট্র তার লক্ষ্যচ্যুত হয় এবং প্রশাসনে চরম বিশৃঙ্খলা দেখা দেওয়ার সম্ভাবনা থাকে।"
        },
        {
          "label": "গ",
          "question": "",
          "explanation": "উদ্দীপকের 'ক' রাষ্ট্রের সংবিধান অলিখিত পদ্ধতিতে বা প্রথা ও রীতির মাধ্যমে প্রণীত হয়েছে। এই ধরনের সংবিধান কোনো বিশেষ পরিষদ বা কনভেনশন দ্বারা একদিনে তৈরি হয় না, বরং এটি বছরের পর বছর ধরে সমাজে প্রচলিত রীতিনীতি, আচার-আচরণ এবং বিচারালয়ের সিদ্ধান্তের ওপর ভিত্তি করে গড়ে ওঠে। 'ক' রাষ্ট্রের বর্ণনায় বলা হয়েছে যে সেখানে কোনো লিখিত দলিল নেই এবং সমস্যা দেখা দিলে প্রচলিত রীতি অনুযায়ী সমাধান করা হয়, যা মূলত অলিখিত সংবিধানের প্রধান বৈশিষ্ট্য। গ্রেট ব্রিটেনের সংবিধান এই পদ্ধতির একটি প্রকৃষ্ট উদাহরণ, যেখানে অলিখিত প্রথাই আইনের মর্যাদা পায়। সামগ্রিকভাবে, 'ক' রাষ্ট্রের এই অলিখিত সংবিধান অত্যন্ত নমনীয় প্রকৃতির হয়ে থাকে এবং এটি দেশের পরিবর্তিত পরিস্থিতির সাথে দ্রুত খাপ খাইয়ে নিতে পারে। তবে এর প্রধান সীমাবদ্ধতা হলো এটি অনেকটা অস্পষ্ট এবং সাধারণ মানুষের পক্ষে এর সূক্ষ্ম নিয়মগুলো সবসময় মনে রাখা বা বোঝা কঠিন হয়ে পড়ে। যেহেতু এটি কোনো একটি নির্দিষ্ট দলিলে সীমাবদ্ধ নয়, তাই এর ব্যাখ্যা একেক সময় একেক রকম হওয়ার সুযোগ থাকে, যা অনেক ক্ষেত্রে প্রশাসনিক অস্থিতিশীলতা তৈরি করতে পারে।"
        },
        {
          "label": "ঘ",
          "question": "",
          "explanation": "উদ্দীপকের 'খ' রাষ্ট্রের নীতিমালাসমূহ বা লিখিত সংবিধান যুক্তরাষ্ট্রীয় সরকারের সফলতার অপরিহার্য পূর্বশর্ত। একটি যুক্তরাষ্ট্রীয় সরকার ব্যবস্থায় কেন্দ্র এবং প্রদেশের মধ্যে ক্ষমতার সুস্পষ্ট বণ্টন থাকা প্রয়োজন, যা কেবল একটি লিখিত দলিলে থাকা সম্ভব। 'খ' রাষ্ট্রে যেহেতু নীতিমালাসমূহ আইন পরিষদ কর্তৃক লিখিত আকারে গৃহীত হয়েছে, তাই সেখানে কেন্দ্রীয় সরকার এবং আঞ্চলিক সরকারগুলোর কাজের পরিধি নিয়ে কোনো বিরোধ হওয়ার সুযোগ কম থাকে। লিখিত সংবিধান না থাকলে শক্তিশালী কেন্দ্র অনেক সময় দুর্বল প্রদেশগুলোর ওপর প্রাধান্য বিস্তার করতে পারে, যা যুক্তরাষ্ট্রীয় কাঠামোর মূল স্পিরিট বা চেতনাকে নষ্ট করে দেয়। সামগ্রিকভাবে, লিখিত সংবিধান একটি রাষ্ট্রের সর্বোচ্চ আইন হিসেবে কাজ করে এবং এটি সরকারের কোনো বিভাগকেই ক্ষমতার অপব্যবহার করতে দেয় না। যুক্তরাষ্ট্রীয় ব্যবস্থায় যখন কেন্দ্র ও রাজ্যের মধ্যে কোনো আইনি জটিলতা তৈরি হয়, তখন লিখিত সংবিধানের সাহায্যেই বিচার বিভাগ তার চূড়ান্ত সমাধান দিতে পারে। এটি দেশের স্থিতিশীলতা রক্ষা করে এবং বিভিন্ন ভাষা, জাতি বা ধর্মের মানুষের মধ্যে ঐক্যের বন্ধন তৈরি করে, কারণ সবাই জানে যে তাদের অধিকার লিখিতভাবে সংরক্ষিত আছে। এর সলুশন বা চূড়ান্ত বিশ্লেষণে বলা যায়, লিখিত সংবিধান ছাড়া একটি যুক্তরাষ্ট্রীয় রাষ্ট্র কখনোই সফল হতে পারে না কারণ অস্পষ্টতা ও ক্ষমতার দ্বন্দ্ব দেশকে খণ্ডবিখণ্ড করে দিতে পারে। তাই 'খ' রাষ্ট্রের সুনির্দিষ্ট ও লিখিত নীতিমালাগুলোই সেই দেশের রাজনৈতিক সংহতি বজায় রাখার মূল চাবিকাঠি। একটি লিখিত রক্ষাকবচ হিসেবে এই সংবিধান যুক্তরাষ্ট্রীয় শাসনব্যবস্থাকে স্বচ্ছ, জবাবদিহিতামূলক এবং দীর্ঘস্থায়ী করে তোলে।"
        }
      ]
    },
    {
      "number": "6",
      "uddipok": "",
      "tag": "Din B 25",
      "sub_questions": [
        {
          "label": "ক",
          "question": "সচিবালয় কী?",
          "explanation": "সচিবালয় হলো কেন্দ্রীয় প্রশাসনের কেন্দ্রবিন্দু, যা বিভিন্ন মন্ত্রণালয়। নিয়ে গঠিত।"
        },
        {
          "label": "খ",
          "question": "",
          "explanation": "সংসদীয় সরকারব্যবস্থায় কার্যক্রম তদারকির মাধ্যমে আইনসভা শাসনবিভাগকে নিয়ন্ত্রণ করে। সংসদীয় সরকারব্যবস্থায় আইনসভা সার্বভৌম ক্ষমতার অধিকারী। শাসনবিভাগ তার কাজের জন্য আইনসভার কাছে দায়ী থাকে। প্রধানমন্ত্রীসহ মন্ত্রিসভার সদস্যরা তাদের কাজের জন্য ব্যক্তিগত এবং যৌথভাবে জাতীয় সংসদের কাছে জবাবদিহি করতে বাধ্য থাকেন। আইনসভা তথা সংসদ মুলতুবি প্রস্তাব, নিন্দা প্রস্তাব, অনাস্থা প্রস্তাব, প্রশ্ন জিজ্ঞাসা, সংসদীয় বিভিন্ন কমিটি ও সংসদে সাধারণ আলোচনার মাধ্যমে শাসনবিভাগের ওপর নিয়ন্ত্রণ প্রতিষ্ঠা করে।"
        },
        {
          "label": "গ",
          "question": "",
          "explanation": "উদ্দীপকের '?' চিহ্নিত স্থান বাংলাদেশ সরকারের বিচারবিভাগকে নির্দেশ করে। বিচারবিভাগ বাংলাদেশ সরকারের তিনটি বিভাগের অন্যতম। বিচারবিভাগ নাগরিকের মৌলিক অধিকার রক্ষা, ন্যায়বিচার নিশ্চিত করা, অপরাধীর শাস্তিবিধান এবং দুর্বলকে সবলের হাত থেকে রক্ষার জন্য গুরুত্বপূর্ণ ভূমিকা পালন করে। বিচারবিভাগ দেশের সংবিধানের রক্ষক হিসেবেও কার্যকর ভূমিকা রাখে। উদ্দীপকের ছকে মৌলিক অধিকার রক্ষা, আইনের শাসন প্রতিষ্ঠা, সংবিধানের রক্ষক, ন্যায়বিচার প্রতিষ্ঠা প্রভৃতি বিষয় উল্লেখ করা হয়েছে। এসব বৈশিষ্ট্য পূর্বে আলোচিত বিচারবিভাগের বৈশিষ্ট্যের অনুরূপ। সুতরাং বলা যায়, '?' স্থানটি বাংলাদেশ সরকারের বিচারবিভাগকেই নির্দেশ করেছে।"
        },
        {
          "label": "ঘ",
          "question": "",
          "explanation": "উদ্দীপকে নির্দেশিত বিষয় তথা বিচারবিভাগ ন্যায়বিচার প্রতিষ্ঠায় গুরুত্বপূর্ণ ভূমিকা পালন করে\"- উক্তিটি যথার্থ। বিচারবিভাগের মূলমন্ত্র হলো- দুষ্টের দমন ও শিষ্টের পালন। সমাজ ও রাষ্ট্রে ন্যায়বিচার প্রতিষ্ঠার মাধ্যমে বিচারবিভাগ এ মূলমন্ত্র অনুসরণ করে। বিচারবিভাগের নিরপেক্ষতার মাধ্যমে নাগরিকের ন্যায়বিচার প্রতিষ্ঠা ও মৌলিক অধিকার রক্ষা পায়। বিশেষ করে সরকারের গুরুত্বপূর্ণ এ বিভাগ অপরাধীকে বিচারের আওতায় এনে শাস্তি প্রদান করে এবং নিরপরাধ ব্যক্তিকে মুক্তিদানের মাধ্যমে দেশে ন্যায়বিচার প্রতিষ্ঠায় মুখ্য ভূমিকা রাখে। পাশাপাশি দুর্বলকে সবলের হাত থেকে রক্ষা করার মাধ্যমেও বিচারবিভাগ সমাজ ও রাষ্ট্রে ন্যায়বিচার প্রতিষ্ঠা করে। কোনো রাষ্ট্রে নাগরিকের মৌলিক অধিকার ক্ষুন্ন হলে ন্যায়বিচার পাওয়ার পথ ব্যাহত হয়। এ কারণে বিচারবিভাগ নাগরিকের মৌলিক অধিকার সংরক্ষণ করে থাকে। কোনো নাগরিকের মৌলিক অধিকার লঙ্ঘিত হলে তিনি বিচারবিভাগের দ্বারস্থ হতে পারেন এবং রিট আবেদন করতে পারেন কোনো নাগরিক যদি নিম্ন আদালতের রায়ে সন্তুষ্ট না হন তবে তিনি উচ্চ আদলতে আপিল করতে পারেন। তাছাড়া বিচারবিভাগ সয়োমোটো বুল জারি করে নাগরিকের অধিকার রক্ষায় ভূমিকা রাখে। বিচারবিভাগের এসব তাজ ন্যায়বিচার প্রতিষ্ঠায় অপরিহার্য ভূমিকা রাখে। উপরের আলোচনার পরিসমাপ্তিতে বলা যায়, আইনের সর্বজনীনতা প্রয়োগের মাধ্যমে বিচারবিভাগ ন্যায়বিচার প্রতিষ্ঠায় গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "আয়েশা এ বছর এইচএসসি পরীক্ষায় উত্তীর্ণ হয়। তার ১৮ বছর পূর্ণ হওয়ায় একটি সরকারি সংস্থা থেকে জাতীয় পরিচয়পত্র লাভ করে। সংস্থাটি নির্বাচনি এলাকার সীমানা নির্ধারণ করে থাকে। অপরদিকে, জনাব জামাল একটি সংগঠনের নেতা। তিনি জনগণের সমর্থন আদায়ের জন্য বিভিন্ন কর্মসূচি ঘোষণা করেন। জাতীয় নির্বাচনে তাঁর দল সংখ্যাগরিষ্ঠতা অর্জন করে সরকার গঠন করে।",
      "tag": "Din B 25",
      "sub_questions": [
        {
          "label": "ক",
          "question": "",
          "explanation": "প্রতিনিধি বাছাইয়ের প্রক্রিয়াকে নির্বাচন বলা হয়।"
        },
        {
          "label": "খ",
          "question": "",
          "explanation": "নির্বাচন পদ্ধতির একটি গুরুত্বপূর্ণ পদ্ধতি হচ্ছে \"এক ব্যক্তি, এক ভোট\" পদ্ধতি। \"এক ব্যক্তি, এক ভেট\" বর্তমানে সর্বত্র গৃহীত নীতি। এ পদ্ধতিতে একটি আাসনের জন্য যেকোনো সংখ্যক প্রার্থী প্রতিদ্ধন্দ্বিতা করতে পারেন এবং প্রত্যেক প্রান্ত বয়স্ক নাগরিক একটি করে ভোটাধিকার প্রয়োগ করতে পারেন। একবান ভোটার কেবল তার পছন্দের প্রার্থীকে একটি ভোট দিবেন। প্রতিদ্বন্দ্বী প্রার্থীদের মধ্যে যিনি বেশি ভোট পাবেন তিনি নির্বাচিত হবেন।"
        },
        {
          "label": "গ",
          "question": "",
          "explanation": "উদ্দীপকে বর্ণিত আয়েশা নির্বাচন কমিশন থেকে জাতীয় পরিচয়পত্র লাভ করে। বাংলাদেশের সংবিধানের আলোকে নির্বাচন কমিশন সুনির্দিষ্ট কার্যাবলি সম্পাদন করে। বাংলাদেশের নির্বাচন কমিশন যেসব কাজ করে থাকে, ভোটারদের পরিচয়পত্র প্রদান তার অন্যতম। বাংলাদেশের যেসব নাগরিকের বয়স ১৮ বছর পূর্ণ হয় নির্বাচন কমিশনের অধীনে তাদেরকে জাতীয় পরিচয়পত্র প্রদান করা হয়। এছাড়া নির্বাচন কমিশন নির্বাচনি এলাকার সীমানাও নির্ধারণ করে থাকে। উদ্দীপকের আয়েশার ব্যাস ১৮ বছর পূর্ণ হওয়ার পর একটি সরকারি সংস্থা তাকে জাতীয় পরিচয়পত্র প্রদান করে। সংস্থাটি নির্বাচনি এলাকার সীমানাও নির্ধারণ করে। পূর্বোক্ত আলোচনার প্রেক্ষিতে বোঝা যায়, আয়েশা' নির্বাচন কমিশন থেকে জাতীয় পরিচয়পত্র লাভ করেছে। এ সংস্থাটির কার্যাবলি সুনির্দিষ্ট ও বিস্তৃত। বাংলাদেশের সংবিধানের অনুচ্ছেদ ১১৯-এ নির্বাচন কমিশনের দায়িত্ব বর্ণনা করা হয়েছে। সাংবিধানিক এ সংস্থার দায়িত্ব হলো রাষ্ট্রপতি ও সংসদ এবং সকল স্থানীয় সরকার পরিষদ যেমন- ইউনিয়ন পরিষদ, পৌরসভা, সিটি কর্পোরেশন, উপজেলা পরিষদ, জেলা পরিষদ, পার্বত্য জেলা পরিষদ নির্বাচন পরিচালনা এবং আনুষগিক কার্যাদির সুষ্ঠু সম্পাদন। এছাড়া নির্বাচনে প্রার্থীদের মনোনয়নপত্র বাছাইকরণ, দল সম্পর্কিত নীতিমালা ও নির্বাচন পরিচালনাসংক্রান্ত নীতিমালা প্রণয়ন করাও নির্বাচন কমিশনের কাজ।"
        },
        {
          "label": "ঘ",
          "question": "",
          "explanation": "গণতন্ত্রের বিকাশে উদ্দীপকের জামালের সংগঠন অর্থাৎ রাজনৈতিক দল গুরুত্বপূর্ণ ভূমিকা পালন করে- উক্তিটি যথার্থ। রাজনৈতিক দল হচ্ছে কতগুলো নীতি ও আদর্শের ভিত্তিতে সংগঠিত একটি জনসমষ্টি, যাদের প্রধান লক্ষ্য হচ্ছে নিয়মতান্ত্রিক উপায়ে রাষ্ট্রক্ষমতা লাভকরে সরকার গঠন করা। উদ্দীপকের জামালের সংগঠন জনগণের সমর্থন আদায়ের জন্য বিভিন্ন কর্মসূচি ঘোষণা করে এবং জাতীয় নির্বাচনে সংখ্যাগরিষ্ঠতা অর্জন করার মাধ্যমে সরকার গঠন করে। অর্থাৎ জামাল রাজনৈতিক দলের সদস্য। গণতন্ত্রের বিকাশে রাজনৈতিক দলের গুরুত্ব অপরিসীম। রাজনৈতিক দলই জনগণের মতামতকে সুসংগঠিত করে এবং জনগণের মধ্যে রাজনৈতিক চেতনার বিকাশ ঘটায়। রাজনৈতিক দল সদস্য ও নেতাদেরকে গণতান্ত্রিক আচার-আচরণে অভ্যস্ত হতে শেখায়। সুষ্ঠু ও নিরপেক্ষ নির্বাচনের মাধ্যমে গণতান্ত্রিক শাসনব্যবস্থায় সরকার গঠন করা হয়। রাজনৈতিক দলের অংশগ্রহণ ছাড়া এ নির্বাচন সম্ভব নয়। এছাড়া সরকারের কার্যকলাপের গঠনমূলক সমালোচনা ও পরামর্শ দানের মাধ্যমে বিরোধী দল সরকারকে সঠিক পথে পরিচালিত হতে সাহায্য করে। বিরোধী রাজনৈতিক দল বিভিন্ন কর্মসূচির মাধ্যমে জনসমর্থন বৃদ্ধি করার চেষ্টা করে। ফলে রাষ্ট্রীয় ব্যবস্থায় গণতান্ত্রিক কর্মসূচি অব্যাহত থাকে। সর্বোপরি দেশের নাগরিকদের সুনাগরিক হিসেবে গড়ে তোলার ওপর গণতন্ত্রের সঠিক বিকাশ নির্ভর করে। রাজনৈতিক দল বিভিন্ন কর্মসূচি, সভা, সেমিনার, বক্তৃতা, মিছিল, প্রচার-প্রচারণা ইত্যাদির মাধ্যমে নাগরিকদের রাজনৈতিক শিক্ষা দিয়ে সুনাগরিক হতে সাহায্য করে। তাই বলা যায়, গণতান্ত্রিক ব্যবস্থার বিকাশে রাজনৈতিক দলের গুরুত্ব অপরিসীম।"
        }
      ]
    },
    {
      "number": "8",
      "uddipok": "জনাব আশিকের প্রতিষ্ঠানটি ৯ জন সাধারণ সদস্য ৩ জন মহিলা সদস্য নিয়ে গঠিত। অন্যদিকে, জনাব সিকান্দার অন্য আরেকটি প্রতিষ্ঠানের নির্বাচিত জনপ্রতিনিধি। উক্ত প্রতিষ্ঠানের সংখ্যা ৩৩০টি। প্রতিষ্ঠানটি সরকারি বরাদ্ধ ছাড়াও অন্য উৎস থেকে আয় করে।",
      "tag": "Din B 25",
      "sub_questions": [
        {
          "label": "ক",
          "question": "",
          "explanation": "সমগ্র রাষ্ট্রকে বিভিন্ন অঞ্চলে বিভক্ত করে ক্ষুদ্রতর পরিসরে কেন্দ্রীয় অথবা প্রাদেশিক সরকারের অধীনে অর্পিত দায়িত্ব পালনকারী প্রতিষ্ঠানকে স্থানীয় সরকার বলে।"
        },
        {
          "label": "খ",
          "question": "",
          "explanation": "গ্রাম আদালত হলো বাংলাদেশের বিচার ব্যবস্থার সর্বনিম্ন আদালত। ইউনিয়ন পরিষদের আওতায় গ্রাম আদালত গঠিত হয়। গ্রামাঞ্চলের ছোট ছোট বিরোধ ও বিবাদের সহজ এবং দ্রুত নিষ্পত্তি এর উদ্দেশ্যে। আইন অনুযায়ী ইউনিয়ন পরিষদের চেয়ারম্যান ও বিবদমান দুই গ্রুপের দুইজন করে মোট ৫ জনকে নিয়ে গ্রাম আদালত গঠিত হয়। গ্রাম আদালত একজন ব্যক্তিকে অনধিক ৭৫ হাজার টাকা জরিমানা করতে পারে কিন্তু কোনো ব্যক্তিকে শাস্তি দিতে পারে না। গ্রাম আদালতে কোনো আইনজীবীর সহায়তা ছাড়াই ছোটো ছোটো বিরোধের নিষ্পত্তি হওয়ায় অর্থ ব্যয়ের প্রয়োজন হয় না।"
        },
        {
          "label": "গ",
          "question": "",
          "explanation": "উদ্দীপকের জনাব আশিক স্থানীয় সরকারের সর্বনিম্ন স্তর ইউনিয়ন পরিষদের প্রতিনিধিত্ব করেন। ইউনিয়ন পরিষদ ১০-১৫টি গ্রাম নিয়ে গঠিত হয়। ইউনিয়ন পরিষদে এক জন নির্বাচিত চেয়ারম্যান, ৯টি ওয়ার্ড থেকে ৯ জন নির্বাচিত সাধারণ সদস্য ও ৩ জন নির্বাচিত নারী সদস্য রয়েছেন। একটি ইউনিয়ন ৯টি ওয়ার্ডে বিভক্ত। নারী সদস্যরা প্রতি ৩ ওয়ার্ডে একজন এই ভিত্তিতে জনগণের সরাসরি ভোটে নির্বাচিত হন। উদ্দীপকে বলা হয়েছে, জনাব আশিকের প্রতিষ্ঠানটি ৯ জন সাধারণ সদস্য এবং ৩ জন নারী সদস্য নিয়ে গঠিত। পূর্বোক্ত আলোচনার ভিত্তিতে বলা যায়, জনাব আশিক ইউনিয়ন পরিষদের প্রতিনিধিত্ব করেন।"
        },
        {
          "label": "ঘ",
          "question": "",
          "explanation": "শহর এলাকার সমস্যার সমাধান ও উন্নয়নে সিকান্দারের প্রতিষ্ঠান তথা পৌরসভা গুরুত্বপূর্ণ ভূমিকা পালন করে\" উক্তিটি যথার্থ। উদ্দীপকের জনাব সিকান্দারের প্রতিষ্ঠানের ক্ষেত্রে বলা হয়েছে, এর সংখ্যা ৩৩০টি এবং এটি সরকারি বরাদ্দ ছাড়াও অন্য উৎস থেকে আয় করে। এসব তথ্য পৌরসভাকে নির্দেশ করে। কারণ বাংলাদেশের পৌরসভার সংখ্যাও ৩৩০টি এবং পৌরসভা সরকারি বরাদ্দের বাইরে আরও কিছু উৎস থেকেও আয় করে। 'শহরের জনগণের স্থানীয় বহুবিধ সমস্যার সমাধান এবং উন্নয়নমূলক কাজের দায়িত্ব পৌরসভার ওপর অর্পিত। পৌরসভা পৌর এলাকায় শিক্ষা বিস্তারের জন্য শিক্ষাপ্রতিষ্ঠান স্থাপন, শিক্ষাপ্রতিষ্ঠানের উন্নয়নের জন্য অনুদান প্রদান, হোস্টেল নির্মাণ, মেধাবী ও দরিদ্র শিক্ষার্থীদের বৃত্তি প্রদান এবং পাঠাগার স্থাপন করে। এটি শহরের জনস্বাস্থ্য রক্ষামূলক কাজও সম্পন্ন করে। এজন্য হাসপাতাল, মাতৃসদন প্রভৃতি নির্মাণ ও পরিচালনার ব্যবস্থা করে। পাশাপাশি এটি পৌর এলাকার পরিবেশ উন্নয়ন ও জনগণের বিনোদনের জন্য উদ্যান নির্মাণ, মিলনায়তন স্থাপন করে। এছাড়া সুপরিকল্পিত শহর গড়া এবং পরিবেশের ভারসাম্য রক্ষার জন্য পৌরসভা মহাপরিকল্পনা গ্রহণ ও বাস্তবায়ন করে। বিশেষ করে পরিকল্পিত শহর গড়ার জন্য পৌরসভা নিয়ম মেনে বাড়িঘর নির্মাণের অনুমতি দেয়। পাশাপাশি অননুমোদিত ও বেআইনি নির্মাণ ভেঙে দেয়। উপরের আলোচনার পরিসমাপ্তিতে বলা যায়, শহর এলাকার স্থানীয় স্বায়ত্তশাসিত প্রতিষ্ঠান হিসেবে পৌরসভা উল্লিখিত কাজের মাধ্যমে সংশ্লিষ্ট এলাকার নানাবিধ সমস্যার সমাধান ও উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "জনাব ওমর একজন NGO কর্মী। পুত্র সন্তানের আশায় তার স্ত্রী চারটি কন্যা সন্তানের জন্ম দেয়। মেয়েদের নিরাপত্তার কথা চিন্তা করে তাদেরকে অল্প বয়সে বিয়ে দিয়ে দেন। অপরদিকে, জনাব ফরহাদ পরিবারের সদস্যদের খাদ্যের চাহিদা পূরণের জন্য মুরগি ও কবুতর পালন করেন এবং বিভিন্ন রকমের সবজি চাষ করেন। এলাকার মানুষ তার কাছ থেকে ফরমালিন মুক্ত সবজি ক্রয় করে।",
      "tag": "Din B 25",
      "sub_questions": [
        {
          "label": "ক",
          "question": "",
          "explanation": "প্রাকৃতিক বা মানবসৃষ্ট কারণে পরিবেশের ভারসাম্য নষ্ট হয়ে যখন জনজীবন, সম্পদ ও প্রকৃতির ব্যাপক ক্ষয়ক্ষতি হয়, তাকে পরিবেশগত দুর্যোগ বলে।"
        },
        {
          "label": "খ",
          "question": "",
          "explanation": "সম্পূর্ণ সাক্ষরতা আন্দোলন (Total Literacy Campaign) হলো একটি এলাকা বা দেশের নিরক্ষরতা দূর করে শতভাগ মানুষকে অক্ষরজ্ঞান সম্পন্ন করে গড়ে তোলার একটি সামাজিক ও সরকারি উদ্যোগ। এই আন্দোলনের মাধ্যমে নির্দিষ্ট বয়সের সকল মানুষকে লিখন, পঠন ও সাধারণ হিসাবনিকাশ করার দক্ষতা প্রদান করা হয়। এটি কেবল শিক্ষা প্রসারের কাজ নয়, বরং নাগরিককে সচেতন করে তোলা এবং দক্ষ জনশক্তি তৈরির একটি শক্তিশালী মাধ্যম, যা দারিদ্র্য বিমোচনে গুরুত্বপূর্ণ ভূমিকা রাখে।"
        },
        {
          "label": "গ",
          "question": "",
          "explanation": "জনাব ওমরের মনমানসিকতার মধ্যে জনসংখ্যা বৃদ্ধির অন্যতম সামাজিক কারণ 'পুত্র সন্তানের আকাঙ্ক্ষা' ফুটে উঠেছে। আমাদের দেশের অনেক পরিবারে বংশ রক্ষা বা শেষ বয়সে আশ্রয়ের আশায় পুত্র সন্তানকে অপরিহার্য মনে করা হয়। উদ্দীপকে জনাব ওমর একজন এনজিও কর্মী হওয়া সত্ত্বেও পুত্র সন্তানের আশায় তাঁর স্ত্রীর মাধ্যমে একে একে চারটি কন্যা সন্তানের জন্ম দিয়েছেন। এই ধরনের প্রথাগত ও কুসংস্কারাচ্ছন্ন মানসিকতা পরিবারের আকার বৃদ্ধি করে এবং পরোক্ষভাবে দেশের জনসংখ্যা বৃদ্ধিতে বড় ভূমিকা পালন করে। সামগ্রিকভাবে, পুত্র সন্তানের প্রতি এই অতি-আগ্রহ লিঙ্গ বৈষম্য তৈরি করে এবং নারীদের প্রজনন স্বাস্থ্যের ওপর নেতিবাচক প্রভাব ফেলে। অতিরিক্ত সন্তান জন্ম দেওয়ার ফলে পরিবারের ওপর অর্থনৈতিক চাপ সৃষ্টি হয়, যা উদ্দীপকে জনাব ওমরকে তাঁর মেয়েদের নিরাপত্তাহীনতার অজুহাতে অল্প বয়সে বিয়ে (বাল্যবিবাহ) দিতে বাধ্য করেছে। এই চক্রাকার সামাজিক সমস্যাগুলো মূলত শিক্ষার অভাব ও ভুল দৃষ্টিভঙ্গির কারণে তৈরি হয়। সুতরাং, জনাব ওমরের এই পুত্রপ্রীতি কেবল একটি পারিবারিক বিষয় নয়, বরং এটি জাতীয় পর্যায়ে জনসংখ্যা বিস্ফোরণের একটি অন্যতম মনস্তাত্ত্বিক কারণ।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি জনাব ফরহাদ সাহেবের নেওয়া পদক্ষেপগুলো ব্যক্তি ও স্থানীয় পর্যায়ে খাদ্য নিরাপত্তা অর্জনে অত্যন্ত সহায়ক ও অনুকরণীয় ভূমিকা পালন করে। খাদ্য নিরাপত্তার তিনটি প্রধান দিক হলো—খাদ্যের সহজলভ্যতা, ক্রয়ক্ষমতা এবং খাদ্যের পুষ্টিমান ও নিরাপত্তা। জনাব ফরহাদ মুরগি ও কবুতর পালনের মাধ্যমে আমিষের যোগান দিচ্ছেন এবং নিজের উৎপাদিত সবজির মাধ্যমে ভিটামিন ও খনিজ লবণের চাহিদা পূরণ করছেন। তাঁর উৎপাদিত পণ্যগুলো 'ফরমালিন মুক্ত' হওয়ায় তা জনস্বাস্থ্যের জন্য নিরাপদ, যা খাদ্য নিরাপত্তার একটি অপরিহার্য শর্ত। যখন মানুষ ঘরোয়াভাবে বা স্থানীয় পর্যায়ে এমন উৎপাদন করে, তখন বাজারের ওপর নির্ভরতা কমে এবং পুষ্টিকর খাদ্যের সংস্থান নিশ্চিত হয়। সামগ্রিকভাবে, ফরহাদ সাহেবের এই উদ্যোগ 'বসতবাড়িতে সবজি চাষ' ও 'পারিবারিক খামার' ব্যবস্থার একটি চমৎকার উদাহরণ, যা জাতীয় খাদ্য নীতিতেও গুরুত্ব দেওয়া হয়েছে। ফরমালিন ও রাসায়নিক মুক্ত সবজি বিক্রির মাধ্যমে তিনি এলাকার মানুষের জন্য স্বাস্থ্যসম্মত খাবারের নিশ্চয়তা দিচ্ছেন। এই ধরনের ছোট ছোট স্বনির্ভর উদ্যোগ সারা দেশে ছড়িয়ে পড়লে বিষমুক্ত খাদ্য উৎপাদন বাড়বে এবং জনগণের গড় আয়ু ও কর্মক্ষমতা বৃদ্ধি পাবে। এটি কেবল একটি আয়বর্ধক কাজ নয়, বরং একটি টেকসই খাদ্য ব্যবস্থা গড়ে তোলার প্রাথমিক ধাপ। চূড়ান্ত সমাধান হিসেবে বলা যায় যে, খাদ্যের গুণমান নিশ্চিত করা এবং পুষ্টির চাহিদা মেটানোই হলো প্রকৃত খাদ্য নিরাপত্তা। জনাব ফরহাদ তাঁর পরিশ্রম ও সচেতনতার মাধ্যমে যে নিরাপদ খাদ্যের সংস্থান করেছেন, তা পুষ্টিহীনতা দূর করতে ও সুস্থ সবল জাতি গঠনে সরাসরি ভূমিকা রাখছে। সুতরাং, ফরহাদ সাহেবের পদক্ষেপটি খাদ্য নিরাপত্তা অর্জনে একটি অত্যন্ত কার্যকর ও সময়োপযোগী সমাধান হিসেবে স্বীকৃত।"
        }
      ]
    },
    {
      "number": "10",
      "uddipok": "M' সংস্থাটির প্রথম সম্মেলন ঢাকায় অনুষ্ঠিত হয়, যার সদর দপ্তর কাঠমান্ডুতে। সংস্থাটির বর্তমান সদস্য সংখ্যা-৮। অপরদিকে, 'K' নামক সংস্থাটির প্রথম সম্মেলন শুরু হয় মরক্কোর রাজধানী রাবাতে। যার সদর দপ্তর সৌদি আরবের জেদ্দায়। এর সদস্য সংখ্যা-৫৭।",
      "tag": "Din B 25",
      "sub_questions": [
        {
          "label": "ক",
          "question": "",
          "explanation": "জাতিসংঘের প্রশাসনিক বিভাগ হলো সচিবালয় (Secretariat)।"
        },
        {
          "label": "খ",
          "question": "",
          "explanation": "কমনওয়েলথ মূলত ব্রিটিশ উপনিবেশ ছিল এমন স্বাধীন রাষ্ট্রগুলোর মধ্যে পারস্পরিক সহযোগিতা ও সংহতি বৃদ্ধির উদ্দেশ্যে গঠিত হয়েছে। এর প্রধান উদ্দেশ্য হলো সদস্য দেশগুলোর মধ্যে গণতন্ত্র, মানবাধিকার, আইনের শাসন এবং অর্থনৈতিক সমৃদ্ধি নিশ্চিত করা। এছাড়াও সামাজিক, সাংস্কৃতিক ও শিক্ষা ক্ষেত্রে উন্নয়নমূলক কর্মকাণ্ডে একে অপরকে সহায়তা প্রদান করা এবং বিশ্বশান্তি রক্ষায় সম্মিলিত ভূমিকা রাখা এই সংস্থার অন্যতম লক্ষ্য।"
        },
        {
          "label": "গ",
          "question": "উদ্দীপকের 'M' সংস্থাটির সাথে তোমার পাঠ্যবইয়ের কোন সংস্থার সাথে মিল রয়েছে? ব্যাখ্যা করো।",
          "explanation": "উদ্দীপকের 'M' সংস্থাটির সাথে আমার পাঠ্যবইয়ের দক্ষিণ এশীয় আঞ্চলিক সহযোগিতা সংস্থা বা সার্ক (SAARC)-এর মিল রয়েছে। সার্ক হলো দক্ষিণ এশিয়ার আটটি দেশের একটি আঞ্চলিক অর্থনৈতিক ও রাজনৈতিক সংগঠন। উদ্দীপকে যেমন বলা হয়েছে, এই সংস্থাটির প্রথম সম্মেলন ১৯৮৫ সালে বাংলাদেশের রাজধানী ঢাকায় অনুষ্ঠিত হয়েছিল। এর সচিবালয় বা সদর দপ্তর নেপালের রাজধানী কাঠমান্ডুতে অবস্থিত এবং বর্তমানে এর সদস্য সংখ্যা ৮ (বাংলাদেশ, ভারত, পাকিস্তান, নেপাল, ভুটান, শ্রীলঙ্কা, মালদ্বীপ ও আফগানিস্তান)। এই ভৌগোলিক ও প্রশাসনিক বৈশিষ্ট্যগুলো সরাসরি সার্ককে নির্দেশ করে। সামগ্রিকভাবে, সার্কের মূল লক্ষ্য হলো দক্ষিণ এশিয়ার মানুষের জীবনযাত্রার মান উন্নয়ন এবং সদস্য দেশগুলোর মধ্যে যৌথ আত্মনির্ভরশীলতা বৃদ্ধি করা। এটি কৃষি, শিক্ষা, স্বাস্থ্য ও গ্রামীণ উন্নয়নের মতো বিভিন্ন গুরুত্বপূর্ণ খাতে পারস্পরিক সহযোগিতার ক্ষেত্র হিসেবে কাজ করে। উদ্দীপকের তথ্যগুলো সার্কের প্রতিষ্ঠার ইতিহাস ও বর্তমান কাঠামোর সাথে হুবহু মিলে যায়।"
        },
        {
          "label": "ঘ",
          "question": "",
          "explanation": "উদ্দীপকের 'K' সংস্থাটি হলো ওআইসি (OIC) বা ইসলামী সহযোগিতা সংস্থা, যার সাথে বাংলাদেশের সম্পর্ক অত্যন্ত ঘনিষ্ঠ, ভ্রাতৃত্বপূর্ণ এবং ঐতিহাসিক। ১৯৬৯ সালে মরক্কোর রাবাতে এই সংস্থার যাত্রা শুরু হয় এবং এর সদর দপ্তর সৌদি আরবের জেদ্দায় অবস্থিত। ১৯৭৪ সালে লাহোরে অনুষ্ঠিত ওআইসি-র দ্বিতীয় শীর্ষ সম্মেলনে জাতির পিতা বঙ্গবন্ধু শেখ মুজিবুর রহমানের অংশগ্রহণের মাধ্যমেই বাংলাদেশ এই সংস্থার সদস্যপদ লাভ করে। সদস্য হওয়ার পর থেকে বাংলাদেশ মুসলিম উম্মাহর ঐক্য ও সংহতি রক্ষায় অগ্রণী ভূমিকা পালন করে আসছে। বিশেষ করে ১৯৭৮ সালে বাংলাদেশ ওআইসি-র সদস্যপদ লাভ করার পর ১৯৮৩ সালে ঢাকায় ওআইসি পররাষ্ট্রমন্ত্রী পর্যায়ের সম্মেলন অনুষ্ঠিত হয়। সামগ্রিকভাবে, বাংলাদেশের অর্থনৈতিক ও শিক্ষাগত উন্নয়নে ওআইসি-র অবদান অপরিসীম। গাজীপুরে অবস্থিত ইসলামিক ইউনিভার্সিটি অফ টেকনোলজি (IUT) ওআইসি-র একটি অন্যতম অঙ্গপ্রতিষ্ঠান, যা বাংলাদেশে কারিগরি শিক্ষা প্রসারে কাজ করছে। এছাড়াও উন্নয়নমূলক কর্মকাণ্ডে ইসলামিক ডেভেলপমেন্ট ব্যাংক (IDB) বাংলাদেশকে নিয়মিত ঋণ ও অনুদান প্রদান করে। ফিলিস্তিন ইস্যুসহ মুসলিম বিশ্বের যেকোনো সংকটে বাংলাদেশ ওআইসি-র প্ল্যাটফর্ম ব্যবহার করে জোরালো প্রতিবাদ ও সমর্থন জানিয়ে আসছে। চূড়ান্ত সমাধান হিসেবে বলা যায় যে, ওআইসি-র মাধ্যমে বাংলাদেশ মুসলিম রাষ্ট্রগুলোর সাথে যেমন সুসম্পর্ক বজায় রাখছে, তেমনি আন্তর্জাতিক শ্রম বাজারে আমাদের জনশক্তি রপ্তানি ও বৈদেশিক মুদ্রা অর্জনেও এই সংস্থাটি গুরুত্বপূর্ণ ভূমিকা রাখছে। সুতরাং, সাংস্কৃতিক ঐতিহ্য, ধর্মীয় মূল্যবোধ এবং অর্থনৈতিক স্বার্থের বিচারে 'K' সংস্থা বা ওআইসি-র সাথে বাংলাদেশের সম্পর্ক সত্যিই অত্যন্ত গভীর ও তাৎপর্যপূর্ণ।"
        }
      ]
    },
    {
      "number": "1",
      "uddipok": "ছক-১: দল প্রাপ্ত আসন A ৯ B ২২৩ ছক-২: দল প্রাপ্ত আসন X ১৬৭ Y ৮৮",
      "tag": "Din B 25",
      "sub_questions": [
        {
          "label": "ক",
          "question": "",
          "explanation": "মাতৃভাষা বাংলার মর্যাদা রক্ষা এবং রাষ্ট্রভাষা হিসেবে প্রতিষ্ঠার লক্ষ্যে ১৯৪৮ থেকে ১৯৫২ সাল পর্যন্ত যে আন্দোলন সংগঠিত হয়েছিল, তাকে ভাষা আন্দোলন বলা হয়।"
        },
        {
          "label": "খ",
          "question": "",
          "explanation": "অসহযোগ আন্দোলন হলো কোনো নির্দিষ্ট লক্ষ্য অর্জনে বা শোষণের বিরুদ্ধে সরকারের সাথে সব ধরনের সহযোগিতা বন্ধ করে দেওয়া। ১৯৭১ সালের ২রা মার্চ থেকে ২৫শে মার্চ পর্যন্ত বঙ্গবন্ধু শেখ মুজিবুর রহমানের আহ্বানে তৎকালীন পূর্ব পাকিস্তানে এই আন্দোলন চলে। এর মূল উদ্দেশ্য ছিল পাকিস্তান সরকারকে কোনো প্রকার কর না দেওয়া, অফিস-আদালত বন্ধ রাখা এবং সরকারি নির্দেশ অমান্য করে বাঙালির স্বায়ত্তশাসনের দাবি আদায় করা। এটি ছিল চূড়ান্ত স্বাধীনতার যুদ্ধের একটি মানসিক ও সাংগঠনিক প্রস্তুতি।"
        },
        {
          "label": "গ",
          "question": "",
          "explanation": "উদ্দীপকের ছক-১ দ্বারা পাকিস্তান আমলের ১৯৫৪ সালের পূর্ববঙ্গ প্রাদেশিক পরিষদ নির্বাচনের কথা বলা হয়েছে। এই নির্বাচনে মুসলিম লীগের শোচনীয় পরাজয় এবং যুক্তফ্রন্টের বিশাল বিজয়ের চিত্র ফুটে উঠেছে। নিচে এর বিস্তারিত ব্যাখ্যা দেওয়া হলো: যুক্তফ্রন্ট গঠন: ১৯৫২ সালের ভাষা আন্দোলনের পর বাঙালির মধ্যে যে জাতীয়তাবাদের উন্মেষ ঘটে, তার রাজনৈতিক প্রতিফলন ছিল এই নির্বাচন। মুসলিম লীগকে পরাজিত করার লক্ষ্যে আওয়ামী মুসলিম লীগ, কৃষক শ্রমিক পার্টি, নেজামে ইসলাম ও গণতন্ত্রী দল মিলে 'যুক্তফ্রন্ট' গঠন করে। নির্বাচনী ফলাফল: উদ্দীপকের ছকে 'B' দল অর্থাৎ যুক্তফ্রন্ট ২২৩টি আসন (স্বতন্ত্রসহ) লাভ করে নিরঙ্কুশ জয়ী হয়। অন্যদিকে 'A' দল অর্থাৎ তৎকালীন শাসক দল মুসলিম লীগ মাত্র ৯টি আসন পায়। এই ফলাফল ছিল মুসলিম লীগের দীর্ঘদিনের দুঃশাসনের বিরুদ্ধে একটি গণভোটের মতো। ২১ দফা ইশতেহার: যুক্তফ্রন্টের এই বিজয়ের মূলে ছিল তাদের ঘোষিত '২১ দফা' কর্মসূচি, যেখানে বাংলাকে রাষ্ট্রভাষা করা এবং পূর্ব বাংলার স্বায়ত্তশাসনের দাবি প্রধান ছিল। এই নির্বাচন প্রমাণ করেছিল যে, বাঙালি জাতি পাকিস্তান সৃষ্টির পর থেকে শাসকগোষ্ঠীর বিমাতাসুলভ আচরণ এবং শোষণ থেকে মুক্তি পেতে রাজনৈতিকভাবে ঐক্যবদ্ধ হয়েছে। এটিই ছিল পাকিস্তানের সংসদীয় ইতিহাসে মুসলিম লীগের পতনের শুরু।"
        },
        {
          "label": "ঘ",
          "question": "ছক-২ এর নির্বাচনি ফলাফল বাংলাদেশের স্বাধীনতা যুদ্ধকে ত্বরান্বিত করে। উক্তিটি বিশ্লেষণ করো।",
          "explanation": "উদ্দীপকের ছক-২ এর নির্বাচনী ফলাফল (আওয়ামী লীগের ১৬৭টি আসন লাভ) বাংলাদেশের স্বাধীনতা যুদ্ধকে সরাসরি ত্বরান্বিত করেছিল। উক্তিটি নিচে বিশ্লেষণপূর্বক মূল্যায়ন করা হলো: ১. নিরঙ্কুশ সংখ্যাগরিষ্ঠতা ও বৈধতা: ১৯৭০ সালের নির্বাচনে আওয়ামী লীগ জাতীয় পরিষদে পূর্ব পাকিস্তানের ১৬৯টি আসনের মধ্যে ১৬৭টি আসন লাভ করে। এই বিপুল বিজয়ের ফলে বঙ্গবন্ধু শেখ মুজিবুর রহমান এবং আওয়ামী লীগ বাঙালির একমাত্র বৈধ প্রতিনিধি হিসেবে বিশ্ব স্বীকৃতি পায়। এর ফলে বাঙালির স্বায়ত্তশাসনের দাবি (৬ দফা) এক আইনি ভিত্তি লাভ করে। ২. পাকিস্তানি শাসকগোষ্ঠীর ষড়যন্ত্র: নির্বাচনের ফলাফল অনুযায়ী বঙ্গবন্ধুর হাতে ক্ষমতা হস্তান্তর করার কথা ছিল। কিন্তু প্রেসিডেন্ট ইয়াহিয়া খান এবং পশ্চিম পাকিস্তানের নেতা জুলফিকার আলী ভুট্টো (ছক-২ এর 'Y' দল—পিপলস পার্টি যারা ৮৮টি আসন পেয়েছিল) ক্ষমতা হস্তান্তরে টালবাহানা ও ষড়যন্ত্র শুরু করেন। এই ষড়যন্ত্রই বাঙালিকে বুঝতে সাহায্য করে যে, পাকিস্তান কাঠামোর মধ্যে মুক্তি সম্ভব নয়। ৩. অসহযোগ আন্দোলন ও ৭ই মার্চের ভাষণ: ক্ষমতা হস্তান্তরের দাবিতে বঙ্গবন্ধু অসহযোগ আন্দোলনের ডাক দেন। আলোচনার নামে সময়ক্ষেপণ করে পাকিস্তানিরা যখন অস্ত্রবোঝাই জাহাজ আনছিল, তখন বঙ্গবন্ধু ৭ই মার্চের ঐতিহাসিক ভাষণের মাধ্যমে বাঙালির চূড়ান্ত যুদ্ধের প্রস্তুতি নেওয়ার নির্দেশ দেন। ৪. গণহত্যার সূচনা ও সশস্ত্র যুদ্ধ: যখন রাজনৈতিক সমাধানের সকল পথ পাকিস্তানিরা বন্ধ করে দিয়ে ২৫শে মার্চ কালরাত্রে 'অপারেশন সার্চলাইট' নামে গণহত্যা শুরু করে, তখন এই নির্বাচনী বিজয়ই বাঙালিকে সশস্ত্র যুদ্ধে ঝাঁপিয়ে পড়ার নৈতিক শক্তি দেয়। ১৬৭টি আসনে জয়ী জনপ্রতিনিধিদের নিয়ে গঠিত 'মুজিবনগর সরকার' এই যুদ্ধের নেতৃত্ব দেয়। ১৯৭০ সালের নির্বাচনে আওয়ামী লীগের এই ভূমিধস বিজয় না হলে মুক্তিযুদ্ধ বিশ্ব দরবারে স্রেফ একটি 'বিচ্ছিন্নতাবাদী আন্দোলন' হিসেবে চিহ্নিত হতে পারত। কিন্তু এই ফলাফলই প্রমাণ করেছে যে, এ যুদ্ধ ছিল একটি নির্বাচিত জনপ্রতিনিধিদের নেতৃত্বে পরিচালিত জনগণের যুদ্ধ। তাই ছক-২ এর ফলাফলই বাংলাদেশের স্বাধীনতা যুদ্ধের মূল অনুঘটক হিসেবে কাজ করেছে।"
        }
      ]
    }
  ]
}