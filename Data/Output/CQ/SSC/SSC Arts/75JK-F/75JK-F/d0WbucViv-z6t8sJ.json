{
  "title": "সিলেট বোর্ড ২০২৪",
  "subtitle": "পৌরনীতি ও নাগরিকতা (10)",
  "questions": [
    {
      "number": "1",
      "uddipok": "পরেশ ও সুরেশ দুই ভাই। পরেশ মেধাবী হওয়ায় ভালো চাকরি পায়। তার ইচ্ছা সন্তানদের তার মতো করে গড়ে তোলা। তাই অবসর সময়ে বিদ্যালয় থেকে শিক্ষকদের দেওয়া বাড়ির কাজে সন্তানদের সহযোগিতা করে। অন্যদিকে সুরেশ অল্প মেধাবী হওয়ায় যুব উন্নয়ন' সংস্থা থেকে প্রশিক্ষণ নিয়ে ছোট আকারের একটি গরুর খামার তৈরি করে। এখন সেটি বৃদ্ধি পায় এবং অনেক লোকের কর্মসংস্থানের ব্যবস্থা হয়।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "সামাজিক চুক্তি মতবাদের মূল কথা হলো- সমাজে বসবাসকারী জনগণের পারস্পরিক চুক্তির মাধ্যমে রাষ্ট্রের জন্ম হয়েছে।"
        },
        {
          "label": "খ",
          "question": "",
          "explanation": "রাষ্ট্র পরিচালনার গুরুত্বপূর্ণ উপাদান সরকার। সরকার ব্যতীত রাষ্ট্র গঠিত হতে পারে না। রাষ্ট্রের যাবতীয় কার্যাবলি সরকারের মাধ্যমে পরিচালিত হয়। সরকার তার তিনটি বিভাগ, যথা-আইনবিভাগ, শাসনবিভাগ ও বিচারবিভাগের মাধ্যমে রাষ্ট্রের যাবতীয় কার্যাবলি পরিচালনা করে থাকে। সকল রাষ্ট্রের সরকারের গঠন একই হলেও সরকারের রূপ রাষ্ট্রভেদে ভিন্ন হয়ে থাকে। যেমন- বাংলাদেশে সংসদীয় সরকার, আবার মার্কিন যুক্তরাষ্ট্রে রাষ্ট্রপতি শাসিত সরকার প্রচলিত।"
        },
        {
          "label": "গ",
          "question": "",
          "explanation": "উদ্দীপকের পরেশের কাজটি পরিবারের শিক্ষামূলক কার্যাবলির সাথে সম্পৃক্ত। পরিবারকে সমাজজীবনের শাশ্বত বিদ্যালয় বলা হয়। পরিবারেই একটি শিশু বর্ণমালার সাথে পরিচিত হয়। মা-বাবা, ভাই-বোন ও পরিবারের অন্যান্য সদস্যের পারস্পরিক সহায়তায় সততা, শিষ্টাচার, উদারতা, নিয়মানুবর্তিতা ইত্যাদি মানবিক গুণ শিক্ষা লাভের প্রথম সুযোগ ঘটে পরিবারে। এগুলো পরিবারের শিক্ষামূলক কাজ। আর সন্তানের জীবনে পরিবারের শিক্ষামূলক কাজের গুরুত্ব অপরিসীম।উদ্দীপকে বলা হয়েছে, মেধাবী পরেশের ইচ্ছা সন্তানদের তার মতো করে গড়ে তোলা। এ কারণে তার অবসর-সময়ে বিদ্যালয় থেকে শিক্ষকদের দেওয়া বাড়ির কাজে সন্তানদের সহযোগিতা করে। এখানে পরিবারের শিক্ষামূলক কাজ প্রতিফলিত হয়েছে। কেননা সন্তানদের লেখাপড়ায় সাহায্য করা শিক্ষামূলক কাজের অন্তর্ভুক্ত। তাই বলা যায়, পরেশের কাজটি পরিবারের শিক্ষামূলক কাজ বলে পরিগণিত হবে।"
        },
        {
          "label": "ঘ",
          "question": "",
          "explanation": "উদ্দীপকের সুরেশের কর্মকান্ড পরিবারের সদস্যদের বিভিন্ন চাহিদা পূরণে ভূমিকা রাখে। যেসব কাজের মাধ্যমে পরিবারের সদস্যদের ভরণপোষণের ব্যবস্থা করা হয় সেগুলোই পরিবারের অর্থনৈতিক কাজ। পরিবারের কর্মক্ষম সদস্যরা বিভিন্নভাবে অর্থ উপার্জনের মাধ্যমে বাড়ির সবার জন্য খাদ্য, বস্তু, বাসস্থান, শিক্ষা, চিকিৎসা ইত্যাদির চাহিদা পূরণ করে। আদিম সমাজেও পরিবারকে কেন্দ্র করেই খাদ্যসংগ্রহ, পশু-পাখি শিকার এবং পরবর্তী সময়ে কৃষিকাজ, পশুপালন ইত্যাদি অর্থনৈতিক কাজ করা হতো। সভ্যতার অগ্রগতিতে বিজ্ঞান ও প্রযুক্তির ব্যাপক উন্নতির ফলে পরিবারের অর্থনৈতিক কাজের আওতা ও ধরনে অনেক পরিবর্তন এসেছে। বর্তমানে পরিবারের সদস্যরা অফিস-আদালত, কলকারখানাসহ নানাবিধ প্রতিষ্ঠানে চাকরি এবং ব্যবসাসহ আত্মকর্মসংস্থানের মাধ্যমেও আয় করছে। উদ্দীপকে দেখা যায়, সুরেশ 'যুব উন্নয়ন' সংস্থা থেকে প্রশিক্ষণ নিয়ে ছোট আকারের একটি গরুর খামার তৈরি করে। সেটি বৃদ্ধি পায় এবং অনেক লোকের কর্মসংস্থানের ব্যবস্থা করে। সুরেশের এই কাজটি পরিবারের অর্থনেতিক কাজের সাথে সাদৃশ্যপূর্ণ, যা তার পরিবারের বিভিন্ন চাহিদা পূরণে ভূমিকা রাখছে। উপরের আলোচনার পরিপ্রেক্ষিতে বলা যায়, সুরেশের কর্মকান্ড পরিবারের অর্থনৈতিক কাজ, যা পরিবারের নানা ধরনের চাহিদা পূরণে ভূমিকা রাখছে।"
        }
      ]
    },
    {
      "number": "2",
      "uddipok": "দৃশ্যকল্প-১: 'স্বনির্ভর' একটি সামাজিক প্রতিষ্ঠান। সকল সদস্যের মতামত, অংশগ্রহণ ও মঙ্গলের জন্য এটি পরিচালিত হয়। সকল ক্ষমতা অর্পিত থাকে সদস্যদের হাতে। তাদের প্রত্যক্ষ ভোটের মাধ্যমে পরিবর্তন হয় পূর্বের পরিচালিত কমিটির। দৃশ্যকল্প-২: চাঁদের হাট' একটি বড় প্রকল্প। পরিচালনার সুবিধার জন্য কিছু কিছু কাজ শাখা প্রকল্পের কাছে ন্যস্ত করা হয়। তবে বিশেষ বিশেষ কাজগুলো বৃহত্তর প্রকল্পের হাতে থাকে।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "পুঁজিবাদী রাষ্ট্র বলতে সেই রাষ্ট্রকে বোঝায়, যেখানে সম্পত্তির ওপর নাগরিকদের ব্যক্তিগত মালিকানা স্বীকার করা হয়।"
        },
        {
          "label": "খ",
          "question": "",
          "explanation": "দৃশ্যকল্প-১-এর 'স্বনির্ভর' প্রতিষ্ঠানটি গণতান্ত্রিক রাষ্ট্রব্যবস্থার প্রতিচ্ছবি। যে শাসনব্যবস্থায় রাষ্ট্রের শাসনক্ষমতা জনগণের হাতে ন্যস্ত থাকে তাকে গণতান্ত্রিক রাষ্ট্র বলে। এটি জনগণের অংশগ্রহণে, জনগণের দ্বারা এবং জনগণের কল্যাণার্থে পরিচালিত একটি শাসনব্যবস্থা। গণতান্ত্রিক রাষ্ট্রে জনগণের মত প্রকাশ ও সরকারের সমালোচনা করার সুযোগ থাকে। এ ধরনের রাষ্ট্রে একাধিক রাজনৈতিক দল থাকে, সকলের স্বার্থরক্ষার সুযোগ থাকে এবং নাগরিকের অধিকার ও আইনের শাসনের স্বীকৃতি দেওয়া হয়। গণতান্ত্রিক রাষ্ট্রে নির্দিষ্ট সময় পরপর জনগণের ভোটের মাধ্যমে সরকার পরিবর্তিত হয়। দৃশ্যকল্প-১-এ বলা হয়েছে, 'স্বনির্ভর' নামক সামাজিক প্রতিষ্ঠানটি সকল সদস্যের মতামত, অংশগ্রহণ ও মালের জন্য পরিচালিত হয়। সকল ক্ষমতা অর্পিত থাকে সদস্যদের হাতে এবং তাদের প্রত্যক্ষ ভোটের মাধ্যমে পর্বের পরিচালিত কমিটির পরিবর্তন হয়। পূর্বোক্ত আলোচনার প্রেক্ষিতে বলা যায়, 'স্বনির্ভর' সামাজিক সংগঠনটি গণতান্ত্রিক রাষ্ট্রব্যবস্থার প্রতিচ্ছবি।"
        },
        {
          "label": "গ",
          "question": "",
          "explanation": "দৃশ্যকল্প-১-এর 'স্বনির্ভর' প্রতিষ্ঠানটি গণতান্ত্রিক রাষ্ট্রব্যবস্থার প্রতিচ্ছবি। যে শাসনব্যবস্থায় রাষ্ট্রের শাসনক্ষমতা জনগণের হাতে ন্যস্ত থাকে তাকে গণতান্ত্রিক রাষ্ট্র বলে। এটি জনগণের অংশগ্রহণে, জনগণের দ্বারা এবং জনগণের কল্যাণার্থে পরিচালিত একটি শাসনব্যবস্থা। গণতান্ত্রিক রাষ্ট্রে জনগণের মত প্রকাশ ও সরকারের সমালোচনা করার সুযোগ থাকে। এ ধরনের রাষ্ট্রে একাধিক রাজনৈতিক দল থাকে, সকলের স্বার্থরক্ষার সুযোগ থাকে এবং নাগরিকের অধিকার ও আইনের শাসনের স্বীকৃতি দেওয়া হয়। গণতান্ত্রিক রাষ্ট্রে নির্দিষ্ট সময় পরপর জনগণের ভোটের মাধ্যমে সরকার পরিবর্তিত হয়। দৃশ্যকল্প-১-এ বলা হয়েছে, 'স্বনির্ভর' নামক সামাজিক প্রতিষ্ঠানটি সকল সদস্যের মতামত, অংশগ্রহণ ও মালের জন্য পরিচালিত হয়। সকল ক্ষমতা অর্পিত থাকে সদস্যদের হাতে এবং তাদের প্রত্যক্ষ ভোটের মাধ্যমে পর্বের পরিচালিত কমিটির পরিবর্তন হয়। পূর্বোক্ত আলোচনার প্রেক্ষিতে বলা যায়, 'স্বনির্ভর' সামাজিক সংগঠনটি গণতান্ত্রিক রাষ্ট্রব্যবস্থার প্রতিচ্ছবি।"
        },
        {
          "label": "ঘ",
          "question": "",
          "explanation": "হ্যাঁ, দৃশ্যকল্প-২-এ অর্থাৎ যুক্তরাষ্ট্রীয় সরকারব্যবস্থায় দ্বৈত সরকার বিদ্যমান। দৃশ্যকল্প-২-এ বলা হয়েছে, 'চাঁদের হাট' একটি বড় প্রকল্প এবং এটি পরিচালনার সুবিধার জন্য কিছু কিছু কাজ শাখা প্রকল্পের কাছে ন্যস্ত করা হলেও বিশেষ বিশেষ কাজগুলো বৃহত্তর প্রকল্পের হাতে থাকে। এ বৈশিষ্ট্য যুক্তরাষ্ট্রীয় সরকারব্যবস্থাকে নির্দেশ করছে। যুক্তরাষ্ট্রীয় সরকারব্যবস্থা বলতে এমন এক সরকারব্যবস্থাকে বোঝায়, যেখানে একাধিক অঞ্চল বা প্রদেশ মিলে একটি সরকার গঠন করে। যুক্তরাষ্ট্রীয় সরকার ক্ষমতা বণ্টনের নীতির ওপর প্রতিষ্ঠিত। এতে সাংবিধানিকভাবে রাষ্ট্রের কর্তৃত্ব ও ক্ষমতার কিছু অংশ প্রদেশ বা আঞ্চলিক সরকারের হাতে এবং প্রতিরক্ষা, পররাষ্ট্র ইত্যাদি অতি গুরুত্বপূর্ণ জাতীয় বিষয়গুলো কেন্দ্রীয় সরকারের হাতে থাকে। ফলে প্রাদেশিক ও কেন্দ্রীয় উভয় সরকারই মৌলিক ক্ষমতার অধিকারী হয় এবং স্ব স্ব ক্ষেত্রে স্বাধীন ও স্বতন্ত্রভাবে দেশ পরিচালনা করে। উপরে যুক্তরাষ্ট্রীয় সরকারব্যবস্থার যে গঠন প্রকৃতি আলোচনা করা হয়েছে তাতে সুস্পষ্ট যে, এ ধরনের সরকারব্যবস্থায় কেন্দ্র এবং প্রদেশ পৃথক পৃথক সরকারের অধীনে পরিচালিত হয়। অর্থাৎ যুক্তরাষ্ট্রীয় ব্যবস্থায় দ্বৈত সরকারব্যবস্থা বিদ্যমান থাকে।"
        }
      ]
    },
    {
      "number": "3",
      "uddipok": "",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "সমাজ ও রাষ্ট্র কর্তৃক স্বীকৃত যেসব সুযোগ-সুবিধা ভোগের মাধ্যমে নাগরিকের ব্যক্তিত্বের পূর্ণ বিকাশ ঘটে, তাকেই অধিকার বলা হয়।"
        },
        {
          "label": "খ",
          "question": "",
          "explanation": "একই ব্যক্তি যখন একই সাথে দুটি দেশের নাগরিকত্ব অর্জন করে, তখন তাকে দ্বৈত নাগরিকতা বলা হয়। সাধারণত নাগরিকতা নির্ধারণের ক্ষেত্রে 'জন্মনীতি' ও 'জন্মস্থান নীতি'র পার্থক্যের কারণে এটি ঘটে। উদাহরণস্বরূপ, কোনো বাংলাদেশী দম্পতির সন্তান যদি যুক্তরাষ্ট্রে জন্মগ্রহণ করে, তবে সে জন্মনীতি অনুযায়ী বাংলাদেশের এবং জন্মস্থান নীতি অনুযায়ী যুক্তরাষ্ট্রের নাগরিকতা পায়। তবে পূর্ণ বয়স্ক হওয়ার পর তাকে যেকোনো একটি দেশের নাগরিকত্ব বেছে নিতে হয়।"
        },
        {
          "label": "গ",
          "question": "ছকে'?' চিহ্নিত স্থান কোনটি নির্দেশ করে? ব্যাখ্যা করো।",
          "explanation": "উদ্দীপকের ছকে '?' চিহ্নিত স্থানটি 'সুনাগরিকের গুণাবলি' নির্দেশ করে। রাষ্ট্রবিজ্ঞানী হ্যারল্ড লাস্কির মতে, একজন সুনাগরিককে মূলত তিনটি গুণের অধিকারী হতে হয়। ছকটি বিশ্লেষণ করলে দেখা যায়: A (বুদ্ধি): সুনাগরিকের অন্যতম গুণ হলো বুদ্ধি। বুদ্ধিমান নাগরিক রাষ্ট্রের জটিল সমস্যা বুঝতে পারে এবং সঠিক প্রতিনিধি নির্বাচনের মাধ্যমে রাষ্ট্রের উন্নয়নে ভূমিকা রাখতে পারে। B (বিবেক): বিবেক নাগরিককে ভালো-মন্দের পার্থক্য করতে শেখায়। এটি নাগরিককে রাষ্ট্রের প্রতি অনুগত থাকতে এবং দুর্নীতির বিরুদ্ধে সোচ্চার হতে উদ্বুদ্ধ করে। C (আত্মসংযম): এখানে 'C' স্থানে বসবে 'আত্মসংযম'। এটি নাগরিককে নিজের স্বার্থের চেয়ে দেশের স্বার্থকে বড় করে দেখতে এবং অন্যের মতামতের প্রতি শ্রদ্ধাশীল হতে শেখায়।"
        },
        {
          "label": "ঘ",
          "question": "",
          "explanation": "ছকের '?' চিহ্নিত বিষয়টি তথা 'সুনাগরিকের গুণাবলি' গণতান্ত্রিক মূল্যবোধ জাগ্রত করতে অপরিহার্য ভূমিকা পালন করে। নিচে এর বিশ্লেষণ তুলে ধরা হলো: ১. গণতান্ত্রিক সচেতনতা: একজন বুদ্ধিমান নাগরিক গণতন্ত্রের গুরুত্ব বোঝেন। তিনি ভোটের সঠিক প্রয়োগের মাধ্যমে যোগ্য নেতৃত্ব নির্বাচন করেন, যা গণতন্ত্রের ভিত্তি মজবুত করে। ২. ন্যায়বিচার ও সাম্য: সুনাগরিকের 'বিবেক' তাকে ন্যায়বিচারের পথে পরিচালিত করে। বিবেকবান নাগরিকরা সমাজে সাম্য ও অধিকার প্রতিষ্ঠায় সচেষ্ট থাকেন, যা একটি সচল গণতন্ত্রের অন্যতম মূল্যবোধ। ৩. সহনশীলতা ও ভ্রাতৃত্ব: 'আত্মসংযম' গুণের মাধ্যমে নাগরিক অন্যের মতামতের প্রতি শ্রদ্ধাশীল হন। গণতন্ত্রে বহুমত ও পথ থাকবেই; আত্মসংযমী নাগরিক বিশৃঙ্খলা না করে সহনশীলতার মাধ্যমে গণতান্ত্রিক পরিবেশ রক্ষা করেন। ৪. ব্যক্তি স্বার্থ বর্জন: সুনাগরিকরা নিজের ক্ষুদ্র স্বার্থ ত্যাগ করে রাষ্ট্রের বৃহত্তর কল্যাণে কাজ করেন। এই নিঃস্বার্থ মানসিকতা যখন জনসাধারণের মধ্যে ছড়িয়ে পড়ে, তখন রাষ্ট্রীয় কাজে স্বচ্ছতা ও জবাবদিহিতা বৃদ্ধি পায়। বুদ্ধি, বিবেক ও আত্মসংযমের সমন্বয়ে গঠিত সুনাগরিকরাই একটি রাষ্ট্রের শ্রেষ্ঠ সম্পদ। তাদের মাধ্যমেই শাসনব্যবস্থায় শুদ্ধাচার ফিরে আসে এবং গণতান্ত্রিক মূল্যবোধ ও আইনের শাসন সুপ্রতিষ্ঠিত হয়। তাই সুনাগরিকের গুণাবলি কেবল ব্যক্তিগত উৎকর্ষ নয়, বরং এটি একটি সবল গণতান্ত্রিক রাষ্ট্রের প্রাণশক্তি।"
        }
      ]
    },
    {
      "number": "4",
      "uddipok": "ঘটনা-১: জনাব কবির সাহেব একজন পরোপকারী সামাজিক লোক। সমাজে বিদ্যমান সমস্যা সমাধানে তিনি কাউকে ছোট-বড় দেখেন না। সকল মানুষকে সমান ভাবেন এবং সুবিচার নিশ্চিত করেন। ঘটনা-২: জনাব রফিক সাহেব একজন বড় ব্যবসায়ী। তিনি তার প্রতিষ্ঠানে নিয়োজিত কর্মচারীদের বেতন-ভাতা প্রদানের সময় দক্ষতা অনুযায়ী কম-বেশি মজুরি প্রদান করেন।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "আইন বলতে সমাজ স্বীকৃত এবং রাষ্ট্র কর্তৃক অনুমোদিত নিয়ম-কানুনকে বোঝায়, যা মানুষের বাহ্যিক আচরণকে নিয়ন্ত্রণ করে।"
        },
        {
          "label": "খ",
          "question": "",
          "explanation": "আইন হলো স্বাধীনতার রক্ষাকবচ। জাইন স্বাধীনতার রক্ষক হিসেবে কাজ করে। সকল মানুষের বাঁচার অধিকার হয়েছে। আইন আছে বলেই মানুষ বাঁচার স্বাধীনতা ভোগ করে। আইন না থাকলে স্বাধীনতা সমাজের বিশেষ শ্রেণির সুবিধা ভোগের হাতিয়ারে রূপান্তরিত হতো। সেজন্যই জন লক বলেছেন, \"যেখানে আইন থাকে না, সেখানে স্বাধীনতা থাকতে পারে না।\""
        },
        {
          "label": "গ",
          "question": "কবির সাহেবের কর্মকাণ্ড পাঠ্যবইয়ের কোনটিকে ইঙ্গিত করে? ব্যাখ্যা করো।",
          "explanation": "উদ্দীপকের কবির সাহেবের কর্মকাণ্ড পাঠ্যবইয়ের 'সাম্য' বিষয়কে স্থালাত করে। সাম্য বলতে এমন এক সামাজিক পরিবেশকে বোঝায়, যেখানে কারো জন্য বিশেষ সুযোগ-সুবিধা নেই এবং সে সুযোগ-সুবিধা ব্যবহার করে সকলে নিজ নিজ দক্ষতার বিকাশ ঘটাতে পারে। সাম্য প্রত্যেক নাগরিককে আত্মোপলব্ধিতে সহায়তা করে। একটি সমাজ বা রাষ্ট্রে তখনই সাম্য। প্রতিষ্ঠিত হবে যখন কোনো শ্রেণির বিশেষ সুবিধার অবসান, সকলের জন্য পর্যাপ্ত সুযোগ-সুবিধার ব্যবস্থা এবং যোগ্যতা অনুযায়ী সমান সুযোগ সুবিধা ভোগের ব্যবস্থা করা হবে। উদ্দীপকে বলা হয়েছে, জনাব কবির সাহেব সমাজে বিদ্যমান সমস্যা সমাধানে কাউকে ছোট-বড় করে দেখেন না। সকল মানুষকে সমান ভাবেন এবং সুবিচার নিশ্চিত করেন। কবির সাহেবের এরূপ কর্মকাণ্ড নিঃসন্দেহে 'সাম্য' বিষয়টিকেই নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের রফিক সাহেবের কাজ অর্থনৈতিক স্বাধীনতার অন্তর্ভুক্ত। স্বাধীনতার অন্যতম ধরন হলো অর্থনৈতিক স্বাধীনতা। যোগ্যতা অনুযায়ী পেশা গ্রহণ ও উপযুক্ত পারিশ্রমিক লাভ করাকে অর্থনৈতিক স্বাধীনতা বলে। আর্থিক সুবিধা প্রাপ্তির জন্য নাগরিকরা অর্থনৈতিক স্বাধীনতা ভোগ করে। এ স্বাধীনতা ব্যতীত অন্যান্য স্বাধীনতা উপভোগ করা যায় না। বিশেষ করে সমাজের অন্য শ্রেণির শোষণ থেকে মুক্ত থাকার জন্যই প্রত্যেক নাগরিকের অর্থনৈতিক স্বাধীনতা প্রয়োজন। উদ্দীপকে বলা হয়েছে, রফিক সাহেব একজন বড় ব্যবসায়ী। তার প্রতিষ্ঠানে নিয়োজিত কর্মচারীদের বেতন ভাতা প্রদানের সময় দক্ষতা অনুযায়ী কম বেশি করে মজুরি প্রদান করেন, যা অর্থনৈতিক স্বাধীনতার অন্তর্ভুক্ত। কারণ একজন শ্রমিক বা কর্মচারী তার দক্ষতা অনুযায়ীই পারিশ্রমিক লাভ করবে। এর কম বা বেশি নয়। এটি তার ন্যায্য পাওনা। উক্ত কাজটির মাধ্যমে তিনি শ্রমিকের যথাযথ কর্মদক্ষতাকে মূল্যায়ন করেছেন। সুতরাং বলা যায়, জনাব রফিক সাহেবের কাজটি অর্থনৈতিক স্বাধীনতারই প্রতিরূপ।"
        }
      ]
    },
    {
      "number": "5",
      "uddipok": "রহিমা ও নাছিমা দুই বান্ধবী। রহিমার নবম শ্রেণিতে পড়াকালীন অবস্থায় বিয়ে হয় এবং অল্প বয়সে অধিক সন্তান-সন্ততির জননী হয়। অপরদিকে নাছিমা লেখাপড়া শেষে চাকরি না পাওয়ায় 'মহিলা সংস্থা' থেকে ১৫,০০০ টাকা ঋণ নিয়ে ফুলের বাগান করেন। ফুল বিক্রয় করে লাভবান হন এবং অনেক লোকের জীবিকা নির্বাহ হয়।",
      "tag": "SB 24",
      "sub_questions": [
        {
          "label": "ক",
          "question": "VGD-এর পূর্ণরূপ লেখো।",
          "explanation": "VGD-এর পূর্ণরূপ হলো Vulnerable Group Development।"
        },
        {
          "label": "খ",
          "question": "খাদ্যনিরাপত্তা কী? ব্যাখ্যা করো।",
          "explanation": "খাদ্যনিরাপত্তা বলতে এমন একটি অবস্থাকে বোঝায় যখন সব মানুষের জন্য সবসময় স্বাস্থ্যসম্মত ও পুষ্টিকর খাদ্য পাওয়ার ভৌত, সামাজিক ও অর্থনৈতিক সুযোগ নিশ্চিত থাকে। এটি মূলত তিনটি স্তম্ভের ওপর নির্ভরশীল: খাদ্যের প্রাপ্যতা, খাদ্যের ক্রয়ক্ষমতা এবং খাদ্যের সঠিক উপযোগিতা বা পুষ্টিগুণ। কোনো দেশের নাগরিকরা যখন তাদের দৈনন্দিন চাহিদা অনুযায়ী পর্যাপ্ত ও নিরাপদ খাবার সংগ্রহ করতে সক্ষম হয়, তখনই তাকে খাদ্যনিরাপত্তা বলা হয়। একটি সুস্থ ও কর্মক্ষম জাতি গঠনে জাতীয় পর্যায়ে খাদ্য মজুত ও বণ্টন ব্যবস্থা শক্তিশালী হওয়া জরুরি।"
        },
        {
          "label": "গ",
          "question": "",
          "explanation": "রহিমার অপ্রাপ্ত বয়সে বিবাহ জনসংখ্যা বৃদ্ধির 'সামাজিক ও জৈবিক' কারণ তথা 'বাল্যবিবাহ'-কে নির্দেশ করে। বাংলাদেশের প্রেক্ষাপটে অপ্রাপ্ত বয়সে বিয়ে হওয়া জনসংখ্যা দ্রুত বৃদ্ধির অন্যতম প্রধান কারণ, কারণ এতে একজন নারীর প্রজননকাল দীর্ঘ হয় এবং অধিক সন্তান জন্মদানের সম্ভাবনা বেড়ে যায়। উদ্দীপকে রহিমা নবম শ্রেণিতে থাকতেই বিয়ের শিকার হয়েছেন, যার ফলে শিক্ষার অভাব ও অসচেতনতার কারণে তিনি অল্প বয়সেই অনেক সন্তানের জননী হয়েছেন। এই পরিস্থিতি মূলত দারিদ্র্য, সামাজিক কুসংস্কার এবং শিক্ষার অভাবজনিত একটি চক্রকে ফুটিয়ে তোলে। রহিমার এই ঘটনাটি দেশের জনসংখ্যা সমস্যার একটি নেতিবাচক দিককে তুলে ধরেছে। বাল্যবিবাহ কেবল জনসংখ্যাই বাড়ায় না, বরং মাতৃমৃত্যু ও শিশুমৃত্যুর হার বৃদ্ধিতেও ভূমিকা রাখে। এটি দেশের মানবসম্পদ উন্নয়নের পথে একটি বড় অন্তরায় এবং সামাজিক সচেতনতা ছাড়া এই সমস্যার সমাধান সম্ভব নয়।"
        },
        {
          "label": "ঘ",
          "question": "",
          "explanation": "নাছিমার পদক্ষেপ জনসংখ্যা সমস্যার সমাধানের ক্ষেত্রে 'নারীর ক্ষমতায়ন' এবং 'স্বনির্ভরতা অর্জন'-কে ইঙ্গিত করে। জনসংখ্যা নিয়ন্ত্রণে কেবল জন্মনিয়ন্ত্রণ পদ্ধতি যথেষ্ট নয়, বরং নারীদের শিক্ষিত করে গড়ে তোলা এবং তাদের অর্থনৈতিক কর্মকাণ্ডে সম্পৃক্ত করা অত্যন্ত কার্যকর উপায়। নাছিমা চাকরি না পেয়ে দমে না গিয়ে ক্ষুদ্র ঋণ নিয়ে ফুলের বাগান করেছেন, যা তাকে আর্থিকভাবে স্বাবলম্বী করেছে এবং অন্যের কর্মসংস্থানের সুযোগ সৃষ্টি করেছে। যখন কোনো নারী শিক্ষিত ও উপার্জনক্ষম হয়, তখন তার মধ্যে সচেতনতা বাড়ে এবং সে ছোট পরিবার গঠনের গুরুত্ব বুঝতে পারে, যা পরোক্ষভাবে দেশের জনসংখ্যা নিয়ন্ত্রণে ইতিবাচক প্রভাব ফেলে। ওভারল বা সামগ্রিক বিচারে, নাছিমার মতো আত্মকর্মী নারীরা দেশের সম্পদ। তাদের এই স্বনির্ভরতা একদিকে যেমন দারিদ্র্য বিমোচন করে, অন্যদিকে জনসংখ্যা বৃদ্ধি হ্রাসে নিয়ামক হিসেবে কাজ করে। নাছিমা প্রমাণ করেছেন যে, যথাযথ প্রশিক্ষণ ও আর্থিক সহায়তা পেলে নারীরা সমাজ ও অর্থনীতির মূলধারায় গুরুত্বপূর্ণ অবদান রাখতে পারে। সমাধান বা যৌক্তিক সিদ্ধান্ত হিসেবে বলা যায় যে, জনসংখ্যা সমস্যা সমাধানে নাছিমার মতো প্রতিটি নারীকে কারিগরি শিক্ষা ও সহজ শর্তে ঋণের আওতায় আনতে হবে। নারীরা যখন গৃহস্থালি কাজের বাইরে উৎপাদনশীল কাজে যুক্ত হবে, তখন স্বাভাবিকভাবেই জনসংখ্যা বৃদ্ধির হার নিম্নমুখী হবে। তাই সরকারের উচিত নারী উদ্যোক্তাদের জন্য বিশেষ প্রণোদনা ও বাজারজাতকরণ সুবিধা নিশ্চিত করা, যাতে তারা অর্থনৈতিক মুক্তির পাশাপাশি একটি পরিকল্পিত সুন্দর জাতি গঠনে ভূমিকা রাখতে পারে।"
        }
      ]
    },
    {
      "number": "6",
      "uddipok": "'খ' ও 'গ' দুইটি সহযোগী সংস্থা। 'খ' সংস্থাটি ছোট হওয়ায় এর সদস্য সংখ্যা কম। ১৯৮৫ সালে এটি যাত্রা শুরু করে। অপরপক্ষে, 'গ' সংস্থাটি বড় হওয়ায় এর সদস্য সংখ্যা অনেক বেশি। ১৯৪৫ সালে সংস্থাটি গঠিত হয়।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "OIC-এর পূর্ণরূপ হলো Organisation of Islamic Cooperation (ইসলামি সহযোগিতা সংস্থা)।"
        },
        {
          "label": "খ",
          "question": "",
          "explanation": "কমনওয়েলথ মূলত সেইসব দেশগুলোর মধ্যে পারস্পরিক সহযোগিতা ও সখ্যতা বৃদ্ধির উদ্দেশ্যে গঠিত হয়েছিল যারা অতীতে ব্রিটিশ সাম্রাজ্যের অধীনে ছিল। এর মূল লক্ষ্য হলো সদস্য রাষ্ট্রগুলোর মধ্যে গণতন্ত্র, মানবাধিকার, সুশাসন এবং মুক্ত বাণিজ্য উৎসাহিত করা। এছাড়া সদস্য দেশগুলোর সামাজিক ও অর্থনৈতিক উন্নয়ন নিশ্চিত করা এবং আন্তর্জাতিক পর্যায়ে পারস্পরিক স্বার্থরক্ষা করাও এর অন্যতম প্রধান উদ্দেশ্য।"
        },
        {
          "label": "গ",
          "question": "",
          "explanation": "উদ্দীপকে বর্ণিত 'খ' সংস্থাটি হলো একটি আঞ্চলিক সহযোগিতামূলক সংস্থা, যার নাম সার্ক (SAARC)। ১৯৮৫ সালে প্রতিষ্ঠিত এবং সদস্য সংখ্যা কম হওয়ার তথ্যটি নিশ্চিতভাবে সার্ককে নির্দেশ করে। এটি একটি বিশেষ ভৌগোলিক অঞ্চলের (দক্ষিণ এশিয়া) আটটি দেশ নিয়ে গঠিত। এটি কোনো আন্তর্জাতিক সংস্থা নয়, বরং একটি নির্দিষ্ট অঞ্চলের দেশগুলোর সাধারণ স্বার্থ রক্ষার জন্য কাজ করে। সার্কের মূল বৈশিষ্ট্য হলো সদস্য রাষ্ট্রগুলোর মধ্যে সার্বভৌম সমতা, আঞ্চলিক অখণ্ডতা এবং রাজনৈতিক স্বাধীনতার প্রতি শ্রদ্ধা রেখে কাজ করা। এটি প্রধানত অর্থনৈতিক উন্নয়ন, সাংস্কৃতিক সহযোগিতা এবং দারিদ্র্য বিমোচনের মতো ক্ষেত্রগুলোতে কাজ করে। উদ্দীপকের তথ্যানুযায়ী, ১৯৮৫ সালে যাত্রা শুরু করা এই সংস্থাটি দক্ষিণ এশিয়ার মানুষের কল্যাণে এক নতুন দিগন্তের সূচনা করেছিল।"
        },
        {
          "label": "ঘ",
          "question": "",
          "explanation": "উদ্দীপকের 'গ' সংস্থাটি হলো জাতিসংঘ (United Nations), যা ১৯৪৫ সালে প্রতিষ্ঠিত হয়। এই বিশ্ব সংস্থার সাথে বাংলাদেশের সম্পর্ক অত্যন্ত গভীর ও নিবিড়। নিচে তা বিশ্লেষণ করা হলো: ১. সদস্যপদ লাভ ও প্রতিনিধিত্ব: বাংলাদেশ ১৯৭৪ সালের ১৭ই সেপ্টেম্বর জাতিসংঘের ১৩৬তম সদস্যপদ লাভ করে। একই বছর বঙ্গবন্ধু শেখ মুজিবুর রহমান সাধারণ পরিষদে প্রথম বাংলায় ভাষণ দিয়ে ইতিহাস সৃষ্টি করেন। এরপর থেকে বাংলাদেশ নিরাপত্তা পরিষদের অস্থায়ী সদস্যপদসহ বিভিন্ন গুরুত্বপূর্ণ পদে আসীন হয়ে বিশ্ব রাজনীতিতে ভূমিকা রাখছে। ২. শান্তি রক্ষা মিশন: জাতিসংঘ শান্তি রক্ষা মিশনে (UN Peacekeeping) বাংলাদেশ বিশ্বের অন্যতম প্রধান সৈন্য প্রেরণকারী দেশ। বাংলাদেশের সশস্ত্র বাহিনী ও পুলিশ সদস্যরা তাদের দক্ষতা ও ত্যাগের মাধ্যমে বিশ্বজুড়ে প্রশংসা কুড়িয়েছে, যা জাতিসংঘ ও বাংলাদেশের সম্পর্ককে অনন্য উচ্চতায় নিয়ে গেছে। ৩. উন্নয়নমূলক সহযোগিতা: বাংলাদেশের শিক্ষা, স্বাস্থ্য, শিশু ও মাতৃমৃত্যুর হার কমানো এবং দারিদ্র্য বিমোচনে জাতিসংঘের বিশেষায়িত সংস্থাগুলো (যেমন: UNDP, UNICEF, WHO, UNESCO) নিয়মিত কাজ করে যাচ্ছে। এসডিজি (SDG) অর্জনেও বাংলাদেশ জাতিসংঘের সক্রিয় অংশীদার। ৪. মানবিক সহায়তা: মিয়ানমার থেকে আগত রোহিঙ্গাদের আশ্রয় দিয়ে বাংলাদেশ যে মানবিক দৃষ্টান্ত স্থাপন করেছে, তাতে জাতিসংঘ এবং এর বিভিন্ন অঙ্গসংস্থা (UNHCR, IOM) বাংলাদেশকে জোরালো সমর্থন ও সহায়তা প্রদান করে আসছে। বাংলাদেশ ও জাতিসংঘ একে অপরের পরিপূরক হিসেবে কাজ করছে। জাতিসংঘ যেমন বাংলাদেশের উন্নয়নের এক বিশ্বস্ত বন্ধু, বাংলাদেশও তেমনি বিশ্বশান্তি ও আন্তর্জাতিক শৃঙ্খলা বজায় রাখতে জাতিসংঘের এক গর্বিত অংশীদার।"
        }
      ]
    },
    {
      "number": "7",
      "uddipok": "X' একটি বড় সংগঠন। এটি সাংবিধানিকভাবে গঠিত একটি প্রতিষ্ঠান। একজন প্রধান ও চারজন সহকারী সদস্য দ্বারা কমিশনটি গঠিত হয়। প্রার্থীদের মনোনয়নপত্র বাছাই করা এই কমিশনের একটি কাজ।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "যে নির্বাচন পদ্ধতিতে জনপ্রতিনিধিরা জনগণের সরাসরি ভোটে নির্বাচিত না হয়ে মধ্যবর্তী সংস্থার মাধ্যমে নির্বাচিত হন তাকে পরোক্ষ নির্বাচন বলে।"
        },
        {
          "label": "খ",
          "question": "",
          "explanation": "যে পদ্ধতিতে একজন ভোটার কেবল তার পছন্দের প্রার্থীকে একটি মাত্র ভোট দিতে পারেন তাকে \"এক ব্যক্তি, এক ভোট\" পদ্ধতি বলে। \"এক ব্যক্তি, এক ভোট\" বর্তমানে সর্বত্র গৃহীত জনপ্রিয় নীতি। এ পদ্ধতিতে একটি আসনের জন্য যেকোনো সংখ্যক প্রার্থী প্রতিদ্বন্দ্বিতা করতে পারেন। একজন ভোটার কেবল তার পছন্দের প্রার্থীকে একটি ভোট দিবেন। প্রতিদ্বন্দ্বী প্রার্থীদের মধ্যে যিনি বেশি ভোট পাবেন তিনি নির্বাচিত হবেন।"
        },
        {
          "label": "গ",
          "question": "",
          "explanation": "উদ্দীপকের 'X' সংগঠনটি নির্বাচন কমিশনের অন্তর্গত। গণপ্রজাতন্ত্রী বাংলাদেশের সংবিধানের ১১৮ নং অনুচ্ছেদে অনুযায়ী নির্বাচন কমিশন গঠিত। প্রধান নির্বাচন কমিশনার ও অনধিক চারজন কমিশনারসহ মোট পাঁচজন নিয়ে নির্বাচন কমিশন গঠিত। নির্বাচন কমিশনের নিয়োগ দেন মহামান্য রাষ্ট্রপতি। প্রধান নির্বাচন কমিশনার ও অন্যান্য কমিশনারদের মেয়াদ তাদের কার্যভার গ্রহণের তারিখ হতে পাঁচ বছর। বিভিন্ন নির্বাচনে প্রার্থীদের মনোনয়নপত্র বাছাই করা কমিশনের অন্যতম কাজ। উদ্দীপকে বলা হয়েছে, 'X' একটি বড় সংগঠন যেটি সাংবিধানিকভাবে গঠিত একটি প্রতিষ্ঠান। একজন প্রধান ও চারজন সহকারী সদস্য দ্বারা কমিশনটি গঠিত। প্রার্থীদের মনোনয়নপত্র বাছাই করা কমিশনের একটি কাজ। পূর্বোক্ত আলোচনার প্রেক্ষিতে বলা যায়, উদ্দীপকের এসব তথ্য নির্বাচন কমিশনকেই ইঙ্গিত করে।"
        },
        {
          "label": "ঘ",
          "question": "",
          "explanation": "সুষ্ঠু ও নিরপেক্ষ নির্বাচন অনুষ্ঠিত করার জন্য নির্বাচন কমিশনের সাংবিধানিক বেশকিছু ক্ষমতা ও কার্যাবলি রয়েছে। নির্বাচন কমিশন একটি গুরুত্বপূর্ণ সাংবিধানিক প্রতিষ্ঠান। দেশে অবাধ ও নিরপেক্ষ নির্বাচন পরিচালনা করার দায়িত্ব নির্বাচন কমিশনের। এজন্য গণপ্রজাতন্ত্রী বাংলাদেশের সংবিধানের অনুচ্ছেদ ১১৯-এ নির্বাচন কমিশনের দায়িত্ব বর্ণিত হয়েছে। নির্বাচন কমিশনের দায়িত্ব হলো রাষ্ট্রপতি ও সংসদ নির্বাচন পরিচালনা, নির্বাচনের জন্য ভোটার তালিকা প্রস্তুতকরণ, ভোটারদের পরিচয়পত্র প্রদান, আইন কর্তৃক নির্ধারিত অন্যান্য নির্বাচন (এর মধ্যে সকল স্থানীয় সরকার পরিষদ যেমন ইউনিয়ন পরিষদ, পৌরসভা, সিটি কর্পোরেশন, উপজেলা পরিষদ, জেলা পরিষদ, পার্বত্য জেলা পরিষদ) পরিচালনা এবং আনুষঙ্গিক কার্যাদির সুষ্ঠু সম্পাদন। এছাড়া নির্বাচনে প্রার্থীদের মনোনয়নপত্র বাছাইকরণ, দল সম্পর্কিত নীতিমালা ও নির্বাচন পরিচালনাসংক্রান্ত নীতিমালা প্রণয়ন করাও নির্বাচন কমিশনের কাজ। নির্বাচন কমিশনের আরেকটি গুরুত্বপূর্ণ কাজ হচ্ছে নির্বাচনি এলাকার সীমানা নির্ধারণ করা। সুষ্ঠু ও নিরপেক্ষ নির্বাচন সম্পন্ন করার মাধ্যমে গণতন্ত্রকে সমুন্নত রাখার জন্য নির্বাচন কমিশন উল্লিখিত কার্যাবলি সম্পাদন করে।"
        }
      ]
    },
    {
      "number": "8",
      "uddipok": "তথ্য-১ তথ্য-২ মোট সংখ্যা ৪৫৫৪ মোট সংখ্যা ৩৩০ এর প্রধান হলো চেয়ারম্যান এর প্রধানকে বলা হয় মেয়র গ্রামে অবস্থিত শহরে অবস্থিত",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "স্থানীয় সরকার হচ্ছে পুরো রাষ্ট্রকে বিভিন্ন অঞ্চলে বিভক্ত করে ক্ষুদ্রতর পরিসরে কেন্দ্রীয় বা প্রাদেশিক সরকারের অধীনে অর্পিত দায়িত্ব পালন করা"
        },
        {
          "label": "খ",
          "question": "",
          "explanation": "গ্রাম আদালত হলো বাংলাদেশের বিচার ব্যবস্থার সর্বনিম্ন আদালত। ইউনিয়ন পরিষদের আওতায় গ্রাম আদালত গঠিত হয়। গ্রামাঞ্চলের ছোট ছোট বিরোধ ও বিবাদের সহজ ও দ্রুত নিষ্পত্তি এর উদ্দেশ্যে। আইন অনুযায়ী ইউনিয়ন পরিষদের চেয়ারম্যান ও বিবদমান দুই গ্রুপের দুইজন করে মোট ৫ জনকে নিয়ে গ্রাম আদালত গঠিত হয়। গ্রাম আদালত একজন ব্যক্তিকে অনধিক ৭৫ হাজার টাকা জরিমানা করতে পারে কিন্তু কোনো বাস্তিকে শাস্তি দিতে পারে না। কোনো আইনজীবীর সহায়তা ছাড়াই ছোট ছোট বিরোধের নিষ্পত্তি হওয়ায় অর্থ ব্যয়ের প্রয়োজন হয় না।"
        },
        {
          "label": "গ",
          "question": "",
          "explanation": "তথ্য-১-এ উল্লিখিত বৈশিষ্ট্যসমূহ গ্রামভিত্তিক স্থানীয় সরকার ইউনিয়ন পরিষদকে নির্দেশ করে। ইউনিয়ন পরিষদ ১০-১৫টি গ্রাম নিয়ে গঠিত হয়। ইউনিয়ন পরিষদে এক জন নির্বাচিত চেয়ারম্যান, ৯টি ওয়ার্ড থেকে ৯ জন নির্বাচিত সাধারণ সদস্য ৩৩ জন নির্বাচিত নারী সদস্য রয়েছেন। একটি ইউনিয়ন ৯টি ওয়ার্ডে বিচন্ত। নারী সদস্য প্রতি ৩ ওয়ার্ডে একজন এই ভিত্তিতে জনগণের সরাসরি ভোটে নির্বাচিত হন। বাংলাদেশে মোট ইউনিয়ন পরিষদের সংখ্যা ৪৫৫৪টি। ইউনিয়ন পরিষদ গ্রামীণ জীবনে খুবই গুরুত্বপূর্ণ ভূমিকা পালন করে। বিশেষ করে গ্রামীণ সমস্যা দূরীকরণ, গণসচেতনতা বৃদ্ধি ও দায়িত্বশীল নেতৃত্ব তৈরি করার লক্ষ্যে ইউনিয়ন পরিষদ নানাবিধ কাজ করে থাকে। উদ্দীপকের তথ্য-১-এ বলা হয়েছে, মোট সংখ্যা ৪৫৫৪, এর প্রধান চেয়ারম্যান, গ্রামে অবস্থিত। এই বৈশিষ্ট্যগুলো ইউনিয়ন পরিষদের। তাই বলা যায়, তথ্য-১-এ ইউনিয়ন পরিষদের কথা বলা হয়েছে।"
        },
        {
          "label": "ঘ",
          "question": "",
          "explanation": "শহরের জনগণের সমস্যার সমাধান ও উন্নয়নমূলক কাজের দায়িত্ব পালন করা তথ্য-২ ছারা ইঙ্গিতকৃত সংস্থা বা পৌরসভার কাজ-কথাটি যথার্থ। তথ্য-২-এ উল্লেখিত হয়েছে, মোট সংখ্যা ৩৩০, এর প্রধানকে বলা হয় মেয়র এবং শহরে অবস্থিত। এসব তথ্য পৌরসভাকে নির্দেশ করে। কারণ বাংলাদেশের পৌরসভার সংখ্যাও ৩৩০টি। এর প্রধান মেয়র এবং পৌরসভা শহরভিত্তিক স্থানীয় সরকার। শহরের জনগণের স্থানীয় বহুবিধ সমস্যার সমাধান এবং উন্নয়নমূলক কাজের দায়িত্ব পৌরসভার ওপর অর্পিত। পৌরসভা পৌর এলাকায় শিক্ষা বিস্তারের জন্য শিক্ষাপ্রতিষ্ঠান স্থাপন, শিক্ষাপ্রতিষ্ঠানের উন্নয়নের জন্য অনুদান প্রদান, হোস্টেল নির্মাণ, মেধাবী ও দরিদ্র শিক্ষার্থীদের বৃত্তি প্রদান এবং পাঠাগার স্থাপন করে। এটি শহরের জনস্বাস্থ্য রক্ষামূলক কাজও সম্পন্ন করে। এজন্য হাসপাতাল, মাতৃসদন প্রভৃতি নির্মাণ ও পরিচালনার ব্যবস্থা করে। পাশাপাশি এটি পৌর এলাকার পরিবেশ উন্নয়ন ও জনগণের বিনোদনের জন্য উদ্যান নির্মাণ, মিলনায়তন স্থাপন করে। এছাড়া সুপরিকল্পিত শহর গড়া এবং পরিবেশের ভারসাম্য রক্ষার জন্য পৌরসভা মহাপরিকল্পনা গ্রহণ ও বাস্তবায়ন করে। বিশেষ করে পরিকল্পিত শহর গড়ার জন্য পৌরসভা নিয়ম মেনে বাড়িঘর নির্মাণের অনুমতি দেয়। অননুমোদিত ও বেআইনি নির্মাণ ভেঙে দেয়। আলোচনার পরিসমাপ্তিতে বলা যায়, শহর এলাকার স্থানীয় স্বায়ত্তশাসিত প্রতিষ্ঠান হিসেবে পৌরসভা উল্লিখিত কাজের মাধ্যমে সংশ্লিষ্ট এলাকার উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "উদ্দীপক 'C': রসুলপুর গ্রামের যুবকদের নিয়ে গঠিত হয় 'তরুণ সংঘ'। উক্ত সংঘের নিয়ম-কানুন, আদর্শ ও রীতি-নীতি অধিকাংশ একটি বই আকারে লিপিবদ্ধ করা হয়। উদ্দীপক 'D': রহমতপুর গ্রামের বয়স্ক লোকদের দ্বারা গঠিত হয় 'অক্ষরদান' প্রকল্প। এটি পরিচালিত হয় চিরাচরিত নিয়ম ও আচার-অনুষ্ঠানের মাধ্যমে।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "ম্যাগনাকার্টা হলো ১২১৫ সালে ইংল্যান্ডের রাজা জন কর্তৃক স্বাক্ষরিত একটি ঐতিহাসিক সনদ, যা ব্রিটিশ সংবিধানের অন্যতম ভিত্তি এবং নাগরিক অধিকার ও আইনের শাসন প্রতিষ্ঠার প্রথম সোপান হিসেবে বিবেচিত।"
        },
        {
          "label": "খ",
          "question": "",
          "explanation": "একটি রাষ্ট্র পরিচালনার জন্য সংবিধান অপরিহার্য কারণ এটি রাষ্ট্রের দর্পণ হিসেবে কাজ করে। সংবিধানের মাধ্যমেই সরকারের বিভিন্ন বিভাগের (আইন, শাসন ও বিচার) ক্ষমতা ও তাদের পারস্পরিক সম্পর্ক নির্ধারিত হয়। এটি নাগরিকের মৌলিক অধিকারের নিশ্চয়তা দেয় এবং শাসকের স্বৈরাচারী ক্ষমতার ওপর সীমাবদ্ধতা আরোপ করে। সংবিধান ছাড়া কোনো রাষ্ট্র সুশৃঙ্খলভাবে পরিচালিত হতে পারে না; যেমন—দিকনির্দেশক ছাড়া কোনো জাহাজ সমুদ্রে চলতে পারে না।"
        },
        {
          "label": "গ",
          "question": "",
          "explanation": "উদ্দীপক 'C'-এর 'তরুণ সংঘ' মূলত লিখিত সংবিধানের (Written Constitution) অনুরূপ। যে সংবিধানের অধিকাংশ নিয়ম-কানুন ও ধারা একটি দলিলে লিপিবদ্ধ থাকে, তাকে লিখিত সংবিধান বলা হয়। উদ্দীপকের 'তরুণ সংঘ' গঠনের ক্ষেত্রে দেখা যায়: লিপিবদ্ধ নিয়ম: তাদের আদর্শ ও রীতি-নীতি বই আকারে লিপিবদ্ধ করা হয়েছে। স্পষ্টতা: বই আকারে থাকায় এর নিয়মাবলি সবার কাছে স্পষ্ট ও সুনির্দিষ্ট। অধিকাংশ আধুনিক গণতান্ত্রিক রাষ্ট্র (যেমন: বাংলাদেশ, ভারত, যুক্তরাষ্ট্র) লিখিত সংবিধানের মাধ্যমে পরিচালিত হয়। 'তরুণ সংঘ'-এর মতো লিখিত সংবিধানের সুবিধা হলো এতে অস্পষ্টতা থাকে না এবং জনগণের অধিকারগুলো সংরক্ষিত থাকে।"
        },
        {
          "label": "ঘ",
          "question": "",
          "explanation": "উদ্দীপক 'D'-এর 'অক্ষরদান প্রকল্প' মূলত অলিখিত সংবিধানের (Unwritten Constitution) সাথে সাদৃশ্যপূর্ণ। নিচে এর বিশ্লেষণ তুলে ধরা হলো: অলিখিত সংবিধান বলতে এমন এক শাসনব্যবস্থাকে বোঝায় যার অধিকাংশ নিয়মাবলি কোনো দলিলে লিখিত থাকে না, বরং তা দীর্ঘদিনের প্রথা, আচার-আচরণ ও রীতির ওপর ভিত্তি করে গড়ে ওঠে। সাদৃশ্যপূর্ণ হওয়ার কারণসমূহ: ১. প্রথা ও রীতির প্রাধান্য: 'অক্ষরদান প্রকল্প' পরিচালিত হয় চিরাচরিত নিয়ম ও আচার-অনুষ্ঠানের মাধ্যমে। অলিখিত সংবিধানেও প্রাচীন রীতিনীতি ও প্রথা আইনের মর্যাদা পায়। ২. অলিপিবদ্ধ প্রকৃতি: 'অক্ষরদান প্রকল্প'-এর জন্য কোনো নির্দিষ্ট বই বা দলিলের কথা উল্লেখ করা হয়নি। একইভাবে অলিখিত সংবিধানও কোনো সুনির্দিষ্ট পরিষদ বা কমিটি দ্বারা একক সময়ে তৈরি হয় না। ৩. বিবর্তন: এই ধরনের ব্যবস্থা সময়ের সাথে সাথে ধীরে ধীরে ক্রমবিকাশ লাভ করে। যুক্তরাজ্যের সংবিধান এর প্রকৃষ্ট উদাহরণ। যদিও অলিখিত সংবিধান নমনীয় এবং পরিস্থিতির সাথে দ্রুত পরিবর্তনযোগ্য, তবে আধুনিক যুগে এর কিছু সীমাবদ্ধতা রয়েছে। 'অক্ষরদান প্রকল্প' যেহেতু বয়স্ক লোকদের মাধ্যমে ও প্রথার ওপর ভিত্তি করে চলে, তাই এতে নতুন কোনো নিয়ম যুক্ত করা বা পরিবর্তন করা তুলনামূলক সহজ হলেও অনেক সময় অস্পষ্টতা তৈরি হতে পারে। উদ্দীপকের 'অক্ষরদান প্রকল্প' একটি প্রথাগত বা অলিখিত সংবিধানের আদর্শ প্রতিচ্ছবি, যেখানে লিখিত দলিলের চেয়ে দীর্ঘদিনের চর্চাকেই মূল শক্তি হিসেবে বিবেচনা করা হয়।"
        }
      ]
    },
    {
      "number": "10",
      "uddipok": "মিতুর দাদা রহমত আলী এবং বাবা কেরামত আলী। পরিবারের সকলে তার দাদাকে শ্রদ্ধা ও সম্মান করেন। কিন্তু তার বাবার আদেশে বাড়ির সকল কার্যক্রম পরিচালিত হয়। সর্বময় কর্তা হিসেবে সমস্ত দায়িত্ব পালন করেন কেরামত আলী। তবে বিশেষ বিশেষ ক্ষেত্রে তার বাবা রহমত আলীর পরামর্শ গ্রহণ করেন।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "বাংলাদেশের প্রতিটি জেলায় সুপ্রিম কোর্টের অধীনে বিচারবিভাগের যে আদালত পরিচালিত হয়, সেগুলোকে অধস্তন আদালত বলা হয়।"
        },
        {
          "label": "খ",
          "question": "",
          "explanation": "সরকারের তিনটি বিভাগের অন্যতম হলো 'আইনসভা'। বাংলাদেশের আইনসভার নাম জাতীয় সংসদ। এটি এককক্ষ বিশিষ্ট এবং এর মোট সদস্য সংখ্যা ৩৫০। সংসদ পরিচালনার জন্য একজন স্পিকার ও একজন ডেপুটি স্পিকার থাকেন। জাতীয় সংসদ যেকোনো নূতন আইন প্রণয়ন, প্রচলিত আইনের পরিবর্তন বা সংশোধন করতে পারে। সংসদের সংখ্যাগরিষ্ঠের সদস্যের ভোটে যেকোনো বিল আইনে পরিণত হয়। আইন প্রণয়নের ক্ষেত্রে বাংলাদেশের আইনসভা সার্বভৌম ক্ষমতা ভোগ করে।"
        },
        {
          "label": "গ",
          "question": "",
          "explanation": "উদ্দীপকের মিতুর দাদা রহমত আলীকে দ্বারা শাসনবিভাগের 'রাষ্ট্রপতিকে' বোঝায়। বাংলাদেশের রাষ্ট্রপতি হলেন শাসনবিভাগের সর্বোচ্চ ব্যক্তি। সরকারের যাবতীয় কাজ তাঁর নামে পরিচালিত হয়। রাষ্ট্রপতি জাতীয় সংসদের সংখ্যাগরিষ্ঠ সদস্যদের ভোটে নির্বাচিত হন। রাষ্ট্রপতি নির্বাচিত হতে হলে কমপক্ষে ৩৫ বছর বয়স্ক হতে হয়। তাঁর কার্যকাল ৫ বছর। প্রধানমন্ত্রী ও প্রধান বিচারপতি নিয়োগের ক্ষেত্র ব্যতীত রাষ্ট্রপতি তাঁর সকল দায়িত্ব পালনে প্রধানমন্ত্রীর পরামর্শ অনুযায়ী কার্য পরিচালনা করেন। উদ্দীপকে বলা হয়েছে, মিতুর দাদা রহমত আলীকে পরিবারের সবাই শ্রদ্ধা ও সম্মান করেন। কিন্তু তার বাবা কেরামত আলীর আদেশে বাড়ির সকল কার্যক্রম পরিচালিত হয়। এখানে মি. রহমত আলী শাসনবিভাগের রাষ্ট্রপতির প্রতিচ্ছবি। কারণ রাষ্ট্রপতি সর্বোচ্চ সম্মানিত ব্যক্তি হলেও প্রধানমন্ত্রীর নির্দেশে সকল কার্যক্রম পরিচালিত হয়। সুতরাং বলা যায়, রহমত আলীর দ্বারা শাসনবিভাগের রাষ্ট্রপতিকে বোঝানো হয়েছে।"
        },
        {
          "label": "ঘ",
          "question": "",
          "explanation": "মিতুর বাবার ক্ষেত্রে শাসনবিভাগের প্রধানমন্ত্রীকে ইঙ্গিত করা হয়েছে। সাংবিধানিকভাবে প্রধানমন্ত্রীর বিভিন্ন ক্ষমতা ও কাজের পরিধি নির্ধারণ করা হয়েছে। উদ্দীপকে বলা হয়েছে, মিতুর বাবা কেরামত আলীর আদেশে বাড়ির সকল কার্যক্রম পরিচালিত হয় এবং সর্বময় কর্তা হিসেবে তিনি সমস্ত দায়িত্ব পালন করেন। এখানে কেরামত আলী শাসনবিভাগের প্রধানমন্ত্রীর 'প্রতিচ্ছবি। কারণ বাংলাদেশের প্রধানমন্ত্রীও সর্বময় ক্ষমতা ভোগ করেন। বাংলাদেশে সংসদীয় বা মন্ত্রিপরিষদ শাসিত সরকারব্যবস্থা বিদ্যমান। মন্ত্রিপরিষদ শাসিত শাসনব্যবস্থায় প্রধানমন্ত্রী শাসনব্যবস্থার কেন্দ্রবিন্দু এবং সরকারপ্রধান। তাকে কেন্দ্র করেই দেশ, জাতি ও সরকার পরিচালিত হয়। তিনিই প্রকৃত শাসন ক্ষমতার অধিকারী। মন্ত্রিপরিষদের সহযোগিতায় তিনি শাসনসংক্রান্ত সব দায়িত্ব পালন করেন। তার পরামর্শ অনুযায়ী রাষ্ট্রপতি মন্ত্রী, উচ্চপদস্থ কর্মকর্তা, রাষ্ট্রদূত ইত্যাদি নিয়োগ দেন। প্রধানমন্ত্রীকে সরকারের স্তম্ভ বলা হয়। তার পরামর্শ ও অনুমোদন নিয়ে মন্ত্রীরা কাজ করেন। তার নেতৃত্বে সংসদে আইন প্রণয়ন করা হয়। জাতীয় সংসদের অধিবেশন আহ্বান, স্থগিত বা ভেঙে দিতে তিনি রাষ্ট্রপতিকে পরামর্শ দেন। তার সম্মতি ছাড়া কোনো আন্তর্জাতিক চুক্তি সম্পাদিত হতে পারে না। আন্তর্জাতিক সম্মেলনে তিনি রাষ্ট্রের প্রতিনিধিত্ব করেন। তিনি জাতীয় স্বার্থের রক্ষক। প্রধানমন্ত্রীকে কেন্দ্র করেই মন্ত্রিসভা গঠিত, পরিচালিত ও বিলুপ্ত হয়। জাতীয় স্বার্থে তিনি বক্তৃতা ও বিবৃতির মাধ্যমে জনগণকে রাষ্ট্রীয় কর্মসূচি সম্পর্কে অবহিত করেন এবং জনগণের মধ্যে সংহতি রক্ষায় কাজ করেন।"
        }
      ]
    },
    {
      "number": "1",
      "uddipok": "সাল নির্বাচন ফলাফল ১৯৫৪ ‘ক’ মুসলিম লীগের শোচনীয় পরাজয় ১৯৭০ ’খ’ আওয়ামী লীগের নিরঙ্কুশ সংখ্যাগরিষ্ঠতা লাভ",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "১৯৭১ সালে মুক্তিযুদ্ধ চলাকালীন ১০ এপ্রিল গঠিত এবং ১৭ এপ্রিল শপথ গ্রহণকারী বাংলাদেশের প্রথম অস্থায়ী সরকারকে মুজিবনগর সরকার বলা হয়।"
        },
        {
          "label": "খ",
          "question": "",
          "explanation": "১৯৪০ সালের লাহোর প্রস্তাবে ভারতের উত্তর-পশ্চিম ও পূর্বাঞ্চলের মুসলিম সংখ্যাগরিষ্ঠ এলাকাগুলো নিয়ে স্বাধীন রাষ্ট্রসমূহ গঠনের যে দাবি জানানো হয়েছিল, তাই পরবর্তীতে পাকিস্তান রাষ্ট্র সৃষ্টির মূল ভিত্তিতে পরিণত হয় বলে একে 'পাকিস্তান প্রস্তাব' বলা হয়। প্রাথমিকভাবে মুসলিমদের জন্য স্বায়ত্তশাসিত রাষ্ট্রের কথা বলা হলেও, মুসলিম লীগ এই প্রস্তাবকে কেন্দ্র করেই তাদের পৃথক আবাসভূমি 'পাকিস্তান' প্রতিষ্ঠার আন্দোলন জোরদার করে। হিন্দু সংবাদপত্রগুলো বিদ্রুপ করে একে 'পাকিস্তান প্রস্তাব' বললেও পরে মুসলিম লীগ সানন্দে এই নামটি গ্রহণ করে নেয়। মূলত পাকিস্তান সৃষ্টির বীজ এই প্রস্তাবেই নিহিত ছিল বলে ঐতিহাসিকভাবে এটি পাকিস্তান প্রস্তাব নামে পরিচিতি পায়।"
        },
        {
          "label": "গ",
          "question": "",
          "explanation": "উদ্দীপকের ছকে 'ক' দ্বারা ১৯৫৪ সালের প্রাদেশিক পরিষদের নির্বাচন বা যুক্তফ্রন্ট নির্বাচনকে ইঙ্গিত করা হয়েছে। পাকিস্তান সৃষ্টির পর পূর্ব পাকিস্তানের জনগণের ওপর পশ্চিম পাকিস্তানি শাসকগোষ্ঠীর বৈষম্য ও ভাষা আন্দোলনের প্রেক্ষাপটে এই নির্বাচন অনুষ্ঠিত হয়। মুসলিম লীগের অপশাসনের বিরুদ্ধে প্রধান রাজনৈতিক দলগুলো (আওয়ামী মুসলিম লীগ, কৃষক শ্রমিক পার্টি, নেজামে ইসলাম ও গণতন্ত্রী দল) মিলে 'যুক্তফ্রন্ট' গঠন করে এবং ২১ দফা কর্মসূচি নিয়ে নির্বাচনে অংশ নেয়। উদ্দীপকে যেমন বলা হয়েছে, এই নির্বাচনে শাসক দল মুসলিম লীগের শোচনীয় পরাজয় ঘটে এবং যুক্তফ্রন্ট ২২৩টি আসনে জয়লাভ করে বাঙালির রাজনৈতিক বিজয়ের সূচনা করে। সামগ্রিকভাবে, এই নির্বাচনটি ছিল বাঙালির আত্মপরিচয় ও অধিকার আদায়ের প্রথম সফল গণতান্ত্রিক সংগ্রাম। এর মাধ্যমে প্রমাণিত হয় যে, এ দেশের মানুষ সাম্প্রদায়িক রাজনীতির চেয়ে আঞ্চলিক স্বায়ত্তশাসন এবং অর্থনৈতিক মুক্তিকে বেশি গুরুত্ব দেয়। যদিও পাকিস্তানি শাসকচক্র ষড়যন্ত্র করে এই মন্ত্রিসভা বেশিদিন স্থায়ী হতে দেয়নি, তবুও এই নির্বাচনের বিজয় বাঙালির মনে জাতীয়তাবাদী চেতনাকে প্রবলভাবে জাগ্রত করে যা পরবর্তী সকল আন্দোলনের প্রেরণা হিসেবে কাজ করেছে।"
        },
        {
          "label": "ঘ",
          "question": "",
          "explanation": "উদ্দীপকের ছকে 'খ' দ্বারা ১৯৭০ সালের সাধারণ নির্বাচনকে বোঝানো হয়েছে, যা বাংলাদেশের মহান স্বাধীনতা সংগ্রামের চূড়ান্ত প্রেক্ষাপট তৈরি ও নৈতিক ভিত্তি প্রদানে অপ্রতিদ্বন্দ্বী ভূমিকা পালন করেছিল। এই নির্বাচনের গুরুত্ব নিচে বিশ্লেষণ করা হলো: গণম্যান্ডেট বা গণরায়: ১৯৭০ সালের নির্বাচনে বঙ্গবন্ধু শেখ মুজিবুর রহমানের নেতৃত্বে আওয়ামী লীগ জাতীয় পরিষদে পূর্ব পাকিস্তানের ১৬৯টি আসনের মধ্যে ১৬৭টি আসন লাভ করে। এই নিরঙ্কুশ জয় প্রমাণ করে যে, ৬ দফা কর্মসূচি ছিল বাঙালি জাতির প্রাণের দাবি এবং বঙ্গবন্ধু ছিলেন বাঙালির একমাত্র বৈধ প্রতিনিধি। আইনি ও নৈতিক ভিত্তি: এই বিজয়ের ফলেই বাংলাদেশের স্বাধীনতা সংগ্রামের একটি আন্তর্জাতিক ও আইনি ভিত্তি তৈরি হয়। যখন পাকিস্তানি জান্তা ক্ষমতা হস্তান্তরে টালবাহানা শুরু করে, তখন বঙ্গবন্ধু এই ম্যান্ডেটের জোরেই অসহযোগ আন্দোলনের ডাক দিতে পেরেছিলেন। বাঙালি জাতীয়তাবাদের বিজয়: এই নির্বাচন প্রমাণ করে দিয়েছিল যে পশ্চিম ও পূর্ব পাকিস্তানের রাজনৈতিক ও আদর্শিক কোনো মিল নেই। এটি দ্বিজাতি তত্ত্বের অসারতা প্রমাণ করে বাঙালির নিজস্ব জাতিরাষ্ট্র গঠনের পথ প্রশস্ত করে। সামগ্রিকভাবে, ১৯৭০ সালের নির্বাচন না হলে ১৯৭১-এর মহান মুক্তিযুদ্ধ একটি বৈধ জনযুদ্ধ হিসেবে বিশ্ববাসীর কাছে স্বীকৃতি পাওয়া কঠিন হতো। নির্বাচনের এই জয়ই সাধারণ মানুষকে বিশ্বাস জুগিয়েছিল যে আমরা ঐক্যবদ্ধ থাকলে জয় নিশ্চিত। যখন ইয়াহিয়া-ভুট্টো চক্র ষড়যন্ত্রের মাধ্যমে ক্ষমতা হস্তান্তরে অস্বীকৃতি জানায়, তখন বাঙালি জাতি বুঝতে পারে যে গণতান্ত্রিক পথে মুক্তি সম্ভব নয়, বরং সশস্ত্র বিপ্লবের মাধ্যমেই স্বাধীনতা ছিনিয়ে আনতে হবে। চূড়ান্ত সমাধান হিসেবে বলা যায়, ১৯৭০-এর নির্বাচন ছিল মূলত স্বাধীনতার একটি 'মৌখিক গণভোট', যেখানে বাঙালি জাতি তাদের স্বাধীনতার সপক্ষে রায় দিয়েছিল। এই রায়ের মাধ্যমেই বঙ্গবন্ধু একচ্ছত্র নেতা হিসেবে আবির্ভূত হন এবং তাঁর ৭ই মার্চের কালজয়ী ভাষণের মধ্য দিয়ে জাতি চূড়ান্ত লড়াইয়ের প্রস্তুতি নেয়। সুতরাং, বাংলাদেশের অভ্যুদয়ে ১৯৭০ সালের নির্বাচনের ভূমিকা ছিল অনস্বীকার্য এবং অত্যন্ত গভীর।"
        }
      ]
    }
  ]
}