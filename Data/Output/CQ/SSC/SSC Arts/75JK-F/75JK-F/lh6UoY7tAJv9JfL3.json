{
  "title": "ঢাকা বোর্ড ২০২৪",
  "subtitle": "পৌরনীতি ও নাগরিকতা (10)",
  "questions": [
    {
      "number": "1",
      "uddipok": "জনাব 'শুভ' এমএ পাস করার পর মেধা অনুসারে প্রশাসনে চাকরি করেন। তিনি দায়িত্বের পাশাপাশি শ্রমিক সংগঠনের সদস্য হলে কর্মচারীদের স্বাধীন মতামত প্রকাশ ও ন্যায্য অধিকার আদায়ে খুব সোচ্চার। অপরদিকে, জনাব 'রতন' উচ্চশিক্ষিত ব্যবসায়ী। তিনি সচেতন নাগ্ররিক হিসেবে রাষ্ট্রের, প্রতি অনুগত থেকে আইন মান্য করে সততা ও নিষ্ঠার সাথে নিজ দিকে না তাকিয়ে বৃহত্তর জাতির জন্য কাজ করেন। ক. 'তথ্য অধিকার' এর অর্থ কী?",
      "tag": "DB 24",
      "sub_questions": [
        {
          "label": "ক",
          "question": "",
          "explanation": "তথ্য অধিকার অর্থ হলো কোনো কর্তৃপক্ষের নিকট হতে তথ্য পাওয়ার অধিকার।"
        },
        {
          "label": "খ",
          "question": "",
          "explanation": "একই সঙ্গে দুটি রাষ্ট্রের নাগরিকত্ব অর্জন করাকে দ্বৈত নাগরিকতা বলা হয়। সাধারণত কোনো ব্যক্তি যখন নাগরিকত্ব অর্জনের জন্মনীতি ও জন্মস্থান নীতি—এই দুই নীতির কারণে দুই দেশের নাগরিকত্ব দাবি করার সুযোগ পায়, তখন সে দ্বৈত নাগরিক হিসেবে গণ্য হয়। তবে পূর্ণবয়স্ক হওয়ার পর সংশ্লিষ্ট ব্যক্তিকে যেকোনো একটি রাষ্ট্রের নাগরিকত্ব বেছে নিতে হয়, যদিও অনেক দেশ বর্তমানে নির্দিষ্ট শর্তে একই সাথে উভয় দেশের নাগরিকত্ব বহাল রাখার অনুমতি দেয়।"
        },
        {
          "label": "গ",
          "question": "",
          "explanation": "উদ্দীপকের জনাব 'শুভ' মূলত নাগরিকের 'রাজনৈতিক অধিকার' ভোগ করছেন। রাজনৈতিক অধিকার বলতে সেই সব অধিকারকে বোঝায় যা একজন নাগরিককে রাষ্ট্রের শাসনকার্যে পরোক্ষভাবে অংশগ্রহণের সুযোগ দেয় এবং নিজের মতামত প্রকাশে স্বাধীনতা প্রদান করে। জনাব শুভ প্রশাসনে চাকরি করার পাশাপাশি শ্রমিক সংগঠনের সদস্য হিসেবে কর্মচারীদের স্বাধীন মতামত প্রকাশ এবং ন্যায্য অধিকার আদায়ে যে ভূমিকা পালন করছেন, তা রাজনৈতিক ও নাগরিক স্বাধীনতারই বহিঃপ্রকাশ। এই অধিকারের ফলেই নাগরিকরা সভা-সমিতি করার এবং দাবি আদায়ের লক্ষ্যে সোচ্চার হওয়ার আইনি শক্তি লাভ করে। সামগ্রিকভাবে, নাগরিকের এই ধরনের অধিকার গণতান্ত্রিক রাষ্ট্রব্যবস্থার অন্যতম রক্ষাকবচ। জনাব শুভর এই কর্মকাণ্ড শ্রমিকদের স্বার্থ রক্ষায় যেমন সহায়ক, তেমনি এটি রাষ্ট্রের জবাবদিহিতা নিশ্চিত করতেও ভূমিকা রাখে। রাজনৈতিক অধিকার নিশ্চিত না থাকলে সমাজ ও রাষ্ট্রে একনায়কতন্ত্র প্রতিষ্ঠা পাওয়ার সম্ভাবনা থাকে এবং সাধারণ মানুষের কণ্ঠরোধ করা হয়। সুতরাং, জনাব শুভ তাঁর অবস্থানের সঠিক ব্যবহার করে নাগরিক হিসেবে তাঁর উপর ন্যস্ত মৌলিক ও রাজনৈতিক স্বাধীনতাগুলোই প্রয়োগ করছেন।"
        },
        {
          "label": "ঘ",
          "question": "",
          "explanation": "উদ্দীপকের জনাব 'রতন'-এর কর্মকাণ্ডের মাধ্যমে সুনাগরিকের প্রধান গুণ 'বিবেক-বিচার' এবং 'আত্মসংযম'-কে নির্দেশ করে, যা একটি আদর্শ রাষ্ট্রের জন্য অপরিহার্য। একজন সুনাগরিক কেবল শিক্ষিত হলেই চলে না, বরং তাঁকে রাষ্ট্রের প্রতি অনুগত থেকে ব্যক্তিগত স্বার্থের চেয়ে জাতীয় স্বার্থকে বড় করে দেখতে হয়; জনাব রতন সততা ও নিষ্ঠার সাথে নিজের দিকে না তাকিয়ে বৃহত্তর জাতির জন্য কাজ করার মাধ্যমে সেই চারিত্রিক দৃঢ়তারই পরিচয় দিয়েছেন। তিনি আইন মান্য করেন এবং সচেতন নাগরিক হিসেবে নিজের বিবেক খাটিয়ে ভালো-মন্দের পার্থক্য করতে পারেন, যা একজন সুনাগরিকের 'বিবেক-বিচার' নামক গুণটির সার্থক প্রতিফলন। তাঁর এই নিঃস্বার্থ পরোপকারী মনোভাবই তাঁকে একজন সাধারণ নাগরিক থেকে উন্নত সুনাগরিক হিসেবে পৃথক করেছে। সামগ্রিকভাবে, জনাব রতনের মতো নাগরিকরাই রাষ্ট্রের প্রকৃত সম্পদ। যখন কোনো ব্যক্তি আইন মেনে চলে এবং নিজের লোভ-লালসাকে সংবরণ করে (আত্মসংযম) দেশ ও দশের কল্যাণে নিজেকে সপে দেয়, তখন রাষ্ট্রের উন্নয়ন ত্বরান্বিত হয়। সুনাগরিকের এই গুণাবলি সমাজে নৈতিকতা ও সংহতি বজায় রাখতে সাহায্য করে এবং ভবিষ্যৎ প্রজন্মের জন্য একটি অনুকরণীয় দৃষ্টান্ত স্থাপন করে। তাঁর এই সচেতনতা ও জাতীয় দায়িত্ববোধই প্রমাণ করে যে তিনি রাষ্ট্রের প্রতি তাঁর নৈতিক ও আইনি কর্তব্যগুলো যথাযথভাবে পালন করছেন। চূড়ান্ত সমাধান হিসেবে বলা যায় যে, জনাব রতনের চারিত্রিক বৈশিষ্ট্যগুলো সুনাগরিকের সংজ্ঞাকে পূর্ণতা দান করে। তাঁর মধ্যে বুদ্ধি, আত্মসংযম ও বিবেক-বিচারের যে সমন্বয় ঘটেছে, তা একটি গণতান্ত্রিক ও সমৃদ্ধ রাষ্ট্র গঠনের প্রধান চালিকাশক্তি। সুতরাং, উদ্দীপকের বক্তব্যটি সম্পূর্ণ যথার্থ যে জনাব রতনের কাজের মধ্য দিয়েই একজন প্রকৃত সুনাগরিকের শ্রেষ্ঠ গুণাবলি প্রতিফলিত হয়েছে।"
        }
      ]
    },
    {
      "number": "2",
      "uddipok": "'A' রাষ্ট্রে একটি মাত্র রাজনৈতিক দল। যেখানে স্বাধীনভাবে মতামত প্রকাশ ও গণমাধ্যমসহ সবকিছু নেতার নিয়ন্ত্রণে থাকে এবং প্রধানই সর্বময় ক্ষমতার অধিকারী। অন্যদিকে, 'B' রাষ্ট্রে যেখানে অনেক রাজনৈতিক দলের অংশগ্রহণের মাধ্যমে জনগণের জবাবদিহি সরকার গঠন ও রাষ্ট্রের সকল বিভাগের মধ্যে ঘনিষ্ঠ সম্পর্ক বিদ্যমান।",
      "tag": "DB 24",
      "sub_questions": [
        {
          "label": "ক",
          "question": "",
          "explanation": "যে শাসনব্যবস্থায় জনগণের অংশগ্রহণের সুযোগ নেই এবং রাজা বা রানি রাষ্ট্রের সর্বময় ক্ষমতার অধিকারী হন তাকে নিরঙ্কুশ রাজতন্ত্র বলে।"
        },
        {
          "label": "খ",
          "question": "",
          "explanation": "সমাজতান্ত্রিক রাষ্ট্র বলতে সে রাষ্ট্রকে বোঝায়, যেখানে সম্পদের ব্যক্তিমালিকানা স্বীকার করা হয় না। সমাজতান্ত্রিক রাষ্ট্রে উৎপাদনের উপকরণগুলো রাষ্ট্রীয় মালিকানায় থাকে। রাষ্ট্রীয় নিয়ন্ত্রণে উৎপাদন ও বণ্টনের ব্যবস্থা নেওয়া হয়। এটি পুঁজিবাদী রাষ্ট্রের বিপরীত। সমাজতন্ত্রে ব্যক্তিস্বাতন্ত্র্যকে স্বীকার করা হয় না। এ ধরনের রাষ্ট্রে একটিমাত্র রাজনৈতিক দল থাকে। গণমাধ্যম রাষ্ট্রীয় নিয়ন্ত্রণে থাকে। বিরোধী মত প্রচারের সুযোগ থাকে না। চীন, কিউবা ইত্যাদি সমাজতান্ত্রিক রাষ্ট্রের উদাহরণ।"
        },
        {
          "label": "গ",
          "question": "",
          "explanation": "'A' দেশে একনায়কতান্ত্রিক শাসনব্যবস্থা বিদ্যমান। একনায়কতন্ত্র এক ধরনের স্বেচ্ছাচারী শাসনব্যবস্থা। এতে রাষ্ট্রের শাসন ক্ষমতা জনগণের হাতে ন্যস্ত না থেকে একজন স্বেচ্ছাচারী শাসক বা একটি দল কিংবা শ্রেণির হাতে ন্যস্ত থাকে। এতে নেতাই দলের সর্বময় ক্ষমতার অধিকারী। একনায়কতান্ত্রিক শাসককে সহায়তা করার জন্য মন্ত্রী বা উপদেষ্টা পরিষদ থাকে। কিন্তু তারা শাসকের আদেশ ও নির্দেশ মেনে চলে। এতে একটিমাত্র রাজনৈতিক দল থাকে। এই দলের নেতাই সরকারপ্রধান তার ইচ্ছা অনুযায়ী দল পরিচালিত হয় এবং তার অন্ধ অনুসারীদের নিয়ে দল গঠিত হয়। একনায়কতন্ত্রে গণমাধ্যমগুলো নেতা ও তার দলের নিয়ন্ত্রাণ থাকে এবং জনগণের স্বাধীনভাবে মতামত প্রকাশের সুযোগ থাকে না। উদ্দীপকে দেখা যায়, 'A' রাষ্ট্রে একটি মাত্র রাজনৈতিক দল বিদ্যমান এবং দলের প্রধানই সর্বময় ক্ষমতার অধিকারী। এছাড়া 'A' রাষ্ট্রে স্বাধীনভাবে মতামত প্রকাশ ও গণমাধ্যমসহ সবকিছু নেতার নিয়ন্ত্রণে থাকে। এগুলো মূলত একনায়কতান্ত্রিক শাসনব্যবস্থার বৈশিষ্ট্য। তাই বলা যায়, 'A' রাষ্ট্রে একনায়কতান্ত্রিক শাসনব্যবস্থা প্রচলিত রয়েছে।"
        },
        {
          "label": "ঘ",
          "question": "",
          "explanation": "'B' রাষ্ট্রের সরকারব্যবস্থা অর্থাৎ গণতান্ত্রিক সরকারব্যবস্থা জনগণের কল্যাণের সহায়ক- উক্তিটি যথার্থ। গণতন্ত্র হলো জনগণের অংশগ্রহণে, জনগণের দ্বারা এবং জনগণের কল্যাণার্থে পরিচালিত একটি শাসনব্যবস্থা। এতে একাধিক রাজনৈতিক দলের অংশগ্রহণের ভিত্তিতে জবাবদিহিমূলক সরকার গঠিত হয়। এ ব্যবস্থায় রাষ্ট্রের সকল বিভাগের মধ্যে ঘনিষ্ঠ সম্পর্ক বিদ্যমান থাকে। যেমনটি উদ্দীপকের 'B' রাষ্ট্রের ক্ষেত্রেও লক্ষ করা যায়। অর্থাৎ 'B' রাষ্ট্রে গণতান্ত্রিক সরকারব্যবস্থা বিদ্যমান। গণতন্ত্র হলো জনমতভিত্তিক শাসনব্যবস্থা। গণতান্ত্রিক রাষ্ট্রে জনগণ স্বাধীনভাবে মত প্রকাশ এবং সরকারের সমালোচনা করতে পারে। ফলে ব্যক্তিস্বাধীনতার বিকাশ ঘটে। গণতন্ত্রে সবাই সমান। এতে জাতি, ধর্ম, বর্ণ ইত্যাদি নির্বিশেষে সবাই সমান সুযোগ-সুবিধা ভোগ এবং রাষ্ট্রের কাজে অংশগ্রহণ করতে পারে। গণতান্ত্রিক ব্যবস্থা জনগণের সম্মতির ওপর প্রতিষ্ঠিত হওয়ায় জনগণের ইচ্ছা এবং যুক্তি প্রাধান্য পায়। গণতান্ত্রিক রাষ্ট্রের শাসনকার্যে অংশগ্রহণের সুযোগ থাকায় নাগরিকরা জটিল রাজনৈতিক বিষয় নিয়ে চিন্তা করার সুযোগ পায়। এছাড়া এ ব্যবস্থায় শাসকরা জনগণের প্রতিনিধি হিসেবে জনগণের কাছে দায়ী থাকে। ফলে তারা পরবর্তী নির্বাচনে জয়ী হওয়ার জন্য জনস্বার্থমূলক কাজ করার চেষ্টা করে। এ কারণে দেশে দায়িত্বশীল শাসনব্যবস্থা প্রতিষ্ঠিত হয়। উপরের আলোচনা থেকে সুস্পষ্টভাবে প্রতীয়মান হয় যে, গণতান্ত্রিক সরকারব্যবস্থা মূলত জনগণের সুবিধার্থে, জনগণের মতামতের ভিত্তিতে পরিচালিত শাসনব্যবস্থা। তাই এ ধরনের সরকারব্যবস্থা জনগণের কল্যাণের জন্য সহায়ক।"
        }
      ]
    },
    {
      "number": "3",
      "uddipok": "হক-'ক' হক-'খ' ১. জাতীয় কর্মকাণ্ডের কেন্দ্রবিন্দু। ১. কার্য পরিচালনার ক্ষেত্রে সম্পূর্ণ স্বাধীন। ২. গুরুত্বপূর্ণ ইস্যুর সমাধান স্থল। ২. প্রতিষ্ঠানের প্রধানকে রাষ্ট্রপতি নিয়োগ দেন। ৩. সমাজ ও রাষ্ট্রের চাহিদানুযায়ী নতুন ও প্রচলিত বিষয় সংশোধন, প্রণয়নকারী প্রতিষ্ঠান। ৩. রাষ্ট্রপতি কোনো ব্যাখ্যা চাইলে পরামর্শ দিয়ে থাকে। ৪. নাগরিকের মৌলিক অধিকার রক্ষায় নিষেধাজ্ঞা দিতে পারে।",
      "tag": "DB 24",
      "sub_questions": [
        {
          "label": "ক",
          "question": "",
          "explanation": "১৯৭১ সালের ১০ই এপ্রিল বাংলাদেশের প্রথম সরকার গঠিত হয়।"
        },
        {
          "label": "খ",
          "question": "",
          "explanation": "উপজেলার প্রধান প্রশাসক হিসেবে উপজেলা নির্বাহী কর্মকর্তা বেশকিছু গুরুত্বপূর্ণ কার্যাবলি সম্পাদন করেন। উপজেলা নির্বাহী কর্মকর্তার কাজের মধ্যে রয়েছে- উপজেলার প্রশাসনিক কাজ তদারকি করা। উপজেলার সকল উন্নয়নকাজ তদারকি করা। সরকারি অর্থের ব্যয় তত্ত্বাবধান করা। উপজেলা নির্বাহী কর্মকর্তা উপজেলা উন্নয়ন কমিটির প্রধান। তিনি প্রাকৃতিক দুর্যোগে ক্ষতিগ্রস্তদের সাহায্য ও পুনর্বাসনের ব্যবস্থা করেন। এছাড়া দুর্যোগ প্রতিরোধ ও প্রতিকারের ব্যবস্থা করেন। তিনি উপজেলা কোষাগারের রক্ষক। পাশাপাশি তিনি বিভিন্ন সময়ে সরকার প্রদত্ত অন্যান্য দায়িত্ব সম্পাদন করেন।"
        },
        {
          "label": "গ",
          "question": "",
          "explanation": "ছক 'ক'-এ উল্লেখিত বিভাগ হলো আইনবিভাগ, যার একটি নিয়মবন্ধ গঠন প্রক্রিয়া রয়েছে। উদ্দীপকের ছক 'ক'-এ উল্লেখিত বিভাগটি জাতীয় কর্মকান্ডের কেন্দ্রবিন্দু এবং গুরুত্বপূর্ণ ইস্যুর সমাধানস্থল। এছাড়া বিভাগটি সমাজ ও রাষ্ট্রের চাহিদা অনুযায়ী নতুন ও প্রচলিত বিষয় সংশোধন এবং প্রণয়নকারী প্রতিষ্ঠান। এ থেকে বোঝা যায়, ছক 'ক'-এ উল্লেখিত বিভাগটি হলো আইনসভা বা আইনবিভাগ। আইনসভা সরকারের তিনটি বিভাগের অন্যতম। বাংলাদেশের আইনসভার নাম 'জাতীয় সংসদ'। এটি এক কক্ষবিশিষ্ট। জাতীয় সংসদের মোট সদস্যসংখ্যা ৩৫০। এর মধ্যে ৩০০ জন সদস্য জনগণের সরাসরি ভোটে নির্বাচিত হন এবং অবশিষ্ট ৫০টি আসন নারীদের জন্য সংরক্ষিত। বাংলাদেশকে মোট ৩০০টি নির্বাচনি এলাকায় ভাগ করা হয়েছে। এসব নির্বাচনি এলাকা থেকে নাগরিকদের প্রত্যক্ষ ভোটে একজন করে সংসদ সদস্য নির্বাচিত হন। নির্বাচনে বিভিন্ন দলের প্রাপ্ত আসন সংখ্যার আনুপাতিক হারে সংরক্ষিত নারী আসনের সদস্যরা সাধারণ আসনে নির্বাচিত সদস্যদের ভোটে নির্বাচিত হন। তবে নারীরা ইচ্ছা করলে ৩০০ আসনের যেকোনোটিতে সরাসরি প্রতিদ্বন্ধিতার মাধ্যমেও নির্বাচিত হতে পারেন। সংসদে একজন স্পিকার ও একজন ডেপুটি স্পিকার থাকেন। তাঁরা সংসদ সদস্যদের ভোটে নির্বাচিত হন। প্রধানমন্ত্রী সংসদের নেতা। আসন সংখ্যার দিক থেকে নির্বাচনে দ্বিতীয় স্থান অর্জনকারী দলের প্রধান সংসদে বিরোধী দলের নেতা হিসেবে দায়িত্ব পালন করেন।"
        },
        {
          "label": "ঘ",
          "question": "",
          "explanation": "উদ্দীপকের হক 'খ'-এর প্রতিষ্ঠান তথা বিচারবিভাগ সাংবিধানিক বিধি অনুযায়ী গঠিত হয় এবং প্রভূত ক্ষমতার অধিকারী। উদ্দীপকের ছক 'খ'-এ উল্লেখ করা হয়েছে, প্রতিষ্ঠানটি কার্য পরিচালনার ক্ষেত্রে সম্পূর্ণ স্বাধীন এবং এ প্রতিষ্ঠানের প্রধানকে রাষ্ট্রপতি নিয়োগ দেন। এছাড়া রাষ্ট্রপতি কোনো ব্যাখ্যা চাইলে বিভাগটি পরামর্শ দিয়ে থাকে এবং নাগরিকের মৌলিক অধিকার রক্ষায় নিষেধাজ্ঞা দিতে পারে। এসব বৈশিষ্ট্য বিচারবিভাগকেই নির্দেশ করে। বাংলাদেশের বিচারবিভাগ সুপ্রিম কোর্ট, অধস্তন আদালত এবং বিশেষ ট্রাইব্যুনাল নিয়ে গঠিত। বিচারবিভাগের সর্বোচ্চ আদালতের নাম সুপ্রিম কোর্ট। এটি আপিল বিভাগ ও হাইকোর্ট বিভাগ নিয়ে গঠিত হয়। সুপ্রিম কোর্টের একজন প্রধান বিচারপতি রয়েছেন, তাকে বাংলাদেশের প্রধান বিচারপতি বলা হয়। রাষ্ট্রপতি তাকে নিযুক্ত করেন। প্রত্যেক বিভাগের জন্য যতজন বিচারক প্রয়োজন ততজন বিচারককে নিয়ে সুপ্রিম কোর্ট গঠিত। প্রধান বিচারপতির সাথে পরামর্শক্রমে রাষ্ট্রপতি সুপ্রিম কোর্টের দুই বিভাগের বিচারপতিদের নিয়োগ দেন। সুপ্রিম কোর্টের অধীনে বাংলাদেশের প্রতিটি জেলায় বিচারবিভাগের অধস্তন আদালত রয়েছে। এছাড়া সংবিধান অনুযায়ী জাতীয় সংসদ এক বা একাধিক বিশেষ ট্রাইব্যুনাল প্রতিষ্ঠা করতে পারে। বিচারবিভাগের ক্ষমতার ক্ষেত্রে দেখা যায়, আপিল বিভাগ হাইকোর্ট বিভাগের রায়, ডিক্রি বা দন্ডাদেশের বিরুদ্ধে আপিল গ্রহণ করে শুনানির ব্যবস্থা করতে পারে। রাষ্ট্রপতি আইনের কোনো ব্যাখ্যা চাইলে আপিল বিভাগ এ বিষয়ে রাষ্ট্রপতিকে পরামর্শ দিয়ে থাকে। ন্যায়বিচারের স্বার্থে কোনো ব্যক্তিকে আদালতের সামনে হাজির হতে ও দলিলপত্র পেশ করার আদেশ জারি করতে পারে। আপিল বিভাগ কর্তৃক ঘোষিত আইন হাইকোর্ট বিভাগের জন্য অবশ্যই পালনীয়। এছাড়া সুপ্রিম কোর্টের আপিল বিভাগ আইনের ব্যাখ্যা, ন্যায়বিচার সংরক্ষণ ও পরামর্শ দান করার ক্ষেত্রে গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "'A' প্রধান শহর কেন্দ্রিক একটি প্রতিষ্ঠানের নির্বাচিত মহানগর জনপ্রতিনিধি, যার শপথ বাক্য পড়ান দেশের সরকার প্রধান। অন্যদিকে, 'B' সুখে-দুঃখে জনগণের পাশে থেকে নিজ অর্থের মাধ্যমে এলাকায় বিভিন্ন জনকল্যাণমূলক কাজের মধ্য দিয়ে পরবর্তীতে গ্রামভিত্তিক স্থানীয় সরকারে বিপুল ভোটে জয়লাভ করেন।",
      "tag": "DB 24",
      "sub_questions": [
        {
          "label": "ক",
          "question": "",
          "explanation": "পরিবার, সমাজ ও জাতীয় ক্ষেত্রে নারীর অংশগ্রহণ, মতামত প্রকাশ ও সিদ্ধান্ত গ্রহণের ক্ষমতাই নারীর ক্ষমতায়ন।"
        },
        {
          "label": "খ",
          "question": "",
          "explanation": "উপজেলা পরিষদ বাংলাদেশের একটি গুরুত্বপূণ প্রশাসনিক স্তর। একজন চেয়ারম্যান, দুজন ভাইস চেয়ারম্যান (এদের মধ্যে একজন হবেন নারী) এবং উপজেলার আওতাধীন ইউনিয়ন পরিষদসমূহের চেয়ারম্যানবৃন্দ, পৌরসভার (যদি থাকে) মেয়র এবং তিনজন মহিলা সদস্যের সমন্বয়ে উপজেলা পরিষদ গঠিত হয়।"
        },
        {
          "label": "গ",
          "question": "",
          "explanation": "'A' স্থানীয় স্বায়ত্তশাসিত সরকার সিটি কর্পোরেশনের নির্বাচিত জনপ্রতিনিধি। বাংলাদেশের কয়েকটি প্রধান শহর বা মহানগরকে কেন্দ্র করে সিটি কর্পোরেশনগুলো গড়ে উঠেছে। বাংলাদেশে মোট ১২টি সিটি কর্পোরেশন রয়েছে। বাংলাদেশের সরকারপ্রধান তথা প্রধানমন্ত্রী সিটি কর্পোরেশনের মেয়রদের শপথ বাক্য পাঠ করান। উদ্দীপকে বলা হয়েছে, 'A' প্রধান শহরকেন্দ্রিক একটি প্রতিষ্ঠানের নির্বাচিত মহানগর জনপ্রতিনিধি, যার শপথ বাক্য পাঠ করান দেশের সরকারপ্রধান। এ থেকে বোঝা যায়, 'A' স্থানীয় স্বায়ত্তশাসিত সরকার সিটি কর্পোরেশনের মেয়র বা জনপ্রতিনিধি। প্রত্যেক সিটি কর্পোরেশন নির্ধারিত সংখ্যক ওয়ার্ডে বিভক্ত থাকে। সিটি কর্পোরেশনের ওয়ার্ড সংখ্যা সরকার কর্তৃক নির্ধারিত হয়ে থাকে। সিটি কর্পোরেশনের মেয়র, প্রতিটি ওয়ার্ড থেকে একজন করে কাউন্সিলর এবং মোট ওয়ার্ডের এক-তৃতীয়াংশের সমসংখ্যক আসন থেকে একজন করে নারী সদস্য সরাসরি জনগণের ভোটে নির্বাচিত হয়ে থাকেন। তবে নারীরা সংরক্ষিত আসন ছাড়াও সাধারণ আসনেও প্রতিদ্বন্দ্বিতা করতে পারেন। মেয়রের পদসহ শতকরা ৭৫ ভাগ ওয়ার্ডের কাউন্সিলর পদে নির্বাচন অনুষ্ঠিত হলে এবং নির্বাচিত কাউন্সিলরগণের নাম গেজেটে প্রকাশিত হলে সিটি কর্পোরেশন গঠিত হয়েছে বলে গণ্য করা হয়। মেয়ার সিটি কর্পোরেশনের একজন কাউন্সিলর হিসেবে গণ্য হন। সিটি কর্পোরেশনের মেয়াদ ৫ বছর।"
        },
        {
          "label": "ঘ",
          "question": "",
          "explanation": "'B' স্থানীয় স্বায়ত্তশাসিত সরকার ইউনিয়ন পরিষদের নির্বাচিত জনপ্রতিনিধি। স্থানীয় এলাকার উন্নয়নে ইউনিয়ন পরিষদ নানাবিধ কাজ সম্পাদন করে থাকে। উদ্দীপকের 'B' গ্রামভিত্তিক স্থানীয় সরকারে বিপুল ভোটে জয়লাভ করেন। এ থেকে বোঝা যায়, 'B' ইউনিয়ন পরিষদের নির্বাচিত জনপ্রতিনিধি। গ্রামীণ সমস্যা দূরীকরণ, গণসচেতনতা বৃদ্ধি ও দায়িত্বশীল নেতৃত্ব তৈরি করার লক্ষ্যে ইউনিয়ন পরিষদ অনেক কাজ করে। এসব কাজের মধ্যে রয়েছে- রাস্তাঘাট, সেতু, কালভার্ট নির্মাণ ও রক্ষণাবেক্ষণ এবং রাস্তার ধারে বৃক্ষরোপণ; কৃষির উন্নয়নের জন্য উন্নতমানের বীজ, সার ও কীটনাশক সরবরাহ এবং অধিক খাদ্য উৎপাদনে উৎসাহ প্রদান; মাছ চাষ, পশুপালন ও পশুসম্পদ উন্নয়নের জন্য প্রয়োজনীয় ব্যবস্থা গ্রহণ; জনস্বাস্থ্য রক্ষার জন্য পরিবেশ পরিষ্কার-পরিচ্ছন্ন রাখা ইত্যাদি। ইউনিয়ন পরিষদ শিক্ষা বিস্তার ও নিরক্ষরতা দূরীকরণের জন্য দরিদ্র ও মেধাবী শিক্ষার্থীদের বৃত্তি প্রদান, বয়স্ক শিক্ষাকেন্দ্র এবং লাইব্রেরি স্থাপন করে। বন্যা ও অন্যান্য প্রাকৃতিক দুর্যোগের সময় দুস্থদের সাহায্য ও পুনর্বাসনের ব্যবস্থা করে। এছাড়া ইউনিয়ন পরিষদ গ্রামীণ জীবনের বিভিন্ন বিরোধ নিষ্পত্তিরও ব্যবস্থা করে। উপরের আলোচনা শেষে বলা যায়, উল্লিখিত কাজের মাধ্যমে ইউনিয়ন পরিষদ স্থানীয় এলাকার উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "জনাব আরিফ একটি সংগঠনের নিবেদিত সদস্য, যার কিছু নীতি ও আদর্শ ব্যতীত জনগণের সরকার গঠন করা অসম্ভব। সংগঠনটির উদ্দেশ্য দলীয় বিভিন্ন কর্মসূচি প্রণয়ন, প্রচার ও সরকারের বিভিন্ন ভুলত্রুটি জনগণের সামনে তুলে ধরাসহ জাতীয় সমস্যা সমাধানে ভূমিকা রেখে আগামী নির্বাচনে জয়ের মাধ্যমে দেশ পরিচালনা করা।",
      "tag": "DB 24",
      "sub_questions": [
        {
          "label": "ক",
          "question": "",
          "explanation": "প্রতিনিধি বাছাইয়ের প্রক্রিয়াকে নির্বাচন বলে।"
        },
        {
          "label": "খ",
          "question": "",
          "explanation": "নির্বাচনের অন্যতম ধরন হচ্ছে পরোক্ষ নির্বাচন। যে পদ্ধতিতে জনগণ ভোটের মাধ্যমে জনপ্রতিনিধি বা একটি মধ্যবর্তী সংস্থা নির্বাচন করে এবং এই নির্বাচিত জনপ্রতিনিধিগণ ভোট দিয়ে রাষ্ট্রপতি বা সংসদের সংরক্ষিত আসনের সদস্য নির্বাচন করেন, তাকে বলা হয় পরোক্ষ নির্বাচন। উদাহরণস্বরূপ বলা যায়, বাংলাদেশের রাষ্ট্রপতি সংসদ সদস্যদের ভোটে নির্বাচিত হন, আবার মার্কিন যুক্তরাষ্ট্রের রাষ্ট্রপতি মধ্যবর্তী সংস্থা দ্বারা নির্বাচিত হন।"
        },
        {
          "label": "গ",
          "question": "",
          "explanation": "জনাব আরিফ রাজনৈতিক দলের সদস্য । রাজনৈতিক দল হচ্ছে কতগুলো নীতি ও আদর্শের ভিত্তিতে সংগঠিত একটি জনসমষ্টি, যাদের প্রধান লক্ষ্য হচ্ছে নিয়মতান্ত্রিক উপায়ে রাষ্ট্রক্ষমতা লাভকরে সরকার গঠন করা। রাজনৈতিক দলের অন্যতম বৈশিষ্ট্য হলো সুনির্দিষ্ট নীতি ও আদর্শের ভিত্তিতে এটি পরিচালিত হয়। রাজনৈতিক দল দলীয় কর্মী-সমর্থকদের দিয়ে রাষ্ট্রীয় বিভিন্ন নির্বাচনে অংশগ্রহণ, প্রার্থী মনোনয়ন, দলীয় কর্মসূচি প্রণয়ন, নির্বাচনি প্রচার, ভোট সংগ্রহ ইত্যাদি কাজ সম্পন্ন করে থাকে। এছাড়া রাজনৈতিক দল সরকারের বিভিন্ন ভুলত্রুটি জনগণের সামনে তুলে ধরে জাতীয় সমস্যা সমাধানে ভূমিকা রাখে। উদ্দীপকে দেখা যায়, জনাব আরিফ একটি সংগঠনের নিবেদিত সদস্য। তার এ সংগঠনটির উদ্দেশ্য হলো দলীয় বিভিন্ন কর্মসূচি প্রণয়ন, প্রচার ও সরকারের বিভিন্ন ভুলত্রুটি জনগণের সামনে তুলে ধরাসহ জাতীয় সমস্যা সমাধানে ভূমিকা রেখে আগামী নির্বাচনে জয়ের মাধ্যমে দেশ পরিচালনা করা। জনাব আরিফের সংগঠনের এসব উদ্দেশ্যের সাথে রাজনৈতিক দলের উদ্দেশ্যের সাদৃশ্য রয়েছে। তাই বলা যায়, জনাব আরিফ রাজনৈতিক দলের সদস্য।"
        },
        {
          "label": "ঘ",
          "question": "",
          "explanation": "উক্ত সংস্থার অর্থাৎ রাজনৈতিক দলের কতিপয় বৈশিষ্ট্য বিদ্যমান। উদ্দীপকে লক্ষ করা যায়, জনাব আরিফ এমন একটি সংগঠনের সদস্য যেখানে কিছু নীতি ও আদর্শ ব্যতীত জনগণের সরকার গঠন করা অসম্ভব। এছাড়া সংগঠনটির উদ্দেশ্য হলো আগামী নির্বাচনে জয়ের মাধ্যমে দেশ পরিচালনা করা। জনাব আরিফের সংগঠনের এসব বৈশিষ্ট্য রাজনৈতিক দলেরই বৈশিষ্ট্য। রাজনৈতিক দল সুনির্দিষ্ট নীতি ও আদর্শের ভিত্তিতে পরিচালিত হয়। আদর্শের দিক থেকে কোনো দল ধর্মভিত্তিক আবার কোনো দল ধর্মনিরপেক্ষ হয়। অন্যদিকে অর্থনীতির রূপরেখা বিবেচনায়ও দল ভিন্ন হতে পারে। যেমন- পুঁজিবাদী ও সমাজতান্ত্রিক দল। এছাড়া রাজনৈতিক দলের প্রধান লক্ষ্য নিয়মতান্ত্রিক পদ্ধতিতে রাষ্ট্রক্ষমতা লাভের মাধ্যমে সরকার গঠন করা। রাজনৈতিক দলের আরও কিছু বৈশিষ্ট্য রয়েছে। যেমন- প্রত্যেক রাজনৈতিক দলের প্রাতিষ্ঠানিক কাঠামো থাকে। কেন্দ্র থেকে স্থানীয় পর্যায় পর্যন্ত দলের শাখা বিস্তৃত থাকে। কেন্দ্রীয় ও স্থানীয় পর্যায়ে বিভিন্ন কমিটি থাকে। এছাড়া রাজনৈতিক দল দলীয় কর্মী-সমর্থকদের দিয়ে রাষ্ট্রীয় বিভিন্ন নির্বাচনে অংশগ্রহণের প্রস্তুতি, প্রার্থী মনোনয়ন, নির্বাচনে দলীয় কর্মসূচি প্রণয়ন, নির্বাচনি প্রচার ও ভোট সংগ্রহ ইত্যাদি কাজ সম্পন্ন করে থাকে।"
        }
      ]
    },
    {
      "number": "6",
      "uddipok": "সংস্থা 'A' সংস্থা 'B' ১. ১৯৬৯ সালে প্রথম শীর্ষ সম্মেলন। ১. তৃতীয় বৃহত্তম আন্তর্জাতিক সংগঠন। ২. প্রাথমিক সদস্য ২৩। ২. প্রশাসনিক প্রধান 'মহাসচিব'। ৩. প্রধান দপ্তর জেদ্দায়। ৩. সদর দপ্তর লন্ডন। ৪. দ্বিতীয় শীর্ষ সম্মেলনে ৭১-এর স্বাধীন দেশটির সদস্যলাভ। ৪. বাংলাদেশ সর্বপ্রথম এই আন্তর্জাতিক সংস্থার সদস্য।",
      "tag": "DB 24",
      "sub_questions": [
        {
          "label": "ক",
          "question": "",
          "explanation": "জাতিসংঘের অছি পরিষদের তত্ত্বাবধানে থাকা যেসব অনুন্নত বা পরাধীন এলাকা এখনো স্বায়ত্তশাসন বা পূর্ণ স্বাধীনতা লাভ করেনি, সেগুলোকে অছি এলাকা বলা হয়।"
        },
        {
          "label": "খ",
          "question": "",
          "explanation": "জাতিসংঘের সবচেয়ে শক্তিশালী শাখা হলো নিরাপত্তা পরিষদ। বিশ্বশান্তি ও নিরাপত্তা রক্ষার মূল দায়িত্ব এই পরিষদের ওপর ন্যস্ত। এটি যেকোনো আন্তর্জাতিক বিরোধের তদন্ত করতে পারে এবং আক্রমণকারী রাষ্ট্রের বিরুদ্ধে অর্থনৈতিক ও কূটনৈতিক অবরোধ আরোপের সিদ্ধান্ত নিতে পারে। এমনকি শান্তি ভঙ্গের আশঙ্কায় এই পরিষদ সামরিক শক্তি প্রয়োগের ক্ষমতা রাখে। এর ৫টি স্থায়ী সদস্য রাষ্ট্রের 'ভেটো' ক্ষমতা একে জাতিসংঘের অন্য সকল শাখার চেয়ে অধিক শক্তিশালী ও কার্যকরী করে তুলেছে।"
        },
        {
          "label": "গ",
          "question": "",
          "explanation": "উদ্দীপকের 'A' দ্বারা ওআইসি (Organization of Islamic Cooperation) বা ইসলামি সহযোগিতা সংস্থাকে নির্দেশ করা হয়েছে। নিচে এর গঠন প্রক্রিয়া ব্যাখ্যা করা হলো: ১. প্রতিষ্ঠা: ১৯৬৯ সালে মরক্কোর রাজধানী রাবাতে অনুষ্ঠিত এক শীর্ষ সম্মেলনের মাধ্যমে ওআইসি গঠিত হয়। এর সদর দপ্তর সৌদি আরবের জেদ্দায় অবস্থিত। ২. সদস্য সংখ্যা: শুরুতে এর সদস্য ২৩ জন থাকলেও বর্তমানে সদস্য সংখ্যা ৫৭। ৩. প্রধান অঙ্গসমূহ: ওআইসি মূলত তিনটি প্রধান কাঠামো নিয়ে গঠিত: শীর্ষ সম্মেলন: এটি সংস্থার সর্বোচ্চ নীতিনির্ধারক পরিষদ, যেখানে সদস্য রাষ্ট্রগুলোর রাজা বা রাষ্ট্রপ্রধানরা যোগ দেন। পররাষ্ট্রমন্ত্রীদের সম্মেলন: এটি বার্ষিক কর্মসূচি নির্ধারণ এবং শীর্ষ সম্মেলনের সিদ্ধান্ত বাস্তবায়ন তদারকি করে। সচিবালয়: এটি সংস্থার প্রশাসনিক কেন্দ্র। এর প্রধান হলেন মহাসচিব, যার কার্যালয় জেদ্দায় অবস্থিত। ৪. বাংলাদেশের সদস্যপদ: ১৯৭৪ সালে লাহোরে অনুষ্ঠিত দ্বিতীয় শীর্ষ সম্মেলনে বাংলাদেশ এই সংস্থার সদস্যপদ লাভ করে।"
        },
        {
          "label": "ঘ",
          "question": "",
          "explanation": "উদ্দীপকের 'B' সংস্থাটি হলো কমনওয়েলথ, যা মূলত ব্রিটিশ সাম্রাজ্যভুক্ত ছিল এমন দেশগুলো নিয়ে গঠিত। বাংলাদেশের সাথে এই প্রতিষ্ঠানের সম্পর্ক অত্যন্ত নিবিড় ও গুরুত্বপূর্ণ। নিচে এর মূল্যায়ন করা হলো: ১. সর্বপ্রথম সদস্যপদ: বাংলাদেশ স্বাধীনতা উত্তরকালে ১৯৭২ সালের ১৮ই এপ্রিল সর্বপ্রথম কমনওয়েলথের সদস্যপদ লাভ করে। এটি ছিল আন্তর্জাতিক অঙ্গনে বাংলাদেশের সার্বভৌমত্বের অন্যতম প্রথম স্বীকৃতি। ২. গণতান্ত্রিক উন্নয়ন: কমনওয়েলথ বাংলাদেশের গণতান্ত্রিক প্রক্রিয়া শক্তিশালী করতে এবং নির্বাচন পর্যবেক্ষণে সহায়তা করে থাকে। ৩. শিক্ষা ও বৃত্তি: 'কমনওয়েলথ স্কলারশিপ'-এর মাধ্যমে বাংলাদেশের অসংখ্য মেধাবী শিক্ষার্থী যুক্তরাজ্যসহ অন্যান্য সদস্য রাষ্ট্রে উচ্চশিক্ষা ও গবেষণার সুযোগ পাচ্ছে। ৪. কারিগরি ও অর্থনৈতিক সহযোগিতা: কমনওয়েলথ ফান্ড ফর টেকনিক্যাল কো-অপারেশন (CFTC) বাংলাদেশের অর্থনৈতিক ও কারিগরি দক্ষতা বৃদ্ধিতে বিভিন্ন প্রকল্পে অর্থায়ন ও পরামর্শ প্রদান করে। ৫. ক্রীড়া ও সংস্কৃতি: কমনওয়েলথ গেমসে অংশগ্রহণের মাধ্যমে বাংলাদেশ আন্তর্জাতিক ক্রীড়াঙ্গনে নিজেদের সক্ষমতা প্রমাণের সুযোগ পায়, যা দেশগুলোর মধ্যে সাংস্কৃতিক মেলবন্ধন তৈরি করে। কমনওয়েলথ বাংলাদেশের জন্য কেবল একটি আন্তর্জাতিক ফোরাম নয়, বরং এটি শিক্ষা, উন্নয়ন ও পারস্পরিক সহযোগিতার এক নির্ভরযোগ্য ক্ষেত্র। এই সংস্থার সদস্যপদ লাভ বাংলাদেশের বৈদেশিক সম্পর্কের ক্ষেত্রে একটি যুগান্তকারী পদক্ষেপ ছিল।"
        }
      ]
    },
    {
      "number": "7",
      "uddipok": "দরিদ্র দিনমজুর 'জেড মিয়া' ধনী ব্যবসায়ী জনাব শিশিরের ঘনিষ্ঠ প্রতিবেশী। জেড মিয়া আক্ষরিক জ্ঞানের অভাবে সমাজের শিক্ষিত শ্রেণির সাথে যুক্তিসংগত আলোচনায় অংশ না নেওয়া এবং সমিতি থেকে ঋণ গ্রহণের সময় টিপসই দেওয়া বিষয়গুলো ব্যবসায়ীর নজরে পড়লে তিনি এগিয়ে আসেন এবং গ্রামের সকল অশিক্ষিত মানুষের শিক্ষা গ্রহণে উদ্বুদ্ধের পাশাপাশি খরচের দায়িত্বও নেন।",
      "tag": "DB 24",
      "sub_questions": [
        {
          "label": "ক",
          "question": "",
          "explanation": "একটি দেশের আয়তন ও প্রাকৃতিক সম্পদের তুলনায় যদি জনসংখ্যার পরিমাণ অনেক বেশি হয় এবং যা দেশের উন্নয়ন ও মৌলিক চাহিদা পূরণে বাধা সৃষ্টি করে, তবে তাকে জনসংখ্যা সমস্যা বলে।"
        },
        {
          "label": "খ",
          "question": "",
          "explanation": "দেশের সকল অঞ্চলের প্রাকৃতিক সম্পদের সুষম ব্যবহার এবং জীবনযাত্রার মান উন্নত করার জন্য জনসংখ্যা পুনর্বণ্টন করা প্রয়োজন। অতিরিক্ত জনঘনত্বপূর্ণ এলাকা থেকে জনসংখ্যাকে কম ঘনবসতিপূর্ণ এলাকায় পরিকল্পিতভাবে ছড়িয়ে দিলে আবাসন, যানজট ও পরিবেশ দূষণের চাপ কমে। এছাড়া দেশের পিছিয়ে পড়া অঞ্চলগুলোর কর্মসংস্থান ও উন্নয়নের গতি বাড়াতে জনসংখ্যার সুষম বণ্টন অপরিহার্য ভূমিকা পালন করে।"
        },
        {
          "label": "গ",
          "question": "",
          "explanation": "'জেড মিয়ার' স্বাক্ষর করতে না পারা আমাদের দেশে 'নিরক্ষরতা' নামক নাগরিক সমস্যাকে নির্দেশ করে। নিরক্ষরতা বলতে অক্ষর জ্ঞানহীনতাকে বোঝায়, যেখানে একজন ব্যক্তি লিখতে, পড়তে বা হিসাব করতে সক্ষম হয় না। এটি কেবল ব্যক্তিগত সমস্যা নয়, বরং একটি জাতীয় অভিশাপ যা দেশের সামগ্রিক উন্নয়নকে বাধাগ্রস্ত করে। নিরক্ষরতার কারণেই মানুষ তাদের নাগরিক অধিকার ও দায়িত্ব সম্পর্কে সচেতন হতে পারে না এবং অর্থনৈতিক কর্মকাণ্ডে পিছিয়ে পড়ে। উদ্দীপকে জেড মিয়া আক্ষরিক জ্ঞানের অভাবে টিপসই ব্যবহার করছেন এবং শিক্ষিত সমাজের সাথে যুক্তিসংগত আলোচনায় অংশ নিতে পারছেন না। এটি প্রমাণ করে যে নিরক্ষরতা তাকে সামাজিকভাবে হীনম্মন্যতায় ফেলছে এবং ঋণের মতো গুরুত্বপূর্ণ আর্থিক বিষয়ে অন্যের ওপর নির্ভরশীল করে তুলছে। বাংলাদেশে নিরক্ষরতার অন্যতম প্রধান কারণ হলো দারিদ্র্য ও সচেতনতার অভাব। জেড মিয়ার মতো অগণিত মানুষ যখন নিরক্ষর থাকে, তখন তারা আধুনিক প্রযুক্তি বা তথ্যের সুযোগ নিতে পারে না, যা শেষ পর্যন্ত দেশের মানবসম্পদ উন্নয়নকে ব্যাহত করে। সুতরাং, জেড মিয়ার এই পরিস্থিতি মূলত দেশের একটি বিশাল অংশের মানুষের শিক্ষা বঞ্চিত হওয়ার করুণ চিত্রকেই তুলে ধরে।"
        },
        {
          "label": "ঘ",
          "question": "",
          "explanation": "নাগরিকের শিক্ষাজীবন নিশ্চিত করতে জনাব শিশিরের মতো ব্যক্তিগত উদ্যোগ প্রশংসনীয় হলেও, রাষ্ট্রকে দুর্নীতিমুক্ত ও নিরক্ষরমুক্ত করতে সরকারের ভূমিকা ও গৃহীত পদক্ষেপসমূহ সবচেয়ে বেশি গুরুত্বপূর্ণ। সরকারকে সর্বপ্রথম 'সবার জন্য শিক্ষা' নিশ্চিত করতে প্রাথমিক ও মাধ্যমিক শিক্ষাকে বাধ্যতামূলক এবং অবৈতনিক করার কার্যক্রম আরও জোরদার করতে হবে। দরিদ্র শিক্ষার্থীদের ঝরে পড়া রোধে উপবৃত্তি প্রদান এবং বছরের শুরুতে বিনামূল্যে পাঠ্যপুস্তক বিতরণ কর্মসূচি অব্যাহত রাখা জরুরি। উদ্দীপকের জেড মিয়ার মতো বয়স্ক নিরক্ষরদের জন্য সরকারি উদ্যোগে 'গণশিক্ষা' বা 'বয়স্ক শিক্ষা' কেন্দ্র স্থাপন করতে হবে যাতে তারা ব্যবহারিক জ্ঞান অর্জন করতে পারে। সরকারের আরেকটি প্রধান কাজ হলো কারিগরি ও বৃত্তিমূলক শিক্ষার প্রসার ঘটানো, যাতে শিক্ষা গ্রহণের পর নাগরিকরা সরাসরি কর্মসংস্থানের সাথে যুক্ত হতে পারে। স্কুলগুলোতে আধুনিক কম্পিউটার ল্যাব ও লাইব্রেরি স্থাপন করে মানসম্মত শিক্ষা নিশ্চিত করতে হবে। এছাড়া, প্রত্যন্ত অঞ্চলের মানুষের মধ্যে শিক্ষার গুরুত্ব প্রচারের জন্য সচেতনতামূলক কার্যক্রম পরিচালনা করা প্রয়োজন। সরকারি তদারকির মাধ্যমে নিশ্চিত করতে হবে যেন কোনো শিশু তার আর্থিক দৈন্যের কারণে বিদ্যালয়ের বাইরে না থাকে। জনাব শিশিরের মতো ধনাঢ্য ব্যক্তিদের আর্থিক সহায়তা এবং সরকারের কাঠামোগত পরিকল্পনা ও আইনের সঠিক প্রয়োগ যখন একসাথে কাজ করবে, তখনই দেশ থেকে নিরক্ষরতা দূর হবে। একটি শিক্ষিত জাতিই কেবল উন্নত ও সমৃদ্ধ রাষ্ট্র গড়ে তুলতে পারে, তাই সরকারের দীর্ঘমেয়াদী বিনিয়োগ ও আন্তরিক প্রচেষ্টাই নাগরিকের শিক্ষাজীবন নিশ্চিত করার মূল চাবিকাঠি।"
        }
      ]
    },
    {
      "number": "8",
      "uddipok": "বিনোদপুর গ্রামের বাসিন্দা রাশেদ ও তার কয়েক বন্ধু মিলে 'আশার আলো' নামক সমিতি গঠন করে। এই সংস্থার সদস্যদের মতামত ও দেশের প্রতিষ্ঠিত আইন-কানুনগুলো অনুসরণ করে তৈরি করা হয় সমিতি পরিচালনার নিয়ম নীতি। এই প্রতিষ্ঠানটি পরিচালনার নীতি সদস্যদের জনকল্যাণকামী মৌলিক অধিকার পরিবর্তন ও সংরক্ষণের ব্যবস্থা রেখে ছোট ও সকলের বোধগম্য ভাষায় প্রণীত যা উন্নত দেশ গঠনে ভূমিকা রাখে।",
      "tag": "DB 24",
      "sub_questions": [
        {
          "label": "ক",
          "question": "",
          "explanation": "বাংলাদেশের সংবিধানের সপ্তদশ সংশোধনী ছিল মূলত জাতীয় সংসদের সংরক্ষিত নারী আসনের মেয়াদ আরও ২৫ বছর বৃদ্ধির বিধান সংক্রান্ত। ২০১৮ সালের ৮ জুলাই এটি সংসদে পাস হয়।"
        },
        {
          "label": "খ",
          "question": "",
          "explanation": "প্রথা ও রীতিনীতির ভিত্তিতে মূলত 'অলিখিত সংবিধান' গড়ে ওঠে। এই ধরনের সংবিধান কোনো নির্দিষ্ট সময়ে কোনো পরিষদ কর্তৃক দলিল আকারে তৈরি করা হয় না। এটি দীর্ঘকালের প্রচলিত নিয়ম, আচার-আচরণ এবং বিচারবিভাগীয় সিদ্ধান্তের বিবর্তনের মাধ্যমে রূপ লাভ করে। উদাহরণস্বরূপ, ব্রিটেনের সংবিধানের অধিকাংশ নিয়মই প্রথা ও রীতিনীতির ওপর ভিত্তি করে গড়ে উঠেছে, যা যুগের প্রয়োজনে পরিবর্তিত হয়ে বর্তমান রূপ পেয়েছে।"
        },
        {
          "label": "গ",
          "question": "",
          "explanation": "উদ্দীপকের 'আশার আলো' সংস্থার নিয়ম-কানুনগুলো মূলত 'অনুমোদন' (Grant) বা 'বিবেচনাপ্রসূত' পদ্ধতিতে তৈরি হয়েছে। সংবিধান বা নিয়মাবলী তৈরির বিভিন্ন পদ্ধতির মধ্যে একটি হলো যখন একদল মানুষ বা প্রতিনিধি পরিষদ সচেতনভাবে জনকল্যাণ ও প্রতিষ্ঠিত আইনের আলোকে নিয়ম তৈরি করে। উদ্দীপকে রাশেদ ও তার বন্ধুরা মিলে সংস্থার সদস্যদের মতামত ও দেশের আইনের ভিত্তিতে নিয়মগুলো তৈরি করেছেন। এটি প্রমাণ করে যে, নিয়মগুলো আকস্মিক কোনো বিপ্লব বা বিবর্তনের ফল নয়, বরং এটি একটি সুপরিকল্পিত ও সুনির্দিষ্ট আলোচনার ফসল। সামগ্রিকভাবে, এই পদ্ধতিতে তৈরি নিয়মগুলো অত্যন্ত ভারসাম্যপূর্ণ হয়। সদস্যদের মতামতের প্রতিফলন থাকায় এর মধ্যে গণতান্ত্রিক মূল্যবোধ বিদ্যমান। আবার দেশের প্রচলিত আইনের অনুসরণ করার ফলে এটি আইনিভাবেও শক্তিশালী। এই সচেতন প্রণয়ন পদ্ধতির কারণেই নিয়মগুলো সদস্যদের কাছে গ্রহণযোগ্যতা পায় এবং একটি টেকসই সাংগঠনিক কাঠামো তৈরিতে সহায়তা করে।"
        },
        {
          "label": "ঘ",
          "question": "",
          "explanation": "উদ্দীপকে একটি 'উত্তম সংবিধানের' (Ideal Constitution) বৈশিষ্ট্যসমূহ স্পষ্টভাবে ফুটে উঠেছে। আমার এই মতের সপক্ষে যুক্তিগুলো নিচে বিশ্লেষণ করা হলো: সুস্পষ্টতা ও সহজবোধ্যতা: উদ্দীপকে বলা হয়েছে নিয়মগুলো 'ছোট ও সকলের বোধগম্য ভাষায় প্রণীত'। একটি উত্তম সংবিধানের প্রধান গুণ হলো এটি সংক্ষিপ্ত ও সহজবোধ্য হবে যাতে সাধারণ মানুষ সহজেই বুঝতে পারে। মৌলিক অধিকারের রক্ষাকবচ: এই সংস্থায় সদস্যদের 'জনকল্যাণকামী মৌলিক অধিকার' সংরক্ষণের ব্যবস্থা রয়েছে। নাগরিক বা সদস্যদের অধিকার রক্ষা করা একটি আদর্শ সংবিধানের অন্যতম প্রধান কাজ। ভারসাম্যপূর্ণ সংশোধন পদ্ধতি: উদ্দীপকে নিয়মগুলো 'পরিবর্তন ও সংরক্ষণের ব্যবস্থা' রাখার কথা বলা হয়েছে। এটি নির্দেশ করে যে সংবিধানটি স্থবির নয়, বরং সময়ের প্রয়োজনে সংশোধনযোগ্য (সুপরিবর্তনীয় ও দুষ্পরিবর্তনীয়তার সমন্বয়)। জনমত ও আইনের শাসন: সদস্যদের মতামত গ্রহণ এবং দেশের প্রতিষ্ঠিত আইন অনুসরণ করা সুশাসন ও গণতন্ত্রের বৈশিষ্ট্য, যা একটি উত্তম সংবিধান নিশ্চিত করে। সামগ্রিকভাবে, 'আশার আলো' সংস্থার নিয়মাবলী কেবল একটি প্রতিষ্ঠানের পরিচালনার দলিল নয়, বরং এটি একটি রাষ্ট্রের আদর্শ সংবিধানের ক্ষুদ্র প্রতিচ্ছবি। এর মধ্যে স্পষ্টতা, স্থায়িত্ব এবং উন্নয়নের প্রেরণা রয়েছে। এটি একটি দেশকে যেমন সুসংগঠিত করে, তেমনি জনকল্যাণ নিশ্চিত করার মাধ্যমে উন্নত রাষ্ট্র গঠনে ভূমিকা রাখে। উদ্দীপকের বৈশিষ্ট্যগুলো বিশ্লেষণ করলে এটি প্রতীয়মান হয় যে রাশেদ ও তার বন্ধুদের প্রণীত নিয়মগুলো একটি 'উত্তম সংবিধানের' সকল মানদণ্ড পূরণ করে।"
        }
      ]
    },
    {
      "number": "9",
      "uddipok": "দৃশ্য-১: কোনো শ্রেণি ভেদাভেদ নেই। ব্যক্তি বা গোষ্ঠীর বিশেষ ক্ষমতার অবসান। সঠিক পেশা ও স্বাধীন মতামত প্রকাশ। অন্যায় ছাড়া গ্রেফতার ও বিনা বিচারে শাস্তি না দেওয়া। দৃশ্য-২: 'ক' ও 'খ' এর সম্পর্ক অত্যন্ত ঘনিষ্ঠ। 'ক' এর নিয়ন্ত্রণ আছে বলে সবাই 'খ' ভোগ করে। 'ক' 'খ' এর রক্ষক, অভিভাবক, শর্ত ও ভিত্তি। 'ক' ব্যক্তির বাহ্যিক ও 'খ' ব্যক্তির সীমাহীন নিয়ন্ত্রণ করে।",
      "tag": "DB 24",
      "sub_questions": [
        {
          "label": "ক",
          "question": "",
          "explanation": "অন্যের কাজে হস্তক্ষেপ বা বাধা সৃষ্টি না করে নিজের ইচ্ছানুযায়ী নির্দিষ্ট সীমার মধ্যে কাজ করাই হলো স্বাধীনতা।"
        },
        {
          "label": "খ",
          "question": "",
          "explanation": "এক রাষ্ট্রের সাথে অন্য রাষ্ট্রের সম্পর্ক রক্ষার জন্য যে আইন প্রণয়ন ও প্রয়োগ করা হয়, তাকে আন্তর্জাতিক আইন বলে।সিরিজ রাষ্ট্র পরস্পরের সাথে কেমন আচরণ করবে, এক রাষ্ট্র অন্য রাষ্ট্রের নাগরিকদের সাথে কেমন ব্যবহার করবে, কীভাবে আন্তর্জাতিক সমস্যা সমাধান করা হবে তা জান্তর্জাতিক আইনের মাধ্যমে নির্ধারণ করা মনা। আন্তর্জাতিক আইন সাধারণত বিতিরা আস্তাগতিক সংস্থার তত্ত্বাবধানে প্রণীত হয়।"
        },
        {
          "label": "গ",
          "question": "",
          "explanation": "উদ্দীপকের দৃশ্য-১-এ সাম্যের বিভিরা রূপ তুলে ধরা হয়েছে। নাগরিক জীবনে বিভিন্ন সুযোগ-সুবিধা ভোগের জন্য সামাকে বিভিন্ন ভাপে ডাগ করা যায়। যেমন- সামাজিক সাম্য, রাজনৈতিক সাম্য, অর্থনৈতিক সাম্য, আইনগত সাম্য, ব্যক্তিগত সাম্য ইত্যাদি। জাতি, ধর্ম, বর্ণ, লিঙ্গ, পেশা নির্বিশেষে সমাজের সকল সদস্যের সমানভাবে সামাজিক সুযোগ-সুবিধা ভোগ করাকে সামাজিক সাম্য বলে। এক্ষেত্রে কোনো ব্যক্তি বা শ্রেণিতে কোনো বিশেষ সুযোগ-সুবিধা দেওয়া যাবে না। আর রাষ্ট্রীয় কাজে সকলের অংশগ্রঙ্গণের সুযোগ-সুবিধা থাকাকে রাজনৈতিক সাম্য ইনে। নাগরিকরা রাজনৈতিক সাম্যের কারণে মতামত প্রকাশ, নির্বাচিত ঈওয়া এবং ভোট দেওয়ার অধিকার ভোগ করে। আবার যোগ্যতা অনুযায়ী প্রত্যেকের কাজ করার ও ন্যায্য মজুরি পাওয়ার সুযোগকে অর্থনৈতিক সাম্য বলে। বেকারত্ব থেকে মুক্তি, বৈধ পেশা গ্রহণ ইত্যাদি অর্থনৈতিক সাম্যের অন্তর্ভুস্থ। আর জাতি, ধর্ম, বর্ণ নির্বিশেষে সকলকে আইনের দৃষ্টিতে সমান মনে করা এবং বিনা অপরাধে গ্রেফতার ও বিনা বিচারে আটক না করার ব্যবস্থাকে আইনগত সাম্য বলে। এছাড়া জাতি, ধর্ম, বর্ণ, বংশ ও মর্যাদা ইত্যাদি নির্বিশেষে মানুষে মানুষে কোনো ব্যবধান না করাকে বলে ব্যক্তিগত সাম্য। দৃশ্য-১-এ বর্ণিত তথ্যসমূহ হলো- কোনো শ্রেণি ভেদাভেদ নেই, ব্যক্তি বা গোষ্ঠীর বিশেষ ক্ষমতার অবসান, সঠিক পেশা ও স্বাধীন মতামত প্রকশ এবং অন্যায় ছাড়া গ্রেফতার ও বিনা বিচারে শাড়ি না দেওায়া। উদ্দীপকের এসব তথ্য সাম্যের বিভিন্ন রূপ তথা সামাজিক সাম্য, রাজনৈতিক সাম্য, অর্থনৈতিক সাম্য, আইনগত সাম্য এবং ব্যক্তিগত সাম্যকেই প্রতিফলিত করে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্য-২-এ বর্ণিত 'ক' ও 'খ' বিষয় দুটি হলো যথাক্রমে আইন ও স্বাধীনতা। আইন ও স্বাধীনতার সম্পর্ক খুব গভীর। দৃশ্চ-২-এর তথ্যানুযায়ী, 'ক' এর নিয়ন্ত্রণ আছে বলে সবাই 'খ' ভোগ করে এবং 'ক' 'ঘ' এর রক্ষক, অভিভাবক, শর্ত ও ভিত্তি। এ থেকে বোঝা যায়, দৃশ্য-২-এর 'ক' ও 'খ' যথাক্রমে আইন ও স্বাধীনতা। আইন ও স্বাধীনতার সম্পর্কের ক্ষেত্রে দেখা যায়, আইনের নিয়ন্ত্রণ ছাড়া যেমন স্বাধীনাগ্র উপভোগ করা যায় না, তেমনি স্বাধীনতা নিশ্চিত করতে না পারলে আইনের বাস্তবায়নও অসম্ভব হয়ে পড়ে। অর্থাৎ আইন ও স্বাধীনতা গভীরভাবে সম্পর্কযুক্ত। এছাড়া আইন স্বাধীনতার অন্যতম রক্ষক। যখন ব্যক্তির স্বাধীনতা অন্য ব্যক্তি বা গোষ্ঠীর মাধ্যমে খর্ব হওয়ার আশাচলা থাকে তখন সে আইনের আশ্রয় গ্রহণ করতে পারে। এছাড়া আইনের সক্রিয় উপস্থিতি ছাড়া স্বাধীনতার কথা চিন্তা করা যায় না। আইনের যথাযথ প্রয়োগ ব্যক্তির স্বাধীনতা রক্ষায় ভূমিকা রাখে। আইনই স্বাধীনতার ভিত্তি দান করে এবং স্বাধীনতার ক্ষেত্র নির্ধারণ করে থাকে। আইন স্বাধীনতার অভিভাবকের ভূমিকা পালন করে। ফলে সমাজ ও রাষ্ট্রে সভ্য, সুন্দর ও মুক্ত জীবনযাপনের অনুকূল পরিবেশ তৈরি হ্যা। আইন - ব্যক্তি বা সরকারের স্বেচ্ছাচারিতা দূর করতে ভূমিকা রাখে। আইন প্রত্যেকের কর্মের আওতা নির্ধারণ করে দেয়। ফলে সরকার বা জন্য কারো স্বেচ্ছাচারী হওয়ার অবকাশ থাকে না। আইন ও স্বাধীনতা উভ্যাই ব্যক্তিত্ব বিকাশের উপযুক্ত পরিবেশ সৃষ্টিতে ভূমিকা রাখে। পাশাপাশি সামাজিক শৃঙ্খলা রক্ষায় আইন মুখ্য ভূমিকা পালন করে। জনগণ বিশৃঙ্খল সমাজে স্বাধীনতার কথা চিন্তাই করতে পারে না। একমাত্র আইনই পারে সামাজিক শৃঙ্খলা রক্ষা করে জনগণের স্বাধীনতাকে সুরক্ষিত করতে। পরিশেষে বলা যায়, আইন বাস্তবায়নে স্বাধীনতা সুরক্ষিত থাকে। আবার স্বাধীনতাকে নিশ্চিত করতে পারলেই কেবন আইন কাজে আসতে পারে। অর্থাৎ আইন ও স্বাধীনতার পারস্পরিক সম্পর্ক মুষই ঘনিষ্ঠ।"
        }
      ]
    },
    {
      "number": "10",
      "uddipok": "জনাব কবির সমাজের বিভিন্ন ধরনের সুবিধা বঞ্চিত মানুষের পাশে থেকে অধিকার আদায়ে বলিষ্ট ভূমিকা রাখার জন্য জনগণের মত পেয়ে বাংলাদেশের একটি গুরুত্বপূর্ণ নগরের দায়িত্ব পান। তিনি তার ছেলে আবিরকে নিজের আদর্শে ধরে রাখতে চলতি বছর নবম শ্রেণির মানবিক শাখায় ভর্তি করান। তাকে এমন একটি বিষয় অধ্যয়নের পরামর্শ দেন, যা পাঠের মধ্য দিয়ে সমাজ, রাষ্ট্রের নাগরিকের আচরণ, দায়িত্ব ও কর্তব্য সম্পর্কে সচেতনতাবোধ জাগ্রতসহ গণতান্ত্রিক আদর্শ দেশপ্রেম বিষয়টির মধ্যে নিহিত।",
      "tag": "DB 24",
      "sub_questions": [
        {
          "label": "ক",
          "question": "",
          "explanation": "যখন দাদা-দাদি বা পিতা-মাতার কর্তৃত্বাধীনে বিবাহিত পুত্র ও তার সন্তানাদি এক সংসারে বাস করে তখন তাকে যৌথ পরিবার বলে।"
        },
        {
          "label": "খ",
          "question": "",
          "explanation": "রাষ্ট্রের চরম ক্ষমতা হলো সার্বভৌমত্ব। সার্বভৌমত্ব রাষ্ট্রের চরম, পরম ও সর্বোচ্চ ক্ষমতা। এর দুটি দিক রয়েছে, যথা- অভ্যন্তরীণ ও বাহ্যিক। অভ্যন্তরীণ সার্বভৌমত্বের সাহায্যে রাষ্ট্র দেশের অভ্যন্তরে বিভিন্ন আদেশ-নির্দেশ জারির মাধ্যমে ব্যক্তি ও সংস্থার ওপর কর্তৃত্ব করে। অন্যদিকে বাহ্যিক সার্বভৌমত্বের মাধ্যমে রাষ্ট্র বহিঃশক্তির নিয়ন্ত্রণ থেকে দেশকে মুক্ত রাখে।"
        },
        {
          "label": "গ",
          "question": "",
          "explanation": "উদ্দীপকে পৌরনীতি ও নাগরিকতা পাঠ্যপুস্তকের ধারণা দেওয়া হয়েছে। উদ্দীপকে লক্ষ করা যায়, জনাব কবির তার ছেলেকে এমন একটি বিষয় অধ্যয়নের পরামর্শ দেন, যা পাঠের মধ্যদিয়ে সমাজ ও রাষ্ট্রে নাগরিকের আচরণ, দায়িত্ব ও কর্তব্য সম্পর্কে সচেতনতাবোধ জাগ্রত হয়। এছাড়া গণতান্ত্রিক আদর্শ, দেশপ্রেম প্রভৃতির আলোচনাও বিষয়টির মধ্যে নিহিত। এ থেকে বোঝা যায়, উদ্দীপকে পৌরনীতি ও নাগরিকতা পাঠ্যপুস্তকের কথা বলা হয়েছে। কেননা এ বিষয়গুলো পৌরনীতি ও নাগরিকতা পাঠ্যপুস্তকের আলোচ্য বিষয়। পৌরনীতির ইংরেজি শব্দ সিভিক্স (Civics)। সিভিক্স শব্দটি দুটি ল্যাটিন শব্দ সিভিস (Civis) এবং সিভিটাস (Civitas) থেকে এসেছে। সিভিস শব্দের অর্থ নাগরিক (Citizen) আর সিভিটাস শব্দের অর্থ নগর রাষ্ট্র (City state)। সুতরাং উৎপত্তিগত অর্থে নগর ও নগরবাসী সম্পর্কিত রীতি-নীতি, আচার-অনুষ্ঠান নিয়ে জ্ঞানের যে শাখা গড়ে উঠেছে তাই পৌরনীতি। প্রাচীন গ্রিসে নাগরিক ও নগর রাষ্ট্র ছিল অবিচ্ছেদ্য। ঐ সময় গ্রিসে ছোট ছোট অঞ্চলকে নিয়ে গড়ে ওঠে নগর রাষ্ট্র। যারা নগর রাষ্ট্রের কার্যক্রমে সরাসরি অংশগ্রহণ করত শুধু তাদেরকে নাগরিক বলা হতো। সুতরাং নাগরিকতা ও ও রাষ্ট্রের সাথে যুক্ত সবই পৌরনীতি এবং নাগরিকতার বিষয়বস্তু হিসেবে বিবেচিত হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত বিষয়টি হলো পৌরনীতি ও নাগরিকতা। পৌরনীতি ও নাগরিকতার পরিসর ব্যাপক এবং বিস্তৃত। পৌরনীতি ও নাগরিকতার পরিসরের ক্ষেত্রে দেখা যায়, এটি নাগরিকতার উদ্ভব, বিকাশ, বিবর্তন, সুনাগরিকতা, নাগরিকের অধিকার ও কর্তব্য প্রভৃতি বিষয় নিয়ে আলোচনা করে। সমাজের মৌলিক প্রতিষ্ঠান, যেমন- পরিবার ও রাষ্ট্রের উৎপত্তি, বিকাশ, কার্যাবলি প্রভৃতি পৌরনীতি ও সুশাসনের আলোচনার অন্তর্ভুক্ত। এটি নাগরিকের অতীত, বর্তমান এবং সম্ভাব্য ভবিষ্যৎ নিয়ে আলোচনার পাশাপাশি নাগরিকতার স্থানীয়, জাতীয় ও আন্তর্জাতিক দিক নিয়েও আলোচনা করে। এছাড়া পৌরনীতি ও নাগরিকতা রাজনৈতিক, সাংবিধানিক অগ্রগতি এবং বিকাশ সম্পর্কে আলোচনা করে। পাশাপাশি রাজনৈতিক দল, গণতন্ত্র, সরকার, নির্বাচন, জনমত প্রভৃতি বিষয়গুলোও পৌরনীতি ও নাগরিকতা বিষয়ে আলোচিত হয়। তাছাড়া স্থানীয়, জাতীয় ও আন্তর্জাতিক নাগরিকতা, বিশ্বগ্রাম, আন্তঃরাষ্ট্রীয় সম্পর্ক ইত্যাদি বিষয়গুলোও পৌরনীতি ও নাগরিকতার আলোচ্য বিষয়। উদ্দীপকের তথ্যানুযায়ী, জনাব কবির তার ছেলে আবিরকে নবম শ্রেণির মানবিক শাখায় ভর্তি করান। তিনি তাকে এমন একটি বিষয় অধ্যয়নের পরামর্শ দেন, যা সমাজ ও রাষ্ট্রে নাগরিকের আচরণ, দায়িত্ব ও কর্তবা সম্পর্কে সচেতনতা তৈরি করে। এছাড়া গণতান্ত্রিক আদর্শ, দেশপ্রেম প্রভৃতি বিষয়ও শাস্ত্রটিতে আলোচনা করা হয়। এখানে পৌরনীতি ও নাগরিকত বিষয়ের প্রতি ইঙ্গিত করা হয়েছে। কেননা উল্লিখিত বিষয়গুলো পৌরনীতি ও নাগরিকতা বিষয়েই আলোচিত হয়। উপরের আলোচনা শেষে বলা যায়, নাগরিক জীবনের সাথে সংশ্লিষ্ট সকল বিষয় পৌরনীতি ও নাগরিকতায় আলোচনা করা হয়। তাই এর পরিসর ব্যাপক ও বিস্তৃত।"
        }
      ]
    },
    {
      "number": "1",
      "uddipok": "রায়হান সাহেব 'সুন্দরপুর' গ্রামের একজন বলিষ্ঠ, ত্যাগী, প্রবীণ রাজনৈতিক নেতা। তিনি এলাকার শোষিত, নিপীড়িত ও অসহায় বঞ্চিত মানুষের পাশে সবসময় দাঁড়িয়ে তাদের দুঃখ-কষ্ট নিবারণের আশায় স্বার্থ-সম্বলিত একটি ঐতিহাসিক প্রস্তাব পেশ করেন। প্রথমে গ্রহণ না করলেও পরবর্তীতে তা গৃহীত ও কার্যকরের মাধ্যমে চিরস্মরণীয় হয়ে আছে। এর প্রেক্ষিতে পূর্ব ও পশ্চিমের দুটি অঞ্চল নিয়ে একটি রাষ্ট্র গঠিত হয়। পরবর্তীতে বিভিন্ন অভ্যন্তরীণ সমস্যার জন্য প্রথম বৈষম্যমূলক আচরণের বহিঃপ্রকাশ ঘটে।",
      "tag": "DB 24",
      "sub_questions": [
        {
          "label": "ক",
          "question": "",
          "explanation": "১৯৭১ সালে মুক্তিযুদ্ধ পরিচালনার জন্য গঠিত বাংলাদেশের প্রথম অস্থায়ী সরকারকে মুজিবনগর সরকার বলা হয়।"
        },
        {
          "label": "খ",
          "question": "গেরিলা যুদ্ধ কী? ব্যাখ্যা করো।",
          "explanation": "গেরিলা যুদ্ধ বলতে এমন এক বিশেষ রণকৌশলকে বোঝায় যেখানে ক্ষুদ্র ও ভ্রাম্যমাণ যোদ্ধা দল বৃহৎ এবং শক্তিশালী শত্রু বাহিনীকে অতর্কিত আক্রমণের মাধ্যমে নাজেহাল করে। এই যুদ্ধে যোদ্ধারা সাধারণত নিজ এলাকার ভৌগোলিক সুবিধা কাজে লাগিয়ে 'হিট অ্যান্ড রান' (আক্রমণ করে লুকিয়ে পড়া) পদ্ধতিতে যুদ্ধ করে। বাংলাদেশের মুক্তিযুদ্ধে সাধারণ মানুষ ও মুক্তিযোদ্ধারা পাকিস্তানি সুসংগঠিত বাহিনীর বিরুদ্ধে এই গেরিলা কৌশলেই বিজয় ছিনিয়ে এনেছিলেন।"
        },
        {
          "label": "গ",
          "question": "",
          "explanation": "উদ্দীপকের রায়হান সাহেবের ঐতিহাসিক দাবিটি বাঙালির মুক্তির সনদ হিসেবে পরিচিত 'ছয় দফা' কর্মসূচিকে মনে করিয়ে দেয়। ১৯৬৬ সালে বঙ্গবন্ধু শেখ মুজিবুর রহমান লাহোরে এই ছয় দফা পেশ করেছিলেন, যা ছিল মূলত পূর্ব পাকিস্তানের স্বায়ত্তশাসন ও অর্থনৈতিক মুক্তির এক ঐতিহাসিক দলিল। উদ্দীপকে যেমন বলা হয়েছে রায়হান সাহেব শোষিত-বঞ্চিত মানুষের জন্য একটি প্রস্তাব পেশ করেন যা প্রথমে গৃহীত না হলেও পরে কার্যকর হয়, তেমনি ছয় দফার ক্ষেত্রেও দেখা যায় শুরুতে শাসকগোষ্ঠী এটি প্রত্যাখ্যান করে বঙ্গবন্ধুকে কারারুদ্ধ করলেও পরবর্তীতে এটিই স্বাধীনতার মূল ভিত্তিকে মজবুত করেছিল। এই ছয় দফার মাধ্যমেই বাঙালি জাতি তাদের আত্মনিয়ন্ত্রণ অধিকার সম্পর্কে সচেতন হয়ে ওঠে। সামগ্রিকভাবে, ছয় দফা ছিল পূর্ব ও পশ্চিম পাকিস্তানের মধ্যে বিরাজমান চরম বৈষম্য দূর করার একটি সাহসী পদক্ষেপ। এতে পৃথক মুদ্রাব্যবস্থা, আধা-সামরিক বাহিনী গঠন এবং কর ধার্যের ক্ষমতার মতো গুরুত্বপূর্ণ বিষয়গুলো অন্তর্ভুক্ত ছিল। এই প্রস্তাবটি কেবল একটি দাবি ছিল না, বরং এটি ছিল পাকিস্তানের শাসনতান্ত্রিক কাঠামোতে বাঙালির টিকে থাকার একমাত্র উপায়। উদ্দীপকের রায়হান সাহেবের মতো বঙ্গবন্ধুও অকুতোভয় চিত্তে এই প্রস্তাব উত্থাপন করে বাঙালির ইতিহাসে চিরস্মরণীয় হয়ে আছেন।"
        },
        {
          "label": "ঘ",
          "question": "",
          "explanation": "উদ্দীপকের প্রথম বৈষম্যমূলক আচরণটি হলো ১৯৫২ সালের ভাষা আন্দোলন, যা বাঙালির স্বাধিকার আন্দোলনের প্রথম বীজ বপন করেছিল। ১৯৪৭ সালে দ্বিজাতি তত্ত্বের ভিত্তিতে ভারত ও পাকিস্তান গঠিত হওয়ার পরপরই পশ্চিম পাকিস্তানি শাসকগোষ্ঠী সংখ্যাগরিষ্ঠ পূর্ব পাকিস্তানিদের ভাষা ও সংস্কৃতির ওপর আঘাত হানে। উদ্দীপকে উল্লিখিত 'অভ্যন্তরীণ সমস্যার জন্য প্রথম বৈষম্যমূলক আচরণ' মূলত উর্দুকে একমাত্র রাষ্ট্রভাষা করার একতরফা ঘোষণাকে নির্দেশ করে। ১৯৪৮ সালে মোহাম্মদ আলী জিন্নাহর সেই ঘোষণার মাধ্যমেই বাঙালির মনে প্রথম ক্ষোভের সৃষ্টি হয় এবং তারা বুঝতে পারে যে রাজনৈতিক ও অর্থনৈতিক শোষণের পাশাপাশি তাদের সাংস্কৃতিক পরিচয় মুছে ফেলার ষড়যন্ত্র চলছে। সামগ্রিকভাবে, ১৯৫২ সালের ২১শে ফেব্রুয়ারির রক্তক্ষয়ী সংগ্রাম ছিল এই বৈষম্যের বিরুদ্ধে প্রথম সরাসরি প্রতিরোধ। ভাষা আন্দোলনের এই চেতনা পরবর্তীকালে ১৯৫৪ সালের যুক্তফ্রন্ট নির্বাচন, ১৯৬৬-এর ছয় দফা এবং ১৯৬৯-এর গণঅভ্যুত্থানে জ্বালানি হিসেবে কাজ করেছে। এই প্রথম বৈষম্যমূলক আচরণের কারণেই বাঙালি জাতি ঐক্যবদ্ধ হতে শুরু করে এবং পাকিস্তান রাষ্ট্রের সাম্প্রদায়িক কাঠামোর অসারতা প্রমাণিত হয়। এটিই ছিল মূল ভিত্তি যার ওপর দাঁড়িয়ে পরবর্তীতে একাত্তরের সশস্ত্র মুক্তিযুদ্ধের ডাক দেওয়া হয়েছিল। এর সলুশন বা চূড়ান্ত বিশ্লেষণে বলা যায়, ১৯৫২ সালের ভাষা আন্দোলন কেবল একটি সাংস্কৃতিক আন্দোলন ছিল না, বরং এটি ছিল রাজনৈতিক ও অর্থনৈতিক স্বাধিকার অর্জনের প্রথম সোপান। যদি সেই সময় শাসকগোষ্ঠী বাঙালির ন্যায্য দাবি মেনে নিত এবং বৈষম্যমূলক আচরণ না করত, তবে পাকিস্তান রাষ্ট্রের ইতিহাস ভিন্ন হতে পারত। কিন্তু সেই প্রথম বৈষম্যই শেষ পর্যন্ত একটি স্বাধীন ও সার্বভৌম বাংলাদেশ অর্জনের পথে জাতিকে চূড়ান্তভাবে ধাবিত করেছিল।"
        }
      ]
    }
  ]
}