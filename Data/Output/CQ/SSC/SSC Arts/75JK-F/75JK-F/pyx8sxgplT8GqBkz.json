{
  "title": "কুমিল্লা বোর্ড ২০২৫",
  "subtitle": "পৌরনীতি ও নাগরিকতা (10)",
  "questions": [
    {
      "number": "1",
      "uddipok": "জনাব সাকিবের দেশের সরকার জনগণের ভোটে নির্বাচিত নয়। তার দেশে একটি মাত্র রাজনৈতিক দল বিদ্যমান এবং সরকার প্রধানের আদেশেই তার দেশ পরিচালিত হয়। অপরদিকে জনাব নাঈমের দেশের সরকার জনগণের ভোটে নির্বাচিত। সরকার তার কাজের জন্য জনগণের নিকট জরাবদিহি করে। ফলে তার দেশ সুশাসন প্রতিষ্ঠার দিকে এগিয়ে যাচ্ছে।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "যে রাষ্ট্রব্যবস্থায় সম্পত্তির ওপর নাগরিকদের ব্যক্তিগত মালিকানা স্বীকার করা হয় তাকে পুঁজিবাদী রাষ্ট্র বলে।"
        },
        {
          "label": "খ",
          "question": "এককেন্দ্রিক সরকার বলতে কী বোঝায় ? ব্যাখ্যা কর।",
          "explanation": "যে শাসনব্যবস্থায় সরকারের সকল ক্ষমতা কেন্দ্রীয় সরকারের হাতে ন্যস্ত থাকে এবং কেন্দ্র থেকে দেশের শাসন পরিচালিত হয়, তাকে এককেন্দ্রিক সরকার বলে। এককেন্দ্রিক সরকারে কেন্দ্র ও প্রদেশের মধ্যে ক্ষমতার বণ্টন করা হয় না। এ সরকারব্যবস্থায় আঞ্চলিক সরকারের কোনো অস্তিত্ব নেই। রাষ্ট্রে বিভিন্ন প্রদেশ বা প্রশাসনিক অনাল থাকতে পারে। তবে তারা কেন্দ্রের প্রতিনিধি বা সহায়ক হিসেবে কাজ করে। বাংলাদেশ, জাপান, যুক্তরাজ্য প্রভৃতি দেশে এককেন্দ্রিক সরকার প্রচলিত আছে।"
        },
        {
          "label": "গ",
          "question": "জনাব সাকিবের রাষ্ট্রে কোন ধরনের সরকারব্যবস্থা চালু আছে? ব্যাখ্যা করো।",
          "explanation": "জনাব সাকিবের রাষ্ট্রে একনায়কতান্ত্রিক সরকারব্যবস্থা চালু আছে। একনায়কতন্ত্র এক ধরনের স্বোচ্ছাচারী শাসনব্যবস্থা। এতে রাষ্ট্রের শাসন ক্ষমতা জনগণের হাতে ন্যস্ত না থেকে একজন স্বেচ্ছাচারী শাসক বা একটি দল কিংবা শ্রেণির হাতে ন্যস্ত থাকে। এতে নেতাই দলের সর্বময় ক্ষমতার অধিকারী। একনায়কতান্ত্রিক রাষ্ট্রব্যবস্থায় আইন ও বিচারবিভাগ স্বাধীনভাবে কাজ করতে পারে না। একনায়কের ইচ্ছা অনুযায়ী আইন প্রণয়ন ও বিচারকার্য করা হয়। এক জাতি, এক দেশ, এক নেতা একনায়কতন্ত্রের আদর্শ। উদ্দীপকে বলা হয়েছে, জনাব সাকিবের দেশের সরকার জনগণের ভোটে নির্বাচিত নয়। তার দেশে একটি মাত্র রাজনৈতিক দল বিদ্যমান এবং সরকারপ্রধানের আদেশেই তার দেশ পরিচালিত হয়। উদ্দীপকের এসব বৈশিষ্ট্য একনায়কতান্ত্রিক সরকারব্যবস্থার বৈশিষ্ট্যের অনুরূপ। সুতরাং বলা যায়, জনাব সাকিবের রাষ্ট্রে একনায়কতান্ত্রিক সরকারব্যবস্থা চালু আছে।"
        },
        {
          "label": "ঘ",
          "question": "",
          "explanation": "জনাব সাকিবের রাষ্ট্রে একনায়কতান্ত্রিক সরকারব্যবস্থা চালু আছে। একনায়কতন্ত্র এক ধরনের স্বোচ্ছাচারী শাসনব্যবস্থা। এতে রাষ্ট্রের শাসন ক্ষমতা জনগণের হাতে ন্যস্ত না থেকে একজন স্বেচ্ছাচারী শাসক বা একটি দল কিংবা শ্রেণির হাতে ন্যস্ত থাকে। এতে নেতাই দলের সর্বময় ক্ষমতার অধিকারী। একনায়কতান্ত্রিক রাষ্ট্রব্যবস্থায় আইন ও বিচারবিভাগ স্বাধীনভাবে কাজ করতে পারে না। একনায়কের ইচ্ছা অনুযায়ী আইন প্রণয়ন ও বিচারকার্য করা হয়। এক জাতি, এক দেশ, এক নেতা একনায়কতন্ত্রের আদর্শ। উদ্দীপকে বলা হয়েছে, জনাব সাকিবের দেশের সরকার জনগণের ভোটে নির্বাচিত নয়। তার দেশে একটি মাত্র রাজনৈতিক দল বিদ্যমান এবং সরকারপ্রধানের আদেশেই তার দেশ পরিচালিত হয়। উদ্দীপকের এসব বৈশিষ্ট্য একনায়কতান্ত্রিক সরকারব্যবস্থার বৈশিষ্ট্যের অনুরূপ। সুতরাং বলা যায়, জনাব সাকিবের রাষ্ট্রে একনায়কতান্ত্রিক সরকারব্যবস্থা চালু আছে।"
        }
      ]
    },
    {
      "number": "2",
      "uddipok": "দৃশ্যকল্প-১: শিমুলতলা গ্রামের মানুষের ভাগ্য উন্নয়নের জন্য গ্রামবাসী 'দোলনচাঁপা' নামের একটি সমবায় সমিতি গঠন করে। ঐ সমিতির নিয়মকানুন সহজেই সদস্যদের নিকট বোধগম্য। পরিচালনার দায়িত্বে নিযুক্ত ব্যক্তিরা ইচ্ছা করলেই নিয়ম পরিবর্তন করতে পারে না। দৃশ্যকল্প-২: নোয়াদিয়া গ্রামের মানুষেরা 'গোলাপ' নামে একটি সমিতি গঠন করে। ঐ সমিতির নিয়মগুলো সহজেই পরিবর্তন করা যায়। তাই সমিতির সদস্যদের আশা আকাঙ্ক্ষার প্রতিফলন হয়। ফলে বড় ধরনের পরিবর্তনের সম্ভাবনা কম।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "বাংলাদেশের সংবিধান ১৯৭২ সালের ১৬ই ডিসেম্বর থেকে কার্যকর হয়।"
        },
        {
          "label": "খ",
          "question": "",
          "explanation": "\"সংবিধান হলো রাষ্ট্রের চালিকা শক্তি\" কারণ একটি রাষ্ট্র কীভাবে পরিচালিত হবে, তার দিকনির্দেশনা থাকে সংবিধানে। সংবিধানের মাধ্যমেই সরকারের অঙ্গসমূহের (আইন, শাসন ও বিচার বিভাগ) ক্ষমতা নির্ধারিত হয় এবং নাগরিকের সাথে রাষ্ট্রের সম্পর্ক ও অধিকারের সীমা চিহ্নিত হয়। যেমন একটি ইঞ্জিন ছাড়া গাড়ি চলতে পারে না, তেমনি সংবিধান ছাড়া কোনো রাষ্ট্র সুশৃঙ্খলভাবে পরিচালিত হতে পারে না। এটি রাষ্ট্রের মূল আইন হিসেবে সবকিছুর বৈধতা নিশ্চিত করে।"
        },
        {
          "label": "গ",
          "question": "",
          "explanation": "দৃশ্যকল্প-১ এ 'দুষ্পরিবর্তনীয় সংবিধান' (Rigid Constitution) কে নির্দেশ করা হয়েছে। যে সংবিধানের নিয়মাবলি সহজে পরিবর্তন করা যায় না এবং পরিবর্তনের জন্য বিশেষ পদ্ধতি বা জটিল প্রক্রিয়ার (যেমন: দুই-তৃতীয়াংশ ভোট) প্রয়োজন হয়, তাকে দুষ্পরিবর্তনীয় সংবিধান বলে। উদ্দীপকের 'দোলনচাঁপা' সমিতির সাথে এর মিলগুলো হলো: জটিল পরিবর্তন প্রক্রিয়া: সমিতির পরিচালনার দায়িত্বে থাকা ব্যক্তিরা ইচ্ছা করলেই নিয়ম পরিবর্তন করতে পারে না। স্থায়িত্ব: এই ধরনের সংবিধানে নিয়মগুলো লিখিত এবং সুনির্দিষ্ট থাকে, যা সহজে রদবদল করা যায় না। বাংলাদেশের সংবিধানও একটি দুষ্পরিবর্তনীয় সংবিধান, কারণ এর কোনো ধারা পরিবর্তন করতে হলে জাতীয় সংসদের মোট সদস্য সংখ্যার দুই-তৃতীয়াংশ ভোটের প্রয়োজন হয়।"
        },
        {
          "label": "ঘ",
          "question": "",
          "explanation": "দৃশ্যকল্প-১ ও ২ এর মধ্যে দৃশ্যকল্প-২ অর্থাৎ 'নমনীয় সংবিধান' (Flexible Constitution) এবং এর সাথে সম্পর্কিত কিছু আদর্শ গুণাবলি উত্তম সংবিধানের বৈশিষ্ট্যের সাথে অধিক সাদৃশ্যপূর্ণ। তবে একটি 'উত্তম' সংবিধান মূলত এই দুইয়ের সমন্বয়। যৌক্তিক বিশ্লেষণ: ১. জনগণের আশা-আকাঙ্ক্ষার প্রতিফলন: দৃশ্যকল্প-২ এর 'গোলাপ' সমিতির নিয়মগুলো সহজেই পরিবর্তন করা যায় বলে তা সদস্যদের সমসাময়িক চাহিদার সাথে খাপ খাওয়াতে পারে। একটি উত্তম সংবিধানকেও যুগোপযোগী হতে হয়। ২. বিপ্লবের সম্ভাবনা হ্রাস: উদ্দীপকে বলা হয়েছে নিয়ম পরিবর্তন সহজ হওয়ায় বড় ধরনের অসন্তোষ বা পরিবর্তনের সম্ভাবনা কম। নমনীয় সংবিধানে আইনি পথেই পরিবর্তন সম্ভব বলে জনরোষ বা বিদ্রোহের ঝুঁকি কমে যায়। ৩. স্পষ্টতা ও স্থায়িত্ব (দৃশ্যকল্প-১ এর বৈশিষ্ট্য): অন্যদিকে, দৃশ্যকল্প-১ এর মতো সংবিধানের নিয়মগুলো বোধগম্য হওয়া একটি উত্তম সংবিধানের অন্যতম প্রধান শর্ত। নিয়মগুলো খুব বেশি নমনীয় হলে স্থিতিশীলতা নষ্ট হতে পারে। তাত্ত্বিকভাবে কোনো সংবিধানই চরমভাবে নমনীয় বা চরমভাবে দুষ্পরিবর্তনীয় হওয়া ভালো নয়। তবে উদ্দীপকের প্রেক্ষাপটে দৃশ্যকল্প-২ উত্তম সংবিধানের একটি বড় বৈশিষ্ট্য— 'যুগোপযোগিতা' ধারণ করে। একটি আদর্শ সংবিধান হবে এমন যা দৃশ্যকল্প-১ এর মতো সুস্পষ্ট ও লিখিত হবে, আবার দৃশ্যকল্প-২ এর মতো এমনভাবে নমনীয় হবে যেন প্রয়োজনবোধে তাকে সংশোধন করে জনগণের আকাঙ্ক্ষা পূরণ করা যায়।"
        }
      ]
    },
    {
      "number": "3",
      "uddipok": "জনাব 'A' একটি রাষ্ট্রের সর্বোচ্চ সম্মানিত ব্যক্তি। তিনি ইচ্ছা করলে একজন ফাঁসির আসামিকে মুক্তি দিতে পারেন। অপরদিকে 'B' ঐ দেশের শাসনব্যবস্থার কেন্দ্রবিন্দু। তার অনুপস্থিতিতে দেশের শাসনব্যবস্থা অচল হয়ে পড়ে। এমনকি জনাব 'A' গুরুত্বপূর্ণ কাজের জন্য 'B' এর সাথে পরামর্শ করে থাকেন।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "যেখান থেকে দেশের সমস্ত প্রশাসনিক নিয়ম ও নীতি পরিচালনা করা হয় সেটিই কেন্দ্রীয় প্রশাসন।"
        },
        {
          "label": "খ",
          "question": "",
          "explanation": "সংসদীয় সরকারব্যবস্থায় কার্যক্রম তদারকির মাধ্যমে আইনসভা শাসনবিভাগকে নিয়ন্ত্রণ করে। সংসদীয় সরকারব্যবস্থায় আইনসভা সার্বভৌম ক্ষমতার অধিকারী। শাসনবিভাগ তার কাজের জন্য আইনসভার কাছে দায়ী থাকে। প্রধানমন্ত্রীসহ মন্ত্রিসভার সদস্যরা তাদের কাজের জন্য ব্যক্তিগত এবং যৌথভাবে জাতীয় সংসদের কাছে জবাবদিহি করতে বাধ্য থাকেন। আইনসভা তথা সংসদ মুলতুবি প্রস্তাব, নিন্দা প্রস্তাব, অনাস্থা প্রস্তাব, প্রশ্ন জিজ্ঞাসা, সংসদীয় বিভিন্ন কমিটি ও সংসদে সাধারণ আলোচনার মাধ্যমে শাসনবিভাগের ওপর নিয়ন্ত্রণ প্রতিষ্ঠা করে।"
        },
        {
          "label": "গ",
          "question": "জনাব 'A' বাংলাদেশের সরকারের কার প্রতিনিধিত্ব করেন? তাঁর কার্যাদি ব্যাখ্যা করো।",
          "explanation": "উদ্দীপকের জনাব 'A' বাংলাদেশ সরকারের রাষ্ট্রপতির প্রতিনিধিত্ব করেন। রাষ্ট্রপতি রাষ্ট্রের প্রধান। অন্যান্য কাজের পাশাপাশি রাষ্ট্রপতি কোনো আদালত কর্তৃক দণ্ডপ্রাপ্ত ব্যক্তির সাজা মওকুফ, স্থগিত বা হ্রাস করতে পারেন। উদ্দীপকের জনাব 'A' একটি রাষ্ট্রের সর্বোচ্চ সম্মানিত ব্যক্তি। তিনি ইচ্ছা করলে একজন ফাঁসির আসামিকে মুক্তি দিতে পারেন। পূর্বে আলোচিত রাষ্ট্রপতির কাজের আলোকে বলা যায়, জনাব 'A' দ্বারা রাষ্ট্রপতিকে নির্দেশ করা হয়েছে। সাংবিধানিকভাবে রাষ্ট্রপতি কিছু দায়িত্ব পালন করেন। সরকারের সকল শাসনসংক্রান্ত কাজ রাষ্ট্রপতির নামে পরিচালিত হয়। তিনি প্রধানমন্ত্রীকে নিয়োগ করেন। রাষ্ট্রের শীর্ষস্থানীয় কর্মকর্তাদের নিয়োগের দায়িত্বও রাষ্ট্রপতির। রাষ্ট্রপতি কিছু আইন প্রণয়ন সংক্রান্ত কাজ করেন। তিনি জাতীয় সংসদের অধিবেশন আহ্বান করতে, স্থগিত রাখতে ও প্রধানমন্ত্রীর পরামর্শে সংসদ ভেঙে দিতে পারেন। এছাড়া যুদ্ধ বা অন্য দেশ কর্তৃক আক্রান্ত হয়ে বা অভ্যন্তরীণ গোলযোগের কারণে দেশের নিরাপত্তা বা শান্তি বিনষ্ট হওয়ার উপক্রম হলে রাষ্ট্রপতি জরুরি অবস্থা ঘোষণা করতে পারেন। রাষ্ট্রপতি জাতীয় অনুষ্ঠানে সভাপতিত্ব করেন। দেশের বরেণ্য ব্যক্তিদের খেতাব, পদক ও সম্মাননা প্রদান করতে পারেন। তিনি বাংলাদেশে নিযুক্ত বিদেশি কূটনীতিকদের নিয়োগপত্র গ্রহণ করেন। প্রধানমন্ত্রী, অন্যান্য মন্ত্রী ও বিচারপতিদের শপথবাক্য পাঠ করান।"
        },
        {
          "label": "ঘ",
          "question": "",
          "explanation": "জনাব 'B' তথা প্রধানমন্ত্রী রাষ্ট্রের শাসনব্যবস্থার মধ্যমণি\"- উক্তিটি যথার্থ। বাংলাদেশের প্রধানমন্ত্রী হলেন জাতীয় সংসদের নেতা। তিনি মন্ত্রিসভা ও সরকারের প্রধান হিসেবে সকল নির্বাহী কার্যক্রম পরিচালনা করেন। তিনি আইনসভার সমর্থন হারালে বা পদত্যাগ করলে তার মন্ত্রিসভার বিলুপ্তি ঘটে। যেমনটি উদ্দীপকের 'B'-এর ক্ষেত্রে পরিলক্ষিত হয়। অর্থাৎ জনাব 'B' বাংলাদেশের প্রধানমন্ত্রীকে প্রতিনিধিত্ব করেছেন। মন্ত্রিপরিষদ শাসিত সরকারব্যবস্থায় প্রধানমন্ত্রী শাসনব্যবস্থার কেন্দ্রবিন্দু এবং সরকারপ্রধান। তাকে কেন্দ্র করেই দেশ, জাতি ও সরকার পরিচালিত হয়। তিনিই প্রকৃত শাসন ক্ষমতার অধিকারী। মন্ত্রিপরিষদের সহযোগিতায় তিনি শাসনসংক্রান্ত সব দায়িত্ব পালন করেন। তার পরামর্শ অনুযায়ী রাষ্ট্রপতি মন্ত্রী, উচ্চপদস্থ কর্মকর্তা, রাষ্ট্রদূত ইত্যাদি নিয়োগ দেন। প্রধানমন্ত্রীকে সরকারের স্তম্ভ বলা হয়। তার পরামর্শ ও অনুমোদন নিয়ে মন্ত্রীরা কাজ করেন। তার নেতৃত্বে সংসদে আইন প্রণয়ন করা হয়। জাতীয় সংসদের অধিবেশন আহ্বান, স্থগিত বা ভেঙে দিতে তিনি রাষ্ট্রপতিকে পরামর্শ দেন। তার সম্মতি ছাড়া কোনো আন্তর্জাতিক চুক্তি সম্পাদিত হতে পারে না। আন্তর্জাতিক সম্মেলনে তিনি রাষ্ট্রের প্রতিনিধিত্ব করেন। তিনি জাতীয় স্বার্থের রক্ষক। বস্তুত প্রধানমন্ত্রীকে কেন্দ্র করেই মন্ত্রিসভা গঠিত, পরিচালিত ও বিলুপ্ত হয়। উপরের আলোচনার প্রেক্ষিতে বলা যায়, সংসদীয় সরকারব্যবস্থায় প্রধানমন্ত্রীর নির্দেশনা অনুযায়ী সকল কর্মকাণ্ড সম্পাদিত হয় বলে তিনি এ শাসনব্যবস্থার মধ্যমণি।"
        }
      ]
    },
    {
      "number": "4",
      "uddipok": "দৃশ্যকল্প-১: জনাব ইসমাইল সাহেব এলাকার প্রভাবশালী ব্যক্তি। তিনি প্রভাবশালী হওয়া সত্ত্বেও সমাজের সকল মানুষের সমান সুযোগ-সুবিধার বিষয়ে তৎপর। এলাকার গুরুত্বপূর্ণ কাজে তিনি সকলের মতামতকে গুরুত্ব দেন। দৃশ্যকল্প-২: ঝর্ণা বেগম একজন নির্মাণ শ্রমিক। সে কাজ শেষে দেখলো তার পুরুষ সহকর্মীর চেয়ে বেতন কম। যদিও তাদের কাজের ধরন ও সময় এক। এতে সে অসন্তোষ প্রকাশ করে প্রতিবাদ জানায়।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "দীর্ঘকাল যাবত কোনো নিয়ম সমাজে চলতে থাকলে তাকে প্রথা বলে।"
        },
        {
          "label": "খ",
          "question": "",
          "explanation": "এক রাষ্ট্রের সাথে অন্য রাষ্ট্রের সম্পর্ক রক্ষার জন্য যে আইন প্রণয়ন ও প্রয়োগ করা হয়, তাকে আন্তর্জাতিক আইন বলে। বিভিন্ন রাষ্ট্র পরস্পরের সাথে কেমন আচরণ করবে, এক রাষ্ট্র অন্য রাষ্ট্রের নাগরিকদের সাথে কেমন ব্যবহার করবে, কীভাবে আন্তর্জাতিক সমস্যা সমাধান করা হবে তা আন্তর্জাতিক আইনের মাধ্যমে নির্ধারণ করা হয়। আন্তর্জাতিক আইন সাধারণত বিভিন্ন আন্তর্জাতিক সংস্থার তত্ত্বাবধানে প্রণীত হয়।"
        },
        {
          "label": "গ",
          "question": "",
          "explanation": "দৃশ্যকল্প-২-এ ঝর্ণাকে অর্থনৈতিক স্বাধীনতা থেকে বঞ্চিত করা হয়েছে। যোগ্যতা অনুযায়ী পেশা গ্রহণ এবং উপযুক্ত পারিশ্রমিক লাভ করাকে অর্থনৈতিক স্বাধীনতা বলে। আর্থিক সুবিধা প্রাপ্তির জন্য নাগরিকরা অর্থনৈতিক স্বাধীনতা ভোগ করে। এ স্বাধীনতা না থাকলে সাধারণত অন্যান্য স্বাধীনতা ভোগ করা যায় না। বিশেষ করে সমাজের অন্য শ্রেণির শোষণ থেকে মুক্ত থাকার জন্য প্রত্যেকের অর্থনৈতিক স্বাধীনতা প্রয়োজন। দৃশ্যকল্প-২-এ বলা হয়েছে, ঝর্ণা বেগম একজন নির্মাণ শ্রমিক। সে কাজ শেষে দেখলো তার পুরুষ সহকর্মীর চেয়ে বেতন কম। যদিও তাদের কাজের ধরন ও সময় এক। এতে সে অসন্তোষ প্রকাশ করে প্রতিবাদ জানায়। পূর্বোক্ত আলোচনার প্রেক্ষিতে বলা যায়, দৃশ্যকল্প-২-এর বর্ণাকে অর্থনৈতিক স্বাধীনতা থেকে বঞ্চিত করা হয়েছে।"
        },
        {
          "label": "ঘ",
          "question": "",
          "explanation": "\"দৃশ্যকল্প-১ অর্থাৎ সাম্য ও দৃশ্যকল্প-২ অর্থাৎ স্বাধীনতা পরস্পর পরিপূরক এবং সম্পূরক\"- উক্তিটি যথার্থ। স্বাধীনতা হলো অন্যের কাজে হস্তক্ষেপ না করে নিজের ইচ্ছানুযায়ী কাজ করা। অপরদিকে, সাম্য বলতে সমাজে সবার সমান মর্যাদাকে বোঝায়। সাম্যের মাধ্যমে সমাজে সবাই সমানভাবে অবস্থানের সুযোগ পায়। কোনো ব্যক্তি বা শ্রেণির জন্য বিশেষ কোনো সুযোগ থাকে না। যেমনটি দৃশ্যকল্প-১ এ লক্ষ করা যায়। দৃশ্যকল্প-১ এর ইসমাইল সাহেব সমাজের সকল মানুষের সমান সুযোগ-সুবিধার বিষয়ে তৎপর। পূর্বোক্ত আলোচনার প্রেক্ষিতে বোঝা যায়, ইসমাইল সাহেবের আচরণ সাম্যকে নির্দেশ করে। সাম্য ও স্বাধীনতার সম্পর্ক পরম্পর পরিপূক ও সম্পূরক। স্বাধীনতা এবং সাম্যের মধ্যে ঘনিষ্ঠ সম্পর্ক রয়েছে। স্বাধীনতা ও সাম্য পরম্পর নির্ভরশীল। সাম্য ছাড়া স্বাধীনতার কথা যেমন কল্পনা করা যায় না, ঠিক তেমনি স্বাধীনতা ছাড়া সাম্যের কথা ভাবা যায় না। একটি রাষ্ট্র যত সাম্যভিত্তিক হবে সেখানে স্বাধীনতা তত নিশ্চিত হবে। আবার সাম্য ও স্বাধীনতা উভয়ই গণতন্ত্রের ভিত্তি হিসেবে কাজ করে। জনগণের অধিকার প্রতিষ্ঠা করতে সাম্যের যেমন দরকার হয়, তেমনি স্বাধীনতারও প্রয়োজন হয়। সাম্য ও স্বাধীনতা একই সাথে বিরাজমান না থাকলে গণতান্ত্রিক অধিকার ভোগ করা সম্ভব হয় না। সাম্য ভেদাভেদ দূর করে, আর স্বাধীনতা সবার সুযোগ-সুবিধা ভোগ করার অধিকার প্রদান করে। কার্যত রাজনৈতিক, সামাজিক ও অর্থনৈতিক স্বাধীনতা ছাড়া সামাভিত্তিক সমাজ গঠন করা সম্ভব হয় না। আর সমাজের সুবিধাগুলো সবাই মিলে সমানভাবে ভোগ করতে হলে স্বাধীনতার প্রয়োজন। উপরের আলোচনা থেকে বলা যায়, উদ্দীপকে উল্লেখিত বিষয় দু'টি অর্থাৎ স্বাধীনতা ও সাম্য পরম্পর পরিপূরক এবং সম্পূরক।"
        }
      ]
    },
    {
      "number": "5",
      "uddipok": "নিচের ছকের আলোকে প্রশ্নগুলোর উত্তর দাও: নাম সদস্য সংখ্যা সদর দপ্তর A ৫৭ জেদ্দা B ৫৪ লন্ডন C ১৯৩ নিউইয়র্ক",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "জাতিসংঘের যে শাখাটি বিশ্বের অনুন্নত বা পরাধীন অঞ্চলের শাসনকার্য তদারকি এবং তাদের স্বায়ত্তশাসন বা স্বাধীনতা লাভে সহায়তা করার দায়িত্ব পালন করে, তাকে অছি পরিষদ বলে।"
        },
        {
          "label": "খ",
          "question": "",
          "explanation": "দক্ষিণ এশিয়ার দেশগুলোর আঞ্চলিক সহযোগিতা বৃদ্ধির লক্ষ্যে গঠিত সার্কের (SAARC) দুটি প্রধান উদ্দেশ্য হলো: ১. সদস্য দেশগুলোর জনগণের জীবনযাত্রার মান উন্নয়ন এবং অর্থনৈতিক প্রবৃদ্ধি ত্বরান্বিত করা। ২. দক্ষিণ এশিয়ার দেশগুলোর মধ্যে সামাজিক ও সাংস্কৃতিক উন্নয়ন সাধনের মাধ্যমে যৌথ আত্মনির্ভরশীলতা বৃদ্ধি করা।"
        },
        {
          "label": "গ",
          "question": "",
          "explanation": "ছকে উল্লিখিত 'A' সংস্থাটি আন্তর্জাতিক মুসলিম সংগঠন ওআইসি (OIC - Organization of Islamic Cooperation)-কে নির্দেশ করে। ওআইসি বিশ্বের মুসলিম প্রধান দেশগুলোর একটি গুরুত্বপূর্ণ আন্তর্জাতিক সংস্থা। ১৯৬৯ সালে মরক্কোর রাবাতে এক শীর্ষ সম্মেলনের মাধ্যমে এটি প্রতিষ্ঠিত হয়। বর্তমানে এই সংস্থার সদস্য সংখ্যা ৫৭ এবং এর স্থায়ী সদর দপ্তর সৌদি আরবের জেদ্দায় অবস্থিত। মুসলিম দেশগুলোর পারস্পরিক স্বার্থ রক্ষা এবং আন্তর্জাতিক ক্ষেত্রে তাদের ঐক্য সুসংহত করাই এই সংস্থার মূল লক্ষ্য। উদ্দীপকের ছকে দেখা যাচ্ছে, 'A' সংস্থার সদস্য সংখ্যা ৫৭ এবং সদর দপ্তর জেদ্দায়। এই দুটি সুনির্দিষ্ট তথ্যই ওআইসি-র গঠন ও অবস্থানের সাথে হুবহু মিলে যায়। বাংলাদেশ ১৯৭৪ সালে এই সংস্থার সদস্যপদ লাভ করে। মূলত মুসলিম উম্মাহর মধ্যে সহযোগিতা বৃদ্ধি এবং ফিলিস্তিনসহ মুসলিম বিশ্বের বিভিন্ন সমস্যার সমাধানে এই সংস্থাটি বিশ্বজুড়ে কাজ করে থাকে। সুতরাং, তথ্যের ভিত্তিতে নিশ্চিতভাবেই বলা যায় যে 'A' হলো ওআইসি।"
        },
        {
          "label": "ঘ",
          "question": "",
          "explanation": "হ্যাঁ, আমি এই উক্তির সাথে একমত যে বিশ্বশান্তি প্রতিষ্ঠায় কমনওয়েলথ (B) অপেক্ষা জাতিসংঘ (C) এর ভূমিকা অনেক বেশি তাৎপর্যপূর্ণ ও কার্যকর। উদ্দীপকের 'B' সংস্থাটি হলো কমনওয়েলথ (সদস্য ৫৪, সদর দপ্তর লন্ডন) এবং 'C' সংস্থাটি হলো জাতিসংঘ (সদস্য ১৯৩, সদর দপ্তর নিউইয়র্ক)। কমনওয়েলথ মূলত ব্রিটিশ সাম্রাজ্যভুক্ত দেশগুলোর একটি স্বেচ্ছামূলক সংগঠন, যার কার্যক্রম নির্দিষ্ট কিছু দেশের মধ্যে সীমাবদ্ধ। পক্ষান্তরে, জাতিসংঘ হলো একটি বিশ্বজনীন সংস্থা যা সারা বিশ্বের প্রায় প্রতিটি স্বাধীন দেশের প্রতিনিধিত্ব করে এবং আন্তর্জাতিক নিরাপত্তা ও শান্তি রক্ষায় বাধ্যতামূলক ক্ষমতা ভোগ করে। বিশ্বশান্তি রক্ষায় জাতিসংঘের একটি শক্তিশালী 'নিরাপত্তা পরিষদ' রয়েছে, যা প্রয়োজনে সামরিক শক্তি ব্যবহার করে যেকোনো অঞ্চলে যুদ্ধ থামাতে পারে। জাতিসংঘের শান্তিরক্ষী বাহিনী বিশ্বের বিভিন্ন সংঘাতপূর্ণ এলাকায় সরাসরি কাজ করে, যা কমনওয়েলথের পক্ষে সম্ভব নয়। কমনওয়েলথ মূলত সদস্য দেশগুলোর মধ্যে শিক্ষা, সংস্কৃতি ও গণতন্ত্রের বিকাশে কাজ করে, যা পরোক্ষভাবে শান্তি রক্ষায় অবদান রাখলেও বড় কোনো বৈশ্বিক সংকট সমাধানে এর ক্ষমতা সীমিত। কমনওয়েলথের কার্যক্রম এর সীমিত সদস্য ও সীমিত শক্তির কারণে সংকীর্ণ। অন্যদিকে, জাতিসংঘ তার বিশাল সাংগঠনিক কাঠামো, আন্তর্জাতিক আইন প্রণয়ন এবং শান্তি মিশনের মাধ্যমে বিশ্বশান্তি ও স্থিতিশীলতা বজায় রাখতে অপরিহার্য ভূমিকা পালন করে। তাই বৈশ্বিক প্রভাব ও কার্যকারিতার বিচারে কমনওয়েলথের চেয়ে জাতিসংঘের ভূমিকা বহুগুণ বেশি অগ্রগণ্য।"
        }
      ]
    },
    {
      "number": "6",
      "uddipok": "জনাব সাহেদ আলী একজন ধনাঢ্য ব্যক্তি। নিজ জেলায় তার অনেকগুলো পতিত টিলা আছে। কয়েক বছর আগে তিনি একটি টিলার গাছপালা কেটে একটি বিশাল রিসোর্ট তৈরি করেন। এতে করে উক্ত এলাকায় জীববৈচিত্র্য মারাত্মকভাবে হ্রাস পেয়েছে।",
      "tag": "CB 25",
      "sub_questions": [
        {
          "label": "ক",
          "question": "জনসংখ্যার পুনবণ্টন কী?",
          "explanation": "একটি দেশের অধিক জনঘনত্বপূর্ণ অঞ্চল থেকে জনসংখ্যাকে পরিকল্পিতভাবে সরিয়ে অপেক্ষাকৃত কম জনঘনত্বপূর্ণ অঞ্চলে বসবাস ও কর্মসংস্থানের ব্যবস্থা করাকে জনসংখ্যার পুনর্বণ্টন বলা হয়।"
        },
        {
          "label": "খ",
          "question": "",
          "explanation": "অর্থনৈতিক বৈষম্য বলতে সমাজের বিভিন্ন স্তরের মানুষের মধ্যে আয়, সম্পদ এবং সুযোগ-সুবিধার অসম বণ্টনকে বোঝায়। যখন রাষ্ট্রের অধিকাংশ সম্পদ মুষ্টিমেয় কিছু মানুষের হাতে কুক্ষিগত থাকে এবং জনসাধারণের একটি বড় অংশ মৌলিক চাহিদা পূরণে ব্যর্থ হয়, তখনই এই বৈষম্য প্রকট হয়। এটি সমাজে ধনী ও দরিদ্রের মধ্যে বিশাল ব্যবধান তৈরি করে, যা সামাজিক অস্থিরতা এবং অপরাধ বৃদ্ধির অন্যতম প্রধান কারণ।"
        },
        {
          "label": "গ",
          "question": "",
          "explanation": "জনাব সাহেদ আলীর কার্যক্রমগুলো পরিবেশগত দুর্যোগের অন্যতম প্রধান কারণ হিসেবে বিবেচিত, কারণ তিনি প্রাকৃতিক পরিবেশের ভারসাম্য নষ্ট করেছেন। জনাব সাহেদ আলী পতিত টিলার গাছপালা কেটে এবং মাটির প্রাকৃতিক বিন্যাস পরিবর্তন করে রিসোর্ট নির্মাণ করেছেন। গাছ কাটার ফলে মাটির উপরিভাগের স্থায়িত্ব কমে যায়, যা পাহাড়ি এলাকায় ভূমিধসের ঝুঁকি বহুগুণ বাড়িয়ে দেয়। এছাড়া টিলার গাছপালা ছিল বিভিন্ন পশুপাখি ও কীটপতঙ্গের আবাসস্থল। সেগুলো ধ্বংস করার ফলে ওই এলাকার জীববৈচিত্র্য (Biodiversity) মারাত্মকভাবে হ্রাস পেয়েছে। প্রাকৃতিক সম্পদ ধ্বংসের এই প্রবণতা গ্রিনহাউস গ্যাসের পরিমাণ বাড়িয়ে দেয়, যা পরোক্ষভাবে বৈশ্বিক উষ্ণায়ন ও জলবায়ু পরিবর্তনে ভূমিকা রাখে। বনভূমি বিনাশ ও টিলা কাটার মাধ্যমে জনাব সাহেদ আলী যে কৃত্রিম উন্নয়ন করেছেন, তা দীর্ঘমেয়াদে স্থানীয় পরিবেশের অপূরণীয় ক্ষতি করেছে। এটি কেবল একটি রিসোর্ট নির্মাণ নয়, বরং একটি সুশৃঙ্খল বাস্তুসংস্থানকে ধ্বংস করার শামিল।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত পরিবেশগত সমস্যাটি সমাধানে এবং জীববৈচিত্র্য রক্ষায় যে সকল উদ্যোগ গ্রহণ করা যেতে পারে, তা নিচে বিশ্লেষণ করা হলো: ১. আইনি কঠোরতা ও প্রয়োগ: বাংলাদেশে প্রচলিত 'পরিবেশ সংরক্ষণ আইন ১৯৯৫' অনুযায়ী বিনা অনুমতিতে টিলা কাটা বা বন উজাড় করা দণ্ডনীয় অপরাধ। জনাব সাহেদ আলীর মতো ব্যক্তিদের বিরুদ্ধে দ্রুত আইনি ব্যবস্থা গ্রহণ করতে হবে এবং নির্মাণাধীন রিসোর্টটির কার্যক্রম স্থগিত করে পরিবেশ পুনরুদ্ধারে জরিমানা করতে হবে। ২. ক্ষতিপূরণমূলক বৃক্ষরোপণ: যে পরিমাণ গাছ কাটা হয়েছে, তার অন্তত তিনগুণ গাছ পুনরায় ওই এলাকায় রোপণ করার উদ্যোগ নিতে হবে। একে 'Afforestation' বা বনায়ন বলা হয়। এর মাধ্যমে জীববৈচিত্র্য ধীরে ধীরে আগের অবস্থায় ফিরে আসতে পারে। ৩. পরিবেশবান্ধব উন্নয়ন (Sustainable Development): কোনো বাণিজ্যিক স্থাপনা তৈরির আগে 'Environmental Impact Assessment' বা পরিবেশগত প্রভাব নিরূপণ করা বাধ্যতামূলক করতে হবে। টিলা বা পাহাড় না কেটে কীভাবে প্রকৃতির সাথে মিশে অবকাঠামো গড়া যায়, সেই নকশা নিশ্চিত করতে হবে। ৪. সামাজিক সচেতনতা: স্থানীয় সাধারণ মানুষকে পরিবেশের গুরুত্ব সম্পর্কে সচেতন করতে হবে। টিলা কাটা বা গাছ উজাড় করার মতো ঘটনা দেখলে যেন তারা তাৎক্ষণিক প্রশাসনকে অবহিত করে, সেই ব্যবস্থা গড়ে তুলতে হবে।প্রকৃতিকে ধ্বংস করে কোনো উন্নয়নই টেকসই হতে পারে না। জনাব সাহেদ আলীর মতো ধনাঢ্য ব্যক্তিদের মুনাফা লাভের লালসা রোধ করতে হলে সরকারি নজরদারি এবং জনসাধারণের সক্রিয় অংশগ্রহণ প্রয়োজন। পরিবেশ ও অর্থনীতির মধ্যে ভারসাম্য রক্ষা করাই এই সমস্যা সমাধানের সর্বোত্তম পথ।"
        }
      ]
    },
    {
      "number": "7",
      "uddipok": "হাসান সাহেব স্থানীয় প্রশাসনিক কাঠামোর সর্বনিম্ন স্তরটির প্রধান হিসেবে নিয়োজিত আছেন। বাংলাদেশের প্রশাসনিক এ স্তরটির উন্নয়ন কমিটিরও তিনি প্রধান। অন্যদিকে মুনীর চৌধুরীও এই প্রশাসনিক স্তরের একজন নির্বাচিত জনপ্রতিনিধি হিসেবে দায়িত্ব পালন করছেন। তিনি পাঁচ বছরের জন্য জনগণের ভোটে নির্বাচিত",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "পরিবার, সমাজ ও জাতীয় ক্ষেত্রে নারীর অংশগ্রহণ, মতামত প্রকাশ ও সিন্ধান্ত গ্রহণের ক্ষমতাই নারীর ক্ষমতায়ন।"
        },
        {
          "label": "খ",
          "question": "",
          "explanation": "শহর এলাকার স্থানীয় সরকারব্যবস্থা হলো পৌরসভা। 'স্থানীয় সরকার (পৌরসভা) আইন ২০০৯' অনুযায়ী পৌরসভা গঠিত হবে একজন মেয়র, প্রতি ওয়ার্ড থেকে একজন করে কাউন্সিলর এবং প্রতি ৩টি ওয়ার্ড থেকে একজন করে মহিলা সদস্যের সমন্বয়ে। সব পদেই জনগণের দ্বারা প্রত্যক্ষ ভোটে নির্বাচিত হওয়ার বিধান রাখা হয়েছে। পৌরসভার মেয়র কাউন্সিলর হিসেবে গণ্য হন। পৌরসভা গঠনের পর প্রথম সভার তারিখ থেকে পরবর্তী ৫ বছর পর্যন্ত উক্ত পৌরসভার মেয়াদ থাকবে।"
        },
        {
          "label": "গ",
          "question": "",
          "explanation": "উদ্দীপকে বর্ণিত হাসান সাহেবের প্রশাসনিক স্তরটি হলো উপজেলা প্রশাসন। বাংলাদেশের প্রশাসনিক কাঠামোর সর্বনিম্ন স্তর হলো উপজেলা প্রশাসন। আর উদ্দীপকের হাসান সাহেবও স্থানীয় প্রশাসনিক কাঠামোর সর্বনিম্ন স্তরের প্রধান হিসেবে নিয়োজিত। অর্থাৎ হাসান সাহেব উপজেলা প্রশাসনের প্রধান বা ইউএনও হিসেবে কর্মরত। বাংলাদেশে মোট ৪৯৫টি প্রশাসনিক উপজেলা আছে। উপজেলার প্রধান প্রশাসক হলেন উপজেলা নির্বাহী কর্মকর্তা। উপজেলার প্রশাসনিক কাজ তদারক করা তার অন্যতম দায়িত্ব। এছাড়া তিনি উপজেলার সব উন্নয়নকাজ তদারকি ও সরকারি অর্থের ব্যয় তত্ত্বাবধান করেন। তিনি উপজেলা উন্নয়ন কমিটির প্রধান। তিনি প্রাকৃতিক দুর্যোগে ক্ষতিগ্রস্তদের সাহায্য ও পুনর্বাসনের ব্যবস্থা করেন। এছাড়া দুর্যোগ প্রতিরোধ ও প্রতিকারের ব্যবস্থা করেন। উপজেলা নির্বাহী কর্মকর্তা উপজেলা কোষাগারের রক্ষক। বিভিন্ন সময়ে সরকার কর্তৃক প্রদত্ত অন্যান্য দায়িত্বও তিনি সম্পাদন করেন।"
        },
        {
          "label": "ঘ",
          "question": "",
          "explanation": "উদ্দীপকের হাসান সাহেব তথা উপজেলা নির্বাহী কর্মকর্তা (ইউএনও) ও মুনীর চৌধুরী অর্থাৎ উপজেলা চেয়ারম্যানের প্রশাসনিক কার্যাবলির মধ্যে আমার কাছে হাসান সাহেবের কার্যাবলি গুরুত্বপূর্ণ বলে মনে হয়। হাসান সাহেব হলেন উপজেলা প্রশাসনের প্রধান নির্বাহী কর্মকর্তা (ইউএনও) এবং মুনীর চৌধুরী হলেন উপজেলা পরিষদের নির্বাচিত জনপ্রতিনিধি বা চেয়ারম্যান। উভয়ের কাজের গুরুত্ব পর্যালোচনা করে আমি মনে করি, উপজেলা প্রশাসনের প্রধান নির্বাহী কর্মকর্তা হাসান সাহেবের কার্যাবলি বেশি গুরুত্বের দাবিদার। হাসান সাহেব সরকার কর্তৃক স্থায়ীভাবে নিয়োগপ্রাপ্ত উচ্চশিক্ষিত, প্রশিক্ষণপ্রাপ্ত এবং দক্ষ প্রশাসক। প্রশাসন পরিচালনা বিষয়ে তার অভিজ্ঞতা রয়েছে। উপজেলার প্রশাসনিক কাজ তদারক করা তার অন্যতম দায়িত্ব। তিনি উপজেলার সব উন্নয়নকাজ তদারকি করেন ও সরকারি অর্থের ব্যয় তত্ত্বাবধান করেন। এছাড়াও বিভিন্ন সময়ে সরকার কর্তৃক প্রদত্ত অন্যান্য দায়িত্বও তিনি সম্পাদন করেন। অপরদিকে, মুনীর চৌধুরী উপজেলা পরিষদের একজন নির্বাচিত জনপ্রতিনিধি। উপজেলা পরিষদের একজন নির্বাচিত জনপ্রতিনিধি হিসেবে তিনি উপজেলার উন্নয়নে বিভিন্ন নীতি ও পরিকল্পনা গ্রহণ করলেও তা বাস্তবায়নে মূল দায়িত্ব পালন করেন উপজেলা নির্বাহী কর্মকর্তা। অর্থাৎ উপজেলা পরিষদের জনপ্রতিনিধিকে তার কাজের জন্য উপজেলা প্রশাসকের ওপর নির্ভর করতে হয়। এছাড়া উপজেলা পরিষদের একজন জনপ্রতিনিধির কার্যকাল পাঁচ বছর। কিন্তু উপজেলা প্রশাসক সরকার কর্তৃক স্থায়ীভাবে নিযুক্ত হন। দীর্ঘসময় তিনি তার পদে বহাল থাকেন। এ কারণে উপজেলা প্রশাসকের কাজের গুরুত্বও অনেক বেশি। পরিশেষে বলা যায়, কাজের পরিধি, দায়িত্ব পালন, অভিজ্ঞতা, দক্ষতা, কার্যকাল ইত্যাদি বিষয় বিবেচনায় প্রতীয়মান হয় যে, উপজেলা পরিষদের একজন জনপ্রতিনিধির চেয়ে উপজেলা প্রশাসকের কাজের গুরুত্ব অনেক বেশি। এজন্য আমি উপজেলার প্রধান নির্বাহী কর্মকর্তা হাসান সাহেবের প্রশাসনিক কার্যাবলিকে বেশি গুরুত্বপূর্ণ মনে করি।"
        }
      ]
    },
    {
      "number": "8",
      "uddipok": "দৃশ্যকল্প-১: জনাব রশিদ স্ত্রী, এক পুত্র ও দুই কন্যাকে নিয়ে ঢাকায় একটি ফ্ল্যাটে বসবাস করেন। সম্প্রীতি তিনি তার পুত্রকে ঘিয়ে করান। পুত্রবধু তাদের সাথেই থাকেন। দৃশ্যকল্প-২: জামিল একটি কোম্পানিতে চাকরি করেন। অন্যদিকে তার স্ত্রী ঘরে বিভিন্ন রকমের পিঠা, কেক তৈরি করে অনলাইনে বিক্রি করেন। ফলে দুজনের আয়ে পরিবারটি ভালোই চলছে।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "কোনো সাধারণ উদ্দেশ্য সাধনের লক্ষ্যে সংঘবদ্ধ হয়ে বসবাসরত জনগোষ্ঠীকে সমাজ বলে।"
        },
        {
          "label": "খ",
          "question": "",
          "explanation": "সার্বভৌম শক্তির ওপর রাষ্ট্রের অস্তিত্ব নির্ভর করে বলে সার্বভৌমত্বকে রাষ্ট্রের সর্বোচ্চ ক্ষমতা বলা হয়। সার্বভৌমত্ব রাষ্ট্রের চরম, পরম ও সর্বোচ্চ ক্ষমতা। এর দুটি দিক রয়েছে, যথা- অভ্যন্তরীণ ও বাহ্যিক। অভ্যন্তরীণ সার্বভৌমত্বের সাহায্যে রাষ্ট্র দেশের অভ্যন্তরে বিভিন্ন আদেশ-নির্দেশ জারির মাধ্যমে ব্যক্তি ও সংস্থার ওপর কর্তৃত্ব করে। অন্যদিকে বাধ্যিক সার্বভৌমত্বের মাধ্যমে রাষ্ট্র বহিঃশক্তির নিয়ন্ত্রণ থেকে দেশকে মুক্ত রাখে। সার্বভৌমত্বের এরূপ ভূমিকার কারণেই একে রাষ্ট্রের সর্বোচ্চ ক্ষমতা বলা হয়।"
        },
        {
          "label": "গ",
          "question": "",
          "explanation": "পারিবারিক কাঠামোর ভিত্তিতে জনাব রশিদের পরিবারটি হলো যৌথ পরিবার। যে পরিবারে বাবা-মা, ভাই-বোন, দাদা-দাদি, চাচা-চাচি ও অন্যান্য পরিজন একত্রে রাস করে তাকে যৌথ পরিবার বলে। মূলত যৌথ পরিবার হচ্ছে একাধিক একক পরিবারের সমষ্টি। বয়োজ্যেষ্ঠ পুরুষ সদস্যই সাধারণত এ ধরনের পরিবারে নেতৃত্ব দেন। যৌথ পরিবারের সদস্যদের মধ্যে জোরালো মানসিক বন্ধন থাকে। দৃশ্যকল্প-১-এ বলা হয়েছে, জনাব রশিদ স্ত্রী, এক পুত্র ও দুই কন্যাকে নিয়ে ঢাকায় একটি ফ্ল্যাটে বসবাস করেন। সম্প্রতি তিনি তার পুত্রকে বিয়ে করান। পুত্রবধূ তাদের সাথেই থাকেন। অর্থাৎ তার পরিবার দুটি একক পরিবারের সমন্বয়ে গঠিত হয়েছে। উপরের আলোচনার প্রেক্ষিতে তাই বলা যায়, জনাব রশিদের পরিবারটি যৌথ পরিবার।"
        },
        {
          "label": "ঘ",
          "question": "",
          "explanation": "জামিলের স্ত্রীর কাজটি হলো পরিবারের অর্থনৈতিক কাজ। পরিবারের অর্থনৈতিক চাহিদা পূরণে তার এ কাজটি যথেষ্ট গুরুত্বপূর্ণ বলে আমি মনে করি। পরিবারের সদস্যরা বিভিন্নভাবে অর্থ উপার্জনের মাধ্যমে মৌলিক চাহিদাসমূহ মিটিয়ে থাকে। পরিবারের সদস্যদের খাদ্য, বস্ত্র, বাসস্থান, শিক্ষা, চিকিৎসা প্রভৃতি চাহিদা পূরণ পরিবারের গুরুত্বপূর্ণ দায়িত্ব। আর অর্থ উপার্জনের মাধ্যমে এ দায়িত্ব পালন অর্থনৈতিক কাজ হিসেবে বিবেচিত হয়। এ প্রেক্ষিতে দৃশ্যকল্প-২-এ জামিলের স্ত্রী ঘরে বসে অনলাইন ব্যবসার মাধ্যমে অর্থ উপার্জন করেন, এটি একটি অর্থনৈতিক কাজ। কারণ এখান থেকে আয়কৃত অর্থ সংসার চালাতে কাজে লাগছে।। পরিবারকে কেন্দ্র করে কুটির শিল্প, মৎস্য চাষ, কৃষিকাজ, পশুপালন ইত্যাদি অর্থনৈতিক কাজ সম্পাদিত হয়। তবে বিজ্ঞান ও প্রযুক্তির উন্নতির ফলে পরিবারের সাথে সংশ্লিষ্ট কাজের ক্ষেত্র পরিবর্তিত হয়েছে এবং নতুন নতুন সুযোগ সৃষ্টি হয়েছে। যেমনটি উদ্দীপকের দৃশ্যকল্প ২-এ বলা হয়েছে, জামিল একটি কোম্পানিতে চাকরি করেন। অন্যদিকে তার স্ত্রী ঘরে বসে বিভিন্ন রকমের পিঠা, কেক তৈরি করে অনলাইনে বিক্রি করেন এবং দুজনের আয়ে পরিবারটি ভালোই চলছে। ফলে পরিবারের আর্থিক উপার্জনে জামিলের পাশাপাশি তাঁর স্ত্রীও ভূমিকা রাখছেন। এতে তাদের পরিবারের সকল মৌলিক চাহিদা পূরণ করে সুস্থ ও সুন্দর জীবনযাপন সম্ভব হচ্ছে। পরিশেষে বলা যায়, জামিলের স্ত্রীর কর্মকাণ্ড অর্থনৈতিক কার্যাবলির অন্তর্ভুক্ত বলে এটি পরিবারের সদস্যদের আর্থিক চাহিদা মেটানোর মাধ্যমে তাৎপর্যপূর্ণ ভূমিকা পালন করছে।"
        }
      ]
    },
    {
      "number": "9",
      "uddipok": "জনাব আমজাদ বাংলাদেশি বংশোদ্ভূত একজন কানাডার নাগরিককে বিয়ে করে সেই দেশে চলে যান। সেখানে তিনি ব্যবসায় শুরু করেন। তিনি নিয়মিত কর দেন, দেশের যাবতীয় সুযোগ-সুবিধা ভোগ করেন এবং তিনি সব সময় আইনের প্রতি শ্রদ্ধাশীল।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "অধিকার হলো সমাজ ও রাষ্ট্র কর্তৃক স্বীকৃত সেইসব সুযোগ-সুবিধা, যা ভোগের মাধ্যমে নাগরিকের ব্যক্তিত্বের পূর্ণ বিকাশ ঘটে।"
        },
        {
          "label": "খ",
          "question": "",
          "explanation": "নৈতিক অধিকার বলতে মানুষের বিবেক এবং সামাজিক ন্যায়বোধ থেকে উদ্ভূত অধিকারকে বোঝায়। এই অধিকারগুলো কোনো রাষ্ট্রীয় আইন দ্বারা বলবৎ করা হয় না, বরং মানুষের নৈতিকতার ওপর ভিত্তি করে গড়ে ওঠে। যেমন—দরিদ্রদের সাহায্য পাওয়ার অধিকার বা বড়দের শ্রদ্ধা পাওয়ার অধিকার। যদি কেউ নৈতিক অধিকার ভঙ্গ করে, তবে তাকে কোনো আইনি শাস্তির মুখে পড়তে হয় না, কিন্তু সে সামাজিক লাঞ্ছনার শিকার হতে পারে।"
        },
        {
          "label": "গ",
          "question": "",
          "explanation": "উদ্দীপকের জনাব আমজাদ সাহেব 'অনুমোদনসূত্রে' (Naturalization) কানাডার নাগরিকত্ব লাভ করেছেন। সাধারণত এক রাষ্ট্রের নাগরিক যখন কিছু শর্ত সাপেক্ষে অন্য কোনো রাষ্ট্রের নাগরিকত্ব লাভ করে, তখন তাকে অনুমোদনসূত্রে নাগরিকত্ব অর্জন বলা হয়। আমজাদ সাহেবের ক্ষেত্রে বিষয়টি নিচে ব্যাখ্যা করা হলো: বিবাহ সূত্রে: আমজাদ সাহেব একজন কানাডিয়ান নাগরিককে বিয়ে করেছেন। অনেক দেশে (যেমন কানাডায়) ওই দেশের নাগরিককে বিয়ে করলে নাগরিকত্বের আবেদন করার সুযোগ তৈরি হয়। শর্ত পালন: তিনি সেখানে বসবাস করছেন, ব্যবসা করছেন এবং নিয়মিত কর দিচ্ছেন। সাধারণত নির্দিষ্ট সময় বসবাস করা, সরকারি ভাষা জানা এবং সৎ চরিত্রের অধিকারী হওয়ার মতো শর্ত পূরণ করলে রাষ্ট্র নাগরিকত্বের আবেদন মঞ্জুর করে। সুতরাং, জন্মসূত্রে নয় বরং বৈবাহিক সম্পর্ক এবং আইনি প্রক্রিয়া অনুসরণ করে তিনি এই নাগরিকত্ব পেয়েছেন।"
        },
        {
          "label": "ঘ",
          "question": "",
          "explanation": "\"জনাব আমজাদ একজন সুনাগরিক\"—উদ্দীপকের আলোকে এই উক্তিটি অত্যন্ত যথার্থ। একজন আদর্শ সুনাগরিকের যে গুণাবলি থাকা প্রয়োজন, আমজাদ সাহেবের কর্মকাণ্ডে তার প্রতিফলন ঘটেছে। নিচে এর সপক্ষে যুক্তি দেওয়া হলো: ১. আইন মান্যতা: উদ্দীপকে উল্লেখ আছে যে, আমজাদ সাহেব সব সময় আইনের প্রতি শ্রদ্ধাশীল। সুনাগরিকের একটি বড় বৈশিষ্ট্য হলো রাষ্ট্রের প্রচলিত আইনের প্রতি আনুগত্য প্রদর্শন করা এবং আইন মেনে চলা। ২. রাষ্ট্রীয় কর্তব্য পালন: তিনি নিয়মিত কর প্রদান করেন। রাষ্ট্রের উন্নয়ন ও সুরক্ষায় কর প্রদান করা প্রতিটি সুনাগরিকের অন্যতম প্রধান দায়িত্ব। আমজাদ সাহেবের এই দায়িত্বশীলতা তাকে সাধারণ নাগরিক থেকে সুনাগরিক হিসেবে আলাদা করেছে। ৩. বিবেক ও আত্মসংযম: একজন সুনাগরিক কেবল নিজের সুযোগ-সুবিধা ভোগ করেন না, বরং রাষ্ট্রের প্রতি তার কী কর্তব্য আছে সে সম্পর্কেও সচেতন থাকেন। আমজাদ সাহেব কানাডায় ব্যবসা শুরু করে সে দেশের অর্থনীতিতে অবদান রাখছেন এবং শৃঙ্খলার সাথে বসবাস করছেন। ৪. ব্যক্তিত্বের বিকাশ: তিনি শিক্ষা ও মেধার মাধ্যমে বিদেশের মাটিতে নিজের ও নিজ দেশের ভাবমূর্তি উজ্জ্বল করছেন। সুনাগরিকেরা বুদ্ধি ও বিবেক ব্যবহার করে রাষ্ট্রের মঙ্গল সাধন করেন, যা আমজাদ সাহেবের জীবনধারায় স্পষ্ট। আমজাদ সাহেব কেবল অধিকার ভোগ করার মধ্যেই সীমাবদ্ধ থাকেননি, বরং রাষ্ট্রের প্রতি তার দায়বদ্ধতাগুলো যথাযথভাবে পালন করছেন। তাই উদ্দীপকের তথ্যানুযায়ী তিনি নিঃসন্দেহে একজন সুনাগরিক।"
        }
      ]
    },
    {
      "number": "10",
      "uddipok": "সাল আন্দোলন ফলাফল ১৯৫২ ’ক’ জাতীয়তাবাদের উদ্ভব ১৯৬৬ ’খ’ মুক্তির সনদ",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "সর্বভারতীয় মুসলিম লীগ ১৯০৬ সালের ৩০ ডিসেম্বর বর্তমান বাংলাদেশের রাজধানী ঢাকায় প্রতিষ্ঠিত হয়।"
        },
        {
          "label": "খ",
          "question": "লাহোর প্রস্তাবকে 'পাকিস্তান প্রস্তাব' বলা হয় কেন? ব্যাখ্যা করো।",
          "explanation": "১৯৪০ সালে শেরে বাংলা এ. কে. ফজলুল হক উত্থাপিত লাহোর প্রস্তাবের মূল লক্ষ্য ছিল ভারতের মুসলিম সংখ্যাগরিষ্ঠ অঞ্চলগুলো নিয়ে ‘স্বাধীন রাষ্ট্রসমূহ’ গঠন করা, যা হিন্দু সংবাদমাধ্যমগুলো ব্যাঙ্গাত্মকভাবে ‘পাকিস্তান প্রস্তাব’ নামে প্রচার শুরু করে। পরবর্তীতে মুসলিম লীগের নেতা-কর্মী এবং সাধারণ জনগণ এই নামটিকে সাদরে গ্রহণ করে নেয় এবং এটি একটি পৃথক স্বাধীন রাষ্ট্রের আন্দোলনের প্রধান স্লোগানে পরিণত হয়। মূলত লাহোর প্রস্তাবের মাধ্যমেই দ্বি-জাতি তত্ত্বের ভিত্তিতে ভারতের মুসলমানদের জন্য একটি স্বতন্ত্র আবাসভূমির দাবি জোরালো হয়, যা শেষ পর্যন্ত পাকিস্তান সৃষ্টির ভিত্তি তৈরি করে।"
        },
        {
          "label": "গ",
          "question": "",
          "explanation": "উদ্দীপকের ‘ক’ নির্দেশিত আন্দোলনটি হলো ১৯৫২ সালের ভাষা আন্দোলন, যা বাঙালি জাতির মধ্যে প্রথম স্বতন্ত্র ভাষাগত ও সাংস্কৃতিক জাতীয়তাবাদের বীজ বপন করেছিল। ধর্মের ভিত্তিতে গঠিত পাকিস্তান রাষ্ট্রে বাঙালিরা যখন বুঝতে পারে যে তাদের মাতৃভাষা ও সংস্কৃতি বিপন্ন, তখন তারা ঐক্যবদ্ধভাবে রাজপথে নেমে আসে এবং বুকের রক্ত দিয়ে ভাষার অধিকার রক্ষা করে। এই আন্দোলন বাঙালিদের মনে এই বোধ জাগিয়ে দেয় যে, তারা পাকিস্তানি হওয়ার আগে একজন বাঙালি এবং তাদের ভাষা ও সংস্কৃতিই তাদের প্রধান পরিচয়। এই ঐক্যবদ্ধ চেতনা থেকেই পরবর্তীতে সকল আন্দোলন-সংগ্রামের অনুপ্রেরণা তৈরি হয় এবং অসাম্প্রদায়িক জাতীয়তাবাদের জন্ম হয়। ভাষা আন্দোলন ছিল পাকিস্তান রাষ্ট্রের ভিত্তিমূলে প্রথম চরম আঘাত এবং বাঙালির আত্মপরিচয় রক্ষার লড়াই। এটি বাঙালিকে শিখিয়েছিল যে অধিকার আদায়ে ঐক্যবদ্ধ হওয়া ছাড়া কোনো বিকল্প নেই। এই জাতীয়তাবাদী চেতনার ওপর ভিত্তি করেই পরবর্তীতে ১৯৫৪-এর যুক্তফ্রন্ট নির্বাচন এবং ১৯৬৬-এর ৬-দফা আন্দোলন সফল হয়েছিল।"
        },
        {
          "label": "ঘ",
          "question": "",
          "explanation": "উদ্দীপকের ‘খ’ নির্দেশিত আন্দোলনটি হলো ১৯৬৬ সালের ঐতিহাসিক ৬-দফা আন্দোলন, যাকে বাঙালির ‘মুক্তির সনদ’ বা ম্যাগনাকার্টা বলা হয় এবং এর মধ্যেই বাংলাদেশের স্বাধীনতার বীজ নিহিত ছিল। বঙ্গবন্ধু শেখ মুজিবুর রহমান উত্থাপিত এই ৬-দফা ছিল মূলত পূর্ব পাকিস্তানের পূর্ণ স্বায়ত্তশাসনের দাবি, যা পশ্চিম পাকিস্তানিদের অর্থনৈতিক ও রাজনৈতিক শোষণের পথ চিরতরে বন্ধ করার রূপরেখা। ৬-দফার জনপ্রিয়তায় ভীত হয়ে পাকিস্তান সরকার আগরতলা ষড়যন্ত্র মামলার মাধ্যমে বঙ্গবন্ধুকে ফাঁসাতে চায়, যা ১৯৬৯-এর গণঅভ্যুত্থানের জন্ম দেয়। এই ৬-দফার ভিত্তিতেই ১৯৭০-এর নির্বাচনে আওয়ামী লীগ নিরঙ্কুশ জয় পায়, যা ছিল মূলত স্বাধীন বাংলাদেশের পক্ষে একটি গণভোট। ওভারল বা সামগ্রিক বিচারে, ৬-দফা আন্দোলন বাঙালিদের মনে এই আত্মবিশ্বাস তৈরি করেছিল যে স্বাধিকার ছাড়া বাঁচার কোনো পথ নেই। এই দাবির মাধ্যমেই পূর্ব বাংলার মানুষের অর্থনৈতিক বঞ্চনার কথা বিশ্বজুড়ে ছড়িয়ে পড়ে এবং একটি সুসংগঠিত রাজনৈতিক আন্দোলনের রূপ নেয়। পাকিস্তান সরকারের দমন-পীড়ন বাঙালির স্বায়ত্তশাসনের দাবিকে স্বাধীনতা অর্জনের অদম্য ইচ্ছায় রূপান্তর করে। ৬-দফা ছিল বাংলাদেশের স্বাধীনতার একটি অলিখিত ঘোষণা। যদি ১৯৬৬ সালে ৬-দফা প্রণীত ও প্রচারিত না হতো, তবে ১৯৭০-এর নির্বাচনে বাঙালিরা এমন অভূতপূর্ব ঐক্য দেখাতে পারত না। তাই নিসন্দেহে বলা যায়, ৬-দফা আন্দোলনই বাঙালিকে সশস্ত্র মুক্তিযুদ্ধের চূড়ান্ত মোহনায় পৌঁছে দিয়েছিল।"
        }
      ]
    },
    {
      "number": "1",
      "uddipok": "পাকবাহিনীর এক রাতের নারকীয় হত্যাকাণ্ড এখনো বিশ্বব্যাপী নিন্দিত। মুক্তিযুদ্ধ চলাকালীন এই রাতে তারা নির্বিচারে একের পর এক মানুষ হত্যা করে। প্রথমে ঢাকা এবং পরবর্তীতে সারাদেশে এই হত্যাকান্ড পরিচালিত হয়। ইতিহাসে এই রাতটির একটি বিশেষ নাম দেওয়া হয়েছে।",
      "tag": "CB 25",
      "sub_questions": [
        {
          "label": "ক",
          "question": "অসহযোগ আন্দোলন কী?",
          "explanation": "/ কোনো দেশের সরকার বা শাসনব্যবস্থার সাথে স্বতঃস্ফূর্তভাবে কোনো প্রকার সহযোগিতা না করে অহিংসভাবে প্রতিবাদ জানানোই হলো অসহযোগ আন্দোলন। অসহযোগ আন্দোলন হলো ১৯৭১ সালের ১লা মার্চ থেকে ২৫শে মার্চ পর্যন্ত পাকিস্তান সরকারের বিরুদ্ধে তৎকালীন পূর্ব পাকিস্তানে পরিচালিত আন্দোলন ।"
        },
        {
          "label": "খ",
          "question": "",
          "explanation": "দ্বিজাতি তত্ত্ব হলো ১৯৩৯ সালে উত্থাপিত একটি রাজনৈতিক মতবাদ, যেখানে ভারত ও পাকিস্তানের অধিবাসীদের ধর্মীয় পরিচয়ের ভিত্তিতে দুটি আলাদা জাতি হিসেবে দাবি করা হয়েছিল। মুসলিম লীগের নেতা মোহাম্মদ আলী জিন্নাহ এই তত্ত্বের প্রবক্তা ছিলেন। তিনি প্রচার করেছিলেন যে, হিন্দু ও মুসলমান দুটি ভিন্ন জাতি এবং তাদের সংস্কৃতি, ধর্ম ও ইতিহাস আলাদা; তাই মুসলমানদের জন্য একটি পৃথক রাষ্ট্র (পাকিস্তান) প্রয়োজন। ১৯৪৭ সালে ভারত বিভক্তির মূলে এই তত্ত্বটি প্রধান ভূমিকা পালন করেছিল।"
        },
        {
          "label": "গ",
          "question": "উদ্দীপকে বাংলাদেশের মুক্তিযুদ্ধের কোন ঘটনার কথা বলা হয়েছে? ব্যাখ্যা করো।",
          "explanation": "উদ্দীপকে বাংলাদেশের মুক্তিযুদ্ধের সূচনালগ্নে সংঘটিত 'অপারেশন সার্চলাইট' বা ২৫শে মার্চের কালোরাত্রির ঘটনার কথা বলা হয়েছে। ১৯৭১ সালের ২৫শে মার্চ মধ্যরাতে পাকিস্তানি সেনাবাহিনী ঘুমন্ত ও নিরস্ত্র বাঙালিদের ওপর যে বর্বরোচিত ও নৃশংস হত্যাকাণ্ড চালিয়েছিল, ইতিহাসে তা 'অপারেশন সার্চলাইট' নামে পরিচিত। এর মূল লক্ষ্য ছিল বাঙালিদের স্বাধিকার আন্দোলনকে চিরতরে স্তব্ধ করে দেওয়া এবং আওয়ামী লীগের নেতৃত্বাধীন ছাত্র-জনতাকে নিশ্চিহ্ন করা। উদ্দীপকে বর্ণিত \"এক রাতের নারকীয় হত্যাকাণ্ড\" সরাসরি এই ভয়াবহ রাতকেই নির্দেশ করে। সেদিন ঢাকা বিশ্ববিদ্যালয়ের শিক্ষক-শিক্ষার্থী, পিলখানায় ইপিআর সদস্য এবং রাজারবাগে পুলিশ সদস্যদের ওপর আকস্মিক হামলা চালানো হয়। পরবর্তীতে এই হত্যাযজ্ঞ সারাদেশে ছড়িয়ে পড়ে এবং হাজার হাজার নিরীহ মানুষকে প্রাণ দিতে হয়। এই ঘটনার তীব্রতা ও নিষ্ঠুরতা এতটাই বেশি ছিল যে তা আজও বিশ্ব ইতিহাসে একটি কলঙ্কিত অধ্যায় হিসেবে স্বীকৃত। ২৫শে মার্চের এই জঘন্য হত্যাকাণ্ডের মাধ্যমেই মূলত বাংলাদেশের মহান মুক্তিযুদ্ধের চূড়ান্ত পটভূমি তৈরি হয়েছিল।"
        },
        {
          "label": "ঘ",
          "question": "",
          "explanation": "উদ্দীপকের ২৫শে মার্চের হত্যাকাণ্ড স্বাধীনতার তাৎক্ষণিক কারণ হলেও বাংলাদেশের স্বাধীনতা অর্জনের পেছনে রয়েছে সুদীর্ঘ ২৩ বছরের ধারাবাহিক শোষণ ও বঞ্চনার ইতিহাস। ১৯৪৭ সালে পাকিস্তান সৃষ্টির পর থেকেই পশ্চিম পাকিস্তানি শাসকগোষ্ঠী পূর্ব পাকিস্তানের ওপর অর্থনৈতিক, রাজনৈতিক ও সাংস্কৃতিক শোষণ চালাতে থাকে। ১৯৫২ সালের ভাষা আন্দোলন ছিল এই শোষণের বিরুদ্ধে প্রথম প্রধান প্রতিরোধ, যা বাঙালিদের মধ্যে জাতীয়তাবাদী চেতনার বীজ রোপণ করেছিল। এরপর ১৯৫৪ সালের যুক্তফ্রন্ট নির্বাচন, ১৯৬২ সালের শিক্ষা আন্দোলন এবং ১৯৬৬ সালের ছয় দফা দাবি ছিল বাঙালির স্বাধীনতার স্বপ্নকে ধাপে ধাপে এগিয়ে নেওয়ার একেকটি মাইলফলক। ১৯৬৯ সালের গণঅভ্যুত্থান এবং ১৯৭০ সালের সাধারণ নির্বাচনে নিরঙ্কুশ বিজয় বাঙালিদের দাবিকে আরও জোরালো করে। পাকিস্তানিরা যখন নির্বাচনের ফলাফল মেনে ক্ষমতা হস্তান্তরে অস্বীকার করে, তখনই চূড়ান্ত অসহযোগ আন্দোলনের সূত্রপাত হয়। ২৫শে মার্চের হত্যাকাণ্ড ছিল বাঙালিদের দমানোর জন্য পাকিস্তানি বাহিনীর সর্বশেষ মরিয়া চেষ্টা, যা কেবল যুদ্ধের সূচনা করে মাত্র। এর আগে থেকে গড়ে ওঠা তীব্র রাজনৈতিক ঐক্য ও স্বাধীনতার আকাঙ্ক্ষা না থাকলে কেবল এক রাতের ঘটনায় বিজয় অর্জন সম্ভব হতো না। ২৫শে মার্চের নারকীয় হত্যাকাণ্ড স্বাধীনতার ঘোষণার পথ প্রশস্ত করেছিল সত্য, কিন্তু এর ভিত্তি তৈরি হয়েছিল বহু বছরের আন্দোলন ও সংগ্রামের মধ্য দিয়ে। সুতরাং, এই হত্যাকাণ্ডকে স্বাধীনতা অর্জনের একমাত্র কারণ বলা যায় না; বরং এটি ছিল দীর্ঘদিনের পুঞ্জীভূত ক্ষোভের বিস্ফোরণ ও চূড়ান্ত সশস্ত্র যুদ্ধের সূচনা মাত্র।"
        }
      ]
    }
  ]
}