{
  "title": "চট্টগ্রাম বোর্ড ২০২৪",
  "subtitle": "পৌরনীতি ও নাগরিকতা (10)",
  "questions": [
    {
      "number": "1",
      "uddipok": "ক' ও 'খ' দেশ ভিন্ন ভিন্ন মহাদেশে অবস্থিত। 'ক' রাষ্ট্র তার নিকটবর্তী দুর্বল 'গ' রাষ্ট্রকে আক্রমণ করে সহজেই রাষ্ট্রটি দখল করে নেয়। অন্যদিকে 'খ' রাষ্ট্রটি তার পার্শ্ববর্তী অর্থনৈতিকভাবে দুর্বল রাষ্ট্রগুলোকে আর্থিক সহায়তা দেয়। আর্থিক সহযোগিতা পেয়ে রাষ্ট্রগুলো একসাথে নিজেদের উন্নয়ন ও নিরাপত্তা সুনিশ্চিত করে।",
      "tag": "Ctg B 24",
      "sub_questions": [
        {
          "label": "ক",
          "question": "",
          "explanation": "নিদিষ্ট ভূ-খণ্ড, জনসমষ্টি, সরকার ও সার্বভৌম ক্ষমতাসম্পন্ন রাজনৈতিক প্রতিষ্ঠানকে রাষ্ট্র বলে।"
        },
        {
          "label": "খ",
          "question": "",
          "explanation": "পরিবারেই শিশুর প্রাথমিক পর্যায়ের শিক্ষা শুরু হয় বলে পরিবারকে শাশ্বত বিদ্যালয় বলা হয়। বিদ্যালয়ে যাওয়ার আগে সাধারণত আমরা পরিবারেই বর্ণমালার সাথে পরিচিত হই। মা-বাবা, ভাই-বোন'ও পরিবারের অন্য সদস্যদের সহায়তায় নানা বিষয়ে শেখার হাতেখড়ি হয়। পরিবারেই সততা, শিষ্টাচার, উদারতা, সদ্যভূতি, নিয়মানুবর্তিতা ইত্যাদি মানবিক গুণাবলি শেখার সূচনা হয়। এভাবে পরিবারেই শিশুর প্রাথমিক শিক্ষা শুরু হয় বলে একে শাশ্বত বিদ্যালয় বলা হয়"
        },
        {
          "label": "গ",
          "question": "",
          "explanation": "'ক' রাষ্ট্র কর্তৃক 'গ' রাষ্ট্রকে দখল করার কৌশলটি রাষ্ট্র সৃষ্টির বল বা শক্তি প্রয়োগ মতবাদকে নির্দেশ করে। বল প্রয়োগ মতবাদের মূল বক্তব্য হলো- বল বা শক্তি প্রয়োগের মাধ্যমে রাষ্ট্রের উৎপত্তি হয়েছে এবং শক্তির জোরে রাষ্ট্র টিকে আছে। এ মতবাদে বলা হয়, সমাজের বলশালী ব্যক্তিরা যুদ্ধ-বিগ্রহ বা বল প্রয়োগের মাধ্যমে দুর্বলের ওপর নিজেদের আধিপত্য প্রতিষ্ঠা করে রাষ্ট্র সৃষ্টি এবং শাসনকাজ পরিচালনা করে। স্কটিশ দার্শনিক ডেভিড হিউম, ইংরেজ আইনজীবী এডওয়ার্ড জেংকস প্রমুখ বল বা শক্তি প্রয়োগ মতবাদের সমর্থক। এ সম্পর্কে এডওয়ার্ড জেংকস বলেন- \"ঐতিহাসিক দৃষ্টিকোণ থেকে বিচার করলে দেখা যায় যে, আধুনিক সকল রাষ্ট্রব্যবস্থা সার্থক রণকৌশলের ফলশ্রুতি।\" উদ্দীপকে লক্ষ করা যায়, 'ক' রাষ্ট্র তার নিকটবর্তী দুর্বল 'গ' রাষ্ট্রকে আক্রমণ করে সহজেই রাষ্ট্রটি দখল করে নেয়, যা রাষ্ট্র সৃষ্টির বল বা শান্তি প্রয়োগ মতবাদের সাথে সাদৃশ্যপূর্ণ। কাজেই বলা যায়, 'ক' রাষ্ট্র কর্তৃক 'গ' রাষ্ট্রকে দখল করে নেওয়া রাষ্ট্র সৃষ্টির বল বা শক্তি প্রয়োগ মতবাদেরই প্রতিফলন।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত অন্যান্য দুর্বল রাষ্ট্রগুলোর অর্থনৈতিক উন্নয়ন ও নিরাপত্তা নিশ্চিত করার জন্য 'খ' রাষ্ট্রের ভূমিকা গুরুত্বপূর্ণ। উদ্দীপকে দেখা যায়, অর্থনৈতিকভাবে দুর্বল পাশ্ববর্তী রাষ্ট্রগুলোকে 'খ' রাষ্ট্র আর্থিকভাবে সহায়তা প্রদান করে। এর মাধ্যমে রাষ্ট্রগুলো একসাথে নিজেদের উন্নয়ন ও নিরাপত্তা সুনিশ্চিত করে। এ থেকে বোঝা যায়, পার্শ্ববর্তী দুর্বল রাষ্ট্রগুলোর অর্থনৈতিক উন্নয়ন ও নিরাপত্তা নিশ্চিতকরণে 'খ' রাষ্ট্রের ভূমিকা অত্যন্ত গুরুত্বপূর্ণ। উদ্দীপকের বর্ণনার আলোকে বলা যায়, 'খ' রাষ্ট্রের নিকট থেকে আর্থিক সহযোগিতা পেয়ে পার্শ্ববর্তী দুর্বল রাষ্ট্রগুলো বিভিন্ন উৎপাদনমুখী কাজে বিনিয়োগ করেছে। এর ফলে দেশের উৎপাদন বৃদ্ধি পেয়েছে এবং এসব উৎপাদন ক্ষেত্রে জনগণের অংশগ্রহণের মাধ্যমে তাদের কর্মসংস্থানের সুযোগ তৈরি হয়েছে। ফলে তাদের আর্থ-সামাজিক উন্নয়ন সাধিত হয়েছে। পাশাপাশি দেশের উন্নয়ন ঘটেছে। আর দেশ উন্নত হওয়ার কারণে প্রতিরক্ষা খাতেও ব্যয় বেড়েছে। ফলে প্রতিরক্ষা ক্ষেত্রে যেমন আধুনিক সরঞ্জামাদি যুক্ত হয়েছে, তেমনি প্রশিক্ষণের মাধ্যমে প্রতিরক্ষা বাহিনীকে চৌকস করে তোলাও সম্ভব হয়েছে, যা দেশের নিরাপত্তাকে নিশ্চিত করেছে। এভাবে 'খ' রাষ্ট্রের অর্থনৈতিক সহযোগিতা অর্থনৈতিকভাবে দুর্বল রাষ্ট্রগুলোর অর্থনৈতিক উন্নয়ন ও নিরাপত্তা নিশ্চিত করেছে। উপরের আলোচনা থেকে এটি সুস্পষ্টভাবে প্রতীয়মান হয় যে, উদ্দীপকে উল্লেখিত অন্যান্য দুর্বল রাষ্ট্রগুলোর অর্থনৈতিক উন্নয়ন ও নিরাপত্তা নিশ্চিত করার জন্য 'খ' রাষ্ট্র অত্যন্ত গুরুত্বপূর্ণ ভূমিকা পালন করেছে।"
        }
      ]
    },
    {
      "number": "2",
      "uddipok": "প্রদত্ত ছকের আলোকে নিচের প্রশ্নগুলোর উত্তর দাও:",
      "tag": "Ctg B 24",
      "sub_questions": [
        {
          "label": "ক",
          "question": "তথ্য অধিকার আইন কী?",
          "explanation": "তথ্য অধিকার আইন হলো এমন একটি আইনি বিধান যার মাধ্যমে রাষ্ট্রের নাগরিকরা সরকারি, স্বায়ত্তশাসিত ও বিধিবদ্ধ সংস্থা এবং সরকারি ও বিদেশি অর্থায়নে পরিচালিত বেসরকারি সংস্থার কাজ সম্পর্কে তথ্য জানার আইনি অধিকার লাভ করে।"
        },
        {
          "label": "খ",
          "question": "",
          "explanation": "অধিকার ও কর্তব্য একই মুদ্রার এপিঠ-ওপিঠ; একটি ছাড়া অন্যটি ভোগ করা বা পালন করা অসম্ভব। নাগরিক যখন রাষ্ট্রের নিকট থেকে জীবনধারণের নিরাপত্তা বা শিক্ষার মতো বিভিন্ন সুযোগ-সুবিধা বা 'অধিকার' ভোগ করে, তখন তার বিনিময়ে তাকে রাষ্ট্রের প্রতি আনুগত্য প্রদর্শন, কর প্রদান বা আইন মান্য করার মতো 'কর্তব্য' পালন করতে হয়। একজনের অধিকার অন্যের কর্তব্যের ওপর নির্ভরশীল—যেমন আমার পথ চলার অধিকার নিশ্চিত হয় যখন অন্য সবাই পথ ছেড়ে দেওয়ার কর্তব্য পালন করে। তাই অধিকার ভোগ করতে হলে কর্তব্য পালন করা অপরিহার্য।"
        },
        {
          "label": "গ",
          "question": "",
          "explanation": "উদ্দীপকের ছকটিতে নাগরিকের 'মৌলিক ও সামাজিক অধিকারসমূহ' (সামাজিক, রাজনৈতিক, অর্থনৈতিক ও সাংস্কৃতিক অধিকার) প্রকাশ পেয়েছে। নাগরিকের ব্যক্তিত্ব বিকাশের জন্য এই অধিকারগুলো অত্যন্ত প্রয়োজনীয়। সামাজিক অধিকার নাগরিককে সুস্থ ও সুন্দরভাবে সমাজে বেঁচে থাকার নিশ্চয়তা দেয় (যেমন- বেঁচে থাকার বা শিক্ষার অধিকার)। রাজনৈতিক অধিকার নাগরিককে রাষ্ট্রের শাসনকার্যে পরোক্ষভাবে অংশগ্রহণের সুযোগ করে দেয় (যেমন- ভোট দেওয়া বা নির্বাচিত হওয়া)। অর্থনৈতিক অধিকার মানুষকে অভাবমুক্ত থেকে কর্মসংস্থানের মাধ্যমে জীবনধারণের সুযোগ দেয় এবং সাংস্কৃতিক অধিকার নিজ নিজ ভাষা ও সংস্কৃতি চর্চার স্বাধীনতা নিশ্চিত করে। সামগ্রিকভাবে, এই অধিকারগুলো ছাড়া একজন নাগরিকের পূর্ণাঙ্গ বিকাশ সম্ভব নয়। এগুলো নাগরিককে রাষ্ট্রের একজন মর্যাদাবান সদস্য হিসেবে প্রতিষ্ঠিত করে। অধিকার না থাকলে মানুষের জীবন পরাধীনতায় পর্যবসিত হয় এবং মেধার বিকাশ বাধাগ্রস্ত হয়। তাই রাষ্ট্রের পক্ষ থেকে এই অধিকারগুলোর নিশ্চয়তা প্রদান করা একটি উন্নত ও গণতান্ত্রিক নাগরিক সমাজ গঠনের প্রধান পূর্বশর্ত।"
        },
        {
          "label": "ঘ",
          "question": "",
          "explanation": "ছকে উল্লিখিত নাগরিক অধিকারগুলো (সামাজিক, রাজনৈতিক, অর্থনৈতিক ও সাংস্কৃতিক) একজন ব্যক্তির সুপ্ত প্রতিভাকে জাগ্রত করে এবং তাকে একজন সচেতন ও দায়িত্বশীল সুনাগরিক হিসেবে গড়ে তোলে, যা তাঁর ব্যক্তিত্বের পূর্ণ বিকাশের সহায়ক। প্রথমত, সামাজিক অধিকার একজন মানুষকে ভয়ভীতিহীন পরিবেশে সুস্থ জীবন দান করে, যা ব্যক্তিত্বের প্রাথমিক ভিত্তি। দ্বিতীয়ত, রাজনৈতিক ও সাংস্কৃতিক অধিকার নাগরিককে চিন্তার স্বাধীনতা এবং সৃজনশীলতা প্রকাশের সুযোগ দেয়। যখন একজন ব্যক্তি অভাবমুক্ত থেকে (অর্থনৈতিক অধিকার) নিজের মতপ্রকাশ ও সংস্কৃতি চর্চা করতে পারে, তখন তাঁর মধ্যে আত্মবিশ্বাস তৈরি হয়। এই আত্মবিশ্বাসই নাগরিকের নৈতিক ও মানসিক উচ্চতা বৃদ্ধি করে তাঁর ব্যক্তিত্বকে আকর্ষণীয় ও প্রভাবশালী করে তোলে। সামগ্রিকভাবে, অধিকারহীন মানুষ কখনো বলিষ্ঠ ব্যক্তিত্বের অধিকারী হতে পারে না। অধিকার ভোগের মাধ্যমেই নাগরিক তাঁর চারপাশ সম্পর্কে সচেতন হয় এবং রাষ্ট্রের উন্নয়নমূলক কাজে অংশগ্রহণ করতে অনুপ্রাণিত হয়। সুনাগরিকের গুণাবলি—বুদ্ধি, আত্মসংযম ও বিবেক—এই অধিকারগুলো চর্চার মাধ্যমেই শাণিত হয়। সুতরাং, এটি স্পষ্ট যে নাগরিকের ব্যক্তিত্বের পূর্ণতা ও সামাজিক মর্যাদার জন্য ছকে বর্ণিত অধিকারগুলো অপরিহার্য। চূড়ান্ত সমাধান হিসেবে বলা যায় যে, একটি রাষ্ট্র তখনই উন্নত হয় যখন তার নাগরিকরা এই সকল অধিকার ভোগ করে নিজেদের ব্যক্তিত্বের বিকাশ ঘটাতে পারে। অধিকারগুলো নাগরিককে কেবল অধিকার সচেতনই করে না, বরং তাঁকে রাষ্ট্রের প্রতি আরও বেশি দায়বদ্ধ করে তোলে। তাই উক্তিটি সম্পূর্ণ যথার্থ যে নাগরিক অধিকারসমূহ ব্যক্তিত্ব বিকাশের প্রধান চালিকাশক্তি।"
        }
      ]
    },
    {
      "number": "3",
      "uddipok": "জনাব ওসমান একজন বিত্তশালী কৃষক। তিনি কন্যা তামীমা এবং ছেলে জাহিদের ডানক। তিনি জাহিদের পড়ার ব্যাপারে যতটা সচেতন তামীমার লেখাপড়ার ব্যাপারে ততটাই উদাসীন। তাই জাহিদকে ডাক্তার হওয়ার পরামর্শ দিলেও তামীমার ব্যাপারে কোনো আগ্রহ দেখালেন না। এতে তামীমা হতাশ হয়। জনাব ওসমান তামীমাকে সেলাইয়ের প্রশিক্ষণ নেওয়ার পরামর্শ দেন।",
      "tag": "Ctg B 24",
      "sub_questions": [
        {
          "label": "ক",
          "question": "",
          "explanation": "এক রাষ্ট্রের সাথে অন্য রাষ্ট্রের সম্পর্ক রক্ষার জন্য যে আইন প্রণয়ন ও প্রয়োগ করা হয়, তাকে আন্তর্জাতিক আইন বলে।"
        },
        {
          "label": "খ",
          "question": "",
          "explanation": "নাগরিকের সুষ্ঠু, সুন্দর ও শান্তিময় জীবনযাপনের জন্য প্রয়োজনীয় বিধান সৃষ্টির মাধ্যমে আইন স্বাধীনতাকে সম্প্রসারিত করে। আইন মূলত রাষ্ট্র কর্তৃক অনুমোদিত কতকগুলো প্রথা, রীতিনীতি ও নিয়মকানুনের সমষ্টি, যা মানুষের বাহ্যিক আচরণ ও কর্মকান্ডকে নিয়ন্ত্রণ করে। আইনবিরোধী কাজ করলে শাস্তি পেতে হয় বলে মানুষ আইন মেনে চলে। এতে করে প্রত্যেকের ব্যক্তিস্বাধীনতা রক্ষিত হয়। যেমন- আইন আছে বলেই কেউ অন্যায়ভাবে অন্যের অধিকারে হস্তক্ষেপ করতে পারে না। আইনের নিয়ন্ত্রণের কারণেই সবাই স্বাধীনতা ভোগ করতে পারে। অর্থাৎ আইন স্বাধীনতাকে সম্প্রসারিত করে।"
        },
        {
          "label": "গ",
          "question": "",
          "explanation": "উদ্দীপকের তামীমা সামাজিক সাম্য থেকে বঞ্চিত। সাম্যের অন্যতম ধরন হলো সামাজিক সাম্য। জাতি, ধর্ম, বর্ণ, লিঙ্গ, পেশা নির্বিশেষে সমাজের সকল সদস্যের সমানভাবে সামাজিক সুযোগ-সুবিধা ভোগ করাকে সামাজিক সাম্য বলে। এক্ষেত্রে কোনো ব্যক্তি বা শ্রেণিকে কোনো বিশেষ সুযোগ-সুবিধা দেওয়া যাবে না। উদ্দীপকের তথ্যানুযায়ী, বিত্তশালী কৃষক ওসমান তার ছেলে জাহিদের পড়ালেখার ব্যাপারে যতটা সচেতন মেয়ে তামীমার ব্যাপারে ততটাই উদাসীন। তিনি ছেলে জাহিদকে ডাক্তার হওয়ার পরামর্শ দিলেও মেয়ে তামীমার ব্যাপারে কোনো আগ্রহ দেখালেন না। তিনি তথীমাকে বেলটিদ্ধে প্রশিক্ষণ নেওয়ার পরামর্শ দিলেন। উদ্দীপকের এ ঘটনায় সামাজিক মাসের অনুপস্থিতি লক্ষ করা যায়। কেননা এখানে জাহিদ ও তামীমার ক্ষেত্রে সমানভাবে সামাজিক সুযোগ-সুবিধা ভোগের পরিবেশ নিশ্চিত হর বরং ব্যক্তি বিশেষকে সুযোগ-সুবিধা দেওয়া হয়েছে, যা সামাজি সাম্যের ধারণার বিপরীত। তাই বলা যায়, উদ্দীপকের তামীমা সামাজিৎ সাম্য থেকে বঞ্চিত হয়েছে"
        },
        {
          "label": "ঘ",
          "question": "",
          "explanation": "উদ্দীপকের জনাব ওসমানের সিম্ফামুটি আমাদের সমাজ ব্যবস্থাত ক্ষেত্রে সম্পূর্ণ অযৌক্তিক। উদ্দীপকের ঘটনাটির মাধ্যমে নারীদেরকে উচ্চশিক্ষা গ্রহণ করার অধিকন্ত থেকে বঞ্চিত করার চিত্র তুলে ধরা হয়েছে। বাংলাদেশের প্রথাগত। পুরুষতান্ত্রিক সমাজে অনেকেই এখনও মনে করেন, নারীর স্থান সংসারের চৌহদ্দির মধ্যে। অনেক বাবা-মা মেয়েদের উচ্চশিক্ষা গ্রহণ করাতে অপ্রয়োজনীয় মনে করেন। এ কারণে বহু মেয়ে প্রাথমিক বা মাধ্যমিক শিক্ষা শেষ করলেই তাদেরকে বিয়ে দেওয়া হয়। মেয়েদের লেখাপড়ার ব্যাপারে অভিভাবকদের আগ্রহ কম থাকার একটা কারণ হচ্ছে, প্রথমত, অভিভাবকরা মনে করেন মেয়েরা পরিবারের অর্থনীতিতে ছেলেদের মতো ভূমিকা রাখতে পারবে না। দ্বিতীয়ত, তারা বিয়ে হলেই 'পরের ঘরে' চলে যাবে বলে লেখাপড়া করিয়ে লাভ নেই। আমাদের দেশের মোট জনশক্তির প্রায় অর্ধেক নারী। তারা বিভিন্ন ক্ষেত্রে পুরুষের চেয়ে পিছিয়ে আছে। এর প্রধান কারণ হলো তারা সামাজিক সাম্য থেকে বন্দিত। লেখাপড়ার ব্যাপারে ছেলে সন্তানেরা পরিবার থেকে যে পরিমাণ সহযোগিতা পায় মেয়েরা তা পায় না। ফলে তারা তাদের মেধা ও দক্ষতার পূর্ণ বিকাশ ঘটাতে পারে না। অনেক অভিভাবক মেয়েদের লেখাপড়ার পেছনে ব্যয় করাকে অপচয় বলে মনে করেন। মেয়েদের প্রতি এ ধরনের বৈষম্যপূর্ণ আচরণ মোটেও কাম্য নয়। মেয়েরা ছেলেদের মতো সমান সুযোগ-সুবিধা পেলে নিজেদের দক্ষতার বিকাশ ঘটিয়ে পরিবার ও দেশের অর্থনৈতিক উন্নয়নে আরও বেশি অবদান রাখতে পারবে। উপরের আলোচনার পরিপ্রেক্ষিতে বলা যায়, জনাব ওসমান তার মেয়ের শিক্ষার বিষয়ে যে সিদ্ধান্তটি নিয়েছেন তা সম্পূর্ণ অযৌক্তিক। তামীমাও ভাই জাহিদের মতো উচ্চশিক্ষা গ্রহণের সুযোগ পেলে সমাজ, দেশ ও জাতির উন্নয়নে ভূমিকা রাখতে পারবে।"
        }
      ]
    },
    {
      "number": "4",
      "uddipok": "ক' রাষ্ট্রের সরকার জনগণের দ্বারা নির্বাচিত নয়। সে রাষ্ট্রে একটিমাত্র রাজনৈতিক দল বিদ্যমান এবং সরকার প্রধানের আদেশই আইন। অপরদিকে 'খ' রাষ্ট্রের সরকার জনগণের ভোটে নির্বাচিত এবং তার কাজের জন্য জনগণের কাছে জবাবদিহি করে।",
      "tag": "Ctg B 24",
      "sub_questions": [
        {
          "label": "ক",
          "question": "",
          "explanation": "যে শাসনব্যবস্থায় রাষ্ট্রের শাসন ক্ষমতা জনগণের হাতে ন্যস্ত থাকে, তাকে গণতান্ত্রিক রাষ্ট্র বলে।"
        },
        {
          "label": "খ",
          "question": "",
          "explanation": "গণতন্ত্র বর্তমান যুগে প্রচলিত শাসনব্যবস্থাগুলোর মধ্যে সবচেয়ে উৎকৃষ্ট এবং গ্রহণযোগ্য শাসনব্যবস্থা। গণতন্ত্রের সাফল্যের জন্য প্রয়োজন শিক্ষিত ও সচেতন জনগোষ্ঠী, অর্থনৈতিক সাম্য ও ন্যায়ভিত্তিক সমাজব্যবস্থা, দক্ষ প্রশাসন এবং উপযুক্ত নেতৃত্ব। এছাড়া গণতন্ত্রকে সফল করতে হলে পরমতসহিষ্ণুতা, আইনের শাসন, মুক্ত ও স্বাধীন গণমাধ্যম, একাধিক রাজনৈতিক দল ও রাজনৈতিক সহনশীলতা গড়ে তোলা প্রয়োজন। বিভিন্ন সম্প্রদায় এবং দলের মধ্যে সম্প্রীতি, সহযোগিতা ও সহনশীলতাও গণতন্ত্রের সাফল্যের জন্য আবশ্যক।"
        },
        {
          "label": "গ",
          "question": "",
          "explanation": "'খ' রাষ্ট্রে অর্থাৎ গণতান্ত্রিক রাষ্ট্রে অধিক নাগরিক সুবিধা বিদ্যমান- এ বক্তব্যের সাথে আমি একমত। উদ্দীপকের 'খ' দেশের সরকার জনগণের ভোটে নির্বাচিত এবং তার কাজের জন্য জনগণের কাছে জবাবদিহি করে। এসব গণতান্ত্রিক রাষ্ট্রের বৈশিষ্ট্য। গণতান্ত্রিক সরকারব্যবস্থায় অন্যান্য সরকারব্যবস্থার চেয়ে নাগরিক সুবিধা বেশি থাকে। গণতান্ত্রিক রাষ্ট্রে জনগণ স্বাধীনভাবে মত প্রকাশ এবং সরকারের সমালোচনা করতে পারে। ফলে ব্যক্তিস্বাধীনতার বিকাশ ঘটে। গণতন্ত্রে সবাই সমান। এতে জাতি, ধর্ম, বর্ণ নির্বিশেষে সবাই সমান সুযোগ-সুবিধা ভোগ করে এবং সবাই সমানভাবে রাষ্ট্রের কাজে অংশগ্রহণ করতে পারে। গণতান্ত্রিক ব্যবস্থা জনগণের সম্মতির ওপর প্রতিষ্ঠিত হওয়ায় জনগণের ইচ্ছা এবং যুক্তি প্রাধান্য পায়। এ ধরনের রাষ্ট্রের শাসনকাজে অংশগ্রহণের সুযোগ থাকায় নাগরিকরা জটিল রাজনৈতিক বিষয় নিয়ে চিন্তা করার সুযোগ পায়। এছাড়া এ ব্যবস্থায় শাসকরা জনগণের প্রতিনিধি হিসেবে জনগণের কাছে দায়ী থাকে। ফলে তারা পরবর্তী নির্বাচনে জয়ী হওয়ার জন্য জনস্বার্থমূলক কাজ করার চেষ্টা করে। এ কারণে দেশে দায়িত্বশীল শাসনব্যবস্থা প্রতিষ্ঠিত হয়। উপরের আলোচনা থেকে বোঝা যায়, গণতান্ত্রিক রাষ্ট্র নাগরিকদের সুবিধার্থে পরিচালিত হয়। তাই গণতান্ত্রিক রাষ্ট্রে অধিক নাগরিক সুবিধা বিদ্যমান।"
        },
        {
          "label": "ঘ",
          "question": "",
          "explanation": "'খ' রাষ্ট্রে অর্থাৎ গণতান্ত্রিক রাষ্ট্রে অধিক নাগরিক সুবিধা বিদ্যমান- এ বক্তব্যের সাথে আমি একমত। উদ্দীপকের 'খ' দেশের সরকার জনগণের ভোটে নির্বাচিত এবং তার কাজের জন্য জনগণের কাছে জবাবদিহি করে। এসব গণতান্ত্রিক রাষ্ট্রের বৈশিষ্ট্য। গণতান্ত্রিক সরকারব্যবস্থায় অন্যান্য সরকারব্যবস্থার চেয়ে নাগরিক সুবিধা বেশি থাকে। গণতান্ত্রিক রাষ্ট্রে জনগণ স্বাধীনভাবে মত প্রকাশ এবং সরকারের সমালোচনা করতে পারে। ফলে ব্যক্তিস্বাধীনতার বিকাশ ঘটে। গণতন্ত্রে সবাই সমান। এতে জাতি, ধর্ম, বর্ণ নির্বিশেষে সবাই সমান সুযোগ-সুবিধা ভোগ করে এবং সবাই সমানভাবে রাষ্ট্রের কাজে অংশগ্রহণ করতে পারে। গণতান্ত্রিক ব্যবস্থা জনগণের সম্মতির ওপর প্রতিষ্ঠিত হওয়ায় জনগণের ইচ্ছা এবং যুক্তি প্রাধান্য পায়। এ ধরনের রাষ্ট্রের শাসনকাজে অংশগ্রহণের সুযোগ থাকায় নাগরিকরা জটিল রাজনৈতিক বিষয় নিয়ে চিন্তা করার সুযোগ পায়। এছাড়া এ ব্যবস্থায় শাসকরা জনগণের প্রতিনিধি হিসেবে জনগণের কাছে দায়ী থাকে। ফলে তারা পরবর্তী নির্বাচনে জয়ী হওয়ার জন্য জনস্বার্থমূলক কাজ করার চেষ্টা করে। এ কারণে দেশে দায়িত্বশীল শাসনব্যবস্থা প্রতিষ্ঠিত হয়। উপরের আলোচনা থেকে বোঝা যায়, গণতান্ত্রিক রাষ্ট্র নাগরিকদের সুবিধার্থে পরিচালিত হয়। তাই গণতান্ত্রিক রাষ্ট্রে অধিক নাগরিক সুবিধা বিদ্যমান।"
        }
      ]
    },
    {
      "number": "5",
      "uddipok": "আলীনগর গ্রামের কয়েকজন যুবক 'সোনালী' নামে একটি সংস্থা গঠন করে। সংস্থাটি পরিচালনার জন্য তারা কিছু নিয়ম-নীতি লিপিবদ্ধ করে। সবাই এ নিয়ম-নীতি মেনে চলে। প্রয়োজনে তারা এ নিয়ম-নীতি পরিবর্তন করে। অপরদিকে রসুলপুর গ্রামের যুবকরা 'সেতু' নামে একটি সংস্থা গঠন করে। তারা সংগঠনটি পরিচালনার নিয়ম-নীতি মেনে চলে তবে তা কোথাও লিখিত আকারে নেই।",
      "tag": "Ctg B 24",
      "sub_questions": [
        {
          "label": "ক",
          "question": "",
          "explanation": "ম্যাগনাকার্টা হলো ১২১৫ সালে ইংল্যান্ডের রাজা জন কর্তৃক স্বাক্ষরিত একটি ঐতিহাসিক অধিকার সনদ, যা রাজার ক্ষমতা হ্রাস করে জনগণের অধিকার ও আইনের শাসন প্রতিষ্ঠার পথ প্রশস্ত করেছিল।"
        },
        {
          "label": "খ",
          "question": "",
          "explanation": "সংবিধান হলো একটি রাষ্ট্রের মৌলিক আইনের সমষ্টি, যার মাধ্যমে রাষ্ট্র পরিচালিত হয়। এটি সরকারের বিভিন্ন অঙ্গের (শাসন, আইন ও বিচার বিভাগ) ক্ষমতা নির্ধারণ করে এবং জনগণের সাথে রাষ্ট্রের সম্পর্কের রূপরেখা তৈরি করে। একটি উৎকৃষ্ট দলিল হিসেবে এটি নাগরিকের মৌলিক অধিকার নিশ্চিত করে এবং সরকারের স্বেচ্ছাচারিতা রোধ করে। সংবিধান ছাড়া রাষ্ট্র একটি লক্ষ্যহীন নৌকার মতো, তাই সুশৃঙ্খল শাসনব্যবস্থার জন্য একে উৎকৃষ্ট দলিল বলা হয়।"
        },
        {
          "label": "গ",
          "question": "",
          "explanation": "উদ্দীপকের 'সেতু' নামক সংস্থার নিয়ম-নীতি মূলত 'অলিখিত সংবিধান'-কে নির্দেশ করে। অলিখিত সংবিধান হলো এমন এক ধরনের সংবিধান যার অধিকাংশ নিয়মাবলি কোনো একটি সুনির্দিষ্ট দলিলে লিপিবদ্ধ থাকে না। এটি মূলত দীর্ঘদিনের প্রথা, রীতিনীতি, আচার-আচরণ এবং বিচারবিভাগীয় সিদ্ধান্তের ওপর ভিত্তি করে গড়ে ওঠে। উদ্দীপকে দেখা যায়, 'সেতু' সংস্থার যুবকরা নিয়ম-নীতি মেনে চললেও তা কোথাও লিখিত আকারে নেই, যা অলিখিত সংবিধানের প্রধান বৈশিষ্ট্য। সামগ্রিকভাবে, অলিখিত সংবিধান অত্যন্ত নমনীয় হয়, যা সময়ের প্রয়োজনে দ্রুত পরিবর্তন করা যায়। ব্রিটিশ সংবিধান এই ধরনের সংবিধানের একটি উজ্জ্বল উদাহরণ। তবে এর বড় অসুবিধা হলো নিয়মগুলো অলিখিত থাকায় অনেক সময় সাধারণ মানুষের কাছে অস্পষ্ট মনে হতে পারে, যা জটিল সমস্যার সমাধানে বিভ্রান্তি তৈরি করতে পারে। 'সেতু' সংস্থার ক্ষেত্রেও এই নিয়মগুলো মূলত বংশপরম্পরায় বা অভ্যাসের মাধ্যমে চলে আসা রীতিনীতির মতো।"
        },
        {
          "label": "ঘ",
          "question": "",
          "explanation": "উদ্দীপকের 'সোনালী' ও 'সেতু' নামক সংস্থা দুটির মধ্যে আমি 'সোনালী' সংস্থার 'লিখিত সংবিধান' পদ্ধতিকেই উত্তম বলে মনে করি। একটি আধুনিক ও গণতান্ত্রিক কাঠামোর জন্য লিখিত সংবিধান বা নিয়মাবলি অধিকতর কার্যকর হওয়ার পেছনে বেশ কিছু জোরালো কারণ রয়েছে: সুস্পষ্টতা: লিখিত সংবিধানের ধারাগুলো লিপিবদ্ধ থাকায় শাসক ও শাসিত—উভয় পক্ষই তাদের ক্ষমতা ও সীমা সম্পর্কে নিশ্চিত থাকে। স্থিতিশীলতা: এটি হুটহাট পরিবর্তন করা যায় না বলে শাসনব্যবস্থায় একটি দীর্ঘমেয়াদী স্থিরতা বজায় থাকে। মৌলিক অধিকারের রক্ষাকবচ: লিখিত দলিলে নাগরিক অধিকারগুলো উল্লেখ থাকায় কেউ সহজে তা ক্ষুণ্ণ করতে পারে না। অন্যদিকে, 'সেতু' সংস্থার অলিখিত সংবিধান বা নিয়মাবলি অস্পষ্ট হওয়ার সম্ভাবনা থাকে। যদিও এটি প্রথা অনুযায়ী চলে, তবে বিশেষ জরুরি অবস্থায় বা কোনো বিবাদ মীমাংসায় লিখিত প্রমাণের অভাবে অরাজকতা সৃষ্টি হতে পারে। এছাড়া অলিখিত সংবিধান অনেক সময় সাধারণ জনগণের বোধগম্য হয় না, যা গণতন্ত্রের জন্য অন্তরায়। চূড়ান্ত সমাধান হিসেবে বলা যায় যে, 'সোনালী' সংস্থার মতো লিখিত নিয়মাবলি থাকলেই কেবল কোনো সংগঠন বা রাষ্ট্র সুশৃঙ্খলভাবে পরিচালিত হতে পারে। এটি যেমন জবাবদিহিতা নিশ্চিত করে, তেমনি ন্যায়বিচার প্রতিষ্ঠার পথ প্রশস্ত করে। তাই আমার মতে, একটি স্বচ্ছ ও শক্তিশালী সাংগঠনিক কাঠামোর জন্য 'সোনালী' সংস্থার অনুসরণ করা লিখিত সংবিধানই সর্বাপেক্ষা উত্তম ব্যবস্থা।"
        }
      ]
    },
    {
      "number": "6",
      "uddipok": "",
      "tag": "Ctg B 24",
      "sub_questions": [
        {
          "label": "ক",
          "question": "",
          "explanation": "রাষ্ট্রপতি, প্রধানমন্ত্রী ও মন্ত্রিপরিষদ নিয়ে গঠিত বিভাগকে শাসনবিভাগ বলে"
        },
        {
          "label": "খ",
          "question": "",
          "explanation": "অভিশংসন' হলো সাংবিধানিক পদ থেকে কোনো ব্যক্তিকে অপসারণ করার একটি পদ্ধতি। সাংবিধানিক পদে অধিষ্ঠিত কোনো ব্যক্তির সংবিধান লঙ্ঘন বা গুরুতর কোনো অভিযোগে তাকে দায়িত্ব থেকে অপসারণের জন্য অভিশংসন পদ্ধতি গ্রহণ করা হয়। যেমন- রাষ্ট্রপতি সংবিধান লঙ্ঘন বা গুরুতর কোনো অভিযোগে অভিযুক্ত হলে অভিশংসনের মাধ্যমে তাকে মেয়াদ শেষ হওয়ার আগেই অপসারণ করা যায়। এজন্য সংসদে দুই-তৃতীয়াংশ সদস্যের ভোটের প্রয়োজন হয়।"
        },
        {
          "label": "গ",
          "question": "",
          "explanation": "ছক ১-এ বাংলাদেশের রাষ্ট্রপতিকে নির্দেশ করা হয়েছে। তিনি সাংবিধানিক কিছু ক্ষমতা ভোগ ও দায়িত্ব পালন করে থাকেন। ছক ১-এ বলা হয়েছে, শাসনবিভাগের সর্বোচ্চ ব্যক্তি, সংসদের সংখ্যাগরিষ্ঠ সদস্যের ভোটে নির্বাচিত, বয়স কমপক্ষে ৩৫ বছর। এ বৈশিষ্ট্যগুলো বাংলাদেশের রাষ্ট্রপতিকে নির্দেশ করে। কারণ বাংলাদেশের রাষ্ট্রপতি হলেন শাসনবিভাগের সর্বোচ্চ ব্যক্তি। তিনি জাতীয় সংসদের সংখ্যাগরিষ্ঠ সদস্যদের ভোটে নির্বাচিত হন। আর রাষ্ট্রপতি হতে হলে তাঁর বয়স কমপক্ষে ৩৫ বছর হতে হবে। শাসনবিভাগের সর্বোচ্চ ব্যক্তি হিসেবে রাষ্ট্রপতির বেশকিছু সাংবিধানিক ক্ষমতা ও দায়িত্ব রয়েছে। রাষ্ট্রপতি রাষ্ট্রের প্রধান। সরকারের শাসনসংক্রান্ত সকল কাজ তাঁর নামে। পরিচালিত হয়। তিনি প্রধানমন্ত্রী এবং অন্যান্য মন্ত্রী, প্রতিমন্ত্রী ও উপমন্ত্রীদের নিয়োগ করেন। রাষ্ট্রের শীর্ষস্থানীয় কর্মকর্তা, তিন বাহিনীর প্রধানদের নিয়োগ দেন। তিনি জাতীয় সংসদের অধিবেশন আহ্বান, স্থগিত ও প্রধানমন্ত্রীর পরামর্শে সংসদ ভেঙে দিতে পারেন। রাষ্ট্রপতির সম্মতি ছাড়া কোনো অর্থ বিল সংসদে উত্থাপন করা যায় না। তিনি কোনো আদালত বা অন্য কোনো কর্তৃপক্ষ কর্তৃক দণ্ডপ্রাপ্ত ব্যক্তির সাজা হ্রাস বা মওকুফ করতে পারেন। দেশের প্রয়োজনে তিনি জরুরি অবস্থা ঘোষণা করতে পারেন। এছাড়া তিনি জাতীয় অনুষ্ঠানে সভাপতিত্ব করেন। বিভিন্ন রাষ্ট্রীয় চুক্তি, দলিল তাঁর নির্দেশেই সম্পাদিত হয়।"
        },
        {
          "label": "ঘ",
          "question": "",
          "explanation": "২নং ছকের বহুবিধ কাজের মাধ্যমেই অর্থাৎ প্রধানমন্ত্রীর কাজের মাধ্যমেই সরকারের সফলতা বা বিফলতা নির্ভর করে- কথাটি যথার্থ। ছক ২-এ উল্লেখ করা হয়েছে, সংসদ নেতা, কার্যকাল ৫ বছর, তাঁর সম্মতি ছাড়া কোনো আন্তর্জাতিক চুক্তি সম্পাদিত হয় না। এ'বিষয়গুলো বাংলাদেশের প্রধানমন্ত্রীকে নির্দেশ করে। কারণ প্রধানমন্ত্রী হলেন জাতীয় সংসদের নেতা। তার সম্মতি ছাড়া কোনো আন্তজাতিক চুক্তি করা যায় না। প্রধানমন্ত্রী মন্ত্রিপরিষদের কেন্দ্রবিন্দু এবং সরকারপ্রধান। তাঁকে কেন্দ্র করে বাংলাদেশের শাসনকাজ পরিচালিত হয়। প্রধানমন্ত্রী ও তাঁর মন্ত্রিসভা দেশের প্রকৃত শাসক। প্রধানমন্ত্রী জাতীয় স্বার্থের রক্ষক। তাঁর নির্দেশে দেশ, জাতি ও সরকার পরিচালিত হয়। তিনি রাষ্ট্রের শাসনব্যবস্থার মধ্যমণি। তিনি মন্ত্রীদের: তাজ তদারক করেন। বিভিন্ন মন্ত্রণালয়ের কাজের মধ্যে সমন্বয় করেন। সকল গুরুত্বপূর্ণ বিষয়ে মন্ত্রীগণ প্রধানমন্ত্রীর পরামর্শ ও অনুমোদন নিয়ে কাজ করেন। তিনি যেকোনো মন্ত্রীকে তার পদ থেকে অপসারণ করতে। পারেন। পররাষ্ট্র বিষয়ে তিনি গুরুত্বপূর্ণ ভূমিকা পালন করেন। প্রধানমন্ত্রীর সম্মতি ছাড়া কোনো আন্তর্জাতিক চুক্তি সম্পাদিত হতে পারে না। আন্তর্জাতিক সম্মেলনে তিনি রাষ্ট্রের প্রতিনিধিত্ব করেন। মোটকথা, তাকে কেন্দ্র করে মন্ত্রিসভা গঠিত, পরিচালিত ও বিলুপ্ত হয়। প্রধানমন্ত্রীর কর্মদক্ষতার উপর। সরকারের সফলতা ও ব্যর্থতা নির্ভর করে। জাতীয় সংসদের আস্থা হারালে প্রধানমন্ত্রী ও তাঁর মন্ত্রিসভাকে পদত্যাগ করতে হয়। উপরের আলোচনার আলোকে বলা যায়, সংসদীয় সরকারব্যবস্থায় প্রধানমন্ত্রীর ভূমিকাই মুখ্য। এ কারণে তাঁর কাজের ওপর সরকারের সফলতা ও ব্যর্থতা দুটোই নির্ভর করে।"
        }
      ]
    },
    {
      "number": "7",
      "uddipok": "মাহির স্বাধীন সার্বভৌম রাষ্ট্রের নাগরিক। উক্ত দেশে সংসদীয় গণতান্ত্রিক সরকার ব্যবস্থা বিদ্যমান। মাহির যে দেশে বাস করে সেই দেশে ছোট-বড় অনেকগুলো সংগঠন রয়েছে। 'ক' তার মধ্যে অন্যতম। সংগঠনটির অন্যতম কাজ হচ্ছে সৎ, যোগ্য ও দক্ষ প্রার্থী নির্বাচনে জনগণকে উদ্বুদ্ধ করা। সংগঠনটি দেশের গণতন্ত্র বিকাশের ক্ষেত্রে গুরুত্বপূর্ণ ভূমিকা পালন করে এবং এর কর্মসূচি জনগণের স্বপ্ন পূরণে সহায়তা করে।",
      "tag": "Ctg B 24",
      "sub_questions": [
        {
          "label": "ক",
          "question": "",
          "explanation": "প্রতিনিধি বাছাইয়ের পদ্ধতিকে নির্বাচন বলে।"
        },
        {
          "label": "খ",
          "question": "",
          "explanation": "যে পদ্ধতিতে একজন ভোটার তার পছন্দের প্রার্থীকে একটিমাত্র ভোট দিতে পারেন তাকে \"এক ব্যক্তি, এক ভোট\" পদ্ধতি বলে। নির্বাচন পদ্ধতির অন্যতম গুরুত্বপূর্ণ পদ্ধতি হচ্ছে, \"এক ব্যক্তি, এক ভোট\" নীতি। \"এক ব্যক্তি, এক ভোট\" বর্তমানে সর্বত্র গৃহীত নির্বাচনি নীতি। এ পদ্ধতিতে একটি আসনের জন্য যেকোনো সংখ্যক প্রার্থী প্রতিদ্বন্দ্বিতা করতে পারেন। তবে একজন ভোটার কেবল তার পছন্দের প্রার্থীকে একটি ভোট দিবেন। প্রতিদ্বন্দ্বী প্রার্থীদের মধ্যে যিনি বেশি ভোট পাবেন তিনি নির্বাচিত হবেন।"
        },
        {
          "label": "গ",
          "question": "",
          "explanation": "উদ্দীপকের মাহিরের দেশের সংসদীয় গণতন্ত্রের উন্নয়নে 'ক' সংগঠনটির অর্থাৎ রাজনৈতিক দলের ভূমিকা ব‍্যাপক। মাহিরের দেশে সংসদীয় গণতান্ত্রিক সরকারব্যবস্থা বিদ্যমান। সেদেশের অন্যতম রাজনৈতিক দল 'ক'। কেননা 'ক' সংগঠনটির অন্যতম কাজ হচ্ছে সৎ, যোগ্য ও দক্ষ প্রার্থী নির্বাচনে জনগণকে উদ্বুদ্ধ করা, যা রাজনৈতিক দলের কাজের অনুরূপ। শাওন্ত্রের সফলতার জন্য রাজনৈতিক দলের ভূমিকা অপরিসীম। কেননা রাজনৈতিক দল জনগণের মতামতকে সুসংগঠিত করে এবং তাদের মধ্যে রাজনৈতিক চেতনার বিকাশ ঘটায়। রাজনৈতিক দল নেতা ও সদস্যদের নলতান্ত্রিক আচার-আচরণে অভ্যস্ত হতে শেখায়। রাজনৈতিক দলের মাধ্যমেই দেশে নেতৃত্ব সৃষ্টি হয়। কোনো কারণে জনগণের অধিকার খর্ব হলে রাজনৈতিক দলই তা ফিরিয়ে আনার জন্য অগ্রণী ভূমিকা পালন করে। অর্থাৎ জনগণের স্বার্থবিরোধী সরকারকে অপসারণ করে রাজনৈতিক দল গণতান্ত্রিক সরকার প্রতিষ্ঠার জন্য আন্দোলন করে। দেশের নাগরিকদের সুনাগরিক হিসেবে গড়ে তোলার ওপর গণতন্ত্রের সফলতা নির্ভর করে। রাজনৈতিক দল বিভিন্ন কর্মসূচি, সভা, সেমিনার, বক্তৃতা, মিছিল, প্রচার ইত্যাদির মাধ্যমে নাগরিকদের রাজনৈতিক শিক্ষা দিয়ে সুনাগরিক হতে সহয্য করে। মোটকথা, গণতান্ত্রিক রাষ্ট্রে উদ্দীপকে উল্লেখিত মাহিরের দেশের 'ক' সংগঠনের মতো রাজনৈতিক দলের গুরুত্ব অপরিসীম।"
        },
        {
          "label": "ঘ",
          "question": "",
          "explanation": "উত্ত সংগঠনের বিভিন্ন কর্মসূচি অর্থাৎ রাজনৈতিক দলের নানা কর্মসূচি জনগণের মনে আশার সঞ্চার করতে পারে- উক্তিটি সঠিক। রাজনৈতিক দল হচ্ছে একটি দেশের জনগোষ্ঠীর সেই অংশ, যারা একটি আদর্শ বা সুনিদিষ্ট নীতি বা কর্মসূচির ভিত্তিতে রাষ্ট্রীয় সমস্যা সমাধানে সংগঠিত হয়। রাজনৈতিক দল ধর্ম-বর্ণ, নারী-পুরুষ, শ্রেণি-পেশা নির্বিশেষে সবার স্বার্থে কাজ করে। তাই তাদের কর্মসূচি জনগণের মনে আশার সঞ্চার করে। প্রতিটি রাজনৈতিক দলের সুনির্দিষ্ট লক্ষ্য ও উদ্দেশ্য আছে। রাজনৈতিক দল জাতীয় স্বার্থে কাজ করে। রাজনৈতিক দল দেশ ও দেশবাসীর সমসাময়িক সমস্যা সম্পর্কে আলাপ-আলোচনার মাধ্যমে তার লক্ষ্য ও উদ্দেশ্য অর্জনের জন্য দলীয় কর্মসূচি প্রণয়ন করে এবং এই কর্মসূচির পক্ষে জনমত গড়ে তোলে। রাজনৈতিক দল বিভিন্ন ধর্ম-বর্ণ, শ্রেণি ও পেশার মানুষের আলাদা আলাদা স্বার্থগুলো একত্রিত করে তা একটি কর্মসূচিতে পরিণত করে সামাজিক ঐক্য গড়ে তোলে। অর্থাৎ রাজনৈতিক দল সুনির্দিষ্ট নীতির ভিত্তিতে সমস্যা সমাধান ও জনগণের স্বার্থ সংরক্ষণে কর্মসূচি প্রণয়ন করে, যার মাধ্যমে তারা জনগণের সমর্থন চায়। আর রাজনৈতিক দলের এসব কর্মসূচির মূল লক্ষ্য থাকে নিয়মতান্ত্রিক উপায়ে ক্ষমতায় গিয়ে সরকার গঠন এবং তাদের দলের আদর্শ ও নীতি অনুযায়ী নির্বাচনি কর্মসূচি বাস্তবায়ন করা এ কারণে দেখা যায়, জনগণ রাজনৈতিক দলের কর্মসূচিতে আস্থা স্থাপন করে আশান্বিত হয়। পরিশেষে বলা যায়, রাজনৈতিক দল জাতীয় সমস্যা চিহ্নিত করে তা সমাধানের লক্ষ্যে ও জাতীয় স্বার্থ সংরক্ষণে কর্মসূচি প্রণয়ন করে এবং ক্ষমতা লাভ করে তা বাস্তবায়নের প্রতিশ্রুতি দেয়। তাই তাদের প্রণীত কর্মসূচি জনগণের মনে আশার সঞ্চার করতে পারে।"
        }
      ]
    },
    {
      "number": "8",
      "uddipok": "নিচের ছকটি দেখো এবং প্রশ্নগুলোর উত্তর দাও:",
      "tag": "Ctg B 24",
      "sub_questions": [
        {
          "label": "ক",
          "question": "",
          "explanation": "একটি ইউনিয়নে নয়টি ওয়ার্ড থাকে।"
        },
        {
          "label": "খ",
          "question": "",
          "explanation": "শিক্ষা ও সচেতনতার কারণে বর্তমানে নারীর ক্ষমতায়ন বৃদ্ধি পেয়েছে। পরিবার, সমাজ ও জাতীয় ক্ষেত্রে নারীর অংশগ্রহণ, মতামত প্রকাশ ও সিদ্ধান্ত গ্রহণের ক্ষমতাই নারীর ক্ষমতায়ন। বর্তমানে পৃথিবীর প্রায় অর্ধেকেই নারী। অর্থনৈতিক ও সামাজিক ক্ষেত্রে দ্বাবলম্বী না হলে এবং সমান মর্যাদা না পেলে নারীরা সমাজের উন্নয়নে অবদান রাখতে পারবে না, যা সামগ্রিক উন্নয়নের অন্তরায়। শিক্ষা ও সচেতনতার কারণে বিশ্বব্যাপী এই উপলব্ধি জাগ্রত হয়েছে। এর ফলে সবার প্রচেষ্টায় নারীর ক্ষমতায়ন অনেকাংশে বৃদ্ধি পেয়েছে।"
        },
        {
          "label": "গ",
          "question": "",
          "explanation": "উদ্দীপকের সাথে বাংলাদেশের উপজেলা পরিষদের সাদৃশ্য রয়েছে। একজন চেয়ারম্যান, দুজন ভাইস চেয়ারম্যান (এদের মধ্যে একজন হবেন মহিলা) এবং উপজেলার আওতাধীন ইউনিয়ন পরিষদসমূহের চেয়ারম্যানবৃন্দ, পৌরসভার (যদি থাকে) মেয়র এবং তিনজন মহিলা সদস্যের সমন্বয়ে উপজেলা পরিষদ গঠিত হয়। ২০০৯ সালের উপজেলা পরিষদ আইন অনুযায়ী সংসদ সদস্যদেরকে পরিষদের পরামর্শকের ভূমিকা প্রদান করা হয়েছে। উপজেলা নির্বাহী অফিসার (ইউএনও) পরিষদের নির্বাহী কর্মকর্তা বা. সচিবের দায়িত্ব পালন করবেন। উপজেলা পরিষদ নারী ও শিশুদের উন্নয়নের লক্ষ্যে কাজ করে। এ পরিষদের আয়ের উৎসের মধ্যে রয়েছে কর, ফি ও টোল এবং সরকার ও অন্যান্য উৎস থেকে প্রাপ্ত অনুদান ইত্যাদি। বর্তমানে বাংলাদেশে ৪৯২টি উপজেলা রয়েছে। উদ্দীপকেও দেখা যায়, পরিষদটির সদস্য ইউপি চেয়ারম্যান, পরামর্শক সংসদ সদস্য, আয়ের উৎস কর, টোল এবং এর কার্যাবলি নারী ও শিশু উন্নয়ন। এগুলোর সাথে উপজেলা পরিষদের গঠন ও কাজের মিল রয়েছে। সুতরাং বলা যায়, উদ্দীপকের স্থানীয় সরকার ব্যবস্থা হলো উপজেলা পরিষদ।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত প্রশাসন অর্থাৎ উপজেলা প্রশাসন হলো বাংলাদেশের গ্রামীণ পর্যায়ের সর্বোচ্চ প্রশাসন- এ বক্তব্যের সাথে আমি একমত। বাংলাদেশের প্রশাসনিক কাঠামো দুই ভাগে বিভক্ত। যথা- কেন্দ্রীয় ও মাঠ -প্রশাসন। কেন্দ্রীয় প্রশাসনের কেন্দ্রবিন্দু হলো সচিবালয়। মাঠ বা স্থানী প্রশাসনের তিনটি স্তর রয়েছে। এগুলো হলো যথাক্রমে বিভাগীয় প্রশাসন, জেলা প্রশাসন ও উপজেলা প্রশাসন। অর্থাৎ প্রশাসনিক দিক থেকে সবচেয়ে নিচের স্তর হচ্ছে উপজেলা প্রশাসন। অন্যদিক থেকে বলা যায়, গ্রামীণ পর্যায়ে সর্বোচ্চ প্রশাসন হচ্ছে উপজেলা প্রশাসন। কেন্দ্রীয় সরকারের এজেন্ট হিসেবে সরকারের গৃহীত নীতি ও সিদ্ধান্তসমূহ বাস্তবায়ন করা উপজেলা প্রশাসনের মূল দায়িত। উপজেলা প্রশাসন গ্রামীণ পর্যায়ে আত্মকর্মসংস্থান সৃষ্টি ও দারিদ্র্য বিমোচনের লক্ষ্যে বিভিন্ন কর্মসূচি বিভাগের কার্যক্রম পর্যালোচনা করে। গ্রামীণ পর্যায়ে মহিলা ও শিশু উন্নয়ন, গ্রহণ করে। উপজেলায় আইনশৃঙ্খলা পরিস্থিতির উন্নয়নসহ পুলিশ সমাজকল্যাণ, যুব, ক্রীড়া ও সাংস্কৃতিক উন্নয়নে সহায়তা করে। উপজেলা ধর্যায়ে শিক্ষা, স্বাস্থ্য, কৃষি, শিল্প, সংস্কৃতি প্রভৃতি কার্যক্রমে উপজেলা প্রশাসন গুরুত্বপূর্ণ ভূমিকা পালন করে। প্রাকৃতিক দুর্যোগে ক্ষতিগ্রস্তদের সাহায্য ও পুনর্বাসনের ব্যবস্থা করে। দুর্যোগ প্রতিরোধ ও প্রতিকারের ব্যবস্থা করে। উপরের আলোচনার পরিসমাপ্তিতে বলা যায়, গ্রামীণ পর্যায়ে মূলত। উপজেলা প্রশাসনের তত্ত্বাবধানেই সরকারের যাবতীয় কর্মকান্ড পরিচালিত হয়। অর্থাৎ গ্রামীণ পর্যায়ে উপজেলা প্রশাসন সর্বোচ্চ প্রশাসনিক স্তর হিসেবে ভূমিকা রাখে।"
        }
      ]
    },
    {
      "number": "9",
      "uddipok": "",
      "tag": "Ctg B 24",
      "sub_questions": [
        {
          "label": "ক",
          "question": "VGF-এর পূর্ণরূপ কী?",
          "explanation": "VGF-এর পূর্ণরূপ হলো Vulnerable Group Feeding।"
        },
        {
          "label": "খ",
          "question": "",
          "explanation": "জনসংখ্যা সমস্যা বলতে কোনো দেশের বিদ্যমান আয়তন এবং সম্পদের তুলনায় মানুষের সংখ্যা অধিক হওয়াকে বোঝায়, যা দেশের স্বাভাবিক উন্নয়ন ও জীবনযাত্রার মানকে বাধাগ্রস্ত করে। যখন একটি দেশের ভূমি ও সম্পদের সীমাবদ্ধতা থাকা সত্ত্বেও জনসংখ্যা দ্রুত গতিতে বাড়তে থাকে, তখন খাদ্য, বস্ত্র, বাসস্থান, শিক্ষা ও চিকিৎসার অভাব প্রকট হয়ে ওঠে। এই বাড়তি জনসংখ্যার চাপে বেকারত্ব এবং পরিবেশ দূষণ বৃদ্ধি পায়, যা শেষ পর্যন্ত জাতীয় অর্থনীতিতে চরম সংকট তৈরি করে।"
        },
        {
          "label": "গ",
          "question": "",
          "explanation": "পাঠ্যপুস্তকের মাধ্যমে সচেতনতা বৃদ্ধি করা নারী নির্যাতন প্রতিরোধের একটি দীর্ঘমেয়াদী এবং অত্যন্ত কার্যকর কৌশল হিসেবে বিবেচিত হয়। শিক্ষার্থীরা ছোটবেলা থেকেই যদি পাঠ্যপুস্তকের মাধ্যমে নারীর প্রতি সম্মান প্রদর্শন, লিঙ্গ সমতা এবং নারী অধিকার সম্পর্কে সঠিক শিক্ষা পায়, তবে তাদের মধ্যে সুস্থ মানসিকতা গড়ে ওঠে যা পরবর্তী জীবনে নারী নির্যাতন কমাতে সহায়ক হয়। পাঠ্যসূচিতে নারী নির্যাতনের কুফল, আইনি শাস্তি এবং নৈতিক শিক্ষার অন্তর্ভুক্তি শিক্ষার্থীদের দৃষ্টিভঙ্গিতে ইতিবাচক পরিবর্তন আনে, যার ফলে তারা সমাজ থেকে এই ব্যাধি দূর করতে অঙ্গীকারবদ্ধ হয়। সামগ্রিকভাবে, শিক্ষা হলো জাতির মেরুদণ্ড এবং যখন এই শিক্ষার প্রাথমিক স্তরেই নারী সুরক্ষার বিষয়গুলো গুরুত্ব পায়, তখন তা সামাজিক কুসংস্কার দূর করতে সহায়ক হয়। পাঠ্যপুস্তকের মাধ্যমে অর্জিত সচেতনতা কেবল একটি প্রজন্মকে শিক্ষিত করে না, বরং এটি পরিবার ও সমাজ পর্যায়ে নারী নির্যাতনের বিরুদ্ধে একটি নৈতিক প্রতিরক্ষা দেওয়াল তৈরি করে। এই সচেতনতা যখন প্রাতিষ্ঠানিকভাবে ছড়িয়ে পড়ে, তখন মানুষ প্রথাগত বৈষম্য ভুলে নারীকে মানুষ হিসেবে মর্যাদা দিতে শেখে, যা সমাজের গভীরে প্রোথিত নারী নির্যাতনের মূল শিকড় উপড়ে ফেলতে সক্ষম হয়।"
        },
        {
          "label": "ঘ",
          "question": "আইনের কঠোর প্রয়োগ ও আইনি সহায়তা নিয়ে নারী নির্যাতন সম্পূর্ণ নির্মূল সম্ভব\"-তোমার মতামত দাও।",
          "explanation": "আইনের কঠোর প্রয়োগ এবং সঠিক আইনি সহায়তা নারী নির্যাতন নির্মূলের প্রধান অস্ত্র হলেও, এটি সম্পূর্ণ নির্মূল করার জন্য সামাজিক সচেতনতার সমন্বয় অপরিহার্য বলে আমি মনে করি। নারী নির্যাতন প্রতিরোধে আমাদের দেশে পর্যাপ্ত আইন থাকলেও এর যথাযথ প্রয়োগের অভাবেই অপরাধীরা পার পেয়ে যায়, তাই আইনের কঠোর প্রয়োগ নিশ্চিত করা হলে অপরাধীদের মনে শাস্তির ভয় তৈরি হবে এবং অপরাধ প্রবণতা কমে আসবে। পাশাপাশি নির্যাতিত নারীদের জন্য সরকারি ও বেসরকারি পর্যায়ে বিনামূল্যে বা স্বল্পমূল্যে আইনি সহায়তার দ্বার উন্মোচিত করলে তারা সাহসের সাথে অন্যায়ের প্রতিবাদ করতে পারবে এবং বিচার পাওয়ার পথ সুগম হবে। এই দুটি স্তম্ভ শক্তিশালী হলে একদিকে যেমন অপরাধীরা নিবৃত্ত হবে, অন্যদিকে ভুক্তভোগীরা আইনি সুরক্ষা পেয়ে আত্মবিশ্বাসী হয়ে উঠবে। সামগ্রিকভাবে, আইনের শাসন প্রতিষ্ঠা করা গেলে সমাজের শক্তিশালী স্তরের মানুষেরা দুর্বল নারীদের ওপর নির্যাতন করার সাহস পাবে না এবং আইনি সহায়তা পাওয়ার নিশ্চয়তা নির্যাতিতাকে সমাজের সামনে মাথা উঁচু করে দাঁড়াতে সাহায্য করবে। বিচারহীনতার সংস্কৃতি দূর করার মাধ্যমে এই আইনি কাঠামো সমাজ থেকে সহিংসতার ছায়া সরিয়ে দিতে গুরুত্বপূর্ণ ভূমিকা পালন করে। আইনের কঠোরতা কেবল অপরাধীর শাস্তি নিশ্চিত করে না, বরং তা একটি ন্যায়ভিত্তিক সমাজ গঠনে নিয়ামক হিসেবে কাজ করে। তবে চূড়ান্ত সলুশন বা সমাধানের ক্ষেত্রে বলা যায় যে, কেবল আইন দিয়ে কোনো সামাজিক ব্যাধি ১০০% নির্মূল করা কঠিন যদি না মানুষের মানসিকতার পরিবর্তন ঘটে। আইনের শাসনের সাথে সাথে যদি পারিবারিক নৈতিক শিক্ষা এবং ধর্মীয় মূল্যবোধের চর্চা বাড়ানো যায়, তবেই নারী নির্যাতন সম্পূর্ণ নির্মূল করা সম্ভব হবে। অর্থাৎ, আইনের কঠোরতা এবং সামাজিক আন্দোলনের সমন্বিত রূপই হবে নারী নির্যাতনমুক্ত বাংলাদেশ গড়ার মূল চাবিকাঠি।"
        }
      ]
    },
    {
      "number": "10",
      "uddipok": "",
      "tag": "Ctg B 24",
      "sub_questions": [
        {
          "label": "ক",
          "question": "",
          "explanation": "বাংলাদেশ ১৯৭২ সালের ১৮ই এপ্রিল কমনওয়েলথের সদস্যপদ লাভ করে।"
        },
        {
          "label": "খ",
          "question": "",
          "explanation": "দক্ষিণ এশিয়ার আটটি দেশ নিয়ে সার্ক (SAARC) গঠিত। এর গঠন প্রক্রিয়া নিচে দেওয়া হলো: সদস্য দেশ: বাংলাদেশ, ভারত, পাকিস্তান, নেপাল, ভুটান, শ্রীলঙ্কা, মালদ্বীপ ও আফগানিস্তান। কাঠামো: সার্কের সর্বোচ্চ নীতিনির্ধারক হলো রাষ্ট্রপ্রধানদের শীর্ষ সম্মেলন। এছাড়া একটি সচিবালয় রয়েছে যার প্রধান হলেন মহাসচিব। এটি মূলত দক্ষিণ এশীয় দেশগুলোর মধ্যে অর্থনৈতিক, সামাজিক ও সাংস্কৃতিক সহযোগিতা বৃদ্ধির লক্ষ্যে কাজ করে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত 'A' সংস্থাটি হলো জাতিসংঘ। ১৯৪৫ সালে দ্বিতীয় বিশ্বযুদ্ধের ধ্বংসলীলা দেখার পর বিশ্বশান্তি প্রতিষ্ঠার লক্ষ্যে এটি গঠিত হয়। এর প্রধান উদ্দেশ্যগুলো হলো: শান্তি ও নিরাপত্তা বিধান: আন্তর্জাতিক শান্তি ও নিরাপত্তা বজায় রাখা এবং ভবিষ্যৎ প্রজন্মকে যুদ্ধের হাত থেকে রক্ষা করা। মৈত্রী স্থাপন: সমান অধিকার ও আত্মনিয়ন্ত্রণের ভিত্তিতে বিশ্বের সকল জাতির মধ্যে বন্ধুত্বপূর্ণ সম্পর্ক গড়ে তোলা। সহযোগিতা বৃদ্ধি: অর্থনৈতিক, সামাজিক ও সাংস্কৃতিক সমস্যা সমাধানে আন্তর্জাতিক সহযোগিতা নিশ্চিত করা। মানবাধিকার রক্ষা: জাতি, ধর্ম, বর্ণ ও নারী-পুরুষ নির্বিশেষে সকলের স্বাধীনতা ও মৌলিক অধিকারের প্রতি সম্মান বৃদ্ধি করা। বিরোধ নিষ্পত্তি: আন্তর্জাতিক আইন ও ন্যায়বিচারের মাধ্যমে শান্তিপূর্ণ উপায়ে সকল বিরোধের সমাধান করা।"
        },
        {
          "label": "ঘ",
          "question": "",
          "explanation": "জাতিসংঘের সাথে বাংলাদেশের সম্পর্কের গভীরতা অত্যন্ত সুদৃঢ় এবং বহুমাত্রিক। নিচে এর মূল্যায়ন করা হলো: ১. সদস্যপদ লাভ ও বঙ্গবন্ধু: ১৯৭৪ সালের ১৭ই সেপ্টেম্বর বাংলাদেশ জাতিসংঘের সদস্যপদ লাভ করে। একই বছর ২৫শে সেপ্টেম্বর জাতির পিতা বঙ্গবন্ধু শেখ মুজিবুর রহমান সাধারণ পরিষদে প্রথমবারের মতো বাংলায় ভাষণ দিয়ে বিশ্বমঞ্চে বাঙালির অবস্থান তুলে ধরেন। ২. শান্তিরক্ষা মিশনে অবদান: বাংলাদেশ বর্তমানে জাতিসংঘের শান্তিরক্ষা মিশনে সর্বোচ্চ শান্তিরক্ষী প্রেরণকারী দেশগুলোর অন্যতম। আমাদের সশস্ত্র বাহিনী ও পুলিশ বিশ্বের সংঘাতময় এলাকায় শান্তি প্রতিষ্ঠায় জীবন উৎসর্গ করে বিশ্বজুড়ে দেশের ভাবমূর্তি উজ্জ্বল করেছে। ৩. উন্নয়ন ও মানবিক সহায়তা: ইউনিসেফ (UNICEF), ইউনেস্কো (UNESCO), ডব্লিউএইচও (WHO)-সহ জাতিসংঘের বিভিন্ন অঙ্গসংস্থা বাংলাদেশের শিক্ষা, স্বাস্থ্য ও নারী উন্নয়নে নিরলস কাজ করছে। এছাড়া রোহিঙ্গা শরণার্থীদের আশ্রয়ের ক্ষেত্রে জাতিসংঘ সরাসরি সহায়তা ও কূটনৈতিক সমর্থন দিয়ে আসছে। ৪. আন্তর্জাতিক স্বীকৃতি: ২১শে ফেব্রুয়ারিকে 'আন্তর্জাতিক মাতৃভাষা দিবস' হিসেবে ইউনেস্কোর স্বীকৃতি দান এবং বিভিন্ন বৈশ্বিক সূচকে বাংলাদেশের অগ্রগতিকে জাতিসংঘ কর্তৃক প্রশংসিত করা দুপক্ষের হৃদ্যতাপূর্ণ সম্পর্কেরই প্রতিফলন। ৫. নীতিগত ঐক্য: বাংলাদেশ সবসময় জাতিসংঘের সনদের প্রতি পূর্ণ আনুগত্য প্রদর্শন করে এবং বিশ্বশান্তি ও উন্নয়নের বৈশ্বিক এজেন্ডাগুলোতে সক্রিয় অংশগ্রহণ করে। বাংলাদেশ ও জাতিসংঘ একে অপরের পরিপূরক হিসেবে কাজ করছে। একদিকে জাতিসংঘ যেমন বাংলাদেশের সংকটে পরম বন্ধুর মতো পাশে দাঁড়ায়, অন্যদিকে বাংলাদেশও তার কর্মদক্ষতা দিয়ে জাতিসংঘের লক্ষ্য বাস্তবায়নে অন্যতম প্রধান অংশীদার হয়ে উঠেছে।"
        }
      ]
    },
    {
      "number": "1",
      "uddipok": "বীর মুক্তিযোদ্ধা জনাব আশরাফ নাতি আরিফ ও নাতনি আরিফাকে মুক্তিযুদ্ধের গল্প শুনাচ্ছিলেন। মুক্তিযুদ্ধ শুরর পূর্বের রাতের ঘটনা বলতে গিয়ে তাঁর চোখ দিয়ে পানি বের হয়ে আসে। এতে আরিফ ও আরিফা বাকরুদ্ধ হয়ে যায়। কিছুক্ষণ পর তিনি আরিফ ও আরিফাকে বললেন যে, আমরা যে ভাষায় মুক্তিযুদ্ধের গল্প বলছি তারও একটি মর্মপীড়াদায়ক আন্দোলনের ইতিহাস রয়েছে। সেই আন্দোলনের সূত্র ধরেই আমরা আজ স্বাধীন জাতি।",
      "tag": "Ctg B 24",
      "sub_questions": [
        {
          "label": "ক",
          "question": "",
          "explanation": "১৯৪০ সালের ২৩ মার্চ নিখিল ভারত মুসলিম লীগের লাহোর অধিবেশনে শেরে বাংলা এ. কে. ফজলুল হক ঐতিহাসিক লাহোর প্রস্তাব উত্থাপন করেন।"
        },
        {
          "label": "খ",
          "question": "",
          "explanation": "১৯৫২ সালের ২১শে ফেব্রুয়ারি ভাষার জন্য বাঙালির আত্মত্যাগকে সম্মান জানাতে ইউনেস্কো ১৯৯৯ সালে দিনটিকে 'আন্তর্জাতিক মাতৃভাষা দিবস' হিসেবে স্বীকৃতি দেয়। বিশ্বের সকল জাতি যেন তাদের নিজস্ব মাতৃভাষার চর্চা ও সুরক্ষা নিশ্চিত করতে পারে, সেই সচেতনতা তৈরি করাই এই দিবসের মূল উদ্দেশ্য। বর্তমানে প্রতি বছর ২১শে ফেব্রুয়ারি সারাবিশ্বে এই দিবসটি যথাযোগ্য মর্যাদায় পালিত হয়, যা আমাদের ভাষা আন্দোলনের আন্তর্জাতিক জয়গান।"
        },
        {
          "label": "গ",
          "question": "",
          "explanation": "জনাব আশরাফ মূলত ১৯৭১ সালের ২৫শে মার্চের ভয়াবহ কালরাত্রির ঘটনা বর্ণনা করতে গিয়ে আবেগপ্রবণ হয়ে পড়েছিলেন। এই রাতটি বাঙালির ইতিহাসে 'অপারেশন সার্চলাইট' নামক এক নৃশংস হত্যাকাণ্ডের রাত হিসেবে পরিচিত। ঐ দিন মধ্যরাতে পাকিস্তানি হানাদার বাহিনী অতর্কিতভাবে ঘুমন্ত নিরস্ত্র বাঙালিদের ওপর অত্যাধুনিক মারণাস্ত্র নিয়ে ঝাঁপিয়ে পড়ে। ঢাকা বিশ্ববিদ্যালয়ের ছাত্রাবাস, পিলখানা (তৎকালীন ইপিআর সদর দপ্তর) এবং রাজারবাগ পুলিশ লাইন্স ছিল তাদের প্রধান লক্ষ্যবস্তু। মাত্র এক রাতেই তারা হাজার হাজার নিরীহ মানুষকে নির্বিচারে হত্যা করে ঢাকা শহরকে একটি মৃত্যুপুরীতে পরিণত করেছিল। সামগ্রিকভাবে, এই নারকীয় হত্যাকাণ্ড ছিল বাঙালির স্বাধীনতার কণ্ঠকে চিরতরে স্তব্ধ করে দেওয়ার এক নীল নকশা। জনাব আশরাফের কান্নার মাধ্যমে সেই রাতে হারানো স্বজনদের স্মৃতি এবং পাকিস্তানি বাহিনীর অমানবিক নির্যাতনের বীভৎসতা ফুটে উঠেছে। এই রাতের বর্বরতার পরই ২৬শে মার্চের প্রথম প্রহরে বঙ্গবন্ধু শেখ মুজিবুর রহমান স্বাধীনতার ঘোষণা দেন এবং বাঙালি জাতি সশস্ত্র প্রতিরোধ যুদ্ধে ঝাঁপিয়ে পড়ে।"
        },
        {
          "label": "ঘ",
          "question": "",
          "explanation": "উদ্দীপকের শেষাংশে যে 'মর্মপীড়াদায়ক আন্দোলনের' কথা বলা হয়েছে তা হলো '১৯৫২ সালের ভাষা আন্দোলন', যা মূলত বাঙালি জাতীয়তাবাদী চেতনার মূল ভিত্তি। এই আন্দোলনটি বাঙালির জাতীয় জীবনে যে প্রভাব ফেলেছিল তা নিচে বিশ্লেষণ করা হলো: সাংস্কৃতিক স্বাতন্ত্র্যবোধ: উর্দুকে একমাত্র রাষ্ট্রভাষা করার পাকিস্তানি হীন চেষ্টার বিরুদ্ধে ১৯৫২ সালের ২১শে ফেব্রুয়ারি সালাম, রফিক, বরকত ও জব্বারের আত্মত্যাগ বাঙালির মনে নিজেদের আলাদা সাংস্কৃতিক পরিচয় ও স্বাতন্ত্র্যবোধ তৈরি করে। রাজনৈতিক ঐক্য: ভাষা আন্দোলনই প্রথম হিন্দু-মুসলিম নির্বিশেষে সকল বাঙালিকে একটি সাধারণ প্ল্যাটফর্মে ঐক্যবদ্ধ হতে শিখিয়েছিল। পরবর্তী আন্দোলনের প্রেরণা: ভাষা আন্দোলনের সফলতাই ১৯৫৪ সালের যুক্তফ্রন্ট নির্বাচন, ১৯৬৬ সালের ৬ দফা এবং ১৯৬৯ সালের গণঅভ্যুত্থানে বাঙালির বিজয় নিশ্চিত করতে প্রেরণা যুগিয়েছিল। একুশের চেতনা ও স্বাধীনতা: 'একুশ মানে মাথা নত না করা'—এই চেতনা থেকেই বাঙালি জাতি শেষ পর্যন্ত ১৯৭১ সালে একটি স্বাধীন রাষ্ট্র প্রতিষ্ঠার সাহস পায়। সামগ্রিকভাবে, ভাষা আন্দোলন কেবল একটি অক্ষর বা বুলি রক্ষার লড়াই ছিল না, এটি ছিল পাকিস্তানি শাসন ও শোষণের বিরুদ্ধে বাঙালির প্রথম সফল বিদ্রোহ। এটি প্রমাণ করেছিল যে, ধর্মীয় অভিন্নতা থাকলেও ভাষাগত ও সাংস্কৃতিক ভিন্নতার কারণে বাঙালিরা একটি স্বতন্ত্র জাতি। এই জাতীয়তাবাদী ভাবধারাই বঙ্গবন্ধুকে জনগণের অবিসংবাদিত নেতা হিসেবে প্রতিষ্ঠিত করে এবং পরিশেষে সশস্ত্র মুক্তিযুদ্ধের মাধ্যমে স্বাধীন বাংলাদেশের অভ্যুদয় ঘটায়। চূড়ান্ত সমাধান হিসেবে বলা যায়, উদ্দীপকের উক্তিটি সম্পূর্ণ যথার্থ। ভাষা আন্দোলনই বাঙালির ঘুমন্ত সত্তাকে জাগিয়ে তুলেছিল এবং শোষণের বিরুদ্ধে রুখে দাঁড়ানোর মানসিক শক্তি দিয়েছিল। এটিই ছিল স্বাধীনতার প্রথম বীজ, যা পরবর্তীতে বিশাল মহীরুহে রূপ নিয়ে আমাদের লাল-সবুজের পতাকা এনে দিয়েছে।"
        }
      ]
    }
  ]
}