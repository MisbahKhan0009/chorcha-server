{
  "title": "কুমিল্লা বোর্ড ২০২৪",
  "subtitle": "অর্থনীতি (11)",
  "questions": [
    {
      "number": "1",
      "uddipok": "কামাল 'ক' দেশে বেড়াতে গিয়ে দেখলেন, সেখানে যাবতীয় অর্থনৈতিক কর্মকাণ্ড ব্যক্তিগত উদ্যোগে পরিচালিত হয়। কিন্তু তাঁর নিজের দেশে উৎপাদন ব্যবস্থায় ব্যক্তিগত ও সরকারি উদ্যোগ সম্মিলিত ভূমিকা পালন করে।",
      "tag": "CB 24",
      "sub_questions": [
        {
          "label": "ক",
          "question": "মুদ্রাস্ফীতি কাকে বলে?",
          "explanation": "দ্রব্যের দাম ক্রমাগত বৃদ্ধি পাওয়া এবং অর্থের ক্রয়ক্ষমতা হ্রাস পাওয়াকে অর্থনীতিতে মুদ্রাস্ফীতি বলে।"
        },
        {
          "label": "খ",
          "question": "সুযোগ ব্যয় বলতে কী বোঝায়?",
          "explanation": "একটি দ্রব্যের অতিরিক্ত উৎপাদন পাওয়ার জন্য অন্য একটি দ্রব্যের উৎপাদন যতটুকু ছেড়ে দিতে হয়, তাকেই ওই দ্রব্যের সুযোগ ব্যয় বলা হয়। মানুষের সম্পদ সীমিত হওয়ায় তাকে সবসময় নির্বাচনের সম্মুখীন হতে হয়। তাই যখন আমরা একটি নির্দিষ্ট সম্পদ দিয়ে একটি কাজ করার সিদ্ধান্ত নিই, তখন অন্য একটি কাজ করার সুযোগ হারিয়ে ফেলি; এই হারানো সুযোগটিই হলো গৃহীত কাজের সুযোগ ব্যয়।"
        },
        {
          "label": "গ",
          "question": "উদ্দীপকে 'ক' দেশের অর্থনৈতিক ব্যবস্থার স্বরূপ ব্যাখ্যা করো।",
          "explanation": "উদ্দীপকে 'ক' দেশের অর্থনৈতিক ব্যবস্থাটি হলো ধনতান্ত্রিক (Capitalistic) অর্থব্যবস্থা। যে অর্থব্যবস্থায় উৎপাদনের উপকরণগুলোর ওপর ব্যক্তিগত মালিকানা থাকে এবং সরকারি কোনো নিয়ন্ত্রণ ছাড়াই বাজার প্রক্রিয়ার মাধ্যমে অর্থনৈতিক কর্মকাণ্ড পরিচালিত হয়, তাকে ধনতান্ত্রিক অর্থব্যবস্থা বলে। এখানে মুনাফা অর্জনই উৎপাদনের প্রধান উদ্দেশ্য হিসেবে কাজ করে। কামাল 'ক' দেশে গিয়ে দেখলেন যে সেখানে যাবতীয় অর্থনৈতিক কর্মকাণ্ড ব্যক্তিগত উদ্যোগে পরিচালিত হচ্ছে। ধনতান্ত্রিক অর্থব্যবস্থার মূল বৈশিষ্ট্য হলো এখানে উদ্যোক্তারা স্বাধীনভাবে সিদ্ধান্ত নিতে পারেন এবং দ্রব্যের দাম নির্ধারিত হয় স্বয়ংক্রিয় দাম ব্যবস্থার বা চাহিদা ও যোগানের মাধ্যমে। এই ব্যবস্থায় ভোক্তার সার্বভৌমত্ব বজায় থাকে এবং বাজারে অবাধ প্রতিযোগিতা বিদ্যমান থাকে। যেহেতু 'ক' দেশে সরকারি কোনো হস্তক্ষেপের উল্লেখ নেই এবং ব্যক্তিগত উদ্যোগই প্রধান, তাই এটি একটি বিশুদ্ধ ধনতান্ত্রিক বা পুঁজিবাদী অর্থনীতির দেশ। এই ব্যবস্থায় ব্যক্তিগত স্বার্থই অর্থনৈতিক অগ্রগতির মূল চালিকাশক্তি হিসেবে কাজ করে।"
        },
        {
          "label": "ঘ",
          "question": "\"কামালের দেশের অর্থব্যবস্থা রাষ্ট্রের সর্বোচ্চ কল্যাণ বয়ে আনে\"।- উত্তরের সপক্ষে যুক্তি দাও।",
          "explanation": "উদ্দীপকে কামালের দেশের অর্থব্যবস্থাটি হলো মিশ্র (Mixed) অর্থব্যবস্থা, যা রাষ্ট্রীয় ও ব্যক্তিগত কল্যাণের মধ্যে ভারসাম্য বজায় রাখার মাধ্যমে সর্বোচ্চ জনকল্যাণ নিশ্চিত করে। মিশ্র অর্থব্যবস্থায় ব্যক্তিগত ও সরকারি খাতের সহাবস্থান থাকে, ফলে একদিকে যেমন ব্যক্তিস্বাধীনতা বজায় থাকে, অন্যদিকে সরকার জনস্বার্থবিরোধী কর্মকাণ্ড নিয়ন্ত্রণ করতে পারে। এটি ধনতন্ত্রের শোষণ এবং সমাজতন্ত্রের কঠোরতা—উভয় সমস্যার একটি কার্যকর সমাধান প্রদান করে। কামালের নিজের দেশে ব্যক্তিগত ও সরকারি উদ্যোগ সম্মিলিতভাবে কাজ করে, যা প্রমাণ করে এটি একটি মিশ্র অর্থনীতির দেশ। এই ব্যবস্থায় খাদ্য, স্বাস্থ্য ও শিক্ষার মতো মৌলিক বিষয়গুলো সরকার নিয়ন্ত্রণ বা ভর্তুকি প্রদান করে সাধারণ মানুষের ক্রয়ক্ষমতার মধ্যে রাখে। আবার লাভজনক ব্যবসা ও শিল্প প্রতিষ্ঠানগুলো ব্যক্তিগত মালিকানায় ছেড়ে দেওয়া হয়, যা দেশে কর্মসংস্থান ও দক্ষতা বৃদ্ধি করে। যদি কোনো কারণে বাজারে একচেটিয়া আধিপত্য বা অস্থিতিশীলতা তৈরি হয়, তবে রাষ্ট্র আইনি ব্যবস্থার মাধ্যমে তা নিয়ন্ত্রণ করে ভোক্তা অধিকার রক্ষা করে। অর্থাৎ, এখানে শুধু মুনাফা নয়, বরং সামাজিক নিরাপত্তা ও বণ্টনমূলক ন্যায়বিচারকেও সমান গুরুত্ব দেওয়া হয়। পরিশেষে বলা যায়, ব্যক্তিগত উদ্যোগের গতিশীলতা এবং সরকারি খাতের সামাজিক দায়িত্ববোধের এই মেলবন্ধনই একটি দেশের অর্থনৈতিক স্থিতিশীলতা নিশ্চিত করে। সম্পদের সুষম বণ্টন এবং দারিদ্র্য বিমোচনের সুযোগ থাকায় কামালের দেশের এই মিশ্র অর্থব্যবস্থাটি রাষ্ট্রের জন্য সর্বোচ্চ কল্যাণ বয়ে আনতে সক্ষম—উক্তিটি সম্পূর্ণ যথার্থ।"
        }
      ]
    },
    {
      "number": "2",
      "uddipok": "রানার লেখা কবিতা সাপ্তাহিক পত্রিকায় প্রকাশিত হওয়ায় বন্ধুরা তার অনেক প্রশংসা করল। রানার বাবাও খুব খুশি হলো এবং তাকে একটি নতুন ড্রেস কিনে দিল। এতে রানা আনন্দিত হলো।",
      "tag": "CB 24",
      "sub_questions": [
        {
          "label": "ক",
          "question": "সঞ্চয় কাকে বলে?",
          "explanation": "আয়ের যে অংশ বর্তমানে ভোগ না করে ভবিষ্যতের জন্য রাখা হয় তাকে সঞ্চয় বলে।."
        },
        {
          "label": "খ",
          "question": "অর্থনৈতিক কার্যাবলি বলতে কী বোঝ?",
          "explanation": "মানুষ জীবিকা নির্বাহের জন্য অর্থের বিনিময়ে যে কাজ করে তাকে অর্থনৈতিক কার্যাবলি বলে। অর্থনৈতিক কর্মকাণ্ডের মাধ্যমে মানুষ অর্থ উপার্জন এবং জীবনধারণের জন্য তা ব্যয় করে। যেমন- শ্রমিকরা কলকারখানায় কাজ করে, কৃষকরা জমিতে কাজ করে, ডাক্তার রোগীর চিকিৎসা করে, শিল্পপতিরা শিল্প প্রতিষ্ঠান পরিচালনা করে। এগুলো হলো অর্থনৈতিক কাজ, যার বিনিময়ে অর্থ উপার্জন হয়।"
        },
        {
          "label": "গ",
          "question": "রানার পাওয়া উপহারটি অর্থনীতিতে কোন ধরনের দ্রব্য? ব্যাখ্যা করো।",
          "explanation": "রানার পাওয়া উপহারটি অর্থনীতিতে অর্থনৈতিক দ্রব্য ও ভোগ্য দ্রব্য হিসেবে বিবেচিত। যেসব দ্রব্য পাওয়ার জন্য মানুষকে পরিশ্রম বা মূল্য প্রদান করতে হয় তাকে অর্থনৈতিক দ্রব্য বলে। এদের জোগান সীমাবদ্ধ থাকে। যেমন: খাদ্য; বস্তু, বই, কলম, চেয়ার, টেবিল ইত্যাদি। আবার ভোগ বা ব্যবহারের মাধ্যমে য়েসব দ্রব্যের উপযোগ নিঃশেষ করা হয় তাদেরকে ভোগ্য দ্রব্য বলে। যেমন: গাড়ি, বস্ত্র ইত্যাদি। উদ্দীপকে লক্ষ. করা যায়, রানার লেখা কবিতা একটি সাপ্তাহিক ম্যাগাজিনে প্রকাশিত হয়। তাই তার বাবা খুশি হয়ে তাকে একটি নতুন ড্রেস কিনে দিল। এক্ষেত্রে নতুন ড্রেসটি ক্রয় করার জন্য রানার বাবাকে অর্থ ব্যয় করতে হয়েছে। তাই এটি একটি অর্থনৈতিক দ্রব্য। আবার, ড্রেসটি রানা ব্যবহার তথা ভোগ করবে। তাই এটি ভোগ্য দ্রব্যও বটে। কাজেই বলা যায়, রানার বাবার দেওয়া উপহারটি (ড্রেসটি) যেমন অর্থনৈত্বিক দ্রব্য, তেমনি তা ভোগ্য দ্রব্য।"
        },
        {
          "label": "ঘ",
          "question": "রানার কাজটি কি সম্পদ? মূল্যায়ন করো।",
          "explanation": "উদ্দীপকের রানার 'কার্জটি মানবিক সম্পদের অন্তর্গত হলেও অর্থনীতির দৃষ্টিকোণ হতে সম্পদ নয়। অর্থনীতিতে সম্পদ হলো সেসব দ্রব্য যেগুলো পেতে চাইলে অর্থ ব্যয় করতে হয়। কোনো জিনিসকে অর্থনীতিতে সম্পদ বলতে হলে তার চারটি বৈশিষ্ট্য থাকা আবশ্যক। এগুলো হলো- দ্রব্যটির উপযোগ, অপ্রাচুর্যতা, হস্তান্তরযোগ্যতা ও বাহ্যিকতা। উদ্দীপকে রানার লেখা কবিতা সাপ্তাহিক পত্রিকায় প্রকাশিত হয়। এটি মানবসম্পদ হিসেবে ব্যবহার হলেও অর্থনৈতিক দৃষ্টিতে সম্পদ নয়। কারণ সম্পদের অন্যতম একটি গুরুত্বপূর্ণ বৈশিষ্ট্য হলো এটি হস্তান্তরযোগ্য হতেহবে। কিন্তু মানবিক সম্পদ হস্তান্তরযোগ্য নয়। তাই এটি সম্পদ নয়। সম্পদের আরেকটি বৈশিষ্ট্য হলো বাহ্যিকতা। মানুষের গুণাবলি- দক্ষতা, প্রতিভা এগুলো বাহ্যিক বিষয় নয়। যেমন: কোনো ব্যক্তি গান গাইতে পারে, এটি তার প্রতিভা। অর্থাৎ, রানার কাজের উপযোগ ও অপ্রাচুর্যতা থাকলেও হস্তান্তরযোগ্যতা ও' বাহ্যিকতা নেই। তাই এটি সম্পদের বৈশিষ্ট্যকে পুরোপুরি ধারণ করে না। অতএব বলা যায়, উদ্দীপকের রানার কবিতা লেখা মানবিক সম্পদ, 'কিন্তু অর্থনৈতিক দৃষ্টিতে সম্পদ নয়।"
        }
      ]
    },
    {
      "number": "3",
      "uddipok": "নিচে চাহিদা ও জোগান সূচি দেওয়া হলো: দ্রব্যের দাম (টাকায়) দ্রব্যের চাহিদা (একক) দ্রব্যের জোগান (একক) ১০ ৮ ৪ ১৫ ৬ ৬ ২০ ৪ ৮",
      "tag": "CB 24",
      "sub_questions": [
        {
          "label": "ক",
          "question": "ভারসাম্য কাকে বলে?",
          "explanation": "বাজারে যে অবস্থায় চাহিদা ও জোগান, সমান হয়, তাকে ভারসাম্য দাম বলে।"
        },
        {
          "label": "খ",
          "question": "প্রান্তিক উপযোগ বলতে কী বোঝায়?",
          "explanation": "কোনো একটি দ্রব্যের অতিরিক্ত এক একক ভোগ করে ভোক্তা যে পরিমাণ উপযোগ লাভ করে তাকে প্রান্তিক উপযোগ বলে। প্রান্তিক উপযোগকে উদাহরণের সাহায্যে সহজে ব্যাখ্যা করা যায়। ধরা যাক, একজন ভোক্তা ২ একক পাকা আম ভোগ করে ৯ টাকার সমান উপযোগ পায়। এখন, ৩ একক ভোগ করার ফলে উপযোগ বেড়ে যদি ১২ টাকা হয় তবে সেক্ষেত্রে প্রান্তিক উপযোগ হবে (১২ টাকা – ৯ টাকা) ৩ টাকা।"
        },
        {
          "label": "গ",
          "question": "ওপরের সূচি থেকে জোগান রেখা অঙ্কন করে ব্যাখ্যা করো।",
          "explanation": "জোগানসূচিকে জ্যামিতিক রূপদান করলে জোগানরেখা পাওয়া যায়। একটি নির্দিষ্ট সময়ে একজন বিক্রেতা বিভিন্ন দামে কোনো দ্রব্যের যে বিভিন্ন পরিমাণ বিক্রয় করেন, তাকে জোগান বলে। জোগানসূচির জ্যামিতিক প্রকাশ হচ্ছে জোগানরেখা। অর্থাৎ, দামের সাথে জোগানের সম্পর্ককে যখন রেখাচিত্রের মাধ্যমে দেখানো হয় তখন তাকে জোগানরেখা বলে। উদ্দীপকে প্রদত্ত জোগানসূচি থেকে জোগান্নরেখা অঙ্কন করা হলো- চিত্রে ভূমি অক্ষে জোগানের পরিমাণ এবং লম্ব অক্ষে দ্রব্যের দাম দেখানো হয়েছে। দাম ১০ টাকা হলে জোগানের পরিমাণ ৪ একক। এটি A বিন্দু দ্বারা দেখানো হয়েছে। দাম বেড়ে ১৫ ও ২০ টাকা হলে জোগান বেড়ে যথাক্রমে ৬ ও ৮ একক হয়। এটি যথাক্রমে B ও C বিন্দু দ্বারা নির্দেশ করা হয়েছে। এখন প্রাপ্ত A, B, C বিন্দুগুলো যোগ করলে SS' জোগানরেখা পাওয়া যায়।"
        },
        {
          "label": "ঘ",
          "question": "ওপরের সূচি থেকে বাজার ভারসাম্যের চিত্র অঙ্কন করে বিশ্লেষণ করো ।",
          "explanation": "ক্রেতা-বিক্রেতার দরকষাকষির মাধ্যমে বাজার ভারসাম্য নির্ধারিত হয়। ক্রেতা চেষ্টা করে সর্বনিম্ন দামে কোনো দ্রব্য ক্রয় করতে। আবার বিক্রেতা সর্বোচ্চ দামে বিক্রয় করতে চেষ্টা করে। এভাবে ক্রেতা ও বিক্রেতার দরকষাকষির ফলে কোনো একটি দামে দ্রব্যটির চাহিদা ও জোগান সুমান হয়। এটিই বাজার ভারসাম্য অবস্থা। উদ্দীপকে একটি দ্রব্যের চাহিদা জোগানসূচি দেওয়া আছে। নিচে চিত্রের মাধ্যমে বাজার ভারসাম্য ব্যাখ্যা করা হলো: সূচির তথ্যানুযায়ী চিত্র অঙ্কন করলে DD' চাহিদারেখা এবং SS' জোগানরেখা পাওয়া যায়। চিত্রে দ্রব্যের দাম ১০ টাকা হলে চাহিদা ও জোগানের পরিমাণ যথাক্রমে ৮ ও ৪ একক। এখানে চাহিদা জোগানের চেয়ে বেশি হওয়ায় দাম বাড়বে। আবার দ্রব্যের দাম ২০ টাকা হলে চাহিদার চেয়ে জোগানের পরিমাণ বেশি হয়। তাই দ্রব্যের দাম কমবে। এভাবে দ্রব্যের দাম ১৫ টাকা হলে চাহিদা ও জোগানের পরিমাণ পরস্পর B বিন্দুতে সমান তথা ৬ একর্ক হয়। সুতাং, . 'E' বিন্দুই হলো বাজার ভারসাম্য বিন্দু। এ বিন্দুতে ভারসাম্য পরিমাণ ৬ একক এবং ভারসাম্য দাম ১৫ টাকা।"
        }
      ]
    },
    {
      "number": "4",
      "uddipok": "সাজিদ একজন কৃষক। ধান কেটে চীল তৈরি করে বাজারে বিক্রয় করেন। অনেক লোককে তিনি এই কাজে নিয়োজিত করেছেন।",
      "tag": "CB 24",
      "sub_questions": [
        {
          "label": "ক",
          "question": "শ্রম কাকে বলে?",
          "explanation": "উৎপাদন কাজে ব্যবহৃত মানুষের সব ধরনের শারীরিক ও মানসিক পরিশ্রমকে শ্রম বলে।"
        },
        {
          "label": "খ",
          "question": "প্রান্তিক উৎপাদন ক্রমহ্রাসমান হয় কেন?",
          "explanation": "উৎপাদন প্রক্রিয়ায় অন্যান্য উপকরণ স্থির রেখে একটি উপকরণ বৃদ্ধি করা থাকলে মোট উৎপাদন এক পর্যায়ে ক্রমহ্রাসমান হারে বাড়ে। উৎপাদনের প্রথম দিকে শ্রমের পরিমাণ কর্ম থাকায় প্রান্তিক শ্রম বাড়লে তার জন্য উৎপাদন পর্যাপ্ত থাকে। কিন্তু উৎপাদন বাড়ানোর জন্য ক্রমাগত বেশি'পরিমাণ উপকরণ নিয়োগ করলে প্রান্তিক উৎপাদন কমে যায়। এর কারণে প্রান্তিক উৎপাদন ক্রমহ্রাসমান হয়।"
        },
        {
          "label": "গ",
          "question": "'ধান থেকে চাল' কোন ধরনের উপয়োগ সৃষ্টি করে? ব্যাখ্যা করো।",
          "explanation": "'ধান থেকে চাল' রূপগত উপযোগের সৃষ্টি করে। দ্রব্যের রূপ পরিবর্তনের মাধ্যমে নতুন দ্রব্য উৎপাদন করাই হলো রূপগত উপযোগ। রূপগত উপযোগ সৃষ্টি করতে চাইলে দ্রব্যের আকৃতি পরিবর্তন আবশ্যক। যেমন- কাঠকে সুবিধামতো পরিবর্তন করে খাট, চেয়ার, টেবিল বানানো হয়। এটি রূপগত উপযোগ। উদ্দীপকে সাজিদ একজন কৃষক। সে ধান কেটে চাল তৈরি করে বাজারে বিক্রয় করে। এখানে ধান থেকে চাল তৈরি করার ফলে নতুন উপযোগ সৃষ্টি হয়। এখানে নতুন উপযোগ সৃষ্টির একমাত্র কারণ হলো ধানের রূপগত পরিবর্তন। সুতরাং বলা যায়, 'ধান থেকে চাল' রূপগত উপযোগ সৃষ্টি করে।"
        },
        {
          "label": "ঘ",
          "question": "সাজিদের কাজটি উৎপাদনের কোন উপকরণের অন্তর্ভুক্ত? উৎপাদনে তার ভূমিকা আলোচনা করো।",
          "explanation": "উদ্দীপকে উৎপাদন প্রক্রিয়ায় সাজ়িদের কাজটি একজন সংগঠনের ভূমিকা পালন করছে। ব্যবসায়ের উদ্দেশ্যে উৎপাদনমুখী কার্যক্রম পরিচালনা ও নিয়ন্ত্রণ করাই সংগঠন। উৎপাদন কর্মকাণ্ডে বিভিন্ন ব্যক্তি বিভিন্ন দায়িত্ব পালন করেন। এ দায়িত্ব সংগঠন দক্ষতার সাথে যোগ্যতা অনুযায়ী ভাগ- করে দেন। এভাবে কর্মীদের সহায়তায় উৎপাদন ও ব্যবসায়ের কার্যাবলি সম্পাদন হয়। আর এই কাজ সম্পাদন করতে গিয়ে কমীদের মধ্যে একটি পারস্পরিক কর্তৃত্ব ও দায়িত্ব সৃষ্টি হয়। পারস্পরিক এই কর্তৃত্ব ও দায়িত্ব কাঠামোই সংগঠন। উদ্দীপকে সাজিদ একজন কৃষক। তিনি ধান কেটে চাল তৈরি করে বাজারে বিক্রি করেন। এছাড়া তিনি অনেক লোককে সে এই কাজে নিয়োজিত করেন। সাজিদ উৎপাদনের লক্ষ্যে মূলধন ও শ্রমের সমন্বয় উৎপাদন পরিচালনা করেন। তার কাজটি উৎপাদনের উপকরণ সংগঠনের অন্তর্ভুক্ত এবং সাজিদ একজন সংগঠক। কোনো দেশের অর্থনৈতিক উন্নয়নের জন্য প্রথমে প্রয়োজন উৎপাদন বাড়ানো। এটি সফল সংগঠকদের অর্থনৈতিক কার্যক্রমের মাধ্যমে সহজেই অর্জন করা সম্ভব। একটি সংগঠন কাঠামোর মাধ্যমে সংগঠকউৎপাদনে জড়িত সব বিষয় দেখাশোনা করেন। কীভাবে উৎপাদন কাজ পরিচালনা করলে সর্বাধিক মুনাফা অর্জন হবে তা সংগঠনের মাধ্যমে জানা যায়। সংগঠক কর্মীদের দায়িত্ব ও কর্তব্য অর্পণ করে। কমীদের সাথে সুসম্পর্ক বজায় রাখে। তাই বলা যায়, উদ্দীপকে উৎপাদন প্রক্রিয়ায় সাজিদ একজন সংগঠকের ভূমিকা পালন করছেন।"
        }
      ]
    },
    {
      "number": "5",
      "uddipok": "",
      "tag": "CB 24",
      "sub_questions": [
        {
          "label": "ক",
          "question": "একচেটিয়া বাজার কাকে বলে?",
          "explanation": "যে বাজারে একজন মাত্র বিক্রেতা কোনো পণ্যের সম্পূর্ণ যোগান নিয়ন্ত্রণ করে এবং যার নিকটবর্তী বিকল্প পণ্য নেই, তাকে একচেটিয়া বাজার বলে।"
        },
        {
          "label": "খ",
          "question": "দীর্ঘকালীন বাজারের ধারণাটি ব্যাখ্যা করো।",
          "explanation": "দীর্ঘকালীন বাজার বলতে সেই সময়কালকে বোঝায়, যেখানে উৎপাদকরা উৎপাদনের সব উপাদান পরিবর্তন করতে পারে। এই সময়ে ফার্মগুলো চাইলে নতুনভাবে বাজারে প্রবেশ করতে পারে বা ক্ষতির কারণে বাজার ত্যাগ করতে পারে। ফলে উৎপাদনের পরিমাণ, কারখানার আকার ও সরবরাহ সম্পূর্ণভাবে সমন্বয় করা সম্ভব হয় এবং বাজারে স্বাভাবিক মুনাফা প্রতিষ্ঠিত হয়।"
        },
        {
          "label": "গ",
          "question": "'ক' কোন ধরনের বাজারকে নির্দেশ করে? উক্ত বাজারের স্বরূপ ব্যাখ্যা করো।",
          "explanation": "‘ক’ বাজারটি পূর্ণ প্রতিযোগিতামূলক বাজারকে নির্দেশ করে। কারণ এখানে অসংখ্য ক্রেতা ও বিক্রেতার উপস্থিতি রয়েছে এবং কেউ এককভাবে বাজারদর নিয়ন্ত্রণ করতে পারে না। এই বাজারে বিক্রিত পণ্যসমূহ সম্পূর্ণ সমজাতীয় হওয়ায় একজন বিক্রেতা অন্য বিক্রেতার চেয়ে আলাদা দাম ধার্য করতে পারে না। এছাড়া পূর্ণ প্রতিযোগিতামূলক বাজারে উৎপাদনের উপকরণগুলো পূর্ণ গতিশীল থাকে, অর্থাৎ শ্রম ও পুঁজি সহজেই এক শিল্প থেকে অন্য শিল্পে স্থানান্তরিত হতে পারে। এই বাজারে ফার্মের অবাধ প্রবেশ ও প্রস্থান বিদ্যমান থাকায় দীর্ঘমেয়াদে অস্বাভাবিক মুনাফা অর্জন সম্ভব হয় না। সার্বিকভাবে বলা যায়, চাহিদা ও যোগানের স্বাভাবিক শক্তির মাধ্যমে মূল্য নির্ধারিত হওয়ায় এই বাজার ব্যবস্থা সবচেয়ে স্বচ্ছ ও ন্যায্য। তাই ‘ক’ বাজারকে পূর্ণ প্রতিযোগিতামূলক বাজার হিসেবে চিহ্নিত করা সঠিক।"
        },
        {
          "label": "ঘ",
          "question": "'খ' কোন ধরনের বাজার? উক্ত বাজারে ভোক্তার স্বাধীনতা মূল্যায়ন করো।",
          "explanation": "‘খ’ বাজারটি একচেটিয়া বাজারের উদাহরণ। কারণ এখানে একজন মাত্র বিক্রেতা পণ্যের যোগান সম্পূর্ণভাবে নিয়ন্ত্রণ করে এবং ঐ পণ্যের কোনো নিকটবর্তী বিকল্প বাজারে পাওয়া যায় না। তাছাড়া নতুন ফার্মের বাজারে প্রবেশ বিভিন্ন আইনগত, প্রযুক্তিগত বা প্রাকৃতিক কারণে বাধাগ্রস্ত হয়। এই ধরনের বাজারে বিক্রেতা সর্বাধিক মুনাফা অর্জনের উদ্দেশ্যে মূল্য নির্ধারণ করে। ভোক্তারা বিকল্প না থাকায় নির্ধারিত দামে পণ্য কিনতে বাধ্য হয়, ফলে তাদের দর কষাকষি বা পছন্দের স্বাধীনতা থাকে না। সার্বিকভাবে একচেটিয়া বাজারে ভোক্তার স্বাধীনতা অত্যন্ত সীমিত হয়ে পড়ে এবং শোষণের সম্ভাবনা সৃষ্টি হয়। এ কারণে ভোক্তার স্বার্থ রক্ষায় সরকার কর্তৃক মূল্য নিয়ন্ত্রণ, বিধিনিষেধ আরোপ ও নিয়ন্ত্রক সংস্থার ভূমিকা অত্যন্ত জরুরি।"
        }
      ]
    },
    {
      "number": "6",
      "uddipok": "সাকিব একটি আর্থিক প্রতিষ্ঠানে কর্মরত। যা আর্থিক নীতি প্রণয়ন ও ঋণ নিয়ন্ত্রণ করতে পারলেও জনগণকে ঋণ দিতে পারে না। রাকিব একই ধরনের প্রতিষ্ঠানে.কাজ করলেও তা জনগণের অর্থ জমা রাখে এবং ঋণ প্রদান করে অধিক মুনাফা অর্জন করে।",
      "tag": "CB 24",
      "sub_questions": [
        {
          "label": "ক",
          "question": "কাগজি মুদ্রা কাকে বলে?",
          "explanation": "যেসব মুদ্রা কাগজ দ্বারা তৈরি করা হয়, তাকে কাগজি মুদ্রা বলে।"
        },
        {
          "label": "খ",
          "question": "নিকাশঘর বলতে কী বোঝায়?",
          "explanation": "নিকাশঘর হলো এমন একটি প্রতিষ্ঠান, যেখানে কেন্দ্রীয় ব্যাংক কর্তৃক বিভিন্ন বাণিজ্যিক ব্যাংকের দেনা-পাওনা নিষ্পত্তি করা হয়। বাণিজ্যিক ব্যাংকসমূহ বিভিন্ন চেক, ড্রাফট, হুন্ডি প্রভৃতি ভাঙানোর মাধ্যমে একে অন্যের কাছে পাওনাদার বা দেনাদার হয়। কোনো ব্যাংক অন্য ব্যাংকের কাছে, কত পাওনা বা দেনা তার সর্বশেষ হিসাব সংরক্ষণ করে কেন্দ্রীয় ব্যাংক। তখন কেন্দ্রীয় ব্যাংক এ পারস্পরিক দেনা-পাওনার হিসাব করে। এভাবে কেন্দ্রীয় ব্যাংক নিকাশঘরের দায়িত্ব পালন করে।"
        },
        {
          "label": "গ",
          "question": "সাকিবের আর্থিক প্রতিষ্ঠানটি কোন ধরনের? ব্যাখ্যা করো।",
          "explanation": "উদ্দীপকের সাকিবের প্রতিষ্ঠানটি হলো কেন্দ্রীয় ব্যাংক। কেন্দ্রীয় ব্যাংক হলো এমন একটি প্রতিষ্ঠান যা ব্যাংকব্যবস্থার শীর্ষে অবস্থান করে সমগ্র ব্যাংকব্যবস্থা নিয়ন্ত্রণ করে। এ ব্যাংক মুদ্রাবাজারের অভিভাবক হিসেবে কাজ করে। এটি সরকারের মালিকানা ও নিয়ন্ত্রণে থেকে নোট ও মুদ্রা প্রচলন, ঋণ নিয়ন্ত্রণ, মুদ্রা বাজার সংগঠন ও পরিচালনা করে। এছাড়া এটি সরকারের আর্থিক উপদেষ্টা ও ব্যাংকার হিসেবে কাজ করে। উদ্দীপকে সাকিবের কর্মরত প্রতিষ্ঠানটি আর্থিক নীতি প্রণয়ন করে এবং খঋণ নিয়ন্ত্রণ করে। কিন্তু জনগণকে ঋণ দিতে পারে না। অর্থাৎ ব্যাংকটি দেশের প্রয়োজনের সাথে সামঞ্জস্য রেখে নোট ও মুদ্রা প্রচলন করে। আর্থিক সংকটের সময় সরকারও বিভিন্ন বাণিজ্যিক ব্যাংককে স্বল্প ও দীর্ঘমেয়াদি ঋণ প্রদান করে। পাশাপাশি অর্থনৈতিক উন্নয়নের লক্ষ্যে বাণিজ্যিক ব্যাংকের ঋণ নিয়ন্ত্রণ করে থাকে। এগুলো কেন্দ্রীয় ব্যাংকের কার্যক্রমকে নির্দেশ করে। সাকিবের প্রতিষ্ঠানটি একটি কেন্দ্রীয় ব্যাংক।"
        },
        {
          "label": "ঘ",
          "question": "রাকিবের আর্থিক প্রতিষ্ঠানটি দেশের অর্থনৈতিক উন্নয়নে কী ধরনের ভূমিকা রাখছে- মূল্যায়ন করো।",
          "explanation": "দেশের অর্থনৈতিক উন্নয়নে রাকিবের কর্মরত প্রতিষ্ঠানটির তথা বাণিজ্যিক ব্যাংকের ভূমিকা অত্যন্ত গুরুত্বপূর্ণ। বাণিজ্যিক ব্যাংক কোনো ব্যক্তি বা প্রতিষ্ঠানের অর্থ আমানত হিসেবে জমা রাখে এবং ব্যবসায়িক উদ্দেশ্যে ব্যক্তি ও প্রতিষ্ঠানকে তাদের স্বল্পমেয়াদি ঋণ দেয়। আধুনিক কালে বাণিজ্যিক ব্যাংক বহুমুখী কার্য সম্পাদন করে। তার মধ্যে আমানত গ্রহণ, ঋণদান, বিনিময়ের মাধ্যম সৃষ্টি, দেশীয় এবং বৈদেশিক বাণিজ্যে সহায়তা, অর্থ স্থানান্তর, রেমিট্যান্স সংগ্রহ, সঞ্চয় বৃদ্ধি প্রভৃতি অন্যতম। উদ্দীপকের রাকিবের কর্মরত প্রতিষ্ঠানটি জনগণের অর্থ জমা রাখে ও ঋণ দেয়। অর্থাৎ, ব্যাংকটি জনগণের ক্ষুদ্র ক্ষুদ্র সঞ্চয় সংগ্রহ করে। এরপর তা দেশের শিল্পোদ্যোক্তা ও ব্যবসায়ীদের ঋণের মাধ্যমে প্রদান করে। ঋণ প্রদান থেকে প্রাপ্ত সুদ বা মুনাফা অর্জন করাই ব্যাংকটির লক্ষ্য। এগুলো রাণিজ্যিক ব্যাংকের প্রধান বৈশিষ্ট্য। বাণিজ্যিক ব্যাংক ঋণ প্রদান করায় উৎপাদন বৃদ্ধি, কর্মসংস্থান সৃষ্টি ও জাতীয় আয় বৃদ্ধির মাধ্যমে অর্থনৈতিক উন্নয়ন ঘটে। এ ব্যাংক কৃষি খাতেও ঋণ দেওয়ার মাধ্যমে এ খাতের উন্নতিতে অবদান রাখে। ব্যাংকগুলো নানা ধরনের বিনিময়ের মাধ্যম (চেক, ব্যাংক ড্রাফট) সৃষ্টি করে ব্যবসা-বাণিজ্যকে গতিশীল করে তোলে। আবার অভ্যন্তরীণ ও বৈদেশিক বাণিজ্যে অর্থের জোগান, ক্রেতা-বিক্রেতার দেনা-পাওনা নিষ্পত্তি প্রভৃতি কার্যক্রম সম্পাদন করে এ ব্যাংক ব্যবসা-বাণিজ্যের প্রসার ঘটায়। সুতরাং বলা যায়, রাকিবের কর্মরত প্রতিষ্ঠানটি তথা বাণিজ্যিক ব্যাংক দেশের অর্থনৈতিক উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও:",
      "tag": "CB 24",
      "sub_questions": [
        {
          "label": "ক",
          "question": "নিট জাতীয় আয় কাকে বলে?",
          "explanation": "কোনো নির্দিষ্ট সময়ে কোনো অর্থনীতিতে চূড়ান্ত পর্যায়ের দ্রব্য ও সেবার আর্থিক মূল্য থেকে মূলধনের ব্যবহারজনিত অবচয় ব্যয় বাদ দিলে যা থাকে, তাকে নিট জাতীয় আয় বলে।"
        },
        {
          "label": "খ",
          "question": "দ্বৈত গণনা সমস্যা বলতে বোঝায়?",
          "explanation": "জাতীয় আয় গণনা করার সময় মধ্যবর্তী দ্রব্যের দাম গণনাকে দ্বৈত গণনা সমস্যা বলা হয়। দ্বৈত গণনার সমস্যাকে উদাহরণের সাহায্যে সহজে ব্যাখ্যা করা যায়। যেমন- কৃষক গম উৎপাদন করল, তা দিয়ে আটা বা ময়দা তৈরি করা হলো। আর ঐ আটা দিয়ে রুটি তৈরি করা হলো। এক্ষেত্রে রুটি হলো চূড়ান্ত দ্রব্য। আর গম ও আটা হলো মধ্যবর্তী দ্রব্য। এখন জাতীয় আয় গণনার সময় রুটির দামসহ যদি গম ও আটার দামও গণনা হয়, তাহলে দ্বৈত গণনা সমস্যার উদ্ভব হবে।"
        },
        {
          "label": "গ",
          "question": "উদ্দীপকের 'A' অংশ GDP পরিমাপের কোন পদ্ধতিকে নির্দেশ করে? ব্যাখ্যা করো।",
          "explanation": "উদ্দীপকের 'A' অংশে GDP পরিমাপের আয় পদ্ধতি নির্দেশিত হয়েছে। আয় পদ্ধতি অনুযায়ী জাতীয় আয় হলো উৎপাদন কাজে নিয়োজিত উৎপাদনের উপাদানগুলোর পারিতোষিক হিসাবে যে অর্থ আয় করে তার সমষ্টি। উৎপাদনের প্রধান উপাদানগুলো হলো ভূমি, শ্রম, মূলধন ও সংগঠন। এগুলোর-আয় যথাক্রমে খাজনা, মজুরি, সুদ ও মুনাফা। আর এগুলোর সমষ্টি তথা Y = Σ r + Σ w + Σ i + Σ π Y=\\Sigma r+\\Sigma w+\\Sigma i+\\Sigma \\pi Y = Σ r + Σ w + Σ i + Σ π , যা জাতীয় আয় নির্দেশ করে। উদ্দীপকে লক্ষ করা যায় 'A' দ্বারা খাজনা, মজুরি, সুদ, মুনাফার সমষ্টি নির্ণয় করা হয়েছে। এখানে একটি দেশের উৎপাদনের বিভিন্ন উপাদানের আয় যথাক্রমে মোট খাজনা, মোট, মজুরি, মোট সুদ ও মোট মুনাফা) যোগফল পরিমাপ করা হয়েছে। এভাবে দেশের মোট আয় নির্ণয় করা হয়েছে। সুতরাং, উদ্দীপকের ছকে 'A' দ্বারা জাতীয় আয় পরিমাপের আয় পদ্ধতিটিই নির্দেশিত হয়েছে।"
        },
        {
          "label": "ঘ",
          "question": "উদ্দীপকের 'B' অংশে বাংলাদেশের GDP পরিমাপের কোন খাতকে ক. সঞ্চয় কাকে বলে? الا নির্দেশ করে- তা চিহ্নিত করে GDP তে এর অবদান মূল্যায়ন করো।",
          "explanation": "উদ্দীপকে ছক-B এ উৎপাদন পদ্ধতিতে জিডিপি পরিমাপের কৃষি ও বনজসম্পদকে নির্দেশ করা হয়েছে। মোট দেশজ উৎপাদন নির্ণয়ের জন্য একটি দেশের অর্থনীতিকে কয়েকটি গুরুত্বপূর্ণ খাতে বিভক্ত করা যায়। এক্ষেত্রে, বাংলাদেশের অর্থনীতিকে ১৫টি খাতে বিভক্ত করা হয় এবং খাতগুলোতে উৎপাদিত পণ্যের মূল্য যোগ করে মোট দেশজ উৎপাদন নির্ধারণ করা হয়। উদ্দীপকে ছক-B-তে মোট দেশজ উৎপাদনের পরিমাপের ক্ষেত্রে উৎপাদন পদ্ধতিতে ধান ও পাট শস্য ও শাকসবজি খাতের অন্তর্ভুক্ত। আবার মাংস ও ডিম প্রাণিসম্পদের অন্তর্ভুক্ত। এছাড়া কাঠ ও মধু বনজ সম্পদের অন্তর্ভুক্ত। অর্থাৎ এখানে উৎপাদন পদ্ধতিতে জিডিপি পরিমাপের ক্ষেত্রে কৃষি ও বনজসম্পদ খাতের উল্লেখ করা, হয়েছে। কৃষি ও বনজসম্পদ খাতটিকে ৩টি উপখাতে বিভক্ত করা যায়। যথা-শস্য ও শাকসবজি প্রাণিসম্পদ ও বনজসম্পদ। ২০২০-২১ অর্থবছরে জিডিপিতে শস্য ও শাকসবজি উৎপাদনের 'পরিমাণ ছিল ১,৯৯,৬৩১ টাকা। এদিকে ২০২০-২১ অর্থবছরে প্রাণিজসম্পদ উপখাতে মোট দেশজ উৎপাদনে অবদান ছিল ৬৩,২৯৩ কোটি টাকা। এছাড়া ৪ বনজসম্পদ উপখাতে ২০২০-২১ সালে মোট দেশজ উৎপাদনে অবদান ছিল ৫৫,৯১৬ কোটি টাকা।"
        }
      ]
    },
    {
      "number": "8",
      "uddipok": "নিচে একজন ভোক্তার উপযোগ সূচি দেওয়া হলো: দ্রব্যের একক প্রান্তিক উপযোগ (টাকা) ১ম ৪ ২য় ৩ ৩য় ২ ৪র্থ ১ ৫ম ০ ষষ্ঠ -১",
      "tag": "CB 24",
      "sub_questions": [
        {
          "label": "ক",
          "question": "ভোগ কাকে বলে?",
          "explanation": "কোনো দ্রব্য ব্যবহারের মাধ্যমে তার উপযোগ নিঃশেষ করাকে ভোগ বলে।"
        },
        {
          "label": "খ",
          "question": "'উপযোগ একটি মানসিক ধারণা'- ব্যাখ্যা করো।",
          "explanation": "যেকোনো দ্রব্যের উপযোগ এক এক ব্যক্তির কাছে এক রকম বলে উপযোগককে একটি মানসিক বিষয় বলা হয়। অর্থনীতিতে উপযোগ বলতে অভাব পূরণের ক্ষমতাকে বোঝায়। যে বস্তুর মধ্যে অভাব পূরণের ক্ষমতা আছে তার উপযোগিতা আছে বলা যায়। একটি নির্দিষ্ট দ্রব্যের উপযোগ একেক ব্যক্তির নিকট একেক রকম হতে পারে'। যেমন, একটি আইসক্রিমের উপযোগ আছে। কিন্তু যে ব্যক্তি আইসক্রিম খান না তার কাছে আইসক্রিমের কোনো উপযোগ নেই। আবার, একই দ্রব্য ভোগের ক্ষেত্রে উপযোগের তারতম্য হয়। তাই বলা হয়, উপযোগ একটি মানসিক ধারণা।"
        },
        {
          "label": "গ",
          "question": "ওপরের ছক হতে মোট উপযোগ সূচি তৈরি করো।",
          "explanation": "দ্রব্য ভোগের একক ও প্রান্তিক উপযোগের তথ্য থেকে মোট উপযোগ নির্ণয় করা যায়। কোনো নির্দিষ্ট সময়ে একটি দ্রব্যের বিভিন্ন একক থেকে প্রাপ্ত তৃপ্তির সমষ্টিকে মোট উপযোগ বলে। দ্রব্যের ভোগ বাড়লে প্রান্তিক উপযোগ ক্রমশ হ্রাস পায়। এজন্য যখন প্রান্তিক উপযোগ শূন্য হয় তখন মোট উপযোগ সর্বোচ্চ হয়। উদ্দীপকের ছকের ভিত্তিতে নিচে মোট উপযোগ সূচি তৈরি করা হলো- দ্রব্যের একক প্রান্তিক উপযোগ মোট উপযোগ ১ ৪ ৪ ২ ৩ ৪ + ৩ = ৭ ৩ ২ ৭ + ২ = ৯ ৪ ১ ৯ + ১ = ১০ ৫ ০ ১০ + ০ = ১০ ৬ -১ ১০ + (-১) = ৯ ওপরের সূচিতে দেখা যায়, কোনো দ্রব্যের ১ম এককের প্রান্তিক উপযোগ যখন ৪ টাকা তখন তার মোট উপযোগও ৪ টাকা। ২য় একক ভোগ থেকে প্রাপ্ত মোট উপযোগ ৪ + ৩ = ৭ টাকা। এভাবে ৩য়, ৪র্থ, ৫ম ও ৬ষ্ঠ একক থেকে প্রাপ্ত মোট উপযোগ যথাক্রমে ৯, ১০, ১০ ও ৯ টাকা।"
        },
        {
          "label": "ঘ",
          "question": "উপরোক্ত ছকে ক্রমহ্রাসমান প্রান্তিক উপযোগ বিধিটি কার্যকর হয়েছে কি? ব্যাখ্যা করো।",
          "explanation": "উদ্দীপকে অর্থনীতির ক্রমহ্রাসমান প্রান্তিক উপযোগ বিধিটি কার্যকর হয়েছে। ভোক্তা কোনো একটি দ্রব্য যত বেশি ভোগ করে তার 'কাছে ঐ দ্রব্যের প্রান্তিক উপযোগ যত কমতে থাকে। ভোগের একক বৃদ্ধির ফলে প্রান্তিক 'উপযোগ কমে যাবার এ প্রবণতাই ক্রমহ্রাসমান প্রান্তিক উপয়োগ বিধি। উদ্দীপকের তথ্যানুযায়ী প্রান্তিক উপযোগ রেখা অঙ্কন করা হলো: প্রদত্ত চিত্রে, ভোক্তা ১ম একক দ্রব্য ভোগ করে ৪ একক 'প্রান্তিক উপযোগ লাভ করে, যা চিত্রের a দ্বারা দেখানো হয়েছে। একইভাবে ২য়, ৩য়, ৪র্থ, ৫ম এবং ৬ষ্ঠ একক হতে প্রাপ্ত প্রান্তিক উপযোগ যথাক্রমে ৩ টাকা, ২ টাকা, ১ টাকা, শূন্য (০) টাকা এবং -১ টাকা। ফলে প্রাপ্ত বিন্দুগুলো যথাক্রমে b, c, d, e এবং f। প্রাপ্ত এই বিন্দুগুলো যোগ করে যে রেখা পাওয়া যায় তা ক্রমহ্রাসমান প্রান্তিক উপযোগ (MU) রেখা। MU রেখার দিকে লক্ষ করলে দেখতে পাই, ভোগ বৃদ্ধির সাথে সাথে প্রান্তিক উপযোগ ক্রমান্বয়ে (১ টাকা করে) কমতে থাকে। ৫ম এককে প্রান্তিক উপযোগ শূন্য হয়। এরপর ভোগ বাড়ানো হলে প্রান্তিক উপযোগ ঋণাত্মক হয়। যা মূলত অর্থনীতির ক্রমহ্রাসমান প্রান্তিক উপযোগ বিধিকেই নির্দেশ করে। তাই বলা যায়, উদ্দীপকের ছকে ক্রমহ্রাসমান প্রান্তিক উপযোগ বিধিটি কার্যকর হয়েছে।"
        }
      ]
    },
    {
      "number": "9",
      "uddipok": "করিম একজন গরিব চাষি। কৃষি কাজই তার একমাত্র পেশা। সারা বছর কৃষি কাজ না থাকায় সে কিছু সময় বেকার থাকে। তার দেশের জাতীয় আয়ের একটি বড় অংশ কৃষি খাত থেকে আসে। কিন্তু সনাতন পদ্ধতিতে চাষাবাদ করার ফলে দেশটির উন্নয়ন সন্তোষজনক নয় এবং মাথাপিছু আয় কম।",
      "tag": "CB 24",
      "sub_questions": [
        {
          "label": "ক",
          "question": "NGO-এর পূর্ণরূপ কী?",
          "explanation": "NGO-এর পূর্ণরূপ হলো Non-Governmental Organization (বেসরকারি সংস্থা)।"
        },
        {
          "label": "খ",
          "question": "দারিদ্র্যের দুষ্টচক্র বলতে কী বোঝায়?",
          "explanation": "দারিদ্র্যের দুষ্টচক্র (Vicious Circle of Poverty) বলতে এমন এক অবস্থাকে বোঝায়, যেখানে অনুন্নত দেশের জনগণ দারিদ্র্যের কারণে সারাজীবন দরিদ্রই থেকে যায়। অধ্যাপক র‍্যাগনার নার্কসের মতে, কোনো দেশ দরিদ্র কারণ সে দেশ দরিদ্র। নিম্ন আয়ের কারণে জনগণের সঞ্চয় কম হয়, ফলে বিনিয়োগ কম হয়, যা উৎপাদনকে কমিয়ে দেয়। স্বল্প উৎপাদনের কারণে আয় পুনরায় কম থাকে। এভাবে দারিদ্র্যের এই চক্রাকার আবর্তনই হলো দারিদ্র্যের দুষ্টচক্র।"
        },
        {
          "label": "গ",
          "question": "করিমের বেকারত্বের ধরন উল্লেখ করে- বিশ্লেষণ করো।",
          "explanation": "উদ্দীপকে করিমের ক্ষেত্রে 'মৌসুমি বেকারত্ব' (Seasonal Unemployment) প্রতিফলিত হয়েছে। কৃষিপ্রধান দেশে বছরের একটি নির্দিষ্ট ঋতু বা মৌসুমে কাজের সুযোগ থাকে এবং অন্য সময়ে কোনো কাজ থাকে না—এমন অবস্থাকে মৌসুমি বেকারত্ব বলে। ১. কৃষিনির্ভরতা: করিম একজন কৃষক এবং কৃষিই তার একমাত্র পেশা। বাংলাদেশের কৃষি কাজ মূলত প্রকৃতি ও ঋতুনির্ভর। ২. সময়ের সীমাবদ্ধতা: ফসল বোনা এবং কাটার সময় কৃষকের প্রচুর কাজ থাকে। কিন্তু উদ্দীপকে বলা হয়েছে, \"সারা বছর কৃষি কাজ না থাকায় সে কিছু সময় বেকার থাকে।\" ৩. প্রকৃতি: এই দুই ফসলি বা এক ফসলি জমিতে কাজের মধ্যবর্তী সময়ে করিমের মতো কৃষকদের কোনো আয় থাকে না। নির্দিষ্ট মৌসুমের বাইরে এই কর্মহীন থাকাই হলো মৌসুমি বেকারত্ব।"
        },
        {
          "label": "ঘ",
          "question": "করিমের দেশটির অর্থনৈতিক উন্নয়নে কী কী পদক্ষেপ গ্রহণ করা প্রয়োজন বলে তুমি মনে করো? আলোচনা করো।",
          "explanation": "করিমের দেশটি (যেটি একটি উন্নয়নশীল দেশ) উন্নয়নের কাঙ্ক্ষিত শিখরে পৌঁছাতে হলে কৃষি ও অবকাঠামোগত আমূল পরিবর্তন প্রয়োজন। আমার মতে নিম্নলিখিত পদক্ষেপগুলো গ্রহণ করা উচিত: ১. আধুনিকায়ন ও প্রযুক্তির ব্যবহার: করিমরা এখনও সনাতন পদ্ধতিতে চাষাবাদ করেন। এর বদলে ট্রাক্টর, পাওয়ার টিলার, উচ্চফলনশীল বীজ (HYV) এবং বৈজ্ঞানিক সেচ ব্যবস্থা নিশ্চিত করতে হবে। এতে উৎপাদন বহুগুণ বৃদ্ধি পাবে। ২. কৃষি বহুমুখীকরণ: সারা বছর শুধু ধান বা পাটের ওপর নির্ভর না করে শাকসবজি, ফলমূল, হাঁস-মুরগি পালন ও মৎস্য চাষে উদ্বুদ্ধ করতে হবে। এটি করিমের মৌসুমি বেকারত্ব দূর করতে সাহায্য করবে। ৩. মানবসম্পদ উন্নয়ন: জনসংখ্যাকে দক্ষ জনশক্তিতে রূপান্তর করতে কারিগরি শিক্ষা ও প্রশিক্ষণের ব্যবস্থা করতে হবে। শিক্ষিত ও দক্ষ কৃষক আধুনিক কৃষি প্রযুক্তির সঠিক ব্যবহার নিশ্চিত করতে পারে। ৪. কৃষিঋণ ও ভর্তুকি: মাথাপিছু আয় কম হওয়ায় কৃষকদের পক্ষে দামি সার বা বীজ কেনা কঠিন। তাই সরকারকে সহজ শর্তে কৃষিঋণ এবং সার-ডিজেলে ভর্তুকি প্রদান করতে হবে। ৫. বাজারজাতকরণ ও সংরক্ষণ: ফসলের ন্যায্যমূল্য নিশ্চিত করতে মধ্যস্বত্বভোগীদের দৌরাত্ম্য কমাতে হবে এবং গ্রামে গ্রামে কোল্ড স্টোরেজ বা হিমাগার স্থাপন করতে হবে যাতে ফসল নষ্ট না হয়। কৃষির আধুনিকায়ন এবং করিমের মতো কৃষকদের দক্ষ মানবসম্পদ হিসেবে গড়ে তুলতে পারলে দেশটির মাথাপিছু আয় বৃদ্ধি পাবে এবং দেশটি দারিদ্র্যের দুষ্টচক্র থেকে মুক্তি পাবে।"
        }
      ]
    },
    {
      "number": "10",
      "uddipok": "",
      "tag": "CB 24",
      "sub_questions": [
        {
          "label": "ক",
          "question": "সরকারি অর্থব্যবস্থা কাকে বলে?",
          "explanation": "যে অর্থব্যবস্থায় সরকারের আয়, ব্যয় ও ঋণসংক্রান্ত বিষয়গুলোর আলোচনা করা হয় তাই সরকারি অর্থব্যবস্থা।"
        },
        {
          "label": "খ",
          "question": "আবগারি শুল্ক বলতে কী বোঝায়?",
          "explanation": "দেশের অভ্যন্তরে উৎপাদিত ও ব্যবহৃত দ্রব্যের ওপর যে কর ধার্য করা হয় তাই আবগারি শুল্ক। রাজস্ব সংগ্রহ ছাড়াও বিভিন্ন ক্ষতিকর দ্রব্যের ভোগ কমানোর লক্ষ্যে আবগারি শুল্ক আরোপ করা হয়। সাধারণত দেশের অভ্যন্তরে উৎপাদিত ও ব্যবহৃত দ্রব্যের ওপর এ ধরনের কর ধার্য করা হয়। বাংলাদেশে চা, চিনি, ওষুধ, সিগারেট, দিয়াশলাই ইত্যাদি দ্রব্যের ওপর আবগারি শুল্ক ধার্য করা হয়।"
        },
        {
          "label": "গ",
          "question": "উদ্দীপকে 'ক' বাজেটটির প্রকৃতি ব্যাখ্যা করো।",
          "explanation": "উদ্দীপকে বর্ণিত 'ক' বাজেটটি একটি সুষম বাজেট। কোনো নির্দিষ্ট বছরে সরকারের প্রত্যাশিত আয় এবং সম্ভাব্য ব্যয়ের পরিমাণ সমানই হলো সুষম বাজেট। এ বাজেটে আয়ের সঙ্গে সংগতি রেখে ব্যয় ধরা হয়। এতে দেশে মুদ্রাস্ফীতি হওয়া বা দ্রব্যের দাম দ্রুত বৃদ্ধির আশঙ্কা কম থাকে। ফলে অর্থনৈতিক স্থিতিশীলতা বজায় থাকে। উদ্দীপকে বাজেটকে দুই ভাগে ভাগ করা হয়েছে। একটি অসম বাজেট এবং অন্যটিকে 'ক' দ্বারা নির্দেশ করা হয়েছে। সুতরাং, 'ক' হবে সুষম বাজেট। এ ধরনের বাজেট এ মোট আয় ও মোট ব্যয় সমান হয়। অর্থাৎ সুষম বাজেটে = মোট আয় মোট ব্যয় = ০ হয়। এ বাজেট মুদ্রাস্ফীতি নিয়ন্ত্রণ ও অর্থনৈতিক স্থিতিশীলতার জন্য উপকারী।"
        },
        {
          "label": "ঘ",
          "question": "তুমি কী মনে করো 'খ' বাজেটটি উন্নয়নশীল দেশে একটি স্বাভাবিক ঘটনা- বিশ্লেষণ করো।",
          "explanation": "উদ্দীপকে বর্ণিত 'খ' বাজেটটি হলো ঘাটতি বাজেট। ঘাটতি বাজেটে কোনো আর্থিক বছরে সরকারের প্রত্যাশিত আয় অপেক্ষা ব্যয়ের পরিমাণ বেশি হয়। এ ঘাটতি দূর করার জন্য জনসাধারণের কাছ থেকে ঋণ, নতুন অর্থ সৃষ্টি, বৈদেশিক ঋণ ও অনুদান গ্রহণ করা হয়। উন্নয়নশীল দেশের জন্য ঘাটতি বাজেট প্রণয়ন করা সমর্থনযোগ্য। উদ্দীপকে বাজেটের প্রকারভেদ দেখানো হয়েছে। বাজেটকে প্রাথমিকভাবে দুই ভাগে ভাগ করা হয়েছে। এরপর অসম বাজেটকে উদ্বৃত্ত বাজেট ও ঘাটতি বাজেটে ভাগ করা হয়েছে। কিন্তু এখানে শুধু উদ্বৃত্ত বাজেট উল্লেখ করা হয়েছে। অন্যটি 'খ' দ্বারা নির্দেশ করা হয়েছে। সুতরাং, 'খ' হবে ঘাটতি বাজেট। উন্নয়নশীল দেশগুলোতে সরকারের দেশ পরিচালনার ব্যয় অনেক। 'কর থেকে প্রাপ্ত রাজস্ব' দিয়ে এ ব্যয় মেটানো সম্ভব নয়। তাছাড়া রয়েছে দ্রুত অর্থনৈতিক উন্নয়নের জন্য বিপুল উন্নয়ন প্রকল্পের ব্যয়ভার। এটি সরকারি রাজস্ব আয় দ্বারা পূরণ করা সম্ভব হয় না। এক্ষেত্রে 'সরকার ঘাটতি বাজেট প্রণয়ন করে। এছাড়াও প্রাকৃতিক সম্পদের পরিপূর্ণ ব্যবহার নিশ্চিত করা, কর্মসংস্থান বৃদ্ধি এবং মাথাপিছু আয় ও জনগণের জীবনযাত্রার মান বৃদ্ধির স্বার্থে ঘাটতি বাজেট প্রণয়ন মঙ্গলজনক। তাই বলা যায় ঘাটতি 'বাজেটটি উন্নয়নশীল দেশে একটি স্বাভাবিক ঘটনা।"
        }
      ]
    },
    {
      "number": "11",
      "uddipok": "সিলেটের নাইজুল সাহেব বাঁশ ও বেত দিয়ে ঝুড়ি, মোড়া, পাটি, মাদুরসহ হস্তশিল্পজাত দ্রব্য' তৈরি করেন। এ কাজে বাড়ির সকলে তাকে সহযোগিতা করেন। তার তৈরি দ্রব্যের চাহিদা দেশে-বিদেশে ব্যাপক বৃদ্ধি পাচ্ছে।",
      "tag": "CB 24",
      "sub_questions": [
        {
          "label": "ক",
          "question": "শিল্প কাকে বলে?",
          "explanation": "একই ধরনের পণ্য বা সেবা উৎপাদনে নিয়োজিত সকল উৎপাদনকারী প্রতিষ্ঠানের বা ফার্মের সমষ্টিকে অর্থনীতিতে শিল্প বলা হয়। যেমন: তৈরি পোশাক শিল্প, চিনি শিল্প।"
        },
        {
          "label": "খ",
          "question": "EPZ কী? ব্যাখ্যা করো।",
          "explanation": "EPZ-এর পূর্ণরূপ হলো Export Processing Zone বা রপ্তানি প্রক্রিয়াকরণ এলাকা। এটি সরকারের বিশেষায়িত এলাকা যেখানে দেশি-বিদেশি বিনিয়োগ আকর্ষণের জন্য কর রেয়াতসহ বিভিন্ন বাণিজ্যিক সুযোগ-সুবিধা প্রদান করা হয়। EPZ মূলত রপ্তানিমুখী শিল্পায়নকে ত্বরান্বিত করতে এবং নতুন কর্মসংস্থান সৃষ্টির মাধ্যমে বেকারত্ব দূর করতে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "নাইজুল সাহেবের শিল্পটি কোন ধরনের? বিশ্লেষণ করো।",
          "explanation": "উদ্দীপকের নাইজুল সাহেবের শিল্পটি হলো কুটির শিল্প। বাংলাদেশের শিল্প কাঠামোর অন্যতম গুরুত্বপূর্ণ অংশ হলো কুটির শিল্প। সাধারণত যে শিল্পে পরিবারের সদস্যরা মিলে সামান্য মূলধনের মাধ্যমে স্থানীয় কাঁচামাল ব্যবহার করে নিজ বাড়িতে পণ্য উৎপাদন করে, তাকে কুটির শিল্প বলে। নাইজুল সাহেবের শিল্পের বৈশিষ্ট্য: পারিবারিক শ্রম: উদ্দীপকে বলা হয়েছে, নাইজুল সাহেবের হস্তশিল্পের কাজে তার বাড়ির সকলে তাকে সহযোগিতা করেন, যা কুটির শিল্পের প্রধান বৈশিষ্ট্য। পণ্যের ধরন: বাঁশ ও বেতের ঝুড়ি, মোড়া, পাটি বা হস্তশিল্পজাত দ্রব্য সাধারণত কুটির শিল্পের আওতাভুক্ত পণ্য। কাঁচামালের সহজলভ্যতা: তিনি স্থানীয় কাঁচামাল (বাঁশ ও বেত) ব্যবহার করছেন। চাহিদা: বর্তমানে দেশে-বিদেশে পরিবেশবান্ধব ও টেকসই হস্তশিল্পের ব্যাপক চাহিদা বৃদ্ধি পাওয়ায় নাইজুল সাহেবের মতো উদ্যোক্তারা সফল হচ্ছেন।"
        },
        {
          "label": "ঘ",
          "question": "উদ্দীপকে উল্লিখিত খাতসহ শিল্প খাঁতের আর কোন কোন উপখাত উন্নয়নের মাধ্যমে আমাদের দেশের দ্রুত উন্নয়ন সম্ভব? মতামত দাও।",
          "explanation": "উদ্দীপকের কুটির শিল্প বা উৎপাদনশীল শিল্পের পাশাপাশি শিল্প খাতের অন্যান্য উপখাতগুলোর সমন্বিত উন্নয়নই বাংলাদেশের দ্রুত অর্থনৈতিক সমৃদ্ধি নিশ্চিত করতে পারে। বাংলাদেশের শিল্প খাতকে মূলত চারটি প্রধান উপখাতে ভাগ করা যায়: ১. খনিজ ও খনন। ২. উৎপাদনশীল শিল্প (বৃহৎ, মাঝারি ও ক্ষুদ্র শিল্প)। ৩. বিদ্যুৎ, গ্যাস ও পানি সরবরাহ। ৪. নির্মাণ শিল্প। দ্রুত উন্নয়নের জন্য প্রয়োজনীয় উপখাতসমূহ: উৎপাদনশীল শিল্প (পোশাক ও প্রক্রিয়াজাতকরণ): তৈরি পোশাক শিল্প আমাদের রপ্তানি আয়ের প্রধান উৎস। পাশাপাশি কৃষি পণ্যের প্রক্রিয়াজাতকরণ (যেমন: আখের চিনি বা ফলের রস) শিল্প উন্নত করলে কৃষি ও শিল্পের পারস্পরিক বন্ধন মজবুত হবে। খনিজ ও জ্বালানি: শিল্পায়নের প্রাণ হলো জ্বালানি। প্রাকৃতিক গ্যাস ও খনিজ সম্পদের যথাযথ উত্তোলন ও বিদ্যুৎ উৎপাদন বৃদ্ধি করতে পারলে শিল্প কারখানার উৎপাদন খরচ কমবে। নির্মাণ ও অবকাঠামো: রাস্তাঘাট, সেতু ও আধুনিক কারখানা নির্মাণ শিল্পে গতি আনলে বিদেশি বিনিয়োগ (FDI) বৃদ্ধি পাবে। কুটির ও হস্তশিল্প: নাইজুল সাহেবের মতো ক্ষুদ্র উদ্যোক্তাদের সহজ শর্তে ঋণ ও প্রশিক্ষণ দিলে গ্রামীণ দারিদ্র্য বিমোচন হবে এবং বৈদেশিক মুদ্রা অর্জিত হবে। শুধুমাত্র একটি উপখাতের ওপর নির্ভর না করে বিদ্যুৎ ও জ্বালানি খাতের উন্নয়ন এবং কুটির শিল্পের প্রসারের মাধ্যমে উৎপাদনশীলতা বাড়াতে পারলে বাংলাদেশ অচিরেই 'উন্নত দেশের' কাতারে পৌঁছাবে।"
        }
      ]
    }
  ]
}