{
  "title": "রাজশাহী বোর্ড ২০২৪",
  "subtitle": "অর্থনীতি (11)",
  "questions": [
    {
      "number": "1",
      "uddipok": "মি. মাহমুদ ব্যবসায়িক উদ্দেশ্যে 'ক' নামক দেশে গমন করেন। সেখানে তিনি লক্ষ করেন যে, সকল সম্পদ ও উৎপাদনের প্রতিষ্ঠানগুলোর মালিক হলো সরকার। অপরদিকে তার নিজের দেশের অর্থব্যবস্থায় সম্পদ ও উৎপাদনের উপাদানগুলোর ওপর ব্যক্তিপত ও সরকারি উদ্যোগ বিদ্যমান।",
      "tag": "RB 24",
      "sub_questions": [
        {
          "label": "ক",
          "question": "অ্যাডাম স্মিথ প্রদত্ত অর্থনীতির সংজ্ঞাটি লেখো।",
          "explanation": "আধুনিক অর্থনীতির জনক অ্যাডাম স্মিথের মতে, \"অর্থনীতি হলো এমন একটি বিজ্ঞান যা জাতিসমূহের সম্পদের স্বরূপ ও কারণ অনুসন্ধান করে।\" (Economics is an inquiry into the nature and causes of the wealth of nations.)"
        },
        {
          "label": "খ",
          "question": "মানুষ প্রণোদনায় সাড়া দেয় কেন?",
          "explanation": "মানুষ মূলত নিজের ব্যক্তিগত লাভ-ক্ষতি বিচার করে সিদ্ধান্ত গ্রহণ করে বলে প্রণোদনায় সাড়া দেয়। অর্থনীতিতে মানুষ সবসময় যৌক্তিক আচরণ করার চেষ্টা করে। যখন কোনো কাজের জন্য পুরস্কার বা অতিরিক্ত লাভের (যেমন: বোনাস বা দাম হ্রাস) সম্ভাবনা থাকে, তখন মানুষ সেই কাজটি বেশি করে। আবার যেখানে শাস্তির ভয় বা লোকসানের (যেমন: জরিমানা বা উচ্চ কর) সম্ভাবনা থাকে, মানুষ সেখান থেকে দূরে থাকে। এই সুবিধা বা অসুবিধার পরিবর্তনই মানুষকে কাজ করতে উৎসাহিত বা নিরুৎসাহিত করে।"
        },
        {
          "label": "গ",
          "question": "উদ্দীপকে ইঙ্গিতকৃত 'ক' দেশের অর্থব্যবস্থা ব্যাখ্যা করো।",
          "explanation": "উদ্দীপকে বর্ণিত 'ক' দেশের অর্থব্যবস্থাটি হলো সমাজতান্ত্রিক বা নির্দেশমূলক (Socialistic/Command) অর্থব্যবস্থা। যে অর্থব্যবস্থায় উৎপাদনের উপকরণসমূহের ওপর কোনো ব্যক্তিগত মালিকানা থাকে না এবং সকল অর্থনৈতিক সিদ্ধান্ত (কী উৎপাদন করা হবে, কীভাবে হবে) কেন্দ্রীয় কর্তৃপক্ষের বা সরকারের মাধ্যমে পরিচালিত হয়, তাকে সমাজতান্ত্রিক অর্থব্যবস্থা বলে। 'ক' দেশের অর্থব্যবস্থার স্বরূপ: রাষ্ট্রীয় মালিকানা: মি. মাহমুদ লক্ষ করেন যে সেখানে সকল সম্পদ ও উৎপাদন প্রতিষ্ঠানের মালিক হলো সরকার। এটি সমাজতন্ত্রের প্রধান বৈশিষ্ট্য। ব্যক্তিগত মুনাফার অনুপস্থিতি: এখানে ব্যক্তিগত লাভের উদ্দেশ্যে কেউ কোনো উদ্যোগ নিতে পারে না; বরং জনগণের প্রয়োজন অনুযায়ী উৎপাদন করা হয়। কেন্দ্রীয় পরিকল্পনা: বাজার চাহিদা বা যোগান নয়, বরং সরকার একটি কেন্দ্রীয় পরিকল্পনার মাধ্যমে পুরো অর্থনীতি নিয়ন্ত্রণ করে। শোষণহীন সমাজ: এই ব্যবস্থায় সম্পদের সুষম বণ্টন নিশ্চিত করার মাধ্যমে ধনী-দরিদ্রের বৈষম্য কমানোর চেষ্টা করা হয়।"
        },
        {
          "label": "ঘ",
          "question": "তুমি কি মনে করো যে,মি. মাহমুদের নিজের দেশের অর্থব্যবস্থা একটি উত্তম অর্থ ব্যবস্থা? যুক্তিসহ বিশ্লেষণ করো।",
          "explanation": "উদ্দীপকের তথ্য অনুযায়ী মি. মাহমুদের নিজের দেশের অর্থব্যবস্থাটি হলো মিশ্র (Mixed) অর্থব্যবস্থা, যেখানে ব্যক্তিগত ও সরকারি উদ্যোগের সহাবস্থান রয়েছে। আমি মনে করি, বর্তমান বিশ্বের প্রেক্ষাপটে মিশ্র অর্থব্যবস্থা একটি অত্যন্ত উত্তম ও কার্যকর অর্থব্যবস্থা। মিশ্র অর্থব্যবস্থা মূলত ধনতন্ত্র ও সমাজতন্ত্রের নেতিবাচক দিকগুলো পরিহার করে উভয়ের ইতিবাচক দিকগুলোর সমন্বয় ঘটায়। আমার মতামতের সপক্ষে যুক্তি: ১. ব্যক্তিগত উদ্যোগ ও কর্মদক্ষতা: এখানে মাহমুদের মতো সাধারণ মানুষ ব্যক্তিগত উদ্যোগে ব্যবসা বা শিল্প কারখানা স্থাপন করতে পারে। এতে প্রতিযোগিতার সৃষ্টি হয় এবং পণ্যের গুণমান বৃদ্ধি পায়। ২. সামাজিক নিরাপত্তা: ব্যক্তিগত খাতের পাশাপাশি সরকারি খাতও সক্রিয় থাকে। ফলে সরকার জনকল্যাণমূলক কাজ যেমন—বিনামূল্যে শিক্ষা, স্বাস্থ্যসেবা এবং ভর্তুকি প্রদানের মাধ্যমে দরিদ্র জনগোষ্ঠীর মৌলিক চাহিদা নিশ্চিত করতে পারে। ৩. একচেটিয়া আধিপত্য রোধ: ধনতান্ত্রিক ব্যবস্থায় অনেক সময় বড় কোম্পানিগুলো বাজার দখল করে নেয়। কিন্তু মিশ্র ব্যবস্থায় সরকার আইন ও তদারকির মাধ্যমে বাজার নিয়ন্ত্রণ করে ভোক্তার স্বার্থ রক্ষা করতে পারে। ৪. সম্পদের সুষম বণ্টন: উচ্চ আয়ের মানুষের ওপর প্রগতিশীল কর আরোপ করে এবং সেই অর্থ দরিদ্রদের কল্যাণে ব্যয় করে সরকার আয় বৈষম্য কমিয়ে আনতে পারে। ৫. অর্থনৈতিক স্থিতিশীলতা: মুদ্রাস্ফীতি বা মন্দার সময় সরকার সরাসরি হস্তক্ষেপে বাজার পরিস্থিতি নিয়ন্ত্রণ করতে পারে, যা একটি স্থিতিশীল অর্থনীতির জন্য জরুরি। যদিও কোনো অর্থব্যবস্থাই শতভাগ ত্রুটিমুক্ত নয়, তবুও ব্যক্তিগত স্বাধীনতা এবং সামাজিক ন্যায়বিচারের মধ্যে ভারসাম্য রক্ষা করার কারণে মিশ্র অর্থব্যবস্থাই অধিকাংশ উন্নয়নশীল ও উন্নত দেশের কাছে গ্রহণযোগ্য। এটি একদিকে যেমন উদ্ভাবন ও উন্নয়নকে উৎসাহিত করে, অন্যদিকে সাধারণ মানুষের শোষণমুক্ত জীবন নিশ্চিত করে। তাই মি. মাহমুদের নিজের দেশের এই মিশ্র ব্যবস্থাটি সত্যিই একটি উত্তম অর্থনৈতিক কাঠামো।"
        }
      ]
    },
    {
      "number": "2",
      "uddipok": "মি. ইলিয়াছ তার সন্তানকে একটি অর্থনৈতিক বিষয়ের ধারণা দিতে গিয়ে বলেন যে, তোমার মা-এর কাছ থেকে প্রাপ্ত সেবা আর পেশাদার নার্স থেকে প্রাপ্ত সেবা দুইটির মধ্যে পার্থক্য আছে। অপরদিকে তিনি তার সন্তানকে জানান যে, বাংলাদেশের মানুষের কর্মসংস্থানের দিক থেকে সবচেয়ে বড় খাতে দেশের শ্রমশক্তির প্রায় ৪০.৬২% শ্রমিক নিয়োজিত।",
      "tag": "RB 24",
      "sub_questions": [
        {
          "label": "ক",
          "question": "অবাধলভ্য দ্রব্য কাকে বলে?",
          "explanation": "যেসব দ্রব্য বিনামূল্যে পাওয়া যায় তাকে অবাধলভ্য দ্রব্য বলে।"
        },
        {
          "label": "খ",
          "question": "সুযোগ ব্যয় কাকে বলে? বুঝিয়ে লেখো।",
          "explanation": "কোনো একটি জিনিসের জন্য অন্যটি ত্যাগ করতে হয়, এই ত্যাগকৃত পরিমাণই সুযোগ ব্যয়। পণ্য নির্বাচন সমস্যা থেকেই সুযোগ ব্যয় ধারণার উদ্ভব। সুযোগ ব্যয়কে দুটি দ্রব্যের পারস্পরিক বিনিময়ও বলা হয়। উদাহরণস্বরূপ- এক বিঘা জমিতে ধান চাষ করলে দশ কুইন্টাল ধান উৎপাদন করা যায়। আবার পাট চাষ করলে পাঁচ কুইন্টাল পাট উৎপাদন করা যায়। এক্ষেত্রে দশ কুইন্টাল ধানের সুযোগ ব্যয় হলো পাঁচ কুইন্টাল পাট।"
        },
        {
          "label": "গ",
          "question": "উদ্দীপকের প্রথম অংশে ইঙ্গিতকৃত বিষয়টির বৈশিষ্ট্যগুলো ব্যাখ্যা করো।",
          "explanation": "উদ্দীপকের প্রথম অংশে ইঙ্গিতকৃত বিষয়টি হলো অ-অর্থনৈতিক ও অর্থনৈতিক কর্মকাণ্ড। যেসব কাজের মাধ্যমে অর্থ উপার্জন হয় না এবং তা জীবনধারণের জন্য ব্যয় করা যায় না তা-ই অ-অর্থনৈতিক কাজ। অর্থাৎ অ-অর্থনৈতিক কাজ মানুষের অভাব পূরণ করলেও অর্থ উপার্জনে ভূমিকা রাখে না। আবার, মানুষ জীবিকা সংগ্রহের জন্য যে কাজ করে তাকে অর্থনৈতিক কাজ বলে। অর্থাৎ অর্থনৈতিক কর্মকাণ্ডের মাধ্যমে মানুষ অর্থ উপার্জন এবং জীবনধারণের জন্য তা ব্যয় করে। উদ্দীপকে মি. ইলিয়াছ তার সন্তানকে বলেন, তোমার মায়ের কাছে থেকে প্রাপ্ত সেবা আর পেশাদার নার্স থেকে প্রাপ্ত সেবা দুটির পার্থক্য রয়েছে। অর্থাৎ মি. ইলিয়াছের স্ত্রী যেসব কাজ করেন তা সংসারের অভাব পূরণ করে, কিন্তু তা থেকে কোনো, উপার্জন হয় না। তাই তার কাজ অঅর্থনৈতিক কাজ। অন্যদিকে, একজন পেশাদার নার্স সেবা প্রদান করে অর্থের বিনিময়ে, তাই পেশাদার নার্সের সেবা অর্থনৈতিক কাজ।"
        },
        {
          "label": "ঘ",
          "question": "\"উদ্দীপকের দ্বিতীয়াংশে ইঙ্গিতকৃত খাতটি বাংলাদেশের প্রধান অর্থনৈতিক সম্পদ\"- উদ্ভিটি বিশ্লেষণ করে মতামত দাও।",
          "explanation": "উদ্দীপকের দ্বিতীয়াংশে ইঙ্গিতকৃত খাতটি হলো কৃষিখাত। বাংলাদেশ একটি কৃষিপ্রধান দেশে। এদেশের বিস্তৃত এলাকা জুড়ে রয়েছে পলিসমৃদ্ধ উর্বর কৃষিজমি। জমির উর্বরতা, অনুকূল আবহাওয়া, বৃষ্টিপাত, নদ-নদী প্রভৃতি কৃষি উৎপাদনের সহায়ক। ২০১৬-১৭ অর্থবছরের শ্রমশক্তি জরিপ অনুযায়ী, দেশের মোট শ্রমশক্তির ৪০.৬২ শতাংশ কৃষিতে নিয়োজিত। উদ্দীপকে মি. ইলিয়াছ তার সন্তানকে জানান যে, বাংলাদেশের মানুষের কর্মসংস্থানের দিক দিয়ে সবচেয়ে বড় খাতে শ্রমশক্তির ৪০.৬২% নিয়োজিত। অর্থাৎ মি. ইলিয়াছ বাংলাদেশের কৃষিখাতকে ইঙ্গিত করেছেন। বাংলাদেশের অর্থনীতি হলো কৃষিনির্ভর। বিভিন্নভাবে কৃষিখাত বাংলাদেশের অর্থনৈতিক উন্নয়নে গুরুত্বপূর্ণ ভূমিকা পালন করে। কৃষিনির্ভর বাংলাদেশের অর্থনৈতিক প্রবৃদ্ধি কৃষিখাতের উন্নয়নের ওপর নির্ভরশীল। খাদ্য নিরাপত্তা, দারিদ্র্য বিমোচন, জীবনযাত্রার মান উন্নয়ন, কর্মসংস্থান বৃদ্ধি ইত্যাদি কৃষির সাথে সরাসরি জড়িত। আমাদের দেশের শতকরা প্রায় ৬৩ ভাগ লোক প্রত্যক্ষ বা পরোক্ষভাবে কৃষির ওপর নির্ভরশীল। আবার খাদ্যের জোগানও কৃষিখাত থেকেই আসে। এছাড়া জনগণের প্রাণিজ আমিষের ক্রমবর্ধমান চাহিদা পূরণ, শিল্পের কাঁচামাল সরবরাহ এবং শিল্পজাত দ্রব্যের বাজার সৃষ্টি ইত্যাদি ক্ষেত্রে - কৃষিখাত গুরুত্বপূর্ণ ভূমিকা পালন করছে। তাই বলা যায়, কৃষিখাতটি হলো বাংলাদেশের প্রধান অর্থনৈতিক খাত।"
        }
      ]
    },
    {
      "number": "3",
      "uddipok": "নিচের সূচিটি লক্ষ করো এবং প্রশ্নগুলোর উত্তর দাও: দ্রব্যের দাম (টাকায়) জোগানের পরিমাণ (একক) ১০০.০০ ১০০০ ১৫০.০০ ২০০০ ২০০.০০ ৩০০০ ২৫০.০০ ৪০০০",
      "tag": "RB 24",
      "sub_questions": [
        {
          "label": "ক",
          "question": "উপযোগ কাকে বলে?",
          "explanation": "কোনো দ্রব্যের অভাব পূরণের ক্ষমতাকে অর্থনীতিতে উপযোগ বলে।"
        },
        {
          "label": "খ",
          "question": "চাহিদা বিধি বলতে কী বোঝায়? ব্যাখ্যা করো।",
          "explanation": "দ্রব্যের দাম ও চাহিদার পরিমাণের বিপরীতমুখী সম্পর্ক যে বিধির সাহায্যে প্রকাশ করা হয় তাকে চাহিদাবিধি বলে অন্যান্য অবস্থা অপরিবর্তিত থেকে কোনো নির্দিষ্ট সময়ে দ্রব্যের দাম কমলে চাহিদার পরিমাণ বাড়ে। আবার দাম বাড়লে চাহিদার পরিমাণ কমে। এক্ষেত্রে, দ্রব্যের দাম ও চাহিদার পরিমাণের সাথে বিপরীতমুখী সম্পর্ক বিদ্যমান। এরূপ বিপরীত মুখী সম্পর্কই হলো চাহিদাবিধি।"
        },
        {
          "label": "গ",
          "question": "উদ্দীপকের সূচি থেকে একটি জোগান রেখা অঙ্কন করে ব্যাখ্যা করো।",
          "explanation": "জোগানসূচির পরিমাপগুলোকে চিত্রে উপস্থাপনের মাধ্যমে জোগানরেখা পাওয়া যায়। কোনো দ্রব্যের দাম বাড়লে জোগানের পরিমাণ বাড়ে। দাম কমলে জোগানের পরিমাণ কমে। দাম পরিবর্তনের ফলে জোগানের পরিমাণের এ সমমুখী পরিবর্তনকে জোগানবিধি বলে। আর এই জোগানবিধি চিত্রের মাধ্যমে দেখানো হলে তা জোগানরেখা। অর্থাৎ, জোগানরেখা মূলত জোগানবিধির জ্যামিতিক প্রকাশ। উদ্দীপকের জোগানুসূচি থেকে জোগানরেখা অঙ্কন করা হলো- চিত্রে OX অক্ষে জোগানের পরিমাণ এবং OY অক্ষে দ্রব্যের দাম নির্দেশ করা হয়েছে। দ্রব্যের দাম ১০০ টাকা হলে জোগানের পরিমাণ ১০০০ একক। যা চিত্রে a বিন্দু দ্বারা দেখানো হয়েছে। দাম বেড়ে ১৫০, ২০০ ও ২৫০ টাকা হলে দ্রব্যের জোগান বেড়ে যথাক্রমে ২০০০, ৩০০০ ও ৪০০০ একক হয়। এগুলো চিত্রে যথাক্রমে b, c ও d বিন্দু দ্বারা দেখানা হয়েছে। প্রাপ্ত বিন্দুগুলো যোগ করলেই পাওয়া যাবে SS' জোগানরেখা। দামের সাথে জোগানের পরিমাণের সম্পর্ক সমমুখী হওয়ায় অঙ্কিত জোগানরেখাটি বাম থেকে ডানদিকে ঊর্ধ্বগামী হয়েছে।"
        },
        {
          "label": "ঘ",
          "question": "অন্যান্য অবস্থা (উপকরণ, দাম, প্রযুস্তি) পরিবর্তিত হলে জোগান বিধি ও জোগানরেখাটি কি পরিবর্তন হবে? বিশ্লেষণ করো।",
          "explanation": "হ্যাঁ, অন্যান্য অবস্থা তথা উপকরণের দাম ও প্রযুক্তি পরিবর্তিত হলে জোগানবিধি ও জোগানরেখার পরিবর্তন হবে। সাধারণত কোনো দ্রব্যের দাম ও জোগানের পরিমাণের মধ্যে সমমুখী সম্পর্ক নির্দেশক রেখাই জোগানরেখা। যেখানে জোগানরেখা সবসময় দ্রব্যের দামের ওপর নির্ভর করে না। দাম ছাড়াও উপকরণের দাম, সময়, প্রযুক্তি, সম্পর্কিত দ্রব্যের দাম ইত্যাদি পরিবর্তন হলে জোগানরেখাও পরিবর্তিত হয়। এটি জোগানবিধির ব্যতিক্রম। উদ্দীপকে দ্রব্যের দার্মের বিপরীতে জোগানের পরিমাণ উল্লেখ করা হয়েছে। দ্রব্যের দাম যখন ১০০, ১৫০, ২০০ ও ২৫০ টাকা, তখন জোগানের পরিমাণ যথাক্রমে ১০০০, ২০০০, ৩০০০ ও ৪০০০ একক। অর্থাৎ দ্রব্যের দামের সাথে জোগানের পরিমাণের সম্পর্ক সমমুখী। তাই জোগানরেখা বাম থেকে ডানদিকে ঊর্ধ্বমুখী হয়। কিন্তু উপকরণের দাম ও প্রযুক্তি পরিরর্তিত হলে জোগানরেখার ধরন পরিবর্তিত হবে। জোগানের নির্ধারকসমূহের পরিবর্তন বা ব্যতিক্রম ঘটলে জোগানবিধি ও জোগানরেখার পরিবর্তন ঘটে। দ্রব্যের দাম বাড়লেও দ্রব্যের জোগানের পরিমাণ বৃদ্ধি পায় না। কারণ এক্ষেত্রে উপকরণের দাম বাড়লে জোগান হ্রাস পায়। এছাড়াও দ্রব্যের দাম স্থির থেকে অন্যান্য নির্ধারকসমূহ পরিবর্তন হলে জোগানরেখা কখনো ডানদিকে স্থানান্তর হয়। আবার কখনো বামদিকে স্থানান্তর হয়। তাই 'বলা যায়, জোগানবিধির ব্যতিক্রম ঘটলে জোগানরেখায় পরিবর্তন হয়।"
        }
      ]
    },
    {
      "number": "4",
      "uddipok": "দৃশ্যকল্প-১: মি. আল আমিনের একটি মিষ্টির দোকান ও কারখানা আছে। সেখানে ৩০ জন কর্মচারী কাজ করে। কর্মচারীদের মধ্যে শ্রমবিন্যাস এবং তার দক্ষ নেতৃত্বে প্রতি বছর প্রচুর লাভ হয়। দৃশ্যকল্প-২: মি. আসগর তার ১ বিঘা ধানক্ষেতে সার প্রয়োগ বৃদ্ধি করে উৎপাদন বৃদ্ধি পায়। বছর সার উৎপাদন ১ম বছর ১ বস্তা ১০ মণ ২য় বছর ২ বস্তা ২৪ মণ ৩য় বছর ৩ বস্তা ৩৬ মণ ৪র্থ বছর ৪ বস্তা ৪২ মণ",
      "tag": "RB 24",
      "sub_questions": [
        {
          "label": "ক",
          "question": "ভূমি কাকে বলে?",
          "explanation": "উৎপাদনে সাহায্য করে এমন সব প্রাকৃতিক সম্পদকে ভূমি বলে।"
        },
        {
          "label": "খ",
          "question": "সময়গত উপযোগ ব্যাখ্যা করো।",
          "explanation": "কোনো দ্রব্যের উপযোগ সময়ের ব্যবধানে বাড়লে সময়গত উপযোগ সৃষ্টি হয়। কোনো কোনো ক্ষেত্রে'সময়ের ব্যবধানে অনেক দ্রব্যের উৎপাদন না বাড়লেও উপযোগ' বাড়ে। এভাবে কোনো দ্রব্যের উপযোগ বৃদ্ধি পাওয়াকে সময়গত উপযোগ বলে। যেমন- পৌষ-মাঘ মাসে ধানের মৌসুমে ফলন বেশি হয়। এই সময় আবার ধানের দাম কম থাকে। এসব ধান মজুদ করে ভাদ্র-আশ্বিন মাসে বিক্রি করলে দাম বেশি পাওয়া যায়। এখানে ধানের উৎপাদন হ্রাস বা বৃদ্ধি না পেলেও মূল্য বৃদ্ধি, পেয়েছে। এই মূল্য বৃদ্ধিকে সময়গত উপযোগ বলা হয়।"
        },
        {
          "label": "গ",
          "question": "দৃশ্যকল্প-২ এর ইভিতকৃত বিধিটি ব্যাখ্যা করো।",
          "explanation": "দৃশ্যকল্প-২ এ অর্থনীতির ক্রমহ্রাসমান প্রান্তিক উৎপাদন বিধি ইজিত করেছে। উৎপাদন প্রক্রিয়ার উৎপাদন কৌশল ও অন্যান্য উপকরণ স্থির রেখে একটি উপকরণ বাড়ানো হলে মোট উৎপাদন বাড়ে। তবে প্রাথমিকভাবে মোট উৎপাদন ক্রমবর্ধমান হারে বাড়ে। এক পর্যায়ে উপকরণ আরও বৃদ্ধি করলে মোট উৎপাদন ক্রমহ্রাসমান হারে বাড়ে। ফলে প্রান্তিক উৎপাদন ক্রমশ কমতে থাকে। প্রান্তিক উৎপাদন কমার এই প্রক্রিয়াই ক্রমহ্রাসমান প্রান্তিক উৎপাদনবিধি। উদ্দীপকে দৃশ্যকল্প-২ সূচিতে ১ বিঘা জমিতে সার প্রয়োগ বৃদ্ধি করে উৎপাদন বৃদ্ধি পেয়েছে। সূচিতে দেখা যায় ১ বস্তা সার প্রয়োগ করে ১০ মণ ধান উৎপাদন করা যায়। এক্ষেত্রে প্রান্তিক উৎপাদনও ১০ মণ। আবার ২য় বস্তা সারের মোট উৎপাদন ২৪ মণ। এক্ষেত্রে প্রান্তিক উৎপাদন ২৪, ১০ = ১৪ মণ। একইভাবে ৩ বস্তা ও ৪ বস্তা সার প্রয়োগ করে মোট উৎপাদন হয় যথাক্রমে ৩৬ মণ ও ৪২ মণ। এ সময় প্রান্তিক উৎপাদন হয় যথাক্রমে ১২ মণ ও ৬ মণ। অর্থাৎ সার প্রয়োগ ক্রমান্বয়ে বাড়ানো হলেও মোট উৎপাদন হ্রাস পেয়েছে। এটি ক্রমহ্রাসমান প্রান্তিক উৎপাদনবিধির সাথে সাদৃশ্যপূর্ণ। তাই বলা যায়, দৃশ্যকল্প-১ এ ক্রমহ্রাসমান প্রান্তিক উৎপাদনবিধি প্রকাশ পেয়েছে।"
        },
        {
          "label": "ঘ",
          "question": "মি. আল আমিনের মতো দক্ষ উদ্যোক্তা সৃষ্টি করতে পারলে দেশের অর্থনৈতিক উন্নয়ন ত্বরান্বিত হবে- উদ্দীপকের আলোকে বিশ্লেষণ করো।",
          "explanation": "মি. আল আমিনের মতো সংগঠকের কর্মদক্ষতার জন্যই দেশ অার্থনৈতিকভাবে এগিয়ে যায়। যে ব্যক্তি মুনাফার উদ্দেশ্যে উৎপাদনের সব উপকরণকে একত্রীকরণ করে উৎপাদন কার্য পরিচালনা করেন, তাকে সংগঠক বলে। সংগঠকের যোগ্যতা ও গুণাবলির ওপর সংগঠনের সফলতা বা বিফলতা নির্ভর করে। আর সংগঠন সফল হলে পুরো অর্থনীতির ওপর ইতিবাচক প্রভাব পড়ে। উদ্দীপকে দৃশ্যকল্প-১ এ মি.আল আমিনের একটি মিষ্টির দোকান ও কারখানা আছে। সেখানে ৩০ জন কর্মচারী কাজ করে। তিনি তার উৎপাদন কার্য সঠিকভারে পরিচালনার 'জন্য কর্মচারীদের মধ্যে শ্রমবিন্যাস করেছেন। ফলে প্রতি বছর তার প্রচুর মুনাফা অর্জন হয়। অর্থাৎ তার সাংগঠনিক কার্যক্রমে দক্ষ নেতৃত্বের প্রকাশ পেয়েছে। তার মতো প্রতিটি সংগঠক যদি প্রতিটি ক্ষেত্রে উৎপাদন প্রক্রিয়াকে সচল রাখতে পারে তবে দেশ অর্থনৈতিকভাবে এগিয়ে যাবে। উদ্ভাবনী শক্তির অধিকারী ব্যক্তিরা ঋতুন নতুন কাজের ক্ষেত্র তৈরি করে বহুলোকের কর্মসংস্থানের ব্যবস্থা করেন। এর ফলে যেমন বেকারত্ব দূর হয়, অর্থ উপার্জন হয় তেমনি দেশের মোট উৎপাদন বৃদ্ধি পায়। ফলে জনগণের জীবনযাত্রার মান উন্নত হয়। এছাড়া উদ্বৃত্ত উৎপাদিত পণ্য বিদেশে'রপ্তানি করে প্রচুর বৈদেশিক মুদ্রা অর্জন করতে পারেন! ফলে দেশের সার্বিক উন্নয়ন গতিশীল হয়। তাই বলা যায়, মি. আল আমিনের মতো দক্ষ উদ্যোন্তা সৃষ্টি করতে পারলে দেশের অর্থনীতির জন্য সুফল বয়ে আনবে।"
        }
      ]
    },
    {
      "number": "5",
      "uddipok": "মি. ইব্রাহিম এমন একটি বাজারে তার প্রয়োজনীয় পণ্য ক্রয় করতে যান সেখানে অনেক ক্রেতা-বিক্রেতার উপস্থিতি, বাজারে বিবেচিত পণ্য একই গুণসম্পন্ন এবং তার মতো সবাই পণ্যের দাম সম্পর্কে পুরোপুরি অবহিত। অপরদিকে মি. মনির এমন একটি পণ্য ক্রয় করেন, যা সমগ্র দেশে একটি ফার্ম-ই উৎপাদন করে।",
      "tag": "RB 24",
      "sub_questions": [
        {
          "label": "ক",
          "question": "বাজার কী?",
          "explanation": "অর্থনীতিতে বাজার বলতে কোনো নির্দিষ্ট স্থানকে বোঝায় না, বরং এক বা একাধিক পণ্যকে বোঝায় যা ক্রেতা ও বিক্রেতার মধ্যে প্রত্যক্ষ বা পরোক্ষ দরকষাকষির মাধ্যমে একটি নির্দিষ্ট দামে কেনাবেচা হয়।"
        },
        {
          "label": "খ",
          "question": "অতি স্বল্পকালীন বাজার বলতে কী বোঝায়?",
          "explanation": "অতি স্বল্পকালীন বাজার বলতে এমন একটি সময়কালকে বোঝায় (সাধারণত কয়েক ঘণ্টা বা একদিন), যেখানে কোনো পণ্যের চাহিদা পরিবর্তন হলেও সময়ের অভাবে জোগানের কোনো পরিবর্তন করা সম্ভব নয়। এই বাজারে জোগানের পরিমাণ সম্পূর্ণ স্থির থাকে এবং দাম মূলত চাহিদার ওপর ভিত্তি করে নির্ধারিত হয়। যেমন—দৈনিক কাঁচাবাজারের মাছ বা সবজির বাজার।"
        },
        {
          "label": "গ",
          "question": "উদ্দীপকে উল্লিখিত মি. মনিরের ক্রয়কৃত পণ্যের বাজারটি ব্যাখ্যা করো।",
          "explanation": "উদ্দীপক অনুযায়ী মি. মনির যে বাজার থেকে পণ্য ক্রয় করেন, সেটি হলো 'একচেটিয়া বাজার' (Monopoly Market)। যে বাজারে একজন মাত্র উৎপাদক বা বিক্রেতা থাকে এবং ওই পণ্যের কোনো নিকট বিকল্প দ্রব্য বাজারে পাওয়া যায় না, তাকে একচেটিয়া বাজার বলে। একক বিক্রেতা: উদ্দীপকে বলা হয়েছে মি. মনির এমন একটি পণ্য ক্রয় করেন যা সমগ্র দেশে একটি ফার্ম-ই উৎপাদন করে। এটি একচেটিয়া বাজারের প্রধান বৈশিষ্ট্য। বিকল্পহীন পণ্য: যেহেতু একটি মাত্র ফার্ম উৎপাদন করে, তাই বাজারে এই পণ্যের কোনো প্রতিযোগী বা বিকল্প পণ্য নেই। দাম নিয়ন্ত্রণ: এই বাজারে বিক্রেতা বা ফার্ম নিজেই দাম নির্ধারণকারী (Price Maker) হিসেবে কাজ করে। ফলে বিক্রেতা তার ইচ্ছামতো দাম ও জোগানের পরিমাণ নিয়ন্ত্রণ করতে পারে।"
        },
        {
          "label": "ঘ",
          "question": "উদ্দীপকে মি. ইব্রাহিমের ক্রয়কৃত পণ্যের বাজারটি সমাজ ও অর্থনীতির জন্য কল্যাণকর- বিশ্লেষণ করো।",
          "explanation": "উদ্দীপকে মি. ইব্রাহিম যে বাজার থেকে পণ্য ক্রয় করেন তা হলো 'পূর্ণ প্রতিযোগিতামূলক বাজার' (Perfectly Competitive Market)। এই বাজারে অনেক ক্রেতা-বিক্রেতা থাকে এবং পণ্যটি সমজাতীয় হয়। এই বাজারটি সমাজ ও অর্থনীতির জন্য অত্যন্ত কল্যাণকর বলে বিবেচিত হয়। কল্যাণকর হওয়ার সপক্ষে যুক্তি: ন্যায্য মূল্য প্রাপ্তি: অসংখ্য ক্রেতা ও বিক্রেতা থাকার কারণে কোনো একক বিক্রেতা দাম বাড়িয়ে ক্রেতাকে শোষণ করতে পারে না। চাহিদা ও জোগানের মাধ্যমে নির্ধারিত ভারসাম্য দামে ক্রেতা পণ্য কিনতে পারে। উৎপাদন দক্ষতা: এই বাজারে ফার্মগুলো সর্বনিম্ন গড় ব্যয়ে উৎপাদন করার চেষ্টা করে। ফলে সম্পদের অপচয় কম হয় এবং সমাজ সর্বোচ্চ উৎপাদন ভোগ করতে পারে। পণ্যের গুণগত মান: বাজারে পণ্য একই গুণসম্পন্ন হওয়ায় বিক্রেতারা মানের ক্ষেত্রে প্রতারণা করার সুযোগ পায় না। ভোক্তার সার্বভৌমত্ব: ক্রেতা বাজারদর ও মান সম্পর্কে পুরোপুরি অবহিত থাকে। ফলে সে তার পছন্দমতো যাচাই করে পণ্য কিনতে পারে, যা ভোক্তার সন্তুষ্টি (Consumer Surplus) বৃদ্ধি করে। স্বাভাবিক মুনাফা: দীর্ঘমেয়াদে এই বাজারে কোনো ফার্ম অতিরিক্ত মুনাফা করতে পারে না, যা সামাজিক ইনসাফ বা ন্যায়বিচার নিশ্চিত করে। একচেটিয়া বাজারে যেমন বিক্রেতা দাম বাড়িয়ে ক্রেতার ওপর বোঝা চাপিয়ে দেয়, মি. ইব্রাহিমের বাজারে সেই সুযোগ নেই। তাই স্বচ্ছতা, ন্যায্যমূল্য এবং সম্পদের দক্ষ ব্যবহারের কারণে পূর্ণ প্রতিযোগিতামূলক বাজার সমাজ ও অর্থনীতির জন্য সর্বাপেক্ষা কল্যাণকর।"
        }
      ]
    },
    {
      "number": "6",
      "uddipok": "'ক' নামক দেশের অনেক প্রবাসী প্রতি বছর প্রচুর পরিমাণ রেমিট্যান্স দেশে প্রেরণ করেন। দেশে বসবাসরত অন্যান্য নাগরিকগণ বিভিন্নভাবে উৎপাদন ও আয়ের সাথে জড়িত। অপরদিকে ঐ দেশের বিভিন্ন দেশের নাগরিক শিল্পকারখানা স্থাপন ও অন্যান্য কাজের মাধ্যমে অর্থ উপার্জন করেন।",
      "tag": "RB 24",
      "sub_questions": [
        {
          "label": "ক",
          "question": "CCA এর পূর্ণরূপ কী?",
          "explanation": "CCA-এর পূর্ণরূপ হলো Capital Consumption Allowance."
        },
        {
          "label": "খ",
          "question": "নিট জাতীয় আয় বলতে কী বোঝায়?",
          "explanation": "কোনো দেশের মোট জাতীয় আয় থেকে মূলধন ব্যবহারজনিত ক্ষয়ক্ষতি ব্যয় বাদ দিলে যা থাকে তাই নিট জাতীয় আয়। এক অর্থবছরে কোনো দেশের নাগরিকগণ কর্তৃক উৎপাদিত চূড়ান্ত দ্রব্য ও সেবার আর্থিক মূল্যই মোট জাতীয় আয়। মোট জাতীয় আয়ে মূলধন ব্যবহারের ক্ষয়ক্ষতিজনিত ব্যয় অন্তর্ভুক্ত থাকে। তাই মোট জাতীয় আয় থেকে মূলধন ব্যবহারজনিত ব্যয় বাদ দিলে নিট জাতীয় আয় পাওয়া যায়।"
        },
        {
          "label": "গ",
          "question": "উদ্দীপকে 'ক' দেশে কীভাবে নিট উপাদান আয় হিসাব করা হয় বর্ণনা করো।",
          "explanation": "প্রবাসে কর্মরত দেশীয় নাগরিকদের আয় এবং দেশে অবস্থানরত বিদেশির আয় হতে নিট উপাদান আয় নির্ণয় করা হয়। একটি দেশের নাগরিকগণ বৈদেশিক বিনিয়োগ ও শ্রম থেকে অর্থ আয় করে। আবার বিদেশি নাগরিকগণ দেশে বিনিয়োগ ও শ্রম থেকে অর্থ আয় করে। এই দুটি আয়ের বিয়োগফলই নিট উপাদান আয়। নিট উপাদান আয় দ্বারা একটি দেশের প্রাপ্ত রেমিট্যান্স প্রকাশ করা হয়। উদ্দীপকে 'ক' দেশের অনেক নাগরিক বিদেশে কর্মরত। তারা প্রচুর পরিমাণ রেমিট্যান্স দেশে প্রেরণ করেন। আবার দেশে অবস্থানরত বিদেশি নাগরিকগণ বিভিন্নভাবে উৎপাদন ও আয়ের সাথে জড়িত। অপরদিকে, 'ক' দেশে বিভিন্ন দেশের নাগরিক শিল্প কারখানা স্থাপন ও অন্যান্য কাজের মাধ্যমে অর্থ উপার্জন করে। অর্থাৎ, বিদেশি নাগরিকগণ তাদের শ্রম ও বিনিয়োগ থেকে আয় করে। তাই, 'ক' দেশের নিট উপাদান আয় হিসাব 'করতে প্রবাসীদের আয় থেকে বিদেশিদের আয় বাদ দিতে হবে।"
        },
        {
          "label": "ঘ",
          "question": "উদ্দীপকের ধারণাটি মোট জাতীয় আয়ে কী প্রভাব ফেলে? বিশ্লেষণ করো।",
          "explanation": "ঘনিট উপাদান আয় ধনাত্মক হলে জাতীয় আয়ের ওপর ইতিবাচক এবং ঋণাত্মক হলে নেতিবাচক প্রভাব পড়বে। কোনো নির্দিষ্ট সময়ে কোনো দেশের নাগরিকগণ কর্তৃক উৎপাদিত দ্রব্য ও সেবার চূড়ান্ত বাজার মূল্যকে মোট জাতীয় আয় বলে। মোট দেশজ উৎপাদনের সাথে নিট উপাদান আয় যোগ করে মোট জাতীয় আয় পাওয়া যায়। অর্থাৎ, মোট জাতীয় আয় মোট দেশজ উৎপাদন + (বিদেশে কর্মরত দেশীয়দের আয় দেশে কর্মরত বিদেশিদের আয়)। উদ্দীপকে 'ক' দেশের অনেক প্রবাসী বিদেশ থেকে আয় করুেন। তাদের আয় 'ক' দেশের জাতীয় আয়ে অন্তর্ভুক্ত হবে। আবার, ক দেশে অনেক বিদেশি নাগরিকগণ 'ক' দেশের নাগরিক না হওয়ায় তাদের আয় জাতীয় আয়ে অন্তর্ভুক্ত হয় না। তাদের আয় 'ক' দেশের মোট দেশজ আয়ে অন্তর্ভুক্ত হয়। অর্থাৎ প্রবাসীদের আয় ও দেশে অবস্থানরত বিদেশি নাগরিকদের আয়ের পার্থক্যের ওপর 'ক' দেশের জাতীয় আয় নির্ভরশীল। কোনো দেশের প্রবাসীদের আয় দেশে অবস্থানরত বিদেশিদের আয় অপেক্ষা কম হলে নিট উপাদান আয় ঋণাত্মক হয়। আবার, বিদেশিদের আয় অপেক্ষা প্রবাসীদের আয় বেশি হলে নিট উপাদান আয় ধনাত্মক হয়। নিট উপাদান 'আয়ের পরিমাণ যদি ঋণাত্মক হয় তাহলে জাতীয় আয় জিডিপি অপেক্ষা কম হবে। আবার নিট উপাদান আয় ঋণাত্মক হলে জাতীয় আয় জিডিপি অপেক্ষা বেশি হবে। তাই বলা যায়, নিট উপাদান আয় একটি দেশের জিএনপিতে ইতিবাচক ও নেতিবাচক প্রভাব ফেলতে পারে।"
        }
      ]
    },
    {
      "number": "7",
      "uddipok": "জামাল উদ্দীন একজন ব্যবসায়ী। তিনি 'ক' নামক ব্যাংক থেকে স্বল্পমেয়াদি ঋণ নিয়ে ব্যবসা পরিচালনা করেন। অপরদিকে 'খ' নামক ব্যাংকটি দেশে মুদ্রা প্রচলন ও নিয়ন্ত্রণ করে থাকে।",
      "tag": "RB 24",
      "sub_questions": [
        {
          "label": "ক",
          "question": "বিহিত অর্থ কাকে বলে?",
          "explanation": "সরকারি আইন দ্বারা যে অর্থ প্রচলিত এবং সকলের কাছে সমানভাবে গ্রহণযোগ্য; তাকে বিহিত অর্থ বলে।"
        },
        {
          "label": "খ",
          "question": "অর্থ কীভাবে মূল্যের পরিমাপক হিসাবে কাজ করে?",
          "explanation": "অর্থের মাধ্যমে দ্রব্য ও সেবার সঠিক মূল্য পরিমাপ করা যায় বলে একে মূল্যের পরিমাপক বলা হয়। অতীতে দ্রব্য বিনিময় প্রথায় দ্রব্য ও সেবাকর্মের মূল্যের কোনো নিশ্চিত বা সঠিক মানদণ্ড ছিল না। কিন্তু অর্থের প্রচলন হওয়ার পর থেকে দ্রব্য ও সেবাকর্মের মূল্য নির্ধারণের ক্ষেত্রে তা কার্যকর মাপকাঠি হিসেবে ব্যবহৃত হয়ে আসছে। উদাহরণস্বরূপ বলা যায়- একটি বইয়ের ক্রয়মূল্য ৫০ টাকা। এক্ষেত্রে ৫০ টাকা হচ্ছে ঐ বইটির মূল্যের পরিমাপক।"
        },
        {
          "label": "গ",
          "question": "উদ্দীপকের 'খ' নামক ব্যাংকটির ধরন ও কার্যাবলি ব্যাখ্যা করো।",
          "explanation": "উদ্দীপকের 'খ' নামক ব্যাংকটি হলো কেন্দ্রীয় ব‍্যাংক।' কেন্দ্রীয় ব্যাংক হলো এমন একটি প্রতিষ্ঠান যা ব্যাংকব্যবস্থার শীর্ষে অবস্থান করে সমগ্র ব্যাংকব্যবস্থা নিয়ন্ত্রণ করে। এ ব্যাংক মুদ্রাবাজারের অভিভাবক হিসেবে কাজ করে। এটি সরকারের মালিকানা ও নিয়ন্ত্রণে থেকে নোট ও মুদ্রা প্রচলন, মুদ্রা বাজার সংগঠন ও পরিচালনা করে। এছাড়া এটি সরকারের আর্থিক উপদেষ্টা ও ব্যাংকার হিসেবে কাজ করে। উদ্দীপকের 'খ' নামক ব্যাংকটি নোট ও মুদ্রা প্রচলন ও নিয়ন্ত্রণ করে। এছাড়া এই ব্যাংক ঋণ নিয়ন্ত্রণ করে, যা কেন্দ্রীয় ব্যাংকের কার্যক্রমকে নির্দেশ করে। কেন্দ্রীয় ব্যাংক দেশের প্রয়োজনের সাথে সামঞ্জস্য রেখে নোট ও মুদ্রা প্রচলন করে। এ ব্যাংক বিভিন্ন খাত থেকে সরকারের রাজস্ব পাওনা সরকারের হিসাবে জমা করে। আর্থিক সংকটের সময় সরকারকে স্বল্প ও দীর্ঘমেয়াদি ঋণ প্রদান করে। এছাড়াও অধীনস্থ তালিকাভুক্ত ব্যাংকগুলো সঠিকভাবে পরিচালনার জন্য দিকনির্দেশনা ও পরামর্শ দেয়। এভাবে কেন্দ্রীয় ব্যাংক বিভিন্ন ধরনের কাজ করে।"
        },
        {
          "label": "ঘ",
          "question": "বাংলাদেশের অর্থনৈতিক উন্নয়নে 'ক' নামক ব্যাংকটির ভূমিকা খুবই গুরুত্বপূর্ণ- বিশ্লেষণ করো।",
          "explanation": "বাংলাদেশের অর্থনৈতিক উন্নয়নে 'ক' নামক ব্যাংকটির তথা বাণিজ্যিক ব্যাংকের ভূমিকা অত্যন্ত গুরুত্বপূর্ণ। বাণিজ্যিক ব্যাংক কোনো ব্যক্তি বা প্রতিষ্ঠানের অর্থ আমানত হিসেবে জমা রাখে। উক্ত আমানতের অর্থ ব্যবসায়িক উদ্দেশ্যে ব্যক্তি ও প্রতিষ্ঠানকে তাদের স্বল্পমেয়াদি ঋণ দেয়। আধুনিক কালে বাণিজ্যিক ব্যাংক বহুমুখী কার্য সম্পাদন করে। তার মধ্যে আমানত গ্রহণ, ঋণদান, বিনিময়ের মাধ্যম সৃষ্টি, বৈদেশিক বাণিজ্যে সহায়তা, রেমিট্যান্স সংগ্রহ প্রভৃতি অন্যতম। উদ্দীপকের জামাল উদ্দীন একজন ব্যবসায়ী। তিনি 'ক' নামক ব্যাংক থেকে স্বল্পমেয়াদি ঋণ নিয়ে ব্যবসা পরিচালনা করেন। বাণিজ্যিক ব্যাংকের অন্যতম বৈশিষ্ট্যই এটি। বাণিজ্যিক ব্যাংক জনগণের ক্ষুদ্র ক্ষুদ্র সঞ্চয় সংগ্রহ করে। এরপর তা দেশের শিল্পোদ্যোক্তা ও ব্যবসায়ীদের ঋণের মাধ্যমে প্রদান করে। এভাবে এ ধরনের ব্যাংকগুলো একটি দেশে শিল্প ও বাণিজ্য প্রসারে অবদান রাখে। বাণিজ্যিক ব্যাংক ঋণ প্রদান করায় উৎপাদন বৃদ্ধি, কর্মসংস্থান সৃষ্টি ও জাতীয় আয় বৃদ্ধির মাধ্যমে অর্থনৈতিক উন্নয়ন ঘটে। এ ব্যাংক কৃষি খাতেও ঋণ দেওয়ার মাধ্যমে এ খাতের উন্নতিতে অবদান রাখে। ব্যাংকগুলো নানা ধরনের বিনিময়ের মাধ্যম (চেক, ব্যাংক ড্রাফট) সৃষ্টি করে। আবার অভ্যন্তরীণ ও বৈদেশিক বাণিজ্যে ক্রেতা-বিক্রেতার দেনা-পাওনা নিষ্পত্তি করে। ফলে ব্যবসা-বাণিজ্যের গতিশীলতা আসে এবং প্রসার ঘটে। সুতরাং বলা যায়, 'ক' নামক ব্যাংকটি তথা বাণিজ্যিক ব্যাংক দেশের অর্থনৈতিক উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "দৃশ্যকল্প-১: রমজান আলী একজান কৃষক। তিনি তার জমিতে প্রতি বছর আধুনিক পদ্ধতিতে ধান ও অন্যান্য ফসল উৎপাদন করেন। দৃশ্যকল্প-২: রহিমা বেগম একটি পোশাক শিল্পে এবং তার স্বামী একটি চিনি শিল্পে চাকরি করেন।",
      "tag": "RB 24",
      "sub_questions": [
        {
          "label": "ক",
          "question": "EPZ-এর পূর্ণরূপ কী?",
          "explanation": "EPZ-এর পূর্ণরূপ হলো Export Processing Zone (রপ্তানি প্রক্রিয়াকরণ এলাকা)।"
        },
        {
          "label": "খ",
          "question": "বেকারত্ব বলতে কী বোঝায়?",
          "explanation": "যখন একজন কর্মক্ষম ব্যক্তি বর্তমান প্রচলিত মজুরিতে কাজ করতে ইচ্ছুক থাকা সত্ত্বেও কোনো কাজ পায় না, তখন সেই অবস্থাকে বেকারত্ব বলে। কেবল কাজ না থাকলেই তাকে বেকার বলা যাবে না; কাজ পাওয়ার জন্য প্রয়োজনীয় যোগ্যতা, শারীরিক সক্ষমতা এবং কাজ খোঁজার মানসিকতা থাকতে হবে। বাংলাদেশে কৃষি খাতে 'ছদ্মবেশী বেকারত্ব' এবং শিক্ষিত জনগোষ্ঠীর মধ্যে 'শিক্ষিত বেকারত্ব' বেশি দেখা যায়।"
        },
        {
          "label": "গ",
          "question": "উদ্দীপকে দৃশ্যকল্প-১ ও দৃশ্যকল্প-২ এর উল্লিখিত খাত দুইটির পারস্পারিক নির্ভরশীলতা ব্যাখ্যা করো।",
          "explanation": "উদ্দীপকের দৃশ্যকল্প-১-এ বর্ণিত কৃষি খাত এবং দৃশ্যকল্প-২-এ বর্ণিত শিল্প খাত একে অপরের অবিচ্ছেদ্য অংশ এবং পারস্পরিকভাবে নির্ভরশীল। কৃষি শিল্পকে কাঁচামাল সরবরাহ করে সচল রাখে, আর শিল্প কৃষিকে আধুনিক করার প্রয়োজনীয় যন্ত্রপাতি ও উপকরণ যোগান দেয়। এই দ্বিমুখী সম্পর্কের মাধ্যমেই একটি দেশের অর্থনীতি শক্তিশালী হয়। নির্ভরশীলতার দিকসমূহ: ১. কাঁচামাল সরবরাহ: দৃশ্যকল্প-২-এ উল্লিখিত চিনি শিল্পের প্রধান কাঁচামাল হলো আখ, যা রমজান আলীর মতো কৃষকরা উৎপাদন করেন। আবার পোশাক শিল্পের সুতার উৎসও কৃষি। ২. কৃষির আধুনিকায়ন: রমজান আলী আধুনিক পদ্ধতিতে চাষাবাদ করেন। এই আধুনিক পদ্ধতির জন্য প্রয়োজনীয় ট্রাক্টর, সেচ পাম্প এবং রাসায়নিক সার মূলত শিল্প খাত থেকেই আসে। ৩. বাজার সৃষ্টি: শিল্পে উৎপাদিত পণ্যের (যেমন- সার, কাপড়, চিনি) বড় বাজার হলো গ্রামীণ কৃষি সমাজ। আবার কৃষি পণ্যের বড় ক্রেতা হলো শিল্প খাতের শ্রমিক ও উদ্যোক্তারা। ৪. শ্রমিক সরবরাহ: কৃষি খাতে শ্রমিকের আধিক্য থাকলে তারা শিল্প খাতে (যেমন- রহিমা বেগমের মতো পোশাক শিল্পে) স্থানান্তরিত হয়ে কর্মসংস্থানের সুযোগ পায়।"
        },
        {
          "label": "ঘ",
          "question": "উদ্দীপকে দৃশ্যকল্প-২ এর খাতটির বিভিন্ন উপখাত উল্লেখ করে তার প্রবৃদ্ধি এবং বাংলাদেশের অর্থনীতিতে অবদান মূল্যায়ন করো।",
          "explanation": "দৃশ্যকল্প-২-এ উল্লিখিত খাতটি হলো শিল্প খাত। বাংলাদেশের অর্থনীতিতে এই খাতের গুরুত্ব অপরিসীম এবং এর প্রবৃদ্ধি দেশের জিডিপি (GDP) কাঠামোতে বড় পরিবর্তন আনছে। শিল্প খাতকে প্রধানত চারটি উপখাতে ভাগ করা যায়: ১. খনিজ ও খনন ২. উৎপাদনশীল শিল্প (বৃহৎ, মাঝারি ও ক্ষুদ্র শিল্প—যেমন চিনি ও পোশাক শিল্প) ৩. বিদ্যুৎ, গ্যাস ও পানি সরবরাহ ৪. নির্মাণ শিল্প প্রবৃদ্ধি ও অবদান মূল্যায়ন: প্রবৃদ্ধি: গত এক দশকে বাংলাদেশের শিল্প খাতে প্রবৃদ্ধির হার গড়ে ৮% থেকে ১০%-এর উপরে থাকছে। বিশেষ করে তৈরি পোশাক শিল্প এবং নির্মাণ খাতের প্রবৃদ্ধি বিস্ময়কর। বর্তমানে জাতীয় আয়ে শিল্প খাতের অবদান প্রায় ৩৫% থেকে ৩৭%, যা উত্তরোত্তর বৃদ্ধি পাচ্ছে। রপ্তানি আয়: রহিমা বেগম যে পোশাক শিল্পে কাজ করেন, সেটি বাংলাদেশের মোট রপ্তানি আয়ের প্রায় ৮০% এর বেশি যোগান দেয়। এটি বৈদেশিক মুদ্রার রিজার্ভ শক্তিশালী করতে প্রধান ভূমিকা রাখে। কর্মসংস্থান: এই খাতটি লক্ষ লক্ষ মানুষের, বিশেষ করে নারীদের কর্মসংস্থান নিশ্চিত করেছে। রহিমা ও তাঁর স্বামীর মতো অগণিত মানুষ এই খাতের মাধ্যমেই স্বাবলম্বী হচ্ছে, যা দারিদ্র্য বিমোচনে সহায়ক। ভোক্তা চাহিদা পূরণ: চিনি শিল্পের মতো উৎপাদনশীল উপখাতগুলো আমদানির ওপর নির্ভরশীলতা কমিয়ে দেশের অভ্যন্তরীণ চাহিদা মেটাচ্ছে। পরিশেষে বলা যায়, শিল্প খাতের এই দ্রুত প্রবৃদ্ধি বাংলাদেশকে 'মধ্যম আয়ের দেশ' থেকে 'উন্নত দেশ' হওয়ার পথে এগিয়ে নিয়ে যাচ্ছে। তবে টেকসই উন্নয়নের জন্য শিল্পায়ন ও পরিবেশের মধ্যে ভারসাম্য বজায় রাখা অত্যন্ত জরুরি।"
        }
      ]
    },
    {
      "number": "9",
      "uddipok": "দৃশ্যকল্প-১: জনাব গফুর 'ক' নামক দেশের একজন কৃষক, অনেক প্রতিকূলতা থাকা সত্ত্বেও বর্তমানে তিনি আধুনিক প্রযুস্তির সাহায্যে কৃষি কাজ করেন। তার দেশে কৃষিভিত্তিক শিল্প কারখানাসহ অনেক ধরনের শিল্পের প্রসার হচ্ছে। দৃশ্যকল্প-২: 'ক' নামক ঐ দেশটিতে জনসংখ্যার পরিমাণ অনেক বেশি তার দক্ষ জনশস্তির অভাবে দেশে অনেক অব্যবহৃত প্রাকৃতিক সম্পদ আছে। সরকার জনসংখ্যাকে সঠিকভাবে কাজে লাগানোর জন্য কার্যক্রম জোরদার করছে।",
      "tag": "RB 24",
      "sub_questions": [
        {
          "label": "ক",
          "question": "অর্থনৈতিক প্রবৃদ্ধি কী?",
          "explanation": "অর্থনৈতিক প্রবৃদ্ধি হলো কোনো দেশের অভ্যন্তরে একটি নির্দিষ্ট সময়ে (সাধারণত এক বছরে) পণ্য ও সেবার মোট উৎপাদন বা প্রকৃত জাতীয় আয় বৃদ্ধি পাওয়া।"
        },
        {
          "label": "খ",
          "question": "দারিদ্র্যের দুষ্টচক্র ব্যাখ্যা করো।",
          "explanation": "দারিদ্র্যের দুষ্টচক্র বলতে এমন এক চক্রাকার পরিস্থিতিকে বোঝায় যেখানে কোনো দেশ বা সমাজ আজীবন দারিদ্র্যের মধ্যেই আবর্তিত হতে থাকে। অর্থনীতিবিদ রাগনার নার্কসের মতে, নিম্ন আয়ের কারণে মানুষের সঞ্চয় কম হয়, ফলে বিনিয়োগ ও উৎপাদন কম থাকে, যা পুনরায় নিম্ন আয়ের জন্ম দেয়। এই বৃত্তাকার সমস্যার কারণেই দরিদ্র দেশগুলো সহজে দারিদ্র্য থেকে মুক্তি পায় না এবং উন্নয়নের পথে পিছিয়ে থাকে।"
        },
        {
          "label": "গ",
          "question": "মানব সম্পদ উন্নয়নের অন্য উদ্দীপকে দৃশ্যকল্প-২ এর উপযোগী বিভিন্ন কার্যক্রম ব্যাখ্যা করো।",
          "explanation": "দৃশ্যকল্প-২ এর পরিস্থিতি অনুযায়ী একটি দেশের বিশাল জনসংখ্যাকে দক্ষ জনশক্তিতে রূপান্তর করতে হলে পরিকল্পিত মানব সম্পদ উন্নয়ন কার্যক্রম গ্রহণ করা জরুরি। মানব সম্পদ উন্নয়ন হলো মানুষের জ্ঞান, দক্ষতা এবং কর্মক্ষমতা বৃদ্ধির এমন এক প্রক্রিয়া যা দেশের অব্যবহৃত প্রাকৃতিক সম্পদকে কাজে লাগিয়ে উৎপাদন বৃদ্ধি করতে সহায়তা করে। এটি অদক্ষ জনসংখ্যাকে দেশের জন্য বোঝায় পরিবর্তে সম্পদে পরিণত করে। উদ্দীপকের 'ক' দেশে দক্ষ জনশক্তির অভাবে প্রাকৃতিক সম্পদ অব্যবহৃত রয়েছে, তাই সেখানে শিক্ষা ও কারিগরি প্রশিক্ষণ নিশ্চিত করা প্রথম ও প্রধান কার্যক্রম হওয়া উচিত। সরকার বিভিন্ন বৃত্তিমূলক শিক্ষা এবং হাতে-কলমে কাজের প্রশিক্ষণ দেওয়ার মাধ্যমে অদক্ষ মানুষকে দক্ষ করে তুলতে পারে। পাশাপাশি জনস্বাস্থ্য উন্নয়ন এবং পুষ্টিকর খাদ্যের যোগান নিশ্চিত করতে হবে, কারণ একজন অসুস্থ মানুষ কখনও দক্ষ কর্মী হতে পারে না। কর্মমুখী শিক্ষার প্রসার এবং আধুনিক প্রযুক্তির সাথে পরিচয় করিয়ে দেওয়ার মাধ্যমে এই বিশাল জনশক্তিকে বৈশ্বিক বাজারে প্রতিযোগিতার উপযোগী করে তোলা সম্ভব। পরিশেষে, সরকারি ও বেসরকারি উদ্যোগের সমন্বয়ে যথাযথ কর্মসংস্থান সৃষ্টি করলেই এই জনশক্তির প্রকৃত উন্নয়ন ঘটবে এবং অব্যবহৃত প্রাকৃতিক সম্পদের সঠিক সদ্ব্যবহার নিশ্চিত হবে।"
        },
        {
          "label": "ঘ",
          "question": "দৃশ্যকল্প-১ এর দেশটি অর্থনৈতিক উন্নয়নের কোন শ্রেণিভুক্ত দেশ- যুক্তিসহ বিশ্লেষণ করো।",
          "explanation": "দৃশ্যকল্প-১ এর বৈশিষ্ট্যগুলো বিশ্লেষণ করলে প্রতীয়মান হয় যে, 'ক' দেশটি একটি উন্নয়নশীল দেশ (Developing Country) যা বর্তমানে অর্থনৈতিক উত্তরণের পথে রয়েছে। উন্নয়নশীল দেশ বলতে এমন এক অর্থনীতিকে বোঝায় যা অনুন্নত অবস্থা থেকে বেরিয়ে এসে কৃষি ও শিল্পের আধুনিকায়নের মাধ্যমে উন্নতির দিকে অগ্রসর হচ্ছে। এসব দেশে কৃষির ওপর নির্ভরতা বেশি থাকলেও ধীরে ধীরে শিল্পায়ন বৃদ্ধি পায় এবং উৎপাদন ব্যবস্থায় আধুনিক প্রযুক্তির ছোঁয়া লাগে। দৃশ্যকল্প-১-এ জনাব গফুর একজন কৃষক হওয়া সত্ত্বেও আধুনিক প্রযুক্তি ব্যবহার করছেন, যা নির্দেশ করে যে দেশটির কৃষি খাতে প্রথাগত পদ্ধতির পরিবর্তে আধুনিকায়ন শুরু হয়েছে। একটি দেশের অর্থনৈতিক উন্নয়নের প্রাথমিক ধাপে কৃষিতে যান্ত্রিকীকরণের প্রভাব খুব স্পষ্ট থাকে। এছাড়া, উদ্দীপকে কৃষিভিত্তিক শিল্পসহ বিভিন্ন ধরনের শিল্পের প্রসারের কথা বলা হয়েছে, যা একটি কৃষিপ্রধান দেশ থেকে শিল্পপ্রধান দেশে রূপান্তরের লক্ষণ। উন্নত দেশগুলোতে শিল্পের বিকাশ আগে থেকেই চূড়ান্ত পর্যায়ে থাকে, আর অনুন্নত দেশে প্রযুক্তির ব্যবহার থাকে নগণ্য। কিন্তু 'ক' দেশে প্রতিকূলতা থাকা সত্ত্বেও প্রযুক্তির ব্যবহার এবং ক্রমবর্ধমান শিল্পায়ন প্রমাণ করে যে এটি উন্নয়নের মধ্যবর্তী স্তরে বা উন্নয়নশীল দেশের তালিকায় অবস্থান করছে। সার্বিকভাবে বলা যায়, দেশটির উৎপাদন কাঠামো এবং আধুনিক প্রযুক্তির প্রতি আগ্রহ একে উন্নয়নের অগ্রযাত্রায় শামিল করেছে। যদি দেশটি দৃশ্যকল্প-২-এ বর্ণিত জনশক্তিকে দক্ষ করে তুলতে পারে, তবে খুব দ্রুতই এটি উন্নয়নশীল দেশের স্তর পেরিয়ে উন্নত দেশের মর্যাদায় পৌঁছাতে সক্ষম হবে। তাই সকল মানদণ্ড বিবেচনায় 'ক' দেশটিকে একটি সম্ভাবনাময় উন্নয়নশীল রাষ্ট্র হিসেবে চিহ্নিত করা যুক্তিযুক্ত।"
        }
      ]
    },
    {
      "number": "10",
      "uddipok": "স্কুল শিক্ষিকা মিসেস জিনিয়া ব্যস্ততার দরুন অনলাইনে কেনাকাটা করেন। তার স্বামী সবুর সাহেব গোপীবাগ বাজার থেকে শুক্রবারে সপ্তাহের বাজার করেন। তিনি খোলা চাল, ডাল এবং লেভেল যুক্ত বোতলজাত তেল ও টুথপেস্ট ক্রয় করেন।",
      "tag": "RB 24",
      "sub_questions": [
        {
          "label": "ক",
          "question": "পণ্য বলতে কী বোঝায়?",
          "explanation": "অর্থনীতিতে পণ্য বলতে সেইসব দৃশ্যমান বস্তুগত সামগ্রীকে বোঝায়, যার উপযোগ আছে, যা মানুষের অভাব পূরণ করতে পারে এবং যা অর্থের বিনিময়ে কেনাবেচা হয়।"
        },
        {
          "label": "খ",
          "question": "ফার্মকে কীভাবে শিল্প থেকে আলাদা করবে? ব্যাখ্যা করো।",
          "explanation": "একই ধরনের পণ্য উৎপাদনকারী একটি একক উৎপাদন ইউনিটকে বলা হয় ফার্ম, অন্যদিকে একই ধরনের পণ্য উৎপাদনকারী সকল ফার্মের সমষ্টিকে বলা হয় শিল্প। উদাহরণস্বরূপ—স্কয়ার বা বেক্সিমকো একেকটি আলাদা 'ফার্ম', কিন্তু এই সবগুলো ফার্ম মিলে বাংলাদেশে যে ঔষধ উৎপাদন করে, তাকে সম্মিলিতভাবে 'ঔষধ শিল্প' বলা হয়। অর্থাৎ ফার্ম হলো শিল্পের একটি ক্ষুদ্র অংশ বা একক প্রতিষ্ঠান।"
        },
        {
          "label": "গ",
          "question": "উদ্দীপকের মিসেস জিনিয়া ও সবুর সাহেবের কেনাকাটার বিষয়টি অর্থনীতির কোন প্রক্রিয়াকে নির্দেশ করে? ব্যাখ্যা করো।",
          "explanation": "উদ্দীপকের মিসেস জিনিয়া ও সবুর সাহেবের কেনাকাটার বিষয়টি অর্থনীতির ' বাজার' প্রক্রিয়াকে নির্দেশ করে। অর্থনীতিতে বাজার বলতে কোনো নির্দিষ্ট স্থানকে বোঝায় না, বরং এক বা একাধিক পণ্যকে বোঝায় যা ক্রেতা ও বিক্রেতার মধ্যে প্রত্যক্ষ বা পরোক্ষ দরকষাকষির মাধ্যমে একটি নির্দিষ্ট দামে কেনাবেচা হয়। বর্তমান যুগে আধুনিক প্রযুক্তির কল্যাণে বাজারের ধরনেও পরিবর্তন এসেছে। মিসেস জিনিয়া অনলাইনে কেনাকাটা করেন, যা নির্দেশ করে যে ক্রেতা ও বিক্রেতা সশরীরে উপস্থিত না থেকেও যোগাযোগ প্রযুক্তির মাধ্যমে কেনাবেচা সম্পন্ন করতে পারেন। একে আধুনিক বা ডিজিটাল বাজার প্রক্রিয়া বলা হয়। অন্যদিকে, সবুর সাহেব গোপীবাগ বাজারে সশরীরে গিয়ে কেনাকাটা করেন, যা সনাতন বা সশরীরে উপস্থিত থাকার বাজার প্রক্রিয়া। তবে দুই ক্ষেত্রেই মূল বিষয়টি হলো—নির্দিষ্ট পণ্যের (চাল, ডাল, তেল) বিপরীতে ক্রেতা ও বিক্রেতার মধ্যে দাম নির্ধারণ এবং পণ্য বিনিময়। সুতরাং, উভয় কর্মকাণ্ডই অর্থনীতির বাজার ব্যবস্থার অন্তর্ভুক্ত।"
        },
        {
          "label": "ঘ",
          "question": "সবুর সাহেবের ক্রয়কৃত দ্রব্যগুলোর বাজার প্রকৃতি ও দাম নির্ধারণের প্রক্রিয়া ব্যাখ্যা করো।",
          "explanation": "সবুর সাহেবের ক্রয়কৃত দ্রব্যগুলোকে তাদের বাজার প্রকৃতি ও দাম নির্ধারণের ভিত্তিতে দুটি ভাগে ভাগ করা যায়: ১. চাল ও ডাল (পূর্ণ প্রতিযোগিতামূলক বাজার): সবুর সাহেব খোলা চাল ও ডাল ক্রয় করেন। এই পণ্যগুলো সাধারণত পূর্ণ প্রতিযোগিতামূলক বাজারে (Perfectly Competitive Market) বিক্রয় হয়। বাজার প্রকৃতি: এখানে অসংখ্য ক্রেতা ও বিক্রেতা থাকে এবং পণ্যগুলো প্রায় সমজাতীয়। দাম নির্ধারণ: এই বাজারে কোনো একক বিক্রেতা দাম নির্ধারণ করতে পারে না। বাজার চাহিদা ও জোগানের পারস্পরিক ঘাত-প্রতিঘাতের মাধ্যমে যেখানে ভারসাম্য বিন্দু অর্জিত হয়, সেখানেই চাল বা ডালের দাম নির্ধারিত হয়। ২. বোতলজাত তেল ও টুথপেস্ট (একচেটিয়া প্রতিযোগিতামূলক বাজার): লেভেলযুক্ত বোতলজাত তেল ও টুথপেস্ট হলো একচেটিয়া প্রতিযোগিতামূলক বাজারের (Monopolistic Competition) পণ্য। বাজার প্রকৃতি: এই বাজারে অনেক বিক্রেতা থাকলেও তাদের পণ্যগুলো একে অপরের থেকে আলাদা (Product Differentiation)। ব্র্যান্ডিং, লেভেল এবং মোড়কের মাধ্যমে প্রতিটি কোম্পানি তার পণ্যের নিজস্বতা তৈরি করে (যেমন- লাক্স বনাম লাইফবয়)। দাম নির্ধারণ: এখানে বিক্রেতার দাম নির্ধারণে কিছুটা ক্ষমতা থাকে। কোম্পানিগুলো পণ্যের গুণগত মান, বিজ্ঞাপন এবং মোড়কীকরণের ওপর ভিত্তি করে দাম নির্ধারণ করে। তবে বিকল্প পণ্য থাকায় তারা মাত্রাতিরিক্ত দাম নিতে পারে না। ক্রেতা ব্র্যান্ডের নামের ওপর ভিত্তি করে নির্দিষ্ট দাম দিয়ে পণ্য ক্রয় করে। সবুর সাহেব একই বাজার থেকে ভিন্ন ভিন্ন প্রকৃতির পণ্য ক্রয় করেছেন। চাল-ডালের ক্ষেত্রে তিনি বাজারদরে পণ্য কিনছেন, কিন্তু তেল ও টুথপেস্টের ক্ষেত্রে নির্দিষ্ট ব্র্যান্ড বা কোম্পানির নির্ধারিত দামে পণ্য ক্রয় করছেন।"
        }
      ]
    },
    {
      "number": "11",
      "uddipok": "নিচের সূচিটি লক্ষ করো এবং নিচের প্রশ্নগুলোর উত্তর দাও : দ্রব্যের দাম (টাকায়) ১ম ভোক্তার চাহিদা (একক) ২য় ভোক্তার চাহিদা (একক) ১০০.০০ ৫০০ ৪০০ ২০০.০০ ৪০০ ৩০০ ৩০০.০০ ৩০০ ২০০ ৪০০.০০ ২০০ ১০০",
      "tag": "RB 24",
      "sub_questions": [
        {
          "label": "ক",
          "question": "ভোগ কাকে বলে?",
          "explanation": "দ্রব্য ব্যবহারের মাধ্যমে উপযোগ নিঃশেষ করাকে ভোগ বলে।"
        },
        {
          "label": "খ",
          "question": "জোগান বিধি বলতে কী বোঝায়? ব্যাখ্যা করো।",
          "explanation": "যে বিধি দামের সাথে দ্রব্যের জোগানের সম্পর্ক প্রকাশ করে তাকে জোগানবিধি বলে। একজন বিক্রেতা একটি নির্দিষ্ট সময়ে, একটি নির্দিষ্ট দামে দ্রব্যের যে পরিমাণ বিক্রি করতে প্রস্তুত থাকে তা-ই জোগান। সাধারণত অন্যান্য অবস্থা অপরিবর্তিত থেকে কোনো দ্রব্যের দাম বাড়লে তার জোগান বাড়ে। আবার, দাম কমলে জোগান কমে। অর্থাৎ দাম ও দ্রব্যের জোগানের মধ্যে সবসময় সরাসরি সম্পর্ক বিরাজ করে। দ্রব্যের দাম ও জোগানের এই সমমুখী সম্পর্ককে জোগানবিধি বলা হয়।"
        },
        {
          "label": "গ",
          "question": "উদ্দীপকের সূচি থেকে ১ম ভোক্তার একটি চাহিদারেখা অঙ্কন করে ব্যাখ্যা করো।",
          "explanation": "১ম ভোক্তার চাহিদাসূচি থেকে তার চাহিদারেখা অঙ্কন করা যায়। একটি নির্দিষ্ট সময়ে বিভিন্ন দামে কোনো দ্রব্যের যে পরিমাণ 'চাহিদা পাওয়া যায়, তা যে রেখার মাধ্যমে প্রকাশ করা হয় তা-ই চাহিদারেখা। কোনো দ্রব্যের দামের বিপরীতে চাহিদার পরিমাণের স্থানাঙ্ক নির্ণয় করে চাহিদারেখা অঙ্কন করা হয়।! উদ্দীপকের সূচি থেকে নিচে ১ম ভোক্তার চাহিদারেখা অঙ্কন করা হলো- রেখাচিত্রে ভূমি অক্ষে চাহিদার পরিমাণ এবং লম্ব অক্ষে দাম পরিমাপ করা হয়েছে। চাহিদাসূচি অনুযায়ী, দ্রব্যের দাম যখন ১০০ টাকা, তখন তার চাহিদা হয় ৫০০ একক। এটি a বিন্দু দ্বারা দেখানো হয়েছে। এভাবে দাম বেড়ে ২০০, ৩০০ ও ৪০০ টাকা হলে চাহিদার পরিমাণ কমে যথাক্রমে ৪০০, ৩০০ ও ২০০ একক হয়েছে। এগুলো যথাক্রমে b, c ও d বিন্দু দ্বারা দেখানো হয়েছে। এখন a, b, c ও d বিন্দুগুলো যোগ করে D 1 D 1 ' , রেখাটি পাওয়া যায়। এটি হচ্ছে প্রদত্ত সূচির ভিত্তিতে ১ম ভোক্তার চাহিদারেখা।"
        },
        {
          "label": "ঘ",
          "question": "উদ্দীপকের সূচি থেকে একটি বাজার চাহিদারেখা অঙ্কন করে ১ম ভোক্তার চাহিদারেখার সাথে তুলনা করো।",
          "explanation": "উদ্দীপকের ১ম ও ২য় ভোক্তার চাহিদার পরিমাণ যোগ করে বাজার চাহিদা নির্ণয় করা যায়। বাজারে নির্দিষ্ট 'দামে সব ভোক্তার ব্যক্তিগত চাহিদার সমষ্টি মিলে বাজার চাহিদা সৃষ্টি হয়। কয়েকজন ভোক্তার চাহিদারেখা পাশাপাশি যোগ করে বাজার চাহিদারেখা অঙ্কন করা যায়। যেমন: একটি বাজারে ভোক্তার সংখ্যা 'দুজন। তাহলে তাদের ব্যক্তিগত চাহিদার সমষ্টি থেকে বাজার চাহিদারেখা অঙ্কন করা যাবে। উদ্দীপকে প্রদত্ত সূচি হতে ১ম ও ২য় ভোক্তার চাহিদারেখার সমন্বয়ে বাজার চাহিদারেখা অঙ্কন করে বিশ্লেষণ করা যায়। চিত্রে ভূমি অক্ষে দ্রব্যের চাহিদার পরিমাণ এবং লম্ব অক্ষে দ্রব্যের দাম দেখানো হয়েছে। D₁D'₁ হলো ১ম ভোক্তার চাহিদারেখা, D₂D'₂ হলো ২য় ভোক্তার চাহিদারেখা। ১ম ও ২য় ভোক্তার চাহিদা যোগ করলে বাজার চাহিদা পাওয়া যায়। এটি DD' রেখা দ্বারা প্রকাশ করা হয়েছে। ১ম ব্যক্তির চাহিদাসূচি থেকে ব্যক্তিগত চাহিদারেখা অঙ্কন করা হয়েছে। কিন্তু বাজার চাহিদারেখায় দুজন ভোক্তার চাহিদার যোগফল দেখানো হয়েছে। এজন্য ১ম ভোক্তার চাহিদার তুলনায় একই দামে বাজার চাহিদার পরিমাণ বেশি। উভয় 'চাহিদারেখাই ডানদিকে নিম্নগামী। তবে বাজার চাহিদার পরিমাণ বেশি হওয়ায় এ রেখাটি ১ম ব্যক্তির চাহিদারেখা অপেক্ষা কম ঢাল বিশিষ্ট হয়েছে।"
        }
      ]
    }
  ]
}