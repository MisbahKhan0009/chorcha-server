{
  "title": "কুমিল্লা বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "আরিব ভ্রমণের উদ্দেশ্যে 'A' দেশে গেল। সেখানে সে লক্ষ করল 'A' দেশের সকল সম্পদের মালিক সরকার এবং বাজারে অবাধ প্রতিযোগিতা নেই। অথচ তার দেশে নাগরিকগণ সরকারের পাশাপাশি সম্পদের মালিক। তাছাড়া নাগরিকগণ দ্রব্য ক্রয়-বিক্রয় ও ভোগের অবাধ স্বাধীনতা ডোগ করে। প্রয়োজনে সরকার কোনো দ্রব্যের উৎপাদন কিংবা ভোগ নিয়ন্ত্রণ করতে পারে।",
      "tag": "CB 25",
      "sub_questions": [
        {
          "label": "ক",
          "question": "অধ্যাপক মার্শাল প্রদত্ত অর্থনীতির সংজ্ঞা দাও।",
          "explanation": "অধ্যাপক মার্শালের মতে, \"অর্থনীতি মানুষের সাধারণ কার্যাবলি আলোচনা করে; এটি ব্যক্তিগত ও সামাজিক কার্যাবলির সেই অংশ নিয়ে আলোচনা করে যা বস্তুগত উন্নতির উপায়সমূহের প্রাপ্তি ও ব্যবহারের সাথে ঘনিষ্ঠভাবে জড়িত।\""
        },
        {
          "label": "খ",
          "question": "ধনতান্ত্রিক অর্থব্যবস্থায় আয় বৈষম্য সৃষ্টি হয় কেন?",
          "explanation": "ধনতান্ত্রিক অর্থব্যবস্থায় সম্পদের ব্যক্তিগত মালিকানা এবং মুনাফা অর্জনের অবাধ সুযোগ থাকার কারণে আয় বৈষম্য সৃষ্টি হয়। এই ব্যবস্থায় উৎপাদনের উপকরণগুলো (ভূমি, শ্রম, মূলধন) মুষ্টিমেয় পুঁজিপতিদের হাতে কুক্ষিগত থাকে। ফলে শ্রমিকরা তাদের শ্রমের ন্যায্য পাওনা থেকে বঞ্চিত হয় এবং মালিকপক্ষ অধিক মুনাফা লাভ করে ক্রমেই ধনী হতে থাকে, যা সমাজে ধনী ও দরিদ্রের মধ্যে বিশাল ব্যবধান তৈরি করে।"
        },
        {
          "label": "গ",
          "question": "উদ্দীপকে উল্লিখিত 'A' দেশে কোন ধরনের অর্থব্যবস্থা বিদ্যমান? ব্যাখ্যা করো।",
          "explanation": "উদ্দীপকে উল্লিখিত 'A' দেশে সমাজতান্ত্রিক অর্থব্যবস্থা (Socialist Economic System) বিদ্যমান। সমাজতান্ত্রিক অর্থব্যবস্থা হলো এমন এক ব্যবস্থা যেখানে উৎপাদনের উপকরণসহ সকল সম্পদের মালিক থাকে রাষ্ট্র বা সরকার এবং এখানে ব্যক্তিগত মুনাফার কোনো সুযোগ নেই। এই ব্যবস্থায় কেন্দ্রীয় পরিকল্পনার মাধ্যমে উৎপাদন ও বণ্টন নিয়ন্ত্রিত হয় বলে বাজারে উদ্যোক্তাদের মধ্যে কোনো অবাধ প্রতিযোগিতা দেখা যায় না। জনগণের প্রয়োজন অনুযায়ী সরকার দ্রব্য উৎপাদন করে এবং কোনো অপচয় রোধে কঠোর ভূমিকা পালন করে। উদ্দীপকের 'A' দেশের বর্ণনায় দেখা যায় যে, সেখানে সকল সম্পদের মালিক সরকার এবং বাজারে কোনো অবাধ প্রতিযোগিতা নেই। সমাজতান্ত্রিক ব্যবস্থায় মূলত ব্যক্তিস্বার্থের চেয়ে সমষ্টিগত কল্যাণকে বড় করে দেখা হয়, যা আরিব 'A' দেশে পর্যবেক্ষণ করেছে। এই অর্থব্যবস্থায় দ্রব্যমূল্য সরকার কর্তৃক নির্ধারিত হয় এবং এখানে শোষণের সুযোগ কম থাকে। যেহেতু 'A' দেশের অর্থনৈতিক কর্মকাণ্ড সম্পূর্ণ সরকারি নিয়ন্ত্রণে পরিচালিত হচ্ছে, তাই একে নিশ্চিতভাবেই সমাজতান্ত্রিক অর্থব্যবস্থা বলা যায়।"
        },
        {
          "label": "ঘ",
          "question": "উদ্দীপকে উল্লিখিত আরিবের দেশের অর্থব্যবস্থাকে কি উন্নত অর্থব্যবস্থা বলা যায়? তোমার উত্তরের সপক্ষে যুক্তি দাও।",
          "explanation": "হ্যাঁ, উদ্দীপকে উল্লিখিত আরিবের দেশের অর্থব্যবস্থাকে মিশ্র অর্থব্যবস্থা বলা হয় এবং বর্তমান প্রেক্ষাপটে এটি একটি উন্নত ও কার্যকর অর্থব্যবস্থা। মিশ্র অর্থব্যবস্থায় ধনতন্ত্র ও সমাজতন্ত্র—উভয় ব্যবস্থার ইতিবাচক বৈশিষ্ট্যগুলোর সমন্বয় ঘটে। এখানে নাগরিকগণ ব্যক্তিগতভাবে সম্পদের মালিক হতে পারে এবং অবাধে দ্রব্য ভোগ ও ব্যবসা করার সুযোগ পায়। আবার জনস্বার্থে সরকার কোনো দ্রব্যের দাম নিয়ন্ত্রণ বা নির্দিষ্ট খাতের উৎপাদন তদারকি করতে পারে, যা বাজারে একচেটিয়া আধিপত্য ও চরম বৈষম্য রোধে সাহায্য করে। আরিবের দেশের বর্ণনায় দেখা যায়, সেখানে সরকারি ও বেসরকারি খাতের সহাবস্থান রয়েছে এবং প্রয়োজনে সরকার বাজার নিয়ন্ত্রণ করতে পারে। এটি একটি উন্নত পদ্ধতি কারণ এটি একদিকে যেমন ব্যক্তিস্বার্থ ও প্রতিযোগিতাকে উৎসাহিত করে, অন্যদিকে রাষ্ট্রের হস্তক্ষেপের মাধ্যমে জনকল্যাণ নিশ্চিত করে। ধনতান্ত্রিক ব্যবস্থায় যে চরম শোষণ বা আয় বৈষম্য দেখা দেয় এবং সমাজতান্ত্রিক ব্যবস্থায় ব্যক্তিগত স্বাধীনতার যে অভাব থাকে, মিশ্র অর্থব্যবস্থায় সেই সমস্যাগুলো কাটিয়ে ওঠা সম্ভব হয়। অধিকাংশ আধুনিক রাষ্ট্র বর্তমানে এই ব্যবস্থাকেই সবচেয়ে কার্যকর বলে মনে করে। তাই আরিবের দেশের এই ভারসাম্যপূর্ণ কাঠামোকে অবশ্যই একটি উন্নত ও সময়োপযোগী অর্থব্যবস্থা হিসেবে বিবেচনা করা যায়।"
        }
      ]
    },
    {
      "number": "2",
      "uddipok": "রাফাত সাহেব একজন ডাক্তার। তিনি একটি হাসপাতালে কর্মরত আছেন। কিন্তু অবসর সময়ে তিনি শখের বশে ফুটবল, ক্রিকেট দাবা খেলা নিয়ে ব্যস্ত থাকেন।",
      "tag": "CB 25",
      "sub_questions": [
        {
          "label": "ক",
          "question": "উপযোগ কী?",
          "explanation": "উপযোগ হলো কোনো দ্রব্যের বা সেবার দ্বারা ব্যক্তির অভাব পূরণের ক্ষমতা।"
        },
        {
          "label": "খ",
          "question": "নদীর পানিকে কি অবাধলভ্য দ্রব্য বলা যায়? ব্যাখ্যা করো।",
          "explanation": "নদীর পানি বিনামূল্যে পাওয়া যায় বলে তা অবাধলভ্য দ্রব্য। যেসব দ্রব্য বিনামূল্যে পাওয়া যায় তাদের অবাধলভ্য দ্রব্য বলে। যেমন- আলো, বাতাস, নদীর পানি ইত্যাদি। এসব দ্রব্য প্রকৃতিতে অবাধে পাওয়া যায় এবং এদের জোগান সীমাহীন থাকে। একইভাবে নদীর পানি প্রকৃতিতে অবাধে পাওয়া যায় এবং এর জোগান সীমাহীন। এ কারণে নদীর পানির কোনো বিনিময় মূল্য নেই। তাই নদীর পানিকে অবাধলভ্য দ্রব্য বলা হয়।"
        },
        {
          "label": "গ",
          "question": "উদ্দীপকে বর্ণিত রাফাত সাহেবের ১ম কাজটি অর্থনীতিতে কী হিসাবে পরিচিত? ব্যাখ্যা করো।",
          "explanation": "উদ্দীপকে রাফাত সাহেবের ১ম কাজটি সেবাসংক্রান্ত অর্থনৈতিক কাজ। অর্থনীতিতে কিছু কাজের মাধ্যমে অবস্তুগত সেবাকর্ম উৎপাদিত হয়। এটি রূপান্তরিত কাঁচামাল হিসাবে দৃশ্যমান নয়। কিন্তু এগুলো মানুষের অভাব পূরণ করে। এর বিনিময় মূল্য আছে। তাই এগুলোকে সেবা বলে। বাংলাদেশে শিক্ষকতা, ডাক্তারি, পর্যটন, নার্সিং, দর্জি, ফেরিওয়ালা প্রভৃতি ক্ষেত্রে সেবাকর্ম উৎপাদন হয়। উদ্দীপকে রাফাত সাহেব একজন ডাক্তার। তিনি একটি হাসপাতালে কর্মরত আছেন। এটি দ্বারা সেবাকর্ম উৎপন্ন হয়। কেননা এসব সেবা অর্থের বিনিময়ে জনগণের কাছে সরবরাহ করা হয়। পাশাপাশি জনগণ এসব সেবা ক্রয় করে তাদের অভাব পূরণ করে। এটি সেবাসংক্রান্ত অর্থনৈতিক কাজের বৈশিষ্ট্যের সাথে মিল রয়েছে। সুতরাং বলা যায়, উদ্দীপকের রাফাত সাহেবের ১ম কাজটি কাজটি সেবাসংক্রান্ত অর্থনৈতিক কাজ।"
        },
        {
          "label": "ঘ",
          "question": "রাফাত সাহেবের ১ম কাজ ও অবসর সময়ে যে কাজগুলো করেন তার মাঝে কোনো পার্থক আছে কি? মতামত দাও।",
          "explanation": "রাফাত সাহেবের ১ম কাজ হলো অর্থনৈতিক কাজ ও অবসর সময়ের কাজগুলো অ-অর্থনৈতিক কাজ। মানুষ জীবিকানির্বাহের জন্য যেসব কাজ করে থাকে তা দুই ভাগে বিভক্ত। যথা- অর্থনৈতিক কাজ ও অ-অর্থনৈতিক কাজ। অর্থের বিনিময়ে যে কাজ করে তাকে অর্থনৈতিক কাজ বলে। অন্যদিকে, যেসব কর্মকাণ্ডের মাধ্যমে অর্থ উপার্জিত হয় না তাদেরকে অ-অর্থনৈতিক কাজ বলে। উদ্দীপকের রাফাত সাহেব একজন ডাক্তার। তিনি একটি হাসপাতালে কর্মরত আছেন। অর্থাৎ তার এ কাজটি সেবাসংক্রান্ত অর্থনৈতিক কাজ। কারণ তিনি এ কাজের বিনিময়মূল্য পান। কিন্তু অবসর সময়ে তিনি শখের বশে ফুটবল, ক্রিকেট, দাবা খেলা নিয়ে ব্যস্ত থাকেন। তার, এ কাজগুলো অভাব পূরণ করলেও অর্থ উপার্জনে কোনো ভূমিকা রাখে না। তাই এটি অ-অর্থনৈতিক কাজকে নির্দেশ করে। অর্থনৈতিক কাজের বিনিময় মূল্য রয়েছে। অপরদিকে, অ-অর্থনৈতিক কাজের বিনিময় মূল্য নেই। জীবনধারণের জন্য মানুষ অর্থ আয় ও ব্যয় করে থাকে। এটি অর্থনৈতিক কাজের মাধ্যমে সম্পাদন হয়ে থাকে। কিন্তু কিছু কাজ মানুষের অভাব পূরণ করলে তার বিনিময় মূল্য নেই। এ ধরনের কাজ অঅর্থনৈতিক কাজ বলে পরিচিত। তাই বলা যায়, উদ্দীপকের রাফাত সাহেবের প্রথম কাজটি অর্থনৈতিক এবং অবসরের কাজটি অ-অর্থনৈতিক কাজ।"
        }
      ]
    },
    {
      "number": "3",
      "uddipok": "নিচে একটি পণ্যের চাহিদাসূচি দেওয়া হলো: প্রতি একক পণ্যের দাম (টাকায়) চাহিদার পরিমাণ (একক) 15 10 10 15 05 20",
      "tag": "CB 25",
      "sub_questions": [
        {
          "label": "ক",
          "question": "ভোক্তা কাকে বলে?",
          "explanation": "দ্রব্য ভোগের জন্য যে ব্যক্তি অর্থ ব্যয় করতে প্রস্তুত তাকে ভোক্তা বলা হয়।"
        },
        {
          "label": "খ",
          "question": "ভারসাম্য দাম কীভাবে নির্ধারিত হয়?",
          "explanation": "যে নির্দিষ্ট দামে কোনো দ্রব্যের মোট চাহিদা ও মোট জোগান সমান হয় তাকে ভারসাম্য দাম বলে। বাজারে কোনো দ্রব্যের ক্রয়-বিক্রয় নিয়ে ক্রেতা ও বিক্রেতার মধ্যে দরকষাকষি চলে। ক্রেতারা স্বভাবতই সর্বনিম্ন দামে দ্রব্যটি কিনতে চায়। কিন্তু বিক্রেতারা সর্বোচ্চ দামে তা বিক্রি করতে চায়। এরকম দরকষাকষির ফলে এমন একটি দামে দ্রব্যটি কেনা-বেচা হয় যেখানে তার চাহিদা ও জোগান সমান হয়। এভাবেই একটি পণ্যের ভারসাম্য দাম নির্ধারিত হয়।"
        },
        {
          "label": "গ",
          "question": "উপরের সৃচি থেকে একটি চাহিদা রেখা অঙ্কন করো।",
          "explanation": "চাহিদাসূচির জ্যামিতিক রূপ হলো চাহিদারেখা। সাধারণত দ্রব্যের দাম বাড়লে চাহিদার পরিমাণ কমে এবং দাম কমলে চাহিদার পরিমাণ বাড়ে। অর্থাৎ, দামের সাথে চাহিদার বিপরীতমুখী সম্পর্ক বিদ্যমান। দাম ও চাহিদার এই বিপরীতমুখী সম্পর্ক যে রেখার মাধ্যমে দেখানো হয় তাই চাহিদারেখা। উদ্দীপকে একটি পণ্যের চাহিদাসূচি দেওয়া আছে। উক্ত তথ্যের আলোকে নিচে চাহিদারেখা অঙ্কন করা হলো। পাশের চিত্রে ভূমি অক্ষে চাহিদার পুরিমাণ এবং লম্ব অক্ষে পূণ্যের দাম দেখানো হয়েছে। পণ্যের দাম ১৫ টাকা হলে চাহিদার পরিমাণ ১০ একক। এটি a বিন্দু দ্বারা নির্দেশিত। দাম কমে ১০ ও ৫ টাকা হলে চাহিদা বেড়ে যথাক্রমে ১৫'ও ২০ একক হয়। এগুলো b ও c বিন্দু দ্বারা নির্দেশিত। এখন প্রাপ্ত a b ও c বিন্দু যোগ করলে পাওয়া যায় DD' চাহিদারেখা। এটিই উদ্দীপকের সূচির,আলোকে তাঙ্কিত চাহিদা রেখা।"
        },
        {
          "label": "ঘ",
          "question": "উদ্দীপকের আলোকে দাম ও চাহিদার সম্পর্ক বিশ্লেষণ করো।",
          "explanation": "উদ্দীপকের সূচিটি অর্থনীতির চাহিদাবিধির সাথে সম্পর্কিত। একটি নির্দিষ্ট সময়ে বিভিন্ন দামে কোনো দ্রব্যের যে বিভিন্ন পরিমাণ চাহিদা হয় তা যে তালিকার মাধ্যমে প্রকাশ করা হয় তাকে চাহিদাসূচি বলে। চাহিদার সাথে দাম বিপরীতমুখী সম্পর্ক.। চাহিদা বিধিতে দাম ও চাহিদার এরূপ সম্পর্ক প্রতিফলিত হয়। উদ্দীপকে প্রতিটি পণ্যের দাম 'যখন ১৫ টাকা তখন চাহিদার পরিমাণ ১০ একক। দাম কমে যথাক্রমে ১০ ও ৫ টাকা চাহিদা বেড়ে যথাক্রমে ১৫ ও ২০ একক হয়। এখানে দাম বৃদ্ধির ফলে চাহিদা হ্রাস পেয়েছে। অর্থাৎ দাম ও চাহিদার মধ্যে বিপরীত সম্পর্ক প্রকাশ পেয়েছে। চাহিদাবিধি অনুযায়ী, ভোস্তার আয়, রুচি, অভ্যাস প্রভৃতি অপরিবর্তিত বা স্থির ধরা হয়। এই অবস্থায় কোনো দ্রব্যের দাম কমলে চাহিদা বাড়ে আর দাম বাড়লে চাহিদা কমে। দ্রব্যের দাম ও চাহিদার মধ্যে এই বিপরীত সম্পর্কই চাহিদাবিধি। সূচির ভিত্তিতে চাহিদারেখা অঙ্কন করা হলে রেখাটি বামদিক থেকে ডানদিকে নিম্নগামী হয়। কারণ দাম ও চাহিদার মধ্যে বিপরীত সম্পর্ক বিদ্যমান। সুতরাং বলা যায়, উদ্দীপকের সূচির আলোকে দাম ও চাহিদার মধ্যে বিপরীতমুখী সম্পর্ক প্রকাশ পেয়েছে।"
        }
      ]
    },
    {
      "number": "4",
      "uddipok": "ঘটনা-১: 'ক' ব্যক্তি একজন ধান ব্যবসায়ী। তিনি ধানের মৌসুমে প্রচুর ধান ক্রয় করেন এবং কয়েক মাস পর বেশি দামে বিক্রি করে লাভবান হন। ঘটনা-২: 'খ' ব্যক্তির একটি গরুর খামার আছে। তিনি তার খামারে শ্রমিকদের কাজ তদারকি ও সমন্বয় সাধনসহ বিভিন্ন ধরনের ঝুঁকি বহন করেন। দক্ষ পরিচালনার কারণে তিনি গরুর খামারের পাশাপাশি হাঁস-মুরগির খামারও গড়ে তোলেন।",
      "tag": "CB 25",
      "sub_questions": [
        {
          "label": "ক",
          "question": "শ্রম কাকে বলে?",
          "explanation": "উৎপাদন কাজে নিয়োজিত মানুষের সব ধরনের শারীরিক ও মানসিক পরিশ্রমকে শ্রম বলে।"
        },
        {
          "label": "খ",
          "question": "বৃষ্টিপাত ও আবহাওয়া কোন ধরনের উপকরণ? ব্যাখ্যা করো।",
          "explanation": "বৃষ্টিপাত ও আবহাওয়া হলো উৎপাদনের ভূমি উপকরণ। উৎপাদনে সাহায্য করে এসব প্রাকৃতিক সম্পদকে ভূমি বলে। যেমনমাটি, খনিজ দ্রব্য, সূর্যকিরণ প্রভৃতি। এসব প্রাকৃতিক সম্পদের অন্তর্ভুন্ত। আবার, বৃষ্টিপাত ও আবহাওয়াও প্রাকৃতিক সম্পদ। এগুলো উৎপাদনে সাহায্য করে। তাই বৃষ্টিপাত ও আবহাওয়া উৎপাদনের ভূমি উপকরণের অন্তর্ভুক্ত।"
        },
        {
          "label": "গ",
          "question": "ঘটনা-১ এ 'ক' ব্যক্তির কাজ কোন ধরনের উপযোগ সৃষ্টি করেছে? ব্যাখ্যা করো।",
          "explanation": "ঘটনা-১ এ 'ক' ব্যক্তি সময়গত উপযোগ সৃষ্টি করেছে। কোনো কোনো ক্ষেত্রে সময়ের ব্যবধানে অনেক জিনিসের উৎপাদন না বাড়লেও উপযোগ বাড়ে। এদেরকে সময়গত উপযোগ বলে। যেমন: এক সময়ের পণ্য মজুদ করে রেখে অন্য সময়ে বিক্রি করে মানুষের প্রয়োজন মেটানো যায়। এভাবে দ্রব্যের সময়গত উপযোগ সৃষ্টি করা যায়। উদ্দীপকের ঘটনা-১ এ 'ক' ব্যক্তি একজন ধান ব্যবসায়ী। তিনি ধানের মৌসুমে প্রচুর ধান ক্রয় করেন। কয়েক মাস পর বেশি দামে বিক্রি করেন। অর্থাৎ, 'ক' ব্যক্তি ধানের মৌসুমে বেশি পরিমাণ ধান এটি ক্রয় করে সংরক্ষণ করে রাখেন। তিনি অন্য মৌসুমে এটি বেশি দামে বিক্রি করে লাভবান হয়। এক্ষেত্রে তিনি সময়ের ব্যবধানে ধানের অতিরিক্ত উপযোগের সৃষ্টি করেছেন। এভাবে উপযোগ সৃষ্টি করা হলো অর্থনীতিতে সময়গত উপযোগ। সুতরাং বলা যায়, উদ্দীপকের ঘটনা-১ এ 'ক' ব্যক্তির সময়গত উপযোগ সৃষ্টি করেছে।"
        },
        {
          "label": "ঘ",
          "question": "ঘটনা-২ এর 'খ' ব্যক্তিকে অর্থনীতির ভাষায় আমরা কী বলতে পারি- বিশ্লেষণ করো।",
          "explanation": "ঘটনা-২ এর 'খ' ব্যক্তিকে অর্থনীতির ভাষায় আমরা সফল সংগঠক বলতে পারি। যে ব্যক্তি মুনাফার উদ্দেশ্যে উৎপাদনের উপকরণগুলোকে একত্রীকরণ 'করে উৎপাদন কার্য পরিচালনা করেন, সেই সংগঠক। সংগঠকের যোগ্যতা, ও গুণাবলির ওপর সংগঠনের সফলতা বা বিফলতা নির্ভর করে। আর সংগঠন সফল হলে পুরো অর্থনীতির ওপর ইতিবাচক প্রভাব পড়ে। উদ্দীপকে 'খ' ব্যক্তির গরুর খামারে শ্রমিকদের কাজ তদারকি ও সমন্বয় সাধনসহ বিভিন্ন ধরনের ঝুঁকি বহন করেন। তিনি দক্ষতার সাথে গরুর খামারের পাশাপাশি হাঁস-মুরগির খামারও পরিচালনা করেন। অর্থাৎ 'খ' ব্যক্তির মধ্যে যেসব গুণাবলি রয়েছে তা হলো সাংগঠনিক সক্ষমতা, নেতৃত্বের যোগ্যতা, ঝুঁকি গ্রহণ, দূরদর্শিতা প্রভৃতি। এজন্য 'খ' ব্যক্তিকে একজন দক্ষ সংগঠক বলা যায়। সংগঠক শ্রমিকদের তদারকি ও সমন্বয় সাধন করেন। সংগঠন কাঠামোর মাধ্যমে সংগঠক উৎপাদনে জড়িত সব বিষয়গুলো দেখাশোনা করেন। কীভাবে উৎপাদন কাজ পরিচালনা করলে সর্বাধিক মুনাফা অর্জন হবে তা সংগঠন কাঠামোর মাধ্যমে অর্জন করা 'যায়। সংগঠনের মাধ্যমেই কর্মীদেরকে দায়িত্ব ও কর্তব্য অর্পণ করা যায়। ফলে তাদের জবাবদিহিতা নিশ্চিত করা যায়। কর্মীদের সাথে সুসম্পর্ক বজায় রাখা যায়। একটি সফল সংগঠন কর্মীদেরকে উৎপাদনে অনুপ্রাণিত করে। তাই বলা যায়, ঘটনা-২ এর 'খ' ব্যক্তিকে অর্থনীতির ভাষায় আমরা সফল সংগঠক বলতে পারি।"
        }
      ]
    },
    {
      "number": "5",
      "uddipok": "দৃশ্যকল্প-১: করিম মিয়া তরমুজ কিনতে বাজারে গিয়ে দেখল, অনেক ব্যবসায়ী তরমুজ বিক্রি করছে এবং ক্রেতার সংখ্যাও অনেক। তিনি কয়েকটি দোকান যাচাই করে দেখলেন তরমুজের মান একই। তাই তিনি আরও কয়েকটি দোকান যাচাই করে নিজের পছন্দমত তরমুজ ক্রয় করলেন। দৃশ্যকল্প-২: নীলা বেগম দোকানে নুডুলস কিনতে গেলে বিক্রেতা তাকে একটি নুডুলসের প্যাকেট. দেন। তিনি' এ নুডুলসের পরিবর্তে অন্য কোম্পানির নুডুলস চাইলে বিক্রেতা বলেন নুডলস বিভিন্ন কোম্পানির হলেও মান একই। নীলা বেগম বিক্রেতাকে বলেন, আপনার ধারণা সঠিক নয়। আসলে এর মধ্যে গুণগত ও বাহ্যিক কিছু পার্থক্য আছে।",
      "tag": "CB 25",
      "sub_questions": [
        {
          "label": "ক",
          "question": "বাজার কাকে বলে?",
          "explanation": "অর্থনীতিতে বাজার বলতে কোনো নির্দিষ্ট স্থানকে বোঝায় না, বরং এক বা একাধিক পণ্যকে বোঝায় যা ক্রেতা ও বিক্রেতার মধ্যে প্রত্যক্ষ বা পরোক্ষ দরকষাকষির মাধ্যমে একটি নির্দিষ্ট দামে কেনাবেচা হয়।"
        },
        {
          "label": "খ",
          "question": "মাংসের বাজার অঞ্চলভেদে কোন ধরনের বাজার? ব্যাখ্যা করো।",
          "explanation": "মাংসের বাজার অঞ্চলভেদে একটি 'স্থানীয় বাজার'। যে দ্রব্যের ক্রেতা ও বিক্রেতা একটি নির্দিষ্ট অঞ্চলের মধ্যে সীমাবদ্ধ থাকে, তাকে স্থানীয় বাজার বলে। মাংস একটি পচনশীল দ্রব্য এবং এর চাহিদা সাধারণত নির্দিষ্ট এলাকা বা স্থানীয় বাজারের মধ্যেই সীমাবদ্ধ থাকে। পচনশীলতার কারণে এটি দূরবর্তী কোনো বাজারে সহজে পাঠানো সম্ভব হয় না, তাই এটি স্থানীয় বাজারের অন্তর্ভুক্ত।"
        },
        {
          "label": "গ",
          "question": "দৃশ্যকল্প-১ এ করিম মিয়ার ক্রয়কৃত পণ্যটি কোন বাজারের? ব্যাখ্যা করো।",
          "explanation": "দৃশ্যকল্প-১ এ করিম মিয়ার ক্রয়কৃত তরমুজের বাজারটি হলো একটি 'পূর্ণ প্রতিযোগিতামূলক বাজার' (Perfectly Competitive Market)। যে বাজারে অসংখ্য ক্রেতা ও বিক্রেতা থাকে এবং সবাই একটি সমজাতীয় পণ্য একটি নির্দিষ্ট দামে ক্রয়-বিক্রয় করে, তাকে পূর্ণ প্রতিযোগিতামূলক বাজার বলে। করিম মিয়ার ক্রয়কৃত পণ্যের বাজারের বৈশিষ্ট্যসমূহ: অসংখ্য ক্রেতা ও বিক্রেতা: উদ্দীপকে উল্লেখ আছে যে বাজারে অনেক ব্যবসায়ী তরমুজ বিক্রি করছে এবং ক্রেতার সংখ্যাও অনেক। সমজাতীয় পণ্য: করিম মিয়া কয়েকটি দোকান যাচাই করে দেখলেন সব তরমুজের মান একই, যা এই বাজারের প্রধান বৈশিষ্ট্য। বাজার সম্পর্কে পূর্ণ জ্ঞান: করিম মিয়া বিভিন্ন দোকান যাচাই করে পছন্দমতো পণ্য ক্রয় করেছেন, যা নির্দেশ করে যে ক্রেতা ও বিক্রেতা বাজারদর ও মান সম্পর্কে অবগত।"
        },
        {
          "label": "ঘ",
          "question": "দৃশ্যকল্প-২ এর বাজার অর্থনীতিতে কোন ধরনের বাজারকে নির্দেশ করে? বাজারের বৈশিষ্ট্য বিশ্লেষণ করো।",
          "explanation": "দৃশ্যকল্প-২ এর বাজারটি অর্থনীতিতে 'একচেটিয়া প্রতিযোগিতামূলক বাজার' (Monopolistic Competition)-কে নির্দেশ করে। নীলা বেগম যখন নুডুলস কিনতে যান, তখন তিনি লক্ষ্য করেন যে বাজারে বিভিন্ন কোম্পানির নুডুলস রয়েছে যেগুলোর মধ্যে গুণগত ও বাহ্যিক (যেমন- ব্র্যান্ডিং বা স্বাদ) কিছু পার্থক্য আছে। এই পণ্য পৃথকীকরণই একচেটিয়া প্রতিযোগিতামূলক বাজারের মূল ভিত্তি। এই বাজারের বৈশিষ্ট্যসমূহ নিচে বিশ্লেষণ করা হলো: অসংখ্য বিক্রেতা ও ক্রেতা: এই বাজারে পণ্য বিক্রয়কারী ফার্মের সংখ্যা অনেক থাকে, ফলে কোনো একক বিক্রেতা বাজার নিয়ন্ত্রণ করতে পারে না। পণ্য পৃথকীকরণ (Product Differentiation): উদ্দীপকে নীলা বেগম ঠিকই বলেছেন যে নুডুলস বিভিন্ন কোম্পানির হলেও তাদের মধ্যে বাহ্যিক ও গুণগত পার্থক্য থাকে। কোম্পানিগুলো আলাদা নাম, প্যাকেট বা ফ্লেভারের মাধ্যমে নিজেদের পণ্যকে অন্যের চেয়ে আলাদা হিসেবে উপস্থাপন করে। নিকট বিকল্প পণ্যের উপস্থিতি: এই বাজারে একটি কোম্পানির পণ্য অন্যটির নিকট বিকল্প (যেমন- ম্যাগি বনাম মিস্টার নুডুলস)। বিজ্ঞাপন ও বিক্রয় খরচ: পণ্যটি জনপ্রিয় করার জন্য কোম্পানিগুলো প্রচুর বিজ্ঞাপন প্রদান করে। দৃশ্যকল্প-১ এর মতো পণ্যের মান এক না হওয়ায় বিজ্ঞাপনের মাধ্যমে ক্রেতাকে আকৃষ্ট করার চেষ্টা করা হয়। দামের ওপর আংশিক নিয়ন্ত্রণ: প্রতিটি বিক্রেতা তাদের পণ্যের জন্য নিজস্ব দাম নির্ধারণ করতে পারে, তবে বিকল্প পণ্য থাকায় তারা মাত্রাতিরিক্ত দাম নিতে পারে না। দৃশ্যকল্প-১ এর বাজারটি ছিল বিশুদ্ধ প্রতিযোগিতামূলক, যেখানে পণ্য অভিন্ন। কিন্তু দৃশ্যকল্প-২ এর বাজারটি আধুনিক প্রতিযোগিতামূলক, যেখানে ব্র্যান্ডিং এবং গুণগত পার্থক্যই কেনাবেচার প্রধান ভিত্তি হয়ে দাঁড়ায়।"
        }
      ]
    },
    {
      "number": "6",
      "uddipok": "মি. 'X' ১৫ বছর যাবৎ মধ্যপ্রাচ্যের একটি দেশে কর্মরত। তিনি প্রতি মাসে তার আয়ের বেশ কিছু অংশ দেশে পাঠান। অন্যদিকে মি 'Y' মালয়েশিয়ার একজন নাগরিক। তিনি বাংলাদেশে একটি বেসরকারি সংস্থায় কর্মরত। প্রতিমাসে তিনিও তাঁর দেশে টাকা পাঠান।",
      "tag": "CB 25",
      "sub_questions": [
        {
          "label": "ক",
          "question": "GDP-এর পূর্ণরূপ কী?",
          "explanation": "GDP- এর পূর্ণরূপ- Gross Domestic Product."
        },
        {
          "label": "খ",
          "question": "মাথাপিছু মোট দেশজ উৎপাদন বলতে কী বোঝায়?",
          "explanation": "মাথাপিছু দেশজ উৎপাদন বলতে জনপ্রতি বার্ষিক জিডিপিকে বোঝায়। কোনো নির্দিষ্ট আর্থিক বছরে একটি দেশের মোট দেশজ উৎপাদন (জিডিপি) কে ঐ দেশের মোট জনসংখ্যা দিয়ে ভাগ করলে মাথাপিছু দেশজ উৎপাদন পাওয়া যায়। অর্থাৎ, মাথাপিছু জিডিপি = কোনো নির্দিষ্ট বছরের মোট দেশজ উৎপাদন ঐ বছরের মধ্যে সময়ের মোট জনসংখ্যা = \\frac{\\text{কোনো নির্দিষ্ট বছরের মোট দেশজ উৎপাদন}}{\\text{ঐ বছরের মধ্যে সময়ের মোট জনসংখ্যা}} = ঐ   বছরের   মধ্যে   সময়ের   মোট   জনসংখ্যা কোনো   নির্দিষ্ট   বছরের   মোট   দেশজ   উৎপাদন ​"
        },
        {
          "label": "গ",
          "question": "মি. 'X' এর অর্থ প্রেরণ আমাদের জাতীয় আয় পরিমাপে কীভাবে সম্পৃক্ত হয়? ব্যাখ্যা করো।",
          "explanation": "মি. 'X' এর অর্থ প্রেরণ আমাদের দেশে মোট জাতীয় আয় বা GNI তে অন্তর্ভুক্ত হবে। কোনো নির্দিষ্ট সময়ে দেশের নাগরিকগণ কর্তৃক উৎপাদিত চূড়ান্ত দ্রব্য ও সেবার বাজারমূল্যের সমষ্টিই মোট জাতীয় আয়। এটি হিসাব করার' সময় দেশের এবং বিদেশের দেশীয় নাগরিক কর্তৃক আয় যোগ করতে হবে। আর বিদেশি নাগরিকগণ আলোচ্য দেশ থেকে যে আয় করেন তা বাদদিতে হবে। উদ্দীপকে মি. 'X' ১৫ বছর যাবৎ মধ্যপ্রাচ্যের একটি দেশে কর্মরত। তিনি প্রতি মাসে তার আয়ের বেশ কিছু অংশ দেশে পাঠান। অর্থাৎ তিনি বাংলাদেশি নাগরিক হিসেবে বৈদেশিক বিনিয়োগ ও শ্রম থেকে আয় করে নিজ দেশে পাঠান। এটি মূলত রেমিট্যান্স হিসেবে আমাদের দেশের জাতীয় আয়ের (GNI) সাথে যুক্ত হয়। তাই বলা যায়, মি. 'X'-এর তার্থ আমাদের দেশের মোট জাতীয় আয় বা GNJ তে যুক্ত হবে।"
        },
        {
          "label": "ঘ",
          "question": "মি. 'Y' এর আয় কি বাংলাদেশের জাতীয় আয়কে প্রভাবিত করবে? তোমার মতামত দাও।",
          "explanation": "মি. 'Y'-এর আয় বাংলাদেশের জাতীয় আয়কে প্রভাবিত করবে না। কোনো নির্দিষ্ট সময়ে কোনো দেশের নাগরিকগণ কর্তৃক উৎপাদিত দ্রব্য ও সেবার চূড়াক্ত বাজার মূল্যকে মোট জাতীয় আয় বলে। মোট দেশজ উৎপাদনের সাথে নিট উপাদান আয় যোগ করে মোট জাতীয় আয় পাওয়া যায়। অর্থাৎ মোট জাতীয় আয়= মোট দেশজ উৎপাদন + (বিদেশে কর্মরত দেশীয়দের আয়-দেশে কর্মরত বিদেশিদের আয়)। উদ্দীপকে মি. 'Y মালয়েশিয়ার একজন নাগরিক। তিনি বাংলাদেশে একটি বেসরকারি সংস্থায় কর্মরত। প্রতিমাসে তিনি তার আয়ের একটা অংশ মালয়েশিয়াতে পাঠিয়ে দেন। অর্থাৎ তিনি মালয়েশিয়ার নাগরিক হিসেবে বাংলাদেশে বিনিয়োগ ও শ্রম থেকে আয় করেন। 'তাই তার আয় বাংলাদেশের GNI তে অন্তর্ভুক্ত হবে না। তবে তা জিডিতে অন্তর্ভুক্ত হবে। জিডিপি হিসাব করার সময় দেশের অভ্যন্তরে সকল দেশি ও বিদেশি নাগরিকের আয় হিসাব করা হয়। কিন্তু মোট জাতীয় আয় পরিমার্পের ক্ষেত্রে শুধু দেশীয় নাগরিকদের আয় বিবেচনা করা হয়। তাই দেশে কর্মরত বিদেশি নাগরিকদের আয় অন্তর্ভুক্ত হয় না। এ কারণে মি. 'Y'- এর আয় বাংলাদেশের মোট জাতীয় আয়ের অন্তর্ভুক্ত হবে না। তাই মোট জাতীয় আয় পরিমাপে GDP বাড়লেও GNI তে প্রভাব পড়বে না।"
        }
      ]
    },
    {
      "number": "7",
      "uddipok": "ভূমিহীন শেফালী বেগম একটি গাভি কিনতে চান। তাই তিনি ঋণের জন্য একটি আর্থিক প্রতিষ্ঠানে যান। কিন্তু প্রতিষ্ঠানের কর্মকর্তা বলেন যে, তারা জামানত ছাড়া কোনো ঋণ প্রদান করেন না। তিনি তাকে অন্য এক্লুটি প্রতিষ্ঠানের যাওয়ার প্ররামর্শ দেন। যেটি কোনো জামানত ছাড়াই ঋণ প্রদান করে থাকে। সেখান থেকে তিনি বি জামানতে ঋণ গ্রহণ করে একটি গাডি ক্রয় করেন। যার ফলে তার আয়ের ব্যবস্থা হয়।",
      "tag": "CB 25",
      "sub_questions": [
        {
          "label": "ক",
          "question": "কাগজি মুদ্রা কাকে বলে?",
          "explanation": "যেসব-মুদ্রা কাগজ দ্বারা তৈরি করা হয়, তাকে কাগজি মুদ্রা বলে।"
        },
        {
          "label": "খ",
          "question": "কেন্দ্রীয় ব্যাংককে সর্বশেষ ঋণদাতা বলা হয়' কেন?",
          "explanation": "কেন্দ্রীয় ব্যাংক অন্যান্য ব্যাংকের ঋণ লাভের শেষ আশ্রয়স্থল হিসেবে কাজ করে। দেশে ব্যবসায়রত ব্যাংকগুলো কখনো আর্থিক সংকটের সম্মুখীন হয়। এজন্য ব্যাংকসমূহ বিভিন্ন উৎস থেকে ঋণ সংগ্রহ করে। অন্যসব উৎস থেকে ঋণ সংগ্রহ করতে ব্যর্থ হলে কেন্দ্রীয় ব্যাংকের শরণাপন্ন হয়। তখন এ ব্যাংক প্রথম শ্রেণির বিনিময় বিল পুনঃবাট্টা করে' কিংবা স্বল্পমেয়াদি ঋণপত্র জমা রেখে ব্যাংকগুলোকে ঋণ প্রদান করে। এজন্য কেন্দ্রীয় ব্যাংককে সর্বশেষ ঋণদাতা বলা হয়।"
        },
        {
          "label": "গ",
          "question": "শেফালী বেগম প্রথম য়ে আর্থিক প্রতিষ্ঠানে গিয়েছিলেন তা কোন ধরনের আর্থিক প্রতিষ্ঠান? ব্যাখ্যা করো।",
          "explanation": "উদ্দীপকের শেফালী বেগম প্রথম যে আর্থিক প্রতিষ্ঠানে গিয়েছিলেন তা হলো বাণিজ্যিক ব্যাংক। বাণিজ্যিক ব্যাংক কোনো ব্যক্তি বা প্রতিষ্ঠানের অর্থ আমানত হিসেবে জমা রাখে। এ আমানত থেকে ব্যবসায়িক উদ্দেশ্যে ব্যক্তি ও প্রতিষ্ঠানকে তাদের স্বল্পমেয়াদি ঋণ দেয়। বাণিজ্যিক ব্যাংকের প্রথম ও প্রধান কাজ হলো ব্যক্তি ও প্রতিষ্ঠানের কাছ থেকে আমানত সংগ্রহ করা। ব্যাংক এসব সঞ্চিত অর্থ জামানতের ভিত্তিতে ব্যবসা ও উৎপাদন ক্ষেত্রে ঋণ দিয়ে পুঁজি গঠনে সহায়তা করে। উদ্দীপকের ভূমিহীন শেফালী বেগম একটি গাভি কিনতে একটি আর্থিক প্রতিষ্ঠানে যান। কিন্তু সে প্রতিষ্ঠান জামানত ছাড়া ঋণ প্রদান করেন না। প্রতিষ্ঠানটির এ নীতির সঙ্গেবাণিজ্যিক ব্যাংকের মিল রয়েছে। তাই বলা যায়, উদ্দীপকে উল্লিখিত শেফালী বেগম প্রথমে বাণিজ্যিক ব্যাংকে গিয়েছিলেন।"
        },
        {
          "label": "ঘ",
          "question": "উদ্দীপকে বর্ণিত ২য় আর্থিক প্রতিষ্ঠানটি সমাজের সুবিধাবঞ্চিত মানুষের ভাগ্য উন্নয়নে কাজ করে- বিশ্লেষণ করো।",
          "explanation": "শেফালী বেগমের ২য় আর্থিক প্রতিষ্ঠানটি হলো গ্রামীণ ব্যাংক। গ্রামীণ ব্যাংক বাংলাদেশের একটি ব্যতিক্রমধর্মী ক্ষুদ্র ঋণদানকারী সংস্থা। এটি ১৯৮৩ সালে প্রতিষ্ঠিত হয়। এ ব্যাংক গ্রামীণ দারিদ্র্য নিরসনের লক্ষ্যে অতিদরিদ্র নারী-পুরুষকে বিনা জামানতে ঋণ দেয়। মূলত দরিদ্র জনগোষ্ঠীকে আত্মকর্মসংস্থানে উদ্বুদ্ধ করতে এ ব্যাংক প্রতিষ্ঠা করা হয়। উদ্দীপকের শেফালী বেগম একটি আর্থিক প্রতিষ্ঠান থেকে বিনা জামানতে ঋণ গ্রহণ নিয়ে একটি গাভি ক্রয় করেন। যার ফলে তার আয়ের ব্যবস্থা হয়। কেবল গ্রামীণ ব্যাংকই জামানত ছাড়া ঋণ প্রদান করে থাকে। অর্থাৎ শেফালী বেগমের ২য় আর্থিক প্রতিষ্ঠান দ্বারা গ্রামীণ ব্যাংকের কার্যক্রম বোঝানো হয়েছে। গ্রামীণ অর্থনীতির উন্নয়নের জন্য গ্রামীণ ব্যাংক বিভিন্ন ক্ষেত্রে ঋণ প্রদান করে থাকে। যেমন: ক্ষুদ্র ব্যবসা সংক্রান্ত কাজ, গ্রামীণ- শিল্প, পশুপালন, মৎস্যচাষ, হাঁস-মুরগি পালন, কৃষি ও বনায়ন ইত্যাদি। আবার এ ব্যাংক ভিক্ষুকদের সুদবিহীন ঋণ প্রদান করে আত্মকর্মসংস্থানের সুযোগ প্রদান করে। এছাড়া চড়াসুদে ঋণ দেওয়া মহাজনদের শোষণ থেকে দরিদ্রদের রক্ষা করে। নারীদের কর্মে উদ্বুদ্ধকরণ ও নেতৃত্বের গুণাবলি বিকাশে এ ব্যাংক সহায়তা করে। দরিদ্র অসহায় নারীদের ঋণ হিসেরে পল্লিফোন প্রদান করে। এভাবেই গ্রামীণ ব্যাংক সুবিধাবঞ্চিত মানুষের ভাগ্য উন্নয়নে কাজ করে।"
        }
      ]
    },
    {
      "number": "8",
      "uddipok": "কৃষক বাদশা মিয়া পেঁয়াজ চাষের জন্য ট্রাক্টর, সার, কীটনাশক ব্যবহার বৃদ্ধির কারণে পেঁয়াজ উৎপাদন বহুগুণ বেড়েছে। অপরদিকে শফিক মিয়া তার উৎপাদিত চিনি বাজারজাতকরণে প্লাস্টিক ব্যাগের পরিবর্তে পাটের ব্যাগ ব্যবহার করছেন।",
      "tag": "CB 25",
      "sub_questions": [
        {
          "label": "ক",
          "question": "শিল্প কী?",
          "explanation": "প্রকৃতিদত্ত কাঁচামাল বা প্রাথমিক দ্রব্যকে যান্ত্রিক প্রক্রিয়ায় রূপান্তরের মাধ্যমে মানুষের ব্যবহারের উপযোগী মাধ্যমিক বা চূড়ান্ত দ্রব্যে পরিণত করার প্রক্রিয়াকে শিল্প বলে।"
        },
        {
          "label": "খ",
          "question": "আমাদের দেশে পুঁজি গঠনের হার কম কেন?",
          "explanation": "জনগণের মাথাপিছু আয় কম হওয়ায় সঞ্চয় কম থাকে, যার ফলে আমাদের দেশে পুঁজি গঠনের হারও কম। পুঁজি গঠন মূলত সঞ্চয়ের ওপর নির্ভরশীল। বাংলাদেশের অধিকাংশ মানুষের আয় কম হওয়ায় তারা জীবনযাত্রার ব্যয় মিটিয়ে বিনিয়োগের জন্য পর্যাপ্ত সঞ্চয় করতে পারে না, আর এই সঞ্চয়ের অভাবই পুঁজি গঠনের হারকে নিম্নমুখী করে রাখে।"
        },
        {
          "label": "গ",
          "question": "বাদশা মিয়ার কাজের খাতটিকে অর্থনীতির ভাষায় কী বলা যায়? ব্যাখ্যা করো।",
          "explanation": "বাদশা মিয়ার কাজের খাতটিকে অর্থনীতির ভাষায় ' কৃষি খাত' (Agriculture Sector) বলা হয়। কৃষি হলো অর্থনীতির সেই প্রাথমিক খাত যেখানে ভূমি ও প্রাকৃতিক সম্পদ ব্যবহার করে ফসল উৎপাদন, পশুপালন, বনজ ও মৎস্য সম্পদ আহরণ করা হয়। বাংলাদেশের মতো উন্নয়নশীল দেশে জাতীয় আয়ের একটি বড় অংশ এই খাত থেকে আসে। উদ্দীপকে দেখা যায়, বাদশা মিয়া পেঁয়াজ চাষ করেন এবং উৎপাদন বৃদ্ধির জন্য আধুনিক ট্রাক্টর, সার ও কীটনাশক ব্যবহার করেন। পেঁয়াজ একটি প্রাথমিক কৃষিজাত পণ্য এবং এর উৎপাদন সরাসরি ভূমির সাথে সম্পৃক্ত। যদিও তিনি আধুনিক যন্ত্র ও রাসায়নিক ব্যবহার করছেন, তবুও তাঁর মূল কাজ হলো ফসল উৎপাদন। আধুনিক প্রযুক্তির ছোঁয়া লাগার ফলে তাঁর কৃষিকাজটি এখন আরও উৎপাদনশীল ও বাণিজ্যিক রূপ লাভ করেছে। সুতরাং, তাঁর সামগ্রিক কর্মকাণ্ডটি অর্থনীতির কৃষি খাতের অন্তর্ভুক্ত।"
        },
        {
          "label": "ঘ",
          "question": "উদ্দীপকে বর্ণিত বাদশা মিয়া ও শফিক মিয়ার খাত দুটি পারস্পরিক নির্ভরশীল বিশ্লেষণ করো।",
          "explanation": "উদ্দীপকে বর্ণিত বাদশা মিয়ার কৃষি খাত এবং শফিক মিয়ার শিল্প খাত (চিনি ও পাটজাত ব্যাগ) একে অপরের পরিপূরক ও নিবিড়ভাবে নির্ভরশীল। একটি দেশের টেকসই অর্থনৈতিক উন্নয়নের জন্য কৃষি ও শিল্প খাতের সমন্বয় অপরিহার্য। কৃষি যেমন শিল্পের কাঁচামাল সরবরাহ করে, শিল্প তেমনি কৃষির আধুনিকায়নের উপকরণ যোগান দেয়। বাদশা মিয়া তাঁর কৃষিকাজে ট্রাক্টর, সার ও কীটনাশক ব্যবহার করছেন, যা মূলত শিল্প খাতের উৎপাদিত পণ্য। অর্থাৎ শিল্প খাতের বিকাশ না ঘটলে বাদশা মিয়ার পক্ষে উৎপাদন বহুগুণ বাড়ানো সম্ভব হতো না। অন্যদিকে, শফিক মিয়া তাঁর চিনি (যা আখ থেকে উৎপন্ন) এবং পাটের ব্যাগ তৈরির মাধ্যমে শিল্প খাতের প্রতিনিধিত্ব করছেন। এই চিনি ও পাটের ব্যাগের মূল কাঁচামাল আসে কৃষি খাত থেকে। বাদশা মিয়ার মতো কৃষকরা যদি পাট উৎপাদন না করতেন, তবে শফিক মিয়া পাটের ব্যাগ ব্যবহার করতে পারতেন না। আবার শফিক মিয়ার শিল্প খাত কৃষিপণ্যের চাহিদা তৈরি করে কৃষকদের ন্যায্য মূল্য পেতে সাহায্য করছে। পরিশেষে বলা যায়, শিল্প খাত কৃষিকে আধুনিক করে আর কৃষি খাত শিল্পকে কাঁচামাল দিয়ে সচল রাখে। একটি খাতের উন্নয়ন অন্য খাতের ওপর সরাসরি প্রভাব ফেলে। তাই বাদশা ও শফিক মিয়ার কর্মকাণ্ডের মাধ্যমে এটি স্পষ্ট যে, বাংলাদেশের অর্থনৈতিক সমৃদ্ধির জন্য এই দুই খাতের পারস্পরিক নির্ভরশীলতা এবং ভারসাম্যপূর্ণ অবস্থান অত্যন্ত জরুরি।"
        }
      ]
    },
    {
      "number": "9",
      "uddipok": "ডলি বেগম একটি গার্মেন্টস কারখানায় চাকরি করতেন। তিনি ব্যবসার উদ্দেশ্যে চাকরি ছেড়ে দেন এবং দুই মাস পর একটি বুটিকশিল্প গড়ে তোলেন এবং তা থেকেই তিনি জীবিকানির্বাহ করেন। তিনি একদিন টিভি চ্যানেলে দেখেন তার দেশের গড় জাতীয় আয় দিন দিন বাড়ছে। ফলে জনগণের জীবনযাত্রার মানও ক্রমান্বয়ে উন্নত হচ্ছে।",
      "tag": "CB 25",
      "sub_questions": [
        {
          "label": "ক",
          "question": "অর্থনৈতিক উন্নয়ন কী?",
          "explanation": "অর্থনৈতিক উন্নয়ন হলো এমন একটি প্রক্রিয়া যার মাধ্যমে কোনো দেশের প্রকৃত জাতীয় আয় বৃদ্ধির পাশাপাশি আর্থ-সামাজিক কাঠামোর গুণগত পরিবর্তন ঘটে এবং জনগণের জীবনযাত্রার মান উন্নত হয়।"
        },
        {
          "label": "খ",
          "question": "মৌসুমি বেকারত্ব বলতে কী বোঝায়?",
          "explanation": "বছরের একটি নির্দিষ্ট ঋতু বা মৌসুমে কাজের সুযোগ থাকে কিন্তু বছরের বাকি সময় কোনো কাজ থাকে না—এমন পরিস্থিতিকে মৌসুমি বেকারত্ব বলা হয়। সাধারণত কৃষিপ্রধান দেশগুলোতে ফসল বোনা বা কাটার নির্দিষ্ট সময় শেষে কৃষকরা যখন কর্মহীন হয়ে পড়ে, তখন এই বেকারত্ব দেখা দেয়।"
        },
        {
          "label": "গ",
          "question": "উদ্দীপকের ডলি বেগমকে কোন ধরনের বেকার বলা যায়? ব্যাখ্যা করো।",
          "explanation": "উদ্দীপকের ডলি বেগমকে 'সাময়িক বেকার' (Frictional Unemployment) বলা যায়। যখন একজন ব্যক্তি এক চাকরি ছেড়ে অন্য চাকরিতে বা নতুন কোনো পেশায় যোগ দেওয়ার মধ্যবর্তী সময়ে কিছুদিনের জন্য কাজহীন থাকে, তখন তাকে সাময়িক বা ঘর্ষণজনিত বেকার বলা হয়। এটি সাধারণত স্বেচ্ছায় ঘটে থাকে। উদ্দীপকে দেখা যায়, ডলি বেগম আগে একটি গার্মেন্টস কারখানায় চাকরি করতেন। তিনি উদ্যোক্তা হওয়ার লক্ষ্যে বা ব্যবসার উদ্দেশ্যে সেই চাকরিটি স্বেচ্ছায় ছেড়ে দেন। চাকরি ছাড়ার পর এবং বুটিকশিল্প গড়ে তোলার আগ পর্যন্ত মাঝখানের দুই মাস তিনি কোনো কাজ করেননি বা আয় করেননি। যেহেতু তিনি একটি কর্মসংস্থান থেকে অন্য একটি কর্মসংস্থানে (উদ্যোক্তা হিসেবে) যাওয়ার প্রক্রিয়ার মধ্যে ছিলেন এবং এই বিরতিকালটি ছিল স্বল্পস্থায়ী, তাই অর্থনীতির ভাষায় ডলি বেগমের এই অবস্থাকে সাময়িক বেকারত্ব হিসেবে চিহ্নিত করা হয়।"
        },
        {
          "label": "ঘ",
          "question": "উদ্দীপকে উল্লিখিত ডলির দেশটি উন্নয়নের কোন পর্যায়ের দেশ তা উল্লেখ করে এর বৈশিষ্ট্যগুলো আলোচনা-করো।",
          "explanation": "উদ্দীপকের বর্ণনা অনুযায়ী ডলির দেশটি 'উন্নয়নশীল দেশ' (Developing Country) পর্যায়ের। যেসব দেশের প্রকৃত জাতীয় আয় ও মাথাপিছু আয় ক্রমাগত বৃদ্ধি পাচ্ছে এবং যারা অনুন্নত অবস্থা থেকে উন্নত স্তরে পৌঁছানোর প্রক্রিয়ায় রয়েছে, তাদের উন্নয়নশীল দেশ বলা হয়। উদ্দীপকে জাতীয় আয় বৃদ্ধি এবং জীবনযাত্রার মান উন্নত হওয়ার বিষয়টি এই পর্যায়েরই লক্ষণ। উন্নয়নশীল দেশের প্রধান বৈশিষ্ট্যসমূহ: মাথাপিছু আয়ের ক্রমবৃদ্ধি: উদ্দীপকে বলা হয়েছে দেশটির গড় জাতীয় আয় দিন দিন বাড়ছে। এটি উন্নয়নশীল দেশের প্রধান বৈশিষ্ট্য, যা ক্রমান্বয়ে মাথাপিছু আয় বাড়িয়ে দেয়। কাঠামোগত পরিবর্তন: এসব দেশে কৃষির ওপর নির্ভরশীলতা কমে এবং শিল্প ও সেবা খাতের (যেমন ডলি বেগমের বুটিকশিল্প বা গার্মেন্টস) প্রসার ঘটে। জীবনযাত্রার মানের উন্নতি: স্বাস্থ্য, শিক্ষা এবং অবকাঠামোর উন্নয়নের ফলে জনগণের গড় আয়ু ও জীবনযাত্রার মান আগের চেয়ে উন্নত হয়। মানবসম্পদ উন্নয়ন: কারিগরি শিক্ষা ও প্রশিক্ষণের মাধ্যমে ডলি বেগমের মতো সাধারণ কর্মীরা যখন দক্ষ উদ্যোক্তা বা শ্রমিকে পরিণত হয়, তখন তাকে মানবসম্পদ উন্নয়ন বলে। এটি উন্নয়নশীল দেশের একটি বড় চালিকাশক্তি। বেকারত্ব হ্রাসের প্রবণতা: নতুন নতুন শিল্প (যেমন ক্ষুদ্র ও কুটির শিল্প) স্থাপনের ফলে কর্মসংস্থান সৃষ্টি হয় এবং দেশ ধীরে ধীরে বেকারত্বের অভিশাপ থেকে মুক্ত হতে থাকে। অবকাঠামোগত উন্নয়ন: রাস্তাঘাট, বিদ্যুৎ ও যোগাযোগ ব্যবস্থার উন্নতির ফলে অর্থনৈতিক গতিশীলতা বৃদ্ধি পায়। যেহেতু উদ্দীপকে দেশটির জাতীয় আয় ও জীবনযাত্রার মানের ইতিবাচক পরিবর্তন লক্ষ্য করা যাচ্ছে, তাই বলা যায় দেশটি একটি সফল উন্নয়নশীল রাষ্ট্র যা সমৃদ্ধির পথে এগিয়ে যাচ্ছে।"
        }
      ]
    },
    {
      "number": "10",
      "uddipok": "রিপা নির্ধারিত দামের দোকান থেকে একটি ভ্যানিটি 'ব্যাগ কিনে। মূল্য পরিশোধের সমর ভ্যানিটি ব্যাগের গায়ে লেখা মূল্যের চেয়ে অতিরিক্ত মূল্য দিতে হয়। কারণ জানতে চাইলে বিক্রয়কর্মী বলেন, বাড়তি মূল্যটি এক ধরনের কর। রিপার বাবা একজন ডাক্তার। রিপা বাসায় এসে বাবাকে সব ঘটনা বললে বাবা বলেন, তিনিও সরকারকে কর দেন।",
      "tag": "CB 25",
      "sub_questions": [
        {
          "label": "ক",
          "question": "আমদানি শুল্ক কী?",
          "explanation": "দেশের আমদানিকৃত দ্রব্য ও সেবার উপর যে কর ধার্য করা হয় তাকে আমদানি শুল্ক বলে।"
        },
        {
          "label": "খ",
          "question": "মূলধন বাজেট বলতে কী বোঝায়?",
          "explanation": "সরকারের মূলধন আয় ও ব্যয়ের হিসাব যে বাজেটে দেখানো হয় তাকে মূলধন বাজেট বলে। মূলধন বাজেটের মূল লক্ষ্য হলো’ দেশ ও জনগণের আর্থ-সামাজিক উন্নয়ন সাধন করা। এ লক্ষ্যে সরকার বার্ষিক উন্নয়ন কর্মসূচি প্রণয়ন করে। এ কর্মসূচি বাস্তবায়নের জন্য প্রয়োজনে অভ্যন্তরীণ ও বৈদেশিক উভয় উৎস হতে অর্থ সংগ্রহ করে।"
        },
        {
          "label": "গ",
          "question": "রিপা যে অতিরিক্ত মূল্য প্রদান করে তার স্বরূপ ব্যাখ্যা করো।",
          "explanation": "উদ্দীপকের রিপা যে অতিরিক্ত মূল্য প্রদান করে তা হলো মূল্য সংযোজন কর বা ভ্যাট। উৎপাদন ক্ষেত্রে কাঁচামাল থেকে শুরু করে চূড়ান্ত দ্রব্য উৎপাদন পর্যন্ত বেশ কয়েকটি স্তর অতিক্রম করতে হয়। উৎপাদনের এরূপ বিভিন্ন স্তরে যে মূল্য সংযোজিত হয়, তার ওপর একটি নির্দিষ্ট হারে কর আরোপ হয়। এটিই হচ্ছে ভ্যাট বা মূল্য সংযোজন কর। এটি একটি পরোক্ষ কর। দেশীয় ও আমদানিকৃত্ পণ্য ও সেবাকর্মের ওপর এ কর ধার্য করা হয়। উদ্দীপকের রিপা নির্ধারিত, দামের দোকান থেকে একটি ভ্যানিটি ব্যাগ কিনে। মূল্য পরিশোধের সময় ভ্যানিটি ব্যাগের গায়ে লেখা মূল্যের চেয়ে অতিরিক্ত মূল্য দিতে হয়। কারণ জানতে চাইলে বিক্রয়কর্মী বলেন, 'বাড়তি মূল্যটি এক ধরনের কর। যা সে চাইলেও ফাঁকি দিতে পারবে না। অর্থাৎ উক্ত অর্থ প্রদানে সে আইনগতভাবে বাধ্য। এটি মূল্য সংযোজন করের সাথে সম্পর্কিত। তাই বলা যায়, রিপার প্রদত্ত অতিরিক্ত অর্থ হচ্ছে ভ্যাট বা মূল্য সংযোজন কর।"
        },
        {
          "label": "ঘ",
          "question": "রিপার বাবা সরকারকে যে কর দেন তা সরকারের আয়ের একটি গুরুত্বপূর্ণ উৎস—বিশ্লেষণ করো।",
          "explanation": "উদ্দীপকে রিপার বাবা সরকারকে আয়কর প্রদান কনে। কোনো ব্যক্তি বা প্রতিষ্ঠানের আয়ের ওপর ধার্যকৃত কর হলো আয়কর। এটি বাংলাদেশ সরকারের আয়ের অন্যতম উৎস। বাংলাদেশে যাদের আয় একটি নির্দিষ্ট সীমার ঊর্ধ্বে তাদের কাছ থেকে নির্ধারিত হারে আয়কর আদায় করা হয়। উদ্দীপকের রিপার 'বাবা একজন ডাক্তার। তিনি সরকারকে প্রতিবছর একটি নির্দিষ্ট হারে কর প্রদান করেন। মূলত আয়ের ওপর এই কর ধার্য হয় বলে তার প্রদানকৃত করটি আয়কর। আয়কর থেকে প্রতিবছর সরকার উল্লেখযোগ্য পরিমাণ রাজস্ব আদায় করে থাকে। বাংলাদেশ সরকারের বার্ষিক বাজেটে আয়ের একটি বড় উৎস আয়কর। সরকার ও অর্থনীতিবিদদের প্রত্যাশা ভবিষ্যতে এ খাত থেকে সরকারের আয় অনেক রাড়বে। বর্তমানে বাংলাদেশে ব্যক্তিগত করদাতা যাদের বার্ষিক নিট আয় ৩,০০,০০০ টাকার (পুরুষদের ক্ষেত্রে) বেশি তাদের আয়ের ওপর একটি নির্দিষ্ট পরিমাণে এ কর দিতে হয়। তবে নারী, প্রতিবন্ধী, মুক্তিযোদ্ধাদের ক্ষেত্রে যথাক্রমে ৩,৫০,০০০, ৪,০০,০০০ এবং ৪,৭৫,০০০ টাকা হলে তাদের আয়ের ওপর আয়কর ধার্য করা হয়। সুতরাং বলা যায়, রিপার বাবার প্রদত্ত আয়কর, যা বাংলাদেশ সরকারের আয়ের একটি'অন্যতম উৎস।"
        }
      ]
    },
    {
      "number": "11",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও: ছক-১ ছক-২ কাঁচামাল নদ-নদী কলকারখানা খনিজ সম্পদ স্বাস্থ্যকেন্দ্র বনভূমি",
      "tag": "CB 25",
      "sub_questions": [
        {
          "label": "ক",
          "question": "দ্রব্য কী?",
          "explanation": "মানুষের অভাব মেটানোর ক্ষমতাসম্পন্ন বস্তুগত ও অবস্তুগত সব জিনিসকে অর্থনীতিতে দ্রব্য বলে।"
        },
        {
          "label": "খ",
          "question": "সুযোগ ব্যয় বলতে কী বোঝায়?",
          "explanation": "কোনো একটি জিনিস পাওয়ার জন্য অন্যটিকে ত্যাগ করতে হয়, এই ত্যাগকৃত পরিমাণই হলো অন্য দ্রব্যটির সুযোগ, ব্যয়। পণ্য নির্বাচন সমস্যা থেকেই সুযোগ ব্যয় ধারণার উদ্ভব। সুযোগ ব্যয়কে দুটি দ্রব্যের পারস্পরিক বিনিময়ও বলে। যেমন- এক বিঘা জমিতে ধান চাষ করলে দশ কুইন্টাল ধান উৎপাদন করা যায়। আবার পার্ট চাষ করলে পাঁচ কুইন্টাল পাট উৎপাদন করা যায়। এক্ষেত্রে দশ কুইন্টাল ধানের সুযোগ ব্যয় হলো পাঁচ কুইন্টাল পাট।"
        },
        {
          "label": "গ",
          "question": "ছক-১ এ কোন ধরনের সম্পদকে নির্দেশ করে-ব্যাখ্যা করো।",
          "explanation": "উদ্দীপকের ছক-১ তালিকাভুক্ত বিষয়গুলো অর্থনীতিতে উৎপাদিত সম্পদ। প্রাকৃতিক ও মানবিক সম্পদ কাজে লাগিয়ে যে সম্পদ তৈরি হয় তাই উৎপাদিত সম্পদ। যেমন: যন্ত্রপাতি, কলকারখানা, শিক্ষা প্রতিষ্ঠানইত্যাদি। এ সম্পদগুলো মানুষ তৈরি করে বলে উৎপাদিত সম্পদ হিসেবে গণ্য করা হয়। উদ্দীপকের ছক-১ তালিকাভুক্ত বিষয়গুলো হলো কাঁচামাল, কলকারখানা, স্বাস্থ্যকেন্দ্র। এগুলো উৎপাদিত্ সম্পদ। কারণ প্রাকৃতিক ও মানবিক সম্পদের সমন্বয়ে কাঁচামাল, কারখানা স্বাস্থ্যকেন্দ্র তৈরি করা হয়। প্রকৃতির কাছ থেকে আমরা প্রাকৃতিক সম্পদ পাই। আর মানবিক সম্পদ তথা প্রতিভা, দক্ষতার মাধ্যমে প্রাকৃতিক সম্পদকে ব্যবহার করে উৎপাদিত সম্পদ তৈরি করি। সুতরাং বলা যায়, ছক-১ তালিকাভুক্ত বিষয়গুলো উৎপাদিত সম্পদ।"
        },
        {
          "label": "ঘ",
          "question": "বাংলাদেশের অর্থনীতিতে ছক-২ এর নির্দেশিত সম্পদের গুরুত্ব আলোচনা করো।",
          "explanation": "বাংলাদেশের অর্থনীতিতে ছক-২ নির্দেশিত প্রাকৃতিক সম্পদের গুরুত্ব অপরিসীম। প্রকৃতিতে যেসব বস্তু স্বাভাবিকভাবে পাওয়া যায় তা-ই প্রাকৃতিক সম্পদ। অর্থাৎ প্রকৃতির দানই হচ্ছে প্রাকৃতিক সম্পদ। মানুষের দৈনন্দিন অভাব পূরণে প্রাকৃতিক সম্পদের ভূমিকা বেশ গুরুত্বপূর্ণ। প্রাকৃতিক সম্পদের মধ্যে রয়েছে ভূমি,বনভূমি, খনিজসম্পদ, নদ-নদী ইত্যাদি। উদ্দীপকের ছক-২ এ নদ-নদী, বনভূমি, খনিজসম্পদ উল্লিখিত রয়েছে। এগুলো প্রাকৃতিক সম্পদকে নির্দেশ করে। কারণ এ সম্পদগুলো মানুষ সৃষ্টি করতে পারে না। এগুলো প্রকৃতি থেকে সংগ্রহ করতে হয়। কোনো দেশের অর্থনৈতিক উন্নয়নে প্রাকৃতিক সম্পদ গুরুত্ব অপরিসীম। নদ-নদী থেকে আমরা প্রচুর মৎস্য সম্পদ পাই। নৌপথ সহজলভ্য হওয়ায় ব্যবসা-বাণিজ্যে গুরুত্বপূর্ণ ভূমিকা রাখে। বনভূমি শুধু প্রাকৃতিক সৌন্দর্যের জন্যই নয়, পরিবেশের ভারসাম্য এবং প্রাণিকূলের জীবন রক্ষার জন্যও খুবই গুরুত্বপূর্ণ। যেমন: সুন্দরবন থেকে প্রয়োজনীয় কাঠ, মধু ইত্যাদি সংগ্রহ করতে পারি। অন্যদিকে, বাংলাদেশের কৃষিকাজ অনেকটাই নির্ভর করে সেচের ওপর। শীতকালে গভীর/অগভীর নলকূপের মাধ্যমে ভূ- গর্ভস্থ পানি তুলে ফসল ফলানো হয়। এছাড়া শহরাঞ্চলে ভূ-গর্ভস্থ পানি এখন পানীয় জল সরবরাহের অন্যতম প্রধান উৎস। বাংলাদেশের অর্থনীতিতে পাহাড়ের সরাসরি ভূমিকা না থাকলেও পরিবেশের ভারসাম্য রক্ষায় ভূমিকা পালন করে। তাছাড়াও পাহাড়ে জুম চাষ, চা, আনারস উৎপাদনে সহায়ক ভূমিকা পালন করে। সুতরাং বলা যায়, বাংলাদেশের অর্থনীতিতে ছক-২ নির্দেশিত প্রকৃতিক সম্পদের গুরুত্ব অধিক।"
        }
      ]
    }
  ]
}