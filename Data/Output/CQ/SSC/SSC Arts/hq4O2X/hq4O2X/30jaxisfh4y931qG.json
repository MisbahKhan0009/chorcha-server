{
  "title": "ময়মনসিংহ বোর্ড ২০২৩",
  "subtitle": "অর্থনীতি (11)",
  "questions": [
    {
      "number": "1",
      "uddipok": "মিঃ হাইটস-এর দেশে ক্রেতা বিক্রেতার প্রতিযোগিতার মাধ্যমে দ্রব্যের দাম নির্ধারিত হয়। উৎপাদনের উপকরণসহ সকল সম্পদের ব্যক্তিগত মালিকানা রয়েছে। সরকার শুধু সার্বভৌমত্ব ও নিরাপত্তার দায়িত্ব পালন করে। অন্যদিকে আকাশের দেশে সরকারি ও বেসরকারি শিক্ষাপ্রতিষ্ঠান, বিমান ও রেল রয়েছে। সেখানে ভোক্তার স্বাধীনতা বিদ্যমান।",
      "tag": "MB 23",
      "sub_questions": [
        {
          "label": "ক",
          "question": "অর্থনীতির সংজ্ঞা দাও।",
          "explanation": "এল. রবিন্সের মতে, অর্থনীতি এমন একটি বিজ্ঞান যা মানুষের অসীম অভাব এবং বিকল্প ব্যবহারযোগ্য দুষ্প্রাপ্য সম্পদের মধ্যে সমন্বয় সাধনকারী কার্যাবলি আলোচনা করে।"
        },
        {
          "label": "খ",
          "question": "'কাজ ভালো হলে শ্রমিকের বেতন বৃদ্ধির ঘোষণা' অর্থনীতির কোন মৌলিক নীতির অনুসরণ করে? বুঝিয়ে লেখো।",
          "explanation": "এই ঘোষণাটি অর্থনীতির অন্যতম মৌলিক নীতি 'মানুষ প্রণোদনায় সাড়া দেয়' (People respond to incentives)—এর অনুসরণ করে। প্রণোদনা হলো এমন কিছু যা কোনো ব্যক্তিকে কাজ করতে উৎসাহিত বা প্ররোচিত করে। যখন শ্রমিকের বেতন বৃদ্ধির ঘোষণা দেওয়া হয়, তখন এটি একটি ইতিবাচক প্রণোদনা হিসেবে কাজ করে। এর ফলে শ্রমিক অধিক পরিশ্রমী হয় এবং প্রতিষ্ঠানের উৎপাদনশীলতা বৃদ্ধি পায়। মানুষ সাধারণত নিজের সুবিধা বা লাভের সম্ভাবনা থাকলে তার আচরণ বা কাজের গতি পরিবর্তন করে, বেতন বৃদ্ধির এই বিষয়টি সেই নীতিকেই সমর্থন করে।"
        },
        {
          "label": "গ",
          "question": "মি: হাইটস-এর দেশের অর্থব্যবস্থার স্বরূপ ব্যাখ্যা করো।",
          "explanation": "মি: হাইটস-এর দেশের অর্থব্যবস্থা হলো ধনতান্ত্রিক বা পুঁজিবাদী অর্থব্যবস্থা। উদ্দীপকে উল্লেখ করা হয়েছে যে, মি: হাইটস-এর দেশে ক্রেতা-বিক্রেতার প্রতিযোগিতার মাধ্যমে দাম নির্ধারিত হয় এবং সম্পদের ওপর ব্যক্তিগত মালিকানা বিদ্যমান। এটি পুঁজিবাদী অর্থব্যবস্থার প্রধান বৈশিষ্ট্য। এই ব্যবস্থায় উৎপাদন, বণ্টন ও ভোগ—সবই ব্যক্তি উদ্যোগে মুনাফা অর্জনের লক্ষ্যে পরিচালিত হয়। এখানে কোনো কেন্দ্রীয় পরিকল্পনা কর্তৃপক্ষ দাম নির্ধারণ করে না, বরং বাজারের 'অদৃশ্য হাত' (চাহিদা ও জোগান) দাম নিয়ন্ত্রণ করে। সরকার কেবল দেশ রক্ষা, আইন-শৃঙ্খলা ও বিচারকার্যের মতো মৌলিক কাজগুলো তদারকি করে। সামগ্রিকভাবে এই অর্থব্যবস্থায় ব্যক্তিস্বাধীনতা ও স্বয়ংক্রিয় দাম ব্যবস্থা প্রধান চালিকাশক্তি হিসেবে কাজ করে। সম্পদের ওপর ব্যক্তিগত অধিকার থাকায় এখানে তীব্র প্রতিযোগিতা বিদ্যমান, যা উৎপাদনশীলতা বাড়াতে সাহায্য করে। মি: হাইটস-এর দেশের বর্ণনাটি মূলত একটি বিশুদ্ধ পুঁজিবাদী কাঠামোকে নির্দেশ করছে।"
        },
        {
          "label": "ঘ",
          "question": "আকাশের দেশের অর্থব্যবস্থার সাথে তোমার দেশের অর্থব্যবস্থার তুলনামূলক আলোচনা করো।",
          "explanation": "আকাশের দেশের অর্থব্যবস্থা হলো মিশ্র অর্থব্যবস্থা, যা আমার দেশ অর্থাৎ বাংলাদেশের অর্থব্যবস্থার সাথে সম্পূর্ণ সাদৃশ্যপূর্ণ। তুলনামূলক আলোচনা: সহাবস্থান: আকাশের দেশে যেমন সরকারি ও বেসরকারি শিক্ষাপ্রতিষ্ঠান বা বিমান সংস্থা রয়েছে, বাংলাদেশেও ঠিক একইভাবে সরকারি ও বেসরকারি খাতের সহাবস্থান লক্ষ্য করা যায়। ভোক্তার স্বাধীনতা: উদ্দীপকে আকাশের দেশে ভোক্তার স্বাধীনতার কথা বলা হয়েছে। বাংলাদেশেও একজন ভোক্তা তার পছন্দ ও সামর্থ্য অনুযায়ী যেকোনো পণ্য ক্রয়ের পূর্ণ স্বাধীনতা ভোগ করে। রাষ্ট্রীয় নিয়ন্ত্রণ: আকাশের দেশে রেল ও বিমানের মতো বড় প্রতিষ্ঠানগুলো সরকার পরিচালনা করে। বাংলাদেশেও রেলওয়ে, ওয়াসা বা বড় বড় জনগুরুত্বপূর্ণ সেবাগুলো সরকার নিজস্ব নিয়ন্ত্রণে রেখে জনকল্যাণ নিশ্চিত করে। মুনাফা ও জনকল্যাণ: উভয় দেশের অর্থব্যবস্থায় একদিকে যেমন বেসরকারি খাত মুনাফা অর্জনের জন্য কাজ করে, অন্যদিকে সরকার ভর্তুকি ও নিয়ন্ত্রণের মাধ্যমে সামাজিক কল্যাণ বজায় রাখে। পরিশেষে বলা যায়, আকাশের দেশের মতো বাংলাদেশের অর্থব্যবস্থাও পুঁজিবাদ ও সমাজতন্ত্রের একটি সার্থক সমন্বয়। এখানে একদিকে যেমন ব্যক্তি উদ্যোগকে উৎসাহিত করা হয়, অন্যদিকে অতি মুনাফাখোরি বা একচেটিয়া আধিপত্য রোধে সরকারের শক্তিশালী ভূমিকা থাকে। এই ভারসাম্যপূর্ণ ব্যবস্থার কারণেই উভয় দেশের অর্থনীতি টেকসই উন্নয়নের পথে এগিয়ে যাচ্ছে। এই মিশ্র অর্থব্যবস্থাকে আরও শক্তিশালী করতে হলে বাংলাদেশে সরকারি ও বেসরকারি খাতের মধ্যে অংশীদারিত্ব (PPP) বৃদ্ধি করতে হবে এবং দুর্নীতি রোধ করে সম্পদের সুষম বণ্টন নিশ্চিত করতে হবে। এতে করে আকাশের দেশের মতো আমাদের দেশের সাধারণ মানুষও উন্নত নাগরিক সেবা ও অর্থনৈতিক স্বাধীনতা ভোগ করতে পারবে।"
        }
      ]
    },
    {
      "number": "2",
      "uddipok": "",
      "tag": "MB 23",
      "sub_questions": [
        {
          "label": "ক",
          "question": "অবাধলভ্য দ্রব্য কাকে বলে?",
          "explanation": "যেসব দ্রব্য বিনা পরিশ্রম ও বিনামূল্যে পাওয়া যায় সেগুলোকে অবাধলভ্য দ্রব্য বলে।"
        },
        {
          "label": "খ",
          "question": "কাপড় তৈরিতে সুতা কী ধরনের দ্রব্য? বুঝিয়ে লেখো।",
          "explanation": "কাপড় তৈরিতে সুতা মধ্যবর্তী দ্রব্য। যেসব উৎপাদিত দ্রব্য ভোগের জন্য ব্যবহৃত না হয়ে উৎপাদনের উপকরণ হিসেবে ব্যবহৃত হয় তা'মধ্যবর্তী দ্রব্য। এরূপ দ্রব্য মূলত চূড়ান্ত উৎপাদনে নিঃশেষ হয়ে যায়। যেমন: পাউরুটি তৈরিতে ময়দা, চিনি 'ইত্যাদি। তেমনি কাপড় তৈরির ক্ষেত্রে সুতা উপকরণ হিসেবে ব্যবহৃত হয়। কাপড় তৈরি হয়ে গেলে সুতার আর অস্তিত্ব থাকে না। তাই কাপড় তৈরিতে সুতাকে মধ্যবর্তী দ্রব্য বলা হয়।"
        },
        {
          "label": "গ",
          "question": "উদ্দীপকে ছক-'ক' যে ধারণাকে নির্দেশ করে তার বৈশিষ্ট্য ব্যাখ্যা করো।",
          "explanation": "উদ্দীপকের ছক-ক সম্পদের ধারণাকে নির্দেশ করে। অর্থনীতিতে সম্পদ হলো সেসব দ্রব্য বা জিনিস যেগুলো পাওয়ার জন্য মানুষকে অর্থ ব্যয় করতে হয়। এগুলোকে অর্থনৈতিক দ্রব্যও বলে। অর্থনীতিতে কোনো জিনিসের মধ্যে চারটি বৈশিষ্ট্য থাকলে তা সম্পদ বলে গণ্য হয়। এ বৈশিষ্ট্যগুলো হলো- উপযোগ, অপ্রাচূর্যতা,. হস্তান্তরযোগ্যতা এবং বাহ্যিকতা। এগুলোর কোনো একটি বৈশিষ্ট্য না থাকলে তাকে অর্থনীতিতে সম্পদ বলা হয় না। উদ্দীপকের ছক-ক তে চারটি বৈশিষ্ট্য উল্লেখ করা হয়েছে। এগুলো হলো- ১. প্রয়োজন মেটাবার ক্ষমতা, ২. পরিমাণ অপর্যাপ্ত, ৩. আরেকজনের কাছে বিক্রি করাযায়, ৪.মানুষের ভিতরগত গুণ নয়। অর্থাৎ, বৈশিষ্ট্যগুলো যথাক্রমে উপযোগ, অপ্রাচুর্যতা, হস্তান্তরযোগ্যতা এবং বাহ্যিকতাকে নির্দেশ করে। আর এগুলো সম্পদের বৈশিষ্ট্যকে ইঙ্গিত করে। সুতরাং বলা যায়, উদ্দীপকের ছক-ক সম্পদের ধারণাকে নির্দেশ করে।"
        },
        {
          "label": "ঘ",
          "question": "কোনো দেশের অর্থনীতিতে ছক-'খ' এ নির্দেশিত বিষয়টির গুরুত্ব বিশ্লেষণ করো।",
          "explanation": "উদ্দীপকের ছক-খ এ নির্দেশিত জিনিসটি হলো প্রাকৃতিক গ্যাস। প্রাকৃতিক গ্যাস বাংলাদেশের প্রধান প্রাকৃতিক সম্পদ। এ যাবৎ পর্যন্ত দেশে ২৭টি গ্যাস ক্ষেত্র আবিষ্কৃত হয়েছে। এ গ্যাস রাসায়নিক সার তৈরিতে কাঁচামাল হিসেবে ব্যবহৃত হয়। এছাড়া বিদ্যুৎ উৎপাদন কেন্দ্রে কলকারখানায় ও গৃহে এ গ্যাস জ্বালানি হিসেবে ব্যবহৃত হয়। উদ্দীপকে ছক-খ এ নির্দেশিত জিনিসটি দেশের ২৭ জায়গা পাওয়া গেছে। বর্তমানে ২৮টি গ্যাসক্ষেত্র রয়েছে। জিনিসটি বিভিন্ন ক্ষেত্রে জ্বালানি হিসেবে ব্যবহৃত হয়। আবার বিদ্যুৎ তৈরিতেও কাজে লাগে। অর্থাৎ এগুলো প্রাকৃতিক গ্যাসের বৈশিষ্ট্যের সাথেসাদৃশ্যপূর্ণ। তাই ছকখ এ নির্দেশিত বিষয়টি প্রাকৃতিক গ্যাস। প্রাকৃতিক গ্যাসের বহুবিধ ব্যবহার থাকায় অর্থনৈতিক উন্নয়নে গুরুত্বপূর্ণ অবদান রাখতে সক্ষম শিল্পে প্রাকৃতিক গ্যাসের ব্যবহার লক্ষণীয়। রাসায়নিক সারকারখানায় এটি কাঁচামাল হিসেবে ব্যবহৃত হয়। এ রাসায়নিক সার কৃষিক্ষেত্রে গুরুত্বপূর্ণ অবদান রাখে। আবার এ গ্যাস বিভিন্ন কলকারখানা, বিদ্যুৎ উৎপাদন কেন্দ্রে জ্বালানি হিসেবে ব্যবহৃত হয়। এতে বিদ্যুতের ঘাটতি পূরণসহ কলকারখানার উৎপাদন বৃদ্ধিতে সহায়ক ভূমিকা পালন করে। ফলে মানুষের কর্মসংস্থান বৃদ্ধি পেয়েছে। আবার গৃহে জ্বালানি হিসেবে ব্যবহৃত হওয়ায় মানুষের জীবনকে অনেকটা স্বাচ্ছন্দ্যপূর্ণ করেছে। তাই বলা যায়, বাংলাদেশের অর্থনীতিতে ছক-খ এ নির্দেশিত প্রাকৃতিক গ্যাসের গুরুত্ব অপরিসীম।"
        }
      ]
    },
    {
      "number": "3",
      "uddipok": "'রাজন তার কথার মাধ্যমে সহজেই মানুষকে উদ্বুদ্ধ করতে পারেন। মানুষকে সংগঠিত করার দক্ষতা তার অপরিসীম। দেশের বিভিন্ন স্থান থেকে আসা মালামাল সংরক্ষণের জন্য খুলনায় তার একটি ঘর আছে। এখান থেকে তার কর্মচারীরা তার কথা মতো দেশের বিভিন্ন স্থানে মালামাল সরবরাহ করেন।",
      "tag": "MB 23",
      "sub_questions": [
        {
          "label": "ক",
          "question": "দ্রব্য কী?",
          "explanation": "যে জিনিসের উপযোগ আছে, অর্থনীতিতে তা-ই দ্রব্য।"
        },
        {
          "label": "খ",
          "question": "'শিক্ষাপ্রতিষ্ঠান' কোন ধরনের সম্পদ? ব্যাখ্যা করো।",
          "explanation": "শিক্ষাপ্রতিষ্ঠান উৎপাদিত সম্পদ। প্রাকৃতিক ও মানবিক সম্পদ কাজে লাগিয়ে যে সম্পদ সৃষ্টি হয় তা উৎপাদিত সম্পদ। যেমন: যন্ত্রপাতি, কলকারখানা, স্বাস্থ্যকেন্দ্র ইত্যাদি। মানুষ তার জ্ঞান-বুদ্ধি এবং প্রকৃতি থেকে প্রাপ্ত বিভিন্ন সম্পদ ব্যবহার করে শিক্ষা-প্রতিষ্ঠান গড়ে তোলে। তাই শিক্ষাপ্রতিষ্ঠানকে উৎপাদিত সম্পদ হিসেবে বিবেচনা করা হয়।"
        },
        {
          "label": "গ",
          "question": "রাজনের খুলনার ঘরটি অর্থনীতিতে কী ধরনের দ্রব্য? ব্যাখ্যা করো।",
          "explanation": "রাজনের খুলনার ঘরটি অর্থনীতিতে মূলধনি দ্রব্য। মানুষের অভাব মেটানোর ক্ষমতাসম্পন্ন বস্তুগত সব জিনিসকে দ্রব্য বলা হয়। আর যেসব উৎপাদিত দ্রব্য অন্য দ্রব্য উৎপাদনে সাহায্য করে তাকে মূলধনি দ্রব্য বলে। যেমন: যন্ত্রপাতি, কারখানা ইত্যাদি। এরূপ দ্রব্য উৎপাদন কাজে বারবার ব্যবহৃত হয়। উদ্দীপকের রাজনের খুলনায় একটি ঘর আছে। দেশের বিভিন্ন স্থান থেকে আসা 'মালামাল সংরক্ষণের জন্য এটি ব্যবহৃত হয়। এখান থেকে তার কর্মচারীরা দেশের বিভিন্ন স্থানে মালামাল সরবরাহ করে। অর্থাৎ রাজনের ঘরটি একটি উৎপাদিত দ্রব্য, যা তার ব্যবসার কাজে বারবার ব্যবহৃত হয়। সুতরাং,রাজনের খুলনার ঘরটিকে অর্থনীতিতে মূলধনি দ্রব্য বলাযায়।"
        },
        {
          "label": "ঘ",
          "question": "রাজনের গুণাবলি কি সম্পদ? উত্তরের সপক্ষে যুক্তি দাও।",
          "explanation": "না, রাজনের গুণাবলি অর্থনীতির ভাষায় সম্পদ নয়। অর্থনীতিতে সম্পদের বৈশিষ্ট্য চারটি। এগুলো হলো- উপযোগ, অপ্রাচুর্যতা, হস্তান্তরযোগ্যতা এবং বাহ্যিকতা। উপযোগ বলতে অভাব পূরণের ক্ষমতা এবং অপ্রাচুর্যতা বলতে সীমিত জোগানকে বোঝায়। আর হস্তান্তরযোগ্যতা বলতে মালিকানা পরিবর্তন এবং বাহ্যিকতা দ্রব্যের বাহ্যিক অস্তিত্বকে নির্দেশ করে। উদ্দীপকে রাজন তার কথার মাধ্যমে সহজেই মানুষকে উদ্বুদ্ধ করতে পারেন। মানুষকে সংগঠিত করার দক্ষতা তার অপরিসীম। অর্থাৎ, রাজনের সাংগঠনিক দক্ষতা রয়েছে। এটি হস্তান্তরযোগ্য ও বাহ্যিক নয়'। তাই অর্থনীতিতে তা সম্পদ নয়। অর্থনীতিতে কোনো কিছুকে সম্পদ হতে হলে তার মধ্যে সম্পদের চারটি বৈশিষ্ট্যই বিদ্যমান থাকতে হবে। যেকোনো-একটি বৈশিষ্ট্য না থাকলে তা সম্পদ বলে বিবেচিত হবে না। সাংগঠনিক দক্ষতা মানুষের অভাব পূরণ করে এবং এটি সবার মধ্যে থাকে না। তাই এরউপযোগিতা এবং অপ্রাচর্যতা রয়েছে। কিন্তু এ দক্ষতা হস্তান্তরযোগ্য ও বাহ্যিক নয়। তাই এটি সম্পদ নয়। সুতরাং, রাজনের গুণাবলিকে সম্পদ বলা যায় না।"
        }
      ]
    },
    {
      "number": "4",
      "uddipok": "'ক' ও 'খ' ব্যক্তির 'M' দ্রব্যের জোগান সূচি দেওয়া হলো: দ্রব্যের দাম (হাজার টাকায়) 'ক' বিক্রেতার জোগান (কুই.) 'খ' বিক্রেতার জোগান (কুই.) বাজার জোগান (কুই.) ২ ১৫ ১০ ২৫ ৩ ২০ ১০ ৩০ ৪ ২৫ ১০ ৩৫",
      "tag": "MB 23",
      "sub_questions": [
        {
          "label": "ক",
          "question": "ব্যক্তিগত জোগান কাকে বলে?",
          "explanation": "একজন বিক্রেতা বিভিন্ন দামে একটি দ্রব্যের যে পরিমাণ বিক্রি করেন তাকে ব্যক্তিগত জোগান বলে।"
        },
        {
          "label": "খ",
          "question": "কোনো দ্রব্যের উপযোগ শেষ করা হলেও তাকে ভোগ বলা যায় না কেন? ব্যাখ্যা করো।",
          "explanation": "অভাব পূরণ না হলে কোনো দ্রব্যের উপযোগ শেষ করা হলেও তা ভোগ নয়। অর্থনীতিতে অভাব পূরণের জন্য কোনো দ্রব্যের উপযোগ নিঃশেষ করাকে ভোগ বলা হয়। তাই কোনো দ্রব্যের শুধু উপযোগ নিঃশেষ করাকে ভোগ বলা হয় না। যেমন: আগুনে কাপড় পুড়লে উপযোগ নিঃশেষ হয়। কিন্তু অভাব পূরণ হয় না। তাই এভাবে কাপড়ের উপযোগ শেষ হলেও তা ভোগ নয়।"
        },
        {
          "label": "গ",
          "question": "'M' দ্রব্যের বাজার জোগান রেখা অঙ্কন করে ব্যাখ্যা করো।",
          "explanation": "বাজারে সব বিক্রেতার জোগান থেকে বাজার জোগান বা 'M' দ্রব্যের জোগানরেখা অঙ্কন করা যায়। কোনো দ্রব্যের বিভিন্ন দামে বাজারের সকল বিক্রেতা যে পরিমাণ দ্রব্য বিক্রয় করেন তা বাজার জোগান। সব বিক্রেতার ব্যক্তিগত জোগানসূচি যোগ করলে বাজার জোগানসূচি পাওয়া যায়। এ বাজার জোগানসূচি থেকে বাজার জোগানরেখা অঙ্কন করা হয়। উদ্দীপকে 'M দ্রব্যের বাজার জোগানসূচি দেওয়া আছে। উক্ত সূচি অনুযায়ী নিচে বাজার জোগানরেখা অঙ্কন করা হলো- চিত্রে 'ক' ও 'খ'বিক্রেতার ব্যক্তিগত জোগানরেখা হলো যথাক্রমে S 1 S 1 ও S 2 S 2 । দ্রব্যের দাম ২ হাজার টাকা হলে বাজার জোগান ১৫ + ১০ = ২৫ কুইন্টাল। এটি :A বিন্দু দ্বারা দেখানো হয়েছে। দাম বেড়ে ৩ ও ৪ টাকা হলে বাজার জোগান যথাক্রমে ২০ + ১০ = ৩০ .এবং ২৫ + ১০ = ৩৫। ফলে প্রাপ্ত বিন্দু B ও C। এবার A, B ও C বিন্দু যোগ করলেই পাওয়া যায় S'S' বাজার জোগানরেখা।"
        },
        {
          "label": "ঘ",
          "question": "তুমি কি মনে করো উভয় বিক্রেতার ক্ষেত্রে জোগান বিধি কার্যকর হয়েছে? মতামতের সপক্ষে যুক্তি দাও।",
          "explanation": "উভয় বিক্রেতার ক্ষেত্রে জোগানবিধি কার্যকর হয়নি বলে আমি মনে করি। অন্যান্য অবস্থা অপরিবর্তিত থাকলে, দ্রব্যের দাম বাড়লে জোগানের পরিমাণ বাড়ে। আবার দ্রব্যের দাম হ্রাস পেলে জোগানের পরিমাণও হ্রাস পায়। অর্থাৎ, দাম যে দিকে পরিবর্তিত হয় জোগানও সেদিকে পরিবর্তিত হয়। দাম ও জোগানের মধ্যে এরূপ সমমুখী সম্পর্ককে জোগানবিধি বলে উদ্দীপকে 'ক' ও 'খ' ব্যক্তির 'M' দ্রব্যের জোগানসূচি দেওয়া আছে। দ্রব্যের দাম ২ টাকা হলে 'ক' ও 'খ' ব্যক্তির জোগানের পরিমাণ যথাক্রমে ১৫ ও ১০ কুইন্টাল। 'দাম বেড়ে ৩ ও ৪- টাকা হলে 'ক' বিক্রেতার জোগান বেড়ে ২০ ও ২৫ কুইন্টাল হয়। কিন্তু 'খ'বিক্রেতার জোগান ১০ কুইন্টাল থাকে। অর্থাৎ, 'ক' ব্যস্তির ক্ষেত্রে দামের সাথে জোগানেরসমমুখী পুরিবর্তন হয়েছে।কিন্তু 'খ' ব্যক্তির ক্ষেত্রেতা হয়নি। জোগানবিধি অনুসারে দ্রব্যের দাম বাড়লে জোগানের পরিমাণ বাড়বে। আবার দাম'কমলে জোগানের পরিমাণ কমবে। কিন্তু দ্রব্যের দাম বাড়লে বা 'কমলে জোগানের পরিমাণ অপরিবর্তনীয় থাকতে পারে'। আবার বিপরীতমুখী পরিবর্তনও হতে পারে। তাহলে এরূপ ক্ষেত্রে জোগানবিধি কার্যকর হবে না। তাই-বলা যায়, \"ক' বিক্রেতার ক্ষেত্রে জোগানবিধি কার্যকর হলেও 'খ' ব্যক্তির ক্ষেত্রে জোগানবিধি কার্যকর হয়নি।"
        }
      ]
    },
    {
      "number": "5",
      "uddipok": "নিচে একটি সমন্বিত চাহিদা ও জোগান সূচি দেওয়া হলো: দ্রব্যের দাম (টাকায়) দ্রব্যের চাহিদা (একক) দ্রব্যের জোগান (একক) ৫ ৬ ২ ১০ ৪ ৪ ১৫ ২ ৬",
      "tag": "MB 23",
      "sub_questions": [
        {
          "label": "ক",
          "question": "সাধারণ কথায় উপযোগ কী?",
          "explanation": "সাধারণ কথায় উপযোগ হলো দ্রব্য বা সেবার মাধ্যমে মানুষের অভাব পূরণের ক্ষমতা।"
        },
        {
          "label": "খ",
          "question": "প্রান্তিক উপযোগ মোট উপযোগের একটি অংশ। ব্যাখ্যা করো।",
          "explanation": "প্রান্তিক উপযোগ হলো মোট উপযোগের একটি অংশ। কোনো দ্রব্যের বিভিন্ন একক ভোগ থেকে প্রাপ্ত উপযোগের সমষ্টি হলো মোট উপযোগ। আর দ্রব্যের অতিরিক্ত এক একক ভোগ করে যে অতিরিক্ত তৃপ্তি পাওয়া যায় তা প্রান্তিক উপযোগ। অর্থাৎ অতিরিক্ত এক এককের উপযোগ হলো প্রান্তিক উপযোগ। আর বিভিন্ন প্রান্তিক উপযোগের সমষ্টি হলো মোট উপযোগ। তাই প্রান্তিক উপযোগকে মোট উপযোগের অংশ বলা যায়।"
        },
        {
          "label": "গ",
          "question": "ওপরের সূচি থেকে চাহিদা রেখা অঙ্কন করে ব্যাখ্যা করো।",
          "explanation": "চাহিদাসূচির জ্যামিতিক রূপ হলো চাহিদারেখা। সাধারণত দ্রব্যের দাম বাড়লে চাহিদার পরিমাণ কমে এবং দাম কমলে চাহিদার পরিমাণ বাড়ে। অর্থাৎ, দামের সাথে চাহিদার বিপরীতমুখী সম্পর্ক বিদ্যমান। দাম ও চাহিদার এই বিপরীতমুখী সম্পর্ক যে রেখার মাধ্যমে দেখানো হয় তাই চাহিদারেখা। উদ্দীপকে একটি দ্রব্যের দাম ও চাহিদার পরিমাণ দেওয়া আছে। উক্ত তথ্যের আলোকে নিচে চাহিদারেখা অঙ্কন করা হলো- চিত্রে ভূমি অক্ষে চাহিদার পরিমাণ এবং লম্ব অক্ষে দ্রব্যের দাম দেখানো হয়েছে। দ্রব্যের দাম ৫ টাকা হলে চাহিদার পরিমাণ ৬ একক, যা a বিন্দু দ্বারা নির্দেশিত। দাম বেড়ে ১০ ও ১৫ টাকা হলে চাহিদা কমে যথাক্রমে ৪ ও ২ একক হয়। এটি ৮ও c বিন্দু দ্বারা নির্দেশিত। এখন প্রাপ্ত a, ৮ ও c বিন্দু যোগ করলে পাওয়া যায় DD' চাহিদারেখা।"
        },
        {
          "label": "ঘ",
          "question": "ওপরের সূচি থেকে বাজার ভারসাম্যের চিত্র অঙ্কন করে বিশ্লেষণ করো।",
          "explanation": "কেতা-বিক্রেতার দরকষাকষির মাধ্যমে বাজার ভারসাম্য নির্ধারিত হয়। ক্রেতা চেষ্টা করে সর্বনিম্ন দামে কোনো দ্রব্য ক্রয় করতে। আবার বিক্রেতা সর্বোচ্চ দামে বিক্রয় করতে চেষ্টা করে। এভাবে ক্রেতা ও বিক্রেতার দরকষাকষির ফলে কোনো একটি দামে দ্রব্যটির চাহিদা ও জোগান সমান হয়। এটিই ভারসাম্য দাম। আর ভারসাম্য দামে যে পরিমাণ দ্রব্য পাওয়া যায় তাই ভারসাম্য পরিমাণ। উদ্দীপকে একটি দ্রব্যের চাহিদা ও জোগানসূচি দেওয়া আছে। সূচিতে দেখা যায়, দাম ১০ টাকা হলে চাহিদা ও জোগান পরস্পর সমান হয়। তাই এটি ভারসাম্য দাম। নিচে চিত্রের মাধ্যমে ব্যাখ্যা করা হলো: সূচির তথ্যানুযায়ী চিত্র অঙ্কন করলে DD' চাহিদারেখা এবং SS' জোগানরেখা পাওয়া যায়। চিত্রে দ্রব্যের দাম৫ টাকা হলে চাহিদা জোগানের পরিমাণ যথাক্রমে ৬ও ২ একক। চাহিদা জোগানের চেয়ে বেশি হওয়ায় দাম বাড়বে। আবার দ্রব্যের দাম ১৫ টাকা হলে চাহিদার চেয়ে জোগানের পরিমাণ বেশি হয়। তাই দ্রব্যের দাম কমবে। এভাবে দ্রব্যের দাম ১০ টাকা হলে চাহিদা ও জোগানের পরিমাণ পরস্পর E বিন্দুতে সমান হয়। ফলে চাহিদা ও জোগানরেখাদ্বয় পরস্পরকে E বিন্দুতে ছেদ করেছে। সুতরাং 'E' বিন্দুই হলো বাজার ভারসাম্য বিন্দু। এ বিন্দুতে ভারসাম্য দাম ১০ টাকা এবং পরিমাণ ৪ একক।"
        }
      ]
    },
    {
      "number": "6",
      "uddipok": "করিম একজন আসবাবপত্র ব্যবসায়ী দেশের বিভিন্ন স্থানে তার কয়েকটি আসবাবপত্রের দোকান আছে। তিনি বিশ জন কর্মচারীর সাহায্যে কাঠ থেকে বিভিন্ন ধরনের আসবাবপত্র তৈরি করে দোকানে সরবরাহ করেন। প্রতিটি দোকানের জন্য তিনি আলাদা লোক নিয়োগ করেন। পণ্যের বাজার বিস্তৃত করার জন্য তিনি বিভিন্ন প্রদর্শনীতে অংশ নিয়ে থাকেন। বাজারে তার আসবাবপত্রের চাহিদা দিন দিন বেড়েই চলেছে।",
      "tag": "MB 23",
      "sub_questions": [
        {
          "label": "ক",
          "question": "প্রকৃত উৎপাদন ব্যয় কী?",
          "explanation": "আর্থিক উৎপাদন ব্যয় ও মানবিক কষ্টের সমষ্টিকে প্রকৃত উৎপাদন ব্যয় বলে।"
        },
        {
          "label": "খ",
          "question": "সামাজিক ব্যয় বলতে কী বোঝায়?",
          "explanation": "উৎপাদন প্রক্রিয়ার বাইরে সমাজের অন্যান্য ব্যক্তি ক্ষতিগ্রস্ত হলে তাদের ক্ষতিপূরণ বাবদ যে পরিমাণ অর্থ ব্যয় করতে হয় তাই সামাজিক ব্যয়। কোনো দ্রব্য উৎপাদন বা ভোগ করতে গেলে সমাজের নানা ব্যক্তি অনেক সময় পরোক্ষভাবে ক্ষতিগ্রস্ত হন। তাদের ক্ষতিপূরণ দিতে গেলে যে অর্থের প্রয়োজন পড়ে সেই অর্থের পরিমাণই হলো সামাজিক ব্যয়। যেমন: ট্যানারি শিল্পের এলাকার ২০ জন লোক ক্যান্সারে আক্রান্ত হলে তাদের ক্ষতিপূরণ বাবদ ২ কোটি টাকা দেওয়া হলো। এই ২ কোটি টাকা হলো সামাজিক ব্যয়।"
        },
        {
          "label": "গ",
          "question": "করিমের উপযোগ সৃষ্টির প্রক্রিয়াটি তোমার পাঠ্যবইয়ের আলোকে ব্যাখ্যা করো।",
          "explanation": "করিমের উপযোগ সৃষ্টির প্রক্রিয়াটি রূপগত ও স্থানগত উপযোগ। কোনো বস্তুর আকৃতি বা রূপ পরিবর্তনের মাধ্যমে যে নতুন উপযোগ সৃষ্টি হয় তা হলো রূপগত উপযোগ। আবার, কোনো দ্রব্য এক জায়গা থেকে অন্য জায়গায় স্থানান্তর করলে যে উপযোগ সৃষ্টি হয়, তা স্থানগত উপযোগ নামে পরিচিত। যেমন: কাঠকে সুবিধামতো পরিবর্তন করে আসবাবপত্র তৈরি করলে রূপগত উপযোগের সৃষ্টি হয়। আর এইসব আসবাবপত্র এক স্থান থেকে অন্য স্থানে নিয়ে বিক্রি করলে স্থানগত উপযোগ-সৃষ্টি হয়। উদ্দীপকের করিম একজন আসবাবপত্র ব্যবসায়ী। তিনি কাঠ সংগ্রহ করে বিভিন্ন ধরনের আসবাবপত্র তৈরি করেন। কাঠ থেকে আসবাবপত্র তৈরি হলে নতুন উপযোগ সৃষ্টি হয়। আর এটিই হলো রূপগত উপযোগ। আরার করিমের তৈরি করা আসবাবপত্র দেশের বিভিন্ন দোকানে বিক্রি হয়। এভাবে বিভিন্ন এলাকায় আসবাবপত্র পাঠানোর মাধ্যমে যে নতুন উপযোগ সৃষ্টি হয় তা স্থানগত উপযোগ। তাই বলা যায়, করিমের তৈরি আসবাবপত্রের ক্ষেত্রে রূপগত ও স্থানগত উপযোগ সৃষ্টি হয়েছে।"
        },
        {
          "label": "ঘ",
          "question": "করিমকে কি একজন সফল সংগঠক বলা যায়? তোমার উত্তরের পক্ষে যুক্তি দাও।",
          "explanation": "হ্যাঁ, করিমকে একজন সফল সংগঠক বলা যায়। উৎপাদন ক্ষেত্রে ভূমি, শ্রম মূলধন ইত্যাদি উপকরণের মধ্যে সমন্বয় ঘটিয়ে উৎপাদন পরিচালনা করাকে সংগঠন বলে। আর যে ব্যক্তি এ কাজ সম্পাদন করেন তাকে সংগঠক বা উদ্যোক্তা বলা হয়। উৎপাদনের শুরু থেকে পণ্যের বাজারজাত পর্যন্ত সব সিদ্ধান্ত একজন সংগঠকই নিয়ে থাকেন। উদ্দীপকের করিম একজন আসবাবপত্র ব্যবসায়ী। তিনি কর্মচারীর সাহায্যে কাঠ থেকে বিভিন্ন আসবাবপত্র তৈরি করে দোকানে সরবরাহ করেন। পণ্যের বাজার বিস্তৃত করার জন্য বিভিন্ন প্রদর্শনীতে অংশ নেন। অর্থাৎ, করিম উৎপাদনের উপকরণগুলোর সমন্বয় সাধন করে উৎপাদন পরিচালনা করেন। পাশাপাশি তিনি বাজারজাতকরণের ব্যবস্থা গ্রহণ করেন। এভাবে করিম একজন সংগঠকের ভূমিকা পালন করেন। + একটি ব্যবসা প্রতিষ্ঠানের সর্ব কার্যাবলি নির্ধারণ করেন একজন সংগঠক। তাই ব্যবসা প্রতিষ্ঠানের সফলতা সংগঠকের দক্ষতার ওপর নির্ভরশীল। একজন ভালো সংগঠকের বৈশিষ্ট্যগুলো হলো- বাজার অনুসন্ধান, পণ্যের মান উন্নয়ন, শ্রমিকদের কর্তব্য বণ্টন ইত্যাদি। এসব কার্যাবলি দক্ষতার সাথে সম্পাদন করার মাধ্যমে ব্যবসায় সাফল্য লাভকরা সম্ভব। করিম সাহেব এসব কার্যাবলি দক্ষতার সাথে সম্পাদন করেন বলে তার আসবাবপত্রের চাহিদা বাড়ছে।' সুতরাং, করিম সাহেবকে একজন দক্ষ সংগঠক বলা যায়।"
        }
      ]
    },
    {
      "number": "7",
      "uddipok": "মালয়েশিয়া প্রবাসী রহিম তার উপার্জিত টাকার কিছু অংশ দেশে পাঠায়। আবার কানাডার নাগরিক রিচার্ড বাংলাদেশে প্রতিষ্ঠান পরিচালনা করে প্রচুর অর্থ উপার্জন করে।",
      "tag": "MB 23",
      "sub_questions": [
        {
          "label": "ক",
          "question": "মাথাপিছু জিডিপির সূত্রটি লেখো।",
          "explanation": "মাথাপিছু জিডিপি = কোনো নির্দিষ্ট বছরে মোট দেশজ উৎপাদন বছরের মধ্য সময়ের মোট জনসংখ্যা \\text{মাথাপিছু জিডিপি} = \\frac{\\text{কোনো নির্দিষ্ট বছরে মোট দেশজ উৎপাদন}}{\\text{বছরের মধ্য সময়ের মোট জনসংখ্যা}} মাথাপিছু   জিডিপি = বছরের   মধ্য   সময়ের   মোট   জনসংখ্যা কোনো   নির্দিষ্ট   বছরে   মোট   দেশজ   উৎপাদন ​"
        },
        {
          "label": "খ",
          "question": "মূলধনী লাভ-ক্ষতি বলতে কী বোঝায়? ব্যাখ্যা করো।",
          "explanation": "মূলধনি লাভ-ক্ষতি বলতে মূল্য পরিবর্তনের ফলে মূলধনি দ্রব্যের ওপর লাভ বা ক্ষতির পরিমাণকে বোঝায়। সময়ের পরিবর্তনের ফলে জাতীয় সম্পদের বা উৎপাদিত পণ্যের মূল্য বৃদ্ধি বা হ্রাস পেতে পারে। এভাবে পণ্যের মূল্য বৃদ্ধি পেলে তাতিরিক্ত মুনাফার সৃষ্টি হয়। আবার মূল্য হ্রাস পেলে ক্ষতি হয়। মূলধনের ওপর এরূপ মুনাফা ও ক্ষতিকে মূলধনি লাভ-ক্ষতি বলা হয়।"
        },
        {
          "label": "গ",
          "question": "রিচার্ডের আয় আমাদের দেশে যে ধরনের আয়ের অন্তর্গত সেটি ব্যাখ্যা করো।",
          "explanation": "রিচার্ডের আয় আমাদের দেশে মোট দেশজ উৎপাদন বা জিডিপিতে অন্তর্ভুক্ত হবে। একটি নির্দিষ্ট সময়ে দেশের অভ্যন্তরে উৎপাদিত চূড়ান্ত দ্রব্য ও সেবার বাজার মূল্যের সমষ্টি হলো জিডিপি। জিডিপি পরিমাপের ক্ষেত্রে শুধু দেশের ভৌগোলিক সীমানার অভ্যন্তরে উৎপাদিত দ্রব্য ও সেবাকে অন্তর্ভুক্ত করা হয়। তাই দেশের ভাভ্যন্তরে কর্মরত বিদেশিদের আয়ও জিডিপিতে অন্তর্ভুক্ত হবে। উদ্দীপকে কানাডার নাগরিক রিচার্ড বাংলাদেশে প্রতিষ্ঠান পরিচালনা করে প্রচুর অর্থ উপার্জন করেন। অর্থাৎ, রিচার্ড কানাডার নাগরিক হলেও তিনি প্রতিষ্ঠান পরিচালনা করেন বাংলাদেশে। তাই তার আয় বাংলাদেশের মোট দেশজ উৎপাদন বা জিডিপিতে হিসাব করা হবে। সুতরাং বলা যায়, রিচার্ডের আয় আমাদের দেশের মোট দেশজ উৎপাদনের অন্তর্গত।"
        },
        {
          "label": "ঘ",
          "question": "উদ্দীপকে উল্লিখিত দুজন ব্যক্তির আয়ের তুলনামূলক চিত্র বিশ্লেষণ করো।",
          "explanation": "উদ্দীপকে উল্লিখিত দুজন ব্যক্তির আয়ের মধ্যে পার্থক্য রয়েছে। কোনো দেশের ভৌগোলিক সীমানার মধ্যে উৎপাদিত চূড়ান্ত দ্রব্য ও সেবার বাজার মূল্যকে জিডিপি বলা হয়। এক্ষেত্রে দেশের অভ্যন্তরে কর্মরত বিদেশিদের উপার্জিত অর্থও হিসাব করা হয়। অন্যদিকে, কোনো দেশের নাগরিকগণ কর্তৃক উৎপাদিত দ্রব্য ও সেবার বাজার মূল্যই হলো মোট 'জাতীয় আয়। এক্ষেত্রে শুধু দেশীয় নাগরিকদের আয় বিবেচনা করা হয়। উদ্দীপকে মালয়েশিয়ার প্রবাসী রহিম তার উপার্জিত টাকার কিছু অংশ দেশে পাঠান। অর্থাৎ, রহিম বাংলাদেশি নাগরিক হিসেবে বিদেশ থেকে বাংলাদেশে অর্থ প্রেরণ করেন। তাই তার প্রেরিত অর্থ বাংলাদেশের জিএনপিতে অন্তর্ভুক্ত হবে। আর কানাডার নাগরিক রিচার্ড বাংলাদেশে প্রতিষ্ঠান পরিচালনা করে আয় করেন। তাই তার উপার্জিত আয় বাংলাদেশের জিডিপিতে অন্তর্ভুক্ত হবে। জিডিপি নির্ণয়ের ক্ষেত্রে ভৌগোলিক সীমানার অভ্যন্তরে উৎপাদিত দ্রব্য ও সেবা বিবেচনা করা হয়। ব। তাই প্রবাসীদের অর্থ এখানে অন্তর্ভুক্ত হয়-না। কিন্তু দেশে কর্মরত বিদেশিদের আয় অন্তর্ভুক্ত হয়। অন্যদিকে জিএনপি-এর ক্ষেত্রে শুধু দেশীয় নাগরিকদের আয় হিসাব করা হয়। তাই দেশে কর্মরত বিদেশিদের আয় হিসাব করা হয় না। কিন্তু বিদেশে কর্মরত দেশীয় নাগরিকদের আয় বিবেচনা করা হয়। সুতরাং বলা যায়, আয় পরিমাপের ক্ষেত্রে জিডিপি ও জিএনপির 'এর মধ্যে পার্থক্য রয়েছে।"
        }
      ]
    },
    {
      "number": "8",
      "uddipok": "ছক-১⇒ জিডিপি = ∑ \\sum ∑ খাজনা + ∑ \\sum ∑ মজুরি + ∑ \\sum ∑ সুদ + ∑ \\sum ∑ মুনাফা ছক-২⇒ ∑ \\sum ∑ C + ∑ \\sum ∑ I + ∑ \\sum ∑ G + ∑ \\sum ∑ (X-M) = \"?\"",
      "tag": "MB 23",
      "sub_questions": [
        {
          "label": "ক",
          "question": "NNI এর পূর্ণরূপ কী?",
          "explanation": "NNI এর পূর্ণরূপ– Net National Income."
        },
        {
          "label": "খ",
          "question": "CCA বলতে কী বোঝায়? ব্যাখ্যা করো।",
          "explanation": "CCA এর পূর্ণরূপ– Capital Consumption Allowance. উৎপাদন ব্যবসায় মূলধনি যন্ত্রপাতির ব্যবহারজনিত কিছু ক্ষয় হয়। তাই উৎপাদনশীলতা ধরে রাখার জন্য এ ক্ষয় পূরণ বা মূলধনি যন্ত্রপাতির রক্ষণাবেক্ষণ প্রয়োজন। এ রক্ষণাবেক্ষণ বাবদ যে ব্যয় উৎপাদন প্রতিষ্ঠানকে বহন করতে তা মূলধন ব্যবহারজনিত অবচয় ব্যয় বা CCA নামে পরিচিত।"
        },
        {
          "label": "গ",
          "question": "ছক-১ এ জিডিপি পরিমাপের কোন পদ্ধতিকে নির্দেশ করে? ব্যাখ্যা করো।",
          "explanation": "ছক-১-এ জিডিপি পরিমাপের মোট আয় পদ্ধতিকে নির্দেশ করে। মোট দেশজ উৎপাদন বা জিডিপি মূলত তিন ভাবে পরিমাপ করা যায়। যেমন: উৎপাদন পদ্ধতি, আয় পদ্ধতি ও ব্যয় পদ্ধতি। আয় পদ্ধতিতে জিডিপি নির্ণয়ের ক্ষেত্রে উৎপাদন কার্যে ব্যবহৃত উপকরণসমূহের আয় যোগ করা হয়। অর্থাৎ, মোট দেশজ উৎপাদন = ∑ = \\sum = ∑ খাজনা + ∑ + \\sum + ∑ মজুরি + ∑ + \\sum + ∑ সুদ + ∑ + \\sum + ∑ মুনাফা। উদ্দীপকে ছক-১-এ বলা হয়েছে, জিডিপি = ∑ = \\sum = ∑ খাজনা + ∑ + \\sum + ∑ মজুরি + ∑ + \\sum + ∑ সুদ + ∑ + \\sum + ∑ মুনাফা। অর্থাৎ, জিডিপি নির্ণয়ের ক্ষেত্রে উৎপাদন কাজে ব্যবহৃত উপকরণসমূহের প্রাপ্ত আয় যোগ করা হয়েছে। এটি মোট জাতীয় উৎপাদন পরিমাপের আয় পদ্ধতির সাথে সাদৃশ্যপূর্ণ। তাই বলা যায়, ছক-১-এ জিডিপি পরিমাপের 'আয় পদ্ধতিকে' নির্দেশ করে।"
        },
        {
          "label": "ঘ",
          "question": "ছক-২ এর \"?\" বিষয়ের নির্ধারকসমূহ বর্ণনা করো।",
          "explanation": "ছক-২ এর '?' চিহ্নিত বিষয়টি হলো জিডিপি। ব্যয় পদ্ধতি জিডিপি নির্ণয়ের ক্ষেত্রে সমাজের সব ধরনের ব্যয় যোগ করা হয়। সমাজের এ ব্যয়গুলো হলো ভোগ ব্যয়, বিনিয়োগ ব্যয়, সরকারি ব্যয় ও নিট রপ্তানি। অতএব, মোট দেশজ উৎপাদন বা জিডিপি = ভোগ + বিনিয়োগ + সরকারি ব্যয় + নিট রপ্তানি। আর এ জিডিপি যেসব উপাদানের ওপর নির্ভর করে সেগুলোকে জিডিপির নির্ধারক বলা হয়। উদ্দীপকের ছক-২ এ উল্লিখিত সমীকরণটি হলো ∑ C + ∑ I + ∑ G + ∑ ( X − M ) = ? \\sum C + \\sum I + \\sum G + \\sum (X - M) = ? ∑ C + ∑ I + ∑ G + ∑ ( X − M ) = ? । অর্থাৎ, এখানে সমাজের ভোগ ব্যয় (C), বিনিয়োগ ব্যয় (I), সরকারি ব্যয় (G) ও নিট রপ্তানি যোগ করা হয়েছে। এটি ব্যয় পদ্ধতিতে মোট দেশজ উৎপাদন পরিমাপকে নির্দেশ করে। তাই '?' চিহ্নিত স্থানে মোট দেশজ উৎপাদন বা জিডিপি হবে। কোনো দেশের জিডিপির পরিমাণ নির্ভর করে তার নির্ধারকগুলোর ওপর। এ নির্ধারকগুলো হলো ভূমি, শ্রম, মূলধন, প্রযুক্তি ও সচলতা। দেশের ভূমি উর্বর এবং প্রাকৃতিক সম্পদে সমৃদ্ধ হলে মোট দেশজ উৎপাদন বৃদ্ধি পায়। আবার দক্ষ শ্রমিক, মূলধন এবং প্রযুক্তি উৎপাদন বৃদ্ধিতে গুরুত্বপূর্ণ ভূমিকা পালন করে। দেশ এসব উপকরণে সমৃদ্ধ হলে জিডিপির পরিমাণ বাড়ে। এছাড়াও অনুৎপাদনশীল ক্ষেত্র থেকে উৎপাদনের উপকরণ সরিয়ে উৎপাদনশীল খাতে নিযুক্ত করার মাধ্যমেও জিডিপি বাড়ানো যায়। সুতরাং বলা যায়, মোট দেশজ উৎপাদনের ক্ষেত্রে এ নির্ধারকগুলো গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "শহিদ একটি ভাড়া করা অটোভ্যান চালান। তিনি এর মাধ্যমে যা আয় করেন তাতে তার সংসার চালিয়ে কোনো অর্থ জমা থাকে না। দীর্ঘদিন ধরে একটি অটোভ্যান কিনতে অর্থ সঞ্চয়ে 'তিনি ব্যর্থ হয়েছেন। অবশেষে ব্যাংক ঋণের মাধ্যমে তিনি নিজের জন্য-নতুন একটি অটোভ্যান ক্রয় করেন।",
      "tag": "MB 23",
      "sub_questions": [
        {
          "label": "ক",
          "question": "অর্থনৈতিক উন্নয়ন কী?",
          "explanation": "দীর্ঘকালীন সময়ে কোনো দেশের প্রকৃত জাতীয় আয় ও জনগণের জীবনযাত্রার মানের ইতিবাচক পরিবর্তনকেই অর্থনৈতিক উন্নয়ন বলে।"
        },
        {
          "label": "খ",
          "question": "নারীর ক্ষমতায়ন কলতে কী বোঝায়?",
          "explanation": "নারীর ক্ষমতায়ন হলো সমাজ ও রাষ্ট্রের প্রতিটি স্তরে নারীর অধিকার প্রতিষ্ঠা এবং সিদ্ধান্ত গ্রহণের প্রক্রিয়ায় তাদের সক্রিয় অংশগ্রহণ নিশ্চিত করা। এর মাধ্যমে নারী অর্থনৈতিকভাবে স্বাবলম্বী হওয়ার সুযোগ পায় এবং নিজের জীবনের ওপর নিজের নিয়ন্ত্রণ প্রতিষ্ঠা করতে পারে। এটি মূলত লিঙ্গ বৈষম্য দূর করে নারীকে মানুষ হিসেবে পূর্ণ মর্যাদা দেওয়ার একটি প্রক্রিয়া।"
        },
        {
          "label": "গ",
          "question": "শহিদের অবস্থানটি অর্থনীতির কোন ধারণার সাথে সম্পর্কিত? ব্যাখ্যা করো।",
          "explanation": "শহিদের অবস্থানটি অর্থনীতির দারিদ্র্যের দুষ্ট চক্র (Vicious Cycle of Poverty) ধারণার সাথে সম্পর্কিত। তিনি অটোভ্যান চালিয়ে যা আয় করেন তা দিয়ে কোনোমতে সংসার চলে, ফলে তার সঞ্চয় করার ক্ষমতা থাকে না। সঞ্চয়ের অভাব মানেই হলো মূলধন গঠনের অভাব, যা তাকে নতুন কোনো সম্পদ (যেমন অটোভ্যান) কিনতে বাধা দিচ্ছিল। মূলধনহীনতার কারণে তার উৎপাদনশীলতা বা আয় বাড়ে না এবং তিনি বার বার একই দারিদ্র্যের মধ্যে আবর্তিত হন। সামগ্রিকভাবে, স্বল্প আয় থেকে স্বল্প সঞ্চয় এবং সেখান থেকে পুনরায় স্বল্প বিনিয়োগের যে চক্র শহিদকে আটকে রেখেছিল, তাই দারিদ্র্যের দুষ্ট চক্র।"
        },
        {
          "label": "ঘ",
          "question": "শহিদের নতুন অটোভ্যান ক্রয়ের মাধ্যমে তার আর্থিক অবস্থার পরিবর্তন সম্ভব?- তোমার পাঠ্যবইয়ের আলোকে ব্যাখ্যা করো।",
          "explanation": "হ্যাঁ, ব্যাংক ঋণের মাধ্যমে নতুন অটোভ্যান ক্রয় শহিদের আর্থিক অবস্থার আমূল পরিবর্তন ঘটাতে সক্ষম। আগে তিনি ভাড়া করা অটোভ্যান চালাতেন বলে আয়ের একটি বড় অংশ মালিককে দিতে হতো, এখন নিজের ভ্যান হওয়ায় পুরো আয় তার হাতে থাকবে। নিজের সম্পদ থাকায় তার সঞ্চয় করার সক্ষমতা তৈরি হবে, যা ভবিষ্যতে অধিক বিনিয়োগের পথ প্রশস্ত করবে। বর্ধিত এই আয় তাকে দারিদ্র্যের দুষ্ট চক্র থেকে বেরিয়ে আসতে এবং উন্নত জীবনযাত্রার মান নিশ্চিত করতে সাহায্য করবে। ওভারঅল বলা যায়, বাহ্যিক মূলধন (ব্যাংক ঋণ) ব্যবহারের মাধ্যমে শহিদ তার পূর্বের স্থবির অর্থনৈতিক বৃত্তকে ভেঙে একটি প্রগতিশীল ধারায় প্রবেশ করেছেন। এখন শহিদ যদি নিয়মিত কিস্তি পরিশোধের পাশাপাশি আয়ের একটি অংশ সঠিক ব্যবস্থাপনায় সঞ্চয় করতে পারেন, তবে তার স্থায়ী সচ্ছলতা আসবে। সমাধান হিসেবে বলা যায়, শহিদের মতো শ্রমজীবী মানুষদের সহজ শর্তে ঋণ এবং আর্থিক ব্যবস্থাপনা বিষয়ক শিক্ষা দিলে তারা দ্রুত স্বাবলম্বী হতে পারবে।"
        }
      ]
    },
    {
      "number": "10",
      "uddipok": "সালমান এম.এ' পাস করেও চাকরি না পেয়ে বেকার বসে আছে। এমতাবস্থায় সে একটি চাকরি নিয়ে 'ক' দেশে যায়। যে দেশে দক্ষ জনশক্তিসহ উন্নত কারিগরি জ্ঞান ও সুষ্ঠু পরিকল্পনার মাধ্যমে অর্থনীতির সকল খাতে সাফল্য দেখতে পায়।",
      "tag": "MB 23",
      "sub_questions": [
        {
          "label": "ক",
          "question": "বেকারত্ব কাকে বলে?",
          "explanation": "যদি কোনো ব্যক্তি বর্তমান প্রচলিত মজুরিতে কাজ করতে ইচ্ছুক থাকা সত্ত্বেও তার যোগ্যতা অনুযায়ী কোনো কাজ না পায়, তবে সেই অবস্থাকে বেকারত্ব বলে।"
        },
        {
          "label": "খ",
          "question": "মানবসম্পদ বলতে কী বোঝায়? ব্যাখ্যা করো।",
          "explanation": "কোনো দেশের শ্রমশক্তিকে যখন উপযুক্ত শিক্ষা, প্রশিক্ষণ, উন্নত স্বাস্থ্যসেবা এবং প্রযুক্তিনির্ভর জ্ঞান প্রদানের মাধ্যমে দক্ষ ও উৎপাদনশীল করে তোলা হয়, তখন তাকে মানবসম্পদ বলা হয়। মানুষ কেবল সংখ্যায় বেশি হলেই সম্পদ হয় না। বরং মানুষকে যখন কর্মমুখী শিক্ষার মাধ্যমে কোনো বিশেষ কাজে পারদর্শী করে তোলা হয়, তখন সে জাতীয় উৎপাদনে (GDP) অবদান রাখতে পারে। দক্ষ মানবসম্পদ প্রাকৃতিক সম্পদের সঠিক ব্যবহার নিশ্চিত করে দেশের অর্থনৈতিক উন্নয়ন ত্বরান্বিত করে।"
        },
        {
          "label": "গ",
          "question": "\"ক\" দেশটি উন্নয়নের মাত্রায় কোন শ্রেণিভুক্ত? ব্যাখ্যা করো।",
          "explanation": "উদ্দীপকের বৈশিষ্ট্য অনুযায়ী \"ক\" দেশটি উন্নয়নের মাত্রায় একটি 'উন্নত দেশ' (Developed Country) শ্রেণিভুক্ত। যেসব দেশে উচ্চ মাথাপিছু আয়, উন্নত জীবনযাত্রার মান এবং আধুনিক প্রযুক্তির ব্যাপক ব্যবহারের মাধ্যমে অর্থনীতির সকল খাতে ভারসাম্যপূর্ণ উন্নতি অর্জিত হয়েছে, তাদের উন্নত দেশ বলা হয়। \"ক\" দেশের বৈশিষ্ট্য যা উন্নত দেশের পরিচায়ক: দক্ষ জনশক্তি: উন্নত দেশে জনগণকে বোঝা হিসেবে না দেখে সম্পদে রূপান্তর করা হয়, যা সালমান সেখানে দেখতে পান। উন্নত কারিগরি জ্ঞান: উৎপাদন ব্যবস্থায় আধুনিক ও স্বয়ংক্রিয় প্রযুক্তির ব্যবহার এই দেশগুলোর প্রধান শক্তি। সুষ্ঠু পরিকল্পনা: দীর্ঘমেয়াদী এবং বিজ্ঞানসম্মত অর্থনৈতিক পরিকল্পনার কারণে তারা সকল খাতে (কৃষি, শিল্প, সেবা) কাঙ্ক্ষিত সাফল্য অর্জন করতে পারে। সুতরাং, এই গুণাবলি থাকায় \"ক\" দেশটি নিশ্চিতভাবেই একটি উন্নত রাষ্ট্র (যেমন- জার্মানি বা দক্ষিণ কোরিয়া)।"
        },
        {
          "label": "ঘ",
          "question": "বাংলাদেশকে \"ক\" দেশের পর্যায়ে উন্নীত করতে কী কী পদক্ষেপ গ্রহণ করা প্রয়োজন বলে তুমি মনে করো? যুক্তিসহ বিশ্লেষণ করো।",
          "explanation": "বাংলাদেশকে \"ক\" দেশের মতো উন্নত পর্যায়ে উন্নীত করতে হলে মানবসম্পদ উন্নয়ন, শিল্পায়ন এবং সুশাসন নিশ্চিত করার মতো সমন্বিত ও বৈপ্লবিক পদক্ষেপ গ্রহণ করা প্রয়োজন। আমার মতে, একটি উন্নয়নশীল দেশ থেকে উন্নত দেশে রূপান্তরের জন্য নিচের পদক্ষেপগুলো অপরিহার্য: ১. শিক্ষা ব্যবস্থার আমূল পরিবর্তন: সালমান এম.এ পাস করেও বেকার ছিলেন, যা আমাদের দেশের সাধারণ শিক্ষা ও কর্মসংস্থানের অসামঞ্জস্যতাকে তুলে ধরে। এটি দূর করতে সাধারণ শিক্ষার চেয়ে কারিগরি ও বৃত্তিমূলক (Vocational) শিক্ষায় বেশি গুরুত্ব দিতে হবে যাতে শিক্ষার্থীরা পাস করার আগেই দক্ষ হয়ে ওঠে। ২. উন্নত প্রযুক্তির ব্যবহার: কৃষি ও শিল্প খাতে আধুনিক কারিগরি জ্ঞানের প্রয়োগ বাড়াতে হবে। তথ্যপ্রযুক্তির (IT) ব্যাপক প্রসারের মাধ্যমে 'ডিজিটাল ইকোনমি' গড়ে তুলতে হবে। ৩. অবকাঠামোগত উন্নয়ন: নিরবচ্ছিন্ন বিদ্যুৎ, গ্যাস এবং উন্নত যোগাযোগ ব্যবস্থা নিশ্চিত করতে হবে। এটি দেশি-বিদেশি বিনিয়োগকারীদের আকৃষ্ট করবে এবং নতুন নতুন শিল্প কারখানা গড়ে তুলবে। ৪. উদ্যোক্তা তৈরি: তরুণদের জন্য সহজ শর্তে ঋণের ব্যবস্থা করতে হবে যাতে তারা চাকরির পেছনে না ছুটে নিজেরাই কর্মসংস্থান সৃষ্টি করতে পারে। ৫. রাজনৈতিক স্থিতিশীলতা ও সুশাসন: \"ক\" দেশের সাফল্যের পেছনে ছিল সুষ্ঠু পরিকল্পনা। বাংলাদেশেও দীর্ঘমেয়াদী পরিকল্পনার সঠিক বাস্তবায়ন এবং দুর্নীতিমুক্ত প্রশাসনিক ব্যবস্থা নিশ্চিত করতে হবে। বাংলাদেশ বর্তমানে একটি উদীয়মান অর্থনীতি। যদি আমরা সালমানের মতো শিক্ষিত যুবকদের দক্ষ জনশক্তিতে রূপান্তর করতে পারি এবং উন্নত প্রযুক্তির সমন্বয় ঘটাতে পারি, তবে অচিরেই বাংলাদেশ \"ক\" দেশের মতো একটি উন্নত ও সমৃদ্ধ রাষ্ট্রে পরিণত হবে।"
        }
      ]
    },
    {
      "number": "11",
      "uddipok": "মর্জিনা বেগম দুইটি সেলাই মেশিন ক্রয় করেন। এর থেকে তার সাপ্তাহিক আয় ৫,০০০ টাকা। তিনি পারিবারিক ভরণ-পোষণ, ছেলেমেয়েদের শিক্ষা ব্যয় বাদে বাকি টাকা সঞ্চয় করেন। সঞ্চয়ের অর্থ থেকে এ বছর তিনি আরও দুইটি সেলাই মেশিন ক্রয় করেছেন।",
      "tag": "MB 23",
      "sub_questions": [
        {
          "label": "ক",
          "question": "বিনিয়োগ কী?",
          "explanation": "সঞ্চিত অর্থ যখন উৎপাদন বাড়ানোর কাঁজে ব্যবহৃত হয় তখন তাকে বিনিয়োগ বলে।"
        },
        {
          "label": "খ",
          "question": "শক্তি সম্পদ বলতে কী বোঝায়? ব্যাখ্যা করো।",
          "explanation": "প্রকৃতিতে প্রাপ্ত যেসব সম্পদ ব্যবহার বা প্রক্রিয়াজাতকরণের মাধ্যমে বিভিন্ন ধরনের শক্তি (বিদ্যুৎ, তাপ) উৎপাদন করা হয়, সেগুলোকে শক্তিসম্পদ বলে। নদীর স্রোত ব্যবহার করে জলবিদ্যুৎ উৎপাদন করা হয়। কয়লা, প্রাকৃতিক গ্যাস, পেট্টোলিয়াম ইত্যাদি ব্যবহার করে তাপবিদ্যুৎ উৎপাদন করা হয়। সোলার প্যানেলের মাধ্যমে সূর্যের তাপ কাজে লাগিয়ে উৎপন্ন করা হয় সৌরবিদ্যুৎ। এক্ষেত্রে কয়লা, খনিজ তেল, প্রাকৃতিক গ্যাস, নদীর স্রোত;সূর্যের তাপ এগুলো হচ্ছে শক্তিসম্পদের বিভিন্ন উৎস।"
        },
        {
          "label": "গ",
          "question": "মর্জিনার নতুন সেলাই মেশিন ক্রয়কে অর্থনীতিতে কী বলে? ব্যাখ্যা করো।",
          "explanation": "মর্জিনার নতুন সেলাই মেশিন ক্রয়কে অর্থনীতিতে বিনিয়োগ বলে। মানুষ আয় থেকে সঞ্চয় করে। সঞ্চিত অর্থ যখন উৎপাদন বাড়ানোর কাজে ব্যবহৃত হয় তখন তাকে বিনিয়োগ বলে। যেমন: কোনো কারখানায় এক লক্ষ টাকার মূলধন আছে। উৎপাদন বাড়ানোর জন্য আরও পঞ্চাশ হাজার টাকার মূলধন সামগ্রী কেনা হলো। এ পঞ্চাশ হাজার টাকা হলো বিনিয়োগ। উদ্দীপকের মর্জিনা বেগম দুটি সেলাই মেশিন ক্রয় করেন। এর থেকে 'প্রাপ্ত আয় দিয়ে পারিবারিক ভরণ-পোষণ, ছেলেমেয়েদের শিক্ষা ব্যয় বাদে বাকি টাকা সঞ্চয় করেন। সঞ্চয়ের অর্থ থেকে তিনি আরও দুটি সেলাই, মেশিন ক্রয় করেন। অর্থাৎ,.তিনি সঞ্চিত অর্থ দিয়ে সেলাই মেশিন ক্রয় করে উৎপাদন বাড়ানোর কাজে ব্যবহার করেন। তাই মর্জিনার নতুন সেলাই মেশিন ক্রয়কে অর্থনীতিতে বিনিয়োগ বলা হবে।"
        },
        {
          "label": "ঘ",
          "question": "মর্জিনার শেষোক্ত কাজের মাধ্যমে কি অর্থনৈতিক উন্নয়ন সম্ভব? উত্তরের সপক্ষে যুক্তি দাও।",
          "explanation": "হ্যাঁ,মর্জিনার শেষোন্ত কাজ বিনিয়োগের মাধ্যমে অর্থনৈতিক উন্নয়ন, সম্ভব। সঞ্চিত অর্থ উৎপাদন বাড়ানোর কাজে ব্যবহৃত হলে তাকে বিনিয়োগ বলা হয়। অর্থাৎ, উৎপাদন বাড়ানোর লক্ষ্যেই বিনিয়োগ করা হয়। উৎপাদনের পরিমাণ বিনিয়োগের ওপর নির্ভর করে। বিনিয়োগ বাড়লে উৎপাদন বৃদ্ধি পায়। উদ্দীপকের মর্জিনা বেগম তার আয় থেকে পারিবারিক ভরণ-পোষণ, 'ছেলেমেয়েদের শিক্ষা ব্যয় বাদে বাকি টাকা সঞ্চয় করেন। সঞ্চয়ের অর্থ থেকে এ বছর তিনি দুটি সেলাই মেশিন ক্রয় করেছেন। অর্থাৎ মর্জিনা বেগমের প্রথম কাজটি হলো সয়। আর দ্বিতীয় বা শেষোক্ত কাজ হলো বিনিয়োগ। বিনিয়োগের মাধ্যমে অর্থনৈতিক উন্নয়ন ত্বরান্বিত হয়। বিনিয়োগ অর্থনৈতিক উন্নয়নের অন্যতম চাবিকাঠি। বিনিয়োগের মাধ্যমে সঞ্চিত অর্থ উৎপাদন কাজে নিযুক্ত হয়। এর ফলে নতুন কর্মসংস্থান সৃষ্টি হয়। পাশাপাশি দেশের অভ্যন্তরে ব্যবহৃত প্রাকৃতিক সম্পদেরও সুষ্ঠু ব্যবহার হয়। ফলে মোট উৎপাদন বাড়ে। জনগণের আয় বৃদ্ধি পায়। এভাবে জীবনযাত্রার মান তথা অর্থনৈতিক উন্নয়ন ঘটে। সুতরাং বলা যায়, মর্জিনার বিনিয়োগের মাধ্যমে অর্থনৈতিক উন্নয়ন ঘটবে।"
        }
      ]
    }
  ]
}