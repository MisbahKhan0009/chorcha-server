{
  "title": "চট্টগ্রাম বোর্ড ২০২৩",
  "subtitle": "অর্থনীতি (11)",
  "questions": [
    {
      "number": "1",
      "uddipok": "গণি মিয়া একজন ক্ষুদ্র ব্যবসায়ী। তিনি তার ব্যবসা থেকে প্রতি মাসে ৪০,০০০ টাকা আয় করেন। সমস্ত খরচ মিটিয়ে তিনি প্রতি মাসে ১৫,০০০ টাকা ব্যাংকে জমা রাখেন। ব্যাংকে জমাকৃত অর্থ দিয়ে তিনি এবছর নিজেই একটি মুরগির খামার স্থাপন করেন।",
      "tag": "Ctg.B 23",
      "sub_questions": [
        {
          "label": "ক",
          "question": "অ্যাডাম স্মিথের প্রদত্ত অর্থনীতির সংজ্ঞা দাও।",
          "explanation": "অ্যাডাম স্মিথ অর্থনীতি সংজ্ঞায় বলেছেন \"অর্থনীতি হলো এমন একটি বিজ্ঞান, যা জাতিসমূহের সম্পদের ধরন ও কারণ সম্পর্কে অনুসন্ধান করে।\""
        },
        {
          "label": "খ",
          "question": "ধনতান্ত্রিক অর্থব্যবস্থা বলতে কী বোঝায়?",
          "explanation": "যে অর্থব্যবস্থায় উৎপাদনের উপাদানগুলো ব্যক্তি উদ্যোগে যাবতীয় অর্থনৈতিক কার্যক্রম পরিচালিত হয় তাই ধনতান্ত্রিক অর্থব্যবস্থা। ধনতান্ত্রিক অর্থব্যবস্থায় সরকারি হস্তক্ষেপ থাকে না। এ অর্থব্যবস্থায় স্বয়ংক্রিয় দাম অর্থব্যবস্থা ও অবাধ প্রতিযোগিতা বিদ্যমান থাকে। ধনতান্ত্রিক সমাজে বিত্তবান ও সাধারণ আয়ের মানুষের মধ্যে বৈষম্য থাকে। তাছাড়া ধনতান্ত্রিক অর্থনীতিতে কিছুটা বেকারত্ব অনিবার্য।"
        },
        {
          "label": "গ",
          "question": "গণি মিয়ার জমাকৃত অর্থকে অর্থনীতির ভাষায়' কী বলে? সমীকরণসহ ব্যাখ্যা করো।",
          "explanation": "গণি মিয়ার জমাকৃত অর্থকে অর্থনীতির ভাষায় সঞ্চয় বলে। মানুষ ভবিষ্যতের কথা ভেবে বর্তমানের অর্জিত আয়ের\"পুরোটাই ভোগ করে না। আয়ের একটি অংশ ভবিষ্যতের জন্য রেখে দেয়। এই রেখে দেওয়া অংশই হলো সঞ্চয়। ব্যক্তির সঞ্চয় নির্ভর করে তার আয়, দায়িত্ববোধ ও ব্যাংকের সুদের হারের ওপর। সঞ্চয়ের গাণিতিক সূত্র হলো S = Y – C, এখানে, s = সঞ্চয়, Y = আয় এবং C =\"ভোগ। উদ্দীপকের গণি মিয়া একজন ক্ষুদ্র ব্যবসায়ী। সে তার ব্যবসা থেকে প্রতি মাসে ৪০,০০০ টাকা আয় করেন। সব খরচ মিটিয়ে ১৫,০০০ টাকা. ব্যাংকে জমা রাখেন। তাহলে সে ভোগের জন্য ২৫,০০০ টাকা বরাদ্দ রাখেন। তার মোট আয় থেকে ভোগ ২৫,০০০ টাকা বাদ দিলে আমরা সঞ্চয় পাবো। সঞ্চয় সমীকরণ হলে S = Y – C, বা S = ৪০,০০০ – ২৫,০০০। এখানে S = ১৫,০০০ টাকা গণি মিয়ার ব্যাংকে জমাকৃত টাকা সঞ্চয় হিসেবে গণ্য হবে।"
        },
        {
          "label": "ঘ",
          "question": "গণি মিয়ার শেষোক্ত কাজটি অর্থনীতির কোন ধারণাকে নির্দেশ করে তা বিশ্লেষণ করো।",
          "explanation": "গণি মিয়ার শেষোক্ত কাজটি অর্থনীতির বিনিয়োগ ধারণাকে নির্দেশ করে। বিনিয়োগ বলতে সাধারণত মুনাফা লাভের উদ্দেশ্যে ব্যবসায় অর্থ খাটানোকে বোঝায়। অর্থনীতিতে উৎপাদন বৃদ্ধির উদ্দেশ্যে বিদ্যমান মূলধনের সঙ্গে নতুন সরঞ্জাম, যন্ত্রপাতি ও বাড়তি মজুদ সৃষ্টি ইত্যাদি যুক্ত করার জন্য যে ব্যয় করা হয় তাকে বিনিয়োগ বলে। উদ্দীপকের গণি মিয়া ব্যাংকে জমাকৃত অর্থ দিয়ে একটি মুরগির খামার স্থাপন করেন। তিনি তার সঞ্চয়কৃত অর্থ দিয়ে মূলত বিনিয়োগ করে। এভাবে সঞ্চিত অর্থ উৎপাদন কাজে ব্যবহৃত হয়ে মূলধনি দ্রব্যের উৎপাদন বাড়ায়। ফলে মুনাফা বাড়ে এবং মূলধন গঠন হয়। গণি মিয়া সঞ্চয়কৃত অর্থ দিয়ে মুরগির খামার স্থাপন করলে তিনি সেখান থেকে ব্যবসায় 'বাণিজ্য প্রসার করতে পারবেন। অর্থাৎ বিনিয়োগের মাধ্যমে উৎপাদনশীলতা বৃদ্ধি করতে পারেন। দ্রুত অর্থনৈতিক উন্নয়নের পূর্বশর্ত হলো বর্ধিত বিনিয়োগ। বিনিয়োগের মাধ্যমে নতুন নতুন উদ্যোক্তা সৃষ্টি করা গেলে অতিরিক্ত কর্মসংস্থানের সুযোগ সৃষ্টি হয়। আর তাতে দেশের অর্থনীতির চাকা সচল হয়। বিভিন্ন ক্ষেত্রে বিনিয়োগের ফলে উৎপাদনের পরিমাণ বাড়ে এবং অার্থনৈতিক উন্নয়ন সম্ভব হয়। ফলে অর্থনৈতিক সমৃদ্ধি আসে। তাই বলা যায়, গণি মিয়ার শেষোক্ত উদ্যোগ বিনিয়োগ ধারণাকে নির্দেশ করে।"
        }
      ]
    },
    {
      "number": "2",
      "uddipok": "'A' ও 'B' দুইটি দেশ। 'A' দেশে স্বয়ংক্রিয় দাম ব্যবস্থার মাধ্যমে সমস্ত অর্থনৈতিক কর্মকাণ্ড পরিচালিত হয়। অপরদিকে 'B' দেশে স্বয়ংক্রিয় দামব্যবস্থার পাশাপাশি অনেক ক্ষেত্রে সরকার নিয়ন্ত্রিত দামব্যবস্থাও পরিলক্ষিত হয়।",
      "tag": "Ctg.B 23",
      "sub_questions": [
        {
          "label": "ক",
          "question": "সুযোগ ব্যয় কী?",
          "explanation": "একটি জিনিসের অতিরিক্ত উৎপাদন বা ভোগ পাওয়ার জন্য অপর একটি জিনিসের উৎপাদন বা ভোগ যতটুকু ছেড়ে দিতে হয়, সেই ছেড়ে দেওয়া অংশটিকেই প্রথমোক্ত জিনিসের সুযোগ ব্যয় (Opportunity Cost) বলা হয়। এটি মূলত 'নির্বাচন' সমস্যার ফল।"
        },
        {
          "label": "খ",
          "question": "কাজের উৎসাহ বৃদ্ধির জন্য কোন নীতিটি ভূমিকা রাখে? ব্যাখ্যা করো।",
          "explanation": "কাজের উৎসাহ বৃদ্ধির জন্য সাধারণত ব্যক্তিগত মুনাফা অর্জন ও ব্যক্তিগত মালিকানা নীতি সবচেয়ে বেশি ভূমিকা রাখে। যখন একজন ব্যক্তি জানেন যে তিনি তার মেধা ও শ্রম ব্যয় করে যা উৎপাদন করবেন, তার সুফল বা মুনাফা তিনি নিজেই ভোগ করতে পারবেন, তখন তার কাজের স্পৃহা বহুগুণ বেড়ে যায়। এটি মূলত ধনতান্ত্রিক বা মিশ্র অর্থব্যবস্থায় দেখা যায়। এর ফলে প্রতিযোগিতার সৃষ্টি হয়, যা উৎপাদনশীলতা ও গুণগত মান বৃদ্ধিতে সহায়ক হয়।"
        },
        {
          "label": "গ",
          "question": "'A' দেশে কোন ধরনের অর্থব্যবস্থা বিদ্যমান? ব্যাখ্যা করো।",
          "explanation": "উদ্দীপক অনুযায়ী 'A' দেশে ধনতান্ত্রিক বা পুঁজিবাদী (Capitalistic) অর্থব্যবস্থা বিদ্যমান। যে অর্থব্যবস্থায় সম্পদের ওপর ব্যক্তিগত মালিকানা থাকে এবং কেন্দ্রীয় কোনো পরিকল্পনা ছাড়াই কেবল বাজার চাহিদাও জোগানের পারস্পরিক ঘাত-প্রতিঘাতের মাধ্যমে বা 'স্বয়ংক্রিয় দাম ব্যবস্থার' মাধ্যমে অর্থনৈতিক কর্মকাণ্ড পরিচালিত হয়, তাকে ধনতান্ত্রিক অর্থব্যবস্থা বলে। স্বয়ংক্রিয় দাম ব্যবস্থা: উদ্দীপকে বলা হয়েছে 'A' দেশে সমস্ত অর্থনৈতিক কর্মকাণ্ড স্বয়ংক্রিয় দাম ব্যবস্থার মাধ্যমে চলে। এই ব্যবস্থায় দাম নির্ধারিত হয় বাজারের অদৃশ্য শক্তির (Invisible Hand) মাধ্যমে। ভোক্তার সার্বভৌমত্ব: এখানে ভোক্তা কী কিনবে বা উৎপাদক কী বানাবে তাতে সরকারের কোনো হস্তক্ষেপ থাকে না। মুনাফা অর্জন: ব্যক্তিগত মুনাফাই এখানে উৎপাদনের মূল চালিকাশক্তি হিসেবে কাজ করে।"
        },
        {
          "label": "ঘ",
          "question": "\"বাংলাদেশের মতো দেশের জন্য B' দেশের অর্থব্যবস্থা অধিক যুক্তিযুক্ত\"- উক্তিটির সপক্ষে যুক্তি দাও।",
          "explanation": "উদ্দীপকের 'B' দেশে মিশ্র (Mixed) অর্থব্যবস্থা বিদ্যমান। এখানে বেসরকারি উদ্যোগের পাশাপাশি সরকারি নিয়ন্ত্রণও থাকে। বাংলাদেশের মতো উন্নয়নশীল দেশের জন্য এই অর্থব্যবস্থাটিই সবচেয়ে বেশি কার্যকর ও যুক্তিযুক্ত। ১. জনকল্যাণ ও মুনাফার সমন্বয়: বাংলাদেশের মতো দেশে শুধু মুনাফা খুঁজলে দরিদ্র জনগণ মৌলিক সেবা থেকে বঞ্চিত হবে। মিশ্র ব্যবস্থায় ব্যক্তি মুনাফা করে, আবার সরকার কম মূল্যে শিক্ষা ও স্বাস্থ্যসেবা নিশ্চিত করে। ২. একচেটিয়া বাজার নিয়ন্ত্রণ: যদি সব কিছু বাজারের ওপর ছেড়ে দেওয়া হয় (যেমন 'A' দেশে), তবে বড় ব্যবসায়ীরা সিন্ডিকেট করে দাম বাড়িয়ে দিতে পারে। 'B' দেশের মতো সরকার যখন টিসিবি (TCB) বা রেশনিং এর মাধ্যমে দাম নিয়ন্ত্রণ করে, তখন সাধারণ মানুষ রক্ষা পায়। ৩. অবকাঠামো উন্নয়ন: বিশাল বাজেটের প্রকল্প যেমন—পদ্মা সেতু বা মেট্রোরেল বেসরকারি খাতের একার পক্ষে করা কঠিন। এখানে সরকারের বড় ভূমিকা প্রয়োজন, যা মিশ্র অর্থব্যবস্থায় সম্ভব। ৪. বেকারত্ব দূরীকরণ: সরকার ও বেসরকারি খাত উভয়ই কর্মসংস্থান সৃষ্টিতে ভূমিকা রাখে, যা বাংলাদেশের বিশাল শ্রমশক্তির জন্য প্রয়োজন। ৫. আর্থিক স্থিতিশীলতা: মুদ্রাস্ফীতি বা অর্থনৈতিক মন্দার সময় সরকার সরাসরি হস্তক্ষেপ করে বাজার স্থিতিশীল রাখতে পারে। যেহেতু বাংলাদেশে একদিকে যেমন বড় বড় শিল্পপতি রয়েছে, অন্যদিকে বিশাল এক দরিদ্র জনগোষ্ঠীও রয়েছে, তাই ব্যক্তি স্বাধীনতা ও সামাজিক নিরাপত্তার ভারসাম্য বজায় রাখতে 'B' দেশের মিশ্র অর্থব্যবস্থাই সর্বোত্তম।"
        }
      ]
    },
    {
      "number": "3",
      "uddipok": "কবিতা ঢাকা শিশু হাসপাতালে চাকরি করেন। তিনি দিনের বেশির ভাগ সময় হাসপাতালে অসুস্থ শিশুদের দেখাশোনা-করেন। দিনশেষে বাসায় ফিরে তিনি তার দুই সন্তানকে লালন-পালন ও দেখাশোনা করেন।",
      "tag": "Ctg.B 23",
      "sub_questions": [
        {
          "label": "ক",
          "question": "দ্রব্য কাকে বলে?",
          "explanation": "যে জিনিসের-উপযোগ আছে অর্থনীতিতে তাকে দ্রব্য বলা হয়।"
        },
        {
          "label": "খ",
          "question": "কবির প্রতিভা মানবিক সম্পদ কেন?",
          "explanation": "কবির প্রতিভা মানুষের যোগ্যতা ও প্রতিভা হওয়ায় এটি মানবিক সম্পদ। মানুষের মানবীয় গুণাবলিই মানরিক সম্পদ। যেমন: শারীরিক যোগ্যতা, প্রতিভা, উদ্যোগ, দক্ষতা, সাংগঠনিক ক্ষমতা ইত্যাদি। কবির প্রতিভা হলো এক ধরনের মানবীয় গুণাবলি। 'তাছাড়া কবির প্রতিভার হস্তান্তরযোগ্যতা নেই। তাই কবির প্রতিভা মানবিক সম্পদ।"
        },
        {
          "label": "গ",
          "question": "কবিতার শেষের কাজটি অর্থনীতির কোন ধরনের কার্যাবলিকে নির্দেশ করে? ব্যাখ্যা করো।",
          "explanation": "উদ্দীপকের কবিতার শেষের কাজটি অর্থনীতির অ-অর্থনৈতিক কার্যাবলিকে নির্দেশ করে। যেসব কাজের মাধ্যমে অর্থ উপার্জনে হয় না এবং তা জীবনধারণের জন্য ব্যয় করা যায় না তাই অ-অর্থনৈতিক কাজ। অ-অর্থনৈতিক কাজ মানুষের অভাব পূরণ করলেও অর্থ উপার্জনে কোনো ভূমিকা রাখে না। যেমন: পিতা-মাতার সন্তান লালন-পালন, শখের বশে বাগান করা ইত্যাদি। এছাড়াও যেসব কাজে সমাজে বিরূপ প্রভাব পরিলক্ষিত বা. সমাজ ক্ষতিগ্রস্ত হয় তাও ত-অর্থনৈতিক কাজ। যেমন: চুরি, ডাকাতি, চোরাচালান ইত্যাদি। উদ্দীপকের কবিতা হাসপাতালে চাকরি করেন। দিন শেষে বাসায় এসে সন্তানকে লালন পালন করেন। কবিতা এই কাজ দ্বারা পরিবারের প্রয়োজন বা অভাব পূরণ করেন। কিন্তু কবিতার সন্তান লালন-পালনের কাজ অর্থ উপার্জনে কোনো ভূমিকা রাখে না। তাই সন্তান লালন-পালন অ-অর্থনৈতিক কাজ। সুতরাং বলা যায়, কবিতার শেষের কাজ পারিবারিক প্রয়োজনে করা হয় বলে অ-অর্থনৈতিক কাজ।"
        },
        {
          "label": "ঘ",
          "question": "কবিতার প্রথম কাজটি ছাড়াও আমাদের দেশে এ ধরনের আরও কার্যাবলি রয়েছে ব্যাখ্যা করো।",
          "explanation": "কবিতার প্রথম কাজটি অর্থনৈতিক কার্যাবলির আওতাভুক্ত। মানুষ জীবিকা সংগ্রহের জন্য যে কাজ করে থাকে তাই অর্থনৈতিক কার্যাবলি। মানুষের অর্থনৈতিক কর্মকাণ্ডের মূল প্রেরণা হলো দ্রব্যসামগ্রীর অভাব পূরণ করা, নতুন দ্রব্য ও সেবা সৃষ্টি করা। অর্থনৈতিক কর্মকাণ্ডের মাধ্যমে মানুষ অর্থ উপার্জন করে এবং জীবনধারণের জন্য তা ব্যয় করে। কবিতা ঢাকা শিশু হাসপাতালে চাকরি করেন। তিনি দিনের বেশিরভাগ সময় হাসপাতালে অসুস্থ শিশুদের দেখাশোনা করেন। এ কাজের মাধ্যমে তিনি অর্থ উপার্জন করেন এবং জীবনধারণের জন্য তা ব্যয় করেন। তার এই কাজ অর্থনৈতিক কার্যাবলির সেবা খাতের অন্তর্ভুক্ত। কবিতার এ কাজটি ছাড়াও আমাদের দেশে এ ধরনের আরও অনেক কাজ রয়েছে। যেমন: পোশাক শিল্পের কাজ, সরকারি-বেসরকারি বিভিন্ন চাকরি ইত্যাদি। বাংলাদেশে নানা শ্রেণি, পেশার মানুষ রয়েছে। যারা বিভিন্ন উৎপাদনমুখী অর্থনৈতিক কর্মকাণ্ডে জড়িত থেকে জীবিকা নির্বাহ করছে। ফলে দেশে উৎপাদন বাড়ছে, আয় বাড়ছে। সঞ্চিত অর্থ বিনিয়োগ করে নতুন নতুন দ্রব্য সৃষ্টি করে মানুষের অভাব মিটানো হচ্ছে। ফলে দেশের অর্থনৈতিক উন্নয়ন আরও বেগবান হচ্ছে। আর এ ধরনের অর্থনৈতিক কাজ আমাদের অর্থনীতিতে অত্যন্ত গুরুত্বপূর্ণ।"
        }
      ]
    },
    {
      "number": "4",
      "uddipok": "মফিজ মিয়া-নিজের জমিতে চাষাবাদ করে বিভিন্ন ধরনের খাদ্যশস্য উৎপাদন করেন.। সংসারের চাহিদা মিটিয়ে বাকিটা বিক্রি করেন। টাকা জমা করে তিনি ছেলের জন্য একটি অটোরিক্সা কিনে দেন। সেটি চালিয়ে তার ছেলে প্রতিদিন বেশ কিছু টাকা আয় করে।",
      "tag": "Ctg.B 23",
      "sub_questions": [
        {
          "label": "ক",
          "question": "বিনিয়োগ কী?",
          "explanation": "সঞ্চিত অর্থ যখন উৎপাদন কাজে ব্যবহৃত হয় তখন তাকে বিনিয়োগ বলে।"
        },
        {
          "label": "খ",
          "question": "নদীর পানি কী ধরনের দ্রব্য? ব্যাখ্যা করো।",
          "explanation": "নদীর পানি অবাধলভ্য দ্রব্য। যেসব দ্রব্য বিনামূল্যে পাওয়া যায় তাকে অবাধলভ্য দ্রব্য বলে,। এসব দ্রব্য প্রকৃতিতে অবাধে পাওয়া যায় এবং এর জোগান সীমাহীন। নদীর পানির জন্য মূল্য দিতে হয় না। নদীর পানি প্রকৃতিতে অবাধে পাওয়া যায় এবং এর জোগান সীমাহীন। তাই,নদীর পানিকে অবাধলভ্য দ্রব্য বলে।"
        },
        {
          "label": "গ",
          "question": "উদ্দীপকে মফিজ মিয়া কী ধরনের অর্থনৈতিক কাজ করেন? ব্যাখ্যা করো।",
          "explanation": "উদ্দীপকের মফিজ মিয়া কৃষিসংক্রান্ত অর্থনৈতিক কাজ করেন জমিচাষ, বীজ বপন, পানি সেচ,সার দেওয়া, কীটনাশক ছিটানো ইত্যাদি মূলত কৃষিকাজ। এছাড়া ফসল কাটা, ফসল বিক্রয়, পশু পালন, মাছ চাষ, মাছ বিক্রি, হাঁস-মুরগি প্রতিপালন, তরিতরকারি ও ফলমূল উৎপাদন ও বিক্রির মতো কাজগুলোও কৃষিসংক্রান্ত অর্থনৈতিক কাজের অন্তর্ভুক্ত। উদ্দীপকের মফিজ মিয়া নিজের জমিতে চাষাবাদ করে বিভিন্ন ধরনের খাদ্য শস্য উৎপাদন করেন। তিনি উৎপাদনকৃত ফসল দিয়ে সংসারের চাহিদা মিটিয়ে, বাকিটা বিক্রি করেন। অর্থাৎ তিনি কৃষিসংক্রান্ত অর্থনৈতিক কাজের সাথে জড়িত। আর বাংলাদেশের মানুষের কর্মসংস্থানের দিক থেকে কৃষিই এখন বড় খাত হিসেবে পরিচিত। এদেশের শ্রমশক্তির প্রায় ৪০.৬২% ভাগ শ্রমিক এ খাতে নিয়োজিত। জনসংখ্যার প্রায় ৬৩% মানুষ কৃষির ওপর প্রত্যক্ষ অথবা পরোক্ষভাবে জড়িত। সুতরাং, মফিজ মিয়ায় শস্য উৎপাদনও ফসল বিক্রি কৃষিসংক্রান্ত কাজের অন্তর্ভুক্ত।"
        },
        {
          "label": "ঘ",
          "question": "মফিজ মিয়ার কাজের সাথে তার ছেলের কাজের কোনো পার্থক্য আছে কি? তোমার মতামত দাও।",
          "explanation": "মফিজ মিয়ার কাজটি কৃষিসংক্রান্ত এবং তার ছেলের কাজটি সেবা সংক্রান্ত কাজের অন্তর্ভুক্ত। জমিচাষ, বীজ বপন, ফসল উৎপাদন ও বিক্রি ইত্যাদি হলো কৃষিসংক্রান্ত অর্থনৈতিক কাজ। অন্যদিকে প্রশিক্ষণ, পরামর্শদান, শিক্ষকতা ও গাড়ি চালানো ইত্যাদি সেবা সংক্রান্ত কাজ। এছাড়া গৃহব্যবস্থাপনা; পর্যটন ও নার্সিং ইত্যাদি সেবা সংক্রান্ত কাজের অন্তর্ভুক্ত। উদ্দীপকের মফিজ মিয়া নিজের জমিতে চাষাবাদ করেন বিভিন্ন ধরনের খাদ্যশস্য উৎপাদন করেন। তিনি নিজের চাহিদা মিটিয়ে উৎপাদিত খাদ্যশস্য বিক্রি করেন। তিনি মূলত কৃষিসংক্রান্ত অর্থনৈতিক কাজ করেন। অন্যদিকে তার ছেলে অটোরিক্সা চালায়। অর্থাৎ, মফিজ মিয়ার ছেলে পরিবহণ সেবামূলক কাজ করেন। সুতরাং বলা যায়; মফিজ মিয়া ও তার ছেলের কাজের মধ্যে পার্থক্য রয়েছে। বাংলাদেশের মানুষের কর্মসংস্থানের দিক থেকে কৃষিই সবচেয়ে বড় খাত। আর জিডিপিতে অবদানের দিক থেকে সেবাখাতের গুরুত্ব তুলনামূলকভাবে বেশি। সেবাখাতের দ্রুত অগ্রগতি সাধন হচ্ছে। মফিজ মিয়ার ছেলে অটোরিক্সা চালিয়ে পরিবহণ সেবা প্রদান করে বেশ কিছু টাকা আয় করে। এতে জিডিপির প্রবৃদ্ধি ঘটে। আবার, মফিজ মিয়া খাদ্যশস্য উৎপাদন করে এবং বিক্রি করে কৃষি খাতে অবদান রাখে। সুতরাং, উদ্দীপকের মফিজ মিয়া কৃষিসংক্রান্ত কাজের সঙ্গে জড়িত এবং তার ছেলে সেবা সংক্রান্ত কাজের সাথে জড়িত। এ উভয় ধরনের কাজের মধ্যে পার্থক্য রয়েছে।"
        }
      ]
    },
    {
      "number": "5",
      "uddipok": "দ্রব্যের একক মোট উপযোগ (টাকায়) প্রান্তিক উপযোগ (টাকায়) A B C ১ম ৩ ৩ ২য় ৫ ? ৩য় ৬ ? ৪র্থ ৬ ? ৫ম ৫ ?",
      "tag": "Ctg.B 23",
      "sub_questions": [
        {
          "label": "ক",
          "question": "জোগান কাকে বলে?",
          "explanation": "উৎপাদক বা বিক্রেতা বিভিন্ন দামে দ্রব্যের যে বিভিন্ন পরিমাণ বিক্রি করতে ইচ্ছুক তাই অর্থনীতিতে জোগান।"
        },
        {
          "label": "খ",
          "question": "বাজার চাহিদা বলতে কী বোঝায়?",
          "explanation": "বাজারে নির্দিষ্ট দামে সব ভোক্তার ব্যক্তিগত বা ভিন্ন ভিন্ন পরিমাণ চাহিদার সমষ্টিকে বলা হয় বাজার চাহিদা। কোনো নির্দিষ্ট সময়ে বাজারের সব'ক্রেতা বিভিন্ন দামে কোনো দ্রব্যের যে পরিমাণ ক্রয় করতে ইচ্ছুক থাকে ক্রেতাদের এই সমষ্টিগত চাহিদাকে বাজার চাহিদা বলে। এক্ষেত্রেও অন্য সব বিষয় অপরিবর্তিত অবস্থায় আলোচ্য দ্রব্যের দাম বাড়লে চাহিদা হ্রাস পাবে এবং দাম কমলে চাহিদা বৃদ্ধি পাবে।"
        },
        {
          "label": "গ",
          "question": "ওপরের সূচিতে (?) চিহ্নের স্থলে যথাযথ প্রান্তিক উপযোগের পরিমাণ নির্ণয় করো।",
          "explanation": "একটি দ্রব্যের অতিরিক্ত এক একক ভোগ করে একজন ভোক্তা য়ে অতিরিম্ভ পরিমাণ উপযোগ লাভ করে তাকে প্রান্তিক উপযোগ-বলে। ধরা যাক্ব, একজন ভোক্তা ২ একক পাকা আম ভোগ করে ৯ টাকার সমান উপযোগ,পায়। এখন, ৩ একক ভোগ করার ফলে উপযোগ বেড়ে যদি ১২ টাকা হয়। তবে সেক্ষেত্রে প্রান্তিক উপযোগ হবে (১২ টাকা – ৯.টাকা) বা ৩ টাকা। উদ্দীপকের সূচিতে (?) চিহ্নের স্থলে যথাযথ প্রান্তিক উপযোগের পরিমাণ নির্ণয় করা হলো: দ্রব্যের একক (A) মোট উপযোগ (টাকায়) (B) প্রান্তিক উপযোগ (টাকায়) (C) ১ম ৩ ৩ ২য় ৫ ৫ - ৩ = ২ ৩য় ৬ ৬ - ৫ = ১ ৪র্থ ৬ ৬ - ৬ = ০ ৫ম ৫ ৫ - ৬ = -১ সূচিতে দেখা যায়, কোনো দ্রব্যের ১ম একক দাম যখন ৩ টাকা তখন প্রান্তিক উপযোগ ও টাকা। ২য় একক থেকে প্রাপ্ত প্রান্তিক উপযোগ ২ টাকা। এভাবে ৩য়, ৪র্থ ও ৫ম একক থেকে প্রান্তিক উপযোগ যথাক্রমে ১, ০ ও -১ টাকা। যা মূলত উদ্দীপকের সূচির আলোকে '?' চিহ্নিত স্থানের প্রান্তিক উপযোগ।"
        },
        {
          "label": "ঘ",
          "question": "ওপরের সূচিটি অর্থনীতির কোন বিধি নির্দেশ করে এবং কোন স্তরে ভোক্তা তার ভোগ বন্ধ করবে? মতামত দাও।",
          "explanation": "উদ্দীপকে সূচি অর্থনীতির ক্রমহ্রাসমান প্রান্তিক উপযোগ বিধিকে নির্দেশ করে। ভোক্তা কোনো একটি দ্রব্য যত বেশি ভোগ করে তার কাছে ঐ দ্রব্যের প্রান্তিক উপযোগ তত কমতে থাকে। এভাবে ভোগ বৃদ্ধি করতে থাকলে এক পর্যায়ে ভোক্তার নিকট ঐ দ্রব্যের প্রান্তিক উপযোগ শূন্য হয়। প্রান্তিক উপযোগ শূন্য হলে ভোক্তা আর ঐ দ্রব্যটি ভোগ করবে না। প্রান্তিক উপযোগ শূন্য অবস্থার পরে ভোগ আরও বৃদ্ধি করলে প্রান্তিক উপযোগ ঋণাত্মক হয়ে যায়। উদ্দীপকের সূচিতে দেখা যায়; ১ম একক দ্রব্য হতে মোট উপযোগ ও প্রান্তিক উপযোগ হয় ৩ টাকা। ভোগ বৃদ্ধি পেয়ে ২য়, ৩য় ও ৪র্থ একক হলে মোট উপযোগ বৃদ্ধি পেয়ে যথাক্রমে ৫, ৬ ও ৬ একক হয়। প্রান্তিক উপযোগ ক্রমান্বয়ে কমে ২, ১ ও ০ টাকা হয়। ভোগের পরিমাণ আরও বৃদ্ধি, পেয়ে ৫ম একক হলে মোট উপযোগ কমে ৫ টাকা হয়। ফলে প্রান্তিক উপযোগ ঋণাত্মক (- ১) হয়। ১ম একক দ্রব্য ভোগের ক্ষেত্রে মোট উপযোগ ও প্রান্তিক উপযোগ সমান হয়। তবে ভোগ বৃদ্ধির সাথে সাথে প্রান্তিক উপযোগ ক্রমান্বয়ে কমতে থাকে। এভাবে ৪র্থ একক ভোণের ক্ষেত্রে প্রান্তিক উপযোগ শূন্য (০)হয়। অর্থাং, ভোক্তার কাছে ৪র্থ একক দ্রব্যের কোনো উপযোগ নেই। তাই ভোক্তা ৪র্থ একক ভোগ বন্ধ করবে।"
        }
      ]
    },
    {
      "number": "6",
      "uddipok": "রহমান মিয়া শখের বসে দুই বিঘা জমিতে কমলা বাগান করেন এবং কমলার ফলন অনেক বেশি'হওয়ায় তার এলাকায় কমলার দাম কমে যায়। তিনি ঢাকায় এনে কমলা বিক্রয় করেন এবং লাভবান হন। পরবর্তীতে তিনি একটি জুস ফ্যাক্টরি দেন যার কাঁচামাল হিসাবে ব্যবহার করা হয় কমলা। তিনি জুস ফ্যাক্টরিতে অনেক শ্রমিক নিয়োগ দেন এবংতাদের যোগ্যতা ও দক্ষতা অনুযায়ী কাজ বণ্টন করেন।",
      "tag": "Ctg.B 23",
      "sub_questions": [
        {
          "label": "ক",
          "question": "গড় উৎপাদন কাকে বলে?",
          "explanation": "মোট উৎপাদনের পরিমাণকে মোট উপকরণ বা উপাদান দ্বারা ভাগ করলে গড় উৎপাদন পাওয়া যায়।"
        },
        {
          "label": "খ",
          "question": "উন্নয়নশীল দেশে ভূমিকে উৎপাদনের অন্যতম উপকরণ বলা হয় কেন?",
          "explanation": "উন্নয়নশীল দেশ কৃষিপ্রধান ও জনবহুল বলে ভূমিকে উৎপাদনের অন্যতম উপকরণ বলা হয়। উৎপাদনে সাহায্য করে এমন সব প্রাকৃতিক সম্পদকে ভূমি বলে। যেমন: জমি, মাটির উর্বরতা শক্তি, খনিজ দ্রব্য, প্রাকৃতিক সম্পদ প্রভৃতি। উন্নয়নশীল দেশে পর্যাপ্ত মূলধনে অভাব থাকে। তাই শ্রম নিয়োগ করে ভূমিকে অন্যতম উপকরণ হিসেবে গণ্য করে উৎপাদনে কার্য পরিচালনা করা হয়।"
        },
        {
          "label": "গ",
          "question": "রহমান মিয়ার কমলা ঢাকায় এনে বিক্রয় করায় কোন ধরনের উপযোগ সৃষ্টি করেছে? ব্যাখ্যা করো।",
          "explanation": "রহমান মিয়ার কমলা ঢাকায় এনে বিক্রি করায় স্থানগত উপযোগ সৃষ্টিকরেছে। কোনো বস্তু এক জায়গা থেকে অন্য জায়গায় স্থানান্তর করার ফলে যে অতিরিক্ত উপযোগ সৃষ্টি হয়.তাই স্থানগত উপযোগ। অর্থাৎ কোনো দ্রব্যকে এক স্থান থেকে অন্য স্থানে স্থানান্তরিত করে তার উপযোগ বৃদ্ধি করা যায়। যেমনঃ পাবনার ঘি দেশের অন্যত্র নিয়ে গেলে এর উপযোগ বাড়ে এবং বেশি দামে বিক্রি হয়। তেমনি গ্রামাঞ্চল থেকে শহরে দ্রব্যসামগ্রী এনে বিক্রি করলে উপযোগ বৃদ্ধি পায়। উদ্দীপকে রহমান মিয়া দুই বিঘা জমিতে কমলা বাগান করেন। কমলার ফলন বেশি হওয়ায় দাম কমে গেলে তিনি ঢাকায় এনে কমলা বিক্রি করেন। এভাবে তিনি স্থানগত উপযোগ সৃষ্টি করে লাভবান হন। রহমান মিয়া শুধু ঢাকায় কমলা এনে বিক্রি করায় উপযোগ বৃদ্ধি পায়। এতে কমলার চাহিদা বাড়ে। সে পূর্বের তুলনায় ঢাকায় কমলা বিক্রি করার কারণে বেশি লাভ করে। সুতরাং, রহমান মিয়া ঢাকায় কমলা এনে বিক্রি করে স্থানগত উপযোগ সৃষ্টি করেছে।"
        },
        {
          "label": "ঘ",
          "question": "রহমান মিয়ার শেষোক্ত কাজটি কি তাকে দক্ষ সংগঠক হিসাবে নির্দেশ করে? সপক্ষে যুস্তি দাও।",
          "explanation": "হ্যাঁ, রহমান মিয়ার শেষোক্ত কাজটি তাকে দক্ষ সংগঠক হিসেবে নির্দেশ করে। উৎপাদন ব্যবস্থায় যে ব্যক্তি সংগঠনের কাজ করেন তাকে সংগঠক বলে। একজন সংগঠক কোনো কিছু উৎপাদনের উদ্দেশ্যে উৎপাদন পরিকল্পনা গ্রহণ করে ভূমি, শ্রম ও মূলধনকে একত্রিত করেন। সংগঠক এসব উপাদানের মধ্যে সমন্বয়-সাধন করে উৎপাদন কাজ পরিচালনা ও তত্ত্বাবধান করেন। কারবার প্রতিষ্ঠা থেকে শুরু করে উৎপাদিত দ্রব্য বাজারজাত করা পর্যন্ত সব কাজের দায়িত্ব ও ঝুঁকি উদ্যোক্তাই বহন করেন। উদ্দীপকের রহমান মিয়ার শেষোক্ত কাজটি হলো তিনি জুস ফ্যাক্টরি দেন। জুস ফ্যাক্টরির কাঁচামাল হিসেবে ব্যবহার করা হয় কমলা। তিনি জুস ফ্যাক্টরিতে অনেক শ্রমিক নিয়োগ দেন এবং তাদের যোগ্যতা ও দক্ষতা অনুযায়ী কাজ বণ্টন করে দেন। রহমান মিয়া ফ্যাক্টরির প্রতিষ্ঠা থেকে শুরু করে পরিচালনা কার্যক্রম নিজে সম্পন্ন করেন। এতে তার সাংগঠনিক সক্ষমতা ও বুদ্ধিমত্তার বহিঃপ্রকাশ ঘটে। একজন সফল সংগঠকের যেসব গুণ থাকা প্রয়োজন তা হচ্ছে দূরদর্শিতা, সাংগঠনিক সক্ষমতা, বৃদ্ধিমভা, সৃজনশীলতা, কর্মে একাগ্রতা, আত্মনির্ভরশীলতা এবং স্বাধীনচেতা মনোভাব। রহমান মিয়ার মধ্যে এসব গুণের সবকয়টিই বিদ্যমান। তাই সাংগঠনিক ক্ষমতার বিচারে তাকে একজন সফল সংগঠক বলা যায়। সুতরাং, রহমান মিয়ার 'জুস ফ্যাক্টরি ও প্রতিষ্ঠা ও পরিচালনা তাকে দক্ষ সংগঠক হিসেবে নির্দেশ করে।"
        }
      ]
    },
    {
      "number": "7",
      "uddipok": "রমিজ কৃষিকাজ করে। তার এলাকায় প্রচুর সরিষা চাষ হয়। তাই সে মধু চাষ করে। মধু বিক্রি করে সে ভালো দাম পায় না। তার এক বন্ধুর পরামর্শে সে মধু ঢাকায় বিক্রি করতে শুরু করে এবং ভালো দাম পেতে থাকে।",
      "tag": "Ctg.B 23",
      "sub_questions": [
        {
          "label": "ক",
          "question": "সামাজিক ব্যয় কী?",
          "explanation": "উৎপাদন বা ভোগ করতে গেলে উৎপাদন প্রক্রিয়ার বাইরে সমাজের নানা ব্যক্তির অনেক সময় ক্ষতিপূরণ দিতে যে অর্থের প্রয়োজন পড়ে তাই সামাজিক ব্যয়।"
        },
        {
          "label": "খ",
          "question": "রূপগত উপযোগ বলতে কী বোঝায়?",
          "explanation": "কোনো দ্রর্যের রূপ বা আকৃতি পরিবর্তন করে যে উপযোগ সৃষ্টি হয় তাকে রূপগত উপযোগ বলা হয়। যেমন: তুলার রূপ পরিবর্তন করে বস্ত্র, কাঠকে সুবিধামতো পরিবর্তন করে খাট, চেয়ার, টেবিল বানানো হয়। খাট, চেয়ার, টেবিল রূপগত উপযোগ সৃষ্টি করে।"
        },
        {
          "label": "গ",
          "question": "রমিজের ঢাকায় মধু বিক্রি যে ধরনের উপযোগ সৃষ্টি করে তা ব্যাখ্যা করো।",
          "explanation": "রমিজের ঢাকায় মধু বিক্রি অর্থনীতিতে উৎপাদনের স্থানগত উপযোগ সৃষ্টি করে। কোনো দ্রব্যকে এক স্থান থেকে অন্য স্থানে স্থানান্তর করার মাধ্যমে, স্থানগত উপযোগ সৃষ্টি হয়। যেমন: গ্রামাঞ্চলে উৎপাদিত বিভিন্ন দ্রব্যের দাম গ্রামাঞ্চলে কম, কিন্তু শহরাঞ্চলে বেশি। তাই এসব দ্রব্যাদি গ্রাম থেকে শহরে এনে বিক্রি করলে উপযোগ বৃদ্ধি পায়। এভাবে দ্রব্যাদি স্থানান্তরের ফলে যে উপযোগের সৃষ্টি হয়.সেটি স্থানগত উপযোগ। উদ্দীপকের রমিজ কৃষিকাজ করে। তার এলাকায় প্রচুর সরিষা চাষ হয়। তাই সে মধু চাষ করে। মধু বিক্রি করে ভালো দাম না পাওয়ায় বন্ধুর পরামর্শে সে ঢাকায় মধু বিক্রি শুরু করে। ফলে আগের তুলনায় মধুর ভালো দাম পেতে থাকে। এতে রমিজের স্থানগত উপযোগ সৃষ্টি হয়েছে। কারণ শুধু মধু বিক্রির স্থান পরিবর্তনের কারণে বেশি দাম পায়। সুতরাং, রমিজের ঢাকায় এসে মধু বিক্রি স্থানগত উপযোগ সৃষ্টি করেছে।"
        },
        {
          "label": "ঘ",
          "question": "মধু উৎপাদনের ক্ষেত্রে রমিজের কর্মকাণ্ড অর্থনীতিতে কতটুকু প্রভাব ফেলবে বলে তুমি মনে করো? পাঠ্যবইয়ের আলোকে বিশ্লেষণ করো।",
          "explanation": "রমিজের মতো সংগঠকের কর্মকাণ্ডের ওপরই অর্থনীতির সফলতা নির্ভর করে। মুনাফার উদ্দেশ্যে উৎপাদনের সব উপকরণের সমন্বয় করাকে সংগঠন বলে। আর যিনি উদ্যম কর্মস্পৃহাও উদ্ভাবনী শক্তির সাহায্যে সংগঠনকে পরিচালনা করেন, তাকে সংগঠক, বলে। সংগঠকের যোগ্যতা ও গুণাবলির ওপর সংগঠনের সফলতা বা বিফলতা নির্ভর করে। আর সংগঠক সফল হলে পুরো অর্থনীতির ওপর ইতিবাচক প্রভাব পড়ে। উদ্দীপকের রমিজ কৃষিকাজ করে। তার এলাকায় প্রচুর সরিষা চাষ হওয়ায় সে মধু চাষ করে। কিন্তু মধু বিক্রি করে সে ভালো দাম পায় না। তার এক বন্ধুর পরামর্শে সে ঢাকায় মধু বিক্রি করে বেশি দাম পায়। সে এখানে স্থানগত উপযোগ সৃষ্টি করেছে। ফলে সে একজন দক্ষ সংগঠকের ভূমিকা পালন করেছে। একজন দক্ষ সংগঠক উৎপাদন থেকে শুরু করে বাজারজাতকরণ পর্যন্ত সব ধরনের ব্যবস্থাপনা পরিচালনা করে। কোথায়, কখন, কীভাবে উৎপাদিত দ্রব্যটি বাজারজাত করা হবে সেই কাজটিও সংগঠক করে। রমিজ তার বন্ধুর পরামর্শে ঢাকায় মধু বাজারজাত করেছে। ফলে তার মুনাফা বেড়েছে। এটি দেশের অর্থনৈতিক উন্নয়নে ভূমিকা রাখছে। তাই বলা যায়, মধু উৎপাদনের ক্ষেত্রে রমিজের কর্মকাণ্ড অর্থনীতিতে যথেষ্ট ইতিবাচক প্রভাব ফেলবে।"
        }
      ]
    },
    {
      "number": "8",
      "uddipok": "ছক-১: জিডিপি = ∑ \\sum ∑ খাজনা + ∑ \\sum ∑ মুজুরি + ∑ \\sum ∑ সুদ + ∑ \\sum ∑ মুনাফা ছক-২: ∑ C ′ + ∑ I + ∑ G + ∑ ( X − M ) = \" ? \" . \\sum C' + \\sum I + \\sum G + \\sum (X - M) = \"?\". ∑ C ′ + ∑ I + ∑ G + ∑ ( X − M ) = \" ? \".",
      "tag": "Ctg.B 23",
      "sub_questions": [
        {
          "label": "ক",
          "question": "NNI এর পূর্ণরূপ কী?",
          "explanation": "NNI এর পূর্ণরূপ- Net National Income."
        },
        {
          "label": "খ",
          "question": "C.C.A. বলতে কী বোঝায়? ব্যাখ্যা করো।",
          "explanation": "CCA এর পূর্ণরূপ- Capital Consumption Allowance, উৎপাদন ব্যবসায় মূলধনি যন্ত্রপাতির ব্যবহারজনিত কিছু ক্ষয় হয়। তাই\" উৎপাদনশীলতা ধরে রাখার জন্য এ ক্ষয় পূরণ বা মূলধনি যন্ত্রপাতির রক্ষণাবেক্ষণ প্রয়োজন। এ রক্ষণাবেক্ষণ বাবদ যে ব্যয় উৎপাদন প্রতিষ্ঠানকে বহন করতে তা মূলধন ব্যবহারজনিত অবচয় ব্যয় বা CCA নামে পরিচিত।"
        },
        {
          "label": "গ",
          "question": "ছক-১: এ জিডিপি পরিমাপের কোন পদ্ধতিকে নির্দেশ করে? ব্যাখ্যা করো।",
          "explanation": "ছক-১-এ জিডিপি পরিমাপের মোট আয় পদ্ধতিকে নির্দেশ করে। মোট দেশজ উৎপাদন বা জিডিপি মূলত তিন ভাবে পরিমাপ করা যায়। যেমন: উৎপাদন পদ্ধতি, আয় পদ্ধতি ও ব্যয় পদ্ধতি। আয় পদ্ধতিতে জিডিপি নির্ণয়ের ক্ষেত্রে উৎপাদন কার্যে ব্যবহৃত উপকরণসমূহের আয় যোগ করা হয়। অর্থাৎ, মোট দেশজ উৎপাদন = ∑ = \\sum = ∑ খাজনা + ∑ + \\sum + ∑ মজুরি + ∑ + \\sum + ∑ সুদ + ∑ + \\sum + ∑ মুনাফা। উদ্দীপকে ছক-১-এ বলা হয়েছে, জিডিপি = ∑ = \\sum = ∑ খাজনা + ∑ + \\sum + ∑ মজুরি + + + ∑ \\sum ∑ সুদ + ∑ + \\sum + ∑ মুনাফা। অর্থাৎ, জিডিপি নির্ণয়ের ক্ষেত্রে উৎপাদন কাজে ব্যবহৃত উপকরণসমূহের প্রাপ্ত আয় যোগ করা হয়েছে। এটি মোট জাতীয় উৎপাদন পরিমাপের আয় পদ্ধতির সাথে সাদৃশ্যপূর্ণ। তাই বলা যায়, ছক-১-এ জিডিপি পরিমাপের 'আয় পদ্ধতিকে' নির্দেশ করে।"
        },
        {
          "label": "ঘ",
          "question": "ছক-২: এর \"?\" বিষয়ের নির্ধারকসমূহ বর্ণনা করো।",
          "explanation": "ছক-২ এর '?' চিহ্নিত বিষয়টি হলো জিডিপি। ব্যয় পদ্ধতি জিডিপি নির্ণয়ের ক্ষেত্রে সমাজের সব ধরনের ব্যয় যোগ করা হয়। সমাজের এ ব্যয়গুলো হলো ভোগ ব্যয়, বিনিয়োগ ব্যয়, সরকারি ব্যয় ও নিট রপ্তানি। অতএব, মোট দেশজ উৎপাদন বা জিডিপি = ভোগ + বিনিয়োগ + সরকারি ব্যয় + নিট রপ্তানি। আর এ জিডিপি যেসব উপাদানের ওপর নির্ভর করে সেগুলোকে জিডিপির নির্ধারক বলা হয়। উদ্দীপকের ছক-২ এ উল্লিখিত সমীকরণটি হলো ∑ C + I + ∑ E + ∑ \\sum C + I + \\sum E + \\sum ∑ C + I + ∑ E + ∑ ( X − M ) = ? (X-M) = ? ( X − M ) = ? । অর্থাৎ, এখানে সমাজের ভোগ ব্যয় (C), বিনিয়োগ ব্যয় (I), সরকারি ব্যয় (G) ও নিট রপ্তানি যোগ করা হয়েছে। এটি ব্যয় পদ্ধতিতে মোট দেশজ উৎপাদন পরিমাপকে নির্দেশ করে। তাই '?' চিহ্নিত স্থানে মোট দেশজ উৎপাদন বা জিডিপি হবে। কোনো দেশের জিডিপির পরিমাণ নির্ভর করে তার নির্ধারকগুলোর ওপর। এ নির্ধারকগুলো হলো ভূমি, শ্রম, মূলধন, প্রযুক্তি ও সচলতা। দেশের ভূমি' ঊর্বর এবং প্রাকৃতিক সম্পদে সমৃদ্ধ হলে মোট দেশজ উৎপাদন বৃদ্ধি পায়। আবার দক্ষ শ্রমিক, মূলধন এবং প্রযুক্তি উৎপাদন বৃদ্ধিতে গুরুত্বপূর্ণ ভূমিকা পালন করে। দেশ এসব উপকরণে সমৃদ্ধ হলে জিডিপির পরিমাণ বাড়ে। এছাড়াও অনুৎপাদনশীল ক্ষেত্র থেকে উৎপাদনের উপকরণ সরিয়ে উৎপাদনশীল খাতে নিযুক্ত করার মাধ্যমেও জিডিপি বাড়ানো যায়। সুতরাং বলা যায়, মোট দেশজ উৎপাদনের ক্ষেত্রে এ নির্ধারকগুলো গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "",
      "tag": "Ctg.B 23",
      "sub_questions": [
        {
          "label": "ক",
          "question": "নিট জাতীয় আয় কাকে বলে?",
          "explanation": "কোনো দেশের মোট জাতীয় আয় থেকে মূলধনের ব্যবহারজানিত অবচয় ব্যয় বাদ দিলে যা থাকে, তাই নিট জাতীয় আয়।"
        },
        {
          "label": "খ",
          "question": "সকল দেশের জিডিপি বৃদ্ধির জন্য মূলধন আবশ্যক কেন? ব্যাখ্যা করো।",
          "explanation": "দেশসমূহে মূলধন উৎপাদন বৃদ্ধির গুরুত্বপূর্ণ মৌলিক নির্ধারক বলে জিডিপি বৃদ্ধির জন্য এটি আবশ্যক। উন্নত দেশের মোট দেশজ উৎপাদন বৃদ্ধির মূলে মূলধন কাজ করে। আবার অনুন্নত ও উন্নয়শীল দেশসমূহ মূলধনের অভাবে কারণে জাতীয় আয় বৃদ্ধি করতে পারে না। তাই মূলধন জিডিপি বৃদ্ধির জন্য আবশ্যক।"
        },
        {
          "label": "গ",
          "question": "ছকে ১ নং পদ্ধতিতে কীভাবে জাতীয় আয় নির্ণয় করা যায়? ব্যাখ্যা করো।",
          "explanation": "উদ্দীপকের ছকে ১নং (উৎপাদন পদ্ধতি) পদ্ধতিতে জাতীয় আয় নির্ণয়ের জন্য অর্থনীতিকে ১৫টি খাতে বিভক্ত করা হয় একটি দেশে উৎপাদিত সব পণ্যসামগ্রীর অর্থমূল্য বা বিনিময় মূল্য হিসাবের মাধ্যমে জাতীয় আয় পরিমাপ করার নিয়মকে উৎপাদন পদ্ধতি বলে। এক্ষেত্রে, বাংলাদেশের অর্থনীতিকে ১৫টি খাতে বিভক্ত করা হয় এবং খাতগুলোতে উৎপাদিত পণ্যের মূল্য যোগ করে মোট দেশজ উৎপাদন নির্ধারণ করা হয়। উদ্দীপকের ১নং পদ্ধতি তথা উৎপাদন পদ্ধতিতে মোট দেশজ উৎপাদনের ১৫টি খাত রয়েছে। এই খাতগুলোর মধ্যে কৃষি ও বনজসম্পদ, শস্য ও শাকসবজি, প্রাণিসম্পদ, বনজসম্পদ, মৎস্যসম্পদ, প্রধান খাত। তাছাড়া খনিজ ও খনন, শিল্প, পাইকারি ও খুচরা বিপণন, বিদ্যুৎ ও পানি সম্পদ, নির্মাণ, হোটেল ও রেস্তোরী, পরিবহণ ও যোগাযোগ, প্রতিরক্ষা, শিক্ষা এবং স্বাস্থ্য সেবা খাত রয়েছে। - এসব খাতের আর্থিক মূল্যের সমষ্টি হিসাবের মাধ্যমে ১নং পদ্ধতিতে মোট দেশজ উৎপাদন নির্ণয় করা হয়।"
        },
        {
          "label": "ঘ",
          "question": "বাংলাদেশের মতো দেশে ছকের ২নং পদ্ধতি কতটা,কার্যকর বলে তুমি মনে করো? বিশ্লেষণ করো।",
          "explanation": "বাংলাদেশের মতো দেশে জাতীয় আয় পরিমাপের ক্ষেত্রে ছকে ২নং (আয় পদ্ধতি) অধিক কার্যকর। আয় প্রদ্ধতি অনুযায়ী উৎপাদন কাজে নিয়োজিত উৎপাদনের উপাদানগুলো যে অর্থ আয় করে তার সমষ্টিই মোট দেশজ উৎপাদন। উৎপাদনের প্রধান উপাদানগুলো হলো- ভূমি, শ্রম, মূলধন ও সংগঠন। আয় পদ্ধতিতে কোনো দেশের এক অর্থবছরে এসব উপাদানের আয় যোগ করে মোট দেশজ উৎপাদন পরিমাপ করা হয়। উদ্দীপকে মোট দেশজ উৎপাদন পরিমাপে আয়, ব্যয় ও উৎপাদন পদ্ধতি উল্লেখ করা হয়েছে। উৎপাদন ও ব্যয় পদ্ধতিতে মোট দেশজ উৎপাদন পরিমাপের ক্ষেত্রে ত্রুটির সম্মুখীন হতে হয়। সেসব ত্রুটি ছক-২ আয় পদ্ধতিতে নেই বললেই চলে। যেমন: দ্বৈত গণনার সমস্যা, যা সামগ্রিক আয় পরিমাপে অন্যতম সমস্যা। অবচয় পরিমাপের সমস্যা, মুদ্রাস্ফীতি, তথ্যের অভাব, হস্তান্তর পাওনা, পরোক্ষ কর ইত্যাদির সঠিক ধারণা পাওয়া যায় না। এছাড়া সরকার কর্তৃক উৎপাদিত সেবা বাজার মূল্যে বিক্রি হয় না। ফলে এসব সেবার ব্যয় জাতীয় আয় হিসাবে.অন্তর্ভুক্ত করা হয় না। তাই সঠিক আয় পাওয়া সম্ভব হয় না। কিন্তু আয় পদ্ধতিতে এসব সমস্যার সম্মুখীন হতে হয় না। সাধারণত উৎপাদন ও ব্যয় পদ্ধতির ক্ষেত্রে উত্তরদাতাগণ সঠিক উত্তর প্রদান করে না। তবে বিভিন্ন সরকারি ও বেসরকারি প্রতিষ্ঠানে কর্মরত কর্মকর্তা ও কর্মচারীদের বেতন-ভাতা আয় লিপিবদ্ধ থাকে বলে আয় পদ্ধতি প্রয়োগ করা খুব সহজ। বাংলাদেশের মতো উন্নয়নশীল দেশে ছক ২নং এর আয় পদ্ধতিতে মোট দেশজ উৎপাদন (GDP) পরিমাপ করা অধিক কার্যকর।"
        }
      ]
    },
    {
      "number": "10",
      "uddipok": "সালমান এম.এ. পাস করেও চাকরি না পেয়ে বেকার বসে আছে। এমতাবস্থায় সে একটি চাকরি নিয়ে \"ক” দেশে যায়। সে দেশে দক্ষ জনশক্তিসহ উন্নত কারিগরি জ্ঞান ও সুষ্ঠু পরিকল্পনার মাধ্যমে অর্থনীতির সকল খাতে সাফল্য দেখতে পায়।",
      "tag": "Ctg.B 23",
      "sub_questions": [
        {
          "label": "ক",
          "question": "বেকারত্ব কাকে বলে?",
          "explanation": "প্রচলিত মজুরিতে কাজ করতে ইচ্ছুক হওয়া সত্ত্বেও যখন কোনো ব্যক্তি যোগ্যতা অনুযায়ী কাজ খুঁজে পায় না, তখন তাকে বেকারত্ব বলে।"
        },
        {
          "label": "খ",
          "question": "মানবসম্পদ বলতে কী বোঝায়? ব্যাখ্যা করো।",
          "explanation": "প্রশিক্ষণ, শিক্ষা ও সুস্বাস্থ্যের মাধ্যমে যখন কোনো মানুষকে দক্ষ জনশক্তিতে রূপান্তর করা হয়, তখন তাকে মানবসম্পদ বলা হয়। মানুষের অন্তর্নিহিত শ্রমশক্তি ও মেধাকে যখন কারিগরি জ্ঞান ও উপযুক্ত শিক্ষার মাধ্যমে উৎপাদনশীল কাজে নিয়োজিত হওয়ার যোগ্য করা হয়, তখনই সে সম্পদে পরিণত হয়। যেকোনো দেশের অর্থনৈতিক উন্নয়নের জন্য প্রাকৃতিক সম্পদের চেয়ে দক্ষ মানবসম্পদ অধিক গুরুত্বপূর্ণ ভূমিকা পালন করে।"
        },
        {
          "label": "গ",
          "question": "\"ক\" দেশটি উন্নয়নের মাত্রায় কোন শ্রেণিভুক্ত? ব্যাখ্যা করো।",
          "explanation": "উদ্দীপকে বর্ণিত \"ক\" দেশটি উন্নয়নের মাত্রায় একটি উন্নত অর্থনীতির দেশ হিসেবে চিহ্নিত। ব্যাখ্যা: উদ্দীপক অনুযায়ী, \"ক\" দেশে দক্ষ জনশক্তির পাশাপাশি উন্নত কারিগরি জ্ঞান ও সুষ্ঠু পরিকল্পনা বিদ্যমান, যা একটি উন্নত রাষ্ট্রের প্রধান বৈশিষ্ট্য। সেখানে অর্থনীতির সকল খাতে—অর্থাৎ কৃষি, শিল্প ও সেবা খাতে অভাবনীয় সাফল্য দেখা যায়, যা নাগরিকদের উচ্চ মাথাপিছু আয় নিশ্চিত করে। দক্ষ জনবল থাকায় তারা সীমিত প্রাকৃতিক সম্পদকেও আধুনিক প্রযুক্তির সাহায্যে সর্বোচ্চ ব্যবহার করে টেকসই অর্থনৈতিক সমৃদ্ধি অর্জন করতে সক্ষম হয়েছে। সামগ্রিকভাবে, \"ক\" দেশটির অর্থনৈতিক কাঠামো অত্যন্ত শক্তিশালী এবং সেখানে সম্পদের কোনো অপচয় ছাড়াই উৎপাদনশীলতা সর্বোচ্চ পর্যায়ে থাকে। সালমান সেখানে গিয়ে যে উন্নয়নের চিত্র দেখতে পান, তা মূলত দীর্ঘমেয়াদী পরিকল্পনা ও কারিগরি উৎকর্ষের ফল। উন্নত দেশগুলো এভাবেই তাদের জনশক্তিকে দক্ষ সম্পদে রূপান্তর করে বিশ্ব অর্থনীতিতে নিজেদের আধিপত্য বজায় রাখে এবং নাগরিকদের জন্য উন্নত জীবনমান নিশ্চিত করে।"
        },
        {
          "label": "ঘ",
          "question": "বাংলাদেশকে 'ক' দেশের পর্যায়ে উন্নীত করতে কী কী পদক্ষেপ গ্রহণ করা প্রয়োজন বলে তুমি মনে করো? যুক্তিসহ বিশ্লেষণ করো।",
          "explanation": "বাংলাদেশকে 'ক' দেশের মতো উন্নত পর্যায়ে উন্নীত করতে হলে মানবসম্পদ উন্নয়ন এবং আধুনিক প্রযুক্তির প্রসার সবচেয়ে জরুরি পদক্ষেপ। ব্যাখ্যা: সালমানের মতো শিক্ষিত যুবকদের বেকারত্ব দূর করতে সাধারণ শিক্ষার পাশাপাশি কর্মমুখী ও কারিগরি শিক্ষার হার ব্যাপকভাবে বৃদ্ধি করতে হবে। দক্ষ জনশক্তি গড়ে তোলার মাধ্যমে বাংলাদেশের বিশাল জনসংখ্যাকে অভিশাপের পরিবর্তে একটি শক্তিশালী অর্থনৈতিক সম্পদে রূপান্তর করা সম্ভব। এছাড়া রাষ্ট্রীয় পর্যায়ে সুষ্ঠু ও দীর্ঘমেয়াদী পরিকল্পনা গ্রহণ করে শিল্পায়নের গতি ত্বরান্বিত করতে হবে যাতে সকল খাতে উৎপাদনশীলতা বৃদ্ধি পায়। বাংলাদেশের অর্থনীতিকে উন্নত স্তরে নিতে হলে অবকাঠামোগত উন্নয়নের পাশাপাশি প্রশাসনিক স্বচ্ছতা এবং রাজনৈতিক স্থিতিশীলতা নিশ্চিত করা অপরিহার্য। আধুনিক প্রযুক্তির ছোঁয়ায় কৃষিকে বাণিজ্যিকভাবে লাভজনক করা এবং শিল্প খাতে বিদেশি বিনিয়োগ আকৃষ্ট করতে পারলে 'ক' দেশের মতো সমৃদ্ধি অর্জন সম্ভব। সম্পদের সঠিক বণ্টন এবং গবেষণামূলক কাজে ব্যয় বৃদ্ধি করলে বাংলাদেশও অদূর ভবিষ্যতে উন্নয়নের চূড়ায় পৌঁছাতে পারবে। সমাধানের পথ হিসেবে সরকারকে আইটি ও কারিগরি খাতে বাজেট বরাদ্দ বৃদ্ধি করতে হবে এবং শিক্ষিত যুবকদের জন্য সহজ শর্তে উদ্যোক্তা ঋণ প্রদান করতে হবে। একই সাথে সরকারি ও বেসরকারি খাতের সমন্বয়ে শিল্প ও সেবা খাতের ব্যাপক প্রসার ঘটানোই হবে বাংলাদেশকে 'ক' দেশের কাতারে নেওয়ার মূল চাবিকাঠি।"
        }
      ]
    },
    {
      "number": "11",
      "uddipok": "মর্জিনা বেগম দুইটি সেলাই মেশিন ক্রয় করেন। এর থেকে তার সাপ্তাহিক আয় পাঁচ হাজার টাকা। তিনি পারিবারিক ভরণপোষণ, ছেলেমেয়েদের শিক্ষা ব্যয় বাদে বাকি টাকা সঞ্চয় করেন। সঞ্চয়ের অর্থ থেকে এ বছর তিনি আরও দুইটি সেলাই মেশিন ক্রয় করেছেন।",
      "tag": "Ctg.B 23",
      "sub_questions": [
        {
          "label": "ক",
          "question": "সঞ্চয় কী?",
          "explanation": "সঞ্চিত অর্থ যখন উৎপাদন বাড়ানোর কাঁজে ব্যবহৃত হয় তখন তাকে বিনিয়োগ বলে।"
        },
        {
          "label": "খ",
          "question": "শক্তি সম্পদ বলতে কী বোঝায়? ব্যাখ্যা করো।",
          "explanation": "প্রকৃতিতে প্রাপ্ত যেসব সম্পদ ব্যবহার বা প্রক্রিয়াজাতকরণের মাধ্যমে বিভিন্ন ধরনের শক্তি (বিদ্যুৎ, তাপ) উৎপাদন করা হয়, সেগুলোকে শক্তিসম্পদ বলে। নদীর স্রোত ব্যবহার করে জলবিদ্যুৎ উৎপাদন করা হয়। কয়লা, প্রাকৃতিক গ্যাস, পেট্টোলিয়াম ইত্যাদি ব্যবহার করে তাপবিদ্যুৎ উৎপাদন করা হয়। সোলার প্যানেলের মাধ্যমে সূর্যের তাপ কাজে লাগিয়ে উৎপন্ন করা হয় সৌরবিদ্যুৎ। এক্ষেত্রে কয়লা, খনিজ তেল, প্রাকৃতিক গ্যাস, নদীর স্রোত;সূর্যের তাপ এগুলো হচ্ছে শক্তিসম্পদের বিভিন্ন উৎস।"
        },
        {
          "label": "গ",
          "question": "মর্জিনার নতুন সেলাই মেশিন ক্রয়কে অর্থনীতিতে কী বলে? ব্যাখ্যা করো।",
          "explanation": "মর্জিনার নতুন সেলাই মেশিন ক্রয়কে অর্থনীতিতে বিনিয়োগ বলে। মানুষ আয় থেকে সঞ্চয় করে। সঞ্চিত অর্থ যখন উৎপাদন বাড়ানোর কাজে ব্যবহৃত হয় তখন তাকে বিনিয়োগ বলে। যেমন: কোনো কারখানায় এক লক্ষ টাকার মূলধন আছে। উৎপাদন বাড়ানোর জন্য আরও পঞ্চাশ হাজার টাকার মূলধন সামগ্রী কেনা হলো। এ পঞ্চাশ হাজার টাকা হলো বিনিয়োগ। উদ্দীপকের মর্জিনা বেগম দুটি সেলাই মেশিন ক্রয় করেন। এর থেকে 'প্রাপ্ত আয় দিয়ে পারিবারিক ভরণ-পোষণ, ছেলেমেয়েদের শিক্ষা ব্যয় বাদে বাকি টাকা সঞ্চয় করেন। সঞ্চয়ের অর্থ থেকে তিনি আরও দুটি সেলাই, মেশিন ক্রয় করেন। অর্থাৎ,.তিনি সঞ্চিত অর্থ দিয়ে সেলাই মেশিন ক্রয় করে উৎপাদন বাড়ানোর কাজে ব্যবহার করেন। তাই মর্জিনার নতুন সেলাই মেশিন ক্রয়কে অর্থনীতিতে বিনিয়োগ বলা হবে।"
        },
        {
          "label": "ঘ",
          "question": "মর্জিনার শেষোক্ত কাজের মাধ্যমে কি অর্থনৈতিক উন্নয়ন সম্ভব? উত্তরের সপক্ষে যুক্তি দাও।",
          "explanation": "হ্যাঁ,মর্জিনার শেষোন্ত কাজ বিনিয়োগের মাধ্যমে অর্থনৈতিক উন্নয়ন, সম্ভব। সঞ্চিত অর্থ উৎপাদন বাড়ানোর কাজে ব্যবহৃত হলে তাকে বিনিয়োগ বলা হয়। অর্থাৎ, উৎপাদন বাড়ানোর লক্ষ্যেই বিনিয়োগ করা হয়। উৎপাদনের পরিমাণ বিনিয়োগের ওপর নির্ভর করে। বিনিয়োগ বাড়লে উৎপাদন বৃদ্ধি পায়। উদ্দীপকের মর্জিনা বেগম তার আয় থেকে পারিবারিক ভরণ-পোষণ, 'ছেলেমেয়েদের শিক্ষা ব্যয় বাদে বাকি টাকা সঞ্চয় করেন। সঞ্চয়ের অর্থ থেকে এ বছর তিনি দুটি সেলাই মেশিন ক্রয় করেছেন। অর্থাৎ মর্জিনা বেগমের প্রথম কাজটি হলো সয়। আর দ্বিতীয় বা শেষোক্ত কাজ হলো বিনিয়োগ। বিনিয়োগের মাধ্যমে অর্থনৈতিক উন্নয়ন ত্বরান্বিত হয়। বিনিয়োগ অর্থনৈতিক উন্নয়নের অন্যতম চাবিকাঠি। বিনিয়োগের মাধ্যমে সঞ্চিত অর্থ উৎপাদন কাজে নিযুক্ত হয়। এর ফলে নতুন কর্মসংস্থান সৃষ্টি হয়। পাশাপাশি দেশের অভ্যন্তরে ব্যবহৃত প্রাকৃতিক সম্পদেরও সুষ্ঠু ব্যবহার হয়। ফলে মোট উৎপাদন বাড়ে। জনগণের আয় বৃদ্ধি পায়। এভাবে জীবনযাত্রার মান তথা অর্থনৈতিক উন্নয়ন ঘটে। সুতরাং বলা যায়, মর্জিনার বিনিয়োগের মাধ্যমে অর্থনৈতিক উন্নয়ন ঘটবে।"
        }
      ]
    }
  ]
}