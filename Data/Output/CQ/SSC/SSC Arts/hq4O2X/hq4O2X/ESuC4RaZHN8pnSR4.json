{
  "title": "ময়মনসিংহ বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "'A' রাষ্ট্রের অর্থব্যবস্থায় উৎপাদনের উদ্দেশ্য হলো সর্বোচ্চ মুনাফা অর্জন করা। ধনী-গরিবের আয়ের বৈষম্য বেশি। সরকার আইনশৃঙ্খলা ও দেশ রক্ষায় কাজ করে। অপরদিকে 'B'\"রাষ্ট্রের নাগরিক শিমুল একটি সরকারি প্রতিষ্ঠানে এবং তার বোন সিমলা একটি বেসরকারি প্রতিষ্ঠানে কর্মরত। উক্ত দেশে জনগুরুত্বপূর্ণ প্রতিষ্ঠানসমূহ সরকার পরিচালনা করে।",
      "tag": "MB 25",
      "sub_questions": [
        {
          "label": "ক",
          "question": "অধ্যাপক এল. রবিন্স প্রদত্ত অর্থনীতির সংজ্ঞাটি লেখো।",
          "explanation": "অধ্যাপক এল. রবিন্সের মতে, অর্থনীতি এমন একটি বিজ্ঞান যা মানুষের অসীম অভাব এবং বিকল্প ব্যবহারযোগ্য দুষ্প্রাপ্য সম্পদের মধ্যে সমন্বয় সাধনকারী কার্যাবলি আলোচনা করে।"
        },
        {
          "label": "খ",
          "question": "'দুষ্প্রাপ্যতার ধারণাটি ব্যাখ্যা করো।",
          "explanation": "মানুষের অসীম অভাবের তুলনায় অভাব পূরণের সম্পদ অত্যন্ত সীমিত হওয়াকেই অর্থনীতির ভাষায় দুষ্প্রাপ্যতা বলা হয়। প্রকৃতিতে প্রাপ্ত সম্পদসমূহ অপ্রতুল হওয়ার কারণে আমরা আমাদের সকল প্রয়োজন বা শখ একই সাথে মেটাতে পারি না। সম্পদের এই অপ্রতুলতার কারণেই অর্থনৈতিক সমস্যার সৃষ্টি হয় এবং আমাদের সীমিত সম্পদ দিয়ে কোন অভাবটি আগে পূরণ করব তা বাছাই বা নির্বাচন করতে হয়।"
        },
        {
          "label": "গ",
          "question": "উদ্দীপকের 'A' রাষ্ট্রে কোন ধরনের অর্থব্যবস্থা বিদ্যমান? ব্যাখ্যা করো।",
          "explanation": "উদ্দীপকের 'A' রাষ্ট্রে ধনতান্ত্রিক বা পুঁজিবাদী অর্থব্যবস্থা বিদ্যমান। এই অর্থব্যবস্থায় উৎপাদনের প্রধান লক্ষ্য থাকে সর্বোচ্চ মুনাফা অর্জন করা এবং সম্পদের ব্যক্তিগত মালিকানা স্বীকৃত থাকে, যা উদ্দীপকের বর্ণনায় স্পষ্ট। এখানে দাম নির্ধারিত হয় বাজার ব্যবস্থার (চাহিদা ও জোগান) মাধ্যমে এবং সরকারি হস্তক্ষেপ অত্যন্ত সীমিত থাকে, যার ফলে ধনী ও গরিবের মধ্যে তীব্র আয় বৈষম্য সৃষ্টি হয়। সরকার মূলত কেবল আইনশৃঙ্খলা রক্ষা ও বহিঃশত্রুর হাত থেকে দেশ রক্ষার মতো মৌলিক দায়িত্ব পালন করে, কিন্তু অর্থনৈতিক কর্মকাণ্ডে কোনো সরাসরি নিয়ন্ত্রণ আরোপ করে না। সামগ্রিকভাবে 'A' রাষ্ট্রের অর্থনৈতিক কাঠামো ব্যক্তিস্বাতন্ত্র্যবাদ ও অবাধ প্রতিযোগিতার ওপর ভিত্তি করে গড়ে উঠেছে। এ ব্যবস্থায় ভোক্তা ও উৎপাদকের পূর্ণ স্বাধীনতা থাকলেও সামাজিক কল্যাণের পরিবর্তে ব্যক্তিগত লাভকেই বেশি গুরুত্ব দেওয়া হয়। ফলে সম্পদের কেন্দ্রীভূত হওয়ার প্রবণতা তৈরি হয় এবং সমাজে বড় ধরণের অর্থনৈতিক অসমতা বা বৈষম্য পরিলক্ষিত হয় যা উদ্দীপকের ‘আয়ের বৈষম্য বেশি’ কথাটির মাধ্যমে ফুটে উঠেছে।"
        },
        {
          "label": "ঘ",
          "question": "উদ্দীপকে নির্দেশিত 'B' রাষ্ট্রের অর্থব্যবস্থাকে তুমি কি উন্নত বলে মনে করো? মতামত দাও।",
          "explanation": "উদ্দীপকের 'B' রাষ্ট্রে মিশ্র অর্থব্যবস্থা বিদ্যমান এবং বর্তমান বিশ্বের প্রেক্ষাপটে আমি একে একটি উন্নত ও ভারসাম্যপূর্ণ অর্থব্যবস্থা বলে মনে করি। এই ব্যবস্থায় সরকারি ও বেসরকারি—উভয় খাতের সহাবস্থান থাকে, যা শিমুল (সরকারি) ও সিমলার (বেসরকারি) কর্মক্ষেত্রের মাধ্যমে প্রতিফলিত হয়েছে। মিশ্র অর্থব্যবস্থায় একদিকে যেমন ব্যক্তিগত উদ্যোগে মুনাফা অর্জনের সুযোগ থাকে, তেমনি সরকার জনগুরুত্বপূর্ণ প্রতিষ্ঠানগুলো (যেমন—শিক্ষা, স্বাস্থ্য, বিদ্যুৎ) পরিচালনার মাধ্যমে সাধারণ মানুষের কল্যাণ নিশ্চিত করে। এটি ধনতন্ত্রের শোষণ এবং সমাজতন্ত্রের কঠোরতা—এই দুইয়ের মধ্যবর্তী একটি ব্যবস্থা যা আধুনিক বিশ্বের প্রায় সকল উন্নত ও উন্নয়নশীল দেশ গ্রহণ করেছে। সামগ্রিকভাবে মিশ্র অর্থব্যবস্থা একটি রাষ্ট্রের অর্থনৈতিক স্থিতিশীলতা বজায় রাখতে এবং আয়ের বৈষম্য কমাতে সহায়তা করে। এতে ব্যক্তিমালিকানাধীন প্রতিষ্ঠানের যেমন প্রতিযোগিতার সুযোগ থাকে, তেমনি রাষ্ট্র দরিদ্র ও অসহায় মানুষের জন্য সামাজিক নিরাপত্তা বেষ্টনী তৈরি করতে পারে। ব্যক্তিগত স্বাধীনতা ও সামাজিক দায়বদ্ধতার এই সমন্বয় অর্থনৈতিক প্রবৃদ্ধিকে যেমন গতিশীল করে, তেমনি সমাজকে আরও বেশি অন্তর্ভুক্তিমূলক ও মানবিক করে তোলে। 'B' রাষ্ট্রের এই অর্থব্যবস্থাকে আরও কার্যকর করতে হলে সরকারি খাতের স্বচ্ছতা ও দক্ষতা বৃদ্ধি করতে হবে এবং বেসরকারি খাতের জন্য বিনিয়োগবান্ধব নীতিমালা তৈরি করতে হবে। সরকার ও বেসরকারি খাতের মধ্যে সঠিক সমন্বয় (Public-Private Partnership) নিশ্চিত করা গেলে এই ব্যবস্থার মাধ্যমে একটি রাষ্ট্র দ্রুত অর্থনৈতিক সমৃদ্ধির চরম শিখরে পৌঁছাতে পারবে।"
        }
      ]
    },
    {
      "number": "2",
      "uddipok": "উদ্দীপক-১: 'P' বিদ্যালয়ের দশম শ্রেণির শিক্ষাথীরা শিক্ষাসফরে যাওয়ার জন্য শিক্ষকের পরামর্শ চাইলে শিক্ষক তাদেরকে সুন্দরবন ভ্রমণে যাওয়ার কথা বলেন। শিক্ষক আরও বলেন, তোমরা সেখানে ভ্রমণ করলে বাংলাদেশের মূল্যবান জীবজন্তু ও অসংখ্য প্রজাতির পার্থি সম্পর্কে ধারণা লাভ করবে। উদ্দীপক-২: (i) কবির প্রতিভা (ii) সাংগঠনিক ক্ষমতা (iii) শারীরিক যোগ্যতা ও (iv) ক্রীড়াবিদের দক্ষতা।",
      "tag": "MB 25",
      "sub_questions": [
        {
          "label": "ক",
          "question": "প্রাকৃতিক সম্পদ কাকে বলে?",
          "explanation": "প্রকৃতি থেকে পাওয়া যে সব দ্রব্য মানুষের প্রয়োজন মেটায় তাকে প্রাকৃতিক সম্পদ বলে।"
        },
        {
          "label": "খ",
          "question": "মধ্যবর্তী দ্রব্য চূড়ান্ত উৎপাদনে নিঃশেষ হয়ে যায়- ব্যাখ্যা করো।",
          "explanation": "চূড়ান্ত দ্রব্যের কাঁচামাল ব্যবহার হওয়ার মধ্যবর্তী দ্রব্য চূড়ান্ত দ্রব্য উৎপাদনে নিঃশেষ হয়। যেসব উৎপাদিত দ্রব্য সরাসরি ভোগের জন্য ব্যবহার না করে উৎপাদনের উপকরণ হিসেবে ব্যবহার করা হয়, তাকে মধ্যবর্তী দ্রব্য বলে। মধ্যবর্তী দ্রব্য চূড়ান্ত,দ্রব্যের কাঁচামাল হিসেবে ব্যবহৃত হয়'। চূড়ান্ত দ্রব্য উৎপাদনেই নিঃশেয় হয়ে যায়। যেমন: আটা, রুটি তৈরির উপাদান হিসেবে একটি মধ্যবর্তী দ্রব্য।"
        },
        {
          "label": "গ",
          "question": "উদ্দীপক-১ এ শিক্ষক বাংলাদেশের কোন সম্পদের ইঙ্গিত দিয়েছেন? ব্যাখ্যা করো।",
          "explanation": "উদ্দীপক-১ এ শিক্ষক বাংলাদেশের বনজসম্পদের ইঙ্গিত দিয়েছেন। কোনো দেশের গাছপালা, সেগুলো থেকে প্রাপ্ত কাঠ, জ্বালানি উপকরণ এবং সেখানে বাসরত জীবজন্তু ইত্যাদির সমষ্টিই হলো বনজসম্পদ। বনভূমি ও বনজসম্পদ অত্যন্ত গুরুত্বপূর্ণ প্রাকৃতিক সম্পদ। প্রাকৃতিক ও পরিবেশগত অবস্থা ভালো রাখার জন্য বাংলাদেশের ভূখণ্ডের কমপক্ষে ২৫ ভাগ বনাঞ্চল থাকা দরকার। উদ্দীপকের 'P' বিদ্যালয়ের শিক্ষার্থীরা শিক্ষাসফরে যাওয়ার জন্য শিক্ষকের পরামর্শ চাইলেন। শিক্ষক' তাদের সুন্দরবন ভ্রমণে যাওয়ার কথা বলেন। তিনি বলেন, সেখানে বাংলাদেশের মূল্যবান জীবজন্তু ও অসংখ্য প্রজাতির পাখি সম্পর্কে ধারণা লাভ করা যাবে। অর্থাৎ শিক্ষক যে সম্পদের ধারণা দিয়েছেন তাহলো বনজসম্পদ। বাংলাদেশের খুলনা, সাতক্ষীরা, বাগেরহাট ও বরগুনা জেলার সমুদ্র উপকূলে প্রাকৃতিক, ম্যানগ্রোভ বন তথা সুন্দরবন অবস্থিত। এগুলো ছাড়াও পাহাড়ি বন, সৃজিত ম্যানগ্রোভ বন, শালবন ও জলাভূমির বন উল্লেখযোগ্য। সুতরাং বলা যায়, শিক্ষক বাংলাদেশের বনজসম্পদের কথা বলেছেন।"
        },
        {
          "label": "ঘ",
          "question": "উদ্দীপক-২ এ উল্লিখিত বিষয়সমূহকে অর্থনীতির ভাষায় সম্পদ বলা যাবে কি? মতামত দাও।",
          "explanation": "উদ্দীপকের-২ এর সম্পদগুলো মানবিক সম্পদের অন্তর্গত হলেও অর্থনীতির দৃষ্টিকোণ হতে সম্পদ নয়। অর্থনীতিতে সম্পদ হলো সেই,সব দ্রব্য যেগুলো পেতে চাইলে অর্থ ব্যয় করতে হয়। কোনো জিনিসকে অর্থনীতিতে সম্পদ বলতে, হলে তার চারটি বৈশিষ্ট্য থাকা আবশ্যক। এগুলো হলো উপযোগ, অপ্রাচুর্যতা, হস্তান্তরযোগ্যতা ও বাহ্যিকতা। এর যেকোনো একটা বৈশিষ্ট্য অনুপস্থিত থাকলে তাকে সম্পদ বলা যাবে না। উদ্দীপকের ছক-২-এর কবির প্রতিভা, সাংগঠনিক ক্ষমতা, শারীরিক যোগ্যতা ও ক্রীড়াবিদের দক্ষতার বিষয়গুলো উল্লেখ আছে। এগুলো মানবিক সম্পদের অর্ন্তগত হলেও অর্থনৈতিক দৃষ্টিতে সম্পদ নয়। কারণ সম্পদের একটি অন্যতম গুরুত্বপূর্ণ বৈশিষ্ট্য হলো এটি হস্তান্তরযোগ্য ও বাহ্যিকতা থাকতে হবে। কিন্তু মানবিক সম্পদ হস্তান্তরযোগ্যতা ও বাহ্যিকতা নেই। দক্ষতা, প্রতিভা প্রভৃতি মানবিক গুণাবলি বাহ্যিক বিষয় নয়। যেমন: কোনো ব্যক্তি গান গাইতে পারে, এটি তার প্রতিভা। এগুলোর বাহ্যিক অস্তিত্ব নেই। আবার এই গুণগুলো বিনিময় বা আদান প্রদান করা যায় না। অর্থাৎ এগুলোর হস্তান্তরযোগ্যতা নেই। সুতরাং বলা যায়, উদ্দীপকের ছক-২-এর সম্পদগুলোকে অর্থনৈতিক দৃষ্টিতে সম্পদ বলা যাবে না।"
        }
      ]
    },
    {
      "number": "3",
      "uddipok": "নীলার আম কেনার সূচিটি নিম্নরূপ: আম (একক) মোট উপযোগ (টাকায়) প্রান্তিক উপযোগ (টাকায়) ১ম ৪ ৪ ২য় ৭ ৩ ৩য় ৯ ২ ৪র্থ ১০ ১ ৫ম ১০ ০ ৬ষ্ঠ ৯ -১",
      "tag": "MB 25",
      "sub_questions": [
        {
          "label": "ক",
          "question": "ভোগ কাকে বলে?",
          "explanation": "কোনো দ্রব্য ব্যবহারের মাধ্যমে তার উপযোগ নিঃশেষ করাকে ভোগ বলে।"
        },
        {
          "label": "খ",
          "question": "চাহিদাবিধি বলতে কী বোঝায়? ব্যাখ্যা করো।",
          "explanation": "দ্রব্যের দাম ও চাহিদার পরিমাণের বিপরীতমুখী সম্পর্ক যে বিধির সাহায্যে প্রকাশ করা হয়-তাকে চাহিদাবিধি বলে। অন্যান্য অবস্থা অপরিবর্তিত থেকে কোনো নির্দিষ্ট সময়ে দ্রব্যের দাম কমলে চাহিদার পরিমাণ বাড়ে। আবার দাম বাড়লে চাহিদার পরিমাণ কমে। এক্ষেত্রে দেখা যায়, দ্রব্যের দাম ও চাহিদার পরিমাণের সাথে বিপরীত সম্পর্ক বিদ্যমান। এরূপ বিপরীত সম্পর্কই হলো চাহিদাবিধি।"
        },
        {
          "label": "গ",
          "question": "উল্লিখিত সুচিটি কোন বিধিকে নির্দেশ করে? চিত্রের সাহায্যে ব্যাখ্যা করো।",
          "explanation": "উদ্দীপকে সূচিটিতে ক্রমহ্রাসমান প্রান্তিক উপযোগ বিধি প্রকাশ পেয়েছে। ভোগের এক একক বৃদ্ধির ফলে প্রান্তিক উপযোগ কমার প্রবণতাই ক্রমহ্রাসমান প্রান্তিক উপযোগ বিধি। যুক্তিশীল ভোক্তার কাছে কোনো দ্রব্যের ভোগ যত বাড়বে তার প্রান্তিক উপযোগ তত কমবে। উদ্দীপকে সূচি থেকে প্রান্তিক উপযোগ রেখা অঙ্কন করা হলো। চিত্রে আমের ১ম একক থেকে প্রান্তিক উপযোগ ৪ 'ইউটিল হয়। এটি চিত্রে a বিন্দু দ্বারা নির্দেশিত হয়।আবার ২য়, ৩য়, ৪র্থ, ৫ম ও ৬ষ্ঠ একক থেকে যথাক্রমে ৩, ২, ১, ০ এবং - ১ ইউটিল এর সমান উপযোগ লাভ হয়। এগুলো যথাক্রমে b, c, d, e ও f বিন্দু দ্বারা নির্দেশ করা, হয়েছে। এখন a, b, c, d, e ও f বিন্দুগুল যোগ করে MU রেখা পাওয়া যায়। MU রেখায় দেখা যায়, ভোগ বৃদ্ধির সাথে সাথে প্রান্তিক উপযোগ ক্রমান্বয়ে (১ টাকা করে) কমতে থাকে ৫ম এককে প্রান্তিক উপযোগ শূন্য হয়। এরপর ভোগ বাড়ানো হলে (৬ষ্ঠ এককে) প্রান্তিক উপযোগ ঋণাত্মক হয়। এটি ক্রমহ্রাসমান প্রান্তিক উপযোগ বিধিকে নির্দেশ করে।"
        },
        {
          "label": "ঘ",
          "question": "কোন কোন অবস্থার প্রেক্ষিতে নীলার ক্ষেত্রে উক্ত বিধিটি কার্যকর হবে না বলে তুমি মনে করো? মতামত ব্যক্ত করো।",
          "explanation": "বিভিন্ন অবস্থায় পরিপ্রেক্ষিতে নীলার ক্ষেত্রে ক্রমহ্রাসমান প্রান্তিক উপযোগ বিধি কার্যকর হবে না। ভোক্তা একটি দ্রব্য যত বেশি ভোগ করে, তার কাছে ঐ দ্রব্যের প্রান্তিক উপযোগ তত কমে যেতে থাকে। ভোগের একক বাড়ার ফলে প্রান্তিক উপযোগ কমে যাবার এ প্রবণতাই ক্রমহ্রাসমান প্রান্তিক উপযোগ বিধি। ক্রমহ্রাসমান'প্রান্তিক উপযোগ বিধির শর্তগুলোর ব্যতিক্রম ঘটলে বিধিটি কার্যকর হয় না। উদ্দীপকের নীলার আম কেনার সূচি দেওয়া হয়েছে। সূচিতে দেখা যায়, আমের একক বাড়ার সাথে মোট উপযোগে ক্রমহ্রাসমান হারে বাড়ে। তাই প্রান্তিক উপযোগও ক্রমশ কমতে থাকে। অর্থাৎ সূচিটি ক্রমহ্রাসমান প্রান্তিক উপযোগ বিধির সাথে সম্পর্কিত। ক্রমহ্রাসমান প্রান্তিক উপযোগ বিধি কার্যকর হওয়ার জন্য কিছু শর্ত মেনে চলে। এ শর্তগুলোর ব্যতিক্রম ঘটবে তখন আর বিধিটি কার্যকর হবে না। ভোক্তার আয় হঠাৎ বেশি বাড়লে ভোগের ইচ্ছে বাড়তে পারে। নীলার আয় বেড়ে গেলে তার আম খাওয়ার ইচ্ছাও-বেড়ে যাবে। দ্রব্যের এককগুলো ভোগের সময় বেশি সময়ের ব্যবধান ঘটলে বিধিটি কার্যকর হয় না। যেমন: একটি আম খাওয়ার কয়েক ঘণ্টা পর দ্বিতীয় আমটি খাওয়ার আগ্রহ বাড়তে পারে। আবার শখের দ্রব্যের ক্ষেত্রে ভোক্তার বেশি আগ্রহের দরুন প্রান্তিক উপযোগ কমে না। সুতরাং বলা যায়, ওপরের শর্তগুলো ব্যতিক্রম ঘটলে নীলার ক্ষেত্রে ক্রমহ্রাসমান প্রান্তিক উপযোগ বিধি কার্যকর হবে না।"
        }
      ]
    },
    {
      "number": "4",
      "uddipok": "ঘটনা-১: 'ক' জেলার-বাসিন্দা লাবনি একজন ফুলচাষি।তার এলাকায় ফুলের চাহিদা কম থাকায় সে তার উৎপাদিত ফুল পার্শ্ববর্তী জেলা শহরে এনে বিক্রি করে বেশ লাভবান হয়। ঘটনা-২: রাজু তার এলাকায় একটি মৎস্য খামারে মাছের পোনা উৎপাদন করেন। তার খামারে দশজন লোক কাজ করে এবং তিনি কর্মীদের দায়িত্ব বণ্টন করে দেন, কাজের ক্ষেত্রে সহয়োগিতা করেন। তিনি অর্থনৈতিকভাবে সাফল্য অর্জন করেন।",
      "tag": "MB 25",
      "sub_questions": [
        {
          "label": "ক",
          "question": "শ্রম কাকে বলে?",
          "explanation": "উৎপাদনে কাজে ব্যবহৃত মানুষের সব ধরনের শারীরিক ও মানসিক পরিশ্রমকে শ্রম বলে।"
        },
        {
          "label": "খ",
          "question": "অপ্রকাশ্য ব্যয় ফার্মের হিসাবের বইয়ে লেখা হয় না কেন? ব্যাখ্যা করো।",
          "explanation": "অপ্রকাশ্য ব্যয় দৃশ্যমান না থাকায় ফার্মের হিসাব'বইয়ে থাকে না। ব্যক্তি মালিকানাধীন ফার্মের ক্ষেত্রে ব্যক্তি নিজের বেতন পৃথকভাবে হিসাবে করে না। মুনাফাকে তার সেবার পারিশ্রমিক হিসাবে গণনা করে। এক্ষেত্রে মালিকের যেকোনো রক্বমের ভাতাদি অপ্রকাশ্য ব্যয় হিসেবে বিবেচিত হয়। তাই অপ্রকাশ্য ব্যয় ফার্মের হিসাব বইতে থাকে 'না। যেমন- নিজের বাড়িতে ব্যবসা প্রতিষ্ঠান, কারখানা স্থাপন, অফিস বানানো ইত্যাদি-অপ্রকাশ্য ব্যয়।"
        },
        {
          "label": "গ",
          "question": "ঘটনা-১ এ লাবনির কাজটি অর্থনীতিতে কোন 'ধরনের উপযোগ সৃষ্টি করেছে? ব্যাখ্যা করো।",
          "explanation": "ঘটনা-১ এ লাবনিরকাজটি অর্থনীতিতেস্থানগত উপযোগ সৃষ্টি করেছে। কোনো দ্রব্যকে এক, স্থান থেকে অন্য স্থানে স্থানান্তর করার মাধ্যমে স্থানগত উপযোগ সৃষ্টি করা যায়। যেমন: গ্রামাঞ্চলে উৎপাদিত বিভিন্ন দ্রব্যের দাম সেখানে কম। কিন্তু শহরাঞ্চলে এসব পণ্যের দাম বেশি থাকে। তাই কোনো দ্রব্যাদি গ্রাম থেকে শহরে এনে বিক্রি করলে উপযোগ বৃদ্ধি পায়। এভাবে পণ্য-দ্রব্য স্থানান্তরের মাধ্যমে যে উপযোগের সৃষ্টি হয় সেটি স্থানগত উপযোগ। উদ্দীপকে 'ক' জেলার বাসিন্দা লাবনি একজন ফুলচাষি। তার এলাকায় ফুলের চাহিদা কম থাকায় সে তার উৎপাদিত ফুল পার্শ্ববর্তী জেলা শহরে এনে বিক্রি করে বেশ লাভবান হয়। এভাবে স্থান পরিবর্তনের ফলে ফুলের উপযোগ বৃদ্ধি পায়। এখানে উপযোগ বৃদ্ধির একমাত্র কারণ হলো ফুলের স্থান পরিবর্তন করা। সুতরাং, লাবনির কাজটি স্থানগত উপযোগ সৃষ্টি করেছে।"
        },
        {
          "label": "ঘ",
          "question": "বাংলাদেশের অর্থনৈতিক উন্নয়নে রাজুর গৃহীত উদ্যোগের ভূমিকা মূল্যায়ন করো।",
          "explanation": "রাজুর মতো দক্ষ সংগঠকের কর্মকাণ্ড বাংলাদেশের অর্থনীতিকে সমৃদ্ধ করছে। যে ব্যক্তি মুনাফার উদ্দেশ্যে উৎপাদনের উপকরণগুলোকে একত্রীকরণ করে উৎপাদন কার্য পরিচালনা করেন, সেই সংগঠক। সংগঠকের যোগ্যতা ও গুণাবলির ওপর সংগঠনের সফলতা বা বিফলতা নির্ভর করে। আর সংগঠন সফল হলে পুরো অর্থনীতির ওপর ইতিবাচক প্রভাব পড়ে। উদ্দীপকে রাজু তার এলাকায় একটি মৎস্য খামারে মাছের পোনা উৎপাদন করেন। তিনি তার খামারে কমীদের দায়িত্ব বণ্টন করে দেন এবং কাজের ক্ষেত্রে সহযোগিতা করেন। এখানে রাজুর সাংগঠনিক সক্ষমতা, নেতৃত্বের যোগ্যতা, ঝুঁকি গ্রহণ, দূরদর্শিতা প্রভৃতি গুণাবলি ফুটে ওঠেছে। এজন্য রাজু একজন দক্ষ সংগঠক। তার এ দক্ষতার ওপর সংগঠনের সফলতা নির্ভর করে। 'আর তার সফলতা বাংলাদেশও অর্থনৈতিকেভাবে লাভবান হবে দক্ষ সংগঠকরা অর্থনীতিতে গুরুত্বপূর্ণ অবদান রাখছে। এরা নতুন নতুন কাজের ক্ষেত্র তৈরি করছে। ফলে বহুলোকের কর্মসংস্থানের সুযোগ সৃষ্টি হয়ে। এটি রেকারত্ব নিরসন করে একটি দেশের মাথাপিছু আয় বৃদ্ধিতে সহায়তা করে। এছাড়া তাদের উৎপাদিত পণ্যে দেশের জনগণের চাহিদা পূরণ হয়। আরার অতিরিক্ত উৎপাদিত পণ্য রপ্তানি করে প্রচুর বৈদেশিক, মুদ্রা অর্জন করতে পারেন। সুতরাং বলা যায়, রাজুর গৃহীত উদ্যোগ বাংলাদেশের অর্থনৈতিক উন্নয়নে ভূমিকা রাখছে।"
        }
      ]
    },
    {
      "number": "5",
      "uddipok": "উদ্দীপক-১: মি: কমল 'P' দ্রব্যটির একমাত্র উৎপাদক। দ্রব্যটির সমজাতীয় কোন দ্রব্য বাজারে পাওয়া যায় না। ফলে তিনি খুব সহজে তার ইচ্ছামতো দাম ও জোগান নিয়ন্ত্রণ করতে পারেন। উদ্দীপক-২: মালেক একজন সবজি বিক্রেতা। সে প্রতিদিন সকালে সবজি নিয়ে বাজারে যায়। খুব অল্প সময়ে তার সবজি বিক্রি হয়ে যায়। অনেক সময় ক্রেতা চাইলেও সে বাড়তি সবজি সরবরাহ করতে পারে 'না।",
      "tag": "MB 25",
      "sub_questions": [
        {
          "label": "ক",
          "question": "অর্থনীতিতে বাজার কাকে বলে?",
          "explanation": "সাধারণ অর্থে বাজার কোনো নির্দিষ্ট স্থানকে বোঝালেও অর্থনীতিতে বাজার বলতে কোনো নির্দিষ্ট পণ্যকে বোঝায়, যা ক্রেতা ও বিক্রেতার মধ্যে প্রত্যক্ষ বা পরোক্ষ দরকষাকষির মাধ্যমে একটি নির্দিষ্ট দামে কেনাবেচা হয়।"
        },
        {
          "label": "খ",
          "question": "তৈরি পোশাককে আন্তর্জাতিক বাজারের পণ্য বলা হয় কেন? ব্যাখ্যা করো।",
          "explanation": "যেসব পণ্যের ক্রেতা ও বিক্রেতা সারা বিশ্বে বিস্তৃত এবং যার কেনাবেচা দেশের সীমানা ছাড়িয়ে আন্তর্জাতিক পর্যায়ে সম্পন্ন হয়, তাকে আন্তর্জাতিক বাজারের পণ্য বলে। বাংলাদেশের তৈরি পোশাক (RMG) বিশ্বের বিভিন্ন দেশে (যেমন—আমেরিকা, ইউরোপ) রপ্তানি হয় এবং বিশ্ববাজারের চাহিদা ও জোগানের ওপর ভিত্তি করে এর দাম নির্ধারিত হয়। যেহেতু এর লেনদেন কোনো নির্দিষ্ট এলাকা বা দেশের মধ্যে সীমাবদ্ধ নয়, তাই একে আন্তর্জাতিক বাজারের পণ্য বলা হয়।"
        },
        {
          "label": "গ",
          "question": "উদ্দীপক-১ এ নির্দেশিত বাজারটি কোন ধরনের? ব্যাখ্যা করো।",
          "explanation": "উদ্দীপক-১ এ নির্দেশিত বাজারটি হলো 'একচেটিয়া বাজার' (Monopoly Market)। যে বাজারে একজন মাত্র উৎপাদক বা বিক্রেতা থাকে এবং ওই পণ্যের কোনো নিকট বিকল্প দ্রব্য বাজারে পাওয়া যায় না, তাকে একচেটিয়া বাজার বলে। একক বিক্রেতা: উদ্দীপকে মি. কমল 'P' দ্রব্যটির একমাত্র উৎপাদক, যা একচেটিয়া বাজারের প্রধান বৈশিষ্ট্য। বিকল্পহীন পণ্য: বাজারে এই দ্রব্যের সমজাতীয় কোনো দ্রব্য নেই, অর্থাৎ ক্রেতা চাইলেই অন্য কোনো কোম্পানির কাছে যেতে পারবে না। দাম ও জোগান নিয়ন্ত্রণ: যেহেতু মি. কমল একাই পুরো বাজার নিয়ন্ত্রণ করেন, তাই তিনি তার মুনাফা বৃদ্ধির লক্ষ্যে ইচ্ছামতো পণ্যের দাম ও জোগানের পরিমাণ নির্ধারণ করতে পারেন। তাকে অন্য কোনো প্রতিযোগীর কথা ভাবতে হয় না।"
        },
        {
          "label": "ঘ",
          "question": "উদ্দীপক-২ এর বাজারে চাহিদা ও দাম বা বাড়লে জোগানের পরিবর্তন কি সম্ভব? মতামত দাও।",
          "explanation": "উদ্দীপক-২ এর বাজারটি হলো 'অতি স্বল্পকালীন বাজার' (Very Short Period Market)। এই বাজারে চাহিদা ও দাম বাড়লে জোগানের পরিবর্তন করা একদমই সম্ভব নয়। অতি স্বল্পকালীন বাজার বলতে এমন এক সময়কে বোঝায় যেখানে পণ্যের জোগান সম্পূর্ণভাবে স্থির থাকে। মালেক একজন সবজি বিক্রেতা এবং তার পণ্যটি পচনশীল। ১. স্থির জোগান: মালেক প্রতিদিন সকালে যে পরিমাণ সবজি নিয়ে বাজারে যান, সেই দিন তার জোগানের পরিমাণ ঠিক ততটুকুই। হঠাৎ করে অনেক ক্রেতা চলে আসলে বা চাহিদা বেড়ে গেলেও তৎক্ষণাৎ নতুন করে সবজি উৎপাদন বা বাগান থেকে সংগ্রহ করে আনা সম্ভব নয়। ২. অস্থিতিস্থাপক জোগান: এই বাজারে জোগানের রেখাটি লম্ব অক্ষের সমান্তরাল বা সম্পূর্ণ অস্থিতিস্থাপক হয়। অর্থাৎ দাম যতই বাড়ুক না কেন, জোগান এক বিন্দুও বাড়ানো যায় না। ৩. উদ্দীপকের প্রতিফলন: উদ্দীপকে বলা হয়েছে, \"ক্রেতা চাইলেও সে বাড়তি সবজি সরবরাহ করতে পারে না।\" এটি প্রমাণ করে যে সময়ের স্বল্পতার কারণে জোগানের সীমাবদ্ধতা রয়েছে। অতি স্বল্পকালীন বাজারে (যেমন—দৈনিক কাঁচাবাজার) পণ্যের দাম মূলত চাহিদার ওপর নির্ভর করে নির্ধারিত হয়। চাহিদা বাড়লে দাম আকাশচুম্বী হতে পারে, কিন্তু মালেকের পক্ষে জোগান বাড়ানো সম্ভব হবে না। তাই এই বাজারে জোগানের পরিবর্তন অসম্ভব।"
        }
      ]
    },
    {
      "number": "6",
      "uddipok": "'X' ব্যাংক জনগণকে সঞ্চয়ে উৎসাহিত করে, আমানত গ্রহণ করে এবং ঋণ প্রদান করে। 'Y' ব্যাংক সরকারের অর্থনৈতিক কর্মকাণ্ড ও নীতি নির্ধারণে প্রয়োজনীয় তথ্য এবং পরামর্শ দিয়ে তা বাস্তবায়নে গুরুত্বপূর্ণ ভূমিকা পালন করে। দেশের সব আর্থিক প্রতিষ্ঠানসমূহকে নিয়ন্ত্রণ করে।",
      "tag": "MB 25",
      "sub_questions": [
        {
          "label": "ক",
          "question": "সমবায় ব্যাংক কাকে বলে?",
          "explanation": "সমবায় নীতিমালার ভিত্তিতে গঠিত এবং পরিচালিত ব্যাংক হলো সমবায় ব্যাংক।"
        },
        {
          "label": "খ",
          "question": "অর্থকে বিনিময়ের সবচেয়ে সহজ ও সুবিধাজনক মাধ্যম বলা হয় কেন? ব্যাখ্যা করো।",
          "explanation": "অর্থ সবার নিকট গ্রহণযোগ্য বলে অর্থের বিনিময়ে লেনদেন সম্পন্ন হয়। অর্থের দ্বারা যেকোনো সময় যেকোনো পরিমাণ পণ্য ও,সেবা ক্রয়-বিক্রয় করা যায় বলে একে বিনিময়ের সবচেয়ে সহজ ও সুবিধাজনক মাধ্যম বলা হয়। বিক্রেতা কোনো দ্রব্যের বিনিময়ে অর্থগ্রহণ করে আবার ক্রেতাও অর্থের বিনিময়ে দ্রব্যসামগ্রী গ্রহণ করে। এভাবে অর্থের দ্বারা যেকোনো সময় যেকোনো পরিমাণ পণ্য ও সেবা ক্রয়-বিক্রয় করা,যায়। ফলে লেনদেন সহজ ও গতিশীল হয়। তাই বলা যায়, অর্থ বিনিময়ের সবচেয়ে সহজ ও সুবিধাজনক মাধ্যম।"
        },
        {
          "label": "গ",
          "question": "উদ্দীপকে উল্লিখিত 'x' দ্বারা কোন ব্যাংকে নির্দেশ করা হয়েছে? উক্ত ব্যাংকের কার্যাবলি ব্যাখ্যা করো।",
          "explanation": "ঊদ্দীপকে উল্লিখিত 'X’ দ্বারা বাণিজ্যিক ব্যাংকে নির্দেশ করা হয়েছে। যে ব্যাংক কোনো ব্যক্তি বা প্রতিষ্ঠানের তার্থ আমানত হিসেবে জমা রাখে, তাই বাণিজ্যিক ব্যাংক। এ ব্যাংক' ব্যবসায়িক উদ্দেশ্যে ব্যক্তি বা প্রতিষ্ঠানকে চাহিদা অনুযায়ী ঋণ দেয়। এছাড়া বাণিজ্যিক ব্যাংকের প্রধান কাজগুলো হলো আমানত গ্রহণ, ঋণ দান করা, বিনিময়ের মাধ্যম সৃষ্টি, অর্থ স্থানান্তর, সঞ্চয় বৃদ্ধি ইত্যাদি। উদ্দীপকের X? ব্যাংক জনগণকে সঞ্চয়ে উৎসাহিত করে। এছাড়া আমানত গ্রহণ করে এবং ঋণ প্রদান করে। এটি বাণিজ্যিক ব্যাংককে নির্দেশ করে। এ ব্যাংকের প্রধান কাজ হলো জনগণের সঞ্চিত তার্থ আমানত হিসেবে জমা রাখা এবং বিপরীতে মুনাফা প্রদান করা। আর এ সঞ্চিত আমানত আবার জনগণ বা বিভিন্ন প্রতিষ্ঠানকে ঋণ হিসেবে প্রদান করা। এছাড়াও বিনিময়ের মাধ্যম সৃষ্টি, অর্থ স্থানান্তর, সঞ্চয় বৃদ্ধিতে এ ব্যাংক কাজ করে। সুতরাং বলা যায়, ওপরে উল্লিখিত কাজ হলো বাণিজ্যিক ব্যাংকের কার্যাবলি।"
        },
        {
          "label": "ঘ",
          "question": "'X' ব্যাংক কীভাবে 'Y' ব্যাংকের সাথে সম্পৃক্ত? বিশ্লেষণ করো।",
          "explanation": "উদ্দীপকের 'Y' ব্যাংকটি হলো কেন্দ্রীয় ব্যাংক, আর 'X' ব্যাংকটি হলো বাণিজ্যিক ব্যাংক। কেন্দ্রীয় ব্যাংক হলো, এমন একটি প্রতিষ্ঠান, যা ব্যাংকব্যবস্থার শীর্ষে অবস্থান করে সমগ্র ব্যাংকব্যবস্থা নিয়ন্ত্রণ করে। এটি মুদ্রা বাজারের অভিভাবক হিসেবেও কাজ করে। আর বাণিজ্যিক ব্যাংক কোনো ব্যক্তি বা প্রতিষ্ঠানের অর্থ আমানত হিসেবে জমা রাখে। উক্ত আমানত ব্যবসায়িক উদ্দেশ্যে ব্যক্তি ও প্রতিষ্ঠানকে স্বল্পমেয়াদ ঋণ দেয়। উদ্দীপকের ব্যাংক ‘Y’ ব্যাংক সরকারের অর্থনৈতিক কর্মকাণ্ড ও নীতি নির্ধারণে প্রয়োজনীয় তথ্য এরং পরামর্শ দিয়ে থাকে। এছাড়া দেশের সব আর্থিক প্রতিষ্ঠানসমূহকে নিয়ন্ত্রণ করে। এটি কেন্দ্রীয় র্যাংককে নির্দেশ করে। আর 'X! ব্যাংকটি হলো বাণিজ্যিক ব্যাংক। 'Y র‍্যাংকটি 'X' ব্যাংকসহ অন্যান্য ব্যাংক ও আর্থিক প্রতিষ্ঠানকে পরিচালনা করে থাকে। কেন্দ্রীয় ব্যাংক দেশে নতুন ব্যাংক ও আর্থিক প্রতিষ্ঠানকে ব্যবসায় পরিচালনার অনুমতি প্রদান করে। এ ব্যাংক তার অধীনস্থ তালিকাভুক্ত ব্যাংকসমূহকে সঠিকভাবে পরিচালনার জন্য দিকনির্দেশনা ও পরামর্শ প্রদান করে। এছাড়া কেন্দ্রীয় ব্যাংক দেশে কাগজি নোট ও ধাতব মুদ্রা প্রচলন করে। আর বাণিজ্যিক ব্যাংকগুলো এ মুদ্রা জনগণের হাতে পৌঁছিয়ে দেয়। বাণিজ্যিক ব্যাংক জনগণের কাছ থেকে আমানত গ্রহণ ও ঋণ প্রদান করে। কেন্দ্রীয় ব্যাংক সে ঋণ তদারকি করে। ঋণের আধিক্যের জন্য মুদ্রাস্ফীতি এবং ঋণের স্বল্পতার জন্য মুদ্রা সংকোচন দেখা দিতে পারে। এজন্য কেন্দ্রীয় ব্যাংক বাণিজ্যিক তালিকাভুক্ত ব্যাংকসমূহের ঋণদান ক্ষমতা নিয়ন্ত্রণ করে। এভাবে 'X' ব্যাংক ‘Y”ব্যাংকের সাথে সম্পৃক্ত।"
        }
      ]
    },
    {
      "number": "7",
      "uddipok": "প্রেক্ষাপট-১: মি: নাফিস ইতালির একটি বেসরকারি কোম্পানিতে দশ বছর যাবত আইটি অফিসার হিসেবে কর্মরত আছেন। তিনি প্রতিমাসে তার আয়ের একটি অংশ দেশে পাঠান। প্রেক্ষাপট-২: (i) লাভ-ক্ষতি (ii) মাধ্যমিক দ্রব্য (iii) দান-অনুদান (iv) সরকারি ঋণের সুদ ও (v) অবৈধ আয়।",
      "tag": "MB 25",
      "sub_questions": [
        {
          "label": "ক",
          "question": "নিট জাতীয় আয় কাকে বলে?",
          "explanation": "কোনো দেশের মোট্ট জাতীয় আয় থেকে মূলধন ব্যবহারজনিত অবচয় ব্যয় বাদ দিলে যা থাকে, তাকে নিট জাতীয় আয় বলে।"
        },
        {
          "label": "খ",
          "question": "প্রযুক্তির ওপর মোট দেশজ উৎপাদন বহুলাংশে নির্ভর করে কেন? ব্যাখ্যা করো।",
          "explanation": "প্রযুত্তির সাহায্যে একই পরিমাণ উপকরণ দিয়ে রেশি উৎপাদন করার মাধ্যমে উপকরণের উৎপাদনশীলতা বাড়ানো যায়। নতুন আবিষ্কার, যন্ত্রপাতির ডিজাইন ও দক্ষতার উন্নতি, নতুন মালামালের আবিষ্কার ইত্যাদি প্রযুক্তিগত উন্নয়নের মাধ্যমে উৎপাদন বাড়ানো যায়। উদাহরণস্বরূপ- কৃষিখাতে চিরায়ত বীজের পরিবর্তে উচ্চফলনশীল বীজ ব্যবহার করার ফলে ধানের উৎপাদন বহুগুণ বৃদ্ধি পেয়েছে। এভাবে প্রযুক্তি উৎপাদন উপকরণের উৎপাদনশীলতা বাড়িয়ে মোট দেশজ উৎপাদন বৃদ্ধি করে। একারণে মোট দেশজ উৎপাদন প্রযুক্তির ওপর নির্ভর করে।"
        },
        {
          "label": "গ",
          "question": "প্রেক্ষাপট-১ এ নাফিসের প্রেরিত অর্থ বাংলাদেশে কোন ধরনের আয়ে যুক্ত হয়? ব্যাখ্যা করো।",
          "explanation": "প্রেক্ষাপট-১ এ নাফিসের প্রেরিত অর্থ বাংলাদেশে মোট জাতীয় আয়ে যুক্ত হয়। কোনো নির্দিষ্ট সময়ে দেশের নাগরিকগণ কর্তৃক উৎপাদিত চূড়ান্ত দ্রব্য ও সেবার বাজারমূল্যের সমষ্টিই মোট জাতীয় আয়। এটি হিসাব করার সময় জিডিপি-এর সাথে দেশের নাগরিকগঞ্জ বিদেশে থেকে যে আয় করেন তা যোগ করতে হবে। আর বিদেশি নাগরিকগণ আলোচ্য দেশ থেকে যে আয় করেন তা বাদ দিতে হবে। উদ্দীপকে মি. নাফিস ইতালির একটি বেসরকারি কোম্পানিতে দশ বছর যাবত আইটি অফিসার হিসেবে কর্মরত আছেন। তিনি প্রতিমাসে তার আয়ের একটি অংশ দেশে' পাঠান। এটি মূলত রেমিট্যান্স হিসেবে বাংলাদেশের জাতীয় আয়ের (জিএনআাই) সাথে যুক্ত হয়। অর্থাৎ দেশি নাগরিকগণ বিদেশ থেকে উপার্জিত অর্থ দেশে পাঠালে তা দেশের জাতীয় আয়ে যুক্ত হবে। তাই বলা যায়, নাফিসের প্রেরিত অর্থ এন্দেশের জাতীয় আয় পরিমাপ করার সময় মোট জাতীয় আয়ে যোগ হয়।"
        },
        {
          "label": "ঘ",
          "question": "প্রেক্ষাপট-২ এর বিষয়গুলো চিহ্নিত করে GDP পরিমাপে উক্ত বিষয়গুলো অন্তর্ভুক্ত করা হলে কোনো সমস্যা হবে কী? তোমার মতামত দাও।",
          "explanation": "দৃশ্যকল্প-২ এ উল্লখিত জিডিপির হিসাব বহির্ভূত বিষয়াদি জাতীয় আয়ে অন্তর্ভুক্ত করলে জিডিপি গণনায় হিসাব বহির্ভূত সমস্যা দেখা দেয়। একটি নির্দিষ্ট সময়ে দেশের অভ্যন্তরে উৎপাদিত চূড়ান্ত দ্রব্য ও সেবার বাজার মূল্যের সমষ্টি হলো জিডিপি। জিডিপি গণনার ক্ষেত্রে কিছু উপাদান কখনও অন্তর্ভুক্ত করা হয় না। যেমন: মূলধনি লাভ-ক্ষতি, মাধ্যমিক দ্রব্য ও সেবা, সরকারি ঋণের সুদ, অবৈধ আয় প্রভৃতি। উদ্দীপকের প্রেক্ষাপট-২ এ দেয়া আছে (i) লাভ-ক্ষতি (ii) মাধ্যমিক দ্রব্য (iii) দান-অনুদান (iv) সরকারি ঋণের সুদ ও (v) অবৈধ আয়। এগুলো জিডিপির হিসাব বহির্ভূত বিষয়াদিকে নির্দেশ করে। মূলধনি লাভ বা ক্ষতি জিডিপির গণনার ক্ষেত্রে বিবেচনা করা হয় না। পাশাপাশি মাধ্যমিক দ্রব্য ও সেবা, সরকারি ঋণের সুদ ও অবৈধ আয়ও বিবেচনা আনা হয় না। এগুলো জিডিপি অন্তর্ভুক্ত করলে দ্বৈতগণনার সমস্যা দেখা দেয়। মূলধনি লাভ-ক্ষতি এর ক্ষেত্রে কোনো প্রতিষ্ঠানের লাভ যতটুকু হয়, অন্য প্রতিষ্ঠানের ঠিক ততটুক ক্ষতি হয়। তাই জাতীয় আয় গণনার ক্ষেত্রে এটি বিবেচনা করা হয় না। চূড়ান্ত পর্যায়ের দ্রব্যের মধ্যেই প্রাথমিক ও মাধ্যমিক পর্যায়ের দ্রব্য ও সেবার মূল্য অন্তর্ভুক্ত থাকে। তাই মাধ্যমিক দ্রব্যের দাম বিবেচনা কালে একই হিসাব দুবার গণনা করা হয়। ফলে জাতীয় আয়ে দ্বৈত গণনার সমস্যা দেখা দেয়। একইভাবে দান ও অনুদান বিগত বছরের লেনদেন জাতীয় আয়ে বিবেচনা করা হয় না। তদুপ, বেআইনি কাজ থেকে প্রাপ্ত আয় জাতীয় আয়-গণনার ক্ষেত্রে বিবেচনা করা হয় না। কেননা বেআইনি কার্যকলাপ সামাজিকভাবে গ্রহণযোগ্য নয় এবং এটি দেশের প্রচলিত আইন বিরোধী। তাই বলা যায়, জাতীয় আয় সঠিক ও নির্ভুলভাবে পরিমাপ করার জন্য প্রেক্ষাপট-২ এ উপরিউক্ত বিষয়গুলো বিবেচনাকরা হয় না।"
        }
      ]
    },
    {
      "number": "8",
      "uddipok": "দৃশ্যপট-১: 'N' দেশের অর্থনীতি কৃষিনির্ভর। জনগণের মাথাপিছু আয় কম, বাণিজ্য ঘাটতি বিদ্যমান এবং দক্ষ উদ্যোক্তার অভাব রয়েছে। 'দৃশ্যপট-২: সাজুমিয়া একজন কৃষক। তার অল্প জমি আছে। সে নিজেই তার জমি চাষ করে। তার ছেলে মবিন শহর থেকে এসে বাবাকে কাজে সাহায্য করে। সাজু মিয়া লক্ষ করল তার উৎপাদন আগের তুলনায় বাড়েনি।",
      "tag": "MB 25",
      "sub_questions": [
        {
          "label": "ক",
          "question": "অর্থনৈতিক প্রবৃদ্ধি কাকে বলে?",
          "explanation": "একটি নির্দিষ্ট সময়ে (সাধারণত এক বছরে) কোনো দেশের জিডিপি (GDP) বা জাতীয় আয়ের প্রকৃত বৃদ্ধিকেই অর্থনৈতিক প্রবৃদ্ধি বলা হয়। এটি মূলত অর্থনীতির সংখ্যাতাত্ত্বিক বা পরিমাণগত পরিবর্তনকে নির্দেশ করে।"
        },
        {
          "label": "খ",
          "question": "মানবসম্পদ বলতে কী বোঝায়? ব্যাখ্যা করো।",
          "explanation": "প্রশিক্ষণ, শিক্ষা ও সুস্বাস্থ্যের মাধ্যমে যখন কোনো সাধারণ মানুষকে দক্ষ ও উৎপাদনশীল জনশক্তিতে রূপান্তর করা হয়, তখন তাকে মানবসম্পদ বলা হয়। সাধারণ জনসংখ্যাকে কেবল সংখ্যার হিসেবে বিবেচনা করা হয়, কিন্তু সেই জনসংখ্যা যখন কারিগরি জ্ঞান ও কর্মক্ষমতা অর্জন করে দেশের অর্থনৈতিক কর্মকাণ্ডে অবদান রাখতে শুরু করে, তখন তারা সম্পদে পরিণত হয়। মানবসম্পদ উন্নয়নের মাধ্যমে একটি দেশের শ্রমের উৎপাদনশীলতা বৃদ্ধি পায় এবং দ্রুত অর্থনৈতিক সমৃদ্ধি অর্জন সম্ভব হয়।"
        },
        {
          "label": "গ",
          "question": "দৃশ্যপট-১ এ উল্লিখিত 'N' নামক দেশটি উন্নয়নের মাপকাঠিতে কোন শ্রেণিভুক্ত? ব্যাখ্যা করো।",
          "explanation": "দৃশ্যপট-১ এ উল্লিখিত বৈশিষ্ট্যসমূহ অনুযায়ী 'N' নামক দেশটি একটি উন্নয়নশীল দেশ (Developing Country)। উদ্দীপকে বর্ণিত বৈশিষ্ট্যগুলো একটি উন্নয়নশীল অর্থনীতির আদর্শ প্রতিচ্ছবি। 'N' দেশের প্রধান বৈশিষ্ট্যগুলো হলো: কৃষিনির্ভর অর্থনীতি: শিল্পায়নের প্রাথমিক পর্যায়ে থাকায় দেশটি এখনও কৃষির ওপর বেশি নির্ভরশীল। নিম্ন মাথাপিছু আয়: সম্পদ ও প্রযুক্তির অভাবে জনগণের গড় আয় উন্নত দেশের তুলনায় অনেক কম। বাণিজ্য ঘাটতি: রপ্তানির চেয়ে আমদানির পরিমাণ বেশি হওয়া উন্নয়নশীল দেশের একটি সাধারণ সমস্যা। উদ্যোক্তার অভাব: পুঁজি ও কারিগরি শিক্ষার অভাবে নতুন শিল্প প্রতিষ্ঠান গড়ার মতো দক্ষ উদ্যোক্তা সেখানে কম। সামগ্রিকভাবে 'N' দেশটি এমন একটি পর্যায়ে রয়েছে যেখানে উন্নয়নের সম্ভাবনা থাকলেও নানাবিধ কাঠামোগত সীমাবদ্ধতা বিদ্যমান। এটি স্বল্পোন্নত দেশ থেকে উন্নত দেশের দিকে ধাবিত হওয়ার একটি মধ্যবর্তী অবস্থা বা উন্নয়নশীল পর্যায়কে নির্দেশ করে।"
        },
        {
          "label": "ঘ",
          "question": "দৃশ্যপট-২ এ উল্লিখিত মবিন কোন ধরনের বেকারত্বের স্বীকার তা চিহ্নিত করে নিরসনের উপায় বিশ্লেষণ করো।",
          "explanation": "দৃশ্যপট-২ এ উল্লিখিত মবিন ছদ্মবেশী বেকারত্বের (Disguised Unemployment) শিকার। উদ্দীপকে দেখা যায়, মবিন তার বাবাকে কাজে সাহায্য করলেও খামারের মোট উৎপাদন আগের তুলনায় বাড়েনি। যখন কোনো একটি কাজে প্রয়োজনের চেয়ে অতিরিক্ত শ্রমিক নিয়োজিত থাকে এবং সেই অতিরিক্ত শ্রমিকের প্রান্তিক উৎপাদন (Marginal Productivity) শূন্য হয়, তখন তাকে ছদ্মবেশী বেকারত্ব বলে। এখানে মবিন কাজ করছে বলে মনে হলেও বাস্তবে উৎপাদনের বৃদ্ধিতে তার কোনো ভূমিকা নেই। নিরসনের উপায়: শিল্পায়ন: কৃষি থেকে অতিরিক্ত জনশক্তিকে সরিয়ে শিল্প খাতে নিয়োগ দিতে হবে। মবিনের মতো যুবকদের জন্য শহর বা গ্রামে কলকারখানা তৈরি করা প্রয়োজন। কারিগরি শিক্ষা: সাধারণ শিক্ষার পাশাপাশি মবিনকে যদি হাতে-কলমে কারিগরি বা বৃত্তিমূলক শিক্ষা প্রদান করা হয়, তবে সে উৎপাদনশীল কাজে যুক্ত হতে পারবে। ক্ষুদ্র ও কুটির শিল্প: কৃষিনির্ভর এলাকায় ক্ষুদ্র ও কুটির শিল্প গড়ে তুললে এই বেকারত্ব দূর করা সম্ভব। নিবিড় চাষাবাদ: মবিনের শ্রমকে কাজে লাগানোর জন্য চাষাবাদের পদ্ধতিতে আধুনিকায়ন ও বহুমুখীকরণ করতে হবে যাতে উৎপাদন বৃদ্ধি পায়। পরিশেষে বলা যায়, মবিনের মতো শিক্ষিত যুবকদের কেবল পারিবারিক কৃষিকাজে সীমাবদ্ধ না রেখে তাদের দক্ষতাকে অন্য উৎপাদনশীল খাতে স্থানান্তর করাই হলো এই বেকারত্ব দূর করার প্রধান পথ। এটি একদিকে যেমন পরিবারের আয় বাড়াবে, অন্যদিকে জাতীয় জিডিপিতেও প্রকৃত অবদান রাখবে। সরকারি পর্যায়ে মবিনের মতো যুবকদের জন্য সহজ শর্তে 'স্টার্টআপ' ঋণ এবং প্রশিক্ষণ প্রদান করা হলে তারা নিজেই উদ্যোক্তা হয়ে কর্মসংস্থান সৃষ্টি করতে পারবে। এতে কৃষি খাতের ওপর থেকে জনসংখ্যার চাপ কমবে এবং অর্থনীতি সমৃদ্ধ হবে।"
        }
      ]
    },
    {
      "number": "9",
      "uddipok": "নিচের ছকটি, লক্ষ করো: ছক-১ ছক-২ পাট পাট শিল্প তুলা পোশাক শিল্প আখ চিনি শিল্প",
      "tag": "MB 25",
      "sub_questions": [
        {
          "label": "ক",
          "question": "সেবাখাত কাকে বলে?",
          "explanation": "অর্থনীতির যে খাত কোনো দৃশ্যমান বস্তু উৎপাদন না করে মানুষের বিভিন্ন প্রয়োজন মেটাতে অদৃশ্য বা অবস্তুগত উপযোগ ও সুবিধা প্রদান করে, তাকে সেবাখাত বলে। যেমন: শিক্ষা, স্বাস্থ্য ও ব্যাংকিং।"
        },
        {
          "label": "খ",
          "question": "বাংলাদেশ সরকার মৎস্যখাতকে পৃথক খাতের মর্যাদা প্রদান করেছেন কেন? ব্যাখ্যা করো।",
          "explanation": "জাতীয় অর্থনীতিতে ক্রমবর্ধমান অবদান, আমিষের চাহিদা পূরণ এবং রপ্তানি আয়ের বিশাল সম্ভাবনার কারণে সরকার মৎস্যখাতকে পৃথক খাতের মর্যাদা প্রদান করেছেন। আগে মৎস্যখাতকে কৃষি খাতের একটি সাধারণ অংশ হিসেবে দেখা হতো। কিন্তু বর্তমানে এটি দেশের মোট জিডিপিতে (GDP) গুরুত্বপূর্ণ অংশীদার এবং লাখ লাখ মানুষের সরাসরি কর্মসংস্থানের উৎস। এছাড়া চিংড়ি ও অন্যান্য মাছ রপ্তানি করে বাংলাদেশ প্রচুর বৈদেশিক মুদ্রা অর্জন করে। এই খাতের বিশেষ গুরুত্ব এবং নিবিড় তদারকির প্রয়োজনেই একে আলাদা খাতের মর্যাদা দেওয়া হয়েছে।"
        },
        {
          "label": "গ",
          "question": "ছক-১ এর খাতগুলো বাংলাদেশের অর্থনীতির কোন খাতকে নির্দেশ করে? বাংলাদেশের অর্থনীতিতে এ খাতের গুরুত্ব ব্যাখ্যা করো।",
          "explanation": "ছক-১ এর খাতগুলো (পাট, তুলা, আখ) বাংলাদেশের অর্থনীতির কৃষি খাত বা প্রাথমিক খাতকে নির্দেশ করে। বাংলাদেশের মতো কৃষিপ্রধান দেশে এই খাতের গুরুত্ব অপরিসীম। প্রথমত, এটি দেশের বিশাল জনগোষ্ঠীর খাদ্য ও পুষ্টির প্রধান উৎস। দ্বিতীয়ত, এটি গ্রামীণ অঞ্চলের মানুষের কর্মসংস্থানের প্রধান ক্ষেত্র হিসেবে কাজ করে, যা দারিদ্র্য বিমোচনে সহায়ক। উদ্দীপকের পাট, তুলা ও আখের মতো অর্থকরী ফসলগুলো একদিকে যেমন কৃষকের আয় বৃদ্ধি করে, অন্যদিকে দেশের শিল্প খাতের জন্য প্রয়োজনীয় কাঁচামাল সরবরাহ করে। সামগ্রিকভাবে কৃষি খাত হলো বাংলাদেশের অর্থনীতির মেরুদণ্ড। জাতীয় আয়ে এই খাতের অবদান অত্যন্ত গুরুত্বপূর্ণ এবং এটি বৈদেশিক মুদ্রা অর্জনেও (বিশেষ করে কাঁচা পাট রপ্তানির মাধ্যমে) বড় ভূমিকা রাখে। গ্রামীণ অর্থনীতির চাকা সচল রাখা এবং শিল্পায়নের ভিত্তি তৈরি করার জন্য এই খাতের কোনো বিকল্প নেই।"
        },
        {
          "label": "ঘ",
          "question": "উদ্দীপকে উল্লিখিত ছক-১ ও ছক-২ এর খাতগুলো পরস্পর নির্ভরশীল- মূল্যায়ন করো।",
          "explanation": "উদ্দীপকের ছক-১ (কৃষি খাত) এবং ছক-২ (শিল্প খাত) একে অপরের পরিপূরক এবং গভীরভাবে নির্ভরশীল। নিচে এর যৌক্তিক মূল্যায়ন করা হলো: ১. কাঁচামালের যোগান: ছক-২ এর শিল্পগুলো সম্পূর্ণভাবে ছক-১ এর ওপর নির্ভরশীল। যেমন: পাট না থাকলে পাট শিল্প চলবে না, আখ না থাকলে চিনি শিল্প বন্ধ হয়ে যাবে এবং তুলা ছাড়া পোশাক শিল্পের প্রাথমিক কাঁচামাল (সুতা) পাওয়া অসম্ভব। ২. পণ্যের বাজার: কৃষি খাতে ব্যবহৃত সার, কীটনাশক ও আধুনিক যন্ত্রপাতি শিল্প খাত সরবরাহ করে। অর্থাৎ শিল্পজাত পণ্যের একটি বড় বাজার হলো কৃষি খাত। ৩. কর্মসংস্থান ও আয়: কৃষি খাতের উদ্বৃত্ত শ্রমিক শিল্প খাতে নিয়োজিত হয়। আবার শিল্প খাতের প্রসারের ফলে কৃষি পণ্যের চাহিদা ও দাম বৃদ্ধি পায়, যা কৃষকের জীবনমান উন্নত করে। ৪. ভারসাম্যপূর্ণ উন্নয়ন: একটি দেশের টেকসই উন্নয়নের জন্য কৃষি ও শিল্পের সমন্বয় প্রয়োজন। কৃষি ছাড়া শিল্পের কাঁচামাল মিলবে না, আর শিল্পায়ন ছাড়া কৃষির আধুনিকায়ন সম্ভব নয়। পরিশেষে বলা যায়, কৃষি ও শিল্প হলো একটি মুদ্রার এপিঠ-ওপিঠ। ছক-১ এর কাঁচামাল ছাড়া ছক-২ এর উৎপাদন সম্ভব নয়, আবার ছক-২ এর বিকাশ ছাড়া ছক-১ এর পণ্যের সঠিক মূল্য পাওয়া দুষ্কর। তাই বাংলাদেশের অর্থনৈতিক সমৃদ্ধি অর্জনে এই দুই খাতের মধ্যকার পারস্পরিক নির্ভরশীলতা অত্যন্ত জোরালো এবং অপরিহার্য। এই নির্ভরশীলতাকে আরও ফলপ্রসূ করতে হলে কৃষি-ভিত্তিক শিল্প (Agro-based industry) স্থাপনে জোর দিতে হবে। এতে কৃষকরা তাদের উৎপাদিত পণ্যের ন্যায্য মূল্য পাবে এবং দেশে নতুন নতুন কর্মসংস্থানের সৃষ্টি হবে।"
        }
      ]
    },
    {
      "number": "10",
      "uddipok": "উদ্দীপক-১: শীতের ছুটিতে পলাশ কক্সবাজার বেড়াতে যায়। রাতে সে একটি অভিজাত হোটেলে খাবার খেতে গিয়ে খাবারের বিলের সাথে তাকে আরও কিছু বাড়তি টাকা দিতে হয়। তিনি এর কারণ জানতে চাইলে বলা হয় এটি এক ধরনের কর। উদ্দীপক-২: 'M' দেশের বাজেটে সরকার শিক্ষা ও প্রযুক্তি, জ্বালানি ও বিদ্যুৎ, জনপ্রশাসন ও সামাজিক নিরাপত্তা খাতে সর্বাধিক অর্থ বরাদ্দ দেয়।",
      "tag": "MB 25",
      "sub_questions": [
        {
          "label": "ক",
          "question": "বাজেট কাকে বলে?",
          "explanation": "সাধারণত এক অর্থবছরে সরকারের সম্ভাব্য আয় ও ব্যয়ের বিস্তারিত হিসাবের বিবরণিকে বাজেট বলে।"
        },
        {
          "label": "খ",
          "question": "ক্ষতিকর দ্রব্যের ভোগ কমানোর জন্য কোন প্রকারের শুল্ক আরোপ করা হয়? ব্যাখ্যা করো।",
          "explanation": "ক্ষতিকর দ্রব্যের ভোগ কমানোর লক্ষ্যে আবগারি শুল্ক আরোপ করা হয়। সাধারণত দেশের অভ্যন্তরে উৎপাদিত ও ব্যবহৃত দ্রব্যের ওপর এ ধরনের কর ধার্য করা হয়। বাংলাদেশে সাধারণত চা, চিনি, ওষুধ, সিগারেট, তামাক, দিয়াশলাই ইত্যাদি দ্রব্যের ওপর এ শুল্ক ধার্য করা হয়। রাজস্ব সংগ্রহ ছাড়াও বিভিন্ন ক্ষতিকর দ্রব্যের ভোগ কমানোর লক্ষ্যে এ শুল্ক আরোপ করা হয়।"
        },
        {
          "label": "গ",
          "question": "উদ্দীপক-১ এ পলাশ কোন ধরনের কর প্রদান করেন? ব্যাখ্যা করো।",
          "explanation": "উদ্দীপকের পলাশ মূল্য সংযোজন কর বা ভ্যাট প্রদান করেন। উৎপাদন ক্ষেত্রে কাঁচামাল থেকে শুরু করে চূড়ান্ত দ্রব্য উৎপাদন পর্যন্ত বেশ কয়েকটি স্তর অতিক্রম করতে হয়।উৎপাদনের এরূপ বিভিন্ন স্তরে যে মূল্য সংযোজিত হয়, তার ওপর একটি নির্দিষ্ট হারে কর আরোপ হয়। এটিই হচ্ছে ভ্যাট বা মূল্য সংযোজন কর। এটি একটি পরোক্ষ কর। দেশীয় ও আমদানিকৃত পণ্য ও সেবাকর্মের ওপর এ কর ধার্য করা হয়। উদ্দীপকের পলাশ শীতের ছুটিতে কক্সবাজার বেড়াতে যায়। হোটেলে খাবার খেতে গিয়ে খাবারের বিলের সাথে তাকে আরও কিছু বাড়টি টাকা দিতে হয়। তিনি এর কারণ জানতে চাইলে বলা হয় এটি এক ধরনের কর। এটি মূল্য সংযোজন করের সাথে সম্পর্কিত। যা সে চাইলেও ফাঁকি দিতে পারবে না। অর্থাৎ উক্ত অর্থ প্রদানে সে আইনগতভাবে বাধ্য। তাই বলা যায়, পলাশের প্রদত্ত অতিরিক্ত অর্থ হচ্ছে ভ্যাট বা মূল্য সংযোজন কর।"
        },
        {
          "label": "ঘ",
          "question": "তুমি.কি মনে করো 'M' দেশের বাজেট উন্নয়নের জন্য সহায়ক? মতামত দাও।",
          "explanation": "উদ্দীপকের 'M' দেশের বাজেটটি চলতি বাজেট চলতি বাজেটে মূলত সরকারের চলতি আয় ও চলতি ব্যয়ের হিসাব দেখানো হয়। এ বাজেটের উল্লেখযোগ্য ব্যয়ের খাতগুলো হচ্ছে- জনপ্রশাসন, বিচার বিভাগ,, পুলিশ প্রশাসন, প্রতিরক্ষা ইত্যাদি। যেহেতু এ খাতগুলো অপরিবর্তিত থাকে, তাই প্রতিবছর বাজেটে এ ব্যয়ের পুনরাবৃত্তি ঘটে। এ বাজেটকে সাধারণত অ-উন্নয়ন বাজেটও বলা হয়। উদ্দীপকের 'M' দেশের বাজেটে সরকার শিক্ষা ও প্রযুক্তি, জনপ্রশাসন ও সামাজিক নিরাপত্তা খাতে সর্বাধিক অর্থ বরাদ্দ দেয়। এটি, চলতি বাজেটকে নির্দেশ করে। এতে প্রশাসনিক কার্য সুষ্ঠুভাবে পরিচালনা ও দেশরক্ষার জন্য বেশি অর্থ বরাদ্দ দেওয়া হয়ে থাকে। এর মাধ্যমে সরকারের দৈনন্দিন কাজ পরিচালিত হয়। কিন্তু তা অর্থনৈতিক উন্নয়নের জন্য সহায়ক নয়। অন্যদিকে পাশাপাশি সরকার জ্বালানি ও বিদ্যুৎ খাতেও বরাদ্দ দেয়। যা অর্থনৈতিক উন্নয়নে ভূমিকা রাখবে। চলতি বাজেটে মূলত বেসামরিক প্রতিরক্ষা ও শান্তি-শৃঙ্খলা রক্ষার্থে সর্বাধিক অর্থ ব্যয় হয়। এতে করে উন্নয়নমূলক কর্মকাণ্ডে অর্থ বরাদ্দ কমে যায়, যা উন্নয়নকে বাধাগ্রস্ত করে। এ ধরনের বাজেটে উদ্বৃত্ত থেকে যায় বলে প্রাকৃতিক সম্পদের অপূর্ণ ব্যবহার হয়। এতে করে কর্মসংস্থান ও আয় কমে যায়। আবার, সরকার জ্বালানি ও বিদ্যুৎ খাতেও বরাদ্দ কর্মসংস্থান ও আয় বাড়াতে সহায়ক হয়। এ বরাদ্দ বেশি হলে তা অর্থনৈতিক উন্নয়নে ভূমিকা রাখবে। তাই বলা যায়, \"M' দেশের বাজেট কিছু ক্ষেত্রে উন্নয়নের জন্য সহায়ক হলেও বেশির ভাগ ক্ষেত্রে সহায়ক নয় বলে আমি মনে করি।"
        }
      ]
    },
    {
      "number": "11",
      "uddipok": "উদ্দীপক-১: উদ্দীপক-২: মুনির একজন বয়স্ক দরিদ্র লোক। তার কোনো সন্ত্রান নেই এবং সে নিজের ভরণ-পোষণে অক্ষম। সরকার প্রদত্ত বয়স্ক ভাতা পেয়ে সে তার অসহায়ত্ব দূর করতে সক্ষম হয়।",
      "tag": "MB 25",
      "sub_questions": [
        {
          "label": "ক",
          "question": "বেকারত্ব কাকে বলে?",
          "explanation": "যদি কোনো ব্যক্তি কাজের উপযুক্ত হওয়া সত্ত্বেও এবং প্রচলিত মজুরিতে কাজ করতে ইচ্ছুক থাকা সত্ত্বেও কোনো কর্মসংস্থান না পায়, তবে সেই অবস্থাকে বেকারত্ব বলে।"
        },
        {
          "label": "খ",
          "question": "অর্থনৈতিক উন্নয়ন বলতে কী বোঝায়? ব্যাখ্যা করো।",
          "explanation": "অর্থনৈতিক উন্নয়ন হলো এমন একটি প্রক্রিয়া যার মাধ্যমে কোনো দেশের প্রকৃত জাতীয় আয় বৃদ্ধির পাশাপাশি মানুষের জীবনযাত্রার গুণগত মানের ইতিবাচক পরিবর্তন ঘটে। এটি কেবল উৎপাদন বৃদ্ধিতে সীমাবদ্ধ নয়, বরং দারিদ্র্য বিমোচন, শিক্ষার হার বৃদ্ধি এবং স্বাস্থ্যসেবার উন্নতির মতো বিষয়গুলোও এর অন্তর্ভুক্ত। যখন একটি দেশের কাঠামোগত পরিবর্তনের ফলে জনগণের মাথাপিছু আয় টেকসইভাবে বৃদ্ধি পায় এবং বৈষম্য কমে আসে, তখনই তাকে প্রকৃত অর্থনৈতিক উন্নয়ন বলা হয়।"
        },
        {
          "label": "গ",
          "question": "উদ্দীপক-১ এর চক্রটি চিহ্নিতপূর্বক ব্যাখ্যা করো।",
          "explanation": "উদ্দীপক-১ এর চক্রটি হলো \"দারিদ্র্যের দুষ্টচক্র\" (Vicious Circle of Poverty)। এই ধারণাটি প্রখ্যাত অর্থনীতিবিদ র‍্যাগনার নার্কস প্রবর্তন করেন। দারিদ্র্যের দুষ্টচক্র বলতে এমন এক পরিস্থিতিকে বোঝায় যেখানে একটি দেশ বা ব্যক্তি দরিদ্র হওয়ার কারণে কিছু চক্রাকার সমস্যার মধ্যে আটকে থাকে, যা তাকে চিরকাল দরিদ্রই করে রাখে। এই চক্রের মূল কথা হলো—কম আয় মানেই কম সঞ্চয়, আর কম সঞ্চয় মানেই কম বিনিয়োগ, যা পুনরায় স্বল্প উৎপাদন ও নিম্ন আয়ের জন্ম দেয়। চিত্রে মূলত এই চক্রটিকেই নির্দেশ করা হয়েছে। যখন মানুষের আয় কম থাকে, তখন সে তার মৌলিক চাহিদা মেটাতেই সব অর্থ ব্যয় করে ফেলে, ফলে তার কোনো সঞ্চয় থাকে না। পর্যাপ্ত মূলধন বা সঞ্চয়ের অভাবে নতুন কোনো ব্যবসা বা শিল্পে বিনিয়োগ করা সম্ভব হয় না, যা দেশের সামগ্রিক উৎপাদন ক্ষমতাকে কমিয়ে দেয়। স্বল্প উৎপাদনের কারণে জাতীয় আয় বৃদ্ধি পায় না এবং দারিদ্র্যের এই বৃত্তটি চলতেই থাকে। এই চক্রটি ভাঙার জন্য প্রয়োজন বড় ধরনের বিনিয়োগ এবং সরকারি উদ্যোগ, যা ব্যতীত একটি দেশ দারিদ্র্য থেকে স্থায়ী মুক্তি পেতে পারে না।"
        },
        {
          "label": "ঘ",
          "question": "বাংলাদেশের দারিদ্র নিরসনে উদ্দীপক-২ এ গৃহীত কর্মসূচি কি যথেষ্ট? মতামত দাও।",
          "explanation": "উদ্দীপক-২ এ বর্ণিত 'বয়স্ক ভাতা' কর্মসূচিটি বাংলাদেশের সামাজিক নিরাপত্তা বেষ্টনীর একটি অংশ হলেও এককভাবে এটি দারিদ্র্য নিরসনে য থেষ্ট নয়। মুনির সাহেবের মতো অসহায় ব্যক্তিদের জন্য বয়স্ক ভাতা সাময়িক স্বস্তি ও ভরণ-পোষণের নিশ্চয়তা দিলেও এটি কোনো স্থায়ী অর্থনৈতিক মুক্তির পথ নয়। দারিদ্র্য বিমোচনের জন্য প্রয়োজন কর্মসংস্থান সৃষ্টি, শিক্ষা এবং কারিগরি প্রশিক্ষণ, যা একজন মানুষকে পরনির্ভরশীলতা থেকে মুক্ত করে স্বাবলম্বী করে তোলে। বয়স্ক ভাতার পরিমাণ বর্তমান বাজারদরের তুলনায় অনেক কম হওয়ায় তা দিয়ে কেবল অতি সাধারণ জীবনযাপন সম্ভব, কিন্তু দারিদ্র্যের মূল কারণগুলো দূর করা সম্ভব নয়। বাংলাদেশের প্রেক্ষাপটে দারিদ্র্য নিরসনে কেবল ভাতার মতো সাহায্যমূলক কর্মসূচির পাশাপাশি দীর্ঘমেয়াদী পরিকল্পনা প্রয়োজন। সরকারের উচিত ক্ষুদ্রঋণ সুবিধা প্রদান, কারিগরি শিক্ষার বিস্তার এবং স্বাস্থ্যসেবা নিশ্চিত করা যাতে সাধারণ মানুষ কর্মক্ষম হয়ে উঠতে পারে। যদিও উদ্দীপকের এই কর্মসূচিটি অসহায় প্রবীণদের মানবেতর জীবন থেকে সুরক্ষা দেয় এবং এটি একটি মানবিক পদক্ষেপ, তবুও সামগ্রিক দেশ থেকে দারিদ্র্য দূর করতে এটি একটি আংশিক সমাধান মাত্র। চূড়ান্ত দারিদ্র্য নিরসনে ভাতার পাশাপাশি উৎপাদনমুখী বিনিয়োগ এবং আয়বর্ধক কর্মকাণ্ডের কোনো বিকল্প নেই। তাই আমি মনে করি, বয়স্ক ভাতা গুরুত্বপূর্ণ হলেও দারিদ্র্য নির্মূলে এটি একমাত্র বা পর্যাপ্ত সমাধান হতে পারে না।"
        }
      ]
    }
  ]
}