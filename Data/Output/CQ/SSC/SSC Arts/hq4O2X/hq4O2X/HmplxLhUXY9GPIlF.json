{
  "title": "যশোর বোর্ড ২০২৩",
  "subtitle": "অর্থনীতি (11)",
  "questions": [
    {
      "number": "1",
      "uddipok": "জনাব মোছলেহ উদ্দীনের বড় ছেলে সরকারি প্রকৌশল বিশ্ববিদ্যালয়ে অধ্যয়নরত। তার পরিবারের সকল সদস্যদের ইচ্ছা ছোট ছেলেকে মেডিকেল কলেজে পড়াবেন। কিন্তু কোনো সরকারি মেডিকেল কলেজে চান্স না পাওয়ায় ছোট ছেলেকে তিনি একটি প্রাইভেট মেডিকেল কলেজে ভর্তির পরিকল্পনা করলেও আর্থিক সংকটের কারণে তা আর সম্ভব হয়নি। ফলে পরিবারের সকলেই আশাহত হয়।",
      "tag": "JB 23",
      "sub_questions": [
        {
          "label": "ক",
          "question": "অধ্যাপক এল. রবিন্স প্রদত্ত অর্থনীতির সংজ্ঞাটি লেখো।",
          "explanation": "অধ্যাপক এল. রবিন্সের মতে, অর্থনীতি এমন একটি বিজ্ঞান যা মানুষের অসীম অভাব এবং বিকল্প ব্যবহারযোগ্য দুষ্প্রাপ্য সম্পদের মধ্যে সমন্বয় সাধনকারী কার্যাবলি আলোচনা করে।"
        },
        {
          "label": "খ",
          "question": "সমাজতান্ত্রিক অর্থনীতিকে নির্দেশমূলক অর্থনীতি বলা হয় কেন? ব্যাখ্যা করো।",
          "explanation": "সমাজতান্ত্রিক অর্থনীতিতে উৎপাদনের সকল উপকরণ রাষ্ট্রের মালিকানাধীন থাকে এবং কেন্দ্রীয় পরিকল্পনা কর্তৃপক্ষের নির্দেশে সকল অর্থনৈতিক কর্মকাণ্ড পরিচালিত হয় বলে একে নির্দেশমূলক অর্থনীতি বলা হয়। এই ব্যবস্থায় কী উৎপাদিত হবে, কীভাবে হবে এবং কার জন্য হবে—তা বাজার ব্যবস্থার পরিবর্তে সরকারের প্রত্যক্ষ নির্দেশে বা পরিকল্পনায় নির্ধারিত হয়ে থাকে। ব্যক্তিগত মুনাফার পরিবর্তে সামাজিক কল্যাণই এই অর্থনীতির মূল চালিকাশক্তি হিসেবে কাজ করে।"
        },
        {
          "label": "গ",
          "question": "জনাব মোছলেহ উদ্দীনের দেশে কোন ধরনের অর্থব্যবস্থা বিদ্যমান? ব্যাখ্যা করো।",
          "explanation": "জনাব মোছলেহ উদ্দীনের দেশে মিশ্র অর্থব্যবস্থা বিদ্যমান। ব্যাখ্যা: উদ্দীপকে দেখা যায়, জনাব মোছলেহ উদ্দীনের এক ছেলে সরকারি প্রকৌশল বিশ্ববিদ্যালয়ে পড়ছে এবং অন্যজনকে তিনি প্রাইভেট বা বেসরকারি মেডিকেল কলেজে ভর্তির চেষ্টা করছেন। মিশ্র অর্থব্যবস্থার প্রধান বৈশিষ্ট্য হলো এখানে সরকারি ও বেসরকারি—উভয় খাতের সহাবস্থান থাকে, যা উদ্দীপকের এই ঘটনা থেকে স্পষ্টভাবে প্রতীয়মান হয়। শিক্ষা ও স্বাস্থ্যসেবার মতো মৌলিক বিষয়গুলো এই ব্যবস্থায় সরকার যেমন পরিচালনা করে, তেমনি ব্যক্তি মালিকানাধীন বা প্রাইভেট প্রতিষ্ঠানও সক্রিয় থাকে। ওভারল: সামগ্রিকভাবে, মোছলেহ উদ্দীনের দেশের অর্থনৈতিক কাঠামোটি এমন যেখানে মানুষের মৌলিক চাহিদা পূরণে রাষ্ট্রের পাশাপাশি ব্যক্তিগত উদ্যোগের সুযোগ রয়েছে। কিন্তু এই ব্যবস্থায় সরকারি সুযোগ সীমিত হওয়ায় সবাইকে সেই সুবিধা ভোগ করার জন্য তীব্র প্রতিযোগিতার সম্মুখীন হতে হয়। সরকারি সেবার সীমাবদ্ধতা এবং বেসরকারি সেবার উচ্চমূল্য এই অর্থব্যবস্থার একটি উল্লেখযোগ্য দিক যা মধ্যবিত্ত পরিবারের জন্য অনেক সময় চ্যালেঞ্জ হয়ে দাঁড়ায়।"
        },
        {
          "label": "ঘ",
          "question": "উদ্দীপকে আলোচিত পরিবারের সকলেই আশাহত হওয়ার পেছনে অর্থনীতির কোন সমস্যাটি দায়ী বলে তুমি মনে করো? মতামত দাও।",
          "explanation": "উদ্দীপকে বর্ণিত পরিবারের আশাহত হওয়ার পেছনে অর্থনীতির মূল সমস্যা 'দুষ্প্রাপ্যতা' (Scarcity) এবং 'নির্বাচন' (Choice) দায়ী বলে আমি মনে করি। ব্যাখ্যা: মানুষের অভাব অসীম কিন্তু সেই অভাব পূরণের সম্পদ অত্যন্ত সীমিত, যা অর্থনীতির ভাষায় সম্পদের দুষ্প্রাপ্যতা নামে পরিচিত। জনাব মোছলেহ উদ্দীন তার ছেলেকে প্রাইভেট মেডিকেলে পড়াতে চাইলেও পর্যাপ্ত অর্থের অভাব বা আর্থিক সংকটের কারণে তা সম্ভব হয়নি, যা সরাসরি সম্পদের সীমাবদ্ধতাকে নির্দেশ করে। সম্পদের এই সীমাবদ্ধতার কারণেই তাকে বড় ছেলেকে সরকারি প্রকৌশল বিশ্ববিদ্যালয়ে পড়ানোর সুযোগ নিলেও ছোট ছেলের ক্ষেত্রে পছন্দের সুযোগ বা 'নির্বাচন' বিসর্জন দিতে হয়েছে। পরিবারের এই হতাশার মূল কারণ হলো তাদের চাহিদার তুলনায় সম্পদের অপ্রতুলতা এবং সরকারি সেবার জন্য আসন সংখ্যার সীমাবদ্ধতা। যখন সম্পদ সীমিত হয়, তখন মানুষকে তার অভাবগুলোর মধ্যে অগ্রাধিকার ভিত্তিতে একটিকে বেছে নিতে হয় এবং অন্যটি ত্যাগ করতে হয়, যাকে অর্থনীতির ভাষায় 'সুযোগ ব্যয়' বলা যেতে পারে। সরকারি মেডিকেলে সুযোগ না পাওয়া এবং বেসরকারি মেডিকেলের উচ্চ ব্যয় মেটানোর সামর্থ্য না থাকা—এই দ্বিমুখী সংকটই পরিবারটিকে আশাহত করেছে। এই সমস্যা নিরসনে জনাব মোছলেহ উদ্দীনের উচিত তার পরিবারের সীমিত সম্পদের সঠিক ব্যবস্থাপনা করা এবং উচ্চ শিক্ষার জন্য দীর্ঘমেয়াদী আর্থিক পরিকল্পনা বা ব্যাংক ঋণের মতো বিকল্প উৎসের সন্ধান করা। অন্যদিকে, রাষ্ট্রের পক্ষ থেকে সরকারি উচ্চ শিক্ষা প্রতিষ্ঠানে আসন সংখ্যা বৃদ্ধি এবং বেসরকারি শিক্ষা প্রতিষ্ঠানের ব্যয় সাধারণ মানুষের ক্রয়ক্ষমতার মধ্যে রাখা হলে এই ধরণের হতাশাজনক পরিস্থিতি মোকাবিলা করা সম্ভব।"
        }
      ]
    },
    {
      "number": "2",
      "uddipok": "উদ্দীপক-১: জনাব দিদার একজন স্কুল শিক্ষক। তিনি তার বিদ্যালয়ে শিক্ষার্থীদের বাংলা পড়ান। বিকাল বেলা অবসরে তিনি বিনা পারিশ্রমিকে পাড়ার ছেলেদের ফুটবল কোচ হিসাবে কাজ করেন। উদ্দীপক-২: ইঞ্জিনিয়ার শওকত সাহেব একটা সফটওয়্যার ফার্মের মালিক। তিনি তার কর্মীদের ঈদ বোনাস ছাড়াও প্রতি ছয় মাস অন্তর ফার্মের লভ্যাংশ থেকে বোনাস দিয়ে থাকেন। এতে কর্মীরা ফার্মের উন্নয়নের জন্য কঠোর পরিশ্রম করতে দ্বিধা করেন না।",
      "tag": "JB 23",
      "sub_questions": [
        {
          "label": "ক",
          "question": "ইসলামি অর্থব্যবস্থা -কাকে বলে?",
          "explanation": "ইসলামের মৌলিক নিয়ম-কানুনের ওপর ভিত্তি করে গড়ে ওঠা অর্থব্যবস্থাকে ইসলামি অর্থব্যবস্থা বলা হয়।"
        },
        {
          "label": "খ",
          "question": "মানুষ কেন প্রান্তিক পর্যায়ে চিন্তা করে? ব্যাখ্যা করো।",
          "explanation": "যুক্তিবাদী মানুষ ভোগের ক্ষেত্রে প্রান্তিক পর্যায়ে চিন্তা করে। কোনো দ্রব্যের প্রান্তিক উপযোগ প্রান্তিক ব্যয় থেকে বেশি হলে ভোক্তা লাভবান হবে। কোনো দ্রব্যের ভোগ ক্রমাগত বাড়াতে থাকলে প্রান্তিক উপযোগ কমে। তবে ভোক্তা ততক্ষণ পর্যন্ত দ্রব্যের ভোগ অব্যাহত রাখে যতক্ষণ পর্যন্ত তার প্রান্তিক ব্যয় থেকে প্রান্তিক উপযোগ বেশি থাকে।"
        },
        {
          "label": "গ",
          "question": "উদ্দীপক-১ এ উল্লিখিত জনাব দিদারের কাজগুলো কোন ধরনের? ব্যাখ্যা করো।",
          "explanation": "উদ্দীপক-১ এ উল্লিখিত জনাব দিদারের কাজগুলো হলো অর্থনৈতিক এবং অ-অর্থনৈতিক কাজ। মানুষ জীবিকানির্বাহের জন্য অর্থনৈতিক ও অ-অর্থনৈতিক কাজ সম্পাদন করে থাকে। অর্থের বিনিময়ে যে কাজ সম্পাদিত হয় তাই অর্থনৈতিক কাজ। অর্থনৈতিক কাজের মাধ্যমে মানুষ অর্থ উপার্জন করে এবং জীবনধারণের জন্য তা ব্যয় করে। অন্যদিকে, যে সব কাজের জন্য মানুষের অর্থ উপার্জন হয় না তাকে অ-অর্থনৈতিক কার্যাবলি বলে। উদ্দীপক-১ এ জনাব দিদার একজন স্কুল শিক্ষক। তিনি তার শিক্ষার্থীদের বাংলা বিষয় পড়ান। বিনিময়ে তিনি পারিশ্রমিক হিসেবে অর্থ পেয়ে থাকেন। তাই জনাব দিদারের পাঠদান অর্থনৈতিক কাজের অন্তর্ভুক্ত। অন্যদিকে, তিনি বিকাল বেলা অবসর সময়ে বিনা পারিশ্রমিকে পাড়ার ছেলেদের ফুটবল কোচ হিসেবে কাজ করেন। অর্থাৎ পাড়ার ছেলেদের ফুটবল কোচের দায়িত্বের জন্য তার কোনো অর্থ উপার্জন হয় না। তাই এ কাজটি অ-অর্থনৈতিক কাজের অন্তর্ভুক্ত।"
        },
        {
          "label": "ঘ",
          "question": "উদ্দীপক-২ এ জনাব শওকত অর্থনীতির যে মৌলিক নীতি অনুসরণ করেছেন তা অর্থনৈতিক উন্নয়নকে ত্বরান্বিত করতে সহায়ক। তুমি কি একমত? মতামত দাও।",
          "explanation": "উদ্দীপক-২ এ অর্থনীতির মানুষ প্রণোদনায় সাড়া দেয় নীতিটি প্রকাশ পেয়েছে। উৎপাদন কাজে উৎসাহিত করার জন্য শ্রমিককে যে সুযোগ-সুবিধা প্রদান করা হয় তাই প্রণোদনা। অর্থনীতিতে প্রতিটি কাজের জন্য উৎসাহ বা প্রণোদনা খুবই গুরুত্বপূর্ণ ভূমিকা পালন করে। কোনো কাজে মানুষ প্রণোদনা পায় বলে কাজটি অধিকতর যত্নের সাথে করে। তখন কাজটি আরও ভালোভাবে সম্পন্ন হয়। উদ্দীপক-২ এ ইঞ্জিনিয়ার শওকত সাহেব একটা সফটওয়্যার ফার্মের মালিক। তিনি তার কর্মীদের ঈদ বোনাস ছাড়াও প্রতি ছয়মাস অন্তর ফার্মের লভ্যাংশ থেকে বোনাস দিয়ে, থাকেন এতে কর্মীরা ফার্মের উন্নয়নের জন্য কঠোর পরিশ্রম করতে দ্বিধা করেন না। অর্থাৎ প্রণোদনা দিয়ে কর্মীদের বেশি কাজের উৎসাহ প্রদান করা যায়। প্রতিটি কাজের জন্য উৎসাহ বা প্রণোদনা গুরুত্বপূর্ণ ভূমিকা রাখে। কেননা মানুষ প্রণোদনা পেলে কাজটি অধিকতর যত্নের সাথে করে। ফলে শ্রমিকের উৎপাদন বাড়ে। ইঞ্জিনিয়ার শওকত সাহেবের গৃহীত পদক্ষেপে কর্মীদের অধিকতর যত্নবান হয়ে উৎপাদন কর্মকাণ্ড পরিচালনা করার ফলে কারখানার উৎপাদন বৃদ্ধি পাবে। তাই বলা যায়, মানুষ প্রণোদনায় সাড়া দেয়। আর প্রণোদনা প্রদান করা হলে উৎপাদন বৃদ্ধির মাধ্যমে অর্থনৈতিক উন্নয়নকে ত্বরান্বিত করতে সহায়তা করে।"
        }
      ]
    },
    {
      "number": "3",
      "uddipok": "উদ্দীপক-১: ২০২১-২০২২ অর্থবছরে 'ক' দেশের মোট জিডিপির-পরিমাণ ১৪০. হাজার কোটি মার্কিন ডলার এবং জনসংখ্যা ১৪ কোটি। উদ্দীপক-২: আনিছ সাহেব একটি বন্ধ কারখানা ক্রয় করে প্রথমে সেটাকে সংস্কার করলেন। কিছুদিন পর তিনি কারখানাটিতে উৎপাদন কাজ শুরু করলেন। বর্তমানে কারখানাটি একটি লাভজনক প্রতিষ্ঠান।",
      "tag": "JB 23",
      "sub_questions": [
        {
          "label": "ক",
          "question": "নিট জাতীয় আয় কাকে বলে?",
          "explanation": "কোনো দেশের মোট জাতীয় আঁয় থেকে মূলধন ব্যবহারজনিত অবচয় ব্যয় বাদ দিলে যা থাকে, তাকে নিট জাতীয় আয় বলে।"
        },
        {
          "label": "খ",
          "question": "জিডিপি গণনার ক্ষেত্রে মূলধনী লাভ-ক্ষতি হিসাব করা হয় না কেন? ব্যাখ্যা করো।",
          "explanation": "কোনো প্রতিষ্ঠানের লাভ অন্য প্রতিষ্ঠানের সমপরিমাণ ক্ষতির কারণে জিডিপি পরিমাপে মূলধনি লাভ-ক্ষতির প্রভাব শূন্য হয়। সময়ের পরিবর্তনে জাতীয়,সম্পদের বা উৎপাদন প্রতিষ্ঠানের উপকরণ বা উৎপাদিত পণ্যের মূল্য পরিবর্তনের কারণে লাভ-ক্ষতি হতে পারে। এই লাভ বা ক্ষতি জিডিপি পরিমাপের ক্ষেত্রে প্রভাব বিস্তার করে না। তাই জিডিপি পরিমাপে মূলধনি লাভ-ক্ষতির প্রড়াব শূন্য হয়।"
        },
        {
          "label": "গ",
          "question": "উদ্দীপক-১ এ উল্লিখিত 'ক' দেশের মাথাপিছুজিডিপি সূত্রের সাহায্যে নির্ণয় করো।",
          "explanation": "মাথাপিছুজিডিপি বলতে জনপ্রতি বার্ষিক জিডিপিকে বোঝায়। কোনো নির্দিষ্ট সময়ে বা আর্থিক বছরে কোনো দেশের মোট দেশজ উৎপাদনকে মোট জনসংখ্যা দ্বারা ভাগ করলে মাথাপিছু জিডিপি পাওয়া যায়। অর্থাৎ মাথাপিছু জিডিপি = কোনো নির্দিষ্ট বছরে মোট দেশজ উৎপাদন (জিডিপি) ঐ বছরের মধ্য সময়ের মোট জনসংখ্যা = \\frac{\\text{কোনো নির্দিষ্ট বছরে মোট দেশজ উৎপাদন (জিডিপি)}}{\\text{ঐ বছরের মধ্য সময়ের মোট জনসংখ্যা}} = ঐ   বছরের   মধ্য   সময়ের   মোট   জনসংখ্যা কোনো   নির্দিষ্ট   বছরে   মোট   দেশজ   উৎপাদন  ( জিডিপি ) ​ মাথাপিছু জিডিপি হলো একটি দেশের অর্থনৈতিক উন্নয়ন ও জীবন যাত্রার মানের অন্যতম সূচক। উদ্দীপক-১ এ ২০২১-২২ অার্থবছরে 'ক' দেশের মোট জিডিপির পরিমাণ ১৪০ হাজার কোটি মার্কিন ডলার এবং জনসংখ্যা ১৪ কোটি। সুতরাং 'ক' দেশের মাথাপিছু জিডিপি = ১ , ৪০ , ০০০ ১৪ = ১০ , ০০০ = \\frac{১,৪০,০০০}{১৪} = ১০,০০০ = ১৪ ১ , ৪০ , ০০০ ​ = ১০ , ০০০ মার্কিন ডলার। অর্থাৎ, 'ক' দেশের মাথাপিছু জিডিপি ১০,০০০ মার্কিন ডলার।"
        },
        {
          "label": "ঘ",
          "question": "উদ্দীপক-২ এ উল্লিখিত আনিছ সাহেবের ক্রয়কৃত কারখানাটির মূল্য জিডিপিতে অন্তর্ভুক্ত হবেকি? উত্তরের সপক্ষে যুক্তি দাও।",
          "explanation": "উদ্দীপক-২ এ উল্লিখিত আনিছ সাহেবের ক্রয়কৃত কারখানাটির মূল্য জিডিপিতে অন্তর্ভুক্ত হবেনা। কোনো নির্দিষ্ট সময়ে একটি অর্থনীতিতে চূড়ান্ত পর্যায়ের উৎপাদিত দ্রব্য ও সেবার বাজার মূল্যের সমষ্টিকে মোট জিডিপি বলে। জিডিপি গণনার ক্ষেত্রে কতগুলো উপাদান অন্তর্ভুক্ত হয় না। যেমন: মূলধনি লাভ-ক্ষতি, মাধ্যমিক দ্রব্য ও সেবা, বিনামূল্যে ব্যবহৃত দ্রব্য ও সেবা এবং অতীতে উৎপাদিত পণ্য ও লেনদেন ইত্যাদি। এছাড়া সরকারি ঋণের সুদ ও বেআইনি কাজ জিডিপিতে অন্তর্ভুক্ত হয় না। উদ্দীপকে আনিছ সাহেব বন্ধ কারখানা ক্রয় করে প্রথমে সেটিকে সংস্কার করলেন। কিছুদিন পর তিনি কারখানটিতে উৎপাদন কাজ শুরু করলেন। আনিছ সাহেবের কারখানাটি আগে থেকেই ছিল। তাই সেটি পূর্বের বছরের জিডিপিতে'অন্তর্ভুক্ত হয়েছিল। সে কারণে তার ক্রয়কৃত কারখানাটি চলতি বছরের জিডিপিতে অন্তর্ভুক্ত হবে না। পূর্বের বছরে উৎপাদিত কোনো দ্রব্য বা সেবা চলতি বছরের জিডিপিতে গণনা করলে জিডিপিতে দ্বৈত গণনায় সমস্যা দেখা দেয়। এতে এক বছরের আয়ের মধ্যে আরেক বছরের আয় ঢুকে যায়। ফলে সঠিক জিডিপি পাওয়া যায় না। যেমন: পুরাতন,কোনো গাড়ি ক্রয় করলে তা চলতি বছরের জিডিপিতে হিসার করলে পূর্বের বছরের আয় চলতি বছরে ঢুকে যাবে। এসব কারণে আনিছ সাহেবের ক্রয়কৃত কারখানাটি জিডিপিতে অন্তর্ভুক্ত হবে না।"
        }
      ]
    },
    {
      "number": "4",
      "uddipok": "দৃশ্যক -১: মিসেস লিমা পেশায় একজন ব্যাংকার। গৃহ পরিচালিকার হাতে তার ১ বছরের সন্তানের লালন-পালনের দায়িত্ব দিয়ে তিনি নিয়মিত অফিসে যান। এই সময়টুকু বাচ্চার দেখাশোনা থেকে বিরতে থাকতে হয় বিধায় তার খুব মন খারাপ হয়। দৃশ্যকল্প-২: জাহেদ চৌধুরী তার সঞ্চিত অর্থের সিংহভাগ ব্যয় করে তার ছোট দোকানটি সুপারশপে পরিণত করেন। এতে অনেক লোকের কর্মসংস্থানের সুযোগ সৃষ্টি হয়।",
      "tag": "JB 23",
      "sub_questions": [
        {
          "label": "ক",
          "question": "আয় কাকে বলে?",
          "explanation": "উৎপাদনের উপকরণ ব্যবহারের জন্য'উপকরণের মালিক যে অর্থ পায় তাকে আয় বলে।"
        },
        {
          "label": "খ",
          "question": "'হস্তান্তরযোগ্য' বলতে কী বোঝায়? ব্যাখ্যা করো।",
          "explanation": "সম্পদের হস্তান্তরযোগ্যতা বলতে হাত বদল বা মালিকানা পরিবর্তন হওয়াকে বোঝায়। হস্তান্তরযোগ্যতা হলো সম্পদের এমন একটি বৈশিষ্ট্য যার দ্বারা সম্পদের মালিকানা বদল হওয়া বোঝায়। যেমন: টিভির মালিকানা বদল করা যায়। অর্থাৎ, একজন ক্রেতা টিভি বিক্রেতার কাছ থেকে টিভি ক্রয় করলে বলা যায়, টিভির হস্তান্তরযোগ্যতা আছে।"
        },
        {
          "label": "গ",
          "question": "দৃশ্যকল্প-১ এ লিমার ক্ষেত্রে অর্থনীতির কোন ধারণার প্রতিফলন ঘটেছে? ব্যাখ্যা করো।",
          "explanation": "উদ্দীপকের দৃশ্যকল্প-১ এ অর্থনীতির বা সুযোগ ব্যয় ধারণাটি প্রতিফলিত হয়েছে। কোনো কিছু পেতে গেলে আমাদের অবশ্যই পছন্দের অপর একটি দ্রব্য ত্যাগ করতে হয়। এই ত্যাগকৃত দ্রব্যটি হলো সুযোগ ব্যয়। যেমন: সরকার যদি সামরিক খাতে ব্যয় বেশি করে। তবে শিক্ষাখাতসহ অন্যান্য বেসামরিক খাতে ব্যয় কমাতে হবে। আবার কেউ যদি টিভি বেশি দেখে তাহলে তাকে খেলার পেছনে সময় কমাতে হবে। উদ্দীপকে, মিসেস লিমা পেশায় একজন ব্যাংকার। গৃহ পরিচালিকার হাতে তার ১ বছরের সন্তানের লালন পালনের দায়িত্ব দিয়ে তিনি নিয়মিত অফিস করেন। এই সময়টুকু বাচ্চার দেখাশোনা থেকে বিরত থাকতে হয় বিধায় তার মন খুব খারাপ হয়। এখন অফিস টাইমের সময়ে যদি সে নিজে বাচ্চার দেখাশোনা করতে চায় তাহলে তাকে অফিস যাওয়া ত্যাগ করতে হবে। অর্থাৎ তার অফিসের জন্য তাকে বাচ্চার দেখাশোনা ত্যাগ করতে হয়। যা সুযোগ ব্যয় ধারণার সাথে সাদৃশ্যপূর্ণ।"
        },
        {
          "label": "ঘ",
          "question": "বাংলাদেশের অর্থনৈতিক উন্নয়নে জাহেদ চৌধুরীর কাজের ভূমিকা বিশ্লেষণ করো।",
          "explanation": "জাহেদা চৌধুরীর মতে দক্ষ সংগঠকের কর্মকাণ্ড বাংলাদেশের দেশের অর্থনীতিকে সমৃদ্ধ করছে। যে ব্যক্তি মুনাফার উদ্দেশ্যে উৎপাদনের উপকরণগুলোকে একত্রীকরণ করে উৎপাদন কার্য পরিচালনা করেন, সেই সংগঠক। সংগঠকের যোগ্যতা ও গুণাবলির ওপর সংগঠনের সফলতা বা বিফলতা নির্ভর করে। আর সংগঠন সফল হলে পুরো অর্থনীতির ওপর ইতিবাচক প্রভাব পড়ে। উদ্দীপকে জাহেদ চৌধুরী তার সঞ্চিত অর্থের সিংহভাগ ব্যয় করে তার ছোট দোকানটি সুপারশপে পরিণত করেন। ফলে অনেক কর্মসংস্থান সৃষ্টি হয়। এ দেশের জাতীয় আয় বাড়ার পাশাপাশি অর্থনৈতিক উন্নয়ন ত্বরান্বিত হয়। জাহেদ চৌধুরীর মতো এ ধরনের কর্মকাণ্ড অর্থনৈতিক সমৃদ্ধ নিয়ে আসে। জাহেদ চৌধুরীর মতো অন্যান্য সংগঠকরাও অর্থনীতিতে গুরুত্বপূর্ণ অবদান রাখছেন। ফলে কর্মসংস্থান সৃষ্টি, আয় বৃদ্ধি ও বৈদেশিক মুদ্রা অর্জন প্রভৃতির বৃদ্ধি পেয়েছে। এসব উদ্ভাবনী শক্তির অধিকারী ব্যক্তিরা নতুন নতুন কাজের ক্ষেত্র তৈরি করে। তাছাড়া বহুলোকের কর্মসংস্থানের ব্যবস্থা করেন। যা তাদেরকে অর্থনীতিতে অবদান রাখতে সাহায্য করে। এছাড়া উদ্যোন্ডারা উৎপাদিত পণ্য রপ্তানি করে প্রচুর বৈদেশিক মুদ্রা অর্জন করতে পারেন। সুতরাং সার্বিক পর্যালোচনা থেকে বোঝা যায়, জাহেদ চৌধুরীর মতো সংগঠকদের কর্মকাণ্ড আমাদের দেশের অর্থনীতিকে সমৃদ্ধ করছে।"
        }
      ]
    },
    {
      "number": "5",
      "uddipok": "রুমকির কমলা ভোগের উপযোগ সূচি: কমলার একক মোট উপযোগ (টাকায়) প্রান্তিক উপযোগ (টাকায়) ১ম ৬ ৬ ২য় ৯ ৩ ৩য় ১১ ২ ৪র্থ ১২ ১ ৫ম ১২ ০ ৬ষ্ঠ ১১ -১",
      "tag": "JB 23",
      "sub_questions": [
        {
          "label": "ক",
          "question": "উপযোগ কাকে বলে?",
          "explanation": "অর্থনীতিতে কোনো দ্রব্যের অভাব পূরণের ক্ষমতাকে উপযোগ বলে।"
        },
        {
          "label": "খ",
          "question": "ভারসাম্য দাম বলতে কী বোঝায়? ব্যাখ্যা করো।",
          "explanation": "যে নির্দিষ্ট দামে কোনো দ্রব্যের মোট চাহিদা ও মোট জোগান সমান হয় তাকে ভারসাম্য দাম বলে। বাজারে কোনো, দ্রব্যের ক্রয়-বিক্রয় নিয়ে ক্রেতা ও বিক্রেতার মধ্যে দরকষাকষি চলে। ক্রেতারা স্বভাবতই, সর্বনিম্ন দামে দ্রব্যটি কিনতে চায়, কিন্তু বিক্রেতারা. সর্বোচ্চ দামে তা বিক্রি করতে আগ্রহী হয়। এরকম দর কষাকষির ফলে এমন একটি দামে দ্রব্যটি কেনা-বেচা হয় যেখানে তার মোট চাহিদা ও মোট জোগান সমান হয়। এ দামই ভারসাম্য দাম।"
        },
        {
          "label": "গ",
          "question": "প্রদত্ত সৃচি অনুসারে ক্রমহ্রাসমান প্রান্তিক উপযোগ রেখা অঙ্কন করো।",
          "explanation": "উদ্দীপকে ছকটিতে ক্রমহ্রাসমান প্রান্তিক উপযোগ প্রকাশ পেয়েছে। ভোগের এক একক বৃদ্ধির ফলে প্রান্তিক উপযোগ কমার প্রবণতাই ক্রমহ্রাসমান প্রান্তিক উপযোগ বিধি। যুক্তিশীল ভোক্তার কাছে কোনো দ্রব্যের ভোগ যত বাড়বে তার প্রান্তিক উপযোগ তত কমবে। চিত্রে ভূমি অক্ষে ভোগকৃত দ্রব্যের পরিমাণ ও লম্ব অক্ষে উপযোগ নির্দেশ করে। চিত্রে দ্রব্যের ১ম একক থেকে প্রান্তিক উপযোগ ৬ টাকা হয়। যা চিত্রে a বিন্দু দ্বারা নির্দেশিত হয়। আবার ২য়, ৩য়, ৪র্থ, ৫ম ও ৬ষ্ঠ একক থেকে যথাক্রমে ৩, ২, ১, ০ এবং - ১ টাকা এর সমান উপযোগ লাভ হয়। য়া যথাক্রম b, c, d,e ও f'বিন্দু দ্বারা নির্দেশ করা হয়েছে। এখন a, b, c, d, e ও f বিন্দুগুলো যোগ করে MU রেখা টানি। এটিই- হলো উদ্দীপকের সূচি'ভিত্তিতে অঙ্কিত ক্রমহ্রাসমান প্রান্তিক উপযোগ রেখা।"
        },
        {
          "label": "ঘ",
          "question": "রুমকি কোন পর্যায়ে দ্রব্যটি আর ভোগ করবে না? বিশ্লেষণ করো।",
          "explanation": "প্রদত্ত সূচির ৫ম এককে রুমকি দ্রব্যটি আর ভোগ করবে না। ভোক্তা কোনো একটি দ্রব্য যত বেশি ভোগ করে তার কাছে ঐ দ্রব্যের প্রান্তিক উপযোগ তত কমতে থাকে। এভাবে ভোগ বৃদ্ধি করতে থাকলে এক পর্যায়ে ভোক্তার 'নিকট ঐ দ্রব্যের প্রান্তিক উপযোগ শূন্য হয়। প্রান্তিক উপযোগ শূন্য হলে ভোক্তা আর ঐ দ্রব্যটি ভোগ করবে না। প্রান্তিক উপযোগ শূন্য অবস্থার পরে ভোগ আরও, বৃদ্ধি করলে প্রান্তিক উপযোগ ঋণাত্মক হয়ে যায় প্রদত্ত সূচিতে দেখা যায়, রুমকির ১ম একক কমলার মোট উপযোগ ও প্রান্তিক উপযোগ হয় ৬ টাকা। ভোগ বৃদ্ধি পেয়ে ২য়, ৩য়, ৪র্থ ও ৫ম একক হলে মোট উপযোগ বৃদ্ধি পেয়ে যথাক্রমে ৯, ১১, ১২ ও ১২ একক হয়। ফলে প্রান্তিক উপযোগ ক্রমান্বয়ে কমে ৩, ২, ১ ও.০ টাকা হয়। ভোগের পরিমাণ আরও বৃদ্ধি পেয়ে ৬ষ্ঠ একক হলে মোট উপযোগ কমে ১১ টাকা হয় এবং প্রান্তিক উপযোগ ঋণাত্মক (- ১) হয়। ১ম একক দ্রব্য ভোগের ক্ষেত্রে মোট উপযোগ ও প্রান্তিক উপযোগ সমান হয়। তবে ভোগ বৃদ্ধির সাথে সাথে প্রান্তিক উপযোগ ক্রমান্বয়ে কমতে থাকে। এভাবে ৫ম একক ভোগের ক্ষেত্রে প্রান্তিক উপযোগ (শূন্য) (০)। হয়। অর্থাৎ, ভোক্তার কাছে ৫ম একক দ্রব্যের কোনো উপযোগ নেই। তাই রুমকি ৫ম এককে কমলা আর ভোগ করবে না।"
        }
      ]
    },
    {
      "number": "6",
      "uddipok": "নিচে একটি জোগান সূচি দেয়া হলো: প্রতি একক দ্রব্যের দাম (টাকায়) জোগানের পরিমাণ (কুইন্টাল) ৫.০০ ৫০ ১০.০০ ৬০ ১৫.০০ ৭০ ২০.০০ ৮০ ২৫.০০ ৯০",
      "tag": "JB 23",
      "sub_questions": [
        {
          "label": "ক",
          "question": "ভোক্তা কাকে বলে?",
          "explanation": "কোনো অবাধ সহজলভ্য দ্রব্য ছাড়া অন্য সব দ্রব্য ভোগ করার জন্য যে ব্যক্তি অর্থ ব্যয় করতে প্রস্তুত থাকে তাকে ভোক্তা বলে।"
        },
        {
          "label": "খ",
          "question": "\"ভোক্তা দ্রব্যের উপযোগ নিঃশেষ করে, দ্রব্যটি নয়।\" ব্যাখ্যা করো।",
          "explanation": "ভোক্তা দ্রব্যের উপযোগ নিঃশেষ করে, দ্রব্যটি নয়'— কথাটি সত্য। প্রতিদিন আমরা ভাত, মাছ, কলম, ঘড়ি, জামা-কাপড় ইত্যাদি ব্যবহার করি বা এগুলো আমরা ভোগ করি। এখানে ভোগ বলতে কিন্তু এগুলো নিঃশেষ করাকে বোঝায় না। কেননা আমরা কোনো জিনিস ধ্বংস বা নিঃশেষ করতে পারি না। আমরা শুধু দ্রব্যগুলো ব্যবহারের দ্বারা এর উপযোগ গ্রহণ করতে পারি। খেয়াল রাখতে হবে, অভাব 'মোচন ছাড়া অন্য কোনোভাবে দ্রব্যের উপযোগ ধ্বংস করা হলে তাকে ভোগ বলা হবে না।"
        },
        {
          "label": "গ",
          "question": "উদ্দীপকে উল্লিখিত জোগান সূচিথেকে জোগান রেখা অঙ্কন করো।",
          "explanation": "জোগানসূচির জ্যামিতিক প্রকাশ হচ্ছে জোগানরেখা। একটি নির্দিষ্ট সময় নির্দিষ্ট দামে বিক্রেতাগণ কোনো দ্রব্যের যে পরিমাণ বিক্রি করতে চায় তাই জোগান। দাম পরিবর্তনের ফলে জোগানের পরিমাণের সমমুখী পরিবর্তন হয়। যখন এ সম্পর্ক রেখাচিত্রের মাধ্যমে দেখানো হয় তখন তাকে জোগানরেখা বলে। উদ্দীপকের সূচির আলোকে জোগানরেখা অঙ্কন করে ব্যাখ্যা করা হলো- চিত্রে ভূমি অক্ষে জোগানের পরিমাণ এবং লম্ব অক্ষে প্রতি একক দ্রব্যের দাম দেখানো হয়েছে। জোগানসূচি অনুযায়ী ৫ টাকা দামে জোগানের পরিমাণ ৫০ কুইন্টাল। যা চিত্রে a বিন্দু দ্বারা নির্দেশিত। একইভাবে ১০, ১৫, ২০ ও ২৫ টাকা দামে জোগানের পরিমাণ ৬০, ৭০, ৮০ ও ৯০ কুইন্টাল যা b, c, d ও e বিন্দু দ্বারা দেখানো হয়েছে। প্রাপ্ত a, b, c,d ও e বিন্দুগুলো যোগ করে SS' রেখা পাওয়া যায়। এটিই উদ্দীপকের জোগানসূচির আলোকে অঙ্কিত জোগানরেখা।"
        },
        {
          "label": "ঘ",
          "question": "উপকরণের দাম ও উৎপাদন খরচ বৃদ্ধি পেলে উদ্দীপকে উল্লিখিত বিধিটি কার্যকর হবে কি? উত্তরের সপক্ষে যুক্তি দাও।",
          "explanation": "উপকরণের দাম ও উৎপাদন খরচ বৃদ্ধি পেলে উদ্দীপকের জোগানবিধিটি কার্যকর হবে না। অন্যান্য অবস্থা অপরিবর্তিত থেকে কোনো দ্রব্যের দাম বৃদ্ধি পেলে জোগানের পরিমাণ বৃদ্ধি পায়। আবার দাম হ্রাস পেলে জোগানের রিমাণ হ্রাস পায়। দামের সাথে জোগানের এই সমমুখী সম্পর্কই হলো জোগানবিধি। উপকরণ দাম ও উৎপাদন খরচ পরিবর্তিত হলে, প্রযুক্তি স্থির না থাকলে, স্বাভাবিক সময় পরিবর্তন হলে জোগানবিধিটি কার্যকর হয় না। উদ্দীপকের সূচিতে দেখা যায়, দাম বৃদ্ধির সাথে সাথে জোগানের পরিমাণ বৃদ্ধি পায় (৫ টাকায় ৫০ কুইন্টাল, ১০ ১৫, ২০ ও ২৫ টাকায় যথাক্রমে ৬০, ৭০, ৮০.ও ৯০ কুইন্টাল)। অর্থাৎ দাম ও জোগানের পরিমাণের মধ্যে সমমুখী সম্পর্ক বিদ্যমান। তাই এখানে জোগানবিধি-কার্যকর হয়েছে। উৎপাদনের উপকরণের দামের পরিবর্তনের ফলে জোগানের পরিমাণের পরিবর্তন হয় না। যেমন- জমির দাম যতই বাড়ুক না কেন তার জোগানের পরিমাণ বাড়ানো যায় না। ভবিষ্যতে দাম আরও বাড়ার সম্ভাবনা থাকলে বর্তমানে বেশি দামেও জোগানের পরিমাণ বাড়ে না। আবার, ভবিষ্যতে দাম কমার সম্ভাবনা থাকলে কম দামেও বর্তমান জোগানের পরিমাণ বাড়ে। আবার, কৃষিপণের জোগান প্রকৃতির ওপর নির্ভরশীল বলে এসব দ্রব্যের ক্ষেত্রে জোগানবিধির নিয়ম কার্যকর হয় না.। যেমন- শীতকালে পাটের দাম বাড়লেও জোগান বাড়ানো যায় না। কারণ শীতকালে পাট উৎপাদন হয় না। তাই বলা যায়, উদ্দীপকে জোগানবিধি কার্যকর থাকলেও উৎপাদনের উপকরণ দাম ও উৎপাদন খরচ বৃদ্ধি পেলে বিধিটির ব্যতিক্রম ঘটবে।"
        }
      ]
    },
    {
      "number": "7",
      "uddipok": "নিচের তালিকাটি লক্ষ করো এবং প্রশ্নগুলোর উত্তর দাও: ভূমি (হেক্টর) শ্রম উপকরণ (শ্রম ঘণ্টা) উপকরণ সংমিশ্রণ মোট উৎপাদন (কুইন্টাল) প্রান্তিক উৎপাদন (কুইন্টাল) ১ ১ A ৮ ৮ ১ ২ B ১৮ ১০ ১ ৩ C ২৪ ৬ ১ ৪ D ৩০ ৪",
      "tag": "JB 23",
      "sub_questions": [
        {
          "label": "ক",
          "question": "ভূমি কাকে বলে?",
          "explanation": "উৎপাদনে সাহায্য করে এমন সব প্রাকৃতিক সম্পদকে ভূমি বলে।"
        },
        {
          "label": "খ",
          "question": "\"শ্রমিক শ্রম বিক্রয় করে নিজেকে নয়\"- ব্যাখ্যা করো।",
          "explanation": "শ্রমিক মজুরির বিনিময়ে তার শ্রম বিক্রয় করে। শ্রম উৎপাদনের একটি জীবন্ত উপকরণ। শ্রমিকের মধ্যেই শ্রম দানের ক্ষমতা নিহিত থাকে। শ্রমিক ও শ্রমকে বিচ্ছিন্ন করা উপায় নেই। যেমন: একটি পশু ক্রয় করলে তার মালিক হওয়া যায়। কিন্তু মজুরির বদলে একজন শ্রমিকের সেবাই নেওয়া যায় কিন্তু তার দেহ ও মনের ওপর অধিকার জন্মায় না। তাই বলা যায় শ্রমিক শ্রম বিক্রয় করে নিজেকে নয়।"
        },
        {
          "label": "গ",
          "question": "উদ্দীপকের আলোকে প্রান্তিক উৎপাদন রেখা অঙ্কন করো।",
          "explanation": "এক একক উৎপাদনের উপকরণ পরিবর্তনের ফলে উৎপাদনের যে পরিবর্তন হয়, তাই প্রান্তিক উৎপাদন। ভূমির পরিমাণ স্থির রেখে শ্রমিকের সংখ্যা ক্রমান্বয়ে বাড়ানো হলে প্রান্তিক উৎপাদন প্রথমে বাড়ে। কিন্তু পরে ক্রমান্বয়ে হ্রাস পায়। শ্রম নিয়োগের সাপেক্ষে প্রান্তিক উৎপাদনকে জ্যামিতিক রূপ দান করা হলে প্রান্তিক উৎপাদন রেখা পাওয়া যায়। উদ্দীপকের তালিকার আলোকে জমি উৎপাদন রেখা অঙ্কন করা হলো- প্রদত্ত তথ্যের আলোকে লক্ষ করা যায়, শ্রম নিয়োগ ১ একক হলে প্রান্তিক উৎপাদন & কুইন্টাল; যা চিত্রে 4 বিন্দুর মাধ্যমে দেখানো হয়েছে। একইভাবে শ্রম নিয়োগ বৃদ্ধি করে ২, ৩ ও ৪ করা হলে প্রান্তিক উৎপাদন যথাক্রমে ১০, ৬ ও ৪ কুইন্টাল হয় যা চিত্রে B, C ও D বিন্দু দ্বারা নির্দেশিত। এখন প্রাপ্ত A, B, C ও D বিন্দুগুলো যোগ করে MP রেখা পাওয়া যায়। এই MP রেখাই হলো প্রদত্ত সূচির ভিত্তিতে প্রাপ্ত প্রান্তিক উৎপাদন রেখা।"
        },
        {
          "label": "ঘ",
          "question": "উদ্দীপকে উল্লিখিত বিধিটি শিল্প ক্ষেত্রেও কি সমানভাবে কার্যকর হবে? মতামত দাও।",
          "explanation": "উদ্দীপকে নির্দেশিত ক্রমন্ত্রাসমান প্রান্তিক উৎপাদনবিধিটি শিল্প ক্ষেত্রে সমানভাবে কার্যকর হবে না। ক্রমহ্রাসমান প্রান্তিক উৎপাদনবিধি অনুসারে, উৎপাদনের অন্যান্য সকল উপাদানের পরিমাণ স্থির রেখে যেকোনো একটি উপাদানের ব্যবহার বাড়াতে থাকলে মোট উৎপাদন বাড়ে। কিন্তু প্রান্তিক উৎপাদন ক্রমশ হ্রাস পায়। অর্থাৎ মোট উৎপাদন ক্রমহ্রাসমান হারে বৃদ্ধি পায়। এই অবস্থাকে ক্রমহ্রাসমান প্রান্তিক উৎপাদনবিধি বলা হয়। উদ্দীপকের তালিকায় ভূমির জোগান স্থির রেখে শ্রম উপকরণ বৃদ্ধি করা হলে মোট উৎপাদন বৃদ্ধি পায়। কিন্তু প্রান্তিক উৎপাদন ক্রমান্বয়ে হ্রাস পায়। যা ক্রমহ্রাসমান প্রান্তিক উৎপাদনবিধিটি নির্দেশ করে। শিল্পকারখানায় উৎপাদনের প্রথম দিকে ক্রমবর্ধমান প্রান্তিক উৎপাদনবিধি কার্যকর হয়। কিন্তু উৎপাদনের কাম্যস্তরের পর ক্রমহ্রাসমান প্রান্তিক উৎপাদনবিধি কার্যকর হয়। শিল্পের ক্ষেত্রে সাধারণত কৃষি জমির ন্যায় কোনো উৎপাদনই স্থির থাকে না। এ কারণে শিল্পক্ষেত্রে এ বিধিটি কার্যকর না হয়ে ক্রমবর্ধমান প্রান্তিক উৎপাদনবিধি কার্যকর হয়। কিন্তু শিল্পের' প্রসারে শ্রমিক অসন্তোষ, অদক্ষ শ্রমিকের চাকরি, ব্যক্তিস্বার্থ প্রভৃতি কারণে শ্রম ও মূলধন অধিক নিয়োগ করলেও উৎপাদন ক্রমবর্ধমান হারে না বেড়ে ক্রমহ্রাসমান হারে বাড়বে। অর্থাৎ দীর্ঘকালীন সময়ে শিল্পক্ষেত্রেও ক্রমহ্রাসমান প্রান্তিক উৎপাদনবিধি কার্যকর হয়।"
        }
      ]
    },
    {
      "number": "8",
      "uddipok": "জনাব ওয়াহিদ সাহেব নিজস্ব চার তলা ভবনে একটি প্রসাধনী সামগ্রী তৈরির কারখানা স্থাপন করেন। তিনি পণ্য উৎপাদনের কাঁচামাল সংগ্রহ করা, য়োগ্যতা অনুসারে শ্রমিকদের দায়িত্ব বণ্টন করা এবং চূড়ান্ত পণ্য বাজারে সরবরাহ করা পর্যন্ত সকল কাজের তদারকি করেন। নিজে উপস্থিত থেকে শ্রমিকদের বেতন প্রদান করেন। নিজেও পারিশ্রমিক হিসাবে মুনাফা গ্রহণ করেন। তাই প্রতিষ্ঠানটি নিয়ম-শৃঙ্খলায় পরিপূর্ণ।",
      "tag": "JB 23",
      "sub_questions": [
        {
          "label": "ক",
          "question": "ব্যক্তিগত ব্যয় কাকে বলে?",
          "explanation": "ব্যক্তিগত ব্যয় হচ্ছে (ব্যক্তিমালিকানাধীন ফার্মের) উৎপাদনের সাথে জড়িত সব ধরনের প্রকাশ্য ও অপ্রকাশ্য ব্যয়ের যোগফল।"
        },
        {
          "label": "খ",
          "question": "\"মূলধন হলো মানুষ কর্তৃক উৎপাদিত উৎপাদনের উপকরণ\"- ব্যাখ্যা করো।",
          "explanation": "মূলধন নতুন দ্রব্য উৎপাদনে ব্যবহার করা হয় বলে একে উৎপাদনের উৎপাদিত উপকরণ বলা হয়। মূলধন এমন এক উপাদানকে নির্দেশ করে, যা মনুষ্য-সৃষ্ট, প্রকৃতি প্রদত্ত নয়। যেমন: যন্ত্রপাতি, কলকারখানা, কাঁচামাল ইত্যাদি হলো মূলধন। এগুলো সরাসরি ভোগযোগ্য নয়; বরং এগুলো নতুন উৎপাদনে সহায়তা করে। তাই উৎপাদন কাজে ব্যবহৃত মনুষ্যসৃষ্ট বিভিন্ন দ্রব্যসামগ্রীসহ অর্থের ঐ অংশও মূলধন হিসেবে বিবেচিত হয়, যা নতুন উৎপাদনের কাজে নিয়োজিত করা হয়। এ কারণে মূলধনকে উৎপাদনের উৎপাদিত উপকরণ বলা হয়।"
        },
        {
          "label": "গ",
          "question": "জনাব ওয়াহিদের কারখানার ব্যয়সমূহ অর্থনীতিতে কোন ধরনের ব্যয় এর অন্তর্ভুন্ত? ব্যাখ্যা করো।",
          "explanation": "জনাব ওয়াহিদের কারখানার ব্যয়সমূহ অর্থনীতিতে প্রকাশ্য ও অপ্রকাশ্য ব্যয়ের অন্তর্ভুক্ত। কোনো উৎপাদনী প্রতিষ্ঠান ভাড়া বা উপকরণ বা শ্রম ক্রয়ের জন্য দৃশ্যমান ব্যয়ের সমষ্টিই হলো ব্যয়। যেমন: শ্রমিকের মজুরি, কাঁচামাল ক্রয়ের জন্য ব্যয়, বাড়ি-ভাড়া, মূলধনের সুদ ইত্যাদি। আবার, উদ্যোক্তার যেসব ব্যয় দৃশ্যমান নয় তার সমষ্টিকে অপ্রকাশ্য ব্যয় বলে। যেমন: নিজের শ্রমের মূল্য নিজের বাড়িতে ব্যবসা প্রতিষ্ঠান স্থাপন করা ইত্যাদি। উদ্দীপকে জনাব ওয়াহিদ সাহেব,নিজস্ব চার তলা ভবনে একটি প্রসাধনী তৈরির কারখানা স্থাপন করেন। উক্ত কারখানা সে নিজস্ব শ্রমের মাধ্যমে পরিচালনা করেন। এখানে ওয়াহিদের নিজস্ব ভবন ও শ্রম অপ্রকাশ্য ব্যয়ের অন্তর্ভুক্ত। আবার, পণ্য উৎপাদনের জন্য কাঁচামাল ক্রয়, শ্রমিক নিয়োগ করেন। যা ওয়াহিদের কারখানার প্রকাশ্য ব্যয়ের অন্তর্ভুক্ত। সুতরাং বলা যায়, জনাব ওয়াহিদের কারখানার ব্যয়সমূহ প্রকাশ্য ও অপ্রকাশ্য ব্যয়ের অন্তর্ভুক্ত।"
        },
        {
          "label": "ঘ",
          "question": "উৎপাদন ক্ষেত্রে জনাব ওয়াহিদের কাজের গুরুত্ব মূল্যায়ন করো।",
          "explanation": "উদ্দীপকে উৎপাদন প্রক্রিয়ায় ওয়াহিদ সাহেব সংগঠনের ভূমিকা পালন করছে। ব্যবসায়ের উদ্দেশ্যে উৎপাদনমুখী কার্যক্রম পরিচালনা ও নিয়ন্ত্রণ করাই সংগঠন। উৎপাদন কর্মকাণ্ডে বিভিন্ন ব্যক্তি বিভিন্ন দায়িত্ব পালন করেন। এ দায়িত্ব সংগঠন দক্ষতার সাথে যোগ্যতা অনুযায়ী ভাগ করে দেন। এভাবে কর্মীদের সহায়তায় উৎপাদন ও ব্যবসায়ের কার্যাবলি সম্পাদন হয়। আর এই কাজ সম্পাদন করতে পিরে কমীদের মধ্যে একটি পারস্পরিক কর্তৃত্ব ও দায়িত্ব সৃষ্টি হয়। পারস্পরিক এই কর্তৃত্ব ও দায়িত্ব কাঠামোই সংগঠন। উদ্দীপকে 'জনাব ওয়াহিদ সাহেব নিজস্ব ভবনে একটি প্রসাধনী সামগ্রী তৈরির কারখানা স্থাপন করেন। তিনি কাঁচামাল সংগ্রহ করেন। যোগ্যতা অনুসারে শ্রমিকদের দায়িত্ব বণ্টন করেন এবং চূড়ান্ত পণ্য বাজারজাতকরণ পর্যন্ত সবকাজ নিজে তদারকি করেন। নিজে উপস্থিত থেকে শ্রমিকের 'বেতন প্রদান করেন। নিজেও পারিশ্রমিক হিসেবে মুনাফা গ্রহণ করেন। তাই প্রতিষ্ঠানটি নিয়ম-শৃঙ্খলায় পরিপূর্ণ। যা একজন সফল সংগঠকের বৈশিষ্ট্যকে নির্দেশ করে। কোনো দেশের অর্থনৈতিক উন্নয়নের জন্য প্রথমে প্রয়োজন উৎপাদন বাড়ানো। এটি সফল সংগঠকদের অর্থনৈতিক কার্যক্রমের মাধ্যমে সহজেই অর্জন করা সম্ভব। একটি সংগঠন কাঠামোর মাধ্যমে সংগঠক উৎপাদনে জড়িত সকল বিষয়গুলো দেখাশোনা করেন। কীভাবে উৎপাদন কাজ পরিচালনা করলে সর্বাধিক মুনাফা অর্জন হবে তা সংগঠন কাঠামোর মাধ্যমে অর্জন করা যায়। সংগঠক কর্মীদের দায়িত্ব ও কর্তব্য অর্পণ করে। কর্মীদের সাথে সুসম্পর্ক বজায় রাখে। তাই বলা যায়, উদ্দীপকে উৎপাদন প্রক্রিয়ায় জনাব ওয়াহিদ সাহেব একজন সংগঠকের ভূমিকা পালন করছেন।"
        }
      ]
    },
    {
      "number": "9",
      "uddipok": "জনাব নাজিম বিগত ১০ বছর ধরে ইটালিতে কর্মরত'। তিনি প্রতি মাসে নিজ দেশে টাকা পাঠান। মি. ইয়ান একজন চীনা ইঞ্জিনিয়ার। তিনি বাংলাদেশে পদ্মা সেতু নির্মাণে নিয়োজিত ছিলেন। প্রতি মাসে তিনিও তাঁর দেশে অর্থ প্রেরণ করতেন।",
      "tag": "JB 23",
      "sub_questions": [
        {
          "label": "ক",
          "question": "মোট জাতীয় আয় কাকে বলে?",
          "explanation": "এক অর্থবছরে দেশের নাগরিকগণ কর্তৃক উৎপাদিত চূড়ান্ত দ্রব্য ও সেবার বাজারমূল্যের সমষ্টিকে মোট জাতীয় আয় বলে।"
        },
        {
          "label": "খ",
          "question": "প্রযুক্তিকীভাবে মোট দেশজ উৎপাদনকে প্রভাবিত করে? ব্যাখ্যা করো।",
          "explanation": "প্রযুক্তির সাহায্যে একই পরিমাণ উপকরণ দিয়ে বেশি উৎপাদন করার মাধ্যমে উপকরণের উৎপাদনশীলতা বাড়ানো যায়। একটি দেশে প্রযুক্তির উন্নয়ন-নানাভাবে হতে পারে। যেমন: নতুন আবিষ্কার, যন্ত্রপাতির ডিজাইন ও দক্ষতার উন্নতি, নতুন মালামালের আবিষ্কার ইত্যাদি। উদাহরণস্বরূপ- কৃষিখাতে চিরায়ত বীজের পরিবর্তে উচ্চফলনশীল বীজ ব্যবহার করার ফলে ধানের উৎপাদন বহুগুণ বৃদ্ধি পেয়েছে। এভাবে প্রযুক্তি উৎপাদন উপকরণের উৎপাদনশীলতা বাড়িয়ে দিয়ে দেশজ আয় বৃদ্ধি করে।"
        },
        {
          "label": "গ",
          "question": "জনাব নাজিমের প্রেরিত অর্থ বাংলাদেশের জাতীয় আয় পরিমাপে কীভাবে সম্পৃক্ত হয়? ব্যাখ্যা করো।",
          "explanation": "জনাব নাজিমের প্রেরিত অর্থ জাতীয় আয়ে জিএনআই হিসেরে অন্তর্ভুক্ত হবে। এক অর্থবছরে দেশের নাগরিক কর্তৃক চূড়ান্ত দ্রব্য ও সেবার বাজারমূল্যের সমষ্টিই মোট জাতীয় আয়। এটি হিসাব করার স্বময় মোট দেশজ উৎপাদনের সাথে নিট উপাদান আয় যোগ করতে হয়। একটি দেশের নাগরিকগণ বৈদেশিক বিনিয়োগ ও শ্রম থেকে আয় করে থাকেন। বিদেশি নাগরিকগণ আলোচ্য দেশে বিনিয়োগ ও শ্রম থেকে আয় করে থাকেন। এই'দুয়ের বিয়োগফলকেই নিট উপাদান আয় বলা হয়। উদ্দীপকে দেখা যায়, জনাব নাজিম বাংলাদেশের নাগরিক। তিনি উপার্জনের প্রয়োজনে ১০ বছর ধরে ইটালিতে থাকেন। তার উপার্জিত টাকা দেশে পাঠান। এটি মূলত বৈদেশিক আয় হিসেবে আমাদের দেশের জাতীয় আয়ের (জিএনআই) সাথে যুক্ত হয়। কাজেই বলা যায়,জনাব নাজিমের প্রেরিত অর্থ এদেশের জাতীয় আয় পরিমাপ করার সময় জিএনতাই হিসেবে সংযুক্ত হবে।"
        },
        {
          "label": "ঘ",
          "question": "মি. ইয়ানের আয় বাংলাদেশের জাতীয় আয়কে প্রভাবিত করবে কি? উত্তরের সপক্ষে যুক্তি দাও।",
          "explanation": "মি. ইয়ান চীনা, নাগরিক হওয়ায় তার আয় বাংলাদেশের জাতীয় আয়ে অন্তর্ভুক্ত হবে না। একটি নির্দিষ্ট সময় একটি দেশে অবস্থানরত ও বিদেশে অবস্থানরত সকল নাগরিকগণ কর্তৃক উপার্জিত আয়ই মোট জাতীয় আয়। অর্থাৎ মোট জাতীয় আয় = কোনো নির্দিষ্ট সময়ে দেশের অভ্যন্তরে উৎপাদিত দ্রব্য ও সেবার বাজার মূল্য + বিদেশে কর্মরত দেশীয়দের আয় – দেশে কর্মরত বিদেশিদের আয়। উদ্দীপকে দেখা যায়, মি. ইয়ান চীনা নাগরিক। তিনি বাংলাদেশে পদ্মা সেতু নির্মাণে নিয়োজিত। তিনি তার আয়ের কিছু অংশ তার দেশে পাঠান। এ কারণে তার আয় বাংলাদেশের জিএনআইতে অন্তর্ভুক্ত হয় না। তবে তা চীনের জিএনআইতে যুক্ত হবে। অর্থাৎ ইয়ানের আয় বাংলাদেশের জাতীয় আয় বাড়াবে না। তবে জিডিপি বৃদ্ধি পাবে। দেশে কর্মরত বিদেশিদের আয় (বিনিয়োগ ও শ্রম থেকে) দেশের উন্নয়নে ভূমিকা রাখে। মি, ইয়ানের মতো বিদেশিদের আয় পরবর্তীতে দেশের উৎপাদন ক্ষমতা বৃদ্ধি করে। বিদেশিদের আয় অর্থনৈতিক উন্নয়নের মাধ্যমে দেশীয়দের আয় বাড়তে সহায়তা করে। কাজেই বলা যায়, মি. ইয়ানের আয় বাংলাদেশের,জাতীয় আয়কেপ্রত্যক্ষভাবে প্রভাবিত না করলেও পরোক্ষভাবে (GDP বৃদ্ধির মাধ্যমে) কিছুটা-প্রভাবিত করবে।"
        }
      ]
    },
    {
      "number": "10",
      "uddipok": "কাশপিয়া ও নাছিমা দুই বান্ধবী চাকরির সুবাদে দুই দেশে বসবাস করছেন। দুজনের বসবাসরত দেশ সম্পর্কে ফোনে কথোপকথনের সারমর্ম তুলে ধরা হলো: কাশপিয়া: এ দেশের মাথাপিছু আয় ৩৩,৫৫০ মার্কিন ডলার এবং অর্থনৈতিক উন্নয়ন দীর্ঘ মেয়াদে অব্যাহতভাবে চলছে। তাছাড়া এদেশের জনগণ দক্ষ ও কারিগরি জ্ঞানসম্পন্ন। নাছিমা: বর্তমানে আমার দেশের মাথাপিছু আয় ১৭৫১ মার্কিন ডলার এবং অর্থনৈতিক উন্নয়নের সূচকগুলো ক্রমশ ইতিবাচক' পরিবর্তন ঘটছে। এদেশে দক্ষ উদ্যোস্তার অভাবে উন্নয়ন ব্যাহত হচ্ছে।",
      "tag": "JB 23",
      "sub_questions": [
        {
          "label": "ক",
          "question": "সাময়িক বেকারত্ব কাকে বলে?",
          "explanation": "শিল্প কাঠামোর পরিবর্তন বা যন্ত্রপাতির ত্রুটির কারণে শ্রমিক যখন সাময়িকভাবে কাজ থেকে বিচ্যুত হয়, তাকে সাময়িক বেকারত্ব বলে।"
        },
        {
          "label": "খ",
          "question": "\"দারিদ্র্য উন্নয়নের ভিত্তিকে দুর্বল করে\"- ব্যাখ্যা করো।",
          "explanation": "দারিদ্র্যের কারণে মানুষের সঞ্চয় ও বিনিয়োগ ক্ষমতা হ্রাস পায়, যা সামগ্রিক অর্থনৈতিক প্রবৃদ্ধিকে বাধাগ্রস্ত করে উন্নয়নের ভিত্তি দুর্বল করে দেয়। দরিদ্র জনগোষ্ঠীর শিক্ষা, স্বাস্থ্য ও পুষ্টির অভাব থাকায় তারা দক্ষ জনশক্তিতে রূপান্তর হতে পারে না। ফলে দেশের প্রাকৃতিক সম্পদের সঠিক ব্যবহার সম্ভব হয় না এবং নিম্ন আয়ের এই চক্রটি উন্নয়নের পথে প্রধান অন্তরায় হয়ে দাঁড়ায়।"
        },
        {
          "label": "গ",
          "question": "উন্নয়নের ধারার ভিত্তিতে কাশপিয়ার দেশ কোন ধরনের? উক্ত দেশের বৈশিষ্ট্য ব্যাখ্যা করো।",
          "explanation": "উন্নয়নের ধারার ভিত্তিতে কাশপিয়ার দেশটি একটি উন্নত দেশ (Developed Country)। যেসব দেশের মাথাপিছু আয় অনেক বেশি, জনগণের জীবনযাত্রার মান উন্নত এবং যেখানে আধুনিক প্রযুক্তির ব্যবহারের মাধ্যমে দীর্ঘমেয়াদী অর্থনৈতিক প্রবৃদ্ধি বজায় থাকে, তাদের উন্নত দেশ বলা হয়। এসব দেশ তাদের মানবসম্পদ ও প্রাকৃতিক সম্পদের সর্বোচ্চ সদ্ব্যবহার নিশ্চিত করতে সক্ষম। কাশপিয়ার দেওয়া তথ্য অনুযায়ী, তার দেশের মাথাপিছু আয় ৩৩,৫৫০ মার্কিন ডলার, যা একটি উচ্চ আয়ের দেশের স্পষ্ট লক্ষণ। দেশটির অর্থনৈতিক উন্নয়ন দীর্ঘ মেয়াদে অব্যাহতভাবে চলছে, যা টেকসই উন্নয়নের পরিচয় দেয়। এছাড়া সেখানকার জনগণ দক্ষ ও কারিগরি জ্ঞানসম্পন্ন হওয়া নির্দেশ করে যে দেশটির শিক্ষা ও প্রশিক্ষণ ব্যবস্থা অত্যন্ত আধুনিক। উন্নত দেশগুলোতে সাধারণত জন্মহার ও মৃত্যুহার কম থাকে এবং কৃষি খাতের চেয়ে শিল্প ও সেবা খাতের অবদান জাতীয় আয়ে অনেক বেশি থাকে। কাশপিয়ার দেশের এই বৈশিষ্ট্যগুলো একটি আদর্শ উন্নত অর্থনীতিরই প্রতিফলন।"
        },
        {
          "label": "ঘ",
          "question": "নাছিমার দেশের অর্থনৈতিক উন্নয়নে প্রতিবন্ধকতাসমূহ দূরীকরণে কী পদক্ষেপ গ্রহণ করা যায়? মতামত দাও।",
          "explanation": "নাছিমার দেশটি একটি উন্নয়নশীল দেশ (যেমন- বাংলাদেশ), যার প্রধান প্রতিবন্ধকতা হলো দক্ষ উদ্যোক্তার অভাব এবং নিম্ন মাথাপিছু আয়; এগুলো দূর করতে সমন্বিত উন্নয়ন পরিকল্পনা গ্রহণ করা প্রয়োজন। উন্নয়নশীল দেশের উন্নয়নের প্রধান চাবিকাঠি হলো মানবসম্পদ উন্নয়ন এবং সঠিক নীতিমালার মাধ্যমে বিনিয়োগের পরিবেশ তৈরি করা। প্রতিবন্ধকতাগুলো দূর করা গেলে ১৭৫১ ডলারের এই অর্থনীতি দ্রুত সমৃদ্ধির দিকে এগিয়ে যাবে। প্রথমত, উদ্যোক্তার অভাব দূর করতে কারিগরি শিক্ষা ও বৃত্তিমূলক প্রশিক্ষণের ওপর জোর দিতে হবে। তরুণ সমাজকে শুধু পুঁথিগত বিদ্যায় সীমাবদ্ধ না রেখে হাতে-কলমে শিক্ষা এবং স্টার্টআপ বা নতুন ব্যবসায় উদ্বুদ্ধ করতে সহজ শর্তে ঋণ সুবিধা প্রদান করতে হবে। দ্বিতীয়ত, রাজনৈতিক স্থিতিশীলতা নিশ্চিত করতে হবে, যাতে দেশি ও বিদেশি বিনিয়োগকারীরা বিনিয়োগে উৎসাহিত হয়। এছাড়া অবকাঠামোগত উন্নয়ন যেমন—বিদ্যুৎ, যোগাযোগ ব্যবস্থা এবং গ্যাস সরবরাহ নিশ্চিত করা জরুরি, যা শিল্পায়নের গতিকে ত্বরান্বিত করবে। কৃষির আধুনিকায়ন এবং রপ্তানি পণ্য বহুমুখীকরণের মাধ্যমে বৈদেশিক মুদ্রার রিজার্ভ বাড়ানোও একটি গুরুত্বপূর্ণ পদক্ষেপ হতে পারে। পরিশেষে বলা যায়, নাছিমার দেশের উন্নয়নের সূচকগুলো যেহেতু ইতিমধ্যে ইতিবাচক পরিবর্তনের দিকে যাচ্ছে, তাই সঠিক নেতৃত্ব ও দক্ষ মানবসম্পদ সৃষ্টি করতে পারলে দেশটি অচিরেই কাশপিয়ার দেশের মতো উন্নত পর্যায়ে পৌঁছাতে সক্ষম হবে। সরকারি ও বেসরকারি খাতের সম্মিলিত প্রচেষ্টাই পারে এই সব বাধা কাটিয়ে একটি সমৃদ্ধ অর্থনীতি গড়ে তুলতে।"
        }
      ]
    },
    {
      "number": "11",
      "uddipok": "জহির ও তার স্ত্রী নুসাইবা.ইটভাটায় দৈনিক মজুরির ভিত্তিতে কাজ করেন। প্রতিদিন কাজ শেষে মজুরি নিতে গেলে নারী শ্রমিক অজুহাতে জহিরের চেয়ে নুসাইবাকে কম বেতন দেওয়া হয়। এতে তিনি নিত্যই মনে খুব দুঃখ পান। পরবর্তীতে একটি বেসরকারি সংস্থার সহয়োগিতায় নারী বলে যে অবহেলার শিকার হয়েছেন সে সম্পর্কে অবগত হয়ে তার অধিকার ও ন্যায্য পাওনা আদায়ে সক্ষম হন।",
      "tag": "JB 23",
      "sub_questions": [
        {
          "label": "ক",
          "question": "অর্থনৈতিক প্রবৃদ্ধি কাকে বলে?",
          "explanation": "কোনো দেশের অভ্যন্তরে একটি নির্দিষ্ট সময়ে (সাধারণত এক বছরে) পণ্য ও সেবার মোট উৎপাদন বা জাতীয় আয় বৃদ্ধির হারকে অর্থনৈতিক প্রবৃদ্ধি বলে।"
        },
        {
          "label": "খ",
          "question": "\"অর্থনৈতিক উন্নয়ন একটি বহুমাত্রিক ধারণা\"- ব্যাখ্যা করো।",
          "explanation": "অর্থনৈতিক উন্নয়ন বলতে কেবল জাতীয় আয় বৃদ্ধিকে বোঝায় না, বরং এর সাথে শিক্ষা, স্বাস্থ্য, জীবনযাত্রার মান এবং সামাজিক কাঠামোর ইতিবাচক পরিবর্তনকেও বোঝায়। এটি একটি দীর্ঘমেয়াদী প্রক্রিয়া যেখানে দারিদ্র্য বিমোচন, বেকারত্ব হ্রাস এবং আয়ের সুষম বণ্টন নিশ্চিত করা হয়। অর্থাৎ, যখন একটি দেশের অর্থনৈতিক প্রবৃদ্ধির পাশাপাশি জনগণের মৌলিক চাহিদার প্রাপ্তি সহজতর হয় এবং বৈষম্য কমে আসে, তখনই তাকে বহুমাত্রিক উন্নয়ন বলা হয়।"
        },
        {
          "label": "গ",
          "question": "নুসাইবাকে সাহায্যকারী সংস্থার কার্যক্রম ব্যাখ্যা করো।",
          "explanation": "উদ্দীপকে নুসাইবাকে সাহায্যকারী সংস্থাটি একটি বেসরকারি সংস্থা বা এনজিও (NGO), যারা মূলত সামাজিক সচেতনতা ও অধিকার আদায়ে কাজ করে। বাংলাদেশের অর্থনৈতিক প্রেক্ষাপটে বেসরকারি সংস্থাগুলো সুবিধাবঞ্চিত জনগোষ্ঠীর শিক্ষা, প্রশিক্ষণ এবং তাদের আইনি অধিকার সম্পর্কে সচেতন করতে গুরুত্বপূর্ণ ভূমিকা পালন করে। এই সংস্থাগুলো গ্রামীণ নারীদের কর্মসংস্থান সৃষ্টি, ক্ষুদ্রঋণ প্রদান এবং লিঙ্গ বৈষম্য দূরীকরণে কাজ করে থাকে। নুসাইবা যে বৈষম্যের শিকার হচ্ছিলেন, সেই সম্পর্কে তাকে সচেতন করা এবং ন্যায্য মজুরি আদায়ে সাহায্য করা এই ধরণের সংস্থার অন্যতম প্রধান সামাজিক উন্নয়নমূলক কাজ। নুসাইবার মতো নারী শ্রমিকরা অনেক সময় তাদের আইনি অধিকার এবং শ্রম আইন সম্পর্কে অবগত থাকেন না। সাহায্যকারী সংস্থাটি তাকে তার অধিকার সম্পর্কে শিক্ষা দেওয়ার মাধ্যমে তাকে আত্মবিশ্বাসী করে তুলেছে। এর ফলে তিনি মালিকপক্ষের সাথে কথা বলে তার ন্যায্য পাওনা নিশ্চিত করতে পেরেছেন। সাধারণত ব্র্যাক, আশা বা এ জাতীয় উন্নয়ন সংস্থাগুলো তৃণমূল পর্যায়ে মানুষের সক্ষমতা বৃদ্ধিতে এভাবেই কাজ করে। এটি কেবল নুসাইবার ব্যক্তিগত উন্নয়ন নয়, বরং নারীর ক্ষমতায়নের মাধ্যমে সামগ্রিক অর্থনৈতিক উন্নয়নে এই সংস্থার একটি সফল প্রচেষ্টা।"
        },
        {
          "label": "ঘ",
          "question": "জহির দম্পতির মতো জনশস্তিকে কীভাবে দক্ষ জনসম্পদে পরিণত করা যায়? অর্থনীতির ধারণার আলোকে বিশ্লেষণ করো।",
          "explanation": "জহির ও নুসাইবার মতো অদক্ষ শ্রমশক্তিকে উপযুক্ত শিক্ষা, প্রশিক্ষণ এবং স্বাস্থ্যসেবা প্রদানের মাধ্যমে দক্ষ জনসম্পদে পরিণত করা সম্ভব। অর্থনীতির ভাষায়, মানুষ যখন তার দক্ষতা ও জ্ঞান ব্যবহার করে উৎপাদনে অধিক অবদান রাখতে পারে, তখন তাকে মানবসম্পদ বলা হয়। জহির দম্পতি বর্তমানে ইটভাটায় কায়িক শ্রম দিচ্ছেন, যা অদক্ষ শ্রমের অন্তর্ভুক্ত এবং এর মজুরিও কম। তাদের যদি কারিগরি প্রশিক্ষণ দেওয়া হতো কিংবা আধুনিক যন্ত্রপাতির ব্যবহার শেখানো হতো, তবে তাদের উৎপাদন ক্ষমতা বহুগুণ বৃদ্ধি পেত। প্রশিক্ষিত জনশক্তি কম সময়ে উন্নত মানের কাজ করতে পারে, যা জাতীয় আয় বৃদ্ধিতে সরাসরি প্রভাব ফেলে। জনসম্পদে রূপান্তরের প্রথম পদক্ষেপ হলো মানসম্মত শিক্ষা ও বিশেষায়িত প্রশিক্ষণ। জহির দম্পতিকে যদি তাদের কাজের ক্ষেত্রের সাথে সংশ্লিষ্ট আধুনিক প্রযুক্তির ধারণা দেওয়া হয়, তবে তারা আর স্বল্প মজুরির সাধারণ শ্রমিক থাকবে না। দ্বিতীয়ত, উন্নত স্বাস্থ্যসেবা নিশ্চিত করা প্রয়োজন, কারণ একজন অসুস্থ বা দুর্বল শ্রমিক উৎপাদনশীল হতে পারে না। এছাড়া, নুসাইবা যেভাবে তার অধিকার সম্পর্কে সচেতন হয়েছেন, এমন সামাজিক ও আইনি সচেতনতাও জনসম্পদ তৈরির একটি অংশ, কারণ এটি কর্মক্ষেত্রে উৎসাহ বাড়ায়। উপযুক্ত পরিবেশ ও বিনিয়োগের মাধ্যমে এই বিশাল শ্রমশক্তিকে যদি দক্ষ করে তোলা যায়, তবে তারা দেশের জন্য আর বোঝা থাকবে না। অর্থনীতির মূলনীতি অনুযায়ী, অদক্ষ শ্রমকে মূলধনের সাথে সমন্বিত প্রশিক্ষণের মাধ্যমে দক্ষ জনশক্তিতে রূপান্তর করাই হলো টেকসই উন্নয়নের শ্রেষ্ঠ উপায়। এর ফলে তাদের ব্যক্তিগত আয় বাড়বে এবং দেশের দারিদ্র্য বিমোচন ত্বরান্বিত হবে।"
        }
      ]
    }
  ]
}