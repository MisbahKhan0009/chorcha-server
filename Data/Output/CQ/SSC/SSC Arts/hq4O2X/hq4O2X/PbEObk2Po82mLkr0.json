{
  "title": "সিলেট বোর্ড ২০২৪",
  "subtitle": "অর্থনীতি (11)",
  "questions": [
    {
      "number": "1",
      "uddipok": "কামাল মিয়া একজন দরিদ্র কৃষক। তার নিজের কোনো জমি নেই। তিনি অন্যের জামিতে চাষাবাদ করেন। যৌথ পরিবারে বসবাস করায় তার পরিবারের সদস্য সংখ্যা বেশি। আয় বেশি থাকলেও বড় পরিবার চালাতে তার অনেক সমস্যা হয়। প্রত্যেকের চাহিদাও ভিন্ন ভিন্ন। তারপরও কামাল মিয়া পরিবারের সকলের চাহিদা পূরণের চেষ্ট করেন।",
      "tag": "SB 24",
      "sub_questions": [
        {
          "label": "ক",
          "question": "আদিম সমাজের মূলমন্ত্র কী ছিল?",
          "explanation": "আদিম সমাজের মূলমন্ত্র ছিল— \" ' দশে মিলে করি কাজ, হারি-জিতি নাহি লাজ '- \""
        },
        {
          "label": "খ",
          "question": "উন্নয়নশীল দেশ বলতে কী বোঝায়?",
          "explanation": "উন্নয়নশীল দেশ বলতে এমন এক দেশ বা অর্থনীতিকে বোঝায় যার মাথাপিছু প্রকৃত আয় উন্নত দেশের তুলনায় কম, কিন্তু যা কৃষি ও শিল্পের আধুনিকায়নের মাধ্যমে ক্রমাগত উন্নতির দিকে অগ্রসর হচ্ছে। এসব দেশে প্রচুর প্রাকৃতিক ও মানবসম্পদ থাকলেও মূলধনের অভাবে সেগুলোর পূর্ণ ব্যবহার সম্ভব হয় না। তবে এই দেশগুলো তাদের কাঠামোগত পরিবর্তনের মাধ্যমে দারিদ্র্য বিমোচন ও উচ্চতর প্রবৃদ্ধির হার অর্জনের জন্য সচেষ্ট থাকে।"
        },
        {
          "label": "গ",
          "question": "কামাল মিয়া তার অর্থনৈতিক কার্যক্রমে যে ধরনের সমস্যায় পড়েছেন তা ব্যাখ্যা করো।",
          "explanation": "উদ্দীপকের কামাল মিয়া মূলত অর্থনীতির মৌলিক সমস্যা ' দুষ্প্রাপ্যতা' ও 'নির্বাচন' এবং 'অধিক জনসংখ্যার' চাপে সৃষ্ট অর্থনৈতিক সংকটে পড়েছেন। অর্থনীতিতে দুষ্প্রাপ্যতা বলতে অসীম অভাবের বিপরীতে সম্পদের সীমাবদ্ধতাকে বোঝায়। মানুষের চাহিদা অনেক থাকলেও তা পূরণের উপকরণ বা আয় সব সময় পর্যাপ্ত থাকে না, ফলে তাকে গুরুত্বপূর্ণ অভাবটি বেছে নিতে হয়। কামাল মিয়ার পরিবার বড় হওয়ায় তাঁর অভাবের সংখ্যা অনেক। যদিও তাঁর আয় তুলনামূলক বেশি, কিন্তু বড় পরিবারের সদস্যদের ভিন্ন ভিন্ন এবং অসংখ্য চাহিদা মেটাতে গিয়ে তাঁর সেই আয় অপর্যাপ্ত হয়ে পড়ছে। নিজের জমি না থাকা এবং অন্যের জমিতে চাষ করার ফলে তাঁর আয়ের একটি বড় অংশ উৎপাদন খরচ ও মালিকের ভাগে চলে যায়। ফলে একদিকে অধিক সদস্যের ভরণপোষণ এবং অন্যদিকে সীমিত সম্পদ—এই দুইয়ের যাঁতাকলে পড়ে তিনি অর্থনৈতিক ভারসাম্য রক্ষা করতে হিমশিম খাচ্ছেন। সম্পদের এই সীমাবদ্ধতাই কামাল মিয়ার জীবনের প্রধান অর্থনৈতিক সমস্যা।"
        },
        {
          "label": "ঘ",
          "question": "কামাল মিয়া কীভাবে তার এই সমস্যা দূর করতে পারবে বলে তুমি মনে করো? আলোচনা করো।",
          "explanation": "কামাল মিয়ার এই অর্থনৈতিক সমস্যা দূর করার জন্য পরিবার পরিকল্পনা, মানবসম্পদ উন্নয়ন এবং আধুনিক কৃষি প্রযুক্তির ব্যবহার অত্যন্ত জরুরি। দারিদ্র্য ও বড় পরিবারের সংকট থেকে মুক্তি পেতে হলে আয় বৃদ্ধির পাশাপাশি ব্যয়ের সঠিক ব্যবস্থাপনা এবং পরিবারের সদস্যদের উৎপাদনশীল শক্তিতে রূপান্তর করতে হয়। প্রথমত, কামাল মিয়ার উচিত তাঁর পরিবারের সদস্যদের শুধু 'ভোক্তা' হিসেবে না রেখে 'উৎপাদক' হিসেবে গড়ে তোলা। তাঁর সন্তানদের বা পরিবারের সদস্যদের কারিগরি শিক্ষা ও প্রশিক্ষণের মাধ্যমে দক্ষ করে তুললে তারা বিভিন্ন উৎপাদনমুখী কাজে যুক্ত হতে পারবে, যা পরিবারের মোট আয় বহুগুণ বাড়িয়ে দেবে। দ্বিতীয়ত, কৃষি কাজে সনাতন পদ্ধতির বদলে আধুনিক প্রযুক্তি, উচ্চফলনশীল বীজ ও সারের সঠিক ব্যবহার নিশ্চিত করতে হবে যাতে অন্যের জমিতে চাষ করেও তিনি অধিক ফলন ও মুনাফা অর্জন করতে পারেন। তৃতীয়ত, কামাল মিয়ার মতো কৃষকদের জন্য সরকারি বা বেসরকারি সংস্থা (NGO) থেকে সহজ শর্তে ক্ষুদ্র ঋণ গ্রহণ করে নিজস্ব কোনো আয়ের উৎস (যেমন: গবাদি পশু পালন বা হাঁস-মুরগির খামার) তৈরি করা প্রয়োজন। সবশেষে, পরিবার ছোট রাখার মাধ্যমে মাথাপিছু ভোগ কমিয়ে সঞ্চয় বাড়ানো সম্ভব। এই সঞ্চিত অর্থই পরবর্তীতে বড় বিনিয়োগে রূপান্তর করে কামাল মিয়া তাঁর অর্থনৈতিক দৈন্যদশা দূর করতে পারেন। পরিশেষে বলা যায়, সঠিক পরিকল্পনা এবং পরিবারের সদস্যদের দক্ষ জনশক্তিতে রূপান্তর করতে পারলেই কামাল মিয়া দারিদ্র্যের এই দুষ্টচক্র থেকে মুক্তি পাবেন।"
        }
      ]
    },
    {
      "number": "2",
      "uddipok": "মারিয়া একজন সফল উদ্যোক্তা। সে তার বুটিক শপ থেকে প্রতি মাসে প্রায় ৪০,০০০ টাকা আয় করে। পরিবারের বিভিন্ন কাজে ব্যয় করার পর বাকি টাকা সে ব্যাংকে জমা করে। এই জমানো টাকা দিয়ে সে ছয়টি সেলাই মেশিন ক্রয় করেছে। সেখানে কিছু মহিলা শ্রমিক পোশাক তৈরির কাজ করে।",
      "tag": "SB 24",
      "sub_questions": [
        {
          "label": "ক",
          "question": "চূড়ান্ত দ্রব্য কাকে বলে?",
          "explanation": "চূড়ান্ত দ্রব্য বলতে এমন দ্রব্যকে বোঝায় যা উৎপাদনের পর সরাসরি ভোগে ব্যবহৃত হয়।"
        },
        {
          "label": "খ",
          "question": "কৃষি বহির্ভূত অর্থনৈতিক কাজ বলতে কী বোঝায়?",
          "explanation": "যেসব কাজ কৃষি খাতের অংশ নয় কিন্তু দেশের অর্থনীতিতে ভূমিকা রাখে, তাকে কৃষি বহির্ভূত অর্থনৈতিক কাজ বলে। সেবা ও শিল্প-সংক্রান্ত কাজগুলোর মাধ্যমে মানুষের দ্রব্যের অভাব'পূরণ করা যায়। নতুন দ্রব্য ও সেবা পণ্য সৃষ্টি করাই এ অর্থনৈতিক কার্যাবলির বৈশিষ্ট্য। যেমন: শ্রমিকের কারখানার কাজ, উকিলের ওকালতি, 'ডাক্তারের সেবাদান ইত্যাদি। এগুলোই কৃষি বহির্ভূত অর্থনৈতিক কাজ।"
        },
        {
          "label": "গ",
          "question": "মারিয়ার নতুন মেশিন ক্রয় অর্থনীতিতে কোন ধারণার প্রতিফলন ঘটেছে? ব্যাখ্যা করো।",
          "explanation": "মারিয়ার নতুন সেলাই মেশিন ক্রয়কে অর্থনীতিতে বিনিয়োগ বলে। মানুষ আয় থেকে সঞ্চয় করে। সঞ্চিত অর্থ যখন উৎপাদন বাড়ানোর কাজে ব্যবহৃত হয় তখন তাকে বিনিয়োগ বলে। যেমন- কোনো কারখানায় এক লক্ষ টাকার মূলধন আছে। উৎপাদন বাড়ানোর জন্য আরও পঞ্চাশ হাজার টাকার মূলধন সামগ্রী কেনা হলো। এ পঞ্চাশ হাজার টাকা হলো বিনিয়োগ। উদ্দীপকের মারিয়া একজন সফল উদ্যোক্তা। তিনি বুটিক থেকে টাকা আয় করে তা সঞ্চয় করেন। পরবর্তীতে তিনি তা দিয়ে ছয়টি সেলাই মেশিন ক্রয় করেন।-অর্থাৎ, তিনি সঞ্চিত অর্থ দিয়ে সেলাই মেশিন ক্রয় করে উৎপাদন বাড়ানোর কাজে ব্যবহার করেন। তাই মারিয়ার নতুন সেলাই মেশিন ক্রয়কে অর্থনীতিতে বিনিয়োগ বলা হবে।"
        },
        {
          "label": "ঘ",
          "question": "মারিয়ার শেষোক্ত কাজটি কোন ধরনের অর্থনৈতিক কাজ তা চিহ্নিত করে বিশ্লেষণ করো।",
          "explanation": "মারিয়ার শেষোক্ত কাজটি সেবাসংক্রান্ত অর্থনৈতিক কাজ। মানুষ জীবিকা সংগ্রহের জন্য যে কাজ করে থাকে তা-ই অর্থনৈতিক কাজ। বাংলাদেশের অর্থনৈতিক অগ্রগতির সাথে সাথে সেবা খাতের গুরুত্ব বৃদ্ধি পাচ্ছে। এদেশে সেবা খাতের অন্তর্ভুক্ত সেবাসমূহ হচ্ছে-, গৃহ ব্যবস্থাপনা, পর্যটন, নার্সিং, শিক্ষকতা ইত্যাদি। এছাড়া অনেকে দর্জি কামার, স্বর্ণকার, কর্মকার, তাঁতি, কাঠুরিয়া, ফেরিওয়ালার কাজ করে। উদ্দীপকে মারিয়া একজন সফল উদ্যোক্তা। তিনি বুটিক থেকে অর্জিত আয়ের একটি অংশ ব্যাংকে রাখেন। পরবর্তীতে সেলাই মেশিন ক্রয় করে সে অর্থ পোশাক তৈরির কাজে বিনিয়োগ করেন। তার বুটিক শপে কিছুসংখ্যক মহিলা পোশাক,তৈরি কাজ করেন। সেখানে মূলত তারা কাপড় সেলাই করে বিক্রয় করে। এটি এক ধরনের দর্জির কাজ। যা সেবাসংক্রান্ত অর্থনৈতিক কাজকে নির্দেশ করে। বাংলাদেশে নানা শ্রেণি,পেশার মানুষ রয়েছে। যারা বিভিন্ন উৎপাদনমুখী অর্থনৈতিক কর্মকাণ্ডে জড়িত থেকে জীবিকা নির্বাহ করছে। ফলে দেশে উৎপাদন বাড়ছে, আয় বাড়ছে। সঞ্চিত অর্থ বিনিয়োগ করে নতুন নতুন 'দ্রব্য সৃষ্টি করে মানুষের অভাব মেটানো হচ্ছে। ফলে দেশের অর্থনৈতিক উন্নয়ন আরও বেগবান হচ্ছে। আর এ 'ধরনের অর্থনৈতিক কাজ আমাদের অর্থনীতিতে অত্যন্ত গুরুত্বপূর্ণ।"
        }
      ]
    },
    {
      "number": "3",
      "uddipok": "একটি পণ্যের জোগানসূচি নিম্নরূপ: দাম (টাকা) জোগানের পরিমাণ (কেজি) ১৫ টাকা ৫০ একক ২০ টাকা ১০০ একক ২৫ একক ১৫০ একক ৩০ টাকা ২০০ একক",
      "tag": "SB 24",
      "sub_questions": [
        {
          "label": "ক",
          "question": "চাহিদা কাকে বলে?",
          "explanation": "ক্রেতার একটি পণ্য নির্দিষ্ট সময়ে কেনার আকাঙ্ক্ষা, সামর্থ্য ও নির্দিষ্ট মূল্যে ক্রয় করার ইচ্ছে থাকলে তাকে চাহিদা বলে।"
        },
        {
          "label": "খ",
          "question": "ভোগ বলতে কী বোঝায়?",
          "explanation": "অর্থনীতিতে মানুষের অভাব পূরণের জন্য কোনো দ্রব্যের উপযোগ নিঃশেষ করাকে ভোগ বলে। মানুষ কোনো জিনিস ধ্বংস বা নিঃশেষ করতে পারে না। সে শুধু জিনিসটির আকার বা রূপ পরিবর্তন করে উপযোগ গ্রহণ করতে পারে। যেমন- আমরা ভাত, মাছ, কলম, ঘড়ি, জামা-কাপড় এগুলো ভোগ করি। এখানে ভোগ বলতে দ্রব্যগুলো নিঃশেষ করাকে বোঝায় না; বরং দ্রব্যগুলো ব্যবহারের মাধ্যমে এর উপযোগ নিঃশেষ করাকে বোঝায়।"
        },
        {
          "label": "গ",
          "question": "উক্ত সূচি থেকে একটি জোগান রেখা অঙ্কন করে ব্যাখ্যা করো।",
          "explanation": "উদ্দীপকের জোগানসূচির বিভিন্ন দামের 'প্রেক্ষিতে বিভিন্ন পরিমাণ জোগানের ভিত্তিতে জোগানরেখা অঙ্কন করা যায়। কোনো দ্রব্যের দাম বাড়ালে জোগান বাড়ে। আবার, দাম কমলে জোগান কমে। অর্থাৎ, দাম ও জোগানের সমমুখী সম্পর্ক বিদ্যমান। দাম ও জোগানের মধ্যে এই সমমুখী সম্পর্ককে যখন রেখাচিত্রের মাধ্যমে দেখানো হয় তখন তা-ই জোগানরেখা। উদ্দীপকের সূচির আলোকে একটি পণ্যের জোগানরেখা অঙ্কন করে ব্যাখ্যা করা হলো- চিত্রে ভূমি অক্ষে জোগানের পরিমাণ এবং লম্ব অক্ষে দ্রব্যের 'দাম নির্দেশ, করা হয়েছে। জোগানসূচি অনুযায়ী, ১৫ টাকা দামে জোগানের পরিমাণ ৫০ একক। এটি a বিন্দু দ্বারা দেখানো হয়েছে। একইভাবে দাম বেড়ে ২০, ২৫ ও ৩০ টাকা হলে জোগান বেড়ে যথাক্রমে ১০০, ১৫০ ও ২০০ একক হয়। এগুলো চিত্রে যথাক্রমে b, ০ ও d বিন্দু দ্বারা দেখানো হয়েছে। প্রাপ্ত বিন্দু a, b, c ও d যোগ করে SS' জোগানরেখা পাওয়া যায়:। SS' রেখাটি উদ্দীপকে প্রদত্ত জোগানসূচি থেকে অঙ্কিত জোগানরেখা।"
        },
        {
          "label": "ঘ",
          "question": "উক্ত বিধিটি আমাদের দেশের আলুর জোগানের ক্ষেত্রে কতটা কার্যকরী বলে তুমি মনে করো? বিশ্লেষণ করো।",
          "explanation": "জোগানবিধিটি আমাদের দেশে আলুর জোগানের ক্ষেত্রে কার্যকর হবে বলে আমি মনে করি। একজন বিক্রেতা একটি নির্দিষ্ট সময় এবং দামে একটি দ্রব্যের যে পরিমাণ বিক্রি করতে প্রস্তুত থাকে, তাকে জোগান বলে। এক্ষেত্রে জোগানবিধিতে বলা হয়, একটি নির্দিষ্ট সময়ে দাম বাড়লে দ্রব্যটির জোগানের পরিমাণ বাড়ে। আবার দাম কমলে জোগানের পরিমাণ কমে। অর্থাৎ, যে বিধির মাধ্যমে দাম ও জোগানের সমমুখী সম্পর্ক দেখানো হয় তাই জোগানবিধি। উদ্দীপকে লক্ষ করা যায়, 'দাম ১৫ টাকা থেকে বেড়ে ২০ টাকা হলে জোগানের পরিমাণ ৫০ থেকে ১০০ একক হয়। একইভাবে দাম ২৫ টাকা থেকে ৩০ টাকা হলে জোগান ১৫০ থেকে ২০০ একক হয়। অর্থাৎ, দাম বাড়লে জোগানের পরিমাণ বৃদ্ধি পায় এবং দাম কমলে জোগানের পরিমাণ হ্রাস পায়। এটি জোগানবিধিকে নির্দেশ করে। বাংলাদেশে আলুর ক্ষেত্রে 'লক্ষ করা যায়, আলুর দাম বাড়লে মুনাফা লাভের আশায় বিক্রেতারা জোগানের পরিমাণ বাড়িয়ে দেয়। আবার,, আলুর দাম কমে গেলে বিক্রেতারা বিক্রি কমিয়ে, দেয় এবং পরবর্তীতে বেশি দামে বিক্রির আশায় মজুদ করে। অর্থাৎ, বাংলাদেশের আলুর জোগানের ক্ষেত্রে দেখা যায়, দাম কমলে জোগানের পরিমাণ কমে। দাম বাড়লে জোগানের পরিমাণ বাড়ে। কাজেই বলা যায়, উদ্দীপকে উল্লিখিত জোগানবিধিটি বাংলাদেশের আলুর জোগানের ক্ষেত্রে কার্যকর।"
        }
      ]
    },
    {
      "number": "4",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও: সংমিশ্রণ জমির পরিমাণ একক শ্রম উপকরণ মোট উৎপাদন প্রান্তিক উৎপাদন A ৩ ২০ ২৫ ২৫ B ৩ ৩০ ৪২ ১৭ C ৩ ৪০ ৫২ ১০ D ৩ ৫০ ৫৮ ৬",
      "tag": "SB 24",
      "sub_questions": [
        {
          "label": "ক",
          "question": "উৎপাদন কী?",
          "explanation": "উপকরণ ব্যবহার করে নতুন কোনো দ্রব বা উপযোগ সৃষ্টি করাকে উৎপাদন বলে।"
        },
        {
          "label": "খ",
          "question": "সময়গত উপযোগ বলতে কী বোঝায়?",
          "explanation": "সময়ের ব্যবধানে কোনো দ্রব্যের অতিরিস্ত উপযোগ সৃষ্টি হলে তাকে সময়গত উপযোগ বলে। অনেক ক্ষেত্রে সময়ের ব্যবধানে কোনো দ্রব্যের উৎপাদন না বাড়লেও উপযোগ বাড়ে। যেমন- পৌষ-মাঘ মাসে ধানের মৌসুমে ফলন বেশি হয়। তাই এ সময়ে ধানের দাম কম থাকে। এসময় ধান মজুদ করে অন্যসময় বিক্রি করলে বেশি দাম পাওয়া যায়। অর্থাৎ সময়ের ব্যবধানে ধানের উপযোগ বৃদ্ধি পায়। এধরনের উপযোগকে বলা হয় সময়গত উপযোগ।"
        },
        {
          "label": "গ",
          "question": "উদ্দীপকের আলোকে মোট উৎপাদন রেখা অঙ্কন করো।",
          "explanation": "বিভিন্ন উপকরণ নিয়োগের দ্বারা যে উৎপাদন পাওয়া যায় তা-ই মোট উৎপাদন। মোট উৎপাদনের সূচিকে জ্যামিতিক আকারে প্রকাশ করলে আমরা মোট উৎপাদন রেখা পাই। মোট উৎপাদন প্রথমে বাড়ে এবং একটি পর্যায়ে স্থির হয়। পরবর্তীতে প্রান্তিক উৎপাদনবিধির প্রভাবে মোট উৎপাদন ক্রমহ্রাসমান হারে বাড়ে। উদ্দীপকের সৃচির আলোকে মোট উৎপাদন রেখা অঙ্কন করা হলো। সুচিতে শ্রম উপকরণ ২০ একক নিয়োগ করলে মোট উৎপাদন হয় ২৫ একক। এটি চিত্রে a বিন্দু দ্বারা দেখানো হয়েছে। একইভাবে শ্রম উপকরণ বৃদ্ধি করে ৩০, ৪০ ও ৫০ একক হলে মোট উৎপাদন হয় যথাক্রমে ৪২, ৫২ ও ৫৮ একক। ফলে চিত্রে b, c ও d বিন্দু পাওয়া যায়। এখন a, b, c ও d বিন্দুগুলো যোগ করলে TP রেখা পাওয়া যায়। এটিই মোট উৎপাদন রেখা।"
        },
        {
          "label": "ঘ",
          "question": "উক্ত তালিকা হতে প্রান্তিক উৎপাদন রেখা অঙ্কন করো। প্রাপ্ত উৎপাদন রেখাটি ক্রমহ্রাসমান প্রান্তিক উৎপাদন বিধির সাথে কতটুকু সংগতিপূর্ণ তা বিশ্লেষণ করো।",
          "explanation": "উদ্দীপকের সূচিটি ক্রমহ্রাসমান প্রান্তিক উৎপাদনবিধিকে নির্দেশ করে। উৎপাদন প্রক্রিয়ায় উৎপাদন কৌশল ও অন্যান্য উপকরণ স্থির রেখে একটি উপকরণ বাড়ানো হলে মোট উৎপাদন বাড়ে। উপাদন বাড়ার হার প্রাথমিকভাবে ক্রমবর্ধমান হয়। তবে এক পর্যায়ে উপকরণটি আরও বাড়ালে মোট উৎপাদন ক্রমহ্রাসমান হারে বাড়ে। ফলে প্রান্তিক উৎপাদন ক্রমশ কমে। উদ্দীপকের, ছকে শ্রম উপকরণের সাথে মোট ও প্রান্তিক উৎপাদনের সম্পর্ক দেখানো হয়েছে। শ্রম উপকরণ ২০, ৩০, ৪০ ও ৫০ এককের জন্য প্রান্তিক উৎপাদন ২৫, ১৭, ১০ ও ৬ একক। বিষয়টি চিত্রের মাধ্যমে দেখানো হলো- চিত্রে ভূমি অক্ষে শ্রম উপকরণ এবং লম্ব অক্ষে প্রান্তিক উৎপাদন দেখানো হয়েছে। চিত্র ২০ একক শ্রম উপকরণে প্রান্তিক উৎপাদন ২৫ একক, যা A বিন্দু দ্বারা দেখানো হয়েছে। একইভাবে শ্রম উপকরণ ৩০, ৪০ ও ৫০ একক হলে, প্রান্তিক উৎপাদন যথাক্রমে ১৭, ১০ ও ৬ একক হয়। ফলে চিত্রে যথাক্রমে C ওD বিন্দু পাওয়া যায়। এখন প্রান্তিক উৎপাদন নির্দেশিত A, B, C ও D বিন্দুগুলো যোগ করে প্রান্তিক উৎপাদন রেখা MP পাওয়া যায়। MP রেখা সর্বোচ্চ উৎপাদনের পর ডানদিকে নিম্নগামী হয়েছে। এই নিম্নগামীতাই ক্রমন্ত্রাসমান প্রান্তিক উৎপাদনবিধিকে নির্দেশ করে।"
        }
      ]
    },
    {
      "number": "5",
      "uddipok": "করিম মোল্লার মগবাজারে একটি চালের দোকান আছে। তার দোকানে বিভিন্ন ধরনের চাল ক্রয়-বিক্রয় হয়। রওশন বেগম প্রতি মাসে এই দোকান থেকে চাল ক্রয় করেন। তিনি লক্ষ করলেন গত মাসের তুলনায় এ মাসে চালের দাম অনেকটাই বেশি। তিনি কারণ জানতে চাইলে করিম মোল্লা বলেন য়ে, \"কিছু অসাধু ব্যবসায়ী বেশি লাভের আশায় চাল মজুদ করে রাখায় দাম বেড়ে গিয়েছে। 'তাই বেশি দামে চাল বিক্রি করতে হচ্ছে।",
      "tag": "SB 24",
      "sub_questions": [
        {
          "label": "ক",
          "question": "ফার্ম কাকে বলে?",
          "explanation": "একটি একক উৎপাদনকারী বা ব্যবসায়িক প্রতিষ্ঠান যা নিজস্ব ব্যবস্থাপনায় পণ্য বা সেবা উৎপাদন ও বিক্রয় কার্য পরিচালনা করে, তাকে ফার্ম বলে।"
        },
        {
          "label": "খ",
          "question": "স্বল্পকালীন বাজার বলতে কী বোঝায়?",
          "explanation": "স্বল্পকালীন বাজার হলো এমন এক বাজার ব্যবস্থা যেখানে চাহিদার পরিবর্তনের সাথে তাল মিলিয়ে জোগান কিছুটা পরিবর্তন করা সম্ভব হয়। এই বাজারে ফার্মের আয়তন বা স্থির উপকরণগুলো পরিবর্তন করা যায় না, তবে শুধু পরিবর্তনশীল উপকরণ (যেমন—শ্রম বা কাঁচামাল) বাড়িয়ে উৎপাদনের পরিমাণ সীমিতভাবে বৃদ্ধি করা যায়। এটি অতি স্বল্পকালীন বাজারের তুলনায় দীর্ঘস্থায়ী কিন্তু দীর্ঘকালীন বাজারের তুলনায় কম সময়ের জন্য স্থায়ী হয়।"
        },
        {
          "label": "গ",
          "question": "উদ্দীপকে উল্লিখিত বাজারটি অঞ্চলভেদে কোন ধরনের বাজারের অন্তর্ভুস্ত? ব্যাখ্যা করো।",
          "explanation": "উদ্দীপকে উল্লিখিত করিম মোল্লার চালের বাজারটি অঞ্চলভেদে একটি জাতীয় বাজারের অন্তর্ভুক্ত। উদ্দীপকে চালের কথা বলা হয়েছে, যা একটি নিত্যপ্রয়োজনীয় পণ্য এবং এর ক্রেতা ও বিক্রেতা সারা দেশে ছড়িয়ে রয়েছে। জাতীয় বাজার বলতে এমন পণ্যকে বোঝায় যার চাহিদা ও জোগান একটি নির্দিষ্ট দেশের ভৌগোলিক সীমানার মধ্যে সীমাবদ্ধ থাকে। বাংলাদেশের প্রেক্ষাপটে চাল একটি জাতীয় পণ্য, কারণ দেশের এক প্রান্তের চাল অন্য প্রান্তে সহজেই পরিবহন ও কেনাবেচা করা সম্ভব। রওশন বেগমের মতো ক্রেতারা সারা দেশের বিভিন্ন প্রান্তে অবস্থান করে এই পণ্যটি সংগ্রহ করেন, যা এর বাজারকে জাতীয় রূপ দান করেছে। সামগ্রিকভাবে চালের বাজারটি নির্দিষ্ট কোনো ছোট এলাকা বা শহরের মধ্যে সীমাবদ্ধ নয়, বরং এটি সমগ্র দেশের চাহিদা ও জোগানের ওপর ভিত্তি করে পরিচালিত হয়। যদিও করিম মোল্লার দোকানটি মগবাজারে (স্থানীয়ভাবে) অবস্থিত, কিন্তু চালের মূল্য নির্ধারণ ও জোগানের উৎস পুরো দেশের বাজার পরিস্থিতির ওপর নির্ভরশীল। তাই অঞ্চলভেদে এই চালের লেনদেনের ব্যাপ্তি ও বিস্তৃতি বিবেচনা করলে একে জাতীয় বাজার হিসেবে চিহ্নিত করা অত্যন্ত যুক্তিযুক্ত।"
        },
        {
          "label": "ঘ",
          "question": "করিম মোল্লার উক্তিটি একচেটিয়া বাজারের বৈশিষ্ট্যের সাথে কতটুকু সম্পৃত্ত? তোমার মতামত দাও।",
          "explanation": "করিম মোল্লার উক্তিটি একচেটিয়া বাজারের অস্বাভাবিক মুনাফা অর্জন ও কৃত্রিম জোগানের সীমাবদ্ধতা সৃষ্টির বৈশিষ্ট্যের সাথে সরাসরি সম্পৃক্ত। করিম মোল্লা বলেছেন যে অসাধু ব্যবসায়ীরা বেশি লাভের আশায় চাল মজুত করে রেখেছে, যা একচেটিয়া বাজারের ‘দাম নির্ধারণ’ ও ‘যোগসাজশ’ (Collusion) এর চারিত্রিক বৈশিষ্ট্য। একচেটিয়া বাজারে বা একচেটিয়া আধিপত্য বিস্তারকারী সিন্ডিকেট বাজারে কৃত্রিম সংকট তৈরি করে পণ্যের জোগান কমিয়ে দেয়, যাতে দাম বৃদ্ধি পায় এবং তারা সর্বোচ্চ মুনাফা লুটতে পারে। এই বাজারে বিক্রেতারা বাজারের ওপর পূর্ণ নিয়ন্ত্রণ বজায় রাখে এবং ক্রেতাদের সামনে বিকল্প কোনো উৎস না থাকায় তারা চড়া দামে পণ্য কিনতে বাধ্য হয়। রওশন বেগমের গত মাসের তুলনায় বেশি দাম দেওয়ার অভিজ্ঞতা মূলত এই একচেটিয়া প্রভাবেরই ফল। সামগ্রিকভাবে করিম মোল্লার উক্তিটি একটি বিকৃত বাজার ব্যবস্থার চিত্র তুলে ধরে যেখানে গুটিকয়েক ব্যবসায়ী বা একচেটিয়া কারবারি পুরো বাজারকে জিম্মি করে রাখে। এই বাজারে বিক্রেতা নিজেই দাম নির্ধারক হিসেবে কাজ করে এবং প্রতিযোগিতার অভাব থাকার কারণে তারা ইচ্ছামতো দাম বাড়ানোর সুযোগ পায়। চালের মতো স্পর্শকাতর পণ্যের ক্ষেত্রে এই ধরনের মজুতদারি ও মুনাফা শিকারি মনোভাব মূলত একচেটিয়া বাজার কাঠামোর নেতিবাচক প্রভাবকেই প্রতিফলিত করে যা সাধারণ ভোক্তার স্বার্থের পরিপন্থী। একচেটিয়া বাজারের এই অসাধু প্রভাব রোধ করতে হলে সরকারকে কঠোরভাবে 'অ্যান্টি-মজুতদারি' আইন প্রয়োগ করতে হবে এবং বাজারে প্রতিযোগিতার পরিবেশ নিশ্চিত করতে হবে। ওএমএস (OMS) এর মাধ্যমে চালের জোগান বাড়ানো এবং নিয়মিত বাজার মনিটরিং এর মাধ্যমে অসাধু সিন্ডিকেট ভেঙে দেওয়াই হবে সাধারণ মানুষের জন্য সঠিক সমাধান।"
        }
      ]
    },
    {
      "number": "6",
      "uddipok": "প্রতিষ্ঠান-ক প্রতিষ্ঠান-খ জনগণকে ঋণ প্রদান করে না। এটি সরকার কর্তৃক সর্বোচ্চ ক্ষমতাপ্রাপ্ত আর্থিক প্রতিষ্ঠান। এটি নোট ও মুদ্রার প্রচলন করে থাকে। ক্ষুদ্র, মাঝারি ও বৃহৎ শিক্ষকারখানা নির্মাণে ঋণ দেয়। জনগণের অর্থও জমা রাখে।",
      "tag": "SB 24",
      "sub_questions": [
        {
          "label": "ক",
          "question": "বিহিত মুদ্রা কী?",
          "explanation": "সরকারি আইন দ্বারা যে মুদ্রা প্রচলিত থাকে, তাকে বিহিত মুদ্রা বলে।"
        },
        {
          "label": "খ",
          "question": "নিকাশঘর বলতে কী বোঝায়?",
          "explanation": "নিকাশঘর বলতে কেন্দ্রীয় ব্যাংক কর্তৃক বিভিন্ন ব্যাংকের দেনা-পাওনা নিষ্পত্তির প্রক্রিয়াকে বোঝায়। নিকাশঘর হলো এমন একটি স্থান বা প্রতিষ্ঠান, যেখানে একটি নিকাশ পদ্ধতির মাধ্যমে কোনো নির্দিষ্ট এলাকা বা অঞ্চলের ব্যাংকসমূহ পরস্পরের মধ্যে দেনা-পাওনা সংক্রান্ত হিসাবের নিষ্পত্তি করে। বাণিজ্যিক ব্যাংকসমূহ বিভিন্ন চেক, ড্রাফট, হুন্ডি প্রভৃতি ভাঙানোর মাধ্যমে একে অন্যের নিকট পাওনাদার হয়। তখন কেন্দ্রীয় ব্যাংক এ লেনদেন 'নিকাশঘর' হিসেবে পারস্পরিক দেনা-পাওনার হিসাব পরিশোধ করে।"
        },
        {
          "label": "গ",
          "question": "আমাদের দেশের অর্থনৈতিক উন্নয়নে উদ্দীপকের প্রতিষ্ঠান 'খ' এর ভূমিকা ব্যাখ্যা করো।",
          "explanation": "বাংলাদেশের অর্থনৈতিক উন্নয়নে 'খ' প্রতিষ্ঠানটির তথা বাণিজ্যিক ব্যাংকের ভূমিকা অত্যন্ত গুরুত্বপূর্ণ। বাণিজ্যিক ব্যাংক কোনো ব্যক্তি বা প্রতিষ্ঠানের অর্থ আমানত হিসেবে. জমা রাখে। এ আমানত থেকে ব্যবসায়িক উদ্দেশ্যে ব্যক্তি ও প্রতিষ্ঠানকে তাদের স্বল্পমেয়াদি ঋণ দেয়। আধুনিক কালে বাণিজ্যিক ব্যাংক বহুমুখী কার্য সম্পাদন করে। এর মধ্যে আমানত গ্রহণ, ঋণদান, বাণিজ্যের সহায়তা, অর্থ স্থানান্তর, রেমিট্যান্স সংগ্রহ, সঞ্চয় বৃদ্ধি প্রভৃতি অন্যতম। উদ্দীপকে 'খ' প্রতিষ্ঠান ক্ষুদ্র, মাঝারি ও বৃহৎ শিল্পে ঋণ দেয়। এছাড়া এটি জনগণের নগদ অর্থও জমা রাখে। যা বাণিজ্যিক ব্যাংকে নির্দেশ করে। দেশের অর্থনৈতিক উন্নয়নে বাণিজ্যিক ব্যাংক ভূমিকা রাখে। কেননা, বাণিজ্যিক ব্যাংক ঋণ প্রদান করায় উৎপাদন বৃদ্ধি, কর্মসংস্থান সৃষ্টি ও জাতীয় আয় বৃদ্ধির মাধ্যমে অর্থনৈতিক উন্নয়ন ঘটে। এ ব্যাংক কৃষি খাতেও ঋণ দেওয়ার মাধ্যমে এ খাতের উন্নতিতে অবদান রাখে। বাণিজ্যিক ব্যাংকগুলো নানা ধরনের বিনিময়ের মাধ্যম (চেক, ব্যাংক -ড্রাফট) সৃষ্টি করে ব্যবসা-বাণিজ্যকে গতিশীল করে তোলে। সুতরাং বলা যায়, বাণিজ্যিক ব্যাংক দেশের অর্থনৈতিক উন্নয়নে গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "প্রতিষ্ঠান 'ক' এর কার্যাবলি পাঠ্যপুস্তকের আলোকে বিশ্লেষণ করো।",
          "explanation": "উদ্দীপকের 'ক' প্রতিষ্ঠানটি হলো কেন্দ্রীয় ব্যাংক। কেন্দ্রীয় ব্যাংক হলো এমন একটি প্রতিষ্ঠান যা ব্যাংকব্যবস্থার শীর্ষে অবস্থান করে সমগ্র ব্যাংকব্যবস্থা নিয়ন্ত্রণ করে। এ ব্যাংক মুদ্রা বাজারের অভিভাবক হিসেবে কাজ করে। এটি সরকারের মালিকানা ও নিয়ন্ত্রণে থেকে নোট ও মুদ্রা প্রচলন, ঋণ নিয়ন্ত্রণ, মুদ্রা বাজার সংগঠন ও পরিচালনা করে। এছাড়া এটি সরকারের আর্থিক উপদেষ্টা ও ব্যাংকার হিসেবে কাজ করে। উদ্দীপকে 'ক' প্রতিষ্ঠান জনগণকে ঋণ প্রদান করে না। এটি সরকার কর্তৃক সর্বোচ্চ ক্ষমতাপ্রাপ্ত আর্থিক প্রতিষ্ঠান। এটি নোট' ও মুদ্রার প্রচলন করে। 'ক' প্রতিষ্ঠানের এই কার্যাবলি কেন্দ্রীয় ব্যাংককে নির্দেশ করে। মুদ্রা প্রচলন ছাড়াও সব বাণিজ্যিক ব্যাংকের অভিভাবক হিসেবে কাজ করে কেন্দ্রীয় ব্যাংক। কেন্দ্রীয় ব্যাংক দেশের প্রয়োজনের সাথে সামঞ্জস্য রেখে নোট ও মুদ্রা প্রচলন করে। এ ব্যাংক বিভিন্ন খাত থেকে সরকারের রাজস্ব পাওনা সরকারের হিসাবে জমা করে এবং সরকারের নির্দেশ অনুযায়ী বিভিন্ন খাতে অর্থ প্রদান করে। আর্থিক সংকটের সময় সরকারকে স্বল্প ও দীর্ঘমেয়াদি ঋণ প্রদান করে। এ ব্যাংক অধীনস্থ তালিকাভুক্ত ব্যাংকগুলোকে সঠিকভাবে পরিচালনার জন্য দিকনির্দেশনা ও পরামর্শ দেয়। এভাবে কেন্দ্রীয় ব্যাংক বিভিন্ন ধরনের কাজ করে।"
        }
      ]
    },
    {
      "number": "7",
      "uddipok": "খাত A — চিনিগিল্প, পোশাক শিল্প, সার শিল্প, কাগজ শিল্প। খাত B — ধান, পাট, গম, চা, আখ।",
      "tag": "SB 24",
      "sub_questions": [
        {
          "label": "ক",
          "question": "শিল্প কী?",
          "explanation": "একই ধরনের পণ্য বা সেবা উৎপাদনের কাজে নিয়োজিত সকল উৎপাদনকারী প্রতিষ্ঠান বা ফার্মের সমষ্টিকে অর্থনীতিতে শিল্প বলা হয়। যেমন—বস্ত্র উৎপাদনে নিয়োজিত সকল কারখানা মিলে বস্ত্র শিল্প গঠিত হয়।"
        },
        {
          "label": "খ",
          "question": "সেবাখাত বলতে কী বোঝায়?",
          "explanation": "জাতীয় আয়ের যে খাতগুলো কোনো দৃশ্যমান বস্তুগত পণ্য উৎপাদন করে না, কিন্তু মানুষের বিভিন্ন অভাব পূরণ করে এবং যার আর্থিক মূল্য রয়েছে, তাকে সেবাখাত বলে। শিক্ষা, স্বাস্থ্য, ব্যাংকিং, পরিবহন ও যোগাযোগ ব্যবস্থা সেবাখাতের অন্যতম উদাহরণ।"
        },
        {
          "label": "গ",
          "question": "আমাদের দেশের অর্থনীতি 'B' খাতের ওপর কতটুকু নির্ভরশীল তা ব্যাখ্যা করো।",
          "explanation": "উদ্দীপকের 'B' খাতটি বাংলাদেশের কৃষি খাতকে (ধান, পাট, গম, চা, আখ) নির্দেশ করে। বাংলাদেশের অর্থনীতি এই খাতের ওপর গভীরভাবে নির্ভরশীল। এর গুরুত্ব নিচে ব্যাখ্যা করা হলো: খাদ্য নিরাপত্তা: দেশের বিশাল জনগোষ্ঠীর প্রধান খাদ্যশস্য (ধান, গম) এবং পুষ্টির চাহিদা এই কৃষি খাত থেকেই মেটানো হয়। কর্মসংস্থান: বাংলাদেশের শ্রমশক্তির একটি বড় অংশ সরাসরি কৃষি কাজের সাথে জড়িত। গ্রামীণ জনগোষ্ঠীর জীবিকার প্রধান উৎস হলো এই খাত। কাঁচামাল সরবরাহ: বাংলাদেশের প্রধান শিল্পগুলো (যেমন—চিনি শিল্প, বস্ত্র শিল্প, পাট শিল্প) তাদের প্রয়োজনীয় কাঁচামালের জন্য এই 'B' বা কৃষি খাতের ওপর সম্পূর্ণ নির্ভরশীল। বৈদেশিক মুদ্রা অর্জন: চা ও কাঁচা পাট রপ্তানি করে বাংলাদেশ প্রতি বছর বিপুল পরিমাণ বৈদেশিক মুদ্রা অর্জন করে।"
        },
        {
          "label": "ঘ",
          "question": "উদ্দীপকে উল্লিখিত খাত দুটির মধ্যে কোনটি অধিক গুরুত্বপূর্ণ এবং কেন? আলোচনা করো।",
          "explanation": "উদ্দীপকের 'A' হলো শিল্প খাত এবং 'B' হলো কৃষি খাত। একটি দেশের সুষম অর্থনৈতিক উন্নয়নের জন্য উভয় খাতই গুরুত্বপূর্ণ, তবে প্রেক্ষাপট বিচারে এদের গুরুত্ব ভিন্ন। কৃষি খাতের (B) গুরুত্ব: কৃষি হলো বাংলাদেশের অর্থনীতির ভিত্তি। খাদ্যে স্বয়ংসম্পূর্ণতা অর্জন এবং দারিদ্র্য বিমোচনের জন্য কৃষি খাতের কোনো বিকল্প নেই। কৃষির উন্নয়ন ছাড়া শিল্প খাতের জন্য কাঁচামাল এবং শ্রমিকের যোগান নিশ্চিত করা সম্ভব নয়। শিল্প খাতের (A) গুরুত্ব: বর্তমান বিশ্বে দ্রুত অর্থনৈতিক প্রবৃদ্ধি ও আধুনিক রাষ্ট্র গঠনের জন্য শিল্প খাত অধিক শক্তিশালী ভূমিকা রাখে। ১. উচ্চ প্রবৃদ্ধি: কৃষির তুলনায় শিল্প খাতের উৎপাদনশীলতা ও প্রবৃদ্ধির হার অনেক বেশি। ২. রপ্তানি আয়: পোশাক শিল্প বা কাগজ শিল্পের মতো খাতগুলো রপ্তানি আয় বৃদ্ধিতে এবং বাণিজ্য ঘাটতি কমাতে মূল ভূমিকা রাখে। ৩. প্রযুক্তিগত উন্নয়ন: শিল্পায়ন দেশে আধুনিক প্রযুক্তির ব্যবহার বৃদ্ধি করে এবং অবকাঠামোগত উন্নয়ন নিশ্চিত করে। সমন্বিত মূল্যায়ন: বাস্তবিক অর্থে কোনো একটি খাতকে এককভাবে 'অধিক গুরুত্বপূর্ণ' বলা কঠিন, কারণ তারা একে অপরের পরিপূরক। কৃষি খাত কাঁচামাল যোগান দেয়, আর শিল্প খাত সেই কাঁচামাল ব্যবহার করে চূড়ান্ত পণ্য (যেমন—আখ থেকে চিনি) তৈরি করে। তবে দীর্ঘমেয়াদী উন্নয়ন ও বিশ্ববাজারের প্রতিযোগিতায় টিকে থাকতে হলে শিল্প খাতের (A) দ্রুত বিস্তার ঘটানো বেশি জরুরি। কারণ শিল্পায়নই একটি দেশকে স্বল্পোন্নত থেকে উন্নত দেশে রূপান্তর করতে পারে।"
        }
      ]
    },
    {
      "number": "8",
      "uddipok": "রাফসান 'A' দেশের নাগরিক। দেশটির অর্থনীতি কৃষির ওপর নির্ভরশীল। বেকার সমস্যা বেশি এবং মাথাপিছু আয় মাত্র ৭০০ ডলার। রায়হান 'B' দেশের নাগরিক। সেখানকার শিক্ষার হার ৯০% এবং মাথাপিছু আয় প্রায় ৩৬,০০০ ডলার।",
      "tag": "SB 24",
      "sub_questions": [
        {
          "label": "ক",
          "question": "অর্থনৈতিক প্রবৃদ্ধি কী?",
          "explanation": "একটি নির্দিষ্ট সময়ে (সাধারণত এক বছরে) কোনো দেশের পণ্য ও সেবার মোট উৎপাদন বা প্রকৃত জাতীয় আয় বৃদ্ধি পাওয়াকে অর্থনৈতিক প্রবৃদ্ধি বলে।"
        },
        {
          "label": "খ",
          "question": "কৃষিনির্ভর অর্থনীতি বলতে কী বোঝায়?",
          "explanation": "যে দেশের অর্থনীতি মূলত কৃষি উৎপাদন, বিপণন এবং প্রক্রিয়াজাতকরণের ওপর ব্যাপকভাবে নির্ভরশীল তাকে কৃষিনির্ভর অর্থনীতি বলে। এরূপ অর্থনীতিতে দেশের অধিকাংশ মানুষ জীবিকার জন্য কৃষির ওপর নির্ভর করে এবং জাতীয় আয়ের বড় একটি অংশ কৃষি খাত থেকে আসে। প্রযুক্তির অভাব ও শিল্পায়নের মন্থর গতির কারণে এসব দেশে সাধারণত মাথাপিছু আয় কম এবং বেকারত্বের হার বেশি থাকে।"
        },
        {
          "label": "গ",
          "question": "উদ্দীপকের রায়হানের দেশটির অর্থনীতির স্বরূপ ব্যাখ্যা করো।",
          "explanation": "রায়হানের দেশ 'B' হলো একটি উন্নত অর্থনীতি, যা উচ্চ মাথাপিছু আয় এবং দক্ষ জনশক্তির ওপর ভিত্তি করে গড়ে উঠেছে। ব্যাখ্যা: উদ্দীপক অনুযায়ী, রায়হানের দেশ 'B'-তে শিক্ষার হার ৯০% এবং মাথাপিছু আয় প্রায় ৩৬,০০০ ডলার, যা একটি সমৃদ্ধ অর্থনীতির প্রধান লক্ষণ। উচ্চ শিক্ষার হার নির্দেশ করে যে সেদেশের জনশক্তি আধুনিক বিজ্ঞান ও প্রযুক্তিতে অত্যন্ত দক্ষ এবং উৎপাদনশীল। উন্নত অর্থনীতির দেশগুলো সাধারণত কৃষি ছেড়ে শিল্প ও সেবা খাতের ওপর বেশি জোর দেয়, যার ফলে তাদের আয়ের উৎসগুলো টেকসই ও বৈচিত্র্যময় হয়। সামগ্রিকভাবে, রায়হানের দেশ 'B' একটি স্থিতিশীল ও প্রগতিশীল অর্থনীতির প্রতিনিধিত্ব করে যেখানে সম্পদের দক্ষ ব্যবহার নিশ্চিত করা হয়েছে। উচ্চ জীবনযাত্রার মান এবং আধুনিক অবকাঠামো এদেশের অর্থনীতির অন্যতম প্রধান বৈশিষ্ট্য। শিক্ষার উচ্চ হার এবং বিশাল মাথাপিছু আয় দেশটিকে বিশ্ব অর্থনীতিতে একটি শক্তিশালী অবস্থানে দাঁড় করিয়েছে।"
        },
        {
          "label": "ঘ",
          "question": "উদ্দীপকে উল্লিখিত 'A' ও 'B' দেশ দুটির অর্থনীতির তুলনামূলক আলোচনা করো।",
          "explanation": "উদ্দীপকে উল্লিখিত 'A' ও 'B' দেশ দুটির মধ্যে যথাক্রমে অনুন্নত/উন্নয়নশীল এবং উন্নত অর্থনীতির একটি বিশাল ব্যবধান বিদ্যমান। ব্যাখ্যা: রাফসানের দেশ 'A' কৃষিনির্ভর এবং সেখানে বেকারত্ব বেশি ও মাথাপিছু আয় মাত্র ৭০০ ডলার, যা দারিদ্র্যের প্রাথমিক স্তরকে নির্দেশ করে। অন্যদিকে, রায়হানের দেশ 'B'-তে শিক্ষার হার ও মাথাপিছু আয় 'A' দেশের তুলনায় বহুগুণ বেশি, যা আধুনিক শিল্পায়িত সমাজকে ফুটিয়ে তোলে। দেশ 'A'-তে দক্ষ জনশক্তির অভাবে সম্পদের সঠিক ব্যবহার হচ্ছে না, কিন্তু দেশ 'B' তাদের শিক্ষিত জনশক্তিকে সম্পদে রূপান্তর করে অর্থনৈতিক সমৃদ্ধি অর্জন করেছে। তুলনামূলক বিশ্লেষণে দেখা যায়, 'A' দেশ মূলত জীবনধারণের জন্য প্রাথমিক খাতের ওপর নির্ভরশীল এবং 'B' দেশ উচ্চ প্রযুক্তি ও সেবা খাতের ওপর নির্ভরশীল। রাফসানের দেশে বেকার সমস্যা সামাজিক ও অর্থনৈতিক অস্থিরতা তৈরি করছে, যেখানে রায়হানের দেশে উচ্চ আয় নাগরিকদের জন্য সামাজিক নিরাপত্তা ও উন্নত জীবন নিশ্চিত করছে। এই দুই দেশের অর্থনীতির ব্যবধান মূলত প্রযুক্তিগত উৎকর্ষ এবং শিক্ষার গুণগত মান দ্বারা নির্ধারিত হয়েছে। 'A' দেশের উচিত রায়হানের দেশের মতো শিক্ষার হার বৃদ্ধি করে দক্ষ জনশক্তি তৈরি করা এবং কৃষির আধুনিকায়নের পাশাপাশি দ্রুত শিল্পায়নের দিকে মনোনিবেশ করা। সঠিক বিনিয়োগ এবং কারিগরি শিক্ষার প্রসার ঘটানো গেলে রাফসানের দেশ 'A'-ও দীর্ঘমেয়াদে 'B' দেশের মতো উন্নত অর্থনীতিতে রূপান্তরিত হতে পারবে।"
        }
      ]
    },
    {
      "number": "9",
      "uddipok": "সায়ান 'ক' দেশে বাস করে। সেখানে মাথাপিছু জিডিপির হার বেশি। ফলে দেশের অর্থনৈতিক উন্নয়ন ও জীবনযাত্রার মান উন্নত। এদেশের জিডিপি হিসাব করার সময় শুধু চূড়ান্ত পর্যায়ের উৎপাদিত দ্রব্য ও সেবার বাজার মূল্য হিসাব করা হয়।",
      "tag": "SB 24",
      "sub_questions": [
        {
          "label": "ক",
          "question": "মাথাপিছু জিডিপি নির্ণয়ের সূত্রটি লেখো।",
          "explanation": "মাথাপিছু জিডিপি = কোনো নির্দিষ্ট বছরে মোট দেশজ উৎপাদন ঐ বছরের মধ্য সময়ের মোট জনসংখ্যা = \\frac{\\text{কোনো নির্দিষ্ট বছরে মোট দেশজ উৎপাদন}}{\\text{ঐ বছরের মধ্য সময়ের মোট জনসংখ্যা}} = ঐ   বছরের   মধ্য   সময়ের   মোট   জনসংখ্যা কোনো   নির্দিষ্ট   বছরে   মোট   দেশজ   উৎপাদন ​"
        },
        {
          "label": "খ",
          "question": "নিট জাতীয় আয় বলতে কী বোঝায়?",
          "explanation": "মোট জাতীয় আয় থেকে মূলধনের ব্যবহারজনিত অবচয় ব্যয় বাদ দিলে যা থাকে তাকে নিট জাতীয় আয় বলে। উৎপাদন কাজে যন্ত্রপাতি, ঘরবাড়ি প্রভৃতি ব্যবহার করার ফলে ধীরে ধীরে এগুলো ক্ষয়ক্ষতি হয়। তাই এগুলোর সংস্কার ও মেরামতের প্রয়োজন পড়ে। অর্থাৎ মূলধনি দ্রব্য সংস্কারের জন্য যে ব্যয় হয় তাকে অবচয় ব্যয় বলে। মোট জাতীয় আয় থেকে মূলধনের বা যন্ত্রপাতির এ ক্ষয়ক্ষতিজনিত অবচয় ব্যয় বাদ দিলে যা অবশিষ্ট থাকে তাই হলো নিট জাতীয় আয়।"
        },
        {
          "label": "গ",
          "question": "'ক' দেশের GDP নির্ণয়ে যে নির্ধারকসমূহ গুরুত্বপূর্ণ ভূমিকা পালন করে তা তোমার পাঠ্যপুস্তকের আলোকে ব্যাখ্যা করো।",
          "explanation": "সায়ানের দেশের জিডিপির নির্ধারকসমূহ হলো- ভূমি, শ্রম, মূলধন, প্রযুক্তি ও সচলতা। জিপিডির পরিমাণ নির্ভর করে নির্ধারকসমূহের ওপর। ভূমি, শ্রম, মূলধন ও প্রযুক্তি একটি দেশের জিডিপি নির্ধারণে মুখ্য ভূমিকা পালন করে। তাই এগুলোকে জিডিপির নির্ধারক বলা হয়। মোট দেশজ উৎপাদন ভূমি ও প্রাকৃতিক সম্পদের ওপর নির্ভর করে। এসব নির্ধারকসমূহ ভালো অবস্থানে থাকলে দেশে GDP-এর পরিমাণ বেশি হয়। উদ্দীপকে সায়ান 'ক' দেশে বাস করে। সে দেশের মাথাপিছু জিডিপির হার অনেক বেশি। ফলে দেশটিতে অর্থনৈতিক উন্নয়ন ও জীবনযাত্রার মান উন্নত। অর্থাৎ সায়ানের বসবাসকৃত দেশটিতে জিডিপি নির্ধারকসমূহ অত্যন্ত শক্তিশালী। উক্ত দেশটি ভূমি ও প্রাকৃতিক সম্পদে সমৃদ্ধ। সেখানে উন্নত প্রযুক্তির ও দক্ষ শ্রম শক্তির ব্যবহার রয়েছে। এছাড়া দেশটিতে পর্যাপ্ত মূলধন রয়েছে। যার ফলে 'উত্ত দেশ পিছিয়ে পড়া অর্থনৈতিক কার্যকলাপে মূলধন নিয়োগ করতে পারে। অর্থাৎ বলা যায়, সায়ানের বসবাসকৃত দেশে জিডিপির নির্ধারকসমূহ গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "সায়ানের দেশের GDP নির্ণয় করার সময় কোন উপাদানগুলো বিবেচনা করা হয় না? বিশ্লেষণ করো।",
          "explanation": "মূলধনের লাভ-ক্ষতি, মাধ্যমিক দ্রব্য, মূল্যহীন দ্রব্য ও সেবা জিডিপি নির্ণয়ে বিবেচনা করা হয় না। কোনো নিদিষ্ট সময়ে একটি অর্থনীতিতে চূড়ান্ত পর্যায়ের উৎপাদিত দ্রব্য ও সেবার বাজার মূল্যের সমষ্টিকে মোট জিডিপি বলে। জিডিপি গণনার. ক্ষেত্রে কতগুলো উপাদান অন্তর্ভুক্ত হয় না। যেমন- মূলধনি লাভ-ক্ষতি, মাধ্যমিক দ্রব্য ও সেবা, বিনামূল্যে ব্যবহৃত দ্রব্য ও সেবা এবং অতীতে উৎপাদিত পণ্য। এছাড়া সরকারি ঋণের সুদ ও বেআইনি কাজ জিডিপিতে অন্তর্ভুক্ত হয় না। উদ্দীপকে সায়ানের দেশে উৎপাদন পদ্ধতিতে জিডিপি নির্ণয় করা হয়। এক্ষেত্রে শুধু চূড়ান্ত পর্যায়ে উৎপাদিত দ্রব্য ও সেবার মূল্য পরিমাপ করা হয়। জিডিপি পরিমাপের সময় যে দ্রব্য সেবা অন্তর্ভুক্ত করা হয় না তা জিডিপি বহির্ভূত বিষয়। সায়ানের দেশে মাধ্যমিক দ্রব্য, মূলধনি লাভক্ষতি জিডিপি বহির্ভূত বিষয়। যেসব দ্রব্য ও সেবা বাজারে কেনাবেচা হয় না সেগুলো জিডিপি গণনার সময় বিবেচনা বহির্ভূত রাখা হয়। যে বছরের জিডিপি গণনা করা হয় তার পূর্বের কোনো বছরের উৎপাদন জিডিপিতে ধরা হয় না। আবার যেহেতু সরকারি ঋণের সুদ হস্তান্তরপাওনা হিসেবে গণ্য হয় বলে জিডিপির মধ্যে ধরা হয় না। এছাড়া, যেসব কাজ সামাজিকভাবে গ্রহণযোগ্য নয় ও বেআইনি সেগুলো জিডিপিতে অন্তর্ভুক্ত করা হয় না। সায়ানের দেশটিতে জিডিপি নির্ণয়ের সময় এসব উপাদান বিবেচনা করা হয় না। সে দেশে শুধু চূড়ান্ত পর্যায়ের উৎপাদিত দ্রব্য ও সেবার বাজার মূল্য হিসাব করা হয়।"
        }
      ]
    },
    {
      "number": "10",
      "uddipok": "নিচের ছকটি দেখ ও প্রশ্নগুলোর উত্তর দাও: দেশ প্রত্যাশিত আয় (কোটি টাকায়) প্রত্যাশিত ব্যয় (কোটি টাকায়) X ৭০,০০০ ৭০,০০০ Y ৬০,০০০ ৫৫,০০০",
      "tag": "SB 24",
      "sub_questions": [
        {
          "label": "ক",
          "question": "আবগারি শুল্ক কী?",
          "explanation": "দেশের অভ্যন্তরে উৎপাদিত ও ব্যবহৃত দ্রব্যের ওপর যে কর ধার্য করা হয়, তাকে আবগারি শুল্ক বলা হয়।"
        },
        {
          "label": "খ",
          "question": "মূলধন বাজেট বলতে কী বোঝায়?",
          "explanation": "সরকারের মূলধন আয় ও ব্যয়ের হিসাব যে বাজেটে দেখানো হয় তাকে মূলধন বাজেট বলে। মূলধন বাজেটের মূল লক্ষ্য হলো দেশ ও জনগণের আর্থ-সামাজিক উন্নয়ন সাধন করা। এ লক্ষ্যে সরকার বার্ষিক উন্নয়ন কর্মসূচি প্রণয়ন করে। এ কর্মসূচি বাস্তবায়নের জন্য প্রয়োজনে অভ্যন্তরীণ ও বৈদেশিক উভয় উৎস হতে অর্থ সংগ্রহ করে।"
        },
        {
          "label": "গ",
          "question": "'X' দেশের বাজেটের ধরন ব্যাখ্যা করো।",
          "explanation": "উদ্দীপকের 'X' দেশের বাজেটটি হচ্ছে সুষম বাজেট। সুষম বাজেট হলো সরকারের প্রত্যাশিত আয় ও সম্ভাব্য ব্যয়ের পরিমাণ সমান হওয়াকে বোঝায়। এ ধরনের বাজেটে আয়ের সাথে সংগতি রেখে ব্যয় ধরা হয়। ফলে দেশে মুদ্রাস্ফীতি বা দ্রুত দাম বৃদ্ধি পাওয়ার প্রবণতা কম থাকে। এর ফলে অর্থনৈতিক স্থিতিশীলতা বজায় থাকে। উদ্দীপকের ছকে 'X' দেশের প্রত্যাশিত আয় ৭০,০০০ কোটি টাকা এবং ব্যয় ৭০,০০০ কোটি টাকা। অর্থাৎ, 'X' দেশের বাজেটে (মোট আয় মোট ব্যয়) = ০। অর্থাৎ, দেশটির প্রত্যাশিত আয় ও সম্ভাব্য ব্যয়ের পরিমাণ সমান। আয় ও ব্যয়ের পরিমাণ সমান হওয়াতে দেশটিতে উদ্বৃত্ত কিংবা ঘাটতি বাজেট লক্ষ করা যায় না। সুতরাং বলা 'যায়, 'X' দেশ কর্তৃক গৃহীত বাজেটটিকে সুষম বাজেট বলা যায়।'"
        },
        {
          "label": "ঘ",
          "question": "উন্নয়নশীল দেশের জন্য 'Y' দেশের মতো বাজেট কতটা যৌস্তিক বলে তুমি মনে করো? আলোচনা করো।",
          "explanation": "উন্নয়নশীল দেশের জন্য 'Y' দেশের মতো উদ্বৃত্ত বাজেট যৌক্তিক নয়। কোনো আর্থিক বছরে সরকারের প্রত্যাশিত আয় অপেক্ষা সম্ভাব্য ব্যয়ের পরিমাণ কম হলে উদ্বৃত্ত বাজেট সৃষ্টি হয়। অর্থাৎ উদ্বৃত্ত বাজেটে কোনো অর্থবছরে সরকারের প্রত্যাশিত আয় ও সম্ভাব্য ব্যয় অপেক্ষা বেশি হয়। রাজস্ব বাজেটে যেমন সরকারের বিভিন্ন কার্যক্রমের দৈনন্দিন বা চলতি আয়-ব্যয়ের হিসাব দেখানো হয়, উদ্বৃত্ত বাজেটের ক্ষেত্রেও তাই করা হয়। উদ্বৃত্ত বাজেট = (মোট আয় মোট ব্যয়) >০। অর্থাৎ, মোট আয় > মোট ব্যয়। উদ্দীপকে 'Y' দেশের প্রত্যাশিত আয় ৬০,০০০. কোটি টাকা এবং প্রত্যাশিত ব্যয় ৫৫,০০০ কোটি টাকা। উদ্বৃত্ত (৬০,০০০ ৫৫,০০০) কোটি টাকা = ৫,০০০ কোটি টাকা। এক্ষেত্রে মোট আয় > মোট ব্যয়। এটি উদ্বৃত্ত বাজেটকেই নির্দেশ করে। উন্নয়নশীল দেশে এ বাজেট প্রণয়ন করা যৌক্তিক নয়। উন্নয়নশীল দেশে উন্নয়নের গতি অব্যাহত রাখতে ঘাটতি বাজেট অধিক কার্যকর। উদ্বৃত্ত বাজেটে প্রত্যাশিত আয় বেশি থাকায় উন্নয়নশীল দেশে কর্মসংস্থানের ঘাটতি থাকতে পারে। এছাড়া এ বাজেটে মাথাপিছু আয় ও জনগণের জীবনযাত্রার মান বৃদ্ধি পাবে না। উদ্বৃত্ত বাজেট মূলত উন্নত দেশগুলোতে কার্যকর। উন্নয়নশীল দেশগুলোতে ঘাটতি বাজেট উন্নয়নকে গতিশীল রাখে। সুতরাং, উন্নয়নশীল দেশে 'Y' দেশের মতো উদ্বৃত্ত বাজেট যৌক্তিক নয়।"
        }
      ]
    },
    {
      "number": "11",
      "uddipok": "তানজিম খুলনায় তার মামার বাড়িতে বেড়াতে গেল। মামা তাকে খুলনার বিভিন্ন জায়গা ঘুরে দেখালেন। তারা এক জায়গায় দেখতে পেল কিছু লোক বাঁশ'ও বেত দিয়ে বিভিন্ন রকম ঝুড়ি, মাদুর, পাখা ইত্যাদি তৈরি করছে। মামা বললেন, এই হস্তশিল্পগুলোর বিদেশে অনেক চাহিদা রয়েছে।",
      "tag": "SB 24",
      "sub_questions": [
        {
          "label": "ক",
          "question": "STOL-এর পূর্ণরূপ লেখো।",
          "explanation": "STOL-এর পূর্ণরূপ হলো Short Take-Off and Landing।"
        },
        {
          "label": "খ",
          "question": "EPZ প্রতিষ্ঠার উদ্দেশ্য কী?",
          "explanation": "রপ্তানি প্রক্রিয়াকরণ অঞ্চল বা EPZ প্রতিষ্ঠার মূল উদ্দেশ্য হলো দ্রুত শিল্পায়নের মাধ্যমে রপ্তানি বৃদ্ধি করা এবং বৈদেশিক মুদ্রা অর্জন করা। এটি সরাসরি বৈদেশিক বিনিয়োগ (FDI) আকৃষ্ট করতে সাহায্য করে এবং দেশের অভ্যন্তরে ব্যাপক কর্মসংস্থানের সুযোগ সৃষ্টি করে। এছাড়াও প্রযুক্তি হস্তান্তর এবং স্থানীয় কাঁচামালের সঠিক ব্যবহারের মাধ্যমে জাতীয় অর্থনীতিকে শক্তিশালী করাই এর প্রধান লক্ষ্য।"
        },
        {
          "label": "গ",
          "question": "তানজিমের দেখা শিল্পটির ধরন ব্যাখ্যা করো।",
          "explanation": "তানজিমের দেখা শিল্পটি হলো বাংলাদেশের অতি পরিচিত এবং ঐতিহ্যবাহী কুটির শিল্প। উদ্দীপকে উল্লেখ করা হয়েছে যে, কিছু লোক বাঁশ ও বেত ব্যবহার করে হাতে ঝুড়ি, মাদুর ও পাখা তৈরি করছে, যা কুটির শিল্পের প্রধান বৈশিষ্ট্য। কুটির শিল্প হলো এমন এক ধরনের শিল্প যা সাধারণত পরিবারের সদস্যদের সহায়তায় স্বল্প পুঁজিতে এবং হাতের কারুকার্যের মাধ্যমে বাড়িতে বসেই পরিচালনা করা হয়। এই শিল্পে কোনো ভারী যন্ত্রপাতির প্রয়োজন হয় না এবং স্থানীয়ভাবে সহজলভ্য কাঁচামাল ব্যবহার করে পণ্য উৎপাদন করা হয়। সামগ্রিকভাবে তানজিমের দেখা এই শিল্পটি বাংলাদেশের গ্রামীণ অর্থনীতির একটি অন্যতম প্রধান চালিকাশক্তি যা সাধারণ মানুষের সৃজনশীলতাকে প্রকাশ করে। এই হস্তশিল্পগুলো কেবল দেশের ঐতিহ্যই বহন করে না, বরং এগুলো পরিবেশবান্ধব এবং অত্যন্ত সল্প ব্যয়ে পরিচালনা করা সম্ভব। গ্রামীণ অঞ্চলের ভূমিহীন ও স্বল্প আয়ের মানুষের কাছে এই কুটির শিল্প জীবিকা নির্বাহের এক শক্তিশালী মাধ্যম হিসেবে কাজ করে যা উদ্দীপকের বর্ণনায় স্পষ্টভাবে ফুটে উঠেছে।"
        },
        {
          "label": "ঘ",
          "question": "আমাদের জাতীয় অর্থনীতিতে উক্ত শিল্পটির গুরুত্ব বিশ্লেষণ করো।",
          "explanation": "জাতীয় অর্থনীতিতে কুটির শিল্পের গুরুত্ব অপরিসীম, কারণ এটি বেকারত্ব দূরীকরণ এবং গ্রামীণ দারিদ্র্য বিমোচনে সরাসরি ভূমিকা রাখে। কুটির শিল্পে অল্প পুঁজিতে অনেক মানুষের কর্মসংস্থান সম্ভব হয়, যা বাংলাদেশের মতো জনবহুল দেশে বেকার সমস্যা সমাধানে অত্যন্ত কার্যকর। উদ্দীপকে যেমন বলা হয়েছে এই হস্তশিল্পগুলোর বিদেশে অনেক চাহিদা রয়েছে, সেহেতু এগুলো রপ্তানি করে দেশ প্রচুর পরিমাণে বৈদেশিক মুদ্রা অর্জন করতে পারে। এছাড়া এই শিল্প স্থানীয় কাঁচামালের সর্বোচ্চ ব্যবহার নিশ্চিত করে এবং এর মাধ্যমে গ্রামীণ নারীদের ক্ষমতায়ন ও আত্মনির্ভরশীলতা বৃদ্ধি পায়। সামগ্রিকভাবে কুটির শিল্প হলো আমাদের সাংস্কৃতিক ঐতিহ্যের বাহক যা অর্থনৈতিক প্রবৃদ্ধিতে নীরব কিন্তু শক্তিশালী অবদান রেখে চলেছে। এটি বৃহৎ শিল্পের পরিপূরক হিসেবে কাজ করে এবং দেশের আয় বৈষম্য কমাতে সাহায্য করে। স্থানীয় প্রযুক্তির বিকাশ এবং প্রান্তিক জনগোষ্ঠীর জীবনযাত্রার মান উন্নয়নে এই শিল্পের প্রসার জাতীয় অর্থনীতির টেকসই ভিত্তি গড়ে তুলতে সাহায্য করে। এই শিল্পের গুরুত্ব বিবেচনা করে সরকারকে হস্তশিল্পীদের সহজ শর্তে ও স্বল্প সুদে ঋণের ব্যবস্থা করতে হবে এবং আন্তর্জাতিক বাজারে পণ্যগুলো তুলে ধরার জন্য বিপণন ব্যবস্থা উন্নত করতে হবে। উন্নত প্রশিক্ষণ এবং আধুনিক নকশার সমন্বয় ঘটাতে পারলে এই কুটির শিল্পই হতে পারে বাংলাদেশের রপ্তানি আয়ের অন্যতম প্রধান উৎস।"
        }
      ]
    }
  ]
}