{
  "title": "যশোর বোর্ড ২০২৪",
  "subtitle": "অর্থনীতি (11)",
  "questions": [
    {
      "number": "1",
      "uddipok": "দাম (টাকায়) চাহিদার পরিমাণ (কেজি) জোগানের পরিমাণ (কেজি) ১০ ৭০ ৬০ ২০ ৬৫ ৬৫ ৩০ ৬০ ৭০ সূচি: ধানের চাহিদা ও জোগান সূচি",
      "tag": "JB 24",
      "sub_questions": [
        {
          "label": "ক",
          "question": "উপযোগ কী?",
          "explanation": "কোনো দ্রব্য বা সেবার অভাব পূরণের ক্ষমতাকে উপযোগ বলে।"
        },
        {
          "label": "খ",
          "question": "চাহিদা বিধিতে অন্যান্য অবস্থা অপরিবর্তিত বিবেচনা করা হয় কেন? ব্যাখ্যা করো।",
          "explanation": "চাহিদাবিধিতে অন্যান্য অবস্থা অপরিবর্তিত বিবেচনা করা না হলে চাহিদাবিধি কার্যকর হয় না। ভোক্তার আয়, রুচি ও অভ্যাস, ক্রেতার সংখ্যা ইত্যাদির পরিবর্তন হলে চাহিদাবিধির ব্যতিক্রম'ঘটে। চাহিদাবিধি অনুযায়ী দাম বাড়লে চাহিদা কমে এবং দাম কমলে চাহিদা বাড়ে। কিন্তু ক্রেতার আয় বা রুচির পরিবর্তন হলে এই বিধি কার্যকর থাকে না। যেহেতু অন্যান্য অবস্থা পরিবর্তিত হলে চাহিদাবিধি কার্যকর হয় না, তাই এগুলো অপরিবর্তিত বিবেচনা করা হয়।"
        },
        {
          "label": "গ",
          "question": "ওপরের সূচি হতে চাহিদা রেখা অঙ্কন করো।",
          "explanation": "চাহিদাসূচির জ্যামিতিক রূপ হলো চাহিদারেখা। সাধারণত দ্রব্যের দাম বাড়লে চাহিদার পরিমাণ কমে' এবং দাম কমলে চাহিদার পরিমাণ বাড়ে। অর্থাৎ, দামের সাথে চাহিদার বিপরীতমুখী সম্পর্ক রিদ্যমান। দাম ও চাহিদার এই বিপরীতমুখী সম্পর্ক যে রেখার মাধ্যমে দেখানো হয় তা-ই চাহিদারেখা। উদ্দীপকে ধানের দাম ও চাহিদার পরিমাণ দেওয়া আছে। উক্ত তথ্যের আলোকে নিচে চাহিদারেখা অঙ্কন করা হলো: চিত্রে ভূমি অক্ষে চাহিদার পরিমাণ এবং লম্ব অক্ষে দ্রব্যের দাম দেখানো হয়েছে দ্রব্যের দাম ১০ টাকা হলে চাহিদার পরিমাণ ৭০ কেজি, যাa বিন্দু দ্বারা নির্দেশিত। দাম বেড়ে ২০ ও ৩০ টাকা হলে চাহিদা কমে যথাক্রমে ৬৫ ও ৬০ কেজি হয়। এটি ৮ ও c বিন্দু দ্বারা নির্দেশিত। এখন প্রাপ্ত a, b ও c বিন্দু যোগ করলে পাওয়া যায় DD' চাহিদারেখা।"
        },
        {
          "label": "ঘ",
          "question": "উদ্দীপকের সূচির তথ্য ব্যবহার করে চিত্রের সাহায্যে বাজার ভারসাম্য বিশ্লেষণ করো।",
          "explanation": "ক্রেতা-বিক্রেতার দরকষাকষির মাধ্যমে বাজার ভারসাম্য নির্ধারিতহয়। ক্লেতা চেষ্টা করে সর্বনিম্ন দামে কোনো দ্রব্য ক্রয় করতে। আবার বিক্রেতা সর্বোচ্চ দামে বিক্রয় করতে চেষ্টা করে। এভাবে ক্রেতা ও বিক্রেতার দরকষাকষির ফলে. কোনো একটি দামে দ্রব্যটির চাহিদা ও জোগান সমান হয়। এটিই ভারসাম্য অবস্থা। উদ্দীপকে একটি দ্রব্যের চাহিদা ও জোগানসূচি দেওয়া আছে। নিচে চিত্রের মাধ্যমে বাজার ভারসাম্য ব্যাখ্যা করা হলো: সূচির তথ্যানুযায়ী চিত্র অঙ্ক করলে DD' চাহিদারেখা জোগানরেখা এবং SS পাওয়া যায়। চিত্রে দ্রব্যের দাম ১০ টাকা হলে চাহিদা ও জোগানের পরিমাণ যথাক্রমে ৭০ ও ৬০ কেজি। এখানে চাহিদা জোগানের চেয়ে বেশি হওয়ায় দাম বাড়বে। আবার দ্রব্যের দাম ৩০ টাকা হলে চাহিদার চেয়ে জোগানের পরিমাণ বেশি হয়। তাই দ্রব্যের দাম কমবে। এভাবে দ্রব্যের দাম ২০ টাকা হলে চাহিদা ও জোগানের পরিমাণ পরস্পর E বিন্দুতে সমান তথা ৬৫ কেজি করে হয়। চাহিদা ও জোগানরেখাদ্বয় পরস্পরকে E বিন্দুতে ছেদ করেছে। সুতরাং, 'E' বিন্দুই হলো বাজার ভারসাম্য বিন্দু। এ বিন্দুতে ভারসাম্য দাম ২০ টাকা এবং ভারসাম্য পরিমাণ ৬৫ কেজি।"
        }
      ]
    },
    {
      "number": "2",
      "uddipok": "আবুল কালাম লেখা-পড়া শেষ করে ব্যবসা করার সিদ্ধান্ত নিলেন। কিন্তু ব্যবসা শুরু করতে চাইলে জানতে পারেন তার দেশে নিজ উদ্যোগে ব্যবসা করার সুযোগ নেই। তাই তিনি 'Y' নামক দেশে গিয়ে ব্যবসা শুরু করলেন। যেখানে সরকারি মালিকানার পাশাপাশি ব্যক্তিগত উদ্যোগে ব্যবসা করার সুযোগ রয়েছে। তবে একচেটিয়া অতিরিক্ত মুনাফা অর্জনের সুযোগ নেই।",
      "tag": "JB 24",
      "sub_questions": [
        {
          "label": "ক",
          "question": "অ্যাডাম স্মিথের বিখ্যাত গ্রন্থটির নাম লেখো।",
          "explanation": "অ্যাডাম স্মিথের বিখ্যাত গ্রন্থটির নাম হলো— 'An Inquiry into the Nature and Causes of the Wealth of Nations' (১৭৭৬)।"
        },
        {
          "label": "খ",
          "question": "মানুষকে অভাব বাছাই করতে হয় কেন?",
          "explanation": "মানুষের অসীম অভাবের তুলনায় অভাব পূরণের সম্পদ অত্যন্ত সীমিত হওয়ায় প্রয়োজনীয়তা ও গুরুত্ব অনুযায়ী অভাব বাছাই বা নির্বাচন করতে হয়। সব অভাব একই সাথে পূরণ করা সম্ভব নয় বলে মানুষ তার অধিক জরুরি অভাবগুলো আগে পূরণ করে এবং কম জরুরিগুলো ভবিষ্যতের জন্য তুলে রাখে। সম্পদের দুষ্প্রাপ্যতা এবং এর বিকল্প ব্যবহারের কারণেই মূলত মানুষকে এই অর্থনৈতিক নির্বাচনের সম্মুখীন হতে হয়।"
        },
        {
          "label": "গ",
          "question": "আবুল কালামের দেশে কোন ধরনের অর্থব্যবস্থা বিরাজমান? ব্যাখ্যা করো।",
          "explanation": "আবুল কালামের দেশে সমাজতান্ত্রিক বা নির্দেশমূলক অর্থব্যবস্থা বিরাজমান। উদ্দীপকে উল্লেখ করা হয়েছে যে, আবুল কালাম তার নিজের দেশে নিজ উদ্যোগে ব্যবসা করার সুযোগ পাননি, যা সমাজতান্ত্রিক অর্থব্যবস্থার একটি প্রধান বৈশিষ্ট্য। এই অর্থব্যবস্থায় উৎপাদনের সকল উপকরণ ও সম্পদের মালিক থাকে রাষ্ট্র এবং ব্যক্তিগত মুনাফা অর্জনের উদ্দেশ্যে কোনো উদ্যোগ গ্রহণ করা নিষিদ্ধ। অর্থনৈতিক সকল কর্মকাণ্ড, যেমন—কী উৎপাদন হবে এবং কীভাবে বণ্টন হবে, তা একটি কেন্দ্রীয় পরিকল্পনা কর্তৃপক্ষের নির্দেশে পরিচালিত হয়। সামগ্রিকভাবে এ ধরনের অর্থব্যবস্থায় ব্যক্তিগত স্বাধীনতার অভাব থাকলেও সামাজিক কল্যাণ এবং সম্পদের সুষম বণ্টনের ওপর অধিক গুরুত্ব দেওয়া হয়। যেহেতু এখানে ভোক্তা বা উৎপাদকের সার্বভৌমত্ব নেই, তাই আবুল কালামের মতো ব্যক্তিরা নিজ উদ্যোগে বিনিয়োগ করতে বাধাগ্রস্ত হন। উদ্দীপকের বর্ণনা অনুযায়ী আবুল কালামের দেশের অর্থনীতি রাষ্ট্রীয় নিয়ন্ত্রণে পরিচালিত হয় বলেই সেখানে ব্যক্তিগত ব্যবসায়িক উদ্যোগ গ্রহণের সুযোগ নেই।"
        },
        {
          "label": "ঘ",
          "question": "'Y' দেশের অর্থব্যবস্থা বাংলাদেশের অর্থব্যবস্থার সাথে সামঞ্জস্যপূর্ণ- উক্তিটির যথার্থতা মূল্যায়ন করো।",
          "explanation": "উক্তিটি সম্পূর্ণ যথার্থ, কারণ 'Y' দেশ এবং বাংলাদেশ উভয় ক্ষেত্রেই মিশ্র অর্থব্যবস্থা বিদ্যমান। উদ্দীপকের 'Y' দেশে সরকারি মালিকানার পাশাপাশি ব্যক্তিগত উদ্যোগের সুযোগ রয়েছে এবং একচেটিয়া মুনাফা রোধে রাষ্ট্রীয় নিয়ন্ত্রণ আছে, যা মিশ্র অর্থব্যবস্থার মূল ভিত্তি। বাংলাদেশেও একইভাবে সরকারি ও বেসরকারি খাত পাশাপাশি অবস্থান করে এবং সরকার জনকল্যাণমূলক প্রতিষ্ঠানের পাশাপাশি বেসরকারি খাতের বিকাশেও সহায়তা করে। উভয় ব্যবস্থায় দাম নির্ধারণের ক্ষেত্রে বাজার ব্যবস্থা (চাহিদা ও জোগান) কাজ করলেও জনস্বার্থে সরকার বাজার নিয়ন্ত্রণ বা পণ্যের দাম নির্ধারণে হস্তক্ষেপ করতে পারে। সামগ্রিকভাবে মিশ্র অর্থব্যবস্থা হলো পুঁজিবাদ ও সমাজতন্ত্রের একটি ভারসাম্যপূর্ণ সমন্বয় যেখানে ব্যক্তিগত উদ্যোগকে উৎসাহিত করা হয় কিন্তু শোষণের সুযোগ দেওয়া হয় না। 'Y' দেশের মতো বাংলাদেশেও ভোক্তা ও উৎপাদকের স্বাধীনতা সংরক্ষিত থাকে এবং একচেটিয়া কারবার রোধে আইনি তদারকি বজায় থাকে। সুতরাং, মালিকানার প্রকৃতি এবং অর্থনৈতিক পরিচালনার ধরণ বিবেচনায় 'Y' দেশের অর্থব্যবস্থা বাংলাদেশের বিদ্যমান অর্থব্যবস্থার সাথে পুরোপুরি সামঞ্জস্যপূর্ণ। এই সামঞ্জস্যপূর্ণ অর্থব্যবস্থাকে আরও শক্তিশালী করতে হলে সরকারি খাতের স্বচ্ছতা নিশ্চিত করা এবং বেসরকারি খাতের জন্য বিনিয়োগবান্ধব নীতিমালা প্রণয়ন করা জরুরি। সরকার ও বেসরকারি খাতের মধ্যে কার্যকর সমন্বয় (PPP) নিশ্চিত করার মাধ্যমেই 'Y' দেশ বা বাংলাদেশের মতো মিশ্র অর্থনীতির দেশগুলো দ্রুত টেকসই উন্নয়ন অর্জন করতে পারবে।"
        }
      ]
    },
    {
      "number": "3",
      "uddipok": "নিচের টেবিল দুইটি লক্ষ করো এবং প্রশ্নগুলোর উত্তর দাও: টেবিল-A টেবিল-B বাংলাদেশের বিভিন্ন অঞ্চলের বিভিন্ন ধরনের পশু-পাখি পাওয়া যায়। এরা পরিবেশের ভারসাম্য বজায় রাখতে সহায়ক ভূমিকা পালন করে।",
      "tag": "JB 24",
      "sub_questions": [
        {
          "label": "ক",
          "question": "সম্পদ কাকে বলে?",
          "explanation": "যেসব দ্রব্যসামগ্রীর উপযোগিতা, অপ্রাচুর্যতা, হস্তান্তরযোগ্যতা এবং বাহ্যিকতা আছে সেগুলোকে অর্থনীতিতে সম্পদ বলে।"
        },
        {
          "label": "খ",
          "question": "\"নদীর পানি\" কে অবাধলভ্য দ্রব্য বলা হয় কেন?",
          "explanation": "নদীর পানি বিনামূল্যে পাওয়া য়ায় বলে একে অবাধলভ্য দ্রব্য বলা হয়। যেসব দ্রব্য বিনামূল্যে পাওয়া যায় তাদের অবাধলভ্য দ্রব্য বলে। এসব দ্রব্য প্রকৃতিতে অবাধে পাওয়া.যায় এরং এদের জোগান সীমাহীন থাকে। তেমনি নদীর পানি প্রকৃতিতে অবাধে পাওয়া যায় এবং এর জোগান সীমাহীন। এ কারণে নদীর পানির কোনো বিনিময়মূল্য নেই। তাই নদীর পানিকে অবাধলভ্য দ্রব্য বলা হয়।"
        },
        {
          "label": "গ",
          "question": "টেবিল-A এর \"?\" স্থানে কোনটি বসবে? ব্যাখ্যা করো।",
          "explanation": "উদ্দীপকে টেবিল 'A' এর '?' চিহ্নিত স্থানে 'সঞ্চয় বসবে। আয় থেকে ভোগ করার পর যা অবশিষ্ট থাকে, তাকে সঞ্চয় বলে। মানুষ আয় করে ভোগ করার জন্য। কিন্তু ভবিষ্যতের কথা ভেবে বর্তমানে অর্জিত আয়ের পুরোটা ভোগ করা হয় না। আয়ের বাকি অংশ পরবর্তী সময়ের জন্য রেখে দেওয়া হয়। এটাকেই সঞ্চয় বলে। উদ্দীপকে, পূর্ণ বৃত্তটি দ্বারা মোট আয় বোঝাচ্ছে। যার একটি অংশ ভোগ হিসেবে চিহ্নিত রয়েছে। বৃত্তের বাকি অংশটুকু তথা মোট আয় থেকে ভোগ ব্যয় বাদ দিলে সঞ্চয় পাওয়া যায়। অর্থাৎ সঞ্চয় = আয় – ভোগ। আয়ের '?' বর্তমানে ভোগ না করে ভবিষ্যতের জন্য জমিয়ে রাখা হচ্ছে; যা সঞ্চয়কে নিদের্শকরে। সুতরাং বলা যায় যে, '?' চিহ্নিতস্থানে 'সঞ্চয়' বসবে।"
        },
        {
          "label": "ঘ",
          "question": "টেবিল-B বর্ণিত সম্পদটি কীভাবে বাংলাদেশের আর্থ-সামাজিক উন্নয়নে সহায়তা করে? তোমার মতামত দাও।",
          "explanation": "উদ্দীপকে টেবিল 'B' তে প্রাণিসম্পদকে ইঙ্গিত করা হয়েছে। বাংলাদেশের সর্বত্র বিভিন্ন প্রজাতির পশু-পাখি দেখা যায়। গৃহপালিত পশুপাখির মধ্যে গরু, ছাগল, ভেড়া, মহিষ, হাঁস-মুরগি প্রভৃতি প্রধান। এছাড়া সুন্দরবন ও পার্বত্য চট্টগ্রামের বনাঞ্চলে রয়েছে বাঘ, হাতি, হরিণ প্রভৃতি মূল্যবান জীবজন্তু ও অসংখ্য প্রজাতির পাখি। এছাড়া আমাদের নদ-নদী, বিল, হাওর, পুকুয় ইত্যাদি জলাশয় এবং বঙ্গোপসাগরে বিভিন্ন রকম মাছ পাওয়া যায়। উদ্দীপকের 'B' টেবিলে বলা হয়েছে, বাংলাদেশের বিভিন্ন অঞ্চলে বিভিন্ন ধরনের পশু পাখি পাওয়া যায়। পরিবেশের ভারসাম্য বজায় রাখতে এরা সহায়ক ভূমিকা পালন করে। পাশাপাশি এগুলো মানুষের আমিষের চাহিদাও পূরণ করে থাকে। এগুলো প্রাণিজসম্পদ খাতের অংশ। গৃহপালিত পশু-পাখি পার্লন, মৎস্য চাষের মাধ্যমে দেশের অর্থনীতিতে অবদান. রাখা যায়। ২০২৩-২৪ অর্থবছরে বাংলাদেশের জিডিপিতে প্রাণিজসম্পদের অবদান ছিল ৮২,০১৪ কোটি টাকা.। প্রাণিজসম্পদের পশুপাখি, মৎস্য আমাদের খাবারের চাহিদা পূরণ করে। প্রাণিজ আমিষের অন্যতম প্রধান উৎস হলো গৃহপালিত পুশ-পাখি এবং মৎস্য সম্পদ। এছাড়াও বিভিন্ন উৎস থেকে প্রাণিজসম্পদ আহরণের মাধ্যমে কর্মসংস্থান সৃষ্টি ও বিদেশে রপ্তানি করে বৈদেশিক মুদ্রা আয় হয়। এভাবেই প্রাণিসম্পদ বাংলাদেশের আর্থসামাজিক উন্নয়নে সহায়তা করে।"
        }
      ]
    },
    {
      "number": "4",
      "uddipok": "দৃশ্যপট-১ঃ কমলার একক মোট উপযোগ (টাকা) প্রান্তিক উপযোগ ১ম ১০ ১০ ২য় ১৩ ৩ ৩য় ১৫ ২ ৪র্থ ১৬ ১ ৫ম ১৬ ০ দৃশ্যপট-২ঃ",
      "tag": "JB 24",
      "sub_questions": [
        {
          "label": "ক",
          "question": "ভারসাম্য দাম কাকে বলে?",
          "explanation": "যে নির্দিষ্ট দামে কোনো দ্রব্যের চাহিদা ও জোগান সমান হয় তাকে ভারসাম্য দাম বলে।"
        },
        {
          "label": "খ",
          "question": "জোগান রেখা বাম দিক থেকে ডান দিকে ঊর্ধ্বগামী হয় কেন? ব্যাখ্যা করো।",
          "explanation": "দামের পরিবর্তনে জোগানের পরিমাণের সমমুখী পরিবর্তন রেখাচিত্রে দেখানো হলে তাকে জোগানরেখা বলে। সাধারণভাবে দাম বাড়লে জোগান বাড়ে এবং দাম কমলে জোগান কমে। জোগানরেখার লম্ব অক্ষে থাকে দাম এবং ভূমি অক্ষে থাকে জোগানের পরিমাণ। দাম যত বেড়ে ওপরের দিকে আসে, জোগানের পরিমাণ তত বৃদ্ধি পেয়ে ভূমি অক্ষের ডানদিকে সরতে থাকে। ফলে জোগানরেখা ডানদিকে ঊর্ধ্বগামী হয়।"
        },
        {
          "label": "গ",
          "question": "সূচি থেকে দৃশ্যপট-১ এর তথ্যব্যবহার করে একটি প্রান্তিক উপযোগ রেখা অঙ্কন করো।",
          "explanation": "ভোক্তার প্রান্তিক উপযোগ সূচির জ্যামিতিক প্রকাশই প্রান্তিক উপযোগ রেখা। প্রান্তিক উপযোগ রেখা মূলতু দ্রব্য ভোগের একক এবং প্রান্তিক উপযোগের মধ্যে সম্পর্ক প্রকাশ করে। আর কোনো দ্রব্য ক্রমাগত ভোগ করতে থাকলে ভোক্তার কাছে ঐ দ্রব্যের প্রান্তিক উপযোগ ক্রমশ কমতে থাকে। অর্থাৎ, দ্রব্য ভোগের সাথে প্রান্তিক উপযোগের বিপরীতমুখী সম্পর্ক। এ কারণে প্রান্তিক উপযোগ রেখা ডানদিকে নিম্নগামী হয়। উদ্দীপকের দৃশ্যপর্ট ১-এর তথ্য ব্যবহার করে একটি প্রান্তিক উপযোগ রেখা অঙ্কন করা হলো: উদ্দীপকে প্রদত্ত সূচিতে লক্ষ করা যায়, ভোক্তা ১ম একক দ্রব্য ভোগ করে ১০ টাকা প্রান্তিক উপযোগ লাভ করে, যা চিত্রের a বিন্দু দ্বারা দেখানো হয়েছে। একইভাবে ২য়, ৩য়, ৪র্থ ও ৫ম একক হতে প্রাপ্ত প্রান্তিক উপযোগ যথাক্রমে ৩ টাকা, ২ টাকা, ১ টাকা ও ০-টাকা। এগুলো চিত্রে যথাক্রমে b, c, d, e বিন্দু দ্বারা নির্দেশ করা হয়েছে। প্রাপ্ত বিন্দুগুলো। যোগ করে যে রেখা পাওয়া যায় তা প্রান্তিক উপযোগ (MU) রেখা।"
        },
        {
          "label": "ঘ",
          "question": "দৃশ্যপট-২ এ নির্দেশিত বিধিটি কি সবসময়ই কার্যকর? তোমার উত্তরের সপক্ষে যুক্তি দাও।",
          "explanation": "দৃশ্যপট-২ এ নির্দেশিত চাহিদাবিধিটি সবসময় কার্যকর হয় না। অন্যান্য অবস্থা অপরিবর্তিত থেকে কোনো দ্রব্যের দাম কমলে তার চাহিদা বাড়ে। আর দাম বাড়লে চাহিদা কমে। 'দাম ও চাহিদুার এ বিপরীতমুখী সম্পর্কই হলো চাহিদাবিধি। অন্যান্য বিষয় হলো ক্রেতার আয়, রুচি ও অভ্যাস, বিকল্প দ্রব্যের দাম, ক্রেতার সংখ্যা ইত্যাদি। এসব বিষয়ের মধ্যে যেকোনো একটির পরিবর্তন ঘটলে চাহিদাবিধি কার্যকর হয় না। উদ্দীপকের দৃশ্যপট-২ এ.X অক্ষ বরাবর দ্রব্যের পরিমাণ ও Y-অক্ষ বরাবর দাম পরিমাপ করা হয়েছে।, চিত্রে দেখা যাচ্ছে দাম যখন বেশি থাকে তখন চাহিদার পরিমাণ কম। আবার দাম যখন কমে যায় তখন চাহিদা বেড়ে ঘায়। এটি চাহিদারেখাকে নির্দেশ করে। যেখানে চাহিদাবিধি কার্যকর হয়েছে। কারণ অন্যান্য অবস্থা অপরিবর্তিত রাখায় এখানে চাহিদাবিধি কার্যকর হয়েছে! কোনো দ্রব্য ক্রয়ের ক্ষেত্রে যদি ক্রেতার আয় পরিবর্তিত হয় তবে চাহিদাবিধির প্রতিফলন ঘটে না। যেমন: ক্রেতার আয় বাড়লে একটি দ্রব্যের দাম বৃদ্ধি পাওয়া সত্ত্বেও ক্রেতার কাছে দ্রব্যটির চাহিদা কমবে না। তাছাড়া রুচির পরিবর্তন ঘটলেও চাহিদাবিধি প্রযোজ্য হয় না। যেমন: কেউ যদি ধুমপান পছন্দ না করে তবে সিগারেটের দাম কমে গেলেও তার, নিকট সিগারেটের চাহিদা বাড়বে না। অর্থাৎ এক্ষেত্রে চাহিদাবিধি কার্যকর হয় না.। সুতরাং বলা যায়, অন্যান্য অরস্থা অপরিবর্তিত থেকে ক্রেতার আয় ও রুচি ইত্যাদি পরিবর্তন হলে দৃশ্যপট২ এর চাহিদাবিধির ব্যতিক্রম ঘটে।"
        }
      ]
    },
    {
      "number": "5",
      "uddipok": "Q TP AP MP ১ ৮ ৮ ৮ ২ ২০ ১০ ১২ ৩ ৩০ ১০ ১০ ৪ ৩৬ ৯ ৬ ৫ ৪০ ৮ ৪ ৬ ৪২ ৭ ২ ৭ ৪২ ৬ ০ ৮ ৪০ ৫ -২",
      "tag": "JB 24",
      "sub_questions": [
        {
          "label": "ক",
          "question": "স্থানগত উপযোগ কাকে বলে?",
          "explanation": "কোনো দ্রব্যের স্থানান্তরের ফলে নতুন যে উপযোগ সৃষ্টি হয় তাকে স্থানগত উপযোগ বলে।"
        },
        {
          "label": "খ",
          "question": "সংগঠনকে সমন্বয়কারী বলা হয় কেন? ব্যাখ্যা করো।",
          "explanation": "উৎপাদনের সব উপকরণ একত্র করে সংগঠক উৎপাদন কাজ পরিচালনা করেন বলে, তাকে সমন্বয়কারী বলা হয়। সংগঠন উৎপাদনের চতুর্থ উপাদান। এর মাধ্যমে উৎপাদনের উপাদানগুলোকে একত্র ও সমন্বয় করা হয়। প্রকৃতপক্ষে সংগঠক উৎপাদনের পরিকল্পনা থেকে শুরু করে নীতি নির্ধারণ, সিদ্ধান্ত গ্রহণ করে। পাশাপাশি উৎপাদন কাজের তত্ত্বাবধান ও ঝুঁকি গ্রহণ প্রভৃতি দায়িত্ব সম্পাদন করেন। এসব কাজ সম্পাদনের জন্য সংগঠককে সমন্বয়কারী বলে।"
        },
        {
          "label": "গ",
          "question": "উদ্দীপকের তথ্য ব্যবহার করে মোট উৎপাদন রেখা অঙ্কন করো।",
          "explanation": "TP রেখার মাধ্যমে উৎপাদনের পরিবর্তনশীল উপকরণের প্রেক্ষিতে উৎপাদনের পরিমাণ দেখানো হয়। একটি নির্দিষ্ট সময়ে নির্দিষ্ট পরিমাণ উপকরণ ব্যবহার করে যে পরিমাণ দ্রব্যসামগ্রী উৎপাদন করা হয় তাই মোট উৎপাদন। অর্থাৎ বিভিন্ন উপকরণ নিয়োগের দ্বারা যে উৎপাদন পাওয়া যায় তাকে মোট উৎপাদন বলে। এখানে ভূমির পরিমাণ স্থির ধরে পরিবর্তনশীল উপকরণ পরিবর্তন করা হয়। মোট উৎপাদনের পরিমাণকে জ্যামিতিক আকারে প্রকাশ করলে মোট উৎপাদন (TP) রেখা পাওয়া যায়। উদ্দীপকে উৎপাদনের পরিবর্তনশীল উপকরণ শ্রম (L) এবং মোট উৎপাদন (TP) দেওয়া আছে। শ্রম ও মোট উৎপাদন থেকে TP-রেখা অঙ্কন করা হলো- চিত্র ভূমি অক্ষে শ্রম ও লম্ব অক্ষে মোট উৎপাদনের পরিমাণ দেখানো হয়েছে। এখানে ১ একক শ্রম নিয়োগে মোট উৎপাদন ৮ একক হয়। এটি চিত্রে a বিন্দু দ্বারা নির্দেশিত হয়েছে। শ্রম নিয়োগ বেড়ে ২, ৩, ৪, ৫, ৬, ৭ও ৮ একক হলে মোট উৎপাদন বেড়ে যথাক্রমে ২০, ৩০, ৩৬, ৪০, ৪২, ৪২ ও ৪০ হয়। এগুলো যথাক্রমে b, c, d, e, f, g ও h বিন্দু দ্বারা নির্দেশিত হয়েছে। উক্তবিন্দুগুলো যোগ করে TP রেখা পাওয়া যায়।"
        },
        {
          "label": "ঘ",
          "question": "উদ্দীপকের তথ্য ব্যবহার করে চিত্রের সাহায্যে AP ও MP-এর মধ্যে সম্পর্ক বিশ্লেষণ করো।",
          "explanation": "উৎপাদন ব্যবস্থায় গড় উৎপাদন ও প্রান্তিক উৎপাদনের মধ্যে সম্পর্ক লক্ষ করা যায়। মোট উৎপাদনের পরিমাণকে মোট উপকরণ দ্বারা ভাগ করলে গড় উৎপাদন পাওয়া যায়। অর্থাৎ উপকরণ প্রতি উৎপাদনকে গড় উৎপাদন বলে। অন্যদিকে উপকরণের পরিমাণ এক একক বাড়ানোর ফলে মোট উৎপাদন যতটুকু বৃদ্ধি পায় তাকে প্রান্তিক উৎপাদন বলে। উৎপাদন ব্যবস্থায় গড় উৎপাদন ও প্রান্তিক উৎপাদনের মধ্যে কিছু সম্পর্ক রয়েছে। উদ্দীপকের তথ্যের আলোকে গড় ও প্রান্তিক উৎপাদন রেখা অঙ্কন করে সম্পর্কে বিশ্লেষণ করা হলো- চিত্রে প্রান্তিক উৎপাদন যখন ক্রমবর্ধমান হারে বাড়ে তখন প্রান্তিক উৎপাদন রেখা গড় উৎপাদন রেখার ওপরে অবস্থান করে। এটি b পর্যন্ত শ্রমিক নিয়োগ দ্বারা দেখানো হয়েছে। এরপর আরও শ্রমিক নিয়োগ করলে প্রান্তিক উৎপাদন ক্রমহ্রাসমান হয়। এক্ষেত্রে প্রান্তিক উৎপাদন রেখা বাম থেকে ডানদিকে নিম্নগামী হয়। একসময় এটি গড় উৎপাদন রেখাকে ছেদ করে। এ পর্যন্ত উৎপাদন বাড়তে থাকে এবং ছেদ বিন্দুতে তা সর্বোচ্চ হয়। এটি ০ বিন্দুতে দেখানো হয়েছে। এরপর শ্রমিক নিয়োগ আরও বাড়ালে প্রান্তিক উৎপাদন অধিকতর ক্রমন্ত্রাসমান হয়। তখন গড় উৎপাদন কমতে থাকে। কিন্তু প্রান্তিক উৎপাদন অধিক হারে কমার জন্য প্রান্তিক উৎপাদন রেখা গড় উৎপাদন রেখার নিচে অবস্থান করে।"
        }
      ]
    },
    {
      "number": "6",
      "uddipok": "প্রেক্ষাপট-১: জনাব আকমল তার মেয়ের বিবাহের অনুষ্ঠানের জন্য ৩০ কেজি দুধ ক্রয় করলেন। তিনি লক্ষ করলেন, বাজারে দুধ না থাকায় অনেক ক্রেতা দুধ ক্রয় করতে পারছেন না। প্রেক্ষাপট-২: 'ক' বাজারের উৎপাদিত পণ্যগুলো নিম্নরূপ: 'ক' বাজার সাবান তৈল চানাচুর",
      "tag": "JB 24",
      "sub_questions": [
        {
          "label": "ক",
          "question": "অর্থনীতিতে বাজার কাকে বলে?",
          "explanation": "অর্থনীতিতে বাজার বলতে কোনো নির্দিষ্ট স্থানকে বোঝায় না, বরং এক বা একাধিক পণ্যকে বোঝায় যা ক্রেতা ও বিক্রেতার মধ্যে অবাধ প্রতিযোগিতার মাধ্যমে একটি নির্ধারিত দামে ক্রয়-বিক্রেয় হয়।"
        },
        {
          "label": "খ",
          "question": "পূর্ণ প্রতিযোগিতামূলক বাজারে উপকরণের দাম সর্বত্র সমান থাকে কেন? ব্যাখ্যা করো।",
          "explanation": "পূর্ণ প্রতিযোগিতামূলক বাজারে উৎপাদনের উপকরণসমূহ (যেমন- শ্রম, মূলধন) পূর্ণ গতিশীল থাকার কারণে এদের দাম সর্বত্র সমান থাকে। এই বাজারে অসংখ্য ক্রেতা ও বিক্রেতা থাকে এবং তারা বাজার সম্পর্কে সম্যক জ্ঞান রাখে। যদি কোনো এক স্থানে উপকরণের দাম কম থাকে, তবে উপকরণগুলো দ্রুত অধিক দামের অঞ্চলের দিকে ধাবিত হয়, ফলে সরবরাহ ও চাহিদার সমন্বয়ে পুনরায় সব জায়গায় দাম সমান হয়ে যায়।"
        },
        {
          "label": "গ",
          "question": "প্রেক্ষাপট-১ এর নির্দেশিত বাজারটি সময়ের প্রেক্ষিতে কোন ধরনের বাজার? ব্যাখ্যা করো।",
          "explanation": "প্রেক্ষাপট-১ এ নির্দেশিত বাজারটি সময়ের প্রেক্ষিতে অতি স্বল্পকালীন বাজার। অতি স্বল্পকালীন বাজার বলতে এমন এক বাজার ব্যবস্থাকে বোঝায় যেখানে পণ্যের যোগান একদম সীমাবদ্ধ এবং চাইলেই চাহিদামত যোগান বাড়ানো সম্ভব হয় না। সাধারণত পচনশীল দ্রব্য যেমন- দুধ, মাছ, শাকসবজি ইত্যাদির ক্ষেত্রে এই বাজার দেখা যায়। এই বাজারে সময়ের স্বল্পতার কারণে পণ্যের দাম সম্পূর্ণভাবে চাহিদার ওপর নির্ভর করে; অর্থাৎ চাহিদা বাড়লে দাম বাড়ে কিন্তু যোগান বাড়ানো যায় না। উদ্দীপকের প্রেক্ষাপটে দেখা যায়, জনাব আকমল ৩০ কেজি দুধ ক্রয় করার পর বাজারে আর দুধ অবশিষ্ট নেই এবং অন্য ক্রেতারা তা কিনতে পারছেন না। দুধ একটি পচনশীল দ্রব্য এবং তাৎক্ষণিকভাবে এর উৎপাদন বা সরবরাহ বাড়ানো সম্ভব নয় বলেই বাজারে এই ঘাটতি তৈরি হয়েছে। যেহেতু নির্দিষ্ট সময়ের মধ্যে দুধের যোগান স্থির ছিল এবং বাড়তি চাহিদা মেটানো সম্ভব হয়নি, তাই এটি অতি স্বল্পকালীন বাজারের বৈশিষ্ট্যকে নির্দেশ করে। এই ধরণের বাজারে যোগান রেখা লম্ব অক্ষের সমান্তরাল হয়, যা প্রমাণ করে যে দাম বাড়লেও যোগান বাড়ানো অসম্ভব।"
        },
        {
          "label": "ঘ",
          "question": "উদ্দীপকের পেক্ষাপট-২ এ নির্দেশিত বাজারে দাম বৃদ্ধির প্রভাব বিশ্লেষণ করো।",
          "explanation": "উদ্দীপকের প্রেক্ষাপট-২ এ নির্দেশিত সাবান, তৈল ও চানাচুরের বাজারটি হলো একচেটিয়া প্রতিযোগিতামূলক বাজার, যেখানে দাম বৃদ্ধির ফলে চাহিদাতেও প্রভাব পড়ে। একচেটিয়া প্রতিযোগিতামূলক বাজারে অনেক বিক্রেতা থাকে যারা সমজাতীয় কিন্তু একে অপরের থেকে সামান্য আলাদা (পার্থক্যযুক্ত) পণ্য বিক্রি করে। এখানে প্রতিটি কোম্পানি তাদের পণ্যের দাম নির্ধারণে কিছুটা স্বাধীনতা ভোগ করে এবং বিজ্ঞাপনের মাধ্যমে ক্রেতাদের আকৃষ্ট করার চেষ্টা করে। এই বাজারে কোনো একটি নির্দিষ্ট ব্র্যান্ডের (যেমন- নির্দিষ্ট কোনো সাবান) দাম বেড়ে গেলে ক্রেতারা খুব সহজেই অন্য বিকল্প ব্র্যান্ডের দিকে ঝুঁকে পড়ে। প্রেক্ষাপট-২ এর পণ্যগুলোর ক্ষেত্রে দাম বৃদ্ধির প্রভাব বেশ শক্তিশালী। যদি চানাচুর বা তেলের দাম একটি কোম্পানি বাড়িয়ে দেয়, তবে বাজারে বিকল্প অনেক কোম্পানি থাকায় ক্রেতারা দামি পণ্যটি বর্জন করে সস্তা পণ্যটি গ্রহণ করবে। এর ফলে দাম বাড়ানো কোম্পানির বিক্রয় উল্লেখযোগ্য হারে কমে যাবে এবং তাদের মুনাফায় ধস নামবে। এই বাজারে দাম ও চাহিদার মধ্যে বিপরীতমুখী সম্পর্ক বিদ্যমান থাকলেও তা পূর্ণ প্রতিযোগিতার চেয়ে কিছুটা কম স্থিতিস্থাপক হয়। সুতরাং, এই ধরণের বাজারে টিকে থাকতে হলে কোম্পানিগুলোকে দাম বাড়ানোর পরিবর্তে পণ্যের গুণগত মান উন্নয়ন এবং আকর্ষণীয় মোড়কীকরণের ওপর জোর দিতে হয়, নতুবা তারা বাজার হারাবে।"
        }
      ]
    },
    {
      "number": "7",
      "uddipok": "দৃশ্যকল্প-১: আবদুর রহমান বাংলাদেশের নাগরিক। তিনি জীবিকার প্রয়োজনে এবং উন্নত জীবনযাপনের প্রত্যাশায় ইউরোপের একটি দেশে পাড়ি জমালেন। প্রতি মাসে তিনি তার বাবার কাছেকিছু টাকা রেমিট্যান্স হিসাবে প্রেরণ করেন। দৃশ্যকল্প-২: দশম শ্রেণির ছাত্র জসিম নিম্নোক্ত উপায়ে তার দেশের GDP নির্ণয় করে: ভোগ ব্যয় = ৫,০০০ কোটি টাকা বিনিয়োগ ব্যয় = ৬,০০০ কোটি টাকা যুদ্ধকালীন ঋণের সুদ = ৫০ কোটি টাকা মূলধনী আয় = ১০০ কোটি টাকা হস্তান্তরিত পাওনা = ১০ কোটি টাকা মোট: GDP = ১১,১৬০ কোটি টাকা",
      "tag": "JB 24",
      "sub_questions": [
        {
          "label": "ক",
          "question": "মাথাপিছু GDP নির্ণয়ের সূত্রটি লেখো।",
          "explanation": "মাথাপিছু জিডিপি = কোনো নির্দিষ্ট বছরের মোট দেশজ উৎপাদন (GDP) ঐ বছরের মধ্য সময়ের মোট জনসংখ্যা = \\frac{\\text{কোনো নির্দিষ্ট বছরের মোট দেশজ উৎপাদন (GDP)}}{\\text{ঐ বছরের মধ্য সময়ের মোট জনসংখ্যা}} = ঐ   বছরের   মধ্য   সময়ের   মোট   জনসংখ্যা কোনো   নির্দিষ্ট   বছরের   মোট   দেশজ   উৎপাদন  (GDP) ​"
        },
        {
          "label": "খ",
          "question": "প্রযুক্তি কীভাবে মোট দেশজ উৎপাদনকে প্রভাবিত করে? ব্যাখ্যা করো।",
          "explanation": "প্রযুক্তির সাহায্যে একই পরিমাণ উপকরণ দিয়ে বেশি উৎপাদন করার মাধ্যমে উপকরণের উৎপাদনশীলতা বাড়ানো যায়। একটি দেশে প্রযুক্তির উন্নয়ন নানাভাবে হতে পারে। যেমন: নতুন আবিষ্কার, যন্ত্রপাতির ডিজাইন ও দক্ষতার উন্নতি, নতুন মালামালের আবিষ্কার ইত্যাদি। উদাহরণস্বরূপ- কৃষি খাতে চিরায়ত বীজের পরিবর্তে উচ্চফলনশীল বীজ ব্যবহার করার ফলে ধানের উৎপাদন বহুগুণ বৃদ্ধি পেয়েছে। এভাবে প্রযুক্তি উৎপাদন উপকরণের উৎপাদনশীলতা বাড়িয়ে 'দিয়ে দেশজ আয় বৃদ্ধি করে।"
        },
        {
          "label": "গ",
          "question": "দৃশ্যকল্প-১ এ আবদুর রহমানের প্রেরিত রেমিট্যান্স জাতীয় আয়ের কোন ধারণার অন্তর্ভুক্ত হরে? ব্যাখ্যা করো।",
          "explanation": "দৃশ্যকল্প-১-এ আবদুর রহমানের প্রেরিত রেমিট্যান্স মোট জাতীয় আয় ধারণার সাথে সম্পর্কিত হয়। এক আর্থিক বছরে কোনো দেশের চূড়ান্ত দ্রব্য ও সেবার বাজার মূল্যের সমষ্টি হলো মোট জাতীয় আয়। GNI হিসাব করার সময় মোট দেশজ উৎপাদনের সাথে নিট উপাদান আয় যোগ করতে হয়। এক্ষেত্রে নিট উপাদান আয় হলো একটি দেশের নাগরিকগণ বৈদেশিক বিনিয়োগ ও শ্রম থেকে যে আয় করে এবং বিদেশি নাগরিকগণ আলোচ্য দেশে বিনিয়োগ ও শ্রম থেকে যে আয় করে এ দুয়ের বিয়োগফল। দৃশ্যকল্প-১-এ-আবদুর রহমান বাংলাদেশের নাগরিক। তিনি জীবিকার প্রয়োজনে ও উন্নত জীবনের প্রত্যাশায় ইউরোপের একটি দেশে পাড়ি জমান। প্রতি মাসে তিনি তার বাবার কাছে কিছু টাকা রেমিট্যান্স হিসাবে প্রেরণ করেন। আবদুর রহমানের প্রেরিত রেমিট্যান্স আমাদের দেশের জাতীয় আয় হিসাবের সাথে যুক্ত হয়। তাই বলা যায়, আবদুর রহমানের প্রেরিত রেমিট্যান্স মোট জাতীয় আয় ধারণার সাথে সম্পর্কিত।"
        },
        {
          "label": "ঘ",
          "question": "দৃশ্যকল্প-২ এ জসিম রূর্তৃক নিণীত GDP'র মান কি সঠিক্? গাণিতিক যুক্তিসহ ব্যাখ্যা করো।",
          "explanation": "দৃশ্যকল্প-২-এ জসিম কর্তৃক ব্যয় পদ্ধতিতে নির্ণীত GDP'র মান সঠিক হয়নি। ব্যয় পদ্ধতিতে জাতীয় আয় হলো কোনো নির্দিষ্ট সময়ে সমাজের সব ধরনের ব্যয়ের যোগফল। সমাজের মোট ব্যয় বলতে ব্যক্তি খাতের ভোগ ও বিনিয়োগ ব্যয় এবং সরকারি ব্যয় ও নিট রপ্তানিকে বোঝায়। অতএব, ব্যয় পদ্ধতিতে মোট দেশজ উৎপাদন ভোগ বিনিয়োগ সরকারি ব্যয় + নিট রপ্তানি (রপ্তানি - আমদানি)। অর্থাৎ মোট দেশজ উৎপাদন বা Y = C+I+G+(X-M)। এখানে, C = মোট ভোগ ব্যয়, I = মোট বিনিয়োগ ব্যয়, G= সরকারি ব্যয় এবং (X-M) = নিট রপ্তানি। উদ্দীপকে জসিম GDP নির্ণয়ের ক্ষেত্রে ভোগ ব্যয়, বিনিয়োগ ব্যয়, যুদ্ধকালীন ঋণের সুদ, মূলধনি আয়, হস্তান্তরিত পাওনা যোগ করে। সে জিডিপি হিসাব বহির্ভূত বিষয়াদি অন্তর্ভুক্ত করে। ফলে তার নির্ণীত জাতীয় আয়ের পরিমাণ হয়েছে ১১,১৬০ কোটি টাকা। জাতীয় আয় হিসাব করার সময় এর বহির্ভূত বিষয়াদি বাদ দিতে হয়। উদ্দীপকের জাতীয় আয়ের হিসাব বহির্ভূত বিষয়াদি বাদ দিলে শুধু ভোগ ব্যয় ও বিনিয়োগ ব্যয় থাকে। তাই ব্যয় পদ্ধতিতে জাতীয় আয় ভোগ ব্যয় + বিনিয়োগ ব্যয় ৫,০০০ + ৬,০০০ = ১১,০০০। এটি জসিমের নির্ণীত জাতীয় আয় থেকে কম। তাই বলা যায়, জসিমের নির্ণীত জাতীয় আয় সঠিক নয়।"
        }
      ]
    },
    {
      "number": "8",
      "uddipok": "আর্থিক প্রতিষ্ঠানের নাম বিবরণ X ১৯৭৩ সালের রাষ্ট্রপতির আদেশবলে প্রতিষ্ঠিত স্বল্পমেয়াদি ঋণ পরিশোধের জন্য সাধারণত ১৮ মাসের সময় দিয়ে থাকে। Y তিন উপায়ে আমানত গ্রহণ করে। আমানতের নিরাপত্তা' প্রদান করে।",
      "tag": "JB 24",
      "sub_questions": [
        {
          "label": "ক",
          "question": "প্রামাণিক মুদ্রা কাকে বলে?",
          "explanation": "যে মুদ্রা গলানোর মাধ্যমে ধাতু হিসেবে বিক্রি করলে দৃশ্যমান মূল্যের সমপরিমাণ মূল্য পাওয়া যায়; তাকে প্রামাণিক মুদ্রা বলে।"
        },
        {
          "label": "খ",
          "question": "৫০ টাকার নোটকে অসীম বিহিত মুদ্রা বলা হয় কেন?",
          "explanation": "পঞ্চাশ টাকার নোট দ্বারা আইনগত যেকোনো লেনদেন করা যায় বলে একে অসীম বিহিত মুদ্রা বলে। সরকারি আইন দ্বারা প্রচলিত মুদ্রাকে বিহিত মুদ্রা বলে। যে বিহিত মুদ্রা 'আইনগত যেকোনো পরিমাণ লেনদেন করা যায় এবং সকলে গ্রহণ করতে বাধ্য থাকে তাকে অসীম বিহিত মুদ্রা বলে। পঞ্চাশ টাকার নোট যেকোনো পরিমাণে লেনদেন করা যায় বলে এটি অসীম বিহিত মুদ্রা।"
        },
        {
          "label": "গ",
          "question": "উদ্দীপকে 'X' দ্বারা কোন আর্থিক প্রতিষ্ঠানকে চিহ্নিত করা হয়েছে? ব্যাখ্যা করো।",
          "explanation": "উদ্দীপকে 'X' দ্বারা বাংলাদেশ কৃষি ব্যাংককে চিহ্নিত করা হয়েছে। যে ব্যাংক কৃষিকাজের জন্য কৃষকদেরকে ঋণ দেয় তাকে কৃষি ব্যাংক বলে। কৃষি ব্যাংক সাধারণত কৃষি ও কৃষির সাথে জড়িত খাতের উৎপাদন বৃদ্ধির জন্য স্বল্প, মধ্যম ও দীর্ঘমেয়াদি ঋণ প্রদান করে। সার, বীজ, কীটনাশক প্রভৃতি ক্রয় এবং জমি চাষ ইত্যাদি কাজের ব্যয় নির্বাহের জন্য কৃষি ব্যাংক ঋণ দিয়ে থাকে। এ ব্যাংক কৃষকের ঋণের জোগান দেওয়ার জন্য গঠন করা হয়েছে। উদ্দীপকে 'X' আর্থিক প্রতিষ্ঠানটি ১৯৭৩ সালে রাষ্ট্রপতির আদেশ বলে প্রতিষ্ঠিত। প্রতিষ্ঠানটি স্বল্পমেয়াদি ঋণ দিয়ে থাকে, যা ১৮ মাস সময়ে পরিশোধ করতে হয়। অর্থাৎ প্রতিষ্ঠানটি বাংলাদেশ কৃষি ব্যাংকের বৈশিষ্ট্যের সাথে সাদৃশ্যপূর্ণ। সুতরাং বলা যায়, উদ্দীপকে 'X' দ্বারা বাংলাদেশ কৃষি ব্যাংককে চিহ্নিত করা হয়েছে।"
        },
        {
          "label": "ঘ",
          "question": "'Y' আর্থিক প্রতিষ্ঠানের তিন ধরনের আমানতের বিপরীতে তিন ধরনের সুবিধা পাওয়া যায়\"- উক্তিটির যথার্থতা বিচার করো।",
          "explanation": "উদ্দীপকে 'Y' আর্থিক প্রতিষ্ঠানটি হলো বাণিজ্যিক ব্যাংক। বাণিজ্যিক ব্যাংক এমন একটি আর্থিক প্রতিষ্ঠান, যা ব্যক্তি বা প্রতিষ্ঠানের অর্থ আমানত হিসেবে জমা রাখে। এ ব্যাংক মুনাফা অর্জনের লক্ষ্যে আমানতের একটি নির্দিষ্ট বাদে বাকি অর্থ ব্যক্তি ও প্রতিষ্ঠানকে স্বল্পমেয়াদের জন্য ঋণ দেয়। উদ্দীপকের 'Y' আর্থিক প্রতিষ্ঠান তথা বাণিজ্যিক ব্যাংক তিন উপায় আমানত গ্রহণ করে। যথা- চলতি আমানত, সঞ্চয়ী আমানত ও স্থায়ী আমানত। চলতি আমানতের ওপর কোনো সুদ থাকে না। সঞ্চয়ী আমানতের ক্ষেত্রে সপ্তাহে সাধারণত দুইবার টাকা তোলা যায়। আর স্থায়ী আমানত সাধারণত দীর্ঘমেয়াদের জন্য অর্থ গচ্ছিত রাখা হয়। বাণিজ্যিক ব্যাংক এই তিন ধরনের আমানতের বিপরীতে তিন ধরনের সুবিধা প্রদান করে। চলতি আমানতের ক্ষেত্রে যেকোনো সময় টাকা উত্তোলন করা যায়, কিন্তু কোনো সুদ পাওয়া যায় না। আর সঞ্চয়ী আমানতের ওপর ব্যাংক স্বল্প পরিমাণে সুদ দেয়। স্থায়ী আমানতের ক্ষেত্রে নির্দিষ্ট মেয়াদ শেষে অধিক হারে সুদ পাওযা যায়। অর্থাৎ বলা যায়, 'Y' আর্থিক প্রতিষ্ঠানের তিন ধরনের আমানতের বিপরীতে তিন ধরনের সুবিধা পাওয়া যায়।"
        }
      ]
    },
    {
      "number": "9",
      "uddipok": "সূচি-ক: 'ক' দেশের জাতীয় আয়ে কৃষি খাতের অবদান: খাত/উপখাত ২০১৭-১৮ (%) ২০১৮-১৯ (%) শস্য ও শাকসবজি ৭.৫১ ৭.০৫ প্রাণিজ ১.৫৩ ১.৪৭ বনজ ১.৬২ ১.৫৮ মৎস্য ৩.৫৬ ৩.৫০ সুচি-খ: 'ক' দেশের আর্থিক খাতের বিবরণ: আমদানি ব্যয় ৫৩৫০ কোটি টাকা রপ্তানি আয় ৩৭০০ কোটি টাকা",
      "tag": "JB 24",
      "sub_questions": [
        {
          "label": "ক",
          "question": "সেবা কাকে বলে?",
          "explanation": "অর্থনীতিতে সেবা বলতে এমন সব মানবিক কর্মকাণ্ডকে বোঝায় যা অদৃশ্যমান কিন্তু মানুষের অভাব পূরণ করতে সক্ষম এবং যার বিনিময় মূল্য রয়েছে। যেমন: শিক্ষকের পাঠদান বা চিকিৎসকের চিকিৎসা।"
        },
        {
          "label": "খ",
          "question": "EPZ কীভাবে বেকারত্ব নিরসনে ভূমিকা রাখবে? ব্যাখ্যা করো।",
          "explanation": "EPZ (Export Processing Zone) বা রপ্তানি প্রক্রিয়াকরণ এলাকায় প্রচুর দেশি-বিদেশি বিনিয়োগ হয়, যা শিল্পায়নের গতি ত্বরান্বিত করে নতুন নতুন কর্মসংস্থান সৃষ্টি করে। এখানে স্থাপিত কলকারখানাগুলোতে দক্ষ ও অদক্ষ—উভয় ধরনের শ্রমিকের ব্যাপক চাহিদা থাকে। ফলে বেকার যুবসমাজ ও বিশেষ করে নারীদের কর্মসংস্থানের সুযোগ তৈরি হয়। এছাড়াও EPZ-এর শ্রমিকদের প্রশিক্ষণ প্রদানের মাধ্যমে দক্ষ জনশক্তিতে রূপান্তর করা হয়, যা দীর্ঘমেয়াদে দেশের বেকারত্ব সমস্যা দূর করতে কার্যকর ভূমিকা রাখে।"
        },
        {
          "label": "গ",
          "question": "সূচি-ক হতে ২০১৮-১৯ অর্থবছরে কৃষি খাতের অবদানের লম্বচিত্র অঙ্কন করো।",
          "explanation": "Y (শতাংশ %) | 8 | | ┌─────┐ 7 | │ │ | │ শস্য│ 6 | │ ও │ | │শাক- │ 5 | │সবজি │ | │ │ 4 | │7.05%│ | │ │ ┌─────┐ 3 | │ │ │মৎস্য│ | │ │ │ │ 2 | │ │ │3.50%│ | │ │ ┌─────┐ │ │ 1 | │ │ │প্রাণিজ│বনজ │ │ | │ │ │1.47%│1.58%│ │ 0 |_____|_____|_|_____|_|_____|_______|_____ X শস্য ও প্রাণিজ বনজ মৎস্য শাকসবজি ভূমি অক্ষ (OX): এই অক্ষে কৃষির ৪টি উপখাত (শস্য, প্রাণিজ, বনজ ও মৎস্য) বসানো হয়েছে। ২. লম্ব অক্ষ (OY): এই অক্ষে জাতীয় আয়ে অবদানের শতাংশ দেখানো হয়েছে। স্কেল হিসেবে প্রতি ১ সেমি বা নির্দিষ্ট ঘর সমান ১ একক ধরা যেতে পারে। ৩. বিশ্লেষণ: লম্বচিত্রটি লক্ষ্য করলে দেখা যায়, ২০১৮-১৯ অর্থবছরে 'শস্য ও শাকসবজি' উপখাতের দণ্ডটি সবচেয়ে উঁচুতে (7.05\\%), যা নির্দেশ করে এই উপখাতটির অবদান সবচেয়ে বেশি। অন্যদিকে 'প্রাণিজ' সম্পদের দণ্ডটি সবচেয়ে ছোট (1.47\\%), যা নির্দেশ করে জাতীয় আয়ে এই উপখাতের অবদান সবচেয়ে কম।"
        },
        {
          "label": "ঘ",
          "question": "সূচি-খ দ্বারা অর্থনীতির যে সমস্যা তুলে ধরা হয়েছে তা দূরীকরণের ওপর আলোচনা করো।",
          "explanation": "সূচি-খ অনুযায়ী, দেশটির আমদানি ব্যয় ( ৫৩৫০ কোটি) > রপ্তানি আয় ( ৩৭০০ কোটি)। এই অবস্থাকে প্রতিকূল বাণিজ্য ভারসাম্য বা বাণিজ্য ঘাটতি বলে। এই সমস্যা দূর করার প্রধান উপায়গুলো নিচে ছক আকারে দেওয়া হলো: পদক্ষেপ কার্যক্রমের বিবরণ রপ্তানি বৃদ্ধি প্রচলিত পণ্যের পাশাপাশি নতুন নতুন পণ্য রপ্তানি করতে হবে। আমদানি বিকল্পায়ন বিদেশ থেকে যেসব পণ্য আসে, সেগুলো দেশেই উৎপাদনের কারখানা করতে হবে। বাজার বহুমুখীকরণ শুধু আমেরিকা বা ইউরোপ নয়, নতুন নতুন দেশে (যেমন- আফ্রিকা) পণ্য পাঠাতে হবে। শুল্ক সুবিধা রপ্তানিযোগ্য পণ্য উৎপাদনের কাঁচামাল আমদানিতে কর কমাতে হবে। উপসংহার:যদি দেশটি তার রপ্তানি আয় বৃদ্ধি করতে পারে এবং বিদেশের ওপর নির্ভরশীলতা কমিয়ে দেশীয় শিল্প গড়ে তুলতে পারে, তবেই ১৬৫০ কোটি টাকার এই ঘাটতি দূর করা সম্ভব হবে।"
        }
      ]
    },
    {
      "number": "10",
      "uddipok": "সাহেলা ও রাহেলা দুটি ভিন্ন দেশে বসবাস করে। তারা মেসেঞ্জারের মাধ্যমে তাদের তথ্য আদান-প্রদান করে থাকে। কথোপকথনের সময় সাহেলা জানায় যে তাদের দেশের জনগণের আয় খুব কম, রাজনৈতিক বিশৃঙ্খলা লেগেই থাকে এবং অদক্ষ হওয়ায় নারীদের কর্মসংস্থানের কোনো সুযোগ নেই। রাহেলা প্রত্যুত্তরে জানায় যে তাদের দেশের জন্মগণের আয় বেশি, রাজনৈতিক শৃঙ্খলা বিদ্যমান এবং দক্ষ নারী কর্মীর সংখ্যা বেশি। রাহেলা আরো জানায় যে সাহেলাদের দেশের উন্নয়নের মূল অন্তরায় হলো নিম্ন আয়।",
      "tag": "JB 24",
      "sub_questions": [
        {
          "label": "ক",
          "question": "অর্থনৈতিক প্রবৃদ্ধি কাকে বলে?",
          "explanation": "একটি নির্দিষ্ট সময়ে (সাধারণত এক বছরে) কোনো দেশের জিডিপি (GDP) বা মোট জাতীয় উৎপাদন প্রকৃত অর্থে বৃদ্ধি পাওয়াকেই অর্থনৈতিক প্রবৃদ্ধি বলে।"
        },
        {
          "label": "খ",
          "question": "\"দক্ষ জনশক্তি হলো উন্নয়নের পূর্বশর্ত\"- ব্যাখ্যা করো।",
          "explanation": "প্রাকৃতিক সম্পদ ও মূলধনের সঠিক ব্যবহারের মাধ্যমে উৎপাদন বৃদ্ধি নিশ্চিত করতে দক্ষ জনশক্তি প্রয়োজন। অদক্ষ মানুষ কোনো দেশের জন্য বোঝা স্বরূপ, কিন্তু সেই মানুষকে যখন শিক্ষা ও কারিগরি প্রশিক্ষণ দিয়ে দক্ষ করে তোলা হয়, তখন তারা সম্পদে পরিণত হয়। এই দক্ষ জনশক্তিই আধুনিক প্রযুক্তির ব্যবহার করে সীমিত সম্পদের সর্বোচ্চ সদ্ব্যবহারের মাধ্যমে একটি দেশকে দ্রুত উন্নতির শিখরে পৌঁছে দিতে পারে।"
        },
        {
          "label": "গ",
          "question": "উদ্দীপকে উল্লিখিত রাহেলাদের দেশটি কোন ধরনের? ব্যাখ্যা করো।",
          "explanation": "উদ্দীপকে উল্লিখিত রাহেলাদের দেশটি হলো একটি উন্নত দেশ (Developed Country)। উন্নত দেশ বলতে সেইসব দেশকে বোঝায় যাদের মাথাপিছু আয় অনেক বেশি, জীবনযাত্রার মান উন্নত, রাজনৈতিকভাবে স্থিতিশীল এবং যেখানে দক্ষ মানবসম্পদ ও আধুনিক প্রযুক্তি বিদ্যমান। এসব দেশে সাধারণত শিল্প ও সেবা খাতের ব্যাপক প্রসার ঘটে এবং বেকারত্বের হার অত্যন্ত কম থাকে। রাহেলার বর্ণনায় দেখা যায়, তাদের দেশের জনগণের আয় অনেক বেশি এবং সেখানে রাজনৈতিক শৃঙ্খলা বজায় থাকে। এছাড়া দক্ষ নারী কর্মীর সংখ্যা বেশি হওয়া নির্দেশ করে যে, দেশটি তাদের মানবসম্পদকে যথাযথভাবে কাজে লাগাতে পেরেছে। উন্নত দেশগুলোতে শিক্ষার হার বেশি থাকায় এবং উন্নত কর্মপরিবেশ বিদ্যমান থাকায় নারীরা উৎপাদনমূলক কাজে সমানভাবে অংশ নিতে পারে। উদ্দীপকের এই বৈশিষ্ট্যগুলো মূলত একটি উন্নত অর্থনীতিরই প্রতিফলন। তাই রাহেলাদের দেশটিকে সহজেই একটি উন্নত দেশ হিসেবে চিহ্নিত করা যায়।"
        },
        {
          "label": "ঘ",
          "question": "\"সাহেলাদের দেশের উন্নয়নের মূল অন্তরায় নিম্ন আয়”- তুমি কি উক্তিটির সাথে একমত? তোমার উত্তরের সপক্ষে যুক্তি দাও।",
          "explanation": "উদ্দীপকের উক্তিটির সাথে পূর্ণ একমত যে, সাহেলাদের মতো উন্নয়নশীল দেশের উন্নয়নের প্রধান অন্তরায় হলো নিম্ন আয় যা একটি দুষ্ট চক্র তৈরি করে। অর্থনীতিবিদ রাগনার নার্কসের মতে, কোনো দেশের উন্নয়নের পথে সবচেয়ে বড় বাধা হলো 'দারিদ্র্যের দুষ্ট চক্র' (Vicious Circle of Poverty)। নিম্ন আয়ের কারণে মানুষের সঞ্চয় কম হয়, সঞ্চয় কম হলে বিনিয়োগ কম হয় এবং কম বিনিয়োগের ফলে উৎপাদন ও আয় আবারও কমে যায়। সাহেলার বর্ণনায় দেখা যায়, তাদের দেশের জনগণের আয় কম এবং নারীদের কর্মসংস্থানের সুযোগ নেই। এই নিম্ন আয়ের কারণে রাষ্ট্র যেমন বড় কোনো অবকাঠামো উন্নয়ন বা শিল্পায়নে বিনিয়োগ করতে পারে না, তেমনি পরিবারগুলো তাদের সন্তানদের শিক্ষা ও দক্ষতা বৃদ্ধিতে অর্থ ব্যয় করতে ব্যর্থ হয়। ফলে জনসংখ্যা অদক্ষ থেকে যায় এবং রাজনৈতিক বিশৃঙ্খলা সেই পরিস্থিতিকে আরও জটিল করে তোলে। কম আয় মানেই কম চাহিদা, যা দেশের ভেতরের বাজারকে সংকুচিত রাখে এবং উন্নয়নের চাকা থমকে দাঁড়ায়। যদি সাহেলাদের দেশে আয় বৃদ্ধি পেত, তবে জীবনযাত্রার মান বাড়ত এবং রাজনৈতিক ও সামাজিক অস্থিরতা অনেকাংশেই কমে আসত। পরিশেষে বলা যায়, দারিদ্র্যের এই দুষ্ট চক্র ভাঙতে হলে বড় ধরনের প্রাথমিক বিনিয়োগ প্রয়োজন। যেহেতু আয় কম থাকলে সঞ্চয় ও বিনিয়োগের পথ বন্ধ হয়ে যায়, তাই নিম্ন আয়ই সাহেলাদের দেশের অর্থনৈতিক সমৃদ্ধির পথে প্রধান ও মূল বাধা হিসেবে কাজ করছে।"
        }
      ]
    },
    {
      "number": "11",
      "uddipok": "সরকারের রাষ্ট্র পরিচালর্নার জন্য প্রচুর অর্থের প্রয়োজন হয়। যা সরকার বিভিন্ন উৎস হতে সংগ্রহ করে। সরকারি আয়ের কয়েকটি খাত হলো- আয় কর, টোল ও লেভি, প্রশাসনিক ফি, স্ট্যাম্প বিক্রয়, VAT, ভাড়া ও 'ইজারা, আবগারি শুল্ক, আমদানি শুষ্ক, লভ্যাংশ ও মুনাফা, ডাক বিভাগ এবং সেবা বাবদ প্রাপ্তি। অন্যদিকে সরকারকে আয়কৃত অর্থ বিভিন্ন খাতে ব্যয় করতে হয়। সাধারণত একটি উন্নয়নশীল দেশের বাজেট পেশ করার সময় আয়ের চেয়ে ব্যয় বেশি হয়। বাজেট আয় অপেক্ষা ব্যয় বেশি হলেও উন্নয়নশীল দেশের জন্য এটি কল্যাণকর।",
      "tag": "JB 24",
      "sub_questions": [
        {
          "label": "ক",
          "question": "বাজেট কাকে বলে?",
          "explanation": "সরকারের আয় ও ব্যয়ের সুবিন্যস্ত হিসাবকে বাজেট বলে।"
        },
        {
          "label": "খ",
          "question": "চলতি বাজেটও মূলধনি বাজেটের মধ্যে দুটি পার্থক্য লেখো।",
          "explanation": "সরকারের আয়-ব্যয়ের প্রকৃতি অনুযায়ী বাজেটকে চলতি ও মূলধন বাজেটে ভাগ করা যায়। যে বাজেটে সরকারের চলতি আয় ও চলতি ব্যয়ের হিসাব দেখানো হয়, তাকে চলতি বাজেট বলে। অপরদিকে, সরকারের মূলধন আয় ও ব্যয়ের হিসাব যে বাজেটে দেখানো হয় তাকে মূলধন বাজেট বলে। চলতি বাজেটের অর্থ, সরকারের প্রশাসনিক কার্য সুষ্ঠুভাবে পরিচালনা ও দেশরক্ষার জন্য ব্যয় করা হয়। অন্যদিকে, মূলধন বাজেটের অর্থ দেশের ও জনগণের আর্থ-সামাজিক উন্নয়ন সাধনের লক্ষ্যে ব্যয় করা হয়।"
        },
        {
          "label": "গ",
          "question": "উদ্দীপক হতে কর রাজস্ব এবং কর বহির্ভূত রাজস্বের একটি তালিকা প্রস্তুত করো।",
          "explanation": "অ-উন্নয়ন বাজেটে কর ও কর বহির্ভূত রাজস্ব থেকে আয় সংগৃহীত হয়। কোনো প্রকার সুবিধা প্রাপ্তির প্রত্যাশা না করে সরকারকে জনগণ যে অর্থ প্রদান করে তাই কর রাজস্ব। অর্থাৎ কর থেকে যে আয় হয় তাকে কর রাজস্ব বলে। যেমন- আয়কর, সম্পদ কর, মূল্য সংযোজন কর ইত্যাদি। আবার, সরকার কর ব্যতীত অন্যান্য উৎস থেকে যে আয় করে তাকে কর বহির্ভূত রাজস্ব বলে। যেমন- জরিমানা, ফি, অনুদান ইত্যাদি। উদ্দীপকে সরকারের রাষ্ট্র পরিচালনার জন্য প্রচুর অর্থের প্রয়োজন হয়। এ অর্থ সরকার বিভিন্ন উৎস থেকে সংগ্রহ করে। এর মধ্যে রয়েছে কিছু কর থেকে আয় এবং কর বহির্ভূত আয়। উদ্দীপক হতে কর রাজস্ব ও কর বহির্ভূত রাজস্বের তালিকা তৈরি করা হলো- কর রাজস্ব কর বহির্ভূত রাজস্ব ১. আয়কর ১. টোল ও লেভি ২. VAT ২. ভাড়া ও ইজারা ৩. আবগারি শুল্ক ৩. প্রশাসনিক ফি ৪. আমদানি শুল্ক ৪. লভ্যাংশ ও মুনাফা ৫. স্ট্যাম্প বিক্রয় ৫. ডাক বিভাগ ৬. সেবা বাবদ প্রাপ্তি"
        },
        {
          "label": "ঘ",
          "question": "উদ্দীপকে বর্ণিত শেষ লাইনটির যথার্থতা মূল্যায়ন করো।",
          "explanation": "বাজেট আয় অপেক্ষা ব্যয় বেশি হলেও উন্নয়ন দেশের জন্য এটি কল্যাণকর- লাইনটি যথার্থ। ঘাটতি বাজেটে কোনো আর্থিক বছরে সরকারের প্রত্যাশিত আয় অপেক্ষা ব্যয়ের পরিমাণ বেশি হয়। এ ঘাটতি দূর করার জন্য জনসাধারণের কাছ থেকে ঋণ, নতুন অর্থ সৃষ্টি, বৈদেশিক ঋণ ও অনুদান গ্রহণ করা হয়। উন্নয়নশীল দেশের জন্য ঘাটতি বাজেট প্রণয়ন করা সমর্থনযোগ্য। উদ্দীপকে উল্লেখ আছে সাধারণত একূটি উন্নয়নশীল দেশের বাজেট পেশ করার সময় আয়ের চেয়ে ব্যয় বেশি হয়। এখানে আয়ের চেয়ে ব্যয় অনেকটাই বেশি। যা ঘাটতি বাজেটকে নির্দেশ করে। উন্নয়নশীল দেশে মূলধনের অভাব পুরোনো সমস্যা। এটি উন্নয়নকে বাধাগ্রস্ত করে। এ অবস্থায় ঘাটতি বাজেট ও সরকারি ঋণ গ্রহণ উন্নয়নের ক্ষেত্রে সমর্থনযোগ্য। উন্নয়নশীল দেশের অর্থনৈতিক উন্নয়নের জন্য বিপুল উন্নয়ন প্রকল্প হাতে নিতে হয়। কিন্তু সরকারি রাজস্ব আয় দ্বারা প্রকল্পের ব্যয়ভার বহন করা সম্ভব হয় না। এক্ষেত্রে সরকার ঘাটতি বাজেট প্রণয়ন করে। প্রাকৃতিক সম্পদের পরিপূর্ণ ব্যবহার নিশ্চিত করা, কর্মসংস্থান বৃদ্ধি এবং মাথাপিছু আয় বৃদ্ধির জন্য ঘাটতি বাজেট প্রণয়ন মঙ্গলজনক। অভ্যন্তরীণ ও বৈদেশিক ঋণগ্রহণ, নতুন নোট ছাপানো, সরকারি সঞ্চয় ইত্যাদির মাধ্যমে বাজেটের এ ঘাটতি পূরণের চেষ্টা করা হয়। তাই বলা যায়, বাজেটে আয়, অপেক্ষা ব্যয় বেশি হলে উন্নয়নশীল দেশের জন্য কল্যাণকর হয়।"
        }
      ]
    }
  ]
}