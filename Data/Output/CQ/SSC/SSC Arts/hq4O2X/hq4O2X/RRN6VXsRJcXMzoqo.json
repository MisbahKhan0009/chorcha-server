{
  "title": "দিনাজপুর বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "মাহিম একটি দেশের নাগরিক'। সেখানে প্রতিটি শিল্প কারখানা সরকারের অধীনে পরিচালিত হয়। অপরদিকে সাকিব অন্য একটি দেশের নাগরিক। সেখানে রাষ্ট্রীয় মালিকানায় বেশ কিছু শিল্প কারখানা পরিচালিত হলেও তিনি ব্যক্তিগত উদ্যোগে একটি শিল্প কারখানা স্থাপন করেন।",
      "tag": "Din.B 25",
      "sub_questions": [
        {
          "label": "ক",
          "question": "সুযোগ ব্যয় কাকে বলে?",
          "explanation": "একটি দ্রব্যের অতিরিক্ত উৎপাদন পাওয়ার জন্য অন্য একটি দ্রব্যের উৎপাদন যতটুকু ছেড়ে দিতে হয়, সেই ছেড়ে দেওয়া অংশকেই ওই দ্রব্যের সুযোগ ব্যয় বলে।"
        },
        {
          "label": "খ",
          "question": "বাণিজ্যে কীভাবে সবাই উপকৃত হয়?",
          "explanation": "বাণিজ্যের ফলে প্রতিটি পক্ষ তাদের প্রয়োজনীয় পণ্য ও সেবা দক্ষ উৎপাদনকারীর কাছ থেকে সংগ্রহ করতে পারে বলে সবাই উপকৃত হয়। একটি দেশ বা ব্যক্তি যে পণ্যটি সবচেয়ে কম খরচে এবং দক্ষভাবে উৎপাদন করতে পারে, তারা সেটি উৎপাদনে বিশেষজ্ঞ হয়ে ওঠে। বাণিজ্যের মাধ্যমে তারা তাদের উৎপাদিত বাড়তি পণ্য অন্যের সাথে বিনিময় করতে পারে, যার ফলে উভয় পক্ষই কম দামে উন্নত মানের পণ্য ব্যবহারের সুযোগ পায়।"
        },
        {
          "label": "গ",
          "question": "মাহিমের দেশে কোন ধরনের অর্থব্যবস্থা বিদ্যমান? ব্যাখ্যা করো।",
          "explanation": "উদ্দীপকে বর্ণিত মাহিমের দেশে নির্দেশমূলক বা সমাজতান্ত্রিক (Socialistic) অর্থব্যবস্থা বিদ্যমান। এই অর্থব্যবস্থায় উৎপাদনের সকল উপকরণের মালিকানা রাষ্ট্রের হাতে থাকে এবং ব্যক্তিগত কোনো মালিকানা স্বীকৃত নয়। এখানে দেশের সকল অর্থনৈতিক কর্মকাণ্ড, যেমন—উৎপাদন, বণ্টন ও ভোগ, কেন্দ্রীয় পরিকল্পনা কর্তৃপক্ষের নির্দেশে পরিচালিত ও নিয়ন্ত্রিত হয়। উদ্দীপকে বলা হয়েছে, মাহিম যে দেশে বসবাস করেন সেখানকার প্রতিটি শিল্প কারখানা সরাসরি সরকারের অধীনে পরিচালিত হয়। এটি নির্দেশমূলক অর্থব্যবস্থার একচ্ছত্র বৈশিষ্ট্য, যেখানে ব্যক্তিগত মুনাফার পরিবর্তে জাতীয় জনকল্যাণকে সর্বোচ্চ অগ্রাধিকার দেওয়া হয়। এই ব্যবস্থায় কোনো ব্যক্তি নিজের ইচ্ছেমতো শিল্প কারখানা স্থাপন বা ব্যবসা পরিচালনা করতে পারে না, বরং রাষ্ট্র যা নির্দেশ দেয় সেই অনুযায়ী উৎপাদন ও দাম নির্ধারিত হয়। যেহেতু অর্থনৈতিক সিদ্ধান্ত গ্রহণে সাধারণ মানুষের ব্যক্তিগত স্বাধীনতা নেই এবং সম্পূর্ণ নিয়ন্ত্রণ সরকারের হাতে, তাই নিশ্চিতভাবেই বলা যায় মাহিমের দেশের কাঠামোটি একটি সমাজতান্ত্রিক অর্থব্যবস্থা। এই ব্যবস্থাটি মূলত সম্পদের সুষম বণ্টন নিশ্চিত করার লক্ষ্যে কাজ করে।"
        },
        {
          "label": "ঘ",
          "question": "সাকিবের দেশের অর্থব্যবস্থার সাথে বাংলাদেশের অর্থব্যবস্থার মিল আছে কি? তোমার উত্তরের সপক্ষে যুক্তি দাও।",
          "explanation": "উদ্দীপকের সাকিবের দেশের অর্থব্যবস্থাটি হলো মিশ্র অর্থব্যবস্থা (Mixed Economy) এবং এর সাথে বাংলাদেশের অর্থব্যবস্থার সম্পূর্ণ ও গভীর মিল রয়েছে। মিশ্র অর্থব্যবস্থায় সরকারি ও বেসরকারি খাতের শান্তিপূর্ণ সহাবস্থান থাকে, যেখানে ব্যক্তিগত উদ্যোগের পাশাপাশি রাষ্ট্রও কৌশলগতভাবে গুরুত্বপূর্ণ খাতের নিয়ন্ত্রণ বজায় রাখে। বাংলাদেশও একটি মিশ্র অর্থনীতির দেশ যেখানে ব্যক্তি স্বাধীনতা এবং সামাজিক নিয়ন্ত্রণ বা সরকারি হস্তক্ষেপের একটি সুন্দর ভারসাম্য বজায় থাকে। সাকিবের দেশের প্রেক্ষাপট বিচার করলে দেখা যায়, সেখানে রাষ্ট্রীয় মালিকানায় বড় বড় শিল্প কারখানা থাকার পরেও তিনি নিজের উদ্যোগে একটি কারখানা স্থাপন করেছেন। বাংলাদেশের অর্থনীতিতেও ঠিক একই চিত্র প্রতিফলিত হয়; এখানে একদিকে যেমন সরকার বিদ্যুৎ, গ্যাস, রেলওয়ে বা বিমান চলাচলের মতো বড় খাতগুলো পরিচালনা করে, অন্যদিকে পোশাক শিল্প, কৃষি এবং খুচরা ব্যবসার মতো বিশাল অংশটি বেসরকারি খাতে পরিচালিত হয়। মিশ্র অর্থনীতির এই কাঠামোতে অধিকাংশ দ্রব্যের দাম বাজার চাহিদার ওপর ভিত্তি করে নির্ধারিত হলেও, জরুরি পণ্যের দাম নিয়ন্ত্রণে সরকার সরাসরি বা পরোক্ষভাবে প্রভাব বিস্তার করে, যা সাকিব ও বাংলাদেশ—উভয় ক্ষেত্রেই দৃশ্যমান। এই অর্থব্যবস্থায় ব্যক্তিমালিকানাধীন প্রতিষ্ঠানগুলো মুনাফা অর্জনের জন্য কাজ করে, আর সরকারি প্রতিষ্ঠানগুলো জনসেবা ও সামাজিক নিরাপত্তার বিষয়টি নিশ্চিত করে। পরিশেষে বলা যায়, সাকিবের দেশে ব্যক্তিগত ও সরকারি উদ্যোগের যে সমন্বয় দেখা গেছে, তা বাংলাদেশের অর্থনৈতিক আদর্শেরই প্রতিফলন। বাংলাদেশের প্রেক্ষাপটে সম্পদের পূর্ণ ব্যবহার এবং বেকারত্ব দূরীকরণে এই মিশ্র ব্যবস্থাই সবচেয়ে উপযোগী মাধ্যম হিসেবে স্বীকৃত। তাই সাকিবের দেশের অর্থনৈতিক দর্শনের সাথে বাংলাদেশের বিদ্যমান ব্যবস্থার কোনো মৌলিক পার্থক্য নেই বললেই চলে।"
        }
      ]
    },
    {
      "number": "2",
      "uddipok": "ডলি খাতুন দেশের একটি সরকারি প্রাথমিক বিদ্যালয়ে চাকরি করেন। সেখানে তিনি প্রাক-প্রাথমিক শ্রেণির শিশুদের খেলাধুলা ও অভিনয়ের মাধ্যমে লেখাপড়া শেখান। অবসর সময়ে তিনি তার সন্তানের লেখাপড়া করান ও লালন-পালন করেন।",
      "tag": "Din.B 25",
      "sub_questions": [
        {
          "label": "ক",
          "question": "সঞ্চয় কাকে বলে?",
          "explanation": "আয়ের যে অংশ বর্তমানে ভোগ না করে ভবিষ্যতের জন্য রাখা হয় তাকে সঞ্চয় বলে।"
        },
        {
          "label": "খ",
          "question": "মূলধনি দ্রব্য বলতে কী বোঝায়?",
          "explanation": "যেসব উৎপাদিত দ্রব্য উৎপাদনে সাহায্য করেতাকে মূলধনি দ্রব্য বলে। মূলধনি দ্রব্য বারবার উৎপাদন কাজে ব্যবহৃত হয়। যেমন: মাছ ধরার ট্রলার উৎপাদন কাজে শুধু একবার ব্যবহৃত না হয়ে বারবার ব্যবহৃত হয়। অর্থাৎ উৎপাদিত দ্রব্য নতুন দ্রব্য উৎপাদনে সাহায্য করে। এজন্যই একে মূলধনি দ্রব্য বলা হয়।"
        },
        {
          "label": "গ",
          "question": "ডলি খাতুনের প্রথম কাজটি কোন ধরনের কার্যাবলি? ব্যাখ্যা করো।",
          "explanation": "উদ্দীপকে ডলি খাতুনের প্রথম কাজটি অর্থনৈতিক কাজ। মানুষ জীবিকা অর্জনের জন্য অর্থনৈতিক কাজ করে থাকে। অর্থনৈতিক কাজের মাধ্যমে মানুষ অর্থ উপার্জন এবং জীবনধারণের জন্য তা ব্যয় করে। তবে'কোনো অবৈধ কার্যকলাপের মাধ্যমে অার্থ উপার্জন করা হলে তা অর্থনৈতিক কাজ বলে বিবেচিত হয় না। উদ্দীপকে ডলি খাতুন দেশের একটি সরকারি প্রাথমিক বিদ্যালয়ে চাকরি করেন। সেখানে তিনি প্রাক-প্রাথমিক শ্রেণির শিশুদের খেলাধুলা ও অভিনয়ের মাধ্যমে লেখাপড়া শেখান। এক্ষেত্রে তার কাজ আইনগতভাবে বৈধ। তিনি একটি নির্দিষ্ট পারিশ্রমিকের বিনিময়ে কর্মে নিযুক্ত আছেন। অর্থাৎ অর্থ উপার্জন করাই তার কাজের মূল উদ্দেশ্য। এ অর্থ দিয়ে তিনি জীবনধারণ করেন। এসব কারণে ডলি খাতুনের চাকরির কাজকে অর্থনৈতিক কাজ বলা যায়।"
        },
        {
          "label": "ঘ",
          "question": "ডলি খাতুনের নিজ সন্তানদের পড়াশোনা, লালন-পালন ও বিদ্যালয়ের শিশুদের পড়াশোনা করানোর মধ্যে পার্থক্য নিরূপণ করে তা বিশ্লেষণ করো।",
          "explanation": "উদ্দীপকে ডলি খাতুনের নিজ সন্তানের পড়াশোনা কাজটি অ-অর্থনৈতিক কাজ এবং বিদ্যালয়ে শিশুদের পড়ানোর কাজটি অর্থনৈতিক কাজ। মানুষ জীবিকানির্বাহের জন্য যেসব কাজ করে থাকে তা দুই ভাগে বিভক্ত। যথা- অর্থনৈতিক কার্যাবলি ও অ-অর্থনৈতিক কার্যাবলি। অর্থের বিনিময়ে মানুষ যে কাজ করে তাহলো অর্থনৈতিক কাজ। অন্যদিকে, যেসব কর্মকাণ্ডের মাধ্যমে অর্থ উপার্জিত হয় না তাহলো অ-অর্থনৈতিক কাজ। উদ্দীপকের ডলি খাতুন বিদ্যালয়ে শিশুদের খেলাধুলা ও অভিনয়ের মাধ্যমে লেখাপড়া শেখান। এ কাজের দ্বারা তিনি অর্থের বিনিময়ে সেবা প্রদান করেন। তাই এটি অর্থনৈতিক কাজ। আবার, তিনি অবসর সময় তার সন্তানের লেখাপড়া শেখান ও লালন-পালন করেন। এটি উপযোগ সৃষ্টি করলেও কোনো আয় বা বিনিময়মূল্য সৃষ্টি করে না। তাই এটি অঅর্থনৈতিক কাজকে নির্দেশ করে। অর্থনৈতিক কাজের বিনিময় মূল্য রয়েছে। 'অপরদিকে, তা-অর্থনৈতিক কাজের বিনিময় মূল্য নেই। জীবনধারণের জন্য মানুষ অর্থ আয় ও ব্যয় করে থাকে। এটি অার্থনৈতিক কাজের মাধ্যমে সম্পাদন হয়ে থাকে। কিন্তু কিছু কাজ মানুষের অভাব পূরণ করলে তার বিনিময় মূল্য নেই। এগুলো হলো অ-অর্থনৈতিক কাজ। তাই বলা যায়, উদ্দীপকে ডলি খাতুনের অর্থনৈতিক এবং অ-অর্থনৈতিক কাজের মধ্যে পার্থক্য রয়েছে।"
        }
      ]
    },
    {
      "number": "3",
      "uddipok": "নিচে একটি দ্রব্যের চাহিদা ও জোগান সূচি দেওয়া হলো: দ্রব্যের দাম (টাকা) চাহিদার পরিমাণ জোগানের পরিমাণ ০৫ ৩০ একক ১০ একক ১০ ২০ একক ২০ একক ১৫ ১০ একক ৩০ একক",
      "tag": "Din.B 25",
      "sub_questions": [
        {
          "label": "ক",
          "question": "ভোক্তা কাকে বলে?",
          "explanation": "দ্রব্য ভোগের জন্য যে ব্যক্তি অর্থ ব্যয় করতে প্রস্তুত তাকে ভোক্তা বলে।"
        },
        {
          "label": "খ",
          "question": "প্রান্তিক উপযোগ বলতে কী বোঝায়?",
          "explanation": "কোনো একটি দ্রব্যের অতিরিক্ত এক একক ভোগ করে ভোক্তা যে পরিমাণ উপযোগ লাভ করে তাকে প্রান্তিক উপযোগ বলে প্রান্তিক উপযোগকে উদাহরণের সাহায্যে ব্যাখ্যা করা যায়। ধরা যাক, একজন ভোক্তা ২ একক পাকা আম ভোগ করে ৯ টাকার সমান উপযোগ পায়। এখন, ৩ একক ভোগ করার ফলে উপযোগ বেড়ে যদি ১২ টাকা হয় তবে সেক্ষেত্রে, প্রান্তিক উপযোগ হবে (১২ টাকা – ৯ টাকা) ৩ টাকা।"
        },
        {
          "label": "গ",
          "question": "উপরিউক্ত সূচির আলোকে চাহিদা রেখা অঙ্কন করে তা ব্যাখ্যা করো।",
          "explanation": "চাহিদাসূচির জ্যামিতিক রূপ হলো চাহিদারেখা। সাধারণত দ্রব্যের দাম বাড়লে চাহিদার পরিমাণ কমে এবং দাম কমলে চাহিদার পরিমাণ বাড়ে। অর্থাৎ; দামের সাথে চাহিদার বিপরীতমুখী সম্পর্ক বিদ্যমান। দাম ও চাহিদার এই বিপরীতমুখী সম্পর্ক যে রেখার মাধ্যমে দেখানো হয় তাই চাহিদারেখা। উদ্দীপকে একটি দ্রব্যের দাম ও চাহিদার পরিমাণ দেওয়া আছে। উক্ত তথ্যের আলোকে চাহিদারেখা অঙ্কন করা হলো- চিত্রে ভূমি অক্ষে চাহিদার পরিমাণ এবং লম্ব অক্ষে দ্রব্যের দাম দেখানো হয়েছে। দ্রব্যের দাম ৫ টাকা হলে চাহিদার পরিমাণ ৩০ একক, যা a বিন্দু দ্বারা নির্দেশিত। দাম বেড়ে ১০ ও ১৫ টাকা হলে' চাহিদা কমে যথাক্রমে ২০ ও ১০ একক হয়। এগুলো ৮ও c বিন্দু দ্বারা নির্দেশিত। এখন প্রাপ্ত a, b ও c বিন্দু যোগ করে DD' চাহিদারেখা. পাওয়া যায়।"
        },
        {
          "label": "ঘ",
          "question": "উদ্দীপকের আলোকে চিত্রে কীভাবে ভারসাম্য দাম ও পরিমাণ নির্ধারিত হয় তা বিশ্লেষণ করো।",
          "explanation": "ক্রেতা-বিক্রেতার দরকষাকষির মাধ্যমে বাজার ভারসাম্য নির্ধারিত্ব হয়। ক্রেতা চেষ্টা, করে সর্বনিম্ন দামে কোনো দ্রব্য ক্রয় করতে। আরার বিক্রেতা সর্বোচ্চ দামে বিক্রয় করতে চেষ্টা করে। এভাবে ক্রেতা ও বিক্রেতার দরকষাকষির ফলে একটি নির্দিষ্ট দামে দ্রব্যটির চাহিদা ও জোগান সমান হয়। এটিই ভারসাম্য দাম। আর ভারসাম্য দামে যে পরিমাণ দ্রব্য পাওয়া যায় তাই ভারসাম্য পরিমাণ। উদ্দীপকে একটি-দ্রব্যের চাহিদা ও জোগানসূচি দেওয়া আছে। সূচিতে দেখা যায়, দাম ১০ টাকা হলে চাহিদা ও জোগান পরস্পর সমান হয়। তাই এটি ভারসাম্য দাম। সূচির তথ্যানুযায়ী চিত্র অঙ্কন করলে DD' চাহিদারেখা এবং SS জোগানরেখা পাওয়া যায়। চিত্রে দ্রব্যের দাম ৫ টাকা হলে চাহিদা ও জোগানের পরিমাণ যথাক্রমে ৩০ ও ১০ একক। চাহিদা জোগানের চেয়ে বেশি হওয়ায় দাম বাড়বে। আবার দ্রব্যের দাম ১৫ টাকা হলে চাহিদার চেয়ে জোগানের পরিমাণ ২০ একক বেশি। তাই দ্রব্যের দাম কমবে। এখন দ্রব্যের দামু ১০ টাকা হলে চাহিদা ও জোগানের পরিমাণ পরস্পর E বিন্দুতে সমান হয়। ফলে চাহিদা ও জোগানরেখাদ্বয় পরস্পরকে E বিন্দুতে ছেদ করেছে। সুতরাং 'B' বিন্দুই হলো ভারসাম্য বিন্দু। এ বিন্দুতে ভারসাম্য দাম ১০ টাকা এবং পরিমাণ ২০ একক।"
        }
      ]
    },
    {
      "number": "4",
      "uddipok": "নিচের সূচিটি লক্ষ করো এবং প্রশ্নগুলোর উত্তর দাও: কমলার একক মোট উপযোগ (টাকায়) প্রান্তিক উপযোগ (টাকায়) ১ম ৩ ৩ ২য় ৫ ২ ৩য় ৬ ১ ৪র্থ ৬ ০ ৫ম ৫ -১",
      "tag": "Din.B 25",
      "sub_questions": [
        {
          "label": "ক",
          "question": "জোগান কাকে বলে?",
          "explanation": "উৎপাদক বা বিক্রেতা বিভিন্ন দামে দ্রব্যের যে বিভিন্ন পরিমাণ বিক্রি করতে ইচ্ছুক তাই অর্থনীতিতে জোগান।"
        },
        {
          "label": "খ",
          "question": "চাহিদা বিধি বলতে কী বোঝায়?",
          "explanation": "দ্রব্যের দাম ও চাহিদার পরিমাণের বিপরীতমুখী সম্পর্ক যে বিধিতে প্রকাশ পায় তা চাহিদাবিধি। অন্যান্য অবস্থা অপরিবর্তিত থেকে কোনো নির্দিষ্ট সময়ে দ্রব্যের দাম কমলে চাহিদার পরিমাণ বাড়ে। আবার দাম বাড়লে চাহিদার পরিমাণ কমে। এক্ষেত্রে, দ্রব্যের' দাম ও চাহিদার পরিমাণের সাথে বিপরীতমুখী সম্পর্কবিদ্যমান। এরূপ বিপরীতমুখী সম্পর্কই হলো চাহিদাবিধি।"
        },
        {
          "label": "গ",
          "question": "উদ্দীপকের আলোকে প্রান্তিক উপযোগ রেখা অঙ্কন করে তা ব্যাখ্যা করো।",
          "explanation": "উদ্দীপকের সূচিটিতে ক্রমহ্রাসমান প্রান্তিক উপযোগ বিধি প্রকাশ পেয়েছে। অতিরিক্ত এক একক দ্রব্য বা সেবা ভোগ করে যে অতিরিক্ত 'উপযোগ বা তৃপ্তি পাওয়া যায়, তাকে প্রান্তিক উপযোগ বলে। প্রান্তিক উপযোগ রেখা মূলত দ্রব্য ভোগের একক এবং প্রান্তিক উপযোগের মধ্যে সম্পর্ক প্রকাশ করে। আর কোনো দ্রব্যের ভোগ বাড়লে ঐ দ্রব্যের প্রান্তিক উপযোগ ক্রমশ কমত্বে থাকে। চিত্রে ভূমি অক্ষে ভোগকৃত। দ্রব্যের পরিমাণ ও লম্ব অক্ষে প্রান্তিক উপযোগ পরিমাপ করা হয়েছে। ভোগকৃত কমলার ১ম একক থেকে ৩ টাকা প্রান্তিক উপযোগ লাভ হয়। এটি চিত্রে a বিন্দু দ্বারা নির্দেশিত। ২য় ৩য়, ৪র্থ ও ৫ম একক থেকে যথাক্রমে ২ টাকা (৮ বিন্দু), ১ টাকা (c বিন্দু), ০ টাকা (d বিন্দু) এবং - ১ টাকা (e বিন্দু) এর সমান উপযোগ লাভ হয়। এখন ভোগকৃত কমলার একক ও প্রান্তিক উপযোগ নির্দেশক.a, b, c, d ও e বিন্দুগুলো যোগ করে MU রেখা টানি। এটিই হলো উদ্দীপকের সূচির আলোকে অঙ্কিত প্রান্তিক উপযোগ রেখা।"
        },
        {
          "label": "ঘ",
          "question": "উপরিউক্ত সূচিতে ৫ম এককে ভোক্তা ভোগ করবে কি? তোমার মতামত বিশ্লেষণ করো।",
          "explanation": "প্রদত্ত সূচির ৫ম এককে একজন ভোক্তা দ্রব্যটি ভোগ করবে না। ভোক্তা কোনো একটি দ্রব্য যত বেশি ভোগ করে তার কাছে ঐ দ্রব্যের প্রান্তিক উপযোগ তত কমতে থাকে। এভাবে ভোগ বৃদ্ধি করতে থাকলে এক পর্যায়ে ভোক্তার নিকট ঐ দ্রব্যের প্রান্তিক উপযোগ শূন্য হয়। প্রান্তিক উপযোগ শূন্য হওয়ার পর ভোক্তা আর ঐ দ্রব্যটি ভোগ করবে না। প্রান্তিক উপযোগ শূন্য অবস্থার পরে ভোগ আরও বৃদ্ধি করলে প্রান্তিক উপযোগ ঋণাত্মক হয়ে যায়। প্রদত্ত সূচিতে দেখা যায়, ১ম একক দ্রব্য থেকে মোট উপযোগ ও প্রান্তিক উপযোগ হয় ৩ টাকা। ভোগ বৃদ্ধি পেয়ে ২য়, ৩য় ও ৪র্থ একক হলে মোট উপযোগ বৃদ্ধি পেয়ে যথাক্রমে ৫, ৬,ও ৬ টাকা হয়। প্রান্তিক উপযোগ ক্রমান্বয়ে কমে ২, ১ ও ০ টাকা হয়। ভোগের পরিমাণ আরও বৃদ্ধি পেয়ে ৫ম একক হলে মোট উপযোগ কমে ৫ টাকা হয় এবং প্রান্তিক উপযোগ ঋণাত্মক (-১) হয়। এ অবস্থায় ভোক্তাআর দ্রব্যটি ভোগ করবে না। ভোক্তার ১ম একক দ্রব্য ভোগের ক্ষেত্রে মোট উপযোগ ও প্রান্তিক উপযোগ সমান হয়। তবে 'ভোগ বৃদ্ধির সাথে সাথে প্রান্তিক উপযোগ ক্রমান্বয়ে কমতে থাকে। এভাবে ৫ম একক ভোগের ক্ষেত্রে প্রান্তিক উপযোগ ঋণাত্মক (-১) হয়। অর্থাৎ, ভোক্তার কাছে ৫ম একক দ্রব্যের কোনো উপযোগ নেই। তাই ভোক্তা দ্রব্যটির ৫ম এককে ভোগ করবে না।"
        }
      ]
    },
    {
      "number": "5",
      "uddipok": "'নোমান সাহেবের একটি ৫ বিঘার মালটা বাগান আছে। বাগানে তিনি ১০জন শ্রমিক নিয়োগ করেন এবং তাদের দক্ষতা অনুযায়ী কাজ বণ্টন করেন। এ বছর প্রচুর মালটার ফলন হলেও তিনি চিন্তিত কারণ মধ্যস্বত্বভোগীদের কারণেভাল দাম পাওয়ার সম্ভাবনা কম। অবশেষে বন্ধুর পরামর্শে মালটা খুলনায় নিয়ে গেলে ভাল দাম পান।",
      "tag": "Din.B 25",
      "sub_questions": [
        {
          "label": "ক",
          "question": "ভূমি কাকে বলে?",
          "explanation": "ঊৎপাদনে সাহায্য করে এমন সব প্রাকৃতিক সম্পদকে ভূমি বলে।"
        },
        {
          "label": "খ",
          "question": "প্রকাশ্য ব্যয় বলতে কী বোঝায়?",
          "explanation": "কোনো উৎপাদনী প্রতিষ্ঠান ভাড়া বা উপকরণ ক্রয়ের জন্য দৃশ্যমান যে ব্যয় করে তার সমষ্টিকে প্রকাশ্য ব্যয় বলে উৎপাদনকারী প্রতিষ্ঠানগুলোর কর্মরত কর্মচারীর বেতন ও ভাতাদি, কাঁচামাল, মাধ্যমিক দ্রব্য ক্রয়ের জন্য ব্যয় করে। তাছাড়া বিভিন্ন ধরনের স্থির ব্যয়; যেমন: বাড়ি ভাড়া, মূলধনের সুদ ইত্যাদি ব্যয় বহন করে। দৃশ্যমান এ সব ব্যয়কেই প্রকাশ্য ব্যয় বলে।"
        },
        {
          "label": "গ",
          "question": "নোমানের খুলনায় মালটা বিক্রয় কোন ধরনের উপযোগ সৃষ্টি করেছে? ব্যাখ্যা করো।",
          "explanation": "উদ্দীপকে নোমানের খুলনায় মালটা বিক্রয়ের কাজটি অর্থনীতিতে স্থানগত উপযোগ সৃষ্টি করে। কোনো দ্রব্যকে এক স্থান থেকে অন্য স্থানে স্থানান্তর করার মাধ্যমে স্থানগত উপযোগ সৃষ্টি হয়। যেমন: গ্রামাঞ্চলে উৎপাদিত বিভিন্ন দ্রব্যের দাম গ্রামাঞ্চলে কম। কিন্তু শহরাঞ্চলে এসব পণ্যের দাম বেশি থাকে। তাই এসব দ্রব্যাদি গ্রাম থেকে শহরে এনে বিক্রয় করলে উপযোগ বৃদ্ধি পায়। এভাবে দ্রব্য স্থানান্তরের মাধ্যমে যে উপযোগের সৃষ্টি হয় তা স্থানগত উপযোগ। উদ্দীপকের নোমান সাহেবের একটি ৫ বিঘার মালটা বাগান আছে। এ বছর প্রচুর মালটার ফলন হয়। কিন্তু তিনি চিন্তিত। কারণ 'মধ্যস্বত্বভোগীদের কারণে ভালো দাম পাবেন না। পরবর্তীতে বন্ধুর পরামর্শে মালটা খুলনা নিয়ে এসে বিক্রি করেন। খুলনার মানুষ মালটাগুলো বেশি দামে কেনে। এতে তিনি অনেক ভালো দাম পান। অর্থাৎ তিনি মালটা এক/স্থান থেকে অন্য স্থানে নিয়ে বিক্রি করে স্থানগত উপযোগ সৃষ্টি করেছেন। সুতরাং বলা যায়, নোমানের খুলনায় মালটা বিক্রয় কাজটি স্থানগত উপযোগের সৃষ্টি করেছে।"
        },
        {
          "label": "ঘ",
          "question": "নোমান সাহেবকে কি একজন সফল সংগঠক বলা যায়? বিশ্লেষণ করো।",
          "explanation": "হ্যাঁ, নোমান সাহেব একজন সফল সংগঠক বলা যায়। উৎপাদন ক্ষেত্রে ভূমি, শ্রম, মূলধন ইত্যাদি উপকরণের মধ্যে সমন্বয় ঘটিয়ে উৎপাদন পরিচালনা করা হলো সংগঠন। আর যে ব্যক্তি এ কাজ সম্পাদন করেন তাকে সংগঠক বা উদ্যোক্তা বলে। উৎপাদনের শুরু থেকে পণ্যের বাজারজাত পর্যন্ত সব সিদ্ধান্ত একজন সংগঠকই নিয়ে থাকেন। উদ্দীপকের নোমান সাহেবের মালটা বাগানে ১০ জন শ্রমিক নিয়োগ করেন। তিনি তাদের দক্ষতা অনুযায়ী কাজ বণ্টন করেন। উপযুক্ত সিদ্ধান্ত নিয়ে মালটা খুলনা বিক্রি করেন। এতে ভালো দামও পান। অর্থাৎ, নোমান সাহেব উৎপাদনের উপকরণগুলোর সমন্বয় সাধন করে উৎপাদন পরিচালনা করেন। পাশাপাশি তিনি বাজারজাতকরণের ব্যবস্থা গ্রহণ করেন। এভাবে তিনি একজন দক্ষ সংগঠকের ভূমিকা পালন করেন'। একটি ব্যবসা প্রতিষ্ঠানের সব কার্যাবলি নির্ধারণ করেন একজন সংগঠক। তাই ব্যবসা প্রতিষ্ঠানের সফলতা সংগঠকের দক্ষতার ওপর নির্ভরশীল। একজন ভালো সংগঠকের বৈশিষ্ট্যগুলো হলো- বাজার অনুসন্ধান, পণ্যের মান উন্নয়ন, শ্রমিকদের কর্তব্য বণ্টন ইত্যাদি। এসব কার্যাবলি দক্ষতার সাথে সম্পাদন করার মাধ্যমে ব্যবসায় সাফল্য লাভ করা সম্ভব। নোমান সাহেব এসব কার্যাবলি দক্ষতার সাথে সম্পাদন করেন। এজন্য তিনি মালটার ভালো দাম পান। তাই বলা যায়, নোমান সাহেব একজন সফল সংগঠক।"
        }
      ]
    },
    {
      "number": "6",
      "uddipok": "সুমাইয়া রাজশাহী শহরে রসবাস করেন। তিনি আম ক্রয়ের জন্য বাজারে গিয়ে দেখলেন যে, আমের সরবরাহ এবং ক্রেতা-বিক্রেতার সংখ্যা অনেক। তিনি যাচাইবাছাই করে কিছু আম ক্রয় করেন। পরবতীতে তিনি একটি দোকানে ঘড়ি কিনতে গেলে দোকানদার ঘড়ির মূল্য বেশি চায়। দোকানদার বলেন এখানে কতিপয় ঘড়ির দোকান আছে, তাই দাম একই হবে। তাছাড়া আজকাল বিজ্ঞাপন খরচও অনেক।",
      "tag": "Din.B 25",
      "sub_questions": [
        {
          "label": "ক",
          "question": "স্বল্পকালীন বাজার কাকে বলে?",
          "explanation": "যে বাজারে চাহিদার পরিবর্তন অনুযায়ী যোগানের কিছুটা পরিবর্তন করা সম্ভব হলেও উৎপাদনের স্থির উপাদানগুলো পরিবর্তন করা যায় না, তাকে স্বল্পকালীন বাজার বলে।"
        },
        {
          "label": "খ",
          "question": "কখন একটি ফার্ম শিল্প হিসেবে গণ্য হয়?",
          "explanation": "যখন কোনো বাজারে একটি মাত্র ফার্ম বা উৎপাদনকারী প্রতিষ্ঠান থাকে, তখন সেই ফার্মকেই শিল্প হিসেবে গণ্য করা হয়। পূর্ণ প্রতিযোগিতামূলক বাজারে অনেকগুলো ফার্ম মিলে একটি শিল্প গঠিত হলেও একচেটিয়া বাজারে কোনো বিকল্প না থাকায় ওই একক ফার্মটিই শিল্পের ভূমিকা পালন করে। অর্থাৎ, যখন একটি প্রতিষ্ঠানই কোনো দ্রব্যের পূর্ণ যোগান নিয়ন্ত্রণ করে, তখন তা শিল্পে পরিণত হয়।"
        },
        {
          "label": "গ",
          "question": "উদ্দীপকে আমের বাজার কোন ধরনের বাজার? ব্যাখ্যা করো।",
          "explanation": "উদ্দীপকে সুমাইয়ার দেখা আমের বাজারটি হলো পূর্ণ প্রতিযোগিতামূলক বাজার। এই বাজারে অসংখ্য ক্রেতা ও বিক্রেতা থাকে এবং পণ্যগুলো প্রায় সমজাতীয় প্রকৃতির হয়ে থাকে। এখানে ক্রেতা ও বিক্রেতা বাজারের অবস্থা সম্পর্কে পূর্ণ সচেতন থাকে এবং কোনো একক ব্যক্তি দামের ওপর প্রভাব বিস্তার করতে পারে না। উদ্দীপকে দেখা যায়, আমের বাজারে সরবরাহ অনেক এবং প্রচুর ক্রেতা-বিক্রেতা বিদ্যমান। সুমাইয়া যাচাই-বাছাই করে আম ক্রয় করতে পারছেন, যা প্রমাণ করে যে এখানে পণ্যের গুণাগুণ ও দাম সম্পর্কে অবাধ তথ্য বিদ্যমান। এই বাজারে আম বিক্রেতারা চাইলেই অতিরিক্ত দাম নিতে পারে না, কারণ ক্রেতা সহজেই অন্য বিক্রেতার কাছ থেকে আম কিনতে পারে। সুতরাং, বাজার কাঠামোর বৈশিষ্ট্য অনুযায়ী এটি একটি পূর্ণ প্রতিযোগিতামূলক বাজার।"
        },
        {
          "label": "ঘ",
          "question": "উদ্দীপকে ঘড়ির বাজার চিহ্নিত করে এর বৈশিষ্ট্যগুলো বিশ্লেষণ করো।",
          "explanation": "উদ্দীপকে ঘড়ির বাজারটি হলো অলিগোপলি (Oligopoly) বাজার। অলিগোপলি বাজারে বিক্রেতার সংখ্যা খুব কম থাকে এবং তারা একে অপরের ওপর নির্ভরশীল হয়ে ব্যবসা পরিচালনা করে। এই বাজারে বিজ্ঞাপন খরচ অত্যন্ত গুরুত্বপূর্ণ ভূমিকা পালন করে এবং প্রতিটি বিক্রেতা অন্য বিক্রেতার কৌশল লক্ষ্য করে নিজেদের পণ্যের দাম নির্ধারণ করে। উদ্দীপকের দোকানদার জানিয়েছেন যে সেখানে 'কতিপয়' বা অল্প কয়েকটি ঘড়ির দোকান আছে এবং তাদের দাম প্রায় একই। এছাড়া বিজ্ঞাপনের অত্যধিক খরচের বিষয়টিও এখানে স্পষ্ট, যা অলিগোপলি বাজারের অন্যতম প্রধান বৈশিষ্ট্য। এই ধরনের বাজারে ফার্মগুলোর মধ্যে অসম প্রতিযোগিতা বা যোগসাজশ থাকতে পারে, ফলে ক্রেতারা অনেক সময় দাম নিয়ে দরকষাকষির সুযোগ কম পায়। মুষ্টিমেয় বিক্রেতা হওয়ার কারণে তারা অনেকটা শক্তিশালী অবস্থানে থাকে এবং বাজারের বড় অংশ নিয়ন্ত্রণ করে। সমাধান হিসেবে বলা যায়, অলিগোপলি বাজারে অসম প্রতিযোগিতা রোধে সরকারের নজরদারি প্রয়োজন যাতে সাধারণ ক্রেতারা ক্ষতিগ্রস্ত না হয়। এছাড়া ক্রেতাদের সচেতনতা এবং বিকল্প ব্র্যান্ডের উপস্থিতি বাজারে ভারসাম্য বজায় রাখতে এবং ন্যায্য মূল্য নিশ্চিতে বড় ভূমিকা রাখতে পারে।"
        }
      ]
    },
    {
      "number": "7",
      "uddipok": "ইতালি প্রবাসী মুস্তাক বাংলাদেশের নাগরিক। সে প্রতিমাসে প্রচুর অর্থ দেশে পাঠায়। অপরদিকে মি.মিউ রাশিয়ার নাগরিক। তিনি রুপপুর পারমাণবিক বিদ্যুৎ কেন্দ্রে কর্মরত আছেন। তিনিও প্রতিমাসে তার দেশে টাকা পাঠান।",
      "tag": "Din.B 25",
      "sub_questions": [
        {
          "label": "ক",
          "question": "CCA-এর পূর্ণরূপ কী?",
          "explanation": "CCA-এর পূর্ণরূপ হলো Capital Consumption Allowance ।"
        },
        {
          "label": "খ",
          "question": "সচলতা বলতে কী বোঝায়? ব্যাখ্যা করো।",
          "explanation": "একটি অর্থনীতিতে পিছিয়ে পড়া অর্থনৈতিক কার্যকলাপ থেকে সম্পদ সরিয়ে নতুন প্রসারমান অর্থনৈতিক কার্যকলাপে তা ব্যবহার করাকে সচলতা বলে। সম্পদ স্থানান্তর করার ক্ষমতার ওপর একটি দেশের মোট দেশজ উৎপাদন নির্ভর করে। উদাহরণস্বরূপ, বাংলাদেশে পাট চাষ কমিয়ে ধান, গম বা ভুট্টা চাষ করা হয়। এ চাষের ফলে ভূমি ও অন্যান্য উপকরণের ব্যবহার বৃদ্ধি করলে খাদ্যশস্য উৎপাদন বৃদ্ধি পাবে।"
        },
        {
          "label": "গ",
          "question": "মুস্তাকের প্রেরণকৃত অর্থ জাতীয় আয় পরিমাপে কীভাবে সম্পৃক্ত হয়? ব্যাখ্যা করো।",
          "explanation": "উদ্দীপকে মুস্তাকের প্রেরণকৃত অর্থ রেমিট্যান্স হিসেবে মোট জাতীয় আয়ে অন্তর্ভুক্ত হবে। কোনো নির্দিষ্ট সময়ে দেশের নাগরিকগণ কর্তৃক উৎপাদিত চূড়ান্ত দ্রব্য ও সেবার বাজারমূল্যের সমষ্টিই মোট জাতীয় আয়। এটি হিসাব করার সময় জিডিপি-এর সাথে দেশের নাগরিকগণ বিদেশে থেকে যে আয় করেন তা যোগ করতে হবে। আর বিদেশি নাগরিকগণ আলোচ্য দেশ থেকে যে আয় করেন তা বাদ দিতে হয়। উদ্দীপকে, ইতালি প্রবাসী মুস্তাক বাংলাদেশের নাগরিক। সে ইতালির একটি প্রতিষ্ঠানে কর্মরত। সে তার উপার্জিত অর্থ দেশে প্রেরণ করে। এটি মূলত রেমিট্যান্স হিসেবে দেশের জাতীয় আয়ের (জিএনআই) সাথে যুক্ত হয়। অর্থাৎ দেশি নাগরিকগণ বিদেশ থেকে উপার্জিত অর্থ দেশে পাঠালে তা দেশের জাতীয় আয়ে যুক্ত হবে। সুতরাং বলা যায়, প্রবাসী মুস্তাক প্রেরিত অর্থ এদেশের জাতীয় আয় পরিমাপে রেমিট্যান্স হিসেবে যোগ হয়।"
        },
        {
          "label": "ঘ",
          "question": "মি.মিউ এর আয় কি বাংলাদেশের জাতীয় আয়কে প্রভাবিত করবে? মতামত দাও।",
          "explanation": "মি. মিউ এর আয় বাংলাদেশের জাতীয় আয় পরিমাপে জিডিপির ওপর ইতিবাচক হলেও জিএনআইতে অন্তর্ভুক্ত হবে না। কোনো নির্দিষ্ট সময়ে কোনো দেশের নাগরিকগণ কর্তৃক উৎপাদিত দ্রব্য ও সেবার চূড়ান্ত বাজার মূল্যকে মোট জাতীয় আয় বলে। মোট দেশজ উৎপাদনের সাথে নিট উপাদান আয় যোগ করে মোট জাতীয় আয় পাওয়া যায়। অর্থাৎ মোট জাতীয় আয় = মোট দেশজ উৎপাদন + (বিদেশে কর্মরত দেশীয়দের আয় – দেশে কর্মরত বিদেশিদের আয়)। উদ্দীপকে মি.মিউ একজন রাশিয়ান নাগরিক। তিনি বাংলাদেশের রূপপুর পারমাণবিক বিদ্যুৎ কেন্দ্রে কর্মরত আছেন। প্রতিমাসে তিনি তার আয়ের একটা অংশ তার দেশে পাঠিয়ে দেন। অর্থাৎ তিনি রাশিয়ার নাগরিক হিসেবে বাংলাদেশে চাকরি করেন। তাই তার আয় বাংলাদেশের GNI-তে অন্তর্ভুক্ত হবে না। তবে তা জিডিপিতে অন্তর্ভুক্ত হবে। জিডিপি হিসাব করার সময় দেশের অভ্যন্তরে সব দেশি ও বিদেশি নাগরিকের আয় হিসাব করা হয়। কিন্তু মোটু জাতীয় আয় পরিমাপের ক্ষেত্রে শুধু দেশীয় নাগরিকদের আয় বিবেচনা করা-হয়। তাই দেশে কর্মরত বিদেশি নাগরিকদের আয় মোট জাতীয় আয়ের অন্তর্ভুক্ত হয় না। তবে মি. মিউয়ের আয় বাংলাদেশের জিডিপিতে যোগ হবে। তাই মোট জাতীয় আয় পরিমাপে GDP বাড়বে। কাজেই বলা যায়, মি. মিউ-এর আয় বাংলাদেশের জাতীয় আয়কে প্রত্যক্ষভাবে প্রভাবিত না করলেও পরোক্ষভাবে কিছুটা প্রভাবিত করবে।"
        }
      ]
    },
    {
      "number": "8",
      "uddipok": "হত দরিদ্র ছালিমা বেগম মুরগির খামার স্থাপনের জন্য ঋণ নেওয়ার উদ্দেশ্যে দেশের একটি আর্থিক প্রতিষ্ঠানের সাথে যোগাযোগ করলে জানতে পারেন যে, কোনো জামানত ছাড়া সেখান থেকে ঋণ দেওয়া সম্ভব নয়। পরবর্তীতে তিনি দেশের অন্য একটি আর্থিক প্রতিষ্ঠানে যোগাযোগ করেন এবং জামানত ছাড়াই সহজ শর্তে ঋণ গ্রহণ করেন।",
      "tag": "Din.B 25",
      "sub_questions": [
        {
          "label": "ক",
          "question": "বিহিত মুদ্রা কাকে বলে?",
          "explanation": "সরকারি আইন 'দ্বারা যে মুদ্রা প্রচলিত তাকে বিহিত মুদ্রা বলে।"
        },
        {
          "label": "খ",
          "question": "স্থগিত লেনদেনের বাহন বলতে কী বোঝায়?",
          "explanation": "স্থগিত লেনদেনের বাহন বলতে অর্থকে বোঝানো হয়। স্থগিত লেনদেন বলতে ভরিষ্যৎ দেনা-পাওনাকে নির্দেশ করে। স্থগিত লেনদেনের দেনা-পাওনার হিসাব-নিকাশ অর্থের মাধ্যমেই করা হয়। অর্থের মাধ্যমে ঋণ গ্রহণ সহজ এবং ঐ ঋণ পরিশোধ করাও সুবিধাজনক। বর্তমান সময়ে অধিকাংশ ব্যবসায়িক লেনদেন চেক, ব্যাংক ড্রাফট, বিনিময় বিল প্রভৃতিও ঋণপত্রের মাধ্যমে সম্পন্ন হয়। ব্যাংকে আমানত হিসেবে রক্ষিত নগদ অর্থের ভিত্তিতেই ব্যাংক এসব ঋণপত্র প্রচলন করে। এভাবে অর্থ স্থগিত লেনদেনের বাহন হিসেবে কাজ করে।"
        },
        {
          "label": "গ",
          "question": "ছালিমা বেগমের যোগাযোগকৃত প্রথম আর্থিক প্রতিষ্ঠানটি কোন ধরনের? এর কার্যাবলি ব্যাখ্যা করো।",
          "explanation": "উদ্দীপকের ছালিমা বেগমের যোগাযোগকৃত প্রথম আর্থিক প্রতিষ্ঠানটি হলো বাণিজ্যিক ব্যাংক। বাণিজ্যিক ব্যাংক কোনো ব্যক্তি বা প্রতিষ্ঠানের অর্থ আমানত হিসেবে জমা রাখে। এ আমানত থেকে ব্যবসায়িক উদ্দেশ্যে ব্যক্তি ও প্রতিষ্ঠানকে তাদের স্বল্পমেয়াদি ঋণ দেয়।' বাণিজ্যিক ব্যাংকের একটি কাজ হলো ব্যক্তি ও প্রতিষ্ঠানের কাছ থেকে আমনিত সংগ্রহ করা। ব্যাংক এসব সঞ্চিত অর্থ,জামানতের ভিত্তিতে ব্যবসা ও উৎপাদন ক্ষেত্রে ঋণ দিয়ে পুঁজি গঠনে সহায়তা করে। উদ্দীপকের ছালিমা বেগম মুরগির খামার করার জন্য ঋণ চাইতে একটি আর্থিক প্রতিষ্ঠানে যোগাযোগ করেন। সেই প্রতিষ্ঠানের কর্মকর্তা জানান, তারা জামানত ছাড়া কোনো ঋণ দেন না। এ প্রতিষ্ঠানের নীতির সঙ্গে বাণিজ্যিক ব্যাংকের মিল রয়েছে। তাই বলা যায়, উদ্দীপকে উল্লিখিত ছালিমা বেগমের যোগাযোগকৃত প্রথম আর্থিক প্রতিষ্ঠানটি ছিল বাণিজ্যিক ব্যাংক।"
        },
        {
          "label": "ঘ",
          "question": "ছালিমা বেগম পরবর্তীতে যে আর্থিক প্রতিষ্ঠান থেকে ঋণ গ্রহণ করেন তার কার্যক্রম বিশ্লেষণ করো।",
          "explanation": "উদ্দীপকে ছালিমা বেগম পরবর্তীতে যে আর্থিক প্রতিষ্ঠান থেকে ঋণ -গ্রহণ করেন তা হলো গ্রামীণ ব্যাংক। গ্রামীণ ব্যাংক বাংলাদেশের একটি ব্যতিক্রমধর্মী 'ক্ষুদ্র ঋণদানকারী সংস্থা। এটি ১৯৮৩ সালে প্রতিষ্ঠিত হয়। গ্রামীণ দারিদ্র্য নিরসনের লক্ষ্যে অতিদরিদ্র নারী-পুরুষকে বিনা জামানতে ঋণ সরবরাহ ও তাদের আত্মকর্মসংস্থানে উদ্বুদ্ধ করতে এ ব্যাংক প্রতিষ্ঠা করা হয়। উদ্দীপকের ছালিমা বেগমকে যে প্রতিষ্ঠান জামানত ছাড়াই ঋণ প্রদান করে তা হলো গ্রামীণ ব্যাংক। কারণ গ্রামীণ ব্যাংকই কেবল জামানত ছাড়া ঋণ প্রদান করে। গ্রামীর্ণ অর্থনীতির উন্নয়নের জন্য এ ব্যাংক আরো বিভিন্ন ক্ষেত্রে ঋণ প্রদান করে থাকে। যেমন: পশুপালন, মৎস্যচাষ, হাঁস-মুরগি পালন, কৃষি ও বনায়ন ইত্যাদি। গ্রামীণ ব্যাংক কৃষিখাতের উন্নয়নের জন্য শাকসবজি চাষ, পশুপালন, মৎস্যচাষ, হাঁস-মুরগি পালন প্রভৃতি খাতে ঋণ প্রদান করে। আবার এ ব্যাংক ভিক্ষুকদের সুদবিহীন ঋণ প্রদান করে আত্মকর্মসংস্থানের সুযোগ প্রদান করে। এছাড়া চড়াসুদে ঋণ দেওয়া গ্রামীণ মহাজনদের শোষণ থেকে দরিদ্রদের রক্ষা করতেও ঋণ প্রদান করে। নারীদের কর্মে উদ্বুদ্ধকরণ ও নেতৃত্বের গুণাবলি বিকাশে এ ব্যাংক সহায়তা করে। দরিদ্র অসহায় নারীদের ঋণ হিসেবে পল্লিফোন প্রদান করে। সুতরাং বলা. যায়, কর্মসংস্থান-সৃষ্টিতে গ্রামীণ ব্যাংক বিশেষ ভূমিকা পালন করে।"
        }
      ]
    },
    {
      "number": "9",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও: খাত-A খাত-B খাত-C ধান, পাট, আখ, তুলা, মাছ বস্ত্র, সার, চিনি, কাগজ শিল্প শিক্ষা, স্বাস্থ্য, প্রতিরক্ষা, ডাক ও তার যোগাযোগ",
      "tag": "Din.B 25",
      "sub_questions": [
        {
          "label": "ক",
          "question": "EPZ-এর পূর্ণরূপ কী?",
          "explanation": "EPZ-এর পূর্ণরূপ হলো Export Processing Zone (রপ্তানি প্রক্রিয়াকরণ এলাকা)।"
        },
        {
          "label": "খ",
          "question": "বাংলাদেশে বৈদেশিক বাণিজ্যে ঘাটতি কেন?",
          "explanation": "বাংলাদেশে বৈদেশিক বাণিজ্যে ঘাটতির প্রধান কারণ হলো আমদানির তুলনায় রপ্তানি আয়ের স্বল্পতা। বাংলাদেশ সাধারণত শিল্পকারখানার কাঁচামাল, যন্ত্রপাতি এবং উচ্চমূল্যের বিলাসবহুল পণ্য আমদানি করে। অন্যদিকে, আমাদের রপ্তানি পণ্যগুলো (যেমন—তৈরি পোশাক বা কৃষিপণ্য) তুলনায় কম মূল্যের হয়। ফলে প্রতি বছর আমদানির পেছনে যে পরিমাণ বৈদেশিক মুদ্রা ব্যয় হয়, রপ্তানি থেকে তা অর্জিত হয় না। এই ভারসাম্যহীনতার কারণেই বাণিজ্য ঘাটতি দেখা দেয়।"
        },
        {
          "label": "গ",
          "question": "উদ্দীপকে 'C' খাত বাংলাদেশের অর্থনীতির কোন খাতকে নির্দেশ করে? ব্যাখ্যা করো।.",
          "explanation": "উদ্দীপকের 'C' খাত বাংলাদেশের অর্থনীতির সেবা খাতকে (Service Sector) নির্দেশ করে। জাতীয় আয়ের যে খাতগুলো বস্তুগত কোনো পণ্য উৎপাদন করে না কিন্তু মানুষের অভাব পূরণ করে এবং যার আর্থিক মূল্য রয়েছে, তাকে সেবা খাত বলে। উদ্দীপকের 'C' খাতের উপাদানগুলো লক্ষ্য করলে এর সত্যতা পাওয়া যায়: শিক্ষা ও স্বাস্থ্য: এগুলো মানুষের দক্ষতা ও কর্মক্ষমতা বৃদ্ধির জন্য অপরিহার্য সেবা। প্রতিরক্ষা ও ডাক: এগুলো রাষ্ট্রের নিরাপত্তা ও যোগাযোগ নিশ্চিতকারী জনসেবামূলক খাত। যোগাযোগ: পরিবহন ও যোগাযোগ ব্যবস্থা দেশের অর্থনৈতিক গতিশীলতা বজায় রাখে। যেহেতু এই উপখাতগুলো কোনো দৃশ্যমান পণ্য (যেমন—ধান বা কাপড়) তৈরি করে না বরং সেবা প্রদানের মাধ্যমে অর্থনীতিতে অবদান রাখে, তাই এটি সেবা খাতের অন্তর্ভুক্ত।"
        },
        {
          "label": "ঘ",
          "question": "উদ্দীপকে 'A' ও 'B' খাত একে অপরের পরিপূরক মূল্যায়ন করো।",
          "explanation": "উদ্দীপকের 'A' হলো কৃষি খাত এবং 'B' হলো শিল্প খাত। বাংলাদেশের অর্থনৈতিক উন্নয়নে এই দুই খাত একে অপরের পরিপূরক ও অঙ্গাঅঙ্গিভাবে জড়িত। পরিপূরক হওয়ার সপক্ষে যুক্তি: ১. কাঁচামালের যোগান (A থেকে B): শিল্প খাতের অনেক বড় অংশ কৃষি থেকে কাঁচামাল পায়। যেমন—উদ্দীপকের বস্ত্র শিল্পের জন্য তুলা, চিনি শিল্পের জন্য আখ এবং কাগজ শিল্পের জন্য বাঁশ বা কাঠ কৃষি খাত (A) সরবরাহ করে। ২. কৃষি উপকরণের যোগান (B থেকে A): কৃষিকে আধুনিক করতে শিল্প খাত উপকরণ সরবরাহ করে। উদ্দীপকের 'B' খাতের সার সরাসরি কৃষি উৎপাদনে ব্যবহৃত হয়। এছাড়া উন্নত বীজ ও কৃষি যন্ত্রপাতিও শিল্প খাত থেকে আসে। ৩. বাজার সৃষ্টি: কৃষি খাতের উন্নয়ন হলে কৃষকদের আয় বাড়ে, ফলে তারা শিল্পের উৎপাদিত পণ্য (যেমন—বস্ত্র বা কাগজ) ক্রয়ের সক্ষমতা পায়। ৪. শ্রমের স্থানান্তর: কৃষিতে প্রয়োজনের চেয়ে অতিরিক্ত শ্রমশক্তি থাকলে তারা শিল্প কারখানায় কাজ করার সুযোগ পায়, যা দেশের বেকারত্ব কমায়। উপরিউক্ত আলোচনা থেকে স্পষ্ট যে, কৃষি খাতের উন্নয়ন ছাড়া শিল্পায়ন অসম্ভব, আবার শিল্পের বিকাশ ছাড়া কৃষির আধুনিকায়ন সম্ভব নয়। সুতরাং, 'A' ও 'B' খাত একে অপরের পরিপূরক—বক্তব্যটি অত্যন্ত যথার্থ।"
        }
      ]
    },
    {
      "number": "10",
      "uddipok": "মনিকা 'A' দেশের নাগরিক। সেখানে শ্রমশক্তির একটি উল্লেখযোগ্য অংশ কৃষিতে নিয়োজিত। ইদানিং কৃষিতে আধুনিক প্রযুক্তির বিকাশ ও যোগাযোগ ব্যবস্থার উন্নতি পরিলক্ষিত হচ্ছে। অপরদিকে অহনা 'B' দেশের নাগরিক। সেখানে অধিকাংশ মানুষ শিক্ষিত, 'দক্ষ ও প্রযুক্তিনির্ভর। শ্রমিকদের উৎপাদন ক্ষমতাও বেশি।",
      "tag": "Din.B 25",
      "sub_questions": [
        {
          "label": "ক",
          "question": "অর্থনৈতিক প্রবৃদ্ধি কাকে বলে?",
          "explanation": "কোনো দেশের অভ্যন্তরে একটি নির্দিষ্ট সময়ে (সাধারণত এক বছরে) পণ্য ও সেবার উৎপাদন বৃদ্ধির হারকে অর্থনৈতিক প্রবৃদ্ধি বলে।"
        },
        {
          "label": "খ",
          "question": "প্রতিকূল বাণিজ্য শর্ত বলতে কী বোঝায়?",
          "explanation": "প্রতিকূল বাণিজ্য শর্ত বলতে এমন একটি পরিস্থিতিকে বোঝায় যেখানে কোনো দেশের রপ্তানি আয়ের তুলনায় আমদানি ব্যয় অনেক বেশি হয়ে থাকে। সাধারণত উন্নয়নশীল দেশগুলো সস্তায় কাঁচামাল রপ্তানি করে এবং চড়া দামে শিল্পজাত পণ্য আমদানি করে বলে তাদের বাণিজ্যের শর্তগুলো বিপক্ষে চলে যায়। এর ফলে দেশের বৈদেশিক মুদ্রার রিজার্ভে ঘাটতি দেখা দেয় এবং অর্থনীতির ওপর নেতিবাচক প্রভাব পড়ে।"
        },
        {
          "label": "গ",
          "question": "উদ্দীপকের 'B' দেশটি কোন ধরনের দেশ? ব্যাখ্যা করো।",
          "explanation": "উদ্দীপকের 'B' দেশটি হলো একটি উন্নত দেশ। সাধারণত যে সকল দেশের মাথাপিছু আয় অনেক বেশি, জীবনযাত্রার মান উন্নত এবং যারা আধুনিক প্রযুক্তিতে সমৃদ্ধ, তাদের উন্নত দেশ বলা হয়। এসব দেশের অর্থনীতি মূলত শিল্প ও সেবা খাতের ওপর নির্ভরশীল এবং তাদের জনসংখ্যা বৃদ্ধির হার থাকে অত্যন্ত নমনীয়। উন্নত দেশের নাগরিকরা উচ্চশিক্ষায় শিক্ষিত এবং কারিগরি জ্ঞানসম্পন্ন হওয়ার কারণে তাদের কাজের দক্ষতা ও উৎপাদনশীলতা সাধারণের তুলনায় অনেক বেশি থাকে। উদ্দীপকের 'B' দেশের বর্ণনা বিশ্লেষণ করলে দেখা যায়, সেখানকার অধিকাংশ মানুষ শিক্ষিত এবং প্রযুক্তিনির্ভর, যা একটি উন্নত রাষ্ট্রের প্রধান শর্ত। শ্রমিকদের উৎপাদন ক্ষমতা বেশি হওয়ার অর্থ হলো তারা আধুনিক যন্ত্রপাতি ও বৈজ্ঞানিক পদ্ধতি ব্যবহারে পারদর্শী। 'B' দেশটির অর্থনৈতিক কাঠামো শক্তিশালী হওয়ার কারণে তারা আন্তর্জাতিক বাণিজ্যেও প্রভাবশালী ভূমিকা রাখতে সক্ষম। তাই সামগ্রিক বিচারে অহনার 'B' দেশটি বিশ্বের শীর্ষস্থানীয় উন্নত রাষ্ট্রগুলোর একটি প্রতিচ্ছবি।"
        },
        {
          "label": "ঘ",
          "question": "উদ্দীপকে উল্লিখিত দেশ দুটির মধ্যে কোনটির সাথে বাংলাদেশের মিল রয়েছে? মতামত দাও।",
          "explanation": "উদ্দীপকে উল্লিখিত দেশ দুটির মধ্যে 'A' দেশটির সাথে বাংলাদেশের অর্থনীতির গভীর মিল রয়েছে। বাংলাদেশ একটি উন্নয়নশীল দেশ যার অর্থনীতির প্রধান চালিকাশক্তি হলো কৃষি এবং এ দেশের বিশাল একটি অংশ প্রত্যক্ষ ও পরোক্ষভাবে কৃষির ওপর নির্ভরশীল। 'A' দেশের মতো বাংলাদেশেও গত কয়েক দশকে কৃষিতে ব্যাপক পরিবর্তন এসেছে; যেখানে সনাতন পদ্ধতির বদলে এখন আধুনিক ট্রাক্টর, সেচযন্ত্র এবং উন্নত বীজের ব্যবহার বৃদ্ধি পেয়েছে। একইসাথে বাংলাদেশের বর্তমান অবকাঠামোগত উন্নয়ন ও ডিজিটাল বিপ্লব যোগাযোগ ব্যবস্থায় আমূল পরিবর্তন এনেছে। বাংলাদেশের অর্থনীতি বর্তমানে কৃষি থেকে শিল্পায়নের দিকে ধাবিত হলেও কর্মসংস্থানের একটি বিশাল অংশ এখনো গ্রামকেন্দ্রিক কৃষি শ্রমশক্তির ওপরই দাঁড়িয়ে আছে। অন্যদিকে 'B' দেশ হলো একটি পূর্ণাঙ্গ উন্নত দেশ, যেখানে দক্ষ জনশক্তি ও প্রযুক্তির সর্বোচ্চ প্রয়োগ দেখা যায়, যা বাংলাদেশের জন্য এখনো একটি লক্ষ্য বা ভবিষ্যৎ গন্তব্য মাত্র। বাংলাদেশের মানুষ এখন শিক্ষিত হচ্ছে এবং প্রযুক্তির দিকে ঝুঁকছে, তবে তা 'B' দেশের মতো সম্পূর্ণ ও স্বয়ংসম্পূর্ণ পর্যায়ে পৌঁছায়নি। 'A' দেশে যেভাবে কৃষির আধুনিকায়ন ও যোগাযোগ ব্যবস্থার উন্নতি ঘটছে, তা বর্তমান বাংলাদেশের প্রতিচ্ছবি। আর্থ-সামাজিক কাঠামো, পেশাগত বৈচিত্র্য এবং বর্তমান উন্নয়নশীল পরিস্থিতির বিবেচনায় 'A' দেশটিই বাংলাদেশের অর্থনীতির সাথে সবচেয়ে বেশি সামঞ্জস্যপূর্ণ। বাংলাদেশের বর্তমান জিডিপি প্রবৃদ্ধি ও গ্রামীণ উন্নয়নের ধারা 'A' দেশের চারিত্রিক বৈশিষ্ট্যের সাথেই অধিক সংগতিপূর্ণ। তবে সঠিক পরিকল্পনা ও প্রশিক্ষণের মাধ্যমে বাংলাদেশ ভবিষ্যতে 'B' দেশের মতো একটি উন্নত ও প্রযুক্তি নির্ভর রাষ্ট্রে পরিণত হওয়ার পথে এগিয়ে চলেছে।"
        }
      ]
    },
    {
      "number": "11",
      "uddipok": "'নিচে একটি কাল্পনিক বাজেট দেওয়া হলো: আয়ের উৎস টাকার পরিমাণ (কোটি) ব্যয়ের খাত টাকার পরিমাণ (কোটি) কর ও শুল্ক ১০,০০০ কোটি শিক্ষা ও প্রযুক্তি ১৮,০০০ কোটি ভূমি রাজস্ব ৮,০০০ কোটি জনপ্রশাসন ১০,০০০ কোটি স্ট্যাম্প বিক্রয় ৭,০০০ কোটি প্রতিরক্ষা ৭,০০০ কোটি প্রশাসনিক ফি ৬,০০০ কোটি পরিবহন ও যোগাযোগ ৭,০০০ কোটি টোল ও লেভি ৫,০০০ কোটি স্বাস্থ্য ও পরিবার কল্যাণ ৬,০০০ কোটি",
      "tag": "Din.B 25",
      "sub_questions": [
        {
          "label": "ক",
          "question": "VAT কাকে বলে?",
          "explanation": "VAT-এর পূর্ণরূপ হলো- Value Added Tax।"
        },
        {
          "label": "খ",
          "question": "আবগারি শুল্ক বলতে কী বোঝায়?",
          "explanation": "দেশের অভ্যন্তরে উৎপাদিত ও ব্যবহৃত দ্রব্যের ওপর যে কর ধার্য করা হয়, তাকে আবগারি শুল্ক বলে। রাজস্ব সংগ্রহ ছাড়াও বিভিন্ন ক্ষতিকর দ্রব্যের ভোগ কমানোর লক্ষ্যে আবগারি শুল্ক আরোপ করা হয়। বাংলাদেশে সাধারণত চা, চিনি, ওষুধ, সিগারেট, দিয়াশলাই ইত্যাদি দ্রব্যের ওপর আবগারি শুল্ক ধার্য করা হয়।"
        },
        {
          "label": "গ",
          "question": "উদ্দীপকের বাজেটটির ধরন ব্যাখ্যা করো।",
          "explanation": "উদ্দীপকের বাজেটটি হলো ঘাটতি বাজেট। ঘাটতি বাজেটের ক্ষেত্রে প্রত্যাশিত আয় অপেক্ষা সম্ভাব্য ব্যয়ের পরিমাণ বেশি হয়। উন্নয়নশীল দেশে অর্থনৈতিক উন্নয়নের গতিশীলতা বজায় রাখতে এ ধরনের বাজেট প্রণয়ন করা হয়। ঘাটতি বাজেট পূরণের লক্ষ্যে সরকারুসাধারণত জনসাধারণের কাছ থেকে অতিরিক্ত কর আদায় করে। এছাড়া নতুন অর্থ সৃষ্টি, অভ্যন্তরীণ এবং বৈদেশিক উৎস থেকে ঋণ ও অনুদান গ্রহণ করে থাকে। উদ্দীপকের কাল্পনিক বাজেটটিতে মোট আয় হলো (১০,০০০ + ৮,০০০ + ৭,০০০ + ৬,০০০ +৫,০০০) = ৩৬,০০০ কোটি টাকা। আর, মোট ব্যয় (১৮,০০০ + ১০,০০০ + ৭,০০০ + ৭,০০০ + ৬,০০০) = ৪৮,০০০ কোটি টাকা। এক্ষেত্রে ঘাটতি = (৩৬,০০০ – ৪৮,০০০) = - ১২,০০০, কোটি টাকা। এক্ষেত্রে এখানে প্রত্যাশিত আয় অপেক্ষা সম্ভাব্য ব্যয়ের পরিমাণ বেশি হওয়ার কারণেই বাজেটে ঘাটতি পরিস্থিতির সৃষ্টি হয়। অর্থাৎ, মোট আয় < মোট ব্যয়। তাই বলা যায়, এটি একটি ঘাটতি বাজেট"
        },
        {
          "label": "ঘ",
          "question": "\"বাংলাদেশের মত দেশে উক্ত বাজেটটি অধিক গ্রহণযোগ্য”- মতামত দাও।",
          "explanation": "বাংলাদেশের মতো দেশে ঘাটতি বাজেটটি মঙ্গলজনক হবে বলে আমি মনে করি। কোনো অর্থবছরে সরকারের প্রত্যাশিত আয় অপেক্ষা সম্ভাব্য ব্যয় বেশি হলে ঘাটতি বাজেট পরিস্থিতির উদ্ভব হয়। সাধারণত উন্নয়নশীল দেশের অর্থনৈতিক উন্নয়নের গতিশীলতা বজায় রাখতে ঘাটতি বাজেট প্রণয়নের প্রয়োজন হয়। ঘাটতি বাজেট = (মোট আয় – মোট ব্যয়) < ০'। অর্থাৎ, মোট আয় মোট ব্যয়। উদ্দীপকের মোট আয় হলো ৩৬,০০০ কোটি টাকা। আর মোট ব্যয় ৪৮,০০০ কোটি টাকা। সেক্ষেত্রে ঘাটতি – ১২,০০০ কোটি টাকা। এখানে মোট আয় < মোট ব্যয় হওয়ায় বাজেটটি একটি ঘাটতি বাজেট। এতে আয় অপেক্ষা ব্যয়ের পরিমাণ বেশি ধার্য করা হয়েছে। বাংলাদেশের মতো দেশে মূলধনের অভাব থাকে। এ কারণে এসব দেশে সম্পদের যথাযথ ব্যবহার নিশ্চিতকরণে ঘাটতি বাজেট বেশ গুরুত্বপূর্ণ। এ ধরনের বাজেট প্রণীত হলে মুদ্রাস্ফীতি হতে পারে বলে ধারণা করা হয়।-কিন্তু অর্থনীতিতে পূর্ণ নিয়োগ স্তরে ঘাটতি বাজেট মুদ্রাস্ফীতি ঘটায় না বরং উৎপাদন বাড়ায়। এদেশের মতো দেশে প্রাকৃতিক সম্পদের পরিপূর্ণ ব্যবহার, কর্মসংস্থান বৃদ্ধি, অবকাঠামোগত উন্নয়ন, শিক্ষা ও স্বাস্থ্য খাতের উন্নয়ন হলে উৎপাদন বৃদ্ধি পারে। এছাড়া মাথাপিছু আয় বৃদ্ধি ও জনগণের জীবনযাত্রার মান উন্নয়নে ঘাটতি বাজেট মঙ্গলজনক। সুতরাং রলা যায়, বাংলাদেশের মতো উন্নয়নশীল দেশে ঘাটতি বাজেট অধিক গ্রহণযোগ্য।"
        }
      ]
    }
  ]
}