{
  "title": "সিলেট বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "দৃশ্যপট-১:রাফিন 'ক' নামক 'একটি দেশে বাস করেন, সেখানে ব্যস্তি ইচ্ছাকৃতভাবে ভোগ বা উৎপাদন করতে পারে না। ব্যক্তিগত মুনাফা অর্জনের কোনো সুযোগ নেই। দৃশ্যপট-২: শাফিন 'খ' দেশের নাগরিক। শাফিন সে দেশে সরকারি চাকরি করলেও তার ভাই একটি বেসরকারি ফার্মেচাকরি করেন।",
      "tag": "SB 25",
      "sub_questions": [
        {
          "label": "ক",
          "question": "মুদ্রাস্ফীতি কাকে বলে?",
          "explanation": "সাধারণভাবে পণ্যের দাম বেড়ে যাওয়াকে মুদ্রাস্ফীতি বলে। অর্থনীতিতে যখন বাজারে প্রচলিত মুদ্রার পরিমাণ বাড়ে কিন্তু সেই তুলনায় পণ্য বা সেবার উৎপাদন বাড়ে না, ফলে দ্রব্যের দাম ক্রমাগত বৃদ্ধি পায় এবং অর্থের ক্রয়ক্ষমতা হ্রাস পায়, তখন সেই অবস্থাকে মুদ্রাস্ফীতি বলা হয়।"
        },
        {
          "label": "খ",
          "question": "সম্পদের দুষ্প্রাপ্যতা বলতে কী বোঝ?",
          "explanation": "সম্পদের দুষ্প্রাপ্যতা হলো অর্থনীতির একটি মৌলিক সমস্যা। মানুষের অভাব অসীম কিন্তু সেই অভাব পূরণের জন্য প্রয়োজনীয় সম্পদ (যেমন—অর্থ, ভূমি, শ্রম) অত্যন্ত সীমিত। এই প্রয়োজনের তুলনায় সম্পদের সীমাবদ্ধতা বা অপর্যাপ্ততাকেই সম্পদের দুষ্প্রাপ্যতা বলা হয়। অধ্যাপক এল. রবিনসের মতে, দুষ্প্রাপ্যতার কারণেই অর্থনীতিতে 'নির্বাচন' বা বাছাই করার সমস্যা তৈরি হয়।"
        },
        {
          "label": "গ",
          "question": "দৃশ্যপট-১ এ 'ক' দেশের অর্থ ব্যবস্থার স্বরূপ ব্যাখ্যা করো।",
          "explanation": "দৃশ্যপট-১ অনুযায়ী 'ক' দেশে সমাজতান্ত্রিক (Socialist) বা নির্দেশমূলক অর্থব্যবস্থা বিদ্যমান। যে অর্থব্যবস্থায় সম্পদের ওপর ব্যক্তিগত মালিকানা থাকে না এবং সমস্ত অর্থনৈতিক কর্মকাণ্ড কেন্দ্রীয় পরিকল্পনা কর্তৃপক্ষের মাধ্যমে পরিচালিত হয়, তাকে সমাজতান্ত্রিক অর্থব্যবস্থা বলে। 'ক' দেশের অর্থব্যবস্থার স্বরূপ: ব্যক্তিগত মালিকানার অনুপস্থিতি: এখানে উৎপাদন বা ভোগের ক্ষেত্রে ব্যক্তিগত কোনো স্বাধীনতা নেই। উৎপাদনের উপকরণগুলো (জমি, কলকারখানা) রাষ্ট্রের অধীনে থাকে। মুনাফার অভাব: উদ্দীপকে বলা হয়েছে, এখানে ব্যক্তিগত মুনাফা অর্জনের সুযোগ নেই। উৎপাদনের লক্ষ্য ব্যক্তিগত লাভ নয়, বরং সামাজিক কল্যাণ। কেন্দ্রীয় নিয়ন্ত্রণ: কী উৎপাদিত হবে, কীভাবে হবে এবং কার জন্য হবে—তা রাষ্ট্র ঠিক করে দেয়। স্বয়ংক্রিয় দাম ব্যবস্থার অভাব: এখানে বাজার চাহিদার ভিত্তিতে নয়, বরং সরকারের নির্দেশে পণ্যের দাম নির্ধারিত হয়।"
        },
        {
          "label": "ঘ",
          "question": "দৃশ্যপট-২ এ 'খ' দেশে কোন অর্থব্যবস্থা বিদ্যমান? 'খ' দেশের অর্থব্যবস্থার সঙ্গে বাংলাদেশের অর্থব্যবস্থার কী সাদৃশ্য রয়েছে? বিশ্লেষণ করো।",
          "explanation": "দৃশ্যপট-২ অনুযায়ী 'খ' দেশে মিশ্র (Mixed) অর্থব্যবস্থা বিদ্যমান। এখানে একই সাথে সরকারি খাত (শাফিনের চাকরি) এবং বেসরকারি খাত (শাফিনের ভাইয়ের চাকরি) সহাবস্থান করছে। বাংলাদেশের অর্থব্যবস্থাও একটি মিশ্র অর্থব্যবস্থা। বাংলাদেশের অর্থব্যবস্থার সাথে সাদৃশ্যসমূহ: ১. খাতভিত্তিক সহাবস্থান: বাংলাদেশেও 'খ' দেশের মতো সরকারি ও বেসরকারি খাত পাশাপাশি কাজ করে। যেমন—সরকারি হাসপাতালের পাশাপাশি বেসরকারি ক্লিনিক, সরকারি স্কুলের পাশাপাশি বেসরকারি বিশ্ববিদ্যালয় বিদ্যমান। ২. ব্যক্তিগত ও সরকারি মালিকানা: এ দেশেও নাগরিকরা ব্যক্তিগত সম্পদের মালিক হতে পারেন এবং ব্যবসা করতে পারেন (যেমন শাফিনের ভাইয়ের ফার্ম), আবার রেলওয়ে বা ডাক বিভাগের মতো গুরুত্বপূর্ণ খাতগুলো সরকার নিয়ন্ত্রণ করে (যেমন শাফিনের সরকারি চাকরি)। ৩. দাম ব্যবস্থা: বাংলাদেশে চাল, ডাল বা ওষুধের মতো জরুরি পণ্যের দাম অনেক সময় সরকার নিয়ন্ত্রণ করে, আবার অন্যান্য পণ্যের দাম বাজারের চাহিদাও জোগানের ভিত্তিতে নির্ধারিত হয়। ৪. জনকল্যাণ ও মুনাফা: এ দেশে বেসরকারি খাত মুনাফার উদ্দেশ্যে কাজ করে, আর সরকার সামাজিক নিরাপত্তা ও জনকল্যাণ নিশ্চিত করতে বিভিন্ন উন্নয়নমূলক প্রকল্প গ্রহণ করে। যেহেতু 'খ' দেশে সরকারি ও বেসরকারি উভয় খাতের উপস্থিতি রয়েছে এবং বাংলাদেশের অর্থনৈতিক কাঠামোও একই নীতির ওপর প্রতিষ্ঠিত, তাই বলা যায় 'খ' দেশের অর্থব্যবস্থা বাংলাদেশের অর্থব্যবস্থারই প্রতিফলন।"
        }
      ]
    },
    {
      "number": "2",
      "uddipok": "ঘটনা-১: রিফাত শীতকালীন ছুটিতে মামার বাড়িতে বেড়াতে যায়। সেখানে সে গর্জন, সেগুন, চাপালিশ ও চম্পাসহ অনেক রকমের গাছ ও বিভিন্ন দৃশ্য দেখতে পায়। ঘটনা-২: সিফাত সাহেব করোনা মহামারিতে চাকরি ছেড়ে বাড়িতে এসে নিজ জমিতে শাক-সবজি উৎপাদন, হাঁস-মুরগি পালন এবং মৎস্য চাষ করেন। এ কাজ করে তিনি আর্থিকভাবে স্বচ্ছল হন।",
      "tag": "SB 25",
      "sub_questions": [
        {
          "label": "ক",
          "question": "চূড়ান্ত দ্রব্য কাকে বলে?",
          "explanation": "চড়ান্ত দ্রব্য বলতে এমন দ্রব্যকে বোঝায় যা উৎপাদনের পর সরাসরি ভোগে ব্যবহৃত হয়।"
        },
        {
          "label": "খ",
          "question": "সুযোগ ব্যয় বলতে কী বোঝ?",
          "explanation": "কোনো একটি জিনিসের জন্য অন্যটিকে যে পরিমাণ ত্যাগ করতে হয়, এই ত্যাগকৃত পরিমাণই হলো অন্য দ্রব্যটির সুযোগ ব্যয়। পণ্য নির্বাচন সমস্যা থেকেই সুযোগ ব্যয় ধারণার উদ্ভব। সুযোগ ব্যয়কে দুটি দ্রব্যের পারস্পরিক বিনিময়ও বলা হয়। উদাহরণস্বরূপ বলা যায়, এক বিঘা জমিতে ধান চাষ করলে দশ কুইন্টাল ধান উৎপাদন করা যায়। আবার পাট চাষ করলে পাঁচ কুইন্টাল পাট উৎপাদন করা যায়। এক্ষেত্রে দশ কুইন্টাল ধানের সুযোগ ব্যয় হলো পাঁচ কুইন্টাল পাট।"
        },
        {
          "label": "গ",
          "question": "রিফাতের দেখা গাছগুলো বাংলাদেশের কোন বনভূমির অন্তর্গত? ব্যাখ্যা করো।",
          "explanation": "রিফাতের দেখা গাছগুলো বাংলাদেশের পাহাড়ি বনভূমির অন্তর্গত কোনো দেশের গাছপালা, সেগুলো থেকে প্রাপ্ত কাঠ, জ্বালানি উপকরণ এবং সেখানে বাসরত জীবজন্তু ইত্যাদির সমষ্টিই হলো বনজসম্পদ। বনভূমি ও বনজসম্পদ অত্যন্ত গুরুত্বপূর্ণ প্রাকৃতিক সম্পদ। বনভূমির মধ্যে পাহাড়ি, ম্যানগ্রোভ, শালবন ইত্যাদি উল্লেখযোগ্য। পাহাড়ি বনভূমির বৃক্ষগুলো হলো গর্জন, চাপালিশ, সেগুন, জারুল ইত্যাদি। উদ্দীপকের রিফাত শীতকালীন ছুটিতে মামার বাড়িতে বেড়াতে যায়। সেখানে সে গর্জন, সেগুন, চাপালিশ ও চম্পাসহ অনেক রকমের গাছ ও বিভিন্ন দৃশ্য দেখতে পায়। এটি চট্টগ্রাম ও পার্বত্য চট্টগ্রামের বনভূমি। এছাড়াও কক্সবাজার, সিলেট, মৌলভীবাজার ও হবিগঞ্জেও এ বনভূমি দেখা যায়। এগুলো পাহাড়ি বনভূমি হিসেবে পরিচিত। বাংলাদেশে এ ধরনের বনভূমির মোট পরিমাণ প্রায় ১৩৭৭ হাজার হেক্টর। এ সুতরাং বলা যায়, রিফাতের দেখা গাছগুলো পাহাড়ি বনভূমির অন্তর্গত।"
        },
        {
          "label": "ঘ",
          "question": "সিফাত সাহেবের নতুন পেশা গ্রামীণ জনপদ উন্নয়নে কী ভূমিকা রাখতে পারে বলে তুমি মনে করো? মতামত দাও।",
          "explanation": "উদ্দীপকের সিফাত সাহেবের নতুন কাজটি অর্থাৎ কৃষিকাজ গ্রামীণ অর্থনৈতিক উন্নয়নে গুরুত্বপূর্ণ ভূমিকা পালন করে। কৃষিকাজ হচ্ছে ভূমিকর্ষণ, বীজ বপন থেকে শুরু করে পণ্য সংরক্ষণ ও বাজারজাতকরণ পর্যন্ত বিস্তৃত কাজ। ফসল উৎপাদন ছাড়াও মাছ ও মৌমাছি চাষ, পশুপালন ও বনায়ন কৃষিখাতের অন্তর্ভুক্ত। বাংলাদেশের. অর্থনৈতিক উন্নয়নে, বিশেষ করে গ্রামীণ অর্থনীতিতে কৃষিখাত গুরুত্বপূর্ণ ভূমিকা পালন করে। উদ্দীপকের সিফাত সাহেব নিজ জমিতে শাক-সবজি উৎপাদন, হাঁসমুরগি পালন এবং মৎস্য চাষ করেন। এ কাজ করে, তিনি আর্থিকভাবে স্বচ্ছল হন। অর্থাৎ সিফাত সাহেব কৃষিকাজের সাথে জড়িত। আর তার কাজটি কৃষিখাতের অন্তর্ভুক্ত। এ বিপুলসংখ্যক মানুষের কর্মসংস্থান কৃষিখাতের ওপর নির্ভরশীল। বাংলাদেশের শতকরা প্রায় ৬৩ ভাগ লোক প্রত্যক্ষ বা পরোক্ষভাবে কৃষিকাজের সাথে জড়িত। দেশের শ্রমশক্তির মোট ৪০.৬২ শতাংশ কৃষি খাতে নিয়োজিত। অধিকাংশই গ্রামের দরিদ্র পরিবারের লোক। এছাড়াও কৃষি থেকে প্রাপ্ত বাঁশ, বেত ও কাঠ ইত্যাদি এদেশের জনগণ আসবাবপত্র এবং জ্বালানির উপকরণ হিসেবে ব্যবহার করছে। এভাবে কৃষিখাত্ব এদেশের গ্রামীণ জনগোষ্ঠীর জীবন ও জীবিকার উৎস হিসেবে ভূমিকা পালন করে। আর গ্রামীণ অর্থনীতি যেহেতু কৃষিনির্ভর, তাই এর উন্নয়নও কৃষির ওপর নির্ভরশীল। তাই বলা যায়, গ্রামীণ অর্থনৈতিক উন্নয়নে সিফাত সাহেবর কাজটি প্রত্যক্ষভাবে জড়িত।"
        }
      ]
    },
    {
      "number": "3",
      "uddipok": "নিচে X দ্রব্যের চাহিদা সুচি দেওয়া হলো: প্রতি একক পণ্যের দাম (টাকায়) চাহিদার পরিমাণ (কেজি) ১৬ ৮ ১২ ১৬ ৮ ২৪ ৪ ৩২",
      "tag": "SB 25",
      "sub_questions": [
        {
          "label": "ক",
          "question": "উপযোগ কী?",
          "explanation": "কোনো দ্রব্য বা সেবার মধ্যে মানুষের অভাব পূরণের ক্ষমতাকে উপযোগ বলে।"
        },
        {
          "label": "খ",
          "question": "জোগান বিধি বলতে কী বোঝ?",
          "explanation": "যে বিধি দামের সাথে দ্রব্যের জোগানের সম্পর্ক প্রকাশ করে তাকে জোগানবিধি বলে। একজন বিক্রেতা একটি নির্দিষ্ট সময়ে, একটি নির্দিষ্ট দামে দ্রব্যের যে পরিমাণ বিক্রি করতে প্রস্তুত থাকে,তাই জোগান। জোগানবিধি অনুযায়ী, অন্যান্য অবস্থা অপরিবর্তিত থেকে কোনো দ্রব্যের দাম বাড়লে তার জোগান বাড়ে এবং দাম কমলে জোগান কমে। অর্থাৎ, দাম ও দ্রব্যের জোগানের মধ্যে সবসময় সরাসরি সম্পর্ক বিরাজ করে।"
        },
        {
          "label": "গ",
          "question": "উপরের চাহিদা সূচি থেকে চাহিদা রেখা অঙ্কন করো।",
          "explanation": "চাহিদারেখার বিন্দুগুলো দ্রব্যের বিভিন্ন দামে চাহিদার বিভিন্ন পরিমাণ নির্দেশ করে দামের সাথে চাহিদার বিপরীতমুখী সম্পর্ক বিদ্যমান। অর্থাৎ; দ্রব্যের দাম বাড়লে চাহিদার পরিমাণ কমে। আবার দাম কমলে চাহিদার পরিমাণ বাড়ে। দাম ও চাহিদার এই বিপরীতমুখী সম্পর্ক চাহিদারেখার মাধ্যমে দেখানো যায়! উদ্দীপকের সূচিতে একটি পণ্যের দাম ও পরিমাণ দেওয়া আছে। দাম ও পরিমাণের সৃচি ব্যবহার করে নিচে চাহিদারেখা অঙ্কন করা হলো- চিত্রে ভূমি অক্ষে চাহিদার পরিমাণ এবং লম্ব অক্ষে দাম দেখানো হয়েছে। সূচিতে পণ্যের দাম যখন ১৬ টাকা তখন চাহিদার পরিমাণ ৮ একক। এটি a বিন্দু দ্বারা. দেখানো হয়েছে। এখন দাম কমে ১২, ৮ ও ৪ টাকা হলে চাহিদার পরিমাণ বেড়ে যথাক্রমে ১৬, ২৪ ও ৩২ একক হয়। এগুলো চিত্রে যথাক্রমে b, c ও d বিন্দু দ্বারা নির্দেশিত। এখন a, b,'c ও d বিন্দুগুলো যোগ করে DD' রেখাটি পাওয়া যায়। এটিই উদ্দীপকের সূচি থেকে অঙ্কিত চাহিদারেখা।"
        },
        {
          "label": "ঘ",
          "question": "দাম স্থির থেকে ক্রেতার আয় বৃদ্ধি পেলে উক্ত রেখার কী ধরনের পরিবর্তন হবে? তোমার মতামত দাও।",
          "explanation": "দাম স্থির থেকে ক্রেতার আয় বৃদ্ধি পেলে চাহিদারেখা ডানদিকে স্থানান্তর হবে। কোনো দ্রব্যের দামের পরিবর্তন না ঘটা সত্ত্বেও ক্রেতার আয়, সময়, রুচি ও অভ্যাস পরিবর্তনের ফলে চাহিদারেখার পরিবর্তন হয়। যদি ক্রেতার আয় বৃদ্ধি পায় এবং দামের কোনো পরিবর্তন না ঘটে তাহলে ক্রেতার চাহিদা বাড়ে। তাই চাহিদা রেখাও ডান দিকে স্থানান্তরিত হয়। উদ্দীপকে একটি পণ্যের চাহিদাসূচিটিতে বিভিন্ন দামে ক্রেতার চাহিদা উল্লেখ করা হয়েছে। দাম স্থির থেকে আয় বৃদ্ধি পেলে ক্রেতার চাহিদার পরিমাণ বৃদ্ধি পায়। নিচে চিত্রে দেখানো, হলো: চিত্রে ভূমি অক্ষে চাহিদার পরিমাণ এবং লম্ব অক্ষে দাম দেখানো হয়েছে। D 0 D 0 ' হলো প্রাথমিক চাহিদারেখা। এক্ষেত্রে OP 0 হলো দাম এরং OQ 0 হলো চাহিদা। যদি ক্রেতার আয় বৃদ্ধি পায় কিন্তু দ্রব্যের দাম অপরিবর্তিত থাকে তবে তার চাহিদা বাড়বে। 'অর্থাৎ, সে আগের দামে আরও বেশি পরিমাণ দ্রব্য কিনতে চাইবে। ফলে চাহিদাসূচিতে প্রতিটি দামের চাহিদার পরিমাণ বাড়বে। এখন দাম স্থির থাকা অবস্থায় ভোক্তার আয় বাড়লে এবং রুচির পরিবর্তন হলে তার চাহিদা বেড়ে OQ 1 হবে। সেক্ষেত্রে নতুন চাহিদারেখা হবে D 1 D 1 '। তাই বলা যায়, দাম স্থির থেকেআয় বৃদ্ধি পেলে চাহিদারেখা ডানদিকে স্থানান্তর হবে।"
        }
      ]
    },
    {
      "number": "4",
      "uddipok": "আনসার আলীর গ্রামে ২ বিঘা জমি আছে। সেখানে তিনি প্রয়োজনীয় শ্রমিক এবং মূলধন খাটিয়ে আখ, ড্রাগন ও লেবু চাষ করেন। গ্রামে ড্রাগনের চাহিদা না থাকায় শহরে এনে বিক্রি করেন এবং প্রচুর মুনাফা লাভ করেন। তার এ সফলতার জন্য তিনি নিজেই সকল কাজ পরিচালনা করেন।",
      "tag": "SB 25",
      "sub_questions": [
        {
          "label": "ক",
          "question": "শ্রম কাকে বলে?",
          "explanation": "উৎপাদন কাজে নিয়োজিত মানুষের সব ধরনের শারীরিক ও মানসিক পরিশ্রমকে শ্রম বলে।"
        },
        {
          "label": "খ",
          "question": "প্রান্তিক উৎপাদন বলতে কী বোঝ?",
          "explanation": "অতিরিক্ত এক একক উপকরণ নিয়োগের ফলে যে অতিরিক্ত উৎপাদন পাওয়া যায় তাকে প্রান্তিক উৎপাদন বলে। প্রান্তিক উৎপাদন মূলত উপকরণের সর্বশেষ একক থেকে প্রাপ্ত উৎপাদনের পরিমাণ। উদাহরণস্বরূপ, কোনো উৎপাদনক্ষেত্রে শ্রমিকের সংখ্যা ১০ জন থেকে ১১ জনে উন্নীত করায় উৎপাদন বৃদ্ধি পেয়ে ৩০ মণ থেকে ৩২মণ হয়। তাহলে এক্ষেত্রে প্রান্তিক উৎপাদন হলো (৩২ – ৩০) = ২ মণ।"
        },
        {
          "label": "গ",
          "question": "উদ্দীপকে আনসার আলীর ড্রাগনের ব্যবসা কোন ধরনের উপযোগ সৃষ্টি করেছে? ব্যাখ্যা করো।",
          "explanation": "উদ্দীপকে আনসার আলীর ড্রাগনের ব্যবসা অর্থনীতিতে স্থানগত উপযোগ সৃষ্টি করে। কোনো দ্রব্যকে এক স্থান থেকে অন্য স্থানে স্থানান্তর করার মাধ্যমে স্থানগত উপযোগ সৃষ্টি করা যায়। যেমন: গ্রামাঞ্চলে উৎপাদিত বিভিন্ন দ্রব্যের দাম গ্রামাঞ্চলে কম। কিন্তু শহরাঞ্চলে এসব পণ্যের দাম বেশি থাকে। তাই এসব দ্রব্যাদি গ্রাম থেকে শহরে এনে বিক্রি করলে উপযোগ বৃদ্ধি পায়। অর্থাৎ স্থানগত উপযোগ সৃষ্টি হয়। উদ্দীপকে আনসার আলীর আখ, ড্রাগন ও লেবু চাষ করেন। গ্রামে ড্রাগনের চাহিদা না থাকায় শহরে এনে বিক্রি করেন। এতে তিনি প্রচুর মুনাফা লাভ করেন। এভাবে স্থান পরিবর্তনের ফলে ড্রাগনের উপযোগ বৃদ্ধি পায়। এখানে উপযোগ বৃদ্ধির একমাত্র কারণ হলো ড্রাগন স্থান পরিবর্তন করা। সুতরাং, আনসার আলীর ড্রাগনের ব্যবসায় স্থানগত উপযোগ সৃষ্টি করেন।"
        },
        {
          "label": "ঘ",
          "question": "তুমি কি মনে করো আনসার আলী একজন দক্ষ সংগঠক? তোমার উত্তরের সপক্ষে যুক্তি দাও।",
          "explanation": "হ্যাঁ, উদ্দীপকের আলোকে আনসার আলীরকে একজন সফল উদ্যোক্তা বলা যায়। উৎপাদন ব্যবস্থায় যে ব্যক্তি সংগঠনের কাজ করেন তিনি হলেন সংগঠক বা উদ্যোক্তা। কোনো কিছু উৎপাদনের জন্য ভূমি, শ্রম মূলধন ইত্যাদি উপকরণের সমন্বয় করেন একজন সংগঠক। একজন ভালো সংগঠকের কতগুলো বৈশিষ্ট্য থাকে। যেমন: কর্তব্য বণ্টন, অধিকার ও ভার বণ্টন, ব্যবসায়ের কার্যাবলি নির্ধারণ ইত্যাদি। উদ্দীপকের আনসার আলীর গ্রামে ২ বিঘা জমি আছে। সেখানে তিনি প্রয়োজনীয় শ্রমিক এবং মূলধন খাটিয়ে চাষ করেন। গ্রামে ড্রাগনের চাহিদা না থাকায় শহরে এনে বিক্রি করে লাভবান হন। তিনি উৎপাদন প্রক্রিয়ায় উদ্যোক্তা হিসেবে যাবতীয় উপকরণের মধ্যে সমন্বয় সাধন করেন। তাছাড়া তিনি উৎপাদনের উপকরণসমূহের মধ্যে সমন্বয় সাধন করে একজন সফল উদ্যোক্তা হিসেবে পরিচিতি লাভ করেছেন। উৎপাদন ক্ষেত্রে সফলতা নির্ভর করে একজন সংগঠকের পরিচালন দক্ষতার ওপর। কেননা কারবার প্রতিষ্ঠা থেকে পরিচালনা ও বাজারজাতকরণের সব সিদ্ধান্ত ও ঝুঁকি গ্রহণ সংগঠকই করে থাকেন। তাই সংগঠকের সফলতার ওপরই উৎপাদন বা কারবারের সফলতা নির্ভর করে। তেমনি উদ্দীপকেও আনসার আলীর দক্ষতার জন্য তার ব্যবসায় সফল হন। তাই আনসার'আলীকে একজন সফল উদ্যোক্তা বলা যায়।"
        }
      ]
    },
    {
      "number": "5",
      "uddipok": "'ক' বাজার যেখানে অসংখ্য ক্রেতা ও বিক্রেতার সমাগম এবং শিল্পের ফার্মসমূহ অবাধে আসা-যাওয়া করে। 'খ' বাজারে একজন উৎপাদক ও একজন বিক্রেতা এবং নতুন কোনো ফার্ম প্রবেশ করে না।",
      "tag": "SB 25",
      "sub_questions": [
        {
          "label": "ক",
          "question": "অলিগোপলি বাজারে কতজন বিক্রেতা?",
          "explanation": "অলিগোপলি বাজারে বিক্রেতার সংখ্যা মুষ্টিমেয় বা অল্প কয়েকজন থাকে।"
        },
        {
          "label": "খ",
          "question": "ফার্ম ও শিল্পের মধ্যে পার্থক্য লেখো।",
          "explanation": "একটি একক উৎপাদন প্রতিষ্ঠানকে ফার্ম বলে, অন্যদিকে একই জাতীয় পণ্য উৎপাদনে নিয়োজিত সকল ফার্মের সমষ্টিকে শিল্প বলা হয়। যেমন—একটি নির্দিষ্ট কাপড় তৈরির কারখানা হলো একটি ফার্ম, কিন্তু দেশের সকল কাপড় তৈরির কারখানা মিলে গড়ে ওঠে বস্ত্র শিল্প। ফার্মের লক্ষ্য সাধারণত নিজস্ব মুনাফা সর্বোচ্চ করা, আর শিল্পের মাধ্যমে ওই খাতের সামগ্রিক সরবরাহ ও দামের ভারসাম্য নির্ধারিত হয়।"
        },
        {
          "label": "গ",
          "question": "'ক' বাজার কোন বাজারকে নির্দেশ করে? উক্ত বাজারের বৈশিষ্ট্যগুলো লেখো।",
          "explanation": "উদ্দীপকের 'ক' বাজারটি পূর্ণ প্রতিযোগিতামূলক বাজারকে নির্দেশ করে। এই বাজারে অসংখ্য ক্রেতা ও বিক্রেতার উপস্থিতি থাকে এবং ফার্মগুলো তাদের ইচ্ছামতো শিল্পে প্রবেশ বা প্রস্থান করতে পারে, যা উদ্দীপকের বর্ণনায় স্পষ্ট। এই বাজারের প্রধান বৈশিষ্ট্য হলো এখানে সমজাতীয় দ্রব্য ক্রয়-বিক্রয় হয় এবং কোনো একক ক্রেতা বা বিক্রেতা দামের ওপর প্রভাব বিস্তার করতে পারে না। বাজার সম্পর্কে ক্রেতা ও বিক্রেতা উভয়েই পূর্ণ জ্ঞান রাখে এবং উৎপাদনকারী প্রতিষ্ঠানগুলো কেবল স্বাভাবিক মুনাফা অর্জন করে। সামগ্রিকভাবে 'ক' বাজার বা পূর্ণ প্রতিযোগিতা হলো এমন একটি আদর্শ বাজার কাঠামো যেখানে সম্পদের দক্ষ বণ্টন ঘটে। এখানে বিজ্ঞাপনের প্রয়োজন হয় না কারণ সকল পণ্য গুণগতভাবে একই রকম এবং দাম বাজার চাহিদা ও জোগানের মাধ্যমে নির্ধারিত হয়। অবাধ প্রবেশাধিকারের কারণে কোনো নতুন ফার্ম এই বাজারে আসতে চাইলে আইনগত বা কাঠামোগত কোনো বাধার সম্মুখীন হয় না, যা বাজারের গতিশীলতা বজায় রাখে।"
        },
        {
          "label": "ঘ",
          "question": "'খ' বাজারে ডোন্ডার স্বাধীনতা আছে কি? মতামত দাও।",
          "explanation": "উদ্দীপকের 'খ' বাজারটি একটি একচেটিয়া (Monopoly) বাজার, যেখানে ভোক্তার প্রকৃত স্বাধীনতা নেই বলেই আমি মনে করি। একচেটিয়া বাজারে একজন মাত্র বিক্রেতা বা উৎপাদক থাকায় তিনি পণ্যের দাম এবং সরবরাহের ওপর পূর্ণ নিয়ন্ত্রণ বজায় রাখেন, যা ভোক্তার দরকষাকষির সুযোগ কেড়ে নেয়। যেহেতু এই বাজারে কোনো নিকটতম বিকল্প দ্রব্য নেই এবং নতুন ফার্মের প্রবেশাধিকার নিষিদ্ধ, তাই ভোক্তাকে বাধ্য হয়ে বিক্রেতার নির্ধারিত দামেই পণ্যটি ক্রয় করতে হয়। ভোক্তা তার রুচি বা পছন্দ অনুযায়ী ভিন্ন কোনো উৎস থেকে পণ্য সংগ্রহের স্বাধীনতা পায় না, যা তাকে বিক্রেতার মর্জির ওপর নির্ভরশীল করে তোলে। সামগ্রিকভাবে একচেটিয়া বাজার কাঠামোতে ভোক্তার সার্বভৌমত্ব পুরোপুরি বিলুপ্ত হয় এবং অনেক ক্ষেত্রে বিক্রেতা অস্বাভাবিক মুনাফা অর্জনের জন্য কৃত্রিম সংকট তৈরি করে। বাজারে প্রতিযোগিতার অভাব থাকায় পণ্যের গুণগত মান উন্নয়ন বা দাম কমানোর কোনো বাধ্যবাধকতা বিক্রেতার থাকে না। ফলে ভোক্তা কেবল শোষিতই হয় না, বরং তার পছন্দের পরিধি অত্যন্ত সংকুচিত হয়ে পড়ে, যা মুক্ত বাজার অর্থনীতির ধারণার পরিপন্থী। ভোক্তার স্বাধীনতা পুনরুদ্ধার করতে হলে সরকারকে একচেটিয়া বাজার ভেঙে প্রতিযোগিতামূলক পরিবেশ তৈরি করতে হবে এবং নতুন ফার্মের প্রবেশ সহজ করতে হবে। এছাড়া বাজার নিয়ন্ত্রণকারী সংস্থার মাধ্যমে সর্বোচ্চ খুচরা মূল্য নির্ধারণ এবং পণ্য আমদানিতে বিশেষ কোনো গোষ্ঠীর একচ্ছত্র আধিপত্য রোধ করাই হবে সঠিক সমাধান।"
        }
      ]
    },
    {
      "number": "6",
      "uddipok": "রিমন 'X' দেশে পড়াশুনা শেষ করে সেখানে কর্মরত আছেন এবং প্রতিমাসেই উপার্জনের টাকা পরিবারের জন্য নিজ দেশে প্রেরণ করেন। যুক্তরাষ্ট্রের নাগরিক লিংকন বাংলাদেশের একটি ফার্মে কর্মরত। তিনিও তার আয়ের একটা অংশ পরিবারের জন্য দেশে পাঠান।",
      "tag": "SB 25",
      "sub_questions": [
        {
          "label": "ক",
          "question": "মাথাপিছু আয় কাকে বলে?",
          "explanation": "কোনো দেশের জনপ্রতি বার্ষিক আয়কে মাথাপিছু আয় বলে।"
        },
        {
          "label": "খ",
          "question": "অর্থনৈতিক প্রবৃদ্ধি বলতে কী বোঝ?",
          "explanation": "নির্দিষ্ট সময়ে একটি দেশের অর্থনীতিতে পণ্য বা সেবার উৎপাদন বৃদ্ধিই অর্থনৈতিক প্রবৃদ্ধি। সাধারণত কোনো দেশের মোট দেশজ উৎপাদন বৃদ্ধির শতকরা হারকে অর্থনৈতিক প্রবৃদ্ধি বলে। একটি দেশ অর্থনৈতিকভাবে কতটা উন্নতি করেছে তার প্রধান নিয়ামক অর্থনৈতিক প্রবৃদ্ধি। অর্থনৈতিক প্রবৃদ্ধির মাধ্যমে একটি দেশের অর্থনৈতিক অবস্থা কীরূপ তা বোঝা যায়।"
        },
        {
          "label": "গ",
          "question": "রিমনের দেশে টাকা পাঠানো জাতীয় আয়ের কোন ধারণার সাথে সম্পৃস্ত? ব্যাখ্যা করো।",
          "explanation": "রিমনের প্রেরিত অর্থ মোট জাতীয় আর ধারণার সাথে সম্পূম্পৃক্ত। কোনো নির্দিষ্ট সময়ে দেশের নাগরিকগণ কর্তৃক উৎপাদিত চূড়ান্ত দ্রব্য ও সেবার বাজারমূল্যের সমষ্টিই মোট জাতীয় আয়। এটি হিসাব করার সময় জিডিপি-এর সাথে দেশের নাগরিকগণ বিদেশে থেকে যে আর করেন তা যোগ করতে হবে। আর বিদেশি নাগরিকগণ আলোচ্য দেশ থেকে যে আয় করেন তা বাদ দিতে হবে। উদ্দীপকেরিমন 'x' দেশে পড়াশুনা শেষ করে সেখানে কর্মরত আছেন।তিনি প্রতিমাসেই উপার্জনের টাকা পরিবারের জন্য নিজ দেশে প্রেরণ করেন। এটি মূলত রেমিট্যান্স হিসেবে বাংলাদেশের জাতীয় আয়ের (জিএনআই) সাথে যুক্ত হয়। অর্থাৎ দেশি নাগরিকগণ বিদেশ থেকে উপার্জিত অর্থ দেশে পাঠালে তা দেশের মোট জাতীয় আয়ে যুক্ত হবে। সুতরাং বলা যায়, রিমনের X' প্রেরিত অর্থ এদেশের মোট জাতীয় আয় (GNI) এ যোগ হয়।"
        },
        {
          "label": "ঘ",
          "question": "লিংকনের আয় বাংলাদেশের মোট জাতীয় আয়ে অন্তর্ভুক্ত হবে কি? তোমার উত্তরের সপক্ষে যুক্তি দাও।",
          "explanation": "লিংকনের যুক্তরাষ্ট্রের নাগরিক হওয়ায় তার আয় বাংলাদেশের জাতীয় আয়ে তান্তর্ভুক্ত হবে না। মোট জাতীয় আয় হলো কোনো নির্দিষ্ট সময়ে দেশের নাগরিকগণ কর্তৃক উৎপাদিত দ্রব্য ও সেবার বাজার মূল্য। এতে প্রবাসীদের আয় যোগ হয়। কিন্তু দেশে কর্মরত বিদেশিদের আয় বাদ দেওয়া হয়। অর্থাৎ মোট জাতীয় আয় = কোনো নির্দিষ্ট সময়ে দেশের অভ্যন্তরে উৎপাদিত দ্রব্য ও সেবার বাজার মূল্য + বিদেশে কর্মরত দেশীয়দের আয় – দেশে কর্মরত বিদেশিদের আয়। উদ্দীপকে দেখা যায়, লিংকনের যুক্তরাষ্ট্রের নাগরিক। তিনি বাংলাদেশে একটি বেসরকারি ফার্মে কাজ করেন। তিনি তার আয়ের কিছু অংশ তার দেশে পাঠান। এ কারণে তার আয় বাংলাদেশের জিএনআইতে অন্তর্ভুক্ত হয় না। তবে তা যুক্তরাষ্ট্রের জিএনআই-তে যুক্ত হয়। অার্থাৎ তার আয় এদেশের জাতীয় আয়কে প্রভাবিত করে না। জিএনপি হিসাব করার ক্ষেত্রে শূধু দেশীয় নাগরিকদের আয় হিসাব করা হয়। তাই বিদেশে কর্মরত দেশীয় নাগরিকদের আয় যোগ করা হয়। কিন্তু দেশে কর্মরত বিদেশিদের আয় দেশের উন্নয়নে ভূমিকা রাখলেও তা জিএনপিতে যোগ করা হয় না। একারণে উদ্দীপকের লিংকন যেহেতু যুক্তরাষ্ট্রের নাগরিক তাই তার আয় যুক্তরাষ্ট্রের জিএনআইতে যোগ হবে। কিন্তু বাংলাদেশ মোট জাতীয় আয় বা জিএনআইতে যোগ হবে না।"
        }
      ]
    },
    {
      "number": "7",
      "uddipok": "রফিক সাহেব একটি ব্যাংকে কর্মরত আছেন। যেখানে জনগণের কোনো হিসাব খোলা হয় না। ব্যাংকটি সব ব্যাংকের কাজ তদারকি করেন। শফিক সাহেবও একটি বিশেষ ব্যাংকে কাজ করেন। ব্যাংকটি ১৯৮৩ সালে প্রতিষ্ঠিত হয়। আইনত যার মালিক হচ্ছে ত্রিশ লক্ষ গ্রাহকবৃন্দ।",
      "tag": "SB 25",
      "sub_questions": [
        {
          "label": "ক",
          "question": "অর্থ কী?",
          "explanation": "যা বিনিময়ের মাধ্যম, মূল্যের পরিমাপক ও সঞ্চয়ের বাহন হিসেবে কাজ করে তাকে অর্থ বলে।"
        },
        {
          "label": "খ",
          "question": "নিকাশঘর বলতে কী বোঝ?",
          "explanation": "নিকাশঘর হলো এমন একটি প্রতিষ্ঠান, যেখানে কেন্দ্রীয় ব্যাংক কর্তৃক বিভিন্ন বাণিজ্যিক ব্যাংকের দেনা-পাওনা নিষ্পত্তি করা হয়। বাণিজ্যিক ব্যাংকসমূহ বিভিন্ন চেক, ড্রাফট, হুন্ডি প্রভৃতি ভাঙানোর মাধ্যমে একে অন্যের কাছে পাওনাদার বা দেনাদার হয়। কোনো ব্যাংক অন্য ব্যাংকের কাছে কত পাওনা বা দেনা তার সর্বশেষ হিসাব সংরক্ষণ করে কেন্দ্রীয় ব্যাংক। তখন কেন্দ্রীয় ব্যাংক এ পারস্পরিক দেনা-পাওনার হিসাব করে। এভাবে কেন্দ্রীয় ব্যাংক নিকাশঘরের দায়িত্ব পালন করে।"
        },
        {
          "label": "গ",
          "question": "রফিক সাহেব কোন ব্যাংকে কর্মরত আছেন? ব্যাখ্যা করো।",
          "explanation": "উদ্দীপকের রফিক সাহেব কেন্দ্রীয় ব্যাংকে কর্মরত আছেন। কেন্দ্রীয় ব্যাংক হলো এমন একটি প্রতিষ্ঠান যা ব্যাংক ব্যবস্থার শীর্ষে অবস্থান করে সমগ্র ব্যাংক ব্যবস্থা নিয়ন্ত্রণ করে। এ ব্যাংক মুদ্রাবাজারের অভিভাবক হিসেবে কাজ করে। এটি সরকারের মালিকানা ও নিয়ন্ত্রণে থেকে নোট ও মুদ্রা প্রচলন, মুদ্রাবাজার পরিচালনা করে। এছাড়া.এটি সরকারের আর্থিক উপদেষ্টা ও ব্যাংকার হিসেবে কাজ করে। উদ্দীপকের রফিক সাহেব একটি ব্যাংকে কর্মরত আছেন-। যেখানে জনগণের কোনো হিসাব খোলা হয় না। উক্ত ব্যাংক সব ব্যাংকের কাজ তদারকি করে। অর্থাৎ এটি ব্যাংকব্যবস্থার শীর্ষে অবস্থা করে। তার কর্মরত ব্যাংকটি কেন্দ্রীয় ব্যাংকের সাথে মিলে যায়। এটি অন্যান্য আর্থিক প্রতিষ্ঠানের ঋণ পরিচালনার ক্ষেত্রে পরামর্শদাতা হিসেবে কাজ করে। প্রতিষ্ঠানটি অন্যান্য ব্যাংকের,ঋণ তদারকি করে। এছাড়া অন্যান্য ব্যাংকগুলো তারল্য সমস্যার মুখোমুখি হলে এ ব্যাংক ঋণ হিসেরে অর্থ প্রদান করে। তাই বলা যায়, রফিক সাহেব যে ব্যাংক কর্মরত তা কেন্দ্রীয় ব্যাংক হিসেবে গণ্য।"
        },
        {
          "label": "ঘ",
          "question": "দারিদ্র নিরসনে শফিক সাহেবের ব্যাংকট্টির ভূমিকা মূল্যায়ন করো।",
          "explanation": "উদ্দীপকের দারিদ্র নিরসনে শফিক সাহেবের ব্যাংক গ্রামীণ ব্যাংককের ভূমিকা অপরিসিম। গ্রামীণ ব্যাংক একটি বিশেষ আর্থিক প্রতিষ্ঠান; যা দরিদ্র ও অতি দরিদ্র মানুষকে উৎপাদন কার্যকলাপের জামানত ছাড়া ক্ষুদ্র ঋণ দেয়। এ ব্যাংকটি গ্রামের ভূমিহীন দরিদ্র কৃষকদের সহজ শর্তে ও জামানতবিহীন ঋণ সরবরাহ করে। এছাড়া এ ব্যাংকের মালিক হচ্ছে গ্রাহকবৃন্দ। উদ্দীপকের শকিক সাহেবও একটি বিশেষ ব্যাংকে কাজ করেন। ব্যাংকটি ১৯৮৩ সালে প্রতিষ্ঠিত হয়। আইনত যার মালিক হচ্ছে ত্রিশ লক্ষ গ্রাহকবৃন্দ। এসব বৈশিষ্ট্য গ্রামীণ ব্যাংকের কর্মকাণ্ডের সাথে মিল রয়েছে। এ ব্যাংক বেকার জনগোষ্ঠীর জন্য কর্মসংস্থান সৃষ্টির লক্ষ্যে ব্যাংকটি ক্ষুদ্রাঋণসহ বিভিন্ন কর্মসূচি পরিচালনা করে। গ্রামীণ ব্যাংক কৃষিখাতের উন্নয়নের জন্য শাকসবজি চাষ, গাভী পালন প্রভৃতি খাতে ঋণ প্রদান করে। দেশের অবহেলিত জনসাধারণকে অকৃষিখাতেও সম্পৃক্ত করার জন্য এ ব্যাংক বিভিন্নভাবে পরামর্শ প্রদান করে। আবার এ ব্যাংক ভিক্ষুকদের সুদবিহীন ঋণ প্রদান করে আত্মকর্মসংস্থানের সুযোগ প্রদান করে। নারীদের কর্মে উদ্বুদ্ধকরণ ও নেতৃত্বের গুণাবলি বিকাশে এ ব্যাংক সহায়তা করে। ফলে তারা কাজের মাধ্যমে দারিদ্র নিরসনে করতে পারে। সুতরাং বলা যায়, দারিদ্র নিরসন ও কর্মসংস্থান সৃষ্টিতে গ্রামীণ ব্যাংক বিশেষ ভূমিকা পালন করে।"
        }
      ]
    },
    {
      "number": "8",
      "uddipok": "নিচের ছকটি লক্ষ করো: ছক-A ছক-B ধান, গম, পাট, আলু, তৈলবীজ, বাঁশ সিমেন্ট, চামড়া, কাগজ, পাটজাত দ্রব্য, ভোজ্যতৈল",
      "tag": "SB 25",
      "sub_questions": [
        {
          "label": "ক",
          "question": "SPM-এর পূর্ণরূপ কী?",
          "explanation": "SPM-এর পূর্ণরূপ হলো Suspended Particulate Matter।"
        },
        {
          "label": "খ",
          "question": "ছদ্মবেশী বেকারত্ব বলতে কী বোঝ?",
          "explanation": "যখন কোনো কাজে প্রয়োজনের তুলনায় অতিরিক্ত শ্রমিক নিয়োজিত থাকে এবং তাদের সরিয়ে নিলেও মোট উৎপাদনের কোনো পরিবর্তন হয় না, তাকে ছদ্মবেশী বেকারত্ব বলে। এই ধরনের বেকারত্ব মূলত কৃষি প্রধান দেশগুলোতে বেশি দেখা যায়। এখানে আপাতদৃষ্টিতে মনে হয় সবাই কাজে নিয়োজিত, কিন্তু আসলে শ্রমিকের প্রান্তিক উৎপাদন ক্ষমতা শূন্য থাকে। অর্থাৎ অতিরিক্ত ওই শ্রমিকরা অর্থনীতিতে কোনো নতুন মূল্য যোগ করতে পারে না।"
        },
        {
          "label": "গ",
          "question": "উদ্দীপকে ছক-B খাতের পণ্যগুলো বাংলাদেশের অর্থনীতিতে কোন খাতের অন্তর্ভুক্ত? ব্যাখ্যা করো।",
          "explanation": "উদ্দীপকের ছক-B এর পণ্যগুলো (সিমেন্ট, চামড়া, কাগজ ইত্যাদি) বাংলাদেশের অর্থনীতির শিল্প খাতের অন্তর্ভুক্ত। শিল্প খাত বলতে সেই অর্থনৈতিক কর্মকাণ্ডকে বোঝায় যেখানে কাঁচামাল বা প্রাথমিক দ্রব্যকে যান্ত্রিক প্রক্রিয়ায় রূপান্তরের মাধ্যমে মানুষের ব্যবহারের উপযোগী চূড়ান্ত দ্রব্যে পরিণত করা হয়। বাংলাদেশের জাতীয় আয়ে এই খাতের অবদান ক্রমাগত বৃদ্ধি পাচ্ছে। ছক-B তে উল্লিখিত সিমেন্ট, কাগজ, পাটজাত দ্রব্য এবং ভোজ্যতৈল—এই প্রতিটি পণ্যই কারখানায় প্রক্রিয়াজাতকরণের মাধ্যমে তৈরি হয়। উদাহরণস্বরূপ, পাট (যা কৃষি পণ্য) থেকে যখন পাটজাত দ্রব্য (ব্যাগ বা সুতা) তৈরি করা হয়, তখন তার উপযোগ ও মূল্য বৃদ্ধি পায়। বাংলাদেশের অর্থনৈতিক কাঠামোতে সিমেন্ট ও কাগজ শিল্পের মতো ভারী শিল্প এবং পাটজাত দ্রব্যের মতো রপ্তানিযোগ্য শিল্পগুলো দেশের অবকাঠামোগত উন্নয়ন ও বৈদেশিক মুদ্রা অর্জনে গুরুত্বপূর্ণ ভূমিকা পালন করে। উৎপাদন প্রক্রিয়ার ধরন এবং চূড়ান্ত পণ্যের বৈশিষ্ট্য অনুযায়ী এগুলো নিঃসন্দেহে শিল্প খাতের অন্তর্ভুক্ত।"
        },
        {
          "label": "ঘ",
          "question": "ছকে, উল্লিখিত ছক A ও B খাত দুটি বাংলাদেশের অর্থনৈতিক উন্নয়নে একে অপরের ওপর নির্ভরশীল- বিশ্লেষণ করো।",
          "explanation": "বাংলাদেশের অর্থনৈতিক উন্নয়নে ছক-A (কৃষি) এবং ছক-B (শিল্প) খাত দুটি একটি মুদ্রার এপিঠ-ওপিঠের মতো কাজ করে এবং তারা একে অপরের পরিপূরক। কৃষি খাত শিল্পের জন্য প্রয়োজনীয় কাঁচামাল সরবরাহ করে, আর শিল্প খাত কৃষির আধুনিকায়নের জন্য প্রয়োজনীয় যন্ত্রপাতি ও উপকরণ যোগান দেয়। এই পারস্পরিক বিনিময়ই দেশের সামগ্রিক জিডিপি (GDP) বৃদ্ধিতে সহায়তা করে। ছক-A তে বর্ণিত ধান, গম, পাট এবং তৈলবীজ হলো প্রাথমিক পণ্য। শিল্প খাত (ছক-B) এই পাট থেকে বস্তা, তৈলবীজ থেকে ভোজ্যতৈল এবং চামড়া থেকে জুতা বা ব্যাগ তৈরি করে। যদি কৃষি খাত কাঁচামাল সরবরাহ না করত, তবে অধিকাংশ শিল্প কারখানা বন্ধ হয়ে যেত। অন্যদিকে, আধুনিক কৃষিকাজের জন্য প্রয়োজনীয় ট্রাক্টর, সেচ পাম্প এবং রাসায়নিক সার শিল্প কারখানা থেকেই আসে। কৃষির উদ্বৃত্ত শ্রমিকরা শিল্প খাতে কাজ খুঁজে পায়, আবার শিল্পজাত পণ্যের বড় বাজার হলো এই কৃষিপ্রধান গ্রামীণ জনগোষ্ঠী। পরিশেষে বলা যায়, শিল্পায়ন ত্বরান্বিত করতে যেমন উন্নত কৃষি প্রয়োজন, তেমনি কৃষিকে লাভজনক করতে শক্তিশালী শিল্প খাতের কোনো বিকল্প নেই। একটি খাতের স্থবিরতা অন্য খাতকেও সংকটে ফেলে দেয়। তাই বাংলাদেশের অর্থনৈতিক স্বাবলম্বিতা অর্জনে কৃষি ও শিল্প খাতের এই সুসমন্বিত ও পারস্পরিক নির্ভরশীলতা অত্যন্ত অপরিহার্য।"
        }
      ]
    },
    {
      "number": "9",
      "uddipok": "সালমা বেগম তার স্বামীর সাথে একটি মিলে কাজ করতেন। হঠাৎ তার স্বামীর মৃত্যু হওয়ায় কয়েক মাস পর তিনি যুব উন্নয়নের প্রশিক্ষণ নিয়ে দুটি সেলাই মেশিন ক্রয় করেন। পরবর্তীতে তিনি ও তার দুই ছেলে মৎস্য অধিদপ্তর থেকে প্রশিক্ষণ নিয়ে 'মৎস্য খামার স্থাপন করেন এবং আর্থিকভাবে স্বচ্ছল হন।",
      "tag": "SB 25",
      "sub_questions": [
        {
          "label": "ক",
          "question": "বেকারত্ব কাকে বলে?",
          "explanation": "অর্থনীতিতে বেকারত্ব বলতে এমন এক অবস্থাকে বোঝায়, যেখানে একজন ব্যক্তি প্রচলিত মজুরিতে কাজ করতে ইচ্ছুক এবং সক্ষম হওয়া সত্ত্বেও কোনো কর্মসংস্থান খুঁজে পায় না।"
        },
        {
          "label": "খ",
          "question": "অর্থনৈতিক উন্নয়ন বলতে কী বোঝ?",
          "explanation": "অর্থনৈতিক উন্নয়ন হলো এমন একটি দীর্ঘমেয়াদী প্রক্রিয়া যার মাধ্যমে কোনো দেশের প্রকৃত জাতীয় আয় ও মাথাপিছু আয় বৃদ্ধির পাশাপাশি জনগণের জীবনযাত্রার মান এবং আর্থ-সামাজিক কাঠামোর (যেমন—শিক্ষা, স্বাস্থ্য ও প্রযুক্তির প্রসার) ইতিবাচক পরিবর্তন ঘটে। এটি কেবল সংখ্যাতাত্ত্বিক বৃদ্ধি নয়, বরং দারিদ্র্য বিমোচন ও কর্মসংস্থান সৃষ্টির একটি সামগ্রিক রূপান্তর।"
        },
        {
          "label": "গ",
          "question": "উদ্দীপকে সালমা বেগমের বেকারত্বের প্রকৃতি ব্যাখ্যা করো।",
          "explanation": "উদ্দীপকে সালমা বেগমের ক্ষেত্রে 'সাময়িক বেকারত্ব' (Frictional Unemployment) পরিলক্ষিত হয়েছে। যখন একজন ব্যক্তি এক কর্মস্থল বা পেশা পরিবর্তন করে অন্য কর্মস্থল বা পেশায় যোগ দেওয়ার মধ্যবর্তী সময়ে কিছুদিনের জন্য কাজহীন থাকে, তাকে সাময়িক বা ঘর্ষণজনিত বেকারত্ব বলে। উদ্দীপকে দেখা যায়, সালমা বেগম আগে তার স্বামীর সাথে একটি মিলে কাজ করতেন। স্বামীর মৃত্যুর পর তিনি সেই কাজ হারান এবং কয়েক মাস কর্মহীন থাকেন। কিন্তু এই সময়টি তিনি বসে না থেকে যুব উন্নয়ন কেন্দ্র থেকে প্রশিক্ষণ নেন এবং সেলাই মেশিন কিনে স্বাবলম্বী হওয়ার চেষ্টা করেন। যেহেতু তিনি এক কাজ থেকে অন্য কাজের (মিলের কাজ থেকে উদ্যোক্তা হওয়া) পরিবর্তনের মধ্যবর্তী সময়ে কয়েক মাস বেকার ছিলেন, তাই এটি সাময়িক বেকারত্ব।"
        },
        {
          "label": "ঘ",
          "question": "উদ্দীপকে সালমা বেগম ও তার সন্তানরা কী মানবসম্পদে পরিণত হচ্ছে? তোমার পাঠ্যবইয়ের আলোকে বিশ্লেষণ করো।",
          "explanation": "হ্যাঁ, উদ্দীপকের সালমা বেগম ও তার সন্তানরা প্রকৃত মানবসম্পদে (Human Resource) পরিণত হচ্ছে। কোনো দেশের জনশক্তিকে যখন শিক্ষা, প্রশিক্ষণ এবং উন্নত স্বাস্থ্যসেবার মাধ্যমে দক্ষ ও উৎপাদনশীল করে তোলা হয়, তখন তাকে মানবসম্পদ বলা হয়। বিশ্লেষণ: ১. প্রশিক্ষণের ভূমিকা: সালমা বেগম যুব উন্নয়ন থেকে এবং তার সন্তানরা মৎস্য অধিদপ্তর থেকে প্রশিক্ষণ নিয়েছেন। প্রশিক্ষণের মাধ্যমে তারা তাদের অদক্ষ শ্রমকে দক্ষ শ্রমে রূপান্তর করেছেন, যা মানবসম্পদ উন্নয়নের প্রধান শর্ত। ২. উৎপাদনশীলতা বৃদ্ধি: সেলাই মেশিন ক্রয় এবং মৎস্য খামার স্থাপনের মাধ্যমে তারা সরাসরি দেশের উৎপাদন প্রক্রিয়ায় যুক্ত হয়েছেন। তারা কেবল নিজের জীবিকা নির্বাহ করছেন না, বরং জাতীয় আয় বৃদ্ধিতে অবদান রাখছেন। ৩. উদ্যোক্তা সৃষ্টি: তারা কেবল চাকরির পেছনে না ছুটে নিজেরাই কর্মসংস্থান সৃষ্টি করেছেন। এটি প্রমাণ করে যে তারা দক্ষ এবং আত্মনির্ভরশীল জনশক্তিতে পরিণত হয়েছেন। ৪. আর্থিক স্বচ্ছলতা: উদ্দীপকে উল্লেখ আছে তারা 'আর্থিকভাবে স্বচ্ছল' হয়েছেন। শিক্ষার অভাব বা দক্ষতার অভাব থাকলে দারিদ্র্যের দুষ্টচক্র থেকে মুক্তি পাওয়া সম্ভব হতো না। পাঠ্যবইয়ের আলোকে বলা যায়, সালমা বেগম ও তার সন্তানরা পরিকল্পিত প্রশিক্ষণ ও পুঁজি ব্যবহারের মাধ্যমে নিজেদের শ্রমের গুণগত মান বাড়াতে সক্ষম হয়েছেন। সুতরাং, তারা এখন কেবল জনসংখ্যা নন, বরং দেশের অর্থনীতির জন্য মূল্যবান মানবসম্পদ।"
        }
      ]
    },
    {
      "number": "10",
      "uddipok": "রায়হান সাহেব একজন সরকারি কর্মকর্তা। তিনি প্রতিবছর তার আয়ের ওপর নির্দিষ্ট হারে সরকারকে কর প্রদান করেন। সেলিনা বেগম একটি পাইকারি দোকান থেকে বেশি পরিমাণ কাপড় কেনেন। দোকানদারনির্ধারিত মূল্যের চেয়ে একটু বেশি মূল্য নেয়।কারণ জানতে চাইলে বিক্রেতা বললেন এটা এক ধরনের কর।",
      "tag": "SB 25",
      "sub_questions": [
        {
          "label": "ক",
          "question": "বাজেট কাকে বলে?",
          "explanation": "সরকারের আয় ব্যয়ের সুবিন্যস্ত হিসাবকে বাজেট বলে।"
        },
        {
          "label": "খ",
          "question": "উদ্বৃত্ত বাজেট বলতে কী বোঝ?",
          "explanation": "কোনো আর্থিক বছরে সরকারের প্রত্যাশিত আয় অপেক্ষা সম্ভাব্য ব্যয়ের পরিমাণ কম হলে, তাকে উদ্বৃত্ত বাজেট বলে। উদ্বৃত্ত বাজেটের ক্ষেত্রে সরকার ব্যয় করার পরও তার আয়ের একটি অংশ বাকি থাকে। অর্থাৎ উদ্বৃত্ত বাজেট (মোট আয় মোট ব্যয়) > ০। অথবা, মোট আয় মোট ব্যয়। অর্থাৎ এ বাজেটে ব্যয় অপেক্ষা আয়ের পরিমাণ বেশি হয়। সাধারণত উন্নত দেশে এরূপ বাজেট প্রণয়ন করা হয়।"
        },
        {
          "label": "গ",
          "question": "রায়হান সাহেব কোন ধরনের কর প্রদান করেন? ব্যাখ্যা করো।",
          "explanation": "উদ্দীপকের রায়হান সাহেব যে কর দেন তা হলো আয়কর। কোনো ব্যক্তি বা প্রতিষ্ঠানের আয়ের ওপর ধার্যকৃত কর হলো আয়কর। এটি বাংলাদেশ সরকারের আয়ের অন্যতম উৎস। বাংলাদেশে যাদের আয় একটি নির্দিষ্ট সীমার ঊর্ধ্বে তাদের কাছ থেকে নির্ধারিত হারে আয়কর আদায় করা হয়। উদ্দীপকের রায়হান সাহেব একজন সরকারি কর্মকর্তা। তিনি প্রতিবছর তার আয়ের উপর নির্দিষ্ট হারে সরকারকে কর প্রদান করেন। অর্থাৎ চাকরির আয়ের ওপর প্রতি বছর তিনি সরকারকে নির্দিষ্ট হারে কর প্রদান করেন। মূলত আয়ের ওপর এই কর ধার্য হয়। উপরে উল্লিখিত করের সাথে রায়হান সাহেবের প্রদানকৃত করের মিল রয়েছে। সুতরাং, রায়হান সাহেবের প্রদানকৃত। কর হলো আয়কর। আয়কর থেকে প্রতি বছর সরকার উল্লেখযোগ্য পরিমাণ রাজস্ব আদায় করে থাকে।"
        },
        {
          "label": "ঘ",
          "question": "উদ্দীপকে রায়হান সাহেব ও সেলিনা বেগমের প্রদত্ত করের তুলনামূলক বিশ্লেষণ করো।",
          "explanation": "উদ্দীপকে রায়হান সাহেবের প্রদানকৃত কর হলো আয়কর ও সেলিনা বেগমের প্রদানকৃত কর মূল্য সংযোজন কর। উৎপাদন ক্ষেত্রে কাঁচামাল থেকে শুরু করে চূড়ান্ত দ্রব্য উৎপাদন পর্যন্ত বেশ কয়েকটি স্তর অতিক্রম করতে হয়। উৎপাদনের এরূপ বিভিন্ন স্তরে যে মূল্য সংযোজিত হয়, তার ওপর একটি নির্দিষ্ট হারে কর আরোপ হয়। এটিই হচ্ছে ভ্যাট বা মূল্য সংযোজন কর। আর, কোনো ব্যক্তি বা প্রতিষ্ঠানের আয়ের ওপর ধার্যকৃত কর হলো আয়কর। উদ্দীপকের সেলিনা বেগম একটি পাইকারি দোকান থেকে বেশি পরিমাণ কাপড় কেনেন। দোকানদার নির্ধারিত মূল্যের চেয়ে একটু বেশি মূল্য নেয়। কারণ জানতে চাইলে বিক্রেতা বললেন এটা এক ধরনের কর। এটি কাপড়ের ক্রয়মূল্যের ওপর নির্দিষ্ট হারে ধার্য করা হয়েছে। তাই এটি মূল্য সংযোজন করের সাথে সম্পর্কিত। আর, রায়হান সাহেব প্রতিবছর তার আয়ের উপর সরকারকে আয়কর প্রদান করেন। কোনো ব্যক্তি বা প্রতিষ্ঠানের আয়ের ওপর ধার্যকৃত কর হলো আয়কর। আর, উৎপাদন ক্ষেত্রে কাঁচামাল থেকে শুরু করে চূড়ান্ত দ্রব্য উৎপাদন পর্যন্ত যে মূল্য সংযোজিত হয় তা মূল্য সংযোজন কর। আয়কর হলো প্রত্যক্ষ কর। এ করের করঘাত ও করপাত একই ব্যক্তি ওপর পড়ে। অন্যদিকে.. মূল্য সংযোজন কর একটি পরোক্ষ কর। এ করের করপাত ও. করঘাত ভিন্ন ভিন্ন ব্যক্তির ওপর চাপানো যায়। আয়কর কর ফাঁকি দেওয়ার প্রবণতা বেশি থাকে। কিন্তু মূল্য সংযোজন কর ফাঁকি দেওয়া যায় না। সুতরাং বলা যায়, রায়হান সাহেবের প্রদানকৃত কর আয়কর ও সেলিনা বেগমের প্রদানকৃত মূল্য সংযোজন কর এর মধ্যে পার্থক্য বিদ্যমান।"
        }
      ]
    },
    {
      "number": "11",
      "uddipok": "মি. 'X' দীর্ঘদিন প্রবাস জীবনের পর বাংলাদেশে এসে দেখলেন পূর্বের চেয়ে দেশটির রাস্তাঘাট, হাসপাতাল ও শিক্ষা প্রতিষ্ঠানসহ বিভিন্ন ক্ষেত্রে উন্নতি হয়েছে। তার একজন শিক্ষকের নিকট এ বিষয়ে জানতে চাইলে তিনি বললেন, দেশটির উন্নতির জন্য এখনও কিছু প্রতিবন্ধকতা রয়েছে তা দূর করতে পারলে দেশটি উন্নত দেশে পরিণত হবে।",
      "tag": "SB 25",
      "sub_questions": [
        {
          "label": "ক",
          "question": "NGO-এর পূর্ণরূপ কী?",
          "explanation": "NGO-এর পূর্ণরূপ হলো Non-Governmental Organization।"
        },
        {
          "label": "খ",
          "question": "'দারিদ্রের দুষ্টচক্র' বলতে কী বোঝ?",
          "explanation": "দারিদ্র্যের দুষ্টচক্র বলতে এমন এক বৃত্তাকার পরিস্থিতিকে বোঝায় যার কারণে একটি দরিদ্র দেশ আজীবন দারিদ্র্যের মধ্যেই আবর্তিত হতে থাকে। অর্থনীতিবিদ রাগনার নার্কসের মতে, অনুন্নত দেশে জনগণের আয় কম হওয়ায় সঞ্চয় কম হয়, ফলে বিনিয়োগ ও উৎপাদন কম থাকে, যা পুনরায় নিম্ন আয়ের জন্ম দেয়। এই চক্রাকার সমস্যার কারণেই দরিদ্র দেশগুলো সহজে দারিদ্র্য থেকে মুক্তি পায় না।"
        },
        {
          "label": "গ",
          "question": "উদ্দীপকে মি. 'X' এর দেশটি কোন ধরনের দেশ? ব্যাখ্যা করো।",
          "explanation": "উদ্দীপকে মি. 'X' এর দেশটি একটি উ ন্নয়নশীল দেশ (Developing Country)। উন্নয়নশীল দেশ বলতে সেইসব দেশকে বোঝায় যারা অনুন্নত অবস্থা থেকে বেরিয়ে এসে শিল্পায়ন ও অবকাঠামোগত উন্নয়নের মাধ্যমে সমৃদ্ধির দিকে অগ্রসর হচ্ছে। এসব দেশে জীবনযাত্রার মান ও মাথাপিছু আয় মধ্যম পর্যায়ের থাকে এবং কৃষিভিত্তিক অর্থনীতি থেকে শিল্প ও সেবামূলক অর্থনীতির দিকে রূপান্তর ঘটে। উদ্দীপকে দেখা যায়, মি. 'X' প্রবাস জীবন শেষে দেশে ফিরে রাস্তাঘাট, হাসপাতাল ও শিক্ষা প্রতিষ্ঠানের মতো অবকাঠামোগত ব্যাপক উন্নতি লক্ষ্য করেছেন। এটি একটি উন্নয়নশীল অর্থনীতির প্রধান লক্ষণ। তবে তাঁর শিক্ষক জানিয়েছেন যে, উন্নতির জন্য এখনও কিছু প্রতিবন্ধকতা রয়ে গেছে। উন্নত দেশে এই ধরনের মৌলিক অবকাঠামোগত সমস্যা প্রায় থাকে না বললেই চলে। যেহেতু দেশটি উন্নতির প্রক্রিয়ার মধ্যে আছে কিন্তু এখনও চূড়ান্ত লক্ষে পৌঁছাতে পারেনি, তাই এটি নিশ্চিতভাবেই একটি উন্নয়নশীল রাষ্ট্র (যেমন: বর্তমান বাংলাদেশ)।"
        },
        {
          "label": "ঘ",
          "question": "উদ্দীপকের উল্লিখিত দেশটিকে উন্নত দেশের পর্যায়ে নিয়ে যেতে কী কী পদক্ষেপ গ্রহণ করা যেতে পারে? বিশ্লেষণ করো।",
          "explanation": "উদ্দীপকের দেশটিকে (উন্নয়নশীল দেশ) উন্নত দেশের পর্যায়ে নিয়ে যেতে হলে মানবসম্পদ উন্নয়ন, শিল্পায়ন এবং সুশাসন নিশ্চিত করার মতো সমন্বিত পদক্ষেপ গ্রহণ করা প্রয়োজন। একটি দেশ তখনই উন্নত হয় যখন তার সম্পদের পূর্ণ ব্যবহার নিশ্চিত হয় এবং জনগণের দক্ষতা বিশ্বমানের পর্যায়ে পৌঁছায়। উদ্দীপকের প্রতিবন্ধকতাগুলো দূর করতে নিচের পদক্ষেপগুলো কার্যকর হতে পারে: মানবসম্পদ উন্নয়ন: দেশের বিশাল জনগোষ্ঠীকে দক্ষ জনশক্তিতে রূপান্তর করতে হবে। এর জন্য সাধারণ শিক্ষার পাশাপাশি কারিগরি ও বৃত্তিমূলক শিক্ষার ব্যাপক প্রসার ঘটাতে হবে যাতে শ্রমিকরা আধুনিক প্রযুক্তি ব্যবহারে দক্ষ হয়ে ওঠে। শিল্পায়ন ও প্রযুক্তির ব্যবহার: শুধু কৃষির ওপর নির্ভর না থেকে ভারী শিল্প এবং তথ্যপ্রযুক্তি খাতের উন্নয়ন ঘটাতে হবে। কৃষিতেও সনাতন পদ্ধতির বদলে যান্ত্রিক ও আধুনিক প্রযুক্তি ব্যবহার করে উৎপাদনশীলতা বাড়াতে হবে। অবকাঠামোগত উন্নয়ন: নিরবচ্ছিন্ন বিদ্যুৎ, গ্যাস এবং উন্নত যোগাযোগ ব্যবস্থা (সড়ক, রেল ও নৌপথ) নিশ্চিত করতে হবে, যা দেশি-বিদেশি বিনিয়োগ আকর্ষণ করবে। সুশাসন ও রাজনৈতিক স্থিতিশীলতা: দুর্নীতিমুক্ত প্রশাসন এবং দীর্ঘমেয়াদী রাজনৈতিক স্থিতিশীলতা অর্থনৈতিক প্রবৃদ্ধিকে ত্বরান্বিত করে। নীতির ধারাবাহিকতা বজায় থাকলে বিদেশি বিনিয়োগকারীরা বিনিয়োগে উৎসাহিত হয়। রপ্তানি বহুমুখীকরণ: কেবল নির্দিষ্ট দু-একটি পণ্যের ওপর নির্ভর না করে বিশ্ববাজারে প্রতিযোগিতামূলক নতুন নতুন পণ্য রপ্তানির উদ্যোগ নিতে হবে। পরিশেষে বলা যায়, যদি উদ্দীপকের দেশটি তার জনসংখ্যাকে সম্পদে রূপান্তর করতে পারে এবং আধুনিক প্রযুক্তির সাথে সুশাসনের সমন্বয় ঘটায়, তবে অচিরেই এটি উন্নয়নশীল দেশের স্তর পেরিয়ে উন্নত দেশের মর্যাদায় পৌঁছাতে সক্ষম হবে।"
        }
      ]
    }
  ]
}