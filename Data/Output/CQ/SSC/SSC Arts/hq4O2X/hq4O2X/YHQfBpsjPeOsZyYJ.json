{
  "title": "রাজশাহী বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "মি. মশিউর যে দেশে বসবাস করেন সে দেশের সমস্ত সম্পদ বা উৎপাদনের উপকরণগুলোর ব্যক্তিগত মালিকানা স্বীকৃত। উক্ত দেশের অর্থনীতির ওপর সরকারি হস্তক্ষেপ নেই বললেই চলে। প্রত্যেক দ্রব্যের দাম ক্রেতা ও বিক্রেতার দরকষাকষির মাধ্যমে নির্ধারিত হয়। তবে বাংলাদেশে ব্যস্তিগত মালিকানার পাশাপাশি সরকারি মালিকানাও স্বীকৃত।",
      "tag": "RB 25",
      "sub_questions": [
        {
          "label": "ক",
          "question": "অধ্যাপক মার্শাল কর্তৃক প্রদত্ত অর্থনীতির সংজ্ঞাটি লেখো।",
          "explanation": "অধ্যাপক মার্শালের মতে, অর্থনীতি মানুষের সাধারণ জীবনযাত্রার কার্যাবলি আলোচনা করে।"
        },
        {
          "label": "খ",
          "question": "অভাব পুরণে নির্বাচন করতে হয় কেন?",
          "explanation": "মানুষের অভাব অসীম কিন্তু সম্পদ সীমিত বলে অভাব পূরণে নির্বাচন করতে হয়। সম্পদ সীমিত হওয়ায় আমরা আমাদের সব অভাব একসাথে পূরণ করতে পারি না। তাই অভাবের গুরুত্ব বিবেচনা করে কোন অভাবটি আগে পূরণ করা প্রয়োজন, তা বেছে নেওয়া বা বাছাই করাই হলো নির্বাচন।"
        },
        {
          "label": "গ",
          "question": "উদ্দীপকে মি.মশিউরের দেশে কোন ধরনের অর্থব্যবস্থা বিদ্যমান? ব্যাখ্যা করো।",
          "explanation": "উদ্দীপকে মি. মশিউরের দেশে ধনতান্ত্রিক (Capitalistic) অর্থব্যবস্থা বিদ্যমান। ধনতান্ত্রিক অর্থব্যবস্থায় উৎপাদনের উপাদানগুলোর ওপর ব্যক্তিগত মালিকানা থাকে এবং এটি সম্পূর্ণ বাজার প্রক্রিয়ার মাধ্যমে পরিচালিত হয়। এখানে সরকারি কোনো নিয়ন্ত্রণ থাকে না এবং দ্রব্যের দাম চাহিদা ও যোগানের ভিত্তিতে নির্ধারিত হয়। মি. মশিউরের দেশের অর্থনীতিতে সরকারি হস্তক্ষেপ নেই এবং ক্রেতা-বিক্রেতার দরকষাকষির মাধ্যমে দাম নির্ধারিত হয়, যা ধনতান্ত্রিক অর্থব্যবস্থার মূল বৈশিষ্ট্য। এই ব্যবস্থায় উদ্যোক্তারা নিজেদের মুনাফা বৃদ্ধির লক্ষ্যে অবাধে উৎপাদন কার্যক্রম পরিচালনা করে থাকেন এবং ভোক্তার পছন্দ অনুযায়ী বাজার ব্যবস্থা গড়ে ওঠে।"
        },
        {
          "label": "ঘ",
          "question": "উদ্দীপকে মি. মশিউরের দেশের সাথে বাংলাদেশের অর্থব্যবস্থার পার্থক্য বিশ্লেষণ করো।",
          "explanation": "মি. মশিউরের দেশের ধনতান্ত্রিক অর্থব্যবস্থার সাথে বাংলাদেশের মিশ্র (Mixed) অর্থব্যবস্থার মৌলিক পার্থক্য বিদ্যমান। ধনতান্ত্রিক ব্যবস্থায় সব সম্পদ ব্যক্তিমালিকানাধীন থাকলেও বাংলাদেশের মিশ্র ব্যবস্থায় সরকারি ও বেসরকারি মালিকানা পাশাপাশি অবস্থান করে। মি. মশিউরের দেশে দাম নির্ধারিত হয় স্বয়ংক্রিয় বাজার ব্যবস্থায়, যেখানে বাংলাদেশের মতো মিশ্র অর্থনীতিতে প্রয়োজনে সরকার হস্তক্ষেপ করে। ধনতান্ত্রিক ব্যবস্থায় সর্বোচ্চ মুনাফা অর্জনই মূল লক্ষ্য থাকে, কিন্তু বাংলাদেশের অর্থব্যবস্থায় জনকল্যাণ ও সামাজিক নিরাপত্তাকে গুরুত্ব দেওয়া হয়। এখানে ভারী শিল্প বা গুরুত্বপূর্ণ প্রতিষ্ঠানগুলো সরকারের নিয়ন্ত্রণে থাকে এবং কৃষি বা ক্ষুদ্র ব্যবসার মতো খাতগুলো ব্যক্তিগত মালিকানায় পরিচালিত হয়। অন্যদিকে মি. মশিউরের দেশে সম্পূর্ণ অবাধ প্রতিযোগিতার সুযোগ থাকে, যা প্রায়ই সাধারণ জনগণের স্বার্থ ক্ষুণ্ন করতে পারে। সার্বিকভাবে বলা যায়, মি. মশিউরের দেশের অর্থনীতি পুঁজিবাদী ও ব্যক্তিকেন্দ্রিক হলেও বাংলাদেশের অর্থনীতি সরকারি নিয়ন্ত্রণ ও ব্যক্তিস্বাধীনতার একটি ভারসাম্যপূর্ণ সমন্বয়। বাংলাদেশের প্রেক্ষাপটে সম্পদের সুষম বণ্টন ও স্থিতিশীলতার জন্য এই মিশ্র ব্যবস্থাই সবচেয়ে কার্যকর সমাধান।"
        }
      ]
    },
    {
      "number": "2",
      "uddipok": "মি. আলম একটি বেসরকারি প্রতিষ্ঠানের কর্মকর্তা।'তিনি প্রতিষ্ঠান থেকে প্রতি মাসে ৫০,০০০ টাকা বেতন পান। তবে তিনি তার আয়ের পুরোটাই ভোগের জন্য ব্যয় করেন না। কিছু অংশ ভবিষ্যতের কথা ভেবে কোনো একটি আর্থিক প্রতিষ্ঠানে জমা রাখেন।",
      "tag": "RB 25",
      "sub_questions": [
        {
          "label": "ক",
          "question": "মানবিক সম্পদ কাকে বলে?",
          "explanation": "মানুষের মানবীয় গুণাবলিকে মানবিক সম্পদ বলা হয়।"
        },
        {
          "label": "খ",
          "question": "রবীন্দ্রনাথ ঠাকুরের প্রতিভাকে অর্থনীতিতে কি সম্পদ বলা যায়? ব্যাখ্যা করো।",
          "explanation": "মানুষের অভ্যন্তরীণ গুণের হস্তান্তযোগ্যতা ও বাহ্যিকতা নেই বলে রবীন্দ্রনাথ ঠাকুরের প্রতিভাকে সম্পদ বলা যায় না। কোনো দ্রব্য অর্থনীতিতে সম্পদ হতে হলে তার উপযোগ, অপ্রাচুর্যতা, হস্তান্তরযোগ্যতা ও বাহ্যিকতা থাকতে হবে। এগুলোর কোনো একটি ছাড়া দ্রব্য বা সেবাকে সম্পদ বলা যাবে না। যেমন: বিশ্বকবি 'রবীন্দ্রনাথ ঠাকুরের কাব্য প্রতিভা মানবিক সম্পদ। এর বাহ্যিকতা নেই এবং মালিকানা বদল করা যায় না। তাই রবীন্দ্রনাথ ঠাকুরের প্রতিভাকে অর্থনীতিতে সম্পদ বলা যায় না।"
        },
        {
          "label": "গ",
          "question": "উদ্দীপকে মি. আলম সাহেবের আর্থিক প্রতিষ্ঠানে অর্থ জমা রাখার ধারণাটি সমীকরণের মাধ্যমে ব্যাখ্যা করো।",
          "explanation": "মি. আলম সাহেবের জমাকৃত অর্থকে অর্থনীতির ভাষায় সঞ্চয় বলে। মানুষ ভবিষ্যতের কথা ভেবে বর্তমানে অর্জিত আয়ের পুরোটাই ভোগ করে না। আয়ের একটি অংশ ভবিষ্যতের জন্য রেখে দেয়। এই রেখে দেওয়া অংশই হলো সঞ্চয়। সেক্ষেত্রে মোট আয় থেকে ভোগ ব্যয় বাদ দিলে সঞ্চয় পাওয়া যায় উদ্দীপকের মি. আলম সাহেব প্রতি মাসে ৫০,০০০ টাকা বেতন পান। তবে তিনি তার আয়ের পুরোটাই ভোগের জন্য ব্যয় করেন না। মনে করি তিনি ৪০,০০০ টাকাব্যয় করেন। আমরা জানি, সঞ্চয়ের গাণিতিক সমীকরণ হলো, S = Y – C, এখানে, S = সঞ্চয়, Y = আয় এবং C = ভোগ। তাহলে মি. আলম সাহেবের সঞ্চয় (S) = ৫০,০০০ – ৪০,০০০ বা ১০,০০০ টাকা। অর্থাৎ,মি. আলম সাহেব সংসারের খরচ চালিয়ে প্রতি মাসে ব্যাংকে ১০,০০০ টাকা জমা করেন। এটি সঞ্চয় (S) ধারণার অনুরূপ।"
        },
        {
          "label": "ঘ",
          "question": "উদ্দীপকে উল্লিখিত ধারণাটি কোন কোন বিষয়ের ওপর নির্ভর করে? তোমার পাঠ্যপুস্তকের আলোকে বিশ্লেষণ করো।",
          "explanation": "উদ্দীপকে মি. আলম সাহেবের ব্যাংকে টাকা রাখার বিষয়টি অর্থনীতিতে সঞ্চয় নামে পরিচিত। সঞ্চয় বলতে আয়ের যে অংশ বর্তমানে ভোগ না করে ভবিষ্যতের জন্য রাখা হয়। S = Y – C দ্বারা সঞ্চয় নির্ণয় করা হয়। এখানে S = সঞ্চয়, Y = আয়, C = ব্যয়। একজন তার আয় থেকে প্রয়োজনীয় সকল ব্যয় মিটিয়ে অভাব পূরণ করে থাকে। মানুষ তার বর্তমান আয়ের সবটুকু ব্যয় না করে ভবিষ্যতের জন্য কিছু সঞ্চয় করে। এই রেখে দেওয়া অংশই হলো সঞ্চয়। উদ্দীপকে মি. আলম সাহেব. একটি বেসরকারি প্রতিষ্ঠানের কর্মকর্তা। তিনি প্রতি মাসে ৫০,০০০ টাকা বেতন থেকে যাবতীয় খরচ মিটিয়ে কিছু টাকা ব্যাংকে জমা রাখেন। অর্থাৎ তিনি নিজের প্রয়োজনীয় যাবতীয় ব্যয় বহনের পর উদ্বৃত্ত টাকা ব্যাংকে রাখেন। এটি মূলত সঞ্চয় ধারণাকে নির্দেশ করে। সঞ্চয়ের কয়েকটি নির্ধারক রয়েছে। সেগুলোর ওপর ভিত্তি করেই মানুষ সঞ্চয় করে থাকে। ব্যস্তির সঞ্চয় যে বিষয়গুলোর ওপর নির্ভর করে তা হলো- ১. আয়ের পরিমাণ, ২. পারিবারিক দায়িত্ববোধ, ৩. দূরদৃষ্টি, ৪. সামাজিক নিরাপত্তা এবং ৫. সুদের হার। এই সব বিষয় সঞ্চয়ের নির্ধারক হিসেবে কাজ করে। সুতরাং, ব্যক্তির সঞ্চয় নির্ভর করে প্রধানত তার আয়, দায়িত্ববোধ ও ব্যাংকের সুদের হারের ওপর।"
        }
      ]
    },
    {
      "number": "3",
      "uddipok": "একটি পণ্যের চাহিদা সূচি নিম্নরূপ: দাম (টাকা) চাহিদার পরিমাণ (কেজি) ১০ ৪৫ ২০ ৩০ ৩০ ১৫",
      "tag": "RB 25",
      "sub_questions": [
        {
          "label": "ক",
          "question": "উপযোগ কী?",
          "explanation": "কোনো দ্রব্যের বা সেবার দ্বারা ব্যক্তির অভাব পূরণের ক্ষমতাকে উপযোগ বলে।"
        },
        {
          "label": "খ",
          "question": "অর্থনীতিতে ভোগ বলতেকী বোঝায়? ব্যাখ্যা করো।",
          "explanation": "অর্থনীতিতে মানুষের অভাব পূরণের জন্য কোনো দ্রব্যের উপযোগ নিঃশেষ করাকে ভোগ বলে। মানুষ কোনো জিনিস ধ্বংস বা নিঃশেষ করতে পারে না। সে শুধু জিনিসটির আকার বা রূপ পরিবর্তন করে উপযোগ গ্রহণ করতে পারে। যেমন- আমরা ভাত, মাছ, কলম, ঘড়ি, জামা-কাপড় এগুলো ভোগ করি। এখানে ভোগ বলতে দ্রব্যগুলো নিঃশেষ করাকে বোঝায় না; বরং দ্রব্যগুলো ব্যবহারের মাধ্যমে এর উপযোগ নিঃশেষ করাকে বোঝায়।"
        },
        {
          "label": "গ",
          "question": "উদ্দীপকে উল্লিখিত সৃচি থেকে একটি চাহিদা রেখা অঙ্কন করো।",
          "explanation": "চাহিদাসূচির জ্যামিতিক রূপ হলো চাহিদারেখা। সাধারণত দ্রব্যের দাম বাড়লে চাহিদার পরিমাণ কমে এবং দাম কমলে চাহিদার পরিমাণ বাড়ে। অর্থাৎ, দামের সাথে চাহিদার বিপরীতমুখী সম্পর্ক বিদ্যমান। দাম ও চাহিদার এই বিপরীতমুখী সম্পর্ক যে রেখার মাধ্যমে দেখানো হয় তাই চাহিদারেখা। উদ্দীপকে একটি দ্রব্যের দাম ও চাহিদার পরিমাণ দেওয়া আছে। উদ্দীপকে সূচির আলোকে নিচে চাহিদারেখা অঙ্কন করা হলো- চিত্রে ভূমি অক্ষে চাহিদার পরিমাণ এবং লম্ব অক্ষে দ্রব্যের দাম দেখানো হয়েছে। দ্রব্যের দাম ১০ টাকা হলে চাহিদার পরিমাণ ৪৫ একক, যাa বিন্দুদ্বারা নির্দেশিত। আবার দাম বেড়ে ২০ ও ৩০ টাকা হলে চাহিদা কমে যথাক্রমে ৩০ ও ১৫ কেজি হয়। এটি ৮ ও c বিন্দু দ্বারা নির্দেশিত। এখন প্রাপ্ত a, b ও c বিন্দু যোগ করলে পাওয়া যায় DD' চাহিদারেখা।"
        },
        {
          "label": "ঘ",
          "question": "উদ্দীপকে কোন বিধিটি কার্যকর হয়েছে? বিশ্লেষণ করো।",
          "explanation": "উদ্দীপকের সূচিটি অর্থনীতির চাহিদাবিধির সাথে সম্পর্কিত। চাহিদাবিধি অনুযায়ী, ভোক্তার আয়, রুচি, অভ্যাস প্রভৃতি অপরিবর্তিত ধরা হয়। এই অবস্থায় 'কোনো দ্রব্যের দাম কমলে চাহিদা বাড়ে আর দাম. বাড়লে চাহিদা কমে। অর্থাৎ দাম ও চাহিদার মধ্যে বিপরীতমুখী সম্পর্ক প্রকাশ পায়। দ্রব্যের দাম ও চাহিদার মধ্যে এই বিপরীত সম্পর্কই চাহিদাবিধি। উদ্দীপকের সূচিতে প্রতি. কেজি দ্রব্যের দাম ১০ টাকা হলে চাহিদার পরিমাণ ৪৫ কেজি। দাম বেড়ে ২০ টাকা হলে চাহিদা কমে পেয়ে ৩০ কেজি হয়। দাম আরও বেড়ে পেয়ে ৩০ টাকা হলে চাহিদা কমে ১৫ কেজি হয়। অর্থাৎ দাম.বাড়ার ফলে চাহিদা হ্রাস পেয়েছে। সুতরাং, দাম ও চাহিদার মধ্যে বিপরীতমুখী সম্পর্ক প্রকাশ পেয়েছে। কোনো দ্রব্য ক্রয়ের ক্ষেত্রে যদি ক্রেতার আয় পরিবর্তিত হয় তবে চাহিদাবিধির প্রতিফলন ঘটে না। যেমন- ক্রেতার আয় উল্লেখযোগ্য। পরিমাণে বাড়লে একটি দ্রব্যের দাম বাড়া সত্ত্বেও ক্রেতার কাছে দ্রব্যটির চাহিদা কমবে না। আবার ক্রেতার আয় অনেক কমে গেলে একটি দ্রব্যের দাম কমলেও তার চাহিদা বাড়বে না। তাছাড়া সময়ের পরিবর্তন ঘটলেও চাহিদাবিধি প্রযোজ্য হয় না। কিন্তু চাহিদাসূচি অনুযায়ী দাম ও চাহিদার পরিমাণের সাথে বিপরীত সম্পর্ক বিদ্যমান। তাই বলা যায়, উদ্দীপকের বিধিতে চাহিদাবিধি প্রকাশ পেয়েছে।"
        }
      ]
    },
    {
      "number": "4",
      "uddipok": "নিচে একটি পণ্যের চাহিদা ও জোগান সূচি দেওয়া হলো- দাম (টাকায়) চাহিদার পরিমাণ (একক) জোগানের পরিমাণ (একক) ১০০ ৬০ ২০ ২০০ ৪০ ৪০ ৩০০ ২০ ৬০",
      "tag": "RB 25",
      "sub_questions": [
        {
          "label": "ক",
          "question": "বাজার চাহিদা কাকে বলে?",
          "explanation": "বাজারে নির্দিষ্ট দামে সব ভোন্তার ব্যক্তিগত বা ভিন্ন ভিন্ন পরিমাণ চাহিদার সমষ্টিকে বাজার চাহিদা বলা হয়।"
        },
        {
          "label": "খ",
          "question": "জোগান বিধিটি ব্যাখ্যা করো।",
          "explanation": "যে বিধি দামের সাথে দ্রব্যের জোগানের সম্পর্ক প্রকাশ করে তাকে জোগানবিধি বলে। একজন বিক্রেতা একটি নির্দিষ্ট সময়ে, একটি নির্দিষ্ট দামে দ্রব্যের যে পরিমাণ বিক্রি করতে প্রস্তুত থাকে তাই জোগান। অন্যান্য অবস্থা অপরিবর্তিত থেকে কোনো দ্রব্যের দাম বাড়লে তার জোগান বাড়ে এবং দাম কমলে জোগান কমে। অর্থাৎ, দাম ও দ্রব্যের জোগানের মধ্যে সবসময় সরাসরি সম্পর্ক বিরাজ করে। এটিই হলো জোগানবিধি।"
        },
        {
          "label": "গ",
          "question": "উদ্দীপকের সূচি থেকে একটি জোগান রেখা অঙ্কন করো।",
          "explanation": "দ্রব্যের দাম ও জোগানের পরিমাণ থেকে জোগানরেখা অঙ্কন করা যায়। বিক্রেতা বিভিন্ন দামে একটি দ্রব্যের যে পরিমাণ বিক্রয় করতে ইচ্ছুক তাকে জোগান বলে। দাম পরিবর্তনের ফলে জোগানের পরিমাণের সমমুখী পরিবর্তন হয়। দাম ও জোগানের এ সমমুখী পরিবর্তন রেখাচিত্রের মাধ্যমে দেখানো হলে তাকে জোগানরেখা বলে। অর্থাৎ জোগানসূচির জ্যামিতিক প্রকাশ হচ্ছে জোগানরেখা। উদ্দীপকে প্রদত্ত জোগানসূচি থেকে জোগান রেখা অঙ্কন করা হলো- চিত্রে ভূমি অক্ষে জোগানের পরিমাণ এবং লম্ব অক্ষে দ্রব্যের দাম দেখানো হয়েছে। দ্রব্যের দাম ১০০ টাকা হলে জোগানের পরিমাণ ২০. এক। এটি A বিন্দু দ্বারা নির্দেশিত। দাম বৃদ্ধি -পেয়ে ২০০ ও ৩০০ টাকা হলে জোগান বেড়ে যথাক্রমে ৪০ ও ৬০ একক হয়। এটি চিত্রে B ও C বিন্দু দ্বারা দেখানো হয়েছে। এখন প্রাপ্ত A, B, C বিন্দুগুলো যোগ করে SS' রেখাটি পাওয়া যায়। এটিই উদ্দীপকের তথ্যের ভিত্তিতে অঙ্কিত জোগানরেখা।"
        },
        {
          "label": "ঘ",
          "question": "উদ্দীপকের আলোকে ভারসাম্য দাম ও ভারসাম্য পরিমাণ চিত্রের সাহায্যে বিশ্লেষণ করো।",
          "explanation": "নির্দিষ্ট সময়ে, নির্দিষ্ট দামে দ্রব্যের চাহিদা.এবং জোগানের পরিমাণ সমান হলে তাকে বাজার ভারসাম্য বলে। ক্রেতা-বিক্রেতার দরকষাকষির ফলে বাজার ভারসাম্যের সৃষ্টি হয়। এ অবস্থায় যে নির্ধারিত দামে দ্রব্যটি ক্রয়-বিক্রয় হয় তা ভারসাম্য দাম.। আর ভারসাম্য দামে যে পরিমাণ দ্রব্য কেনাবেচা হয় তাকে ভারসাম্য পরিমাণ বলে। চিত্রে, DD' ও SS' হলো যথাক্রমে বিবেচ্য দ্রব্যের চাহিদা ও জোগানরেখা। প্রথম অবস্থায় ১০০ টাকা দামে দ্রব্যের চাহিদা রেখা ও জোগানের পরিমাণ হয় যথাক্রমে ৬০ একক ও ২০ একক। এখানে দ্রব্যের চাহিদার পরিমাণ বেশি কিন্তু জোগান কম। তাই ২০ এক্ষেত্রে দাম বাড়বে। আবার, ৩০০ টাকা দামে চাহিদা ও জোগানের পরিমাণ যথাক্রমে ২০ ও ৬০ একক। অর্থাৎ, চাহিদার তুলনায় জোগান বেশি। তাই এ অবস্থায় দাম কমবে। দাম কমে ২০০ টাকা হলে চাহিদা ও জোগানের পরিমাণ উভয়ই ৪০ একক হয়। এক্ষেত্রে চাহিদা ও জোগান পরস্পর সমান। তাই E বিন্দুতে ভারসাম্য অর্জন হবে। সুতরাং, বাজারে ভারসাম্য দাম ও পরিমাণ হবে যথাক্রমে ২০০ টাকা ও ৪০ একক।"
        }
      ]
    },
    {
      "number": "5",
      "uddipok": "আরিফ বান্দরবানে একজন ফার্নিচার ব্যবসায়ী। তিনি কাঠ দিয়ে বিভিন্ন ফার্নিচার তৈরি করেস্থানীয় বাজারে বিক্রি করেন। সেখানে প্রচুর কাঠ পাওয়া যায় বিধায় ফার্নিচারের দাম খুবই কম। তার বন্ধু মামুন তাকে পরামর্শ দিলেন, স্থানীয় বাজারে ফার্নিচার বিক্রি না করে ঢাকায় নিয়ে বিক্রির জন্য। এতে ফার্নিচারের ভালো দাম পাওয়া যাবে।",
      "tag": "RB 25",
      "sub_questions": [
        {
          "label": "ক",
          "question": "ভূমি কাকে বলে?",
          "explanation": "উৎপাদনে সাহায্য করে এমন সব প্রাকৃতিক সম্পদকে ভূমি বলে।"
        },
        {
          "label": "খ",
          "question": "ক্রমহ্রসমান প্রান্তিক উৎপাদন বিধি বলতে কী বোঝায়?",
          "explanation": "ভোগের পরিমাণ বৃদ্ধির ফলে প্রান্তিক উপযোগ কমে যাওয়ার প্রবণতাকে ক্রমহ্রাসমান প্রান্তিক উৎপাদনবিধি বলে। মনে করি, ভূমি ও শ্রম দুটি উপকরণ আছে। উৎপাদনক্ষেত্রে ভূমিকে স্থির রেখে শ্রমের পরিমাণ ক্রমান্বয়ে বৃদ্ধি করা হলে মোট উৎপাদন প্রথম পর্যায়ে ক্রমবর্ধমান হারে বৃদ্ধি পায় এবং পরে ঐ জমিতে আরও শ্রম নিয়োগ করা হলে মোট উৎপাদন ক্রমন্ত্রাসমান হারে বাড়ে। উপকরণ ব্যবহারের সাথে উৎপাদন বাড়ার এ নিয়মকে অর্থনীতিতে ক্রমন্ত্রাসমান প্রান্তিক উৎপাদনবিধি বলা হয়।"
        },
        {
          "label": "গ",
          "question": "আরিফের কাজটিতে কোন ধরনের উপযোগ সৃষ্টি হয়েছে? ব্যাখ্যা করো।",
          "explanation": "আরিফের কাজটিতে রূপগত উপযোগ সৃষ্টি হয়েছে,। কোনো বস্তুর আকৃতি বা রূপ পরিবর্তনের মাধ্যমে যে নতুন উপযোগ সৃষ্টি হয় তা হলো রূপগত উপযোগ। যেমন- কাঠকে সুবিধামতো পরিবর্তন করে আসবাবপত্র তৈরি করলে রূপগত উপযোগের সৃষ্টি হয়। উদ্দীপকের আরিফ বান্দরবানে একজন ফার্নিচার ব্যবসায়ী। তিনি কাঠ সংগ্রহ করে বিভিন্ন ধরনের আসবাবপত্র তৈরি করেন। কাঠ থেকে আসবাবপত্র তৈরি হলে নতুন উপযোগ সৃষ্টি হয়। আর এটিই হলো রূপগত উপযোগ। সুতরাং বলা যায়, আরিফের তৈরি আসবাবপত্রের ক্ষেত্রে রূপগত উপযোগের সৃষ্টি হয়েছে।"
        },
        {
          "label": "ঘ",
          "question": "তুমি কি মনে করো মামুনের পরামর্শটি সঠিক ছিল? যুক্তিসহ মূল্যায়ন করো।",
          "explanation": "মামুনের দেওয়া পরামর্শে ঢাকায় ফার্নিচার বিক্রির সিদ্ধান্ত সঠিক বলে আমি মনে করি। কোনো দ্রব্য এক জায়গা থেকে অন্য জায়গায় স্থানান্তর করলে যে উপযোগ সৃষ্টি হয়, তা স্থানগত উপযোগ নামে পরিচিত। কোনো দ্রব্য এক জায়গা থেকে অন্য জায়গা স্থানান্তর করলে তার উপযোগ বৃদ্ধি পায়। যেমন-- বনের কাঠ বনের আশপাশের লোকজন বাড়ির জ্বালানি হিসেবে ব্যবহার করে। কিন্তু শহরে আনলে শহুরে লোকজন এই কাঠ দিয়ে আসবাবপত্র তৈরি করে। এভাবে দ্রব্য স্থানান্তরের ফলে দ্রব্যের দামও বৃদ্ধি পায়।. উদ্দীপকের আরিফ বান্দরবানের একজন ফার্নিচার ব্যবসায়ী। সেখানে ফার্নিচারের দাম খুবই কম। তাই বন্ধু মামুনের পরামর্শে ফার্নিচার ঢাকায় এনে বিক্রি করেন। এতে ফার্নিচারের ভালো দাম পাওয়া যাবে। অর্থাৎ বান্দরবানের ফার্নিচার 'ঢাকায় বিক্রির মাধ্যমে উপযোগ বৃদ্ধি পায়। এখানে মামুনের পরামর্শটি স্থানগত উপযোগ সৃষ্টি করেছে। সাধারণ কোনো দ্রব্যের উৎপাদন স্থানে ঐ দ্রব্যের আধিক্য থাকায় চাহিদা বা উপযোগ কম হয়। তাই দামও কম হয়। কিন্তু দ্রব্যটি অন্য কোথাও স্থানান্তর করলে দ্রব্যের উপযোগ বৃদ্ধি পেতে পারে। আর দ্রব্যের উপযোগ বাড়লে দামও বাড়বে। এর মাধ্যমে উৎপাদনকারী অর্থনৈতিকভাবে লাভবান হতে সক্ষম হবে। অর্থাৎ স্থানগত উপযোগ সৃষ্টির মাধ্যমে 'উৎপাদনকারী লাভবান হতে পারে। সুতরাং মামুনের পরামর্শে ঢাকায় ফার্নিচার বিক্রির সিদ্ধান্ত সঠিক ছিল বলে মনে করি।"
        }
      ]
    },
    {
      "number": "6",
      "uddipok": "বাজার (A) বাজার (B) ১. অসংখ্য ক্রেতা ও বিক্রেতা ১. একজন মাত্র বিক্রেতা ও অসংখ্য ক্রেতা ২. দ্রব্যগুলো সমজাতীয় ২. পরিবর্তক দ্রব্য নেই ৩. দাম নির্দিষ্ট ৩. বিক্রেতা দাম ও জোগান নিয়ন্ত্রণ করে",
      "tag": "RB 25",
      "sub_questions": [
        {
          "label": "ক",
          "question": "অলিগোপলি বাজার কাকে বলে?",
          "explanation": "যে বাজারে বিক্রেতার সংখ্যা মুষ্টিমেয় বা অল্প কয়েকজন থাকে এবং তাদের প্রত্যেকেরই বাজার মূল্যের ওপর কিছুটা প্রভাব থাকে, তাকে অলিগোপলি বাজার বলে।"
        },
        {
          "label": "খ",
          "question": "একচেটিয়া বাজারে নতুন ফার্মের প্রবেশ বন্ধ- ব্যাখ্যা করো।",
          "explanation": "একচেটিয়া বাজারে আইনি বাধা, কাঁচামালের ওপর একক নিয়ন্ত্রণ বা বিশাল পরিমাণ মূলধনের প্রয়োজনীয়তার কারণে নতুন কোনো ফার্ম প্রবেশ করতে পারে না। যেহেতু এই বাজারে একজন মাত্র বিক্রেতা থাকে, তাই তিনি তার একচ্ছত্র আধিপত্য বজায় রাখতে চান। সরকার অনেক সময় জনস্বার্থে বা কৌশলগত কারণে কোনো একটি নির্দিষ্ট প্রতিষ্ঠানকে পেটেন্ট বা লাইসেন্স প্রদানের মাধ্যমে অন্য কোনো প্রতিযোগীর প্রবেশের পথ বন্ধ করে দেয়। ফলে বাজারে কোনো প্রতিযোগিতা থাকে না এবং বিদ্যমান বিক্রেতা দাম নিয়ন্ত্রণ করতে পারেন।"
        },
        {
          "label": "গ",
          "question": "উদ্দীপকে 'বাজার- A' দ্বারা কোন বাজারকে নির্দেশ করে?- ব্যাখ্যা করো।",
          "explanation": "উদ্দীপকের 'বাজার- A' দ্বারা পূর্ণ প্রতিযোগিতামূলক বাজারকে (Perfect Competition) নির্দেশ করা হয়েছে। উদ্দীপকের বৈশিষ্ট্যগুলো বিশ্লেষণ করলে দেখা যায়, এখানে অসংখ্য ক্রেতা ও বিক্রেতার কথা বলা হয়েছে এবং দ্রব্যগুলো সমজাতীয়। পূর্ণ প্রতিযোগিতামূলক বাজারে দ্রব্যগুলো গুণ ও মানের দিক থেকে অভিন্ন হওয়ায় ক্রেতার কাছে আলাদা কোনো পছন্দ থাকে না। এছাড়া, এই বাজারে দাম নির্দিষ্ট থাকে, যা বাজার চাহিদা ও জোগানের মাধ্যমে নির্ধারিত হয়। কোনো একক ক্রেতা বা বিক্রেতা এই দামের ওপর প্রভাব ফেলতে পারে না, বরং প্রত্যেকে নির্ধারিত দাম মেনে নিয়ে কেনাবেচা করে। সামগ্রিকভাবে 'বাজার- A' হলো এমন একটি আদর্শ বাজার কাঠামো যেখানে তথ্যের স্বচ্ছতা থাকে এবং ফার্মগুলো সহজেই বাজারে প্রবেশ বা প্রস্থান করতে পারে। এই বাজারে বিজ্ঞাপনের কোনো প্রয়োজন হয় না কারণ সব বিক্রেতাই একই ধরনের পণ্য বিক্রি করে। উদ্দীপকের ১, ২ এবং ৩ নম্বর বৈশিষ্ট্যগুলো পূর্ণ প্রতিযোগিতামূলক বাজারের সংজ্ঞার সাথে পুরোপুরি মিলে যায়।"
        },
        {
          "label": "ঘ",
          "question": "বাজার 'A' ও বাজার 'B' এর মধ্যে পার্থক্য বিশ্লেষণ করো।",
          "explanation": "উদ্দীপকের 'বাজার- A' হলো পূর্ণ প্রতিযোগিতামূলক বাজার এবং 'বাজার- B' হলো একচেটিয়া বাজার (Monopoly)। এই দুই বাজারের মূল পার্থক্যগুলো নিচে বিশ্লেষণ করা হলো: পার্থক্যসমূহ: পার্থক্যের বিষয় বাজার- A (পূর্ণ প্রতিযোগিতামূলক) বাজার- B (একচেটিয়া) বিক্রেতার সংখ্যা অসংখ্য বিক্রেতা থাকে। মাত্র একজন বিক্রেতা থাকে। পণ্যের প্রকৃতি পণ্যগুলো সমজাতীয় বা অভিন্ন। পণ্যের কোনো নিকটতম পরিবর্তক দ্রব্য নেই। দাম নিয়ন্ত্রণ বিক্রেতা দাম গ্রহীতা (Price Taker), নিজে দাম ঠিক করতে পারে না। বিক্রেতা নিজেই দাম নির্ধারক (Price Maker)। প্রবেশাধিকার নতুন ফার্মের প্রবেশ ও প্রস্থান অবাধ। নতুন ফার্মের প্রবেশ সম্পূর্ণ আইনগত বা কৌশলগতভাবে বন্ধ। মুনাফার ধরন দীর্ঘকালে কেবল স্বাভাবিক মুনাফা অর্জন করে। স্বল্প ও দীর্ঘকাল উভয় সময়েই অস্বাভাবিক মুনাফা অর্জন সম্ভব। সামগ্রিকভাবে এই দুই বাজারের প্রধান পার্থক্য হলো প্রতিযোগিতার মাত্রায়। 'A' বাজারে তীব্র প্রতিযোগিতা থাকায় ক্রেতা ন্যায্যমূল্যে পণ্য পায়, কিন্তু 'B' বাজারে বিক্রেতার একক আধিপত্য থাকায় ক্রেতা অনেক সময় শোষিত হয়। 'A' বাজারে জোগান অনেক বেশি থাকলেও 'B' বাজারে বিক্রেতা মুনাফা বাড়াতে কৃত্রিমভাবে জোগান কমিয়ে দাম বাড়িয়ে দিতে পারে। অর্থনীতির ভারসাম্য ও জনকল্যাণ নিশ্চিত করতে হলে সরকারকে 'বাজার- B' এর মতো একচেটিয়া প্রভাব কমিয়ে 'বাজার- A' এর মতো প্রতিযোগিতামূলক পরিবেশ তৈরি করতে হবে। এতে বাজারে পণ্যের বৈচিত্র্য বাড়ে এবং ভোক্তাদের ক্রয়ক্ষমতার মধ্যে মানসম্পন্ন পণ্য নিশ্চিত করা সম্ভব হয়।"
        }
      ]
    },
    {
      "number": "7",
      "uddipok": "দশম শ্রেণির শিক্ষার্থীরা তাদের অর্থনীতি শিক্ষকের কাছে GDP-পরিমাপ পদ্ধতি সম্পর্কে জানতে চাইলে, শিক্ষক উত্তরে বললেন আমরা বিভিন্ন উপায়ে GDP পরিমাপ করতে পারি। এর মধ্যে উৎপাদনের উপকরণসমূহ থেকে যে আয় পাওয়া যায় তার সমষ্টি থেকে GDP পরিমাপ করার পদ্ধতি বিস্তারিত আলোচনা করলেন। এছাড়াও শিক্ষক GDP-তে যেসব বিষয়গুলো অন্তর্ভুক্ত হয়না সেগুলো নিয়েও আলোচনা করলেন।",
      "tag": "RB 25",
      "sub_questions": [
        {
          "label": "ক",
          "question": "CCA-এর পূর্ণরূপ লেখো।",
          "explanation": "CCA-এর পূর্ণরূপ হলো Capital Consumption Allowance (CCA)।"
        },
        {
          "label": "খ",
          "question": "মোট জাতীয় আয় বলতে কী বোঝায়?",
          "explanation": "কোনো আর্থিক বছরে কোনো দেশের নাগরিকগণ কর্তৃক যে পরিমাণ চূড়ান্ত দ্রব্য ও সেবা উৎপন্ন হয় তার বাজার মূল্যের সমষ্টিকে মোট জাতীয় আয় বলে।- মোট দেশজ উৎপাদনের সাথে নিট উপাদান আয় যোগ করে মোট জাতীয় আয় পাওয়া যায়। নিট উপাদান আয় বলতে একটি দেশের নাগরিকগণ বৈদেশিক বিনিয়োগ ও শ্রম থেকে যে আয় করে এবং বিদেশি নাগরিকগণ আলোচ্য দেশে' বিনিয়োগ ও শ্রম থেকে যে আয় করে এ দূয়ের বিয়োগফলকে বোঝায়।"
        },
        {
          "label": "গ",
          "question": "উদ্দীপকে শিক্ষক GDP-নির্ণয়ের কোন পদ্ধতি নিয়ে আলোচনা করেছেন- ব্যাখ্যা করো।",
          "explanation": "উদ্দীপকে জাতীয় আয় পরিমাপের আয় পদ্ধতিটি নির্দেশিত হয়েছে'। মোট দেশজ উৎপাদন বা GDP মূলত তিনভাবে পরিমাপ করা যায়। যথা: উৎপাদন পদ্ধতি, আয় পদ্ধতি ও ব্যয় পদ্ধতি। আয় পদ্ধতিতে জাতীয় আয় হলো উৎপাদন কার্যে ব্যবহৃত উপকরণসমূহের প্রাপ্ত আয়ের সমষ্টি। উৎপাদনক্ষেত্রে ব্যবহৃত মৌলিক উপকরণ ভূমি, শ্রম, মূলধন ও সংগঠন। এদের প্রাপ্ত আয় যথাক্রমে মোট খাজনা, মোট মজুরি, মোট সুদ ও মোট মুনাফা। অতএব, মোট দেশজ উৎপাদন = ∑ = \\sum = ∑ খাজনা + ∑ + \\sum + ∑ মজুরি + ∑ + \\sum + ∑ সুদ + ∑ + \\sum + ∑ মুনাফা। এখানে, ∑ = \\sum = ∑ = সমষ্টি। উদ্দীপকের অর্থনীতি শিক্ষকের কাছে শিক্ষার্থীরা GDP- পরিমাপ পদ্ধতি সম্পর্কে জানতে চায়। শিক্ষক বললেন, উৎপাদনের উপকরণসমূহ থেকে যে আয় পাওয়া যায় তার সমষ্টি থেকে GDP পরিমাপ করা যায়। অর্থাৎ, উৎপাদনের চারটি উপকরণের আয় একত্র করেই মোট জাতীয় আয় পরিমাপ-করা যায়। এটি জাতীয় আয় পরিমাপের আয় পদ্ধতিকে নির্দেশ করে। এ পদ্ধতিতে খাজনা, মজুরি, সুদ, মুনাফা যোগ করে জাতীয় আয় পরিমাপ করা হয়। তাই বলা যায়, উদ্দীপকে শিক্ষক GDP- নির্ণয়ের আয় পদ্ধতি নিয়ে আলোচনা করেছেন।"
        },
        {
          "label": "ঘ",
          "question": "GDP পরিমাপে যে বিষয়গুলো অন্তর্ভুক্ত হয় না বলে শিক্ষক ইঙ্গিত দিয়েছেন তা তোমার পাঠ্যপুস্তকের আলোকে বিশ্লেষণ করো।",
          "explanation": "হিসাব বহির্ভূত বিষয়াদি জিডিপি নির্ণয়ে বিবেচনা করা হয় না। কোনো নির্দিষ্ট সময়ে একটি অর্থনীতিতে চূড়ান্ত পর্যায়ের উৎপাদিত দ্রব্য ও সেবার বাজার মূল্যের সমষ্টিকে মোট জিডিপি বলে। জিডিপি গণনার ক্ষেত্রে কতগুলো উপাদান অন্তর্ভুক্ত হয় না। যেমন- মূলধনি লাভ-ক্ষতি, মাধ্যমিক দ্রব্য ও সেবা, বিনামূল্যে ব্যবহৃত দ্রব্য ও সেবা এবং অতীতে উৎপাদিত পণ্য প্রভৃতি। এছাড়া সরকারি ঋণের সুদ ও বেআইনি কাজ জিডিপিতে অন্তর্ভুক্ত হয় না। উদ্দীপকে অর্থনীতি শিক্ষক GDP- তে যেসব বিষয়গুলো অন্তর্ভুক্ত হয় না সেগুলো নিয়ে আলোচনা করেন। GDP তে শুধু চূড়ান্ত পর্যায়ের উৎপাদিত দ্রব্য ও সেবার বাজারমূল্য হিসাব করা হয়। কোনো ধরনের মাধ্যমিক পর্যায়ের দ্রব্য ও সেবা অন্তর্ভুক্ত হয় না। নতুবা দ্বৈত গণনা সমস্যা দেখা দেয়। যেসব দ্রব্য ও সেবা বাজারে কেনাবেচা হয় না সেগুলো জিডিপি গণনার সময় বিবেচনা হিসাব বহির্ভূত রাখা হয়। যে বছরের জিডিপি গণনা করা হয় তার পূর্বের কোনো বছরের উৎপাদন জিডিপিতে ধরা হয় না। আবার সরকারি ঋণের সুদ হস্তান্তর পাওনা হিসেবে গণ্য হয় বলে জিডিপির মধ্যে ধরা হয় না। এছাড়া, যেসব কাজ সামাজিকভাবে গ্রহণযোগ্য নয় ও বেআইনি সেগুলো জিডিপিতে অন্তর্ভুক্ত করা হয় না। তাই বলাযায়, শিক্ষক GDP পরিমাপে হিসাব বহির্ভূত বিষয়গুলো নিয়ে আলোচনা করেছেন।"
        }
      ]
    },
    {
      "number": "8",
      "uddipok": "আতিক যে ব্যাংকে চাকরি করেন সে ব্যাংক বিভিন্ন ব্যক্তি ও প্রতিষ্ঠানকে ঋণ প্রদান করে। তা আদায় করতে না পেরে ব্যাংকটির অনাদায়ী ঋণের পরিমাণ ব্যাপক হারে বৃদ্ধি পায়। এমনকি ব্যাংকটি তারল্য সংকটে পরে দেওলিয়া হওয়ার পথে। এ অবস্থা থেকে আতিকের ব্যাংক উত্তরণের জন্য সেহেলির ব্যাংকের সাহায্য চায়। সেহেলির ব্যাংক আর্থিকভাবে ও ঋণ আদায়ে সহযোগিতার মাধ্যমে আতিকের ব্যাংককে দেওলিয়ার হাত থেকে রক্ষা করে।",
      "tag": "RB 25",
      "sub_questions": [
        {
          "label": "ক",
          "question": "বিহিত মুদ্রা কী?",
          "explanation": "সরকারি আইন দ্বারা যে অর্থ প্রচলিত থাকে, তাকে বিহিত অর্থ বা মুদ্রা বলে।"
        },
        {
          "label": "খ",
          "question": "কেন্দ্রীয় ব্যাংককে সর্বশেষ ঋণদাতা বলা হয় কেন?- ব্যাখ্যা করো।",
          "explanation": "কেন্দ্রীয় ব্যাংক অন্যান্য ব্যাংকের ঋণ লাভের শেষ আশ্রয়স্থল হিসেবে কাজ করে। দেশে ব্যবসায়রত ব্যাংকগুলো কখনো আর্থিক সংকটের সম্মুখীন হয়ে অন্য কোনো উৎস থেকে ঋণ সংগ্রহ করতে ব্যর্থ হলে কেন্দ্রীয় ব্যাংকের শরণাপন্ন হয়। তখন এ-ব্যাংক প্রথম শ্রেণির বিনিময় বিল পুনঃবাট্টা করে কিংবা স্বল্পমেয়াদি ঋণপত্র জমা রেখে ব্যাংকগুলোকে ঋণ প্রদান করে। এজন্য কেন্দ্রীয় ব্যাংককে সর্বশেষ ঋণদাতা বলা হয়।"
        },
        {
          "label": "গ",
          "question": "আতিকের ব্যাংকের ধরন ব্যাখ্যা করো।",
          "explanation": "আতিকের যে ব্যাংকে চাকরি করেন তা হলো বাণিজ্যিক ব্যাংক। বাণিজ্যিক ব্যাংক এমন একটি প্রতিষ্ঠান, যা ব্যক্তি বা প্রতিষ্ঠানের অর্থ আমানত হিসেবে জমা রাখে। এ ব্যাংক আমানতকারীর জমাকৃত অর্থের ওপর কম হারে সুদ প্রদান করে। জনগণও প্রয়োজনে সেখান থেকে টাকা উত্তোলন করতে পারে। এ ব্যাংক মুনাফা অর্জনের লক্ষ্যে আমানতের একটি নির্দিষ্ট অংশ আমানতকারীর চলতি চাহিদা মেটানোর জন্য গচ্ছিত রেখে বাকি অর্থ ব্যক্তি ও প্রতিষ্ঠানকে স্বল্পমেয়াদের জন্য ঋণ প্রদান করে। উদ্দীপকের আতিক একটি আর্থিক প্রতিষ্ঠানে চাকরি করেন। তার প্রতিষ্ঠান বিভিন্ন ব্যক্তি ও প্রতিষ্ঠানকে ঋণ প্রদান করে। এটি বাণিজ্যিক ব্যাংককে নির্দেশ করে। এ ব্যাংকের মূল উদ্দেশ্য হলো মুনাফা অর্জন করা। এজন্য আমানতকারীরজমাকৃত অর্থের ওপর কম হারে সুদ দেয়। আবার ব্যাংক ঋণগ্রহীতার কাছ থেকে অপেক্ষাকৃত বেশি হারে সুদ আদায় করে। উভয় সুদের পার্থক্যই হলো ব্যাংকের মুনাফা। সুতরাং বলা যায়, আতিকের প্রতিষ্ঠানের প্রকৃতি হলো বাণিজ্যিক ব্যাংক।"
        },
        {
          "label": "ঘ",
          "question": "উদ্দীপকে উল্লিখিত সেহেলির ব্যাংকটি দেশের অর্থনীতিতে কীভাবে ভূমিকা রাখে- তা বিশ্লেষণ,করো।",
          "explanation": "উদ্দীপকে সেহেলির ব্যাংকটি হলো কেন্দ্রীয় ব্যাংক। কেন্দ্রীয় ব্যাংক হলো এমন একটি আর্থিক প্রতিষ্ঠান, যা একটি দেশের মুদ্রাবাজারের প্রাণকেন্দ্র রূপে কাজ করে। এটি একটি দেশের সব ব্যাংকের নিয়ন্ত্রক, পরিচালক ও অভিভাবক হিসেবে দায়িত্ব পালন করে। এ ব্যাংক নোট প্রচলন, অর্থের অভ্যন্তরীণ ও বর্হিমূল্যের স্থিতিশীলতা রক্ষা ও সরকারের আর্থিক উপদেষ্টা হিসেবে কাজ করে থাকে। উদ্দীপকের সেহেলির ব্যাংক আর্থিকভাবে ও ঋণ আদায়ে সহযোগিতার মাধ্যমে বাণিজ্যিক ব্যাংককে দেওলিয়ার হাত থেকে রক্ষা করে। তাছাড়া এ ব্যাংক অন্যান্য আর্থিক প্রতিষ্ঠানকে নজরদারি ও পরামর্শ প্রদান করে। কোনো ব্যাংক তারল্যর সংকটে পড়লে তাদেরকে সাহায্য করে। এসব মূলত কেন্দ্রীয় ব্যাংকের কাজ। কেন্দ্রীয় ব্যাংক ঋণ নিয়ন্ত্রণ, বিনিময় হার নির্ধারণের মাধ্যমে দেশের অর্থনৈতিক অবস্থা স্থিতিশীল রাখতে চেষ্টা করে। দেশের অর্থনৈতিক উন্নয়নে ঋণের স্বল্পতা ও আধিক্য উভয়ই ক্ষতিকর। ঋণের আধিক্য হলে মুদ্রাস্ফীতি হয়। আর ঋণের স্বল্পতার জন্য মুদ্রা সংকোচন হয়। এসব সমস্যা যাতে না হয় সেজন্য কেন্দ্রীয় ব্যাংক বাণিজ্যিক ব্যাংকসমূহের ঋণ নিয়ন্ত্রণ করে। আবার বৈদেশিক বাণিজ্যের ভারসাম্য আনয়ন ও স্থিতিশীলতা রক্ষায় কেন্দ্রীয় ব্যাংক গুরুত্বপূর্ণ ভূমিকা রাখে। এছাড়া সরকারের অর্থনৈতিক নীতি নির্ধারণে পরামর্শ দিয়ে কেন্দ্রীয় ব্যাংক দেশের অর্থনৈতিক স্থিতিশীলতা রক্ষায় গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "আবুল মিয়া পড়াশোনা' শেষ করে চাকরি না পেয়ে নিজ গ্রামে এসে পুকুরে মাছ চাষ ও হাঁস-মুরগির খামার স্থাপন করেন। এতে অল্পদিনেই তার ভাগ্যের, পরিবর্তন ঘটে। অন্যদিকে তার বন্ধু আশিক মিয়া পড়াশোনা শেষ করে একটি সার কারখানায় চাকরি নেন।",
      "tag": "RB 25",
      "sub_questions": [
        {
          "label": "ক",
          "question": "সেবা কাকে বলে?",
          "explanation": "মানুষের অভাব পূরণ করতে সক্ষম এমন অদৃশ্য বা অবস্তুগত কাজ বা সুবিধাকে অর্থনীতিতে সেবা বলে।"
        },
        {
          "label": "খ",
          "question": "দারিদ্র্যের দুষ্টচক্র বলতে কী বোঝায়?",
          "explanation": "দারিদ্র্যের দুষ্টচক্র হলো এমন একটি পরিস্থিতি যেখানে একটি দেশ স্বল্প আয়, স্বল্প সঞ্চয় এবং স্বল্প বিনিয়োগের কারণে দীর্ঘকাল দারিদ্র্যের আবর্তে আটকে থাকে। অর্থনীতিবিদ র‍্যাগনার নার্কসের মতে, দরিদ্র দেশগুলো তাদের মূলধন গঠনের হার অত্যন্ত নিম্ন হওয়ায় দরিদ্রই থেকে যায়, যা একটি বৃত্তাকার সমস্যার সৃষ্টি করে। এই চক্রটি ভাঙতে হলে বড় ধরণের বিনিয়োগ এবং উৎপাদনশীলতা বৃদ্ধি করা অপরিহার্য যাতে মানুষের মাথাপিছু আয় বাড়তে পারে।"
        },
        {
          "label": "গ",
          "question": "আবুল মিয়ার কাজটি অর্থনীতির কোন খাতের অন্তর্ভুক্ত- ব্যাখ্যা করো।",
          "explanation": "আবুল মিয়ার মাছ চাষ ও হাঁস-মুরগির খামার স্থাপন অর্থনীতির প্রাথমিক খাত বা কৃষি খাতের অন্তর্ভুক্ত। অর্থনীতিতে প্রকৃতি থেকে সরাসরি প্রাপ্ত সম্পদ আহরণ বা জৈবিক প্রক্রিয়ায় উৎপাদন করার কাজকে প্রাথমিক খাত বলা হয়, যার মধ্যে কৃষি, মৎস্য ও পশুপালন অন্যতম। আবুল মিয়া পুকুরে মাছ চাষ এবং হাঁস-মুরগির খামার করার মাধ্যমে সরাসরি প্রাণিজ সম্পদ উৎপাদন করছেন, যা কৃষি খাতের উপ-খাত হিসেবে গণ্য। এটি এমন একটি উৎপাদন প্রক্রিয়া যেখানে প্রাকৃতিক পরিবেশকে ব্যবহার করে মানুষের খাদ্য ও পুষ্টির চাহিদা মেটানো হয় এবং কর্মসংস্থান সৃষ্টি করা হয়। সামগ্রিকভাবে আবুল মিয়ার এই উদ্যোগটি গ্রামীণ অর্থনীতির বুনিয়াদ শক্তিশালী করছে এবং আত্মকর্মসংস্থানের একটি সফল উদাহরণ হিসেবে কাজ করছে। বাংলাদেশের অর্থনীতিতে এই খাতের অবদান অপরিসীম, কারণ এটি কেবল বেকারত্বই দূর করে না বরং জাতীয় পর্যায়ে আমিষের যোগান নিশ্চিত করে। আবুল মিয়ার ভাগ্যের পরিবর্তন মূলত কৃষি খাতের উৎপাদনশীলতা ও সঠিক ব্যবস্থাপনারই প্রতিফলন, যা উদ্দীপকের বর্ণনায় স্পষ্টভাবে ফুটে উঠেছে।"
        },
        {
          "label": "ঘ",
          "question": "বাংলাদেশের অর্থনৈতিক উন্নয়নে দুজনের কাজের খাতগুলোর আপেক্ষিক গুরুত্ব বিশ্লেষণ করো।",
          "explanation": "বাংলাদেশের অর্থনৈতিক উন্নয়নে আবুল মিয়ার কৃষি খাত এবং আশিক মিয়ার শিল্প খাত উভয়ই একে অপরের পরিপূরক হিসেবে কাজ করে। আবুল মিয়ার কৃষি খাত দেশের খাদ্য নিরাপত্তা নিশ্চিত করে এবং আশিক মিয়ার সার কারখানার মতো শিল্প খাতের জন্য প্রয়োজনীয় কাঁচামালের যোগান দেয়। অন্যদিকে, আশিক মিয়ার শিল্প খাত আধুনিক কৃষি যন্ত্রপাতি ও সার উৎপাদন করে আবুল মিয়ার মতো কৃষকদের উৎপাদনশীলতা বৃদ্ধিতে সহায়তা করে। কৃষি খাত বিশাল জনগোষ্ঠীর কর্মসংস্থান প্রদান করে দারিদ্র্য বিমোচন করে, আর শিল্প খাত দ্রুত জাতীয় আয় বৃদ্ধি করে দেশকে মধ্যম আয়ের দেশে রূপান্তর করতে সাহায্য করে। সামগ্রিকভাবে কৃষি ও শিল্প খাতের এই আপেক্ষিক গুরুত্ব মূলত একটি দেশের সুষম উন্নয়নের মূল চাবিকাঠি। কৃষি যদি অর্থনীতির মেরুদণ্ড হয়, তবে শিল্প হলো সেই অর্থনীতির চালিকাশক্তি বা ইঞ্জিন; অর্থাৎ একটির অভাব থাকলে অন্যটি পূর্ণতা পায় না। আবুল মিয়ার মতো উদ্যোক্তারা অভ্যন্তরীণ চাহিদা মেটাচ্ছেন আর আশিক মিয়ার মতো চাকুরিজীবীরা শিল্পায়নের মাধ্যমে কাঠামোগত পরিবর্তন আনছেন, যা যৌথভাবে জিডিপি প্রবৃদ্ধিকে ত্বরান্বিত করছে। অর্থনৈতিক উন্নয়নকে টেকসই করতে হলে কৃষি ও শিল্প খাতের মধ্যে ভারসাম্য বজায় রাখতে হবে এবং উভয় খাতে আধুনিক প্রযুক্তির প্রয়োগ বাড়াতে হবে। কৃষি খাতের উদ্বৃত্ত শ্রমিককে শিল্পের কারিগরি শিক্ষায় শিক্ষিত করে সার বা প্রক্রিয়াজাতকরণ কারখানায় নিয়োজিত করাই হবে বাংলাদেশের অর্থনৈতিক সমৃদ্ধির প্রকৃত সমাধান।"
        }
      ]
    },
    {
      "number": "10",
      "uddipok": "মি. রবিন 'A'-দেশের নাগরিক। সে দেশের মাথাপিছ আয় অত্যন্ত কম। এ দেশে দারিদ্র্যের দুষ্ট চক্র বিরাজমান থাকায় উন্নয়নের গতি অত্যন্ত মন্থর। মি. রবিন তার দেশে চাকরি না পেয়ে 'B' নামক দেশে চাকরির উদ্দেশ্যে যান। তিনি 'B' দেশে গিয়ে দেখেন সেখানে মাথাপিছু আয় অত্যন্ত বেশি। 'B' দেশের জনগণ অত্যন্ত দক্ষ ও কারিগরি জ্ঞান সমৃদ্ধ।",
      "tag": "RB 25",
      "sub_questions": [
        {
          "label": "ক",
          "question": "মৌসুমি বেকারত্ব কাকে বলে?",
          "explanation": "বছরের কোনো নির্দিষ্ট সময়ে কাজ থেকে বঞ্চিত হওয়াকে মৌসুমী বেকারত্ব বলে।"
        },
        {
          "label": "খ",
          "question": "কৃষিখাতেছদ্মবেশী বেকারত্ব বিদ্যমান কেন? ব্যাখ্যা করো।",
          "explanation": "প্রয়োজনের তুলনায় অতিরিক্ত শ্রমিক নিয়োজিত থাকায় কৃষিখাতে ছদ্মবেশী বেকারত্ব দেখা দেয়। জমির সীমাবদ্ধতা ও বিকল্প কর্মসংস্থানের অভাব থাকায় একই জমিতে পরিবারের অনেক সদস্য কাজ করেন। এতে বাড়তি শ্রমিকের প্রান্তিক উৎপাদন শূন্য হয়, যা ছদ্মবেশী বেকারত্বের মূল কারণ।"
        },
        {
          "label": "গ",
          "question": "উদ্দীপকে মি. রবিনের দেশের অর্থনীতির স্বরূপ ব্যাখ্যা করো।",
          "explanation": "মি. রবিনের দেশ 'A' হলো একটি অনুন্নত বা উন্নয়নশীল অর্থনীতি, যা দারিদ্র্যের দুষ্ট চক্রে আবদ্ধ। এদেশের মাথাপিছু আয় অত্যন্ত কম এবং মূলধন গঠন না হওয়ায় উন্নয়নের গতি মন্থর থাকে। অর্থনীতিবিদ র‍্যাগনার নার্কসের মতে, কম আয় মানে কম সঞ্চয় ও কম বিনিয়োগ, যা দারিদ্র্যকে স্থায়ী করে। উচ্চ বেকারত্ব এবং সম্পদের অদক্ষ ব্যবহারের কারণে এদেশে জীবনযাত্রার মানও বেশ নিম্ন। সামগ্রিকভাবে, 'A' দেশটির অর্থনীতি একটি চক্রাকার দারিদ্র্য এবং মন্থর প্রবৃদ্ধির বৈশিষ্ট্য বহন করে।"
        },
        {
          "label": "ঘ",
          "question": "উদ্দীপকে উল্লিখিত 'A' ও 'B' দেশ দুটির অর্থনীতির তুলনামূলক আলোচনা করো।",
          "explanation": "'A' এবং 'B' দেশ দুটির মধ্যে যথাক্রমে অনুন্নত এবং উন্নত অর্থনীতির বৈসাদৃশ্য বিদ্যমান। 'A' দেশে মাথাপিছু আয় কম ও দারিদ্র্যের দুষ্ট চক্র আছে, অন্যদিকে 'B' দেশে আয় অনেক বেশি ও জনশক্তি দক্ষ। সার্বিকভাবে, 'A' দেশ সম্পদের সীমাবদ্ধতায় ভুগছে আর 'B' দেশ কারিগরি জ্ঞানে সমৃদ্ধ হয়ে সমৃদ্ধি অর্জন করেছে। 'A' দেশের উন্নয়নে দক্ষ জনশক্তি গড়ে তোলা এবং বিনিয়োগ বৃদ্ধিতে সরকারি ও বেসরকারি উদ্যোগ প্রয়োজন। কারিগরি শিক্ষার প্রসার এবং আধুনিক প্রযুক্তি গ্রহণ করলে 'A' দেশও 'B' দেশের মতো উন্নত হতে পারবে। বৈদেশিক কর্মসংস্থান ও রেমিট্যান্স ব্যবহারের মাধ্যমে মূলধন গঠন করে দারিদ্র্যের চক্র ভাঙা সম্ভব। সমাধান হিসেবে, 'A' দেশের উচিত কারিগরি শিক্ষার মাধ্যমে জনশক্তিকে সম্পদে রূপান্তর করা এবং দারিদ্র্য বিমোচনে দীর্ঘমেয়াদী পরিকল্পনা গ্রহণ করা।"
        }
      ]
    },
    {
      "number": "11",
      "uddipok": "নিচের ছকটি লক্ষ করো এবং নিচের প্রশ্নগুলোর উত্তর দাও: বাজেট বাজেটে ব্যয়ের খাতসমূহ A প্রতিরক্ষা, জনপ্রশাসন, শিক্ষা ও প্রযুক্তি........ B গৃহায়ন, মহিলা ও যুব উন্নয়ন........",
      "tag": "RB 25",
      "sub_questions": [
        {
          "label": "ক",
          "question": "মূল্য সংযোজন কর কী?",
          "explanation": "উৎপাদনের বিভিন্ন স্তরে যে মূল্য সংযোজিত হয়, তার ওপর একটি নির্দিষ্ট হারে কর আরোপ করা হয় তাকে মূল্য সংযোজন কর বলে।"
        },
        {
          "label": "খ",
          "question": "চিনির উপর কেন আবগারি শুষ্ক আরোপ করা হয়?",
          "explanation": "রাজস্ব সংগ্রহ ছাড়াও বিভিন্ন ক্ষতিকর দ্রব্যের ভোগ কমানোর লক্ষ্যে আবগারি শুল্ক আরোপ করা হয়। দেশের অভ্যন্তরে উৎপাদিত ও ব্যবহৃত দ্রব্যের ওপর যে কর ধার্য করা হয় তাই আবগারি শুল্ক। বাংলাদেশে সাধারণত চা, চিনি, ওষুধ, সিগারেট, দিয়াশলাই ইত্যাদি দ্রব্যের ওপর আবগারি শুল্ক ধার্য করা হয়। সুতরাং চিনি দেশে অভ্যন্তরে উৎপাদিত হওয়ায় এর ওপর আবগারি শুল্ক আরোপ করা হয়।"
        },
        {
          "label": "গ",
          "question": "উদ্দীপকের আলোকে একটি দেশের অর্থনৈতিক উন্নয়নে বাজেট 'A' এর গুরুত্ব ব্যাখ্যা করো।",
          "explanation": "উদ্দীপকের 'A' বাজেটের ব্যয়ের খাতগুলো চলতি 'বাজেটের, যা অর্থনৈতিক উন্নয়নকে ত্বরান্বিত করে না। চলতি বাজেটে মূলত সরকারের চলতি আয় ও চলতি ব্যয়ের হিসাব দেখানো হয়। এ বাজেটের উল্লেখযোগ্য ব্যয়ের খাতগুলো হচ্ছে প্রতিরক্ষা, জনপ্রশাসন, বিচার বিভাগ, পুলিশ প্রশাসন ইত্যাদি। যেহেতু এ খাতগুলো অপরিবর্তিত থাকে, তাই প্রতিবছর বাজেটে এ ব্যয়ের পুনরাবৃত্তি ঘটে। এ বাজেটকে সাধারণত অ-উন্নয়ন বাজেটও বলা হয়। উদ্দীপকের 'A' বাজেটটির খাত হলো প্রতিরক্ষা, জনপ্রশাসন, শিক্ষা ও প্রযুক্তি। এগুলো চলতি বাজেটের ব্যয়ের খাত। একটি দেশের বাজেটের মাধ্যমে জনগণের কল্যাণ সাধিত না হলে প্রকৃতপক্ষে অর্থনৈতিক উন্নয়ন ব্যাহত হয়। এ ধরনের বাজেট থেকে দেশের প্রান্তিক জনগণ তেমন সুরিধা পায় না। আবার বাজেটের ব্যয় মেটাতে বেশি পরিমাণ রাজস্ব সংগ্রহ করতে হয়। ফলে সরকারকে বিভিন্ন ধরনের কর বাড়াতে হয়। এছাড়া দ্রব্যমূল্য বৃদ্ধি পাবে, উৎপাদন ব্যয় বাড়বে এবং মুনাফা কমবে। এর ফলে মানুষের প্রকৃত আয় রুমে যাবে ও মুদ্রাস্ফীতি বেড়ে যাবে। তখন সরকার ঘাটতি মেটাতে ঋণ ও সুদের বোঝা জনগণের ওপর চাপাবে। সামগ্রিকভাবে দেশের আর্থ-সামাজিক অবস্থার ওপর নেতিবাচক প্রভাব পড়বে। তাই বলা যায়, 'A' এর খাতগুলো দেশের অর্থনৈতিক উন্নয়নকে ত্বরান্বিত করে না।"
        },
        {
          "label": "ঘ",
          "question": "বাজেট 'B' কি উন্নয়নশীল দেশকে নির্দেশ করে? তোমার মতামতের পক্ষে যুক্তি দাও।",
          "explanation": "উদ্দীপকের 'B' বাজেট তথা মূলধন বাজেট উন্নয়নশীল দেশকে নির্দেশ করে। মূলধন বাজেটে সরকারের মূলধন আয় ও ব্যয়ের হিসাব দেখানো হয়। 'এ বাজেটের মূল লক্ষ্য হলো দেশের ও জনগণের আর্থ-সামাজিক উন্নয়ন সাধন করা। এ লক্ষ্যে সরকার বার্ষিক উন্নয়ন কর্মসূচি প্রণয়ন করে। এসব কর্মসূচি বাস্তবায়নের জন্য সরকার অভ্যন্তরীণ ও বৈদেশিক উৎস হতে অর্থ সংগ্রহ করে। বার্ষিক উন্নয়ন কর্মসূচির আওতায় কৃষি, শিল্প, বিদ্যুৎ ও 'জ্বালানি, পরিবহণ ও যোগাযোগ, পল্লি উন্নয়ন ও গৃহায়ণ ইত্যাদি খাতে সরকার ব্যয় করে থাকে। উদ্দীপকের 'B' বাজেটটির খাত হলো গৃহায়ন, মহিলা ও যুব উন্নয়ন। এগুলো. মূলধন বাজেটের ব্যয়ের খাত। মূলধন বাজেটে গৃহ নির্মাণ ও মহিলা ও যুব উন্নয়নের মাধ্যমে মানবসম্পদ উন্নয়ন করা হয়। এ বাজেটের মূল লক্ষ্য হলো অবকাঠামোগত উন্নয়নের মাধ্যমে' দেশের অর্থনৈতিক উন্নয়নে সহায়তা করা। প্রতি বছর উন্নয়নশীল দেশে মূলধন বাজেটে বিপুল পরিমাণ বরাদ্দ দেওয়া হয়। মূলধন বাজেটের অন্যান্য খাতগুলোর মধ্যে স্থানীয় সরকার ও পল্লি উন্নয়ন, জ্বালানি ও বিদ্যুৎ, কৃষি ও জনপ্রশাসন প্রভৃতি উল্লেখযোগ্য। এ সব খাতের উন্নয়নের জন্য প্রতিবছর সরকার বড় অঙ্কের অর্থ ব্যয় করে থাকে। এর দ্বারা রাস্তাঘাট মেরামত, সেতু ও বাঁধ নির্মাণ, শিক্ষা প্রতিষ্ঠান, হাসপাতাল ইত্যাদি নির্মাণসহ নানাবিধ অবকাঠামোগত উন্নয়ন সাধিত হয়। আবার উন্নত যোগাযোগ প্রযুক্তি ও অরকাঠামোগত সুবিধার ফলে দেশে ব্যবসা বাণিজ্যের প্রসার ঘটে ও বিনিয়োগের পরিবেশ সৃষ্টি হয়। এতে দেশের অর্থনৈতিক কর্মকাণ্ডের গতি বাড়ে। এভাবে মূলধন 'বাজেট দেশের সার্বিক উন্নয়নকে প্রভাবিত করে। এজন্য উন্নয়নশীল দেশের অভ্যন্তরীণ অবকাঠামো উন্নয়নে এ বাজেট অধিক গুরুত্বপূর্ণ। সুতরাং বলা যায়, 'B' বাজেট উন্নয়নশীল দেশকে নির্দেশ করে।"
        }
      ]
    }
  ]
}