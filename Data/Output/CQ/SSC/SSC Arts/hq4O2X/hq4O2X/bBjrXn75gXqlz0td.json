{
  "title": "ময়মনসিংহ বোর্ড ২০২৪",
  "subtitle": "অর্থনীতি (11)",
  "questions": [
    {
      "number": "1",
      "uddipok": "মি. জামিলের দেশে উৎপাদন ও ভোগ কার্যক্রম সরকারি উদ্যোগে পরিচালিত হয়। অন্যদিকে মি. জামিলের বন্ধু মি, হাবিবের দেশের জনগণ উৎপাদন ও ভোগের ক্ষেত্রে স্বাধীনভাবে সিদ্ধান্ত গ্রহণ করতে পারে।",
      "tag": "MB 24",
      "sub_questions": [
        {
          "label": "ক",
          "question": "অধ্যাপক আলফ্রেড মার্শাল কর্তৃক প্রদত্ত অর্থনীতির সংজ্ঞা দাও।",
          "explanation": "অধ্যাপক আলফ্রেড মার্শালের মতে, \"অর্থনীতি মানবজীবনের সাধারণ কার্যাবলি নিয়ে আলোচনা করে।\""
        },
        {
          "label": "খ",
          "question": "সমাজে মানুষ সর্বদা একটি দেওয়া-নেওয়ার (Trade offs) নীতি মেনে চলেন- ব্যাখ্যা করো।",
          "explanation": "অসীম অভাবের বিপরীতে সম্পদ সীমিত হওয়ায় মানুষকে একটি জিনিস পাওয়ার জন্য অন্য আরেকটি জিনিস ত্যাগ করতে হয়, যা অর্থনীতির ভাষায় 'ট্রেড-অফ' বা দেওয়া-নেওয়ার নীতি। আমাদের সময় ও অর্থ সীমিত। উদাহরণস্বরূপ, একজন শিক্ষার্থী যদি তার নির্দিষ্ট সময়টুকু মুভি দেখে কাটানোর সিদ্ধান্ত নেয়, তবে তাকে ওই সময়ে পড়াশোনা করার সুযোগটি ত্যাগ করতে হবে। সমাজে বড় পরিসরেও এটি ঘটে; যেমন সরকার যদি বাজেটে সামরিক খাতে বরাদ্দ বাড়াতে চায়, তবে হয়তো শিক্ষা বা স্বাস্থ্য খাতের বরাদ্দ কিছুটা কমাতে হয়। অর্থাৎ, প্রতিটি পছন্দের পেছনে একটি ত্যাগ স্বীকার করতে হয় বলেই মানুষ এই নীতি মেনে চলতে বাধ্য হয়।"
        },
        {
          "label": "গ",
          "question": "উদ্দীপকে উল্লিখিত মি. জামিলের দেশে কোন ধরনের অর্থব্যবস্থা বিদ্যমান? ব্যাখ্যা করো।",
          "explanation": "উদ্দীপকে উল্লিখিত মি. জামিলের দেশে সমাজতান্ত্রিক বা নির্দেশমূলক অর্থব্যবস্থা (Socialist/Command Economy) বিদ্যমান। এই অর্থব্যবস্থার প্রধান বৈশিষ্ট্য হলো উৎপাদনের উপকরণের ওপর রাষ্ট্রীয় মালিকানা এবং কেন্দ্রীয় পরিকল্পনার মাধ্যমে সকল অর্থনৈতিক কর্মকাণ্ড পরিচালনা। উদ্দীপকে দেখা যায়, মি. জামিলের দেশে উৎপাদন ও ভোগ কার্যক্রম সরকারি উদ্যোগে পরিচালিত হয়। এখানে ব্যক্তিগত মুনাফার পরিবর্তে সামাজিক কল্যাণকে প্রাধান্য দেওয়া হয়। সম্পদের সুষম বণ্টন এবং শ্রেণিবৈষম্য দূর করাই এই ব্যবস্থার মূল লক্ষ্য। যেহেতু রাষ্ট্রই নির্ধারণ করে কী উৎপাদিত হবে এবং কীভাবে তা বণ্টন হবে, তাই এখানে ব্যক্তিগত উদ্যোগের স্বাধীনতা থাকে না। সামগ্রিকভাবে মি. জামিলের দেশের অর্থনৈতিক কাঠামোটি একটি কেন্দ্রীয় কর্তৃপক্ষ বা পরিকল্পনা কমিশন দ্বারা নিয়ন্ত্রিত। এখানে বাজার ব্যবস্থার পরিবর্তে সরকারি নির্দেশনাই মূল চালিকাশক্তি হিসেবে কাজ করে, যা সমাজতান্ত্রিক অর্থব্যবস্থার স্বরূপকে ফুটিয়ে তোলে।"
        },
        {
          "label": "ঘ",
          "question": "মি. হাবিবের দেশে প্রচলিত অর্থব্যবস্থার নাম উল্লেখপূর্বক চারটি বৈশিষ্ট্য বিশ্লেষণ করো।",
          "explanation": "মি. হাবিবের দেশে ধনতান্ত্রিক বা পুঁজিবাদী অর্থব্যবস্থা (Capitalist/Market Economy) প্রচলিত। উদ্দীপকে উল্লিখিত \"উৎপাদন ও ভোগের ক্ষেত্রে স্বাধীন সিদ্ধান্ত গ্রহণ\" এই অর্থব্যবস্থারই পরিচয় দেয়। নিচে এই অর্থব্যবস্থার চারটি প্রধান বৈশিষ্ট্য বিশ্লেষণ করা হলো: ১. সম্পদের ব্যক্তিগত মালিকানা: এই ব্যবস্থায় উৎপাদনের উপকরণসমূহ (ভূমি, শ্রম, মূলধন ও সংগঠন) ব্যক্তিমালিকানাধীন থাকে। ব্যক্তি তার সম্পদ নিজের ইচ্ছামতো ব্যবহার, কেনাবেচা বা উত্তরাধিকারসূত্রে হস্তান্তর করতে পারে। ২. স্বয়ংক্রিয় দাম ব্যবস্থা: বাজারে পণ্যের দাম কোনো সরকারি হস্তক্ষেপে নয়, বরং চাহিদা ও জোগানের পারস্পরিক ক্রিয়া-বিক্রিয়ার মাধ্যমে নির্ধারিত হয়। একে অ্যাডাম স্মিথ 'অদৃশ্য হাত' (Invisible Hand) বলে অভিহিত করেছেন। ৩. ভোক্তার সার্বভৌমত্ব: এই ব্যবস্থায় ভোক্তা হলো 'রাজা'। ভোক্তারা তাদের রুচি ও পছন্দ অনুযায়ী যেকোনো পণ্য ক্রয় করতে পারে এবং উৎপাদকরাও ভোক্তার চাহিদাকে গুরুত্ব দিয়ে পণ্য উৎপাদন করে। ৪. অবাধ প্রতিযোগিতা: বাজারে অসংখ্য ক্রেতা ও বিক্রেতা থাকে এবং তাদের মধ্যে অবাধ প্রতিযোগিতা বিদ্যমান থাকে। এই প্রতিযোগিতার ফলে পণ্যের গুণগত মান উন্নত হয় এবং উৎপাদন দক্ষতা বৃদ্ধি পায়। পরিশেষে বলা যায়, মি. হাবিবের দেশের অর্থব্যবস্থা মূলত ব্যক্তিস্বাধীনতা ও মুনাফা অর্জনের আকাঙ্ক্ষার ওপর দাঁড়িয়ে আছে। এখানে সরকারি হস্তক্ষেপ নগণ্য এবং বাজার ব্যবস্থার মাধ্যমেই যাবতীয় অর্থনৈতিক সমস্যার সমাধান খোঁজা হয়।"
        }
      ]
    },
    {
      "number": "2",
      "uddipok": "মি. 'M. একটি স্বনামধন্য বেসরকারি প্রতিষ্ঠানে চাকরি করে বেশ ভালোভাবেই তার জীবন-জীবিকা নির্বাহ করেন। অন্যদিকে মিসেস 'N' একজন গৃহিণী। তিনি সংসারের যাবতীয় কাজ সম্পাদনের পাশাপাশি তার বাচ্চাদের পড়াশোনায় সাহায্য করেন।",
      "tag": "MB 24",
      "sub_questions": [
        {
          "label": "ক",
          "question": "উৎপাদিত সম্পদ কাকে বলে?",
          "explanation": "প্রাকৃতিক ও মানবিক সম্পদ কাজে লাগিয়ে যে সম্পদ সৃষ্টি হয় তাকে উৎপাদিত সম্পদ বলা হয়।"
        },
        {
          "label": "খ",
          "question": "কোনো দ্রব্যের শুধু উপযোগ থাকলে তাকে সম্পদ বলা যায় না কেন? ব্যাখ্যা করো।",
          "explanation": "কোনো দ্রব্য সম্পদ হতে হলে তার চারটি বৈশিষ্ট্য থাকা আবশ্যক। অর্থনীতিতে সম্পদের চারটি বৈশিষ্ট্য থাকা আবশ্যক'। এগুলো হলো উপযোগ, অপ্রাচুর্যতা, হস্তান্তরযোগ্যতা এবং বাহ্যিকতা। এই চারটি বৈশিষ্ট্যের যেকোনো একটি অনুপস্থিত হলে অর্থনীতিতে তা সম্পদ হবে না। 'তাই কোনো দ্রব্যের যদি শুধু উপযোগ থাকে তাহলে তাকে সম্পদ বলা যাবে না।"
        },
        {
          "label": "গ",
          "question": "মি. 'M' এর কাজ/পেশ্রা অর্থনীতির কোন ধরনের কার্যাবলি হিসেবে বিবেচিতহবে? ব্যাখ্যা করো।",
          "explanation": "উদ্দীপকে উল্লিখিত মি. 'M'-এর কাজ হলো অর্থনৈতিক কার্যাবলি। মানুষ জীবিকা অর্জনের জন্য অর্থনৈতিক কাজ করে থাকে। অর্থনৈতিক কাজের মাধ্যমে মানুষ অর্থ উপার্জন এবং জীবনধারণের জন্য তা ব্যয় করে। তবে কোনো অবৈধ কার্যকলাপের মাধ্যমে অর্থ উপার্জন করা হলে তা অর্থনৈতিক কাজ বলে বিবেচিত হয় না। উদ্দীপকের মি. 'M' একটি স্বনামধন্য বেসরকারি প্রতিষ্ঠানে চাকরি করেন। তার আয় দিয়ে বেশ্ব ভালোভাবেই জীবন জীবিকা নির্বাহ করতে পারেন। এক্ষেত্রে তার কাজ আইনগতভাবে বৈধ। তিনি একটি নির্দিষ্ট পারিশ্রমিকের বিনিময়ে কর্মে নিযুক্ত আছেন। অর্থ উপার্জন করাই তার কাজের মূল উদ্দেশ্য। এ অর্থ দিয়ে তারা জীবনধারণ করেন। এসব কারণে মি. 'M'-এর কাজকে অর্থনৈতিক কাজ বলা যায়।"
        },
        {
          "label": "ঘ",
          "question": "মি. 'M' এর কাজ এবং মিসেস 'N' এর কাজ কি অর্থনৈতিক ক্ষেত্রে একই ধরনের? বিশ্লেষণ করো।",
          "explanation": "উদ্দীপকের মি. 'M' অর্থনৈতিক কাজ ও মিসেস 'N'-এর অঅর্থনৈতিক কাজের ধরন এক নয়। মানুষ জীবিকা নির্বাহের জন্য যে কাজ করে থাকে তা-ই অর্থনৈতিক কাজ। অর্থনৈতিক কর্মকাণ্ডের মাধ্যমে মানুষ অর্থ উপার্জন এবং তা জীবনধারণের জন্য ব্যয় করে। যেমন: কলকারখানায় কাজ করা। আর যেসব কাজের মাধ্যমে অর্থ উপার্জন হয় না তা অ-অর্থনৈতিক কাজ। যেমন: সন্তান লালন-পালন করা। উদ্দীপকের মিসেস 'N’ একজন গৃহিণী। তিনি সংসারের যাবতীয় কাজ করেন। পাশাপাশি তিনি তার বাচ্চাদের পড়াশোনায় সাহায্য করেন। অর্থাৎ তার কাজের মাধ্যমে অর্থ উপার্জন হয় না। তাই তার কাজকে অঅর্থনৈতিক কাজ বলা যায়। অন্যদিকে, মি. 'M' বেসরকারি চাকরি করে জীবিকা নির্বাহ করেন। সুতরাং, তার কাজকে অর্থনৈতিক কাজ বলা যায়। অর্থনৈতিক কার্যাবলির মাধ্যমে ব্যক্তি অর্থ উপার্জন এবং তা জীবনধারণের জন্য ব্যয় করতে পারে,। এ ধরনের কর্মকান্ডের মূল প্রেরণাই হলো দ্রব্যসামগ্রীর মাধ্যমে অভাব পূরণ করা। অন্যদিকে, অ-অর্থনৈতিক কাজের মাধ্যমে কোনো অর্থ উপার্জন হয় না। এ ধরনের কর্মকান্ড মানুষের কিছু অভাব পূরণ করলেও অর্থ উপার্জনে ভূমিকা রাখতে পারে না। তবে এ কাজের সামাজিক গুরুত্ব আছে। অর্থনৈতিক কাজে বিনিময় মূল্য রয়েছে। আর, অ-অর্থনৈতিক কাজে বিনিময় মূল্য নেই। সুতরাং বলা যায়, মিসেস 'N'-এর অ-অর্থনৈতিক এবং মি. 'M'-এর অর্থনৈতিক কাজ এক নয়"
        }
      ]
    },
    {
      "number": "3",
      "uddipok": "নিম্নের সূচিটি লক্ষ করো: কমলার একক মোট উপযোগ (টাকায়) প্রান্তিক উপযোগ (টাকায়) ১ম ২০ ২০ ২য় ৩৫ ১৫ ৩য় ? ১০ ৪র্থ ? ৫ ৫ম ? ০ ষষ্ঠ ? -৫",
      "tag": "MB 24",
      "sub_questions": [
        {
          "label": "ক",
          "question": "ভোগ কী?",
          "explanation": "অর্থনীতিতে মানুষের অভাব পূরণের জন্য কোনো দ্রব্যের উপযোগ নিঃশেষ করাকে ভোগ বলে।"
        },
        {
          "label": "খ",
          "question": "প্রান্তিক উপযোগ ক্রমহ্রাসমান হয় কেন?",
          "explanation": "মোট উপযোগ ক্রমগ্রাসমান হারে বৃদ্ধির কারণে প্রান্তিক উপযোগ হ্রাস পায়। কোনো দ্রব্যের ভোগ বৃদ্ধির সাথে সাথে মোট উপযোগ ক্রমহ্রাসমান হারে বৃদ্ধি পায়। অর্থাৎ অতিরিক্ত একক দ্রব্য ভোগের উপযোগ পর্যায়ক্রমে কমতে থাকে। আর এই অতিরিক্ত একক ভোগ হলো প্রান্তিক ভোগ এবং প্রান্তিক ভোগের উপযোগ হলো প্রান্তিক উপযোগ। তাই বলা যায়, মোট উপযোগ ক্রমহ্রাসমান হারে বৃদ্ধির কারণে প্রান্তিক উপযোগ ঋণাত্মক হয়।"
        },
        {
          "label": "গ",
          "question": "সূচিতে '?' চিহ্নিত স্থানসমূহে মোট উপযোগের পরিমাণ নির্ণয় করো।",
          "explanation": "একটি দ্রব্যের বিভিন্ন একক থেকে প্রাপ্ত উপযোগের সমষ্টিই মোট উপযোগ। কোনো নির্দিষ্ট সময়ে একটি দ্রব্যের বিভিন্ন একক থেকে' প্রাপ্ত তৃপ্তির সমষ্টিকে মোট উপযোগ বলে। অন্যদিকে, অতিরিক্ত এক একক দ্রব্য ভোগ থেকে যে তৃপ্তি পাওয়া যায় তাকে প্রান্তিক উপযোগ বলে। তাই দ্রব্যের প্রতি একক ভোগ থেকে প্রাপ্ত উপযোগ যোগ করে মোট উপযোগ নির্ণয় করা হয়। উদ্দীপকের সূচিতে ১ম একক কমলালেবু থেকে মোট উপযোগ ২০ টাকা। ফলে প্রান্তিক উপযোগও ২০ টাকী। ২য় একক ভোগে মোট উপযোগ ৩৫ টাকা এবং প্রান্তিক উপযোগ ১৫ টাকা। ৩য় একক ভোগে প্রান্তিক উপযোগ ১০ টাকা। সুতরাং, ৩য় এককে মোট উপযোগ ৩৫ + ১০ = ৪৫ টাকা। অনুরূপভাবে ৪র্থ, ৫ম ও ৬ষ্ঠ এককের প্রান্তিক উপযোগ নির্ণয় করে সূচি প্রস্তুত তৈরি করা হলো- কমলালেবুর একক প্রান্তিক উপযোগ মোট উপযোগ ১ম ২০ ২০ ২য় ১৫ ৩৫ ৩য় ১০ ৪৫ ৪র্থ ৫ ৫০ ৫ম ০ ৫০ ষষ্ঠ -৫ ৪৫"
        },
        {
          "label": "ঘ",
          "question": "সূচিতে যে বিধি প্রকাশ পেয়েছে তা রেখাচিত্রের মাধ্যমে বিশ্লেষণ করো।",
          "explanation": "উদ্দীপকে সূচিতে অর্থনীতির ক্রমহ্রাসমান প্রান্তিক উপযোগ বিধি প্রকাশ পেয়েছে। ভোক্তা কোনো একটি দ্রব্য যত বেশি ভোগ করে তার কাছে ঐ দ্রব্যের প্রান্তিক উপযোগ তত কমে থাকে। ভোগের পরিমাণ বৃদ্ধির ফলে প্রান্তিক উপযোগ কমে যাওয়ার এ প্রবণতাই ক্রমহ্রাসমান প্রান্তিক উপযোগ বিধি। উদ্দীপকের সূচি থেকে প্রান্তিক উপযোগ রেখাটি অঙ্কন করা হলো- প্রদত্ত সূচিতে লক্ষ করা যায়, ভোক্তা ১ম একক কমলালেবু ভোগ করে ২০ টাকা প্রান্তিক উপযোগ লাভ করে। চিত্রের a যা দ্বারা দেখানো হয়েছে। একইভাবে ৩য়,.৪র্থ, ৫ম ২য়, ৬ষ্ঠ একক থেকে প্রাপ্ত প্রান্তিক উপযোগ যথাক্রমে ১৫ টাকা, ১০ টাকা, ৫ টাকা, শূন্য (০) টাকা এবং –৫ টাকা। যা ওপরের চিত্রে যথাক্রমে b, c, d, e ও f দ্বারা দেখানো হয়েছে। প্রাপ্ত এই বিন্দুগুলো যোগ করে যে রেখা পাওয়া যায় তা ক্রমহ্রাসমান প্রান্তিক উপযোগ (MU) রেখা। MU রেখার দিকে লক্ষ করলে দেখতে পাই, ভোগ বৃদ্ধির সাথে সাথে প্রান্তিক উপযোগ ক্রমান্বয়ে কমতে থাকে। ৫ম এককে প্রান্তিক উপযোগ শূন্য হয়। এরপর ভোগ বাড়ানো হলে প্রান্তিক উপযোগ ঋণাত্মক হয়। এটি মূলত অর্থনীতির ক্রমহ্রাসমান প্রান্তিক উপযোগ বিধিকেই নির্দেশ করে। তাই বলা যায়, উদ্দীপকের ছকে ক্রমহ্রাসমান প্রান্তিক উপযোগ বিধি প্রকাশ পেয়েছে।"
        }
      ]
    },
    {
      "number": "4",
      "uddipok": "নিজের সূচিটি লক্ষ করো: প্রতি একক দ্রব্যের দাম (টাকায়) চাহিদার পরিমাণ (একক) ১০ ০৪ ০৮ ০৬ ০৬ ০৮ ০৪ ১০",
      "tag": "MB 24",
      "sub_questions": [
        {
          "label": "ক",
          "question": "জোগান কী?",
          "explanation": "একটি নির্দিষ্ট দামে কোনো বিক্রেতা কোনো দ্রব্যের যে পরিমাণ বিক্রি করতে ইচ্ছুক থাকে তাকে জোগান বলে।"
        },
        {
          "label": "খ",
          "question": "চাহিদা রেখা বাম থেকে ডান দিকে নিম্নগামী হয় কেন?",
          "explanation": "দ্রব্যের দাম ও চাহিদার পরিমাণের মধ্যে বিপরীতমুখী সম্পর্কের কারণে চাহিদারেখা ডানদিকে নিম্নগামী হয়। দ্রব্যের দাম বাড়লে ভোক্তার চাহিদার পরিমাণ কমে। আবার দাম কমলে চাহিদার পরিমাণ বাড়ে। এই রিপরীত সম্পর্ক চিত্রে প্রকাশ করলে দেখা যায়, চাহিদারেখা বামদিক থেকে ডানদিকে নিম্নগামী হয়।"
        },
        {
          "label": "গ",
          "question": "উদ্দীপকের আলোকে একটি চাহিদা রেখা অঙ্কন করো।",
          "explanation": "চাহিদারেখার বিন্দুগুলো দ্রব্যের বিভিন্ন দামে চাহিদার বিভিন্ন পরিমাণ নির্দেশ করে দামের সাথে চাহিদার বিপরীত সম্পর্ক বিদ্যমান। অর্থাৎ, দ্রব্যের দাম বাড়লে চাহিদার পরিমাণ কমে। আবার দাম কমলে চাহিদার পরিমাণ বাড়ে। দাম ও চাহিদার এই বিপরীতমুখী সম্পর্ক চাহিদারেখার মাধ্যমে দেখানো যায়। উদ্দীপকের সূচিব্যবহার করে নিচে চাহিদারেখা তাঙ্কন করা হলো- চিত্রে ভূমি অক্ষে চাহিদার পরিমাণ এবং লম্ব অক্ষে দাম দেখানো হয়েছে। সূচিতে দ্রব্যের দাম যখন ১০ টাকা তখন চাহিদার পরিমাণ ৪ একক, যা a বিন্দ দ্বারা দেখানো হয়েছে এখন দাম কমে ৮ টাকা, .৬ ও ৪ টাকা হলে চাহিদার পরিমাণ বেড়ে দাঁড়ায় যথাক্রমে ৬, ৮ ও ১০ একক। যা চিত্রে যথাক্রমে b, c ও d বিন্দু দ্বারা নির্দেশিত। এখন a,b, c ও এ বিন্দুগুলো যোগ করে যে DD' রেখাটি পাওয়া যায়। এটিই উদ্দীপকের সূচি থেকে অঙ্কিত চাহিদারেখা।"
        },
        {
          "label": "ঘ",
          "question": "উদ্দীপকে যে বিধিটি প্রকাশ পেয়েছে তার নাম উল্লেখপূর্বক সূচির আলোকে বিশ্লেষণ করো।",
          "explanation": "উদ্দীপকের সূচিটি অর্থনীতির চাহিদাবিধির সাথে সম্পর্কিত।: চাহিদাবিধি অনুযায়ী, ভোক্তার আয়, রুচি, অভ্যাস প্রভৃতি অপরিবর্তিত ধরা হয়। এই অবস্থায় কোনো দ্রব্যের দাম কমলে চাহিদা বাড়ে আর দাম বাড়লে চাহিদা কমে। অর্থাৎ দাম ও চাহিদার মধ্যে বিপরীতমুখী সম্পর্ক প্রকাশ পায়। দ্রব্যের দাম ও চাহিদার মধ্যে এই বিপরীত সম্পর্কই চাহিদাবিধি। উদ্দীপকের সূচিতে প্রতি একক দ্রব্যের দাম ১০ টাকা-হলে চাহিদার পরিমাণ ৪ একক। দাম কমে ৮ টাকা হলে চাহিদা বৃদ্ধি পেয়ে ৬ একক হয়। অনুরূপভাবে, দাম হ্রাস পেয়ে ৬ টাকা ও ৪ টাকা হলে চাহিদা বৃদ্ধি পেয়ে যথাক্রমে ৮ ও ১০ একক হয়। অর্থাৎ দাম কমার ফলে চাহিদা বৃদ্ধি পেয়েছে। সুতরাং, দাম ও চাহিদার মধ্যে বিপরীতমুখী সম্পর্ক প্রকাশ পেয়েছে। কোনো দ্রব্য ক্রয়ের ক্ষেত্রে যদি ক্রেতার আয় পরিবর্তিত হয় তবে চাহিদাবিধির প্রতিফলন ঘটে না। যেমন- ক্রেতার আয় উল্লেখযোগ্য পরিমাণে বাড়লে একটি দ্রব্যের দাম বাড়া সত্ত্বেও ক্রেতার কাছে দ্রব্যটির চাহিদা কমবে না। আবার ক্রেতার আয় অনেক কমে গেলে একটি দ্রব্যের দাম কমলেও তার চাহিদা বাড়বে না। তাছাড়া সময়ের পরিবর্তন ঘটলেও চাহিদাবিধি প্রযোজ্য হয় না। কিন্তু চাহিদাসূচি অনুযায়ী দাম ও চাহিদার পরিমাণের সাথে বিপরীত সম্পর্ক বিদ্যমান। তাই বলা যায়, উদ্দীপকের বিধিতে চাহিদাবিধি প্রকাশ পেয়েছে।"
        }
      ]
    },
    {
      "number": "5",
      "uddipok": "মি. রবিউল পড়াশোনা শেষ করে চাকরি না পেয়ে নিজ গ্রামে ফিরে আসেন। গ্রামে এসে তিনি গরুর খামার ও মাছ চাষ শুরু করেন। গরুর দুধ ও মাছ বিক্রি করে তার বেশ মুনাফা হয়। মুনাফার টাকা দিয়ে সংসাঁর খরচ চালানোর পাশাপাশি তিনি নতুন নতুন পুকুর মাছ চাষের আওতায় নিয়ে আসেন। গরুর খামারেও গরুর সংখ্যা বাড়তে থাকে। তার একার পক্ষে সবকিছু দেখাশোনা সম্ভব হয় না বিধায় তিনি খামারে বেশ কয়েকজন শ্রমিক নিয়োগ দিলেন। অল্পদিনের মধ্যেই তার ভাগ্যের পরিবর্তন হয়ে গেল।",
      "tag": "MB 24",
      "sub_questions": [
        {
          "label": "ক",
          "question": "উৎপাদন কাকে বলে?",
          "explanation": "উপকরণ বা প্রাথমিক দ্রব্য ব্যবহার করে নতুন কোনো- উপযোগ সৃষ্টি করাকে উৎপাদন বলে।"
        },
        {
          "label": "খ",
          "question": "রূপগত উপযোগ বলতে কী বোঝা?",
          "explanation": "কোনো দ্রব্যের রূপ বা আকৃতি পরিবর্তন করে যে উপযোগ সৃষ্টি হয় তাকে রূপগত উপযোগ বলা হয়। যেমন- তুলার রূপ পরিবর্তন করে বস্ত্র, কাঠকে সুবিধামতো পরিবর্তন করে খাট, চেয়ার, টেবিল বানানো হয়। খাট, চেয়ার; টেবিল হলো রূপগত উপয়োগ।"
        },
        {
          "label": "গ",
          "question": "মি. বরিউলকে কি সফল সংগঠক বলা যায়? ব্যাখ্যা করো।",
          "explanation": "উৎপাদন ক্ষেত্রে মি. রবিউল একজন সংগঠকের ভূমিকা পালন করছেন। উৎপাদন ব্যবস্থায় যে ব্যক্তি পরিচালনার কাজ করেন তাকে সংগঠক বলে। একজন সংগঠক কোনো কিছু উৎপাদনের উদ্দেশ্যে ভূমি, শ্রম ও মূলধনকে' একত্রিত করেন। সংগঠক এসব উপাদানের মধ্যে সমন্বয় সাধন করে উৎপাদন কাজ পরিচালনা ও তত্ত্বাবধান করেন। কারবার প্রতিষ্ঠা থেকে শুরু 'করে উৎপাদিত দ্রব্য বাজারজাত করা পর্যন্ত সব কাজের দায়িত্ব ও ঝুঁকি উদ্যোক্তাই বহন করেন। উদ্দীপকে মি. রবিউল পড়ালেখা শেষ করে চাকরি না পেয়ে কিছু করার সিদ্ধান্ত নেন। তিনি পুকুরে মাছ চাষ শুরু করেন ও গরুর খামার গড়ে তোলেন। অর্থাৎ তিনি এখানে একজন সংগঠক হিসেবে উৎপাদন কাজ পরিচালনা করছেন। তার সাংগঠনিক দক্ষতার কারণে মাছ চাষ ও খামার থেকে মুনাফা অর্জন করতে পেরেছেন। উক্ত মুনাফার টাকা দিয়ে তিনি মাছ চাষের পরিধি ও খামার বড় করেছেন। তার গরুর খামারে পরিচালনার জন্যও কয়েকজন শ্রমিক নিয়োগ দিয়েছেন। এসব কাজ তিনি দক্ষতার সাথে করেছেন। তাই মি. রবিউলকে একজন সফল সংগঠক বলা যায়।"
        },
        {
          "label": "ঘ",
          "question": "মি. রবিউল সাহেবের মতো লোকেরাই দেশের অর্থনৈতিক উন্নয়নে গুরুত্বপূর্ণ ভূমিকা পালন করে- বিশ্লেষণ করো।",
          "explanation": "দেশের অর্থনৈতিক উন্নয়নে মি. রবিউলের মতো দক্ষ সংগঠকদের ভূমিকা অত্যন্ত গুরুত্বপূর্ণ। উৎপাদনের উপকরণগুলো একত্রীকরণ, সমন্বয় সাধন ও ঝুঁকি নিয়ে সংগঠক উৎপাদন পরিচালনা করেন। একজন দক্ষ সংগঠক উৎপাদন থেকে শুরু করে বাজারজাতকরণসহ সব কার্যক্রম পরিচালনা করেন'। পাশাপাশি তিনি নিজের অন্যদের কর্মসংস্থানের সুযোগ সৃষ্টি করতে পারেন। এভাবে একজন দক্ষ ও সংগঠক সমাজ ও দেশের অর্থনীতিতে গুরুত্বপূর্ণ ভূমিকা পালন করেন। উদ্দীপকে মি. রবিউল মাছ চাষ ও গরুর খামারের মাধ্যমে নিজের আত্মকর্মসংস্থান ও পাশাপাশি অনেকের কর্মসংস্থান সৃষ্টি করেছেন। ফলে সমাজে আজ অনেকেই স্বাবলম্বী হয়েছে। এতে অনেকের আয় বৃদ্ধি পেয়েছে। দরিদ্রতার অভিশাপ থেকে অনেকের মুক্তির পথ সুগম হয়েছে। এটি একটি দেশের অর্থনীতির জন্য গুরুত্বপূর্ণ ভূমিকা পালন করছে। রবিউলের মতো অন্য দক্ষসংগঠকরাও কর্মসংস্থান সৃষ্টি করেন। বৈদেশিক মুদ্রা অর্জনের মাধ্যমে অর্থনীতিতে গুরুত্বপূর্ণ ভূমিকা রাখেন। এসব উদ্ভাবনী শক্তির অধিকারী ব্যক্তিরা নতুন নতুন কাজের ক্ষেত্র তৈরি করেন। যার ফলে বহুলোকের কর্মসংস্থান সৃষ্টি হয়। এছাড়াও উদ্যোক্তারা উৎপাদিত পণ্য রপ্তানি করে প্রচর বৈদেশিক মুদ্রা অর্জন করেন। যা তাদেরকে অর্থনীতিতে অবদান রাখতে সাহায্য করে। তাই বলা যায়, আর্থ-সামাজিক উন্নয়নে মি. রবিউলের মতো.দক্ষ সংগঠকের ভূমিকা খুবই গুরুত্বপূর্ণ।"
        }
      ]
    },
    {
      "number": "6",
      "uddipok": "রাহয়ান সাহেব বাজারে আম কিনতে গিয়ে দেখেন যে, অসংখ্য ক্রেতা ও বিক্রেতা আম ক্রয়-বিক্রয় করছেন। তিনি আমের সাথে কিছু জাম ক্রয় করতে গিয়ে দেখলেন যে, একজন মাত্র বিক্রেতা থাকায় তিনি ইচ্ছামতো দামে জাম বিক্রি করছেন।",
      "tag": "MB 24",
      "sub_questions": [
        {
          "label": "ক",
          "question": "জাতীয় বাজার কাকে বলে?",
          "explanation": "যখন কোনো দ্রব্যের ক্রেতা ও বিক্রেতা একটি নির্দিষ্ট দেশের সীমানার মধ্যে সীমাবদ্ধ থাকে, তখন সেই দ্রব্যের বাজারকে জাতীয় বাজার বলে। যেমন: মোটা চাল বা দেশি কাপড়ের বাজার।"
        },
        {
          "label": "খ",
          "question": "সকালের কাঁচাবাজারে জোগানের পরিবর্তন করা যায় না কেন?",
          "explanation": "সকালের কাঁচাবাজার হলো একটি 'অতি স্বল্পকালীন বাজার', যেখানে সময়ের স্বল্পতার কারণে চাইলেই দ্রব্যের জোগান বাড়ানো সম্ভব হয় না। কাঁচাবাজারে যেসব পণ্য (যেমন: শাকসবজি, মাছ) বিক্রি হয় তা পচনশীল। উৎপাদনকারী বা বিক্রেতা চাইলেই তাৎক্ষণিকভাবে জমি থেকে ফসল তুলে বা নদী থেকে মাছ ধরে বাজারে আনতে পারে না। তাই বাজারে যে পরিমাণ পণ্য মজুদ থাকে, দাম বাড়লেও জোগান তার চেয়ে বাড়ানো সম্ভব হয় না। এই বাজারে জোগান রেখাটি সাধারণত লম্ব অক্ষের সমান্তরাল বা সম্পূর্ণ অস্থিতিস্থাপক হয়।"
        },
        {
          "label": "গ",
          "question": "উদ্দীপকে আমের বাজারটি কোন ধরনের বাজার? ব্যাখ্যা করো।",
          "explanation": "উদ্দীপকে বর্ণিত আমের বাজারটি হলো পূর্ণ প্রতিযোগিতামূলক বাজার (Perfectly Competitive Market)। যে বাজারে অসংখ্য ক্রেতা ও বিক্রেতা থাকে এবং সবাই একটি সমজাতীয় পণ্য (যেমন একই মানের আম) একটি নির্দিষ্ট দামে ক্রয়-বিক্রয় করে, তাকে পূর্ণ প্রতিযোগিতামূলক বাজার বলে। এই বাজারে কোনো একক ক্রেতা বা বিক্রেতা দামের ওপর প্রভাব বিস্তার করতে পারে না। আমের বাজারের বৈশিষ্ট্য: অসংখ্য ক্রেতা ও বিক্রেতা: উদ্দীপকে স্পষ্ট উল্লেখ আছে যে অসংখ্য ক্রেতা-বিক্রেতা আম ক্রয়-বিক্রয় করছেন। পণ্যের সমজাতীয়তা: এই বাজারে সাধারণত আমগুলো একই মানের ধরা হয়। বাজার সম্পর্কে পূর্ণ জ্ঞান: ক্রেতা ও বিক্রেতা উভয়ই আমের বাজারদর সম্পর্কে অবগত থাকে। দামের স্থিরতা: যেহেতু বিক্রেতা অনেক, তাই কেউ চাইলেই বাজারের তুলনায় বেশি দাম নিতে পারে না। উদ্দীপকের বর্ণনার সাথে পূর্ণ প্রতিযোগিতামূলক বাজারের সকল শর্ত মিলে যাওয়ায় আমের বাজারটি এই শ্রেণির অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লিখিত আম ও জামের বাজার কি একই ধরনের? যুক্তি সহকারে তোমার মতামত উল্লেখ করো।",
          "explanation": "না, উদ্দীপকে উল্লিখিত আম ও জামের বাজার একই ধরনের নয়; বরং তারা বাজার কাঠামোর সম্পূর্ণ ভিন্ন দুটি রূপকে নির্দেশ করে। আমার মতামতের সপক্ষে যুক্তি নিচে বিশ্লেষণ করা হলো: বাজারের তুলনামূলক বিশ্লেষণ: উদ্দীপকের আম ও জামের বাজারের মধ্যে মৌলিক পার্থক্যগুলো একটি সারণির মাধ্যমে দেখানো হলো: বৈশিষ্ট্য আমের বাজার জামের বাজার বিক্রেতার সংখ্যা অসংখ্য বিক্রেতা। মাত্র একজন বিক্রেতা। বাজারের ধরন পূর্ণ প্রতিযোগিতামূলক বাজার। একচেটিয়া বাজার (Monopoly)। দাম নির্ধারণ বাজার চাহিদা ও জোগান দ্বারা নির্ধারিত হয়। বিক্রেতা নিজেই দাম নির্ধারণ করেন (Price Maker)। ক্রেতার অবস্থা ক্রেতা বাজার যাচাইয়ের সুযোগ পায়। ক্রেতা বিক্রেতার কাছে জিম্মি থাকে। ১. একচেটিয়া প্রভাব: জামের বাজারে মাত্র একজন বিক্রেতা থাকায় সেখানে একচেটিয়া বা মনোপলি (Monopoly) বাজার সৃষ্টি হয়েছে। এখানে কোনো প্রতিযোগিতা নেই, ফলে বিক্রেতা নিজের ইচ্ছামতো দাম বাড়িয়ে মুনাফা অর্জনের সুযোগ পাচ্ছেন। ২. প্রতিযোগিতার অভাব: আমের বাজারে অসংখ্য বিক্রেতা থাকায় ক্রেতার সামনে অনেক বিকল্প আছে, কিন্তু জামের বাজারে বিকল্প বিক্রেতা না থাকায় ক্রেতা সেই সুবিধা থেকে বঞ্চিত। ৩. দামের নিয়ন্ত্রণ: আমের বাজারে বিক্রেতা দাম গ্রহণকারী (Price Taker), কিন্তু জামের বাজারে বিক্রেতা নিজেই দামের নিয়ন্ত্রক। উপরিউক্ত আলোচনার পরিপ্রেক্ষিতে বলা যায় যে, আমের বাজারটি যেখানে প্রতিযোগিতামূলক এবং জনকল্যাণকর, জামের বাজারটি সেখানে প্রতিযোগিতা বর্জিত এবং মুনাফামুখী। সুতরাং, আম ও জামের বাজার কোনোভাবেই একই ধরনের নয়।"
        }
      ]
    },
    {
      "number": "7",
      "uddipok": "মোট দেশজ উৎপাদন = ∑ = \\sum = ∑ খাজনা + ∑ + \\sum + ∑ মজুরি + ∑ + \\sum + ∑ সুদ + ∑ + \\sum + ∑ মুনাফা। এখানে, ∑ \\sum ∑ = সমষ্টি।",
      "tag": "MB 24",
      "sub_questions": [
        {
          "label": "ক",
          "question": "মাথাপিছু জিডিপি কাকে বলে?",
          "explanation": "কোনো দেশের জনপ্রতি বার্ষিক জিডিপিকে মাথাপিছু জিডিপি বলে।"
        },
        {
          "label": "খ",
          "question": "জাতীয় আয় পরিমাপের সময় চূড়ান্ত দ্রব্য ও সেবা বিবেচনা করা হয় কেন?",
          "explanation": "দ্বৈত গণনার সমস্যা এড়ানোর জন্য জাতীয় আয় পরিমাপের সময় কেবল চূড়ান্ত দ্রব্য অন্তর্ভুক্ত করা হয়। যে পদ্ধতিতে শুধু চূড়ান্তভাবে উৎপাদিত পণ্য ও সেবার বাজার দাম জাতীয় আয় গণনায় অন্তর্ভুক্ত করা হয়, তাই চূড়ান্ত উৎপাদন পদ্ধতি। এ পদ্ধতি গ্রহণের ফলে জাতীয় আয়ে প্রাথমিক ও মাধ্যমিক দ্রব্যের দাম অন্তর্ভুক্ত থাকে না। ফলে দ্বৈত গণনার সমস্যাও উদ্ভব হয় না। সুতরাং, দ্বৈত গণনার সমস্যা এড়ানোর জন্যই জাতীয় আয় পরিমাপে শুধু চূড়ান্ত দ্রব্য ও সেবার দাম অন্তর্ভুন্ত করা হয়।"
        },
        {
          "label": "গ",
          "question": "উদ্দীপকে জাতীয় আয় 'পরিমাপের কোন পদ্ধতির উল্লেখ করা হয়েছে? ব্যাখ্যা করো।",
          "explanation": "উদ্দীপকে জাতীয় আয় পরিমাপের আয় পদ্ধতিটি নির্দেশিত হয়েছে। আয় পদ্ধতি অনুযায়ী জাতীয় আয় হলো উৎপাদন কাজে নিয়োজিত উৎপাদনের উপাদানগুলো একটি অর্থবছরে আয়ের সমষ্টি। উৎপাদনের প্রধান উপাদানগুলো হলো- ভূমি, শ্রম, মূলধন ও-সংগঠন। এদের প্রাপ্ত আয় যথাক্রমে মোট খাজনা, মোট মজুরি, মোট সুদ ও মোট মুনাফা। অতএব, মোট দেশজ উৎপাদন = = = ∑ খাজনা + + + ∑ মজুরি + + + ∑ সুদ + + + ∑ মুনাফা। এখানে, ∑ = সমষ্টি। উদ্দীপকের মোট দেশজ উৎপাদন বা জাতীয় আয় = মোট খাজনা + মোট মজুরি + মোট সুদ + মোট মুনাফা। অর্থাৎ উৎপাদনের চারটি উপকরণের আয় একত্র করেই মোট জাতীয় আয় পরিমাপ করা হয়েছে। অর্থাৎ, উদ্দীপকে জাতীয় আয় পরিমাপের আয় পদ্ধতিকে নির্দেশ করে। এ পদ্ধতিতে খাজনা + মজুরি+ সুদ + মুনাফা দ্বারা জাতীয় আয় পরিমাপ করা হয়। তাই বলা যায়, উদ্দীপকে জাতীয় আয় পরিমাপের আয় পদ্ধতিটিই নির্দেশিত হয়েছে।"
        },
        {
          "label": "ঘ",
          "question": "উদ্দীপকে উল্লিখিত পদ্ধতি ছাড়া আর কোন কোন পদ্ধতিতে জাতীর আয় পরিমাপ করা যায় বলে তুমি মনে করো? বিশ্লেষণ করো।",
          "explanation": "উদ্দীপকে উল্লিখিত আয় পদ্ধতি ছাড়া উৎপাদন ও ব্যয় পদ্ধতিতে জাতীয় আয় পরিমাপ করা যায় একটি দেশের 'অর্থনীতি কয়েকটি গুরুত্বপূর্ণ খাতে বিভ থাকে। এসব খাতের এক অর্থবছরে উৎপাদিত চূড়ান্ত দ্রব্য ও সেবার মূল্য যোগ করে জাতীয় আয় নির্ধারণ করা হয়। এই পদ্ধতিতে জাতীয় আয় নির্ধারণ হলো উৎপাদন পদ্ধতি। আবার, সমাজের বা দেশের সব ধরনের ব্যয় হিসাব করে জাতীয় আয় নির্ধারণ করা যায়। সমাজের মোট ব্যয় বলতে ভোগ ব্যয়, বিনিয়োগ ব্যয়, সরকারি ব্যয় ও নিট রপ্তানিকে বোঝায়। এসব ব্যয়ের সমষ্টির মাধ্যমে জাতীয় আয় নির্ধারণ করাই ব্যয় পদ্ধতি। উদ্দীপকে জাতীয় আয় নির্ধারণে আয় পদ্ধতি উল্লেখ করা হয়েছে। উক্ত পদ্ধতি ছাড়াও জাতীয় আয় নির্ণয়ের আরও দুটি পদ্ধতি রয়েছে। অর্থাৎ জাতীয় আয় নির্ণয়ের বা পরিমাপের পদ্ধতি তিনটি। যথা- ১. উৎপাদন পদ্ধতি, ২. আয় পদ্ধতি ও ৩. ব্যয় পদ্ধতি। উৎপাদন পদ্ধতিতে জাতীয় আয় পরিমাপ করতে বাংলাদেশের অর্থনীতিকে ১৫টি খাতে বিভক্ত করা হয়। এসব খাতের উৎপাদন মূল্য নির্ধারণ করা হয়। পরিশেষে ১৫টি খাতের উৎপাদন মূল্য যোগ করে জাতীয় আয় নির্ধারণ করা হয়। আবার, ব্যয় পদ্ধতিতে জাতীয় আয় পরিমাণ করতে সব ধরনের ব্যয় যোগ করা হয়। অতএব, ব্যয় পদ্ধতিতে জাতীয় আয় = ভোগ + বিনিয়োগ ব্যয় + সরকারি ব্যয় + (রপ্তানি – আমদানি)। অর্থাৎ মোট জাতীয় আয় বা Y = C+I +G+(X-M)। এখানে, C = ভোগ, I = বিনিয়োগ, G = সরকারি ব্যয়, X = রপ্তানি আয়, M = আমদানি ব্যয়। পরিশেষে বলা যায়। উদ্দীপকে উল্লিখিত আয় পদ্ধতি ছাড়া উৎপাদন ও ব্যয় পদ্ধতিতে জাতীয় আয় পরিমাপ করা যায়।"
        }
      ]
    },
    {
      "number": "8",
      "uddipok": "ফারিহা ও সামিয়া দুই বান্ধবী। তারা দুটি ভিন্ন ভিন্ন আর্থিক প্রতিষ্ঠানে কাজ করে। ফারিহার প্রতিষ্ঠানটি দেশের প্রত্যেক ব্যাংক ব্যবস্থা ও মুদ্রাবাজারের অভিভাবক ও নিয়ন্ত্রক হিসেবে কাজ করে। অন্যদিকে সামিয়ার প্রতিষ্ঠানটি দেশের সার্বিক কৃষি উন্নয়নে ঋণ প্রদান করে।",
      "tag": "MB 24",
      "sub_questions": [
        {
          "label": "ক",
          "question": "ধাতব মুদ্রা কাকে বলে?",
          "explanation": "ধাতব খণ্ড দ্বারা তৈরি যে মুদ্রার মাধ্যমে মানুষ প্রাত্যহিক জীবনের লেনদেন করে তাকে ধাতবমুদ্রা বলে।"
        },
        {
          "label": "খ",
          "question": "অর্থকে মূল্যের পরিমাপক বলা হয় কেন?",
          "explanation": "অর্থের মাধ্যমে দ্রব্য ও সেবার সঠিক মূল্য পরিমাপ করা যায় বলে একে মূল্যের পরিমাপক বলা হয়। অতীতে দ্রব্য বিনিময় প্রথায় দ্রব্য ও সেবাকর্মের মূল্যের কোনো নিশ্চিত বা সঠিক মানদণ্ড ছিল না। কিন্তু অর্থের প্রচলন হওয়ার পর থেকে দ্রব্য ও সেবাকর্মের মূল্য নির্ধারণের ক্ষেত্রে তা কার্যকর মাপকাঠি হিসেবে ব্যবহৃত হয়ে আসছে। উদাহরণস্বরূপ বলা যায়, একটি বইয়ের ক্রয়মূল্য ৫০ টাকা। এক্ষেত্রে ৫০ টাকা হচ্ছে ঐ বইটির মূল্যের পরিমাপক।"
        },
        {
          "label": "গ",
          "question": "ফারিহার প্রতিষ্ঠানের ধরন ব্যাখ্যা করো।",
          "explanation": "ফারিহা যে প্রতিষ্ঠানে কর্মরত তা কেন্দ্রীয় ব্যাংক হিসেবে পরিচিত। কেন্দ্রীয় ব্যাংক হলো এমন একটি প্রতিষ্ঠান যা একটি দেশের সব ব্যাংকের নিয়ন্ত্রক, পরিচালক ও মুদ্রা বাজারের অভিভাবক হিসেবে দায়িত্ব পালন করে। এ ব্যাংক নোট ও ধাতবমুদ্রা প্রচলন, ঋণ নিয়ন্ত্রণ, আন্তঃব্যাংকের দেনা-পাওনা নিষ্পত্তির কাজ করে। পাশাপাশি অর্থের অভ্যন্তরীণ ও বহির্মূল্যের স্থিতিশীলতা রক্ষা এবং সরকারের আর্থিক উপদেষ্টা হিসেবেও কাজ করে। উদ্দীপকের ফারিহা একটি আর্থিক প্রতিষ্ঠানে কর্মরত। প্রতিষ্ঠানটি দেশের ব্যাংকব্যবস্থা ও মুদ্রা রাজারের অভিভাবক ও নিয়ন্ত্রক হিসেবে কাজ করে। অর্থাৎ এটি অন্যান্য আর্থিক প্রতিষ্ঠানের ঋণ পরিচালনার ক্ষেত্রে পরামর্শদাতা হিসেবে কাজ করে। প্রতিষ্ঠানটি 'অন্যান্য 'ব্যাংকের ঋণ তদারকি করে। অন্যান্য ব্যাংকগুলো তারল্য সমস্যার মুখোমুখি হলে এ ব্যাংক ঋণ হিসেবে অর্থ প্রদান করে। এসব বৈশিষ্ট্যের সাথে কেন্দ্রীয় ব্যাংকের মিল আছে। তাই বলা যায়, ফারিহা যে আর্থিক প্রতিষ্ঠানে কর্মরত তা কেন্দ্রীয় ব্যাংক হিসেবে গণ্য।"
        },
        {
          "label": "ঘ",
          "question": "ফারিহা ও সামিয়ার আর্থিক প্রতিষ্ঠান 'দুটির তুলনামূলক পার্থক্য বিশ্লেষণ করো।",
          "explanation": "উদ্দীপকের ফারিহার আর্থিক প্রতিষ্ঠানটি হলো বাংলাদেশ ব্যাংক এবং সামিয়ার আর্থিক প্রতিষ্ঠানটি হলো বাংলাদেশ কৃষি ব্যাংক। কেন্দ্রীয় ব্যাংক দেশে কাগজি নোট ও ধাতবমুদ্রা প্রচলনকারী একমাত্র আর্থিক প্রতিষ্ঠান। প্রতিটি দেশে একটি মাত্র কেন্দ্রীয় ব্যাংক থাকে। এ ব্যাংকের অধীনে দেশের সমগ্র ব্যাংকব্যবস্থা পরিচালিত হয়। অন্যদিকে কৃষি ব্যাংক হলো একটি বিশেষায়িত আর্থিক প্রতিষ্ঠান। কৃষি খাতের গতিশীলতা বৃদ্ধি ও সার্বিক কৃষি উন্নয়নের লক্ষে বাংলাদেশ কৃষি ব্যাংক প্রতিষ্ঠিত হয়েছে। উদ্দীপকে ফারিহ্য বাংলাদেশ ব্যাংকে কর্মরত। অন্যদিকে তার বান্ধবী সামিয়াও একটি আর্থিক প্রতিষ্ঠানে কর্মরত। তার প্রতিষ্ঠানটি দেশের সার্বিক কৃষি উন্নয়নে ঋণ প্রদান করে। অর্থাৎ, সামিয়ার কর্মরত আর্থিক প্রতিষ্ঠানটি হলো বাংলাদেশ কৃষি ব্যাংক। এটি একটি রাষ্ট্রায়ত ও আধা স্বায়ত্তশাসিত প্রতিষ্ঠান। এ প্রতিষ্ঠান কৃষি ওকৃষি খাতেরসাথে জড়িত খাতে ঋণ প্রদান করে। বাংলাদেশ ব্যাংক কৃষি, শিল্প ও দেশের অর্থনৈতিক উন্নয়নে ভূমিকা রাখে। এ ব্যাংক সরাসরি কৃষি ঋণ প্রদান করে না। তবে কৃষিঋণদানকারী প্রতিষ্ঠানগুলোকে উদারভাবে ঋণ তহবিল প্রদান করে। অন্যদিকে, বাংলাদেশ কৃষি ব্যাংক বাংলাদেশ ব্যাংকের অধীনে থেকে জনসাধারণকে কৃষিঋণ প্রদান করে। এ ব্যাংক স্বল্প,মধ্যম ও দীর্ঘমেয়াদি ঋণ প্রদান করে। অর্থাৎ বাংলাদেশ কৃষি 'ব্যাংক হলো বাংলাদেশ ব্যাংকের আওতাধীন একটি- বিশেষায়িত আর্থিক প্রতিষ্ঠান। এছাড়া বাংলাদেশ ব্যাংক দেশের অর্থনেতিক উন্নয়নের জন্য ব্যবসা, বাণিজ্য, শিল্প ইত্যাদি ক্ষেত্রে কাজ করে। পক্ষান্তরে, বাংলাদেশ কৃষি ব্যাংক শুধু কৃষি উন্নয়নে কাজ করে।"
        }
      ]
    },
    {
      "number": "9",
      "uddipok": "X খাত Y খাত পাট,ডাল, আখ, হাঁস-মুরগি, সেগুন, গামারি দিয়াশলাই, সেতু নির্মাণ, চিনি, সার, প্লাস্টিক, তাঁত ও মৃৎ শিল্প",
      "tag": "MB 24",
      "sub_questions": [
        {
          "label": "ক",
          "question": "শিল্প কাকে বলে?",
          "explanation": "প্রাকৃতিক সম্পদ বা কাঁচামালকে প্রক্রিয়াজাতকরণের মাধ্যমে মানুষের ব্যবহারের উপযোগী পণ্যে রূপান্তর করার প্রক্রিয়াকে শিল্প বলে।"
        },
        {
          "label": "খ",
          "question": "বৈদেশিক সাহায্যের নির্ভরশীলতা হ্রাস করা যায় কীভাবে? ব্যাখ্যা করো।",
          "explanation": "অভ্যন্তরীণ উৎপাদন বৃদ্ধি এবং রপ্তানি আয়ের উৎসগুলো বহুমুখীকরণের মাধ্যমে বৈদেশিক সাহায্যের নির্ভরশীলতা হ্রাস করা যায়। দেশের প্রাকৃতিক ও মানবসম্পদের সর্বোচ্চ ব্যবহার নিশ্চিত করলে আমদানি বিকল্প শিল্প গড়ে ওঠে, যা বৈদেশিক মুদ্রার সাশ্রয় ঘটায়। এছাড়া বিদেশি সাহায্যের পরিবর্তে বিদেশি সরাসরি বিনিয়োগ (FDI) উৎসাহিত করা এবং নিজস্ব অর্থায়নে মেগা প্রকল্প বাস্তবায়ন করলে স্বনির্ভরতা বৃদ্ধি পায়।"
        },
        {
          "label": "গ",
          "question": "উদ্দীপকে 'X' খাত দ্বারা অর্থনীতির কোন খাতকে নির্দেশ করে? ব্যাখ্যা করো।",
          "explanation": "উদ্দীপকের 'X' খাত দ্বারা বাংলাদেশের অর্থনীতির প্রাথমিক খাত বা কৃষি খাতকে নির্দেশ করে। উদ্দীপকের 'X' খাতের উপাদানের দিকে তাকালে দেখা যায় এখানে পাট, ডাল ও আখের মতো শস্য; হাঁস-মুরগির মতো প্রাণিজ সম্পদ এবং সেগুন ও গামারির মতো বনজ সম্পদ অন্তর্ভুক্ত রয়েছে। এই উপাদানগুলো মূলত প্রকৃতির ওপর সরাসরি নির্ভরশীল এবং এগুলো উৎপাদনের প্রাথমিক স্তরের সাথে যুক্ত যা কৃষি খাতের মূল বৈশিষ্ট্য। বাংলাদেশের প্রেক্ষাপটে কৃষি কেবল ফসল উৎপাদন নয়, বরং মৎস্য, পশুসম্পদ ও বনজ সম্পদকেও এর অন্তর্ভুক্ত করা হয়, যা উদ্দীপকের তালিকার সাথে হুবহু মিলে যায়। সামগ্রিকভাবে 'X' খাতটি হলো বাংলাদেশের অর্থনীতির মেরুদণ্ড যা বৃহৎ জনগোষ্ঠীর খাদ্য নিরাপত্তা ও কর্মসংস্থানের প্রধান উৎস হিসেবে কাজ করে। এই খাতের উৎপাদিত পণ্যগুলোই পরবর্তীতে 'Y' খাতের মতো বিভিন্ন শিল্পকারখানার কাঁচামাল হিসেবে ব্যবহৃত হয়ে জাতীয় আয়ে গুরুত্বপূর্ণ অবদান রাখে। গ্রামীণ অর্থনীতির চাকা সচল রাখা এবং দারিদ্র্য বিমোচনে 'X' খাত বা কৃষি খাতের কোনো বিকল্প নেই, যা উদ্দীপকের বৈচিত্র্যময় পণ্য তালিকার মাধ্যমে স্পষ্টভাবে ফুটে উঠেছে।"
        },
        {
          "label": "ঘ",
          "question": "দেশের অর্থনৈতিক উন্নয়নে 'Y' খাত-এর অবদান বিশ্লেষণ করো।",
          "explanation": "উদ্দীপকের 'Y' খাতটি হলো শিল্প খাত, যা একটি দেশকে মধ্যম ও উন্নত আয়ের দেশে রূপান্তর করতে সবচেয়ে বেশি ভূমিকা পালন করে। 'Y' খাতে দিয়াশলাই, সার ও চিনির মতো বৃহৎ শিল্প এবং তাঁত ও মৃৎ শিল্পের মতো কুটির শিল্পের কথা উল্লেখ রয়েছে, যা একটি সুষম শিল্প কাঠামোর নির্দেশক। শিল্পায়ন ত্বরান্বিত হলে মানুষের কর্মসংস্থান বাড়ে, ফলে মাথাপিছু আয় বৃদ্ধির সাথে সাথে জীবনযাত্রার মানেরও আমূল পরিবর্তন ঘটে। এছাড়াও শিল্প খাত কৃষিজাত পণ্যের প্রক্রিয়াজাতকরণের মাধ্যমে পণ্যের মূল্য সংযোজন (Value Addition) করে, যা বিদেশের বাজারে রপ্তানি করে প্রচুর বৈদেশিক মুদ্রা অর্জন করা সম্ভব হয়। সামগ্রিকভাবে শিল্প খাত বা 'Y' খাত হলো আধুনিক অর্থনীতির চালিকাশক্তি যা একটি দেশের আমদানিনির্ভরতা কমিয়ে স্বনির্ভরতা নিশ্চিত করে। সেতু নির্মাণের মতো অবকাঠামোগত উন্নয়ন এবং সার ও প্লাস্টিক শিল্পের বিকাশ সরাসরি দেশের উৎপাদনশীলতা ও বাণিজ্যের প্রসার ঘটায়। কুটির শিল্প ও বৃহৎ শিল্পের এই সমন্বয় কেবল বেকারত্বই দূর করে না, বরং দেশের জিডিপি প্রবৃদ্ধিতে টেকসই ভিত্তি প্রদান করে। একটি উন্নত রাষ্ট্র গঠনের জন্য কৃষি খাতের উদ্বৃত্ত শ্রমিককে শিল্প খাতে স্থানান্তরিত করা অপরিহার্য, যা এই উদ্দীপকের 'Y' খাতের মাধ্যমে প্রতিফলিত হয়েছে। শিল্প খাতের এই অগ্রযাত্রা বজায় রাখতে হলে সরকারকে নিরবচ্ছিন্ন বিদ্যুৎ ও জ্বালানি সরবরাহ নিশ্চিত করতে হবে এবং দেশি-বিদেশি বিনিয়োগকারীদের জন্য কর অবকাশ (Tax Holiday) সুবিধা প্রদান করতে হবে। এছাড়া কারিগরি শিক্ষার মাধ্যমে দক্ষ শ্রমিক তৈরি এবং আধুনিক প্রযুক্তির ব্যবহার নিশ্চিত করাই হবে 'Y' খাতকে বিশ্বমানের পর্যায়ে নেওয়ার মূল সমাধান।"
        }
      ]
    },
    {
      "number": "10",
      "uddipok": "'X' দেশের সঞ্চয় ও বিনিয়োগ কম হওয়ায় উৎপাদনের পরিমাণ কম। ফলে মাথাপিছু আয় ও ভোগ কম। এভাবে 'X' দেশের অর্থনৈতিক অবস্থা চক্রাকারে আবর্তিত হওয়ায় দেশটির অর্থনৈতিক উন্নয়ন ব্যাহত হয়। অন্যদিকে 'Y' দেশের জনগণের মাথাপিছ আয় বেশি। ফলে দেশটিতে উন্নত জীবনযাত্রার মান বিরাজমান।",
      "tag": "MB 24",
      "sub_questions": [
        {
          "label": "ক",
          "question": "অর্থনৈতিক প্রবৃদ্ধি কাকে বলে?",
          "explanation": "একটি নির্দিষ্ট সময়ে কোনো দেশের পণ্য ও সেবার মোট উৎপাদন বা প্রকৃত জাতীয় আয় বৃদ্ধি পাওয়াকে অর্থনৈতিক প্রবৃদ্ধি বলে।"
        },
        {
          "label": "খ",
          "question": "পর্যাপ্ত ঋণ সুবিধা কীভাবে বেকারত্ব নিরসনে সহায়তা করে? ব্যাখ্যা করো।",
          "explanation": "পর্যাপ্ত ঋণ সুবিধা নতুন উদ্যোক্তা তৈরি এবং ক্ষুদ্র ও মাঝারি শিল্পের প্রসারের মাধ্যমে কর্মসংস্থান সৃষ্টি করে বেকারত্ব নিরসনে সহায়তা করে। যখন বেকার যুবক বা দক্ষ ব্যক্তিরা সহজ শর্তে ঋণ পায়, তখন তারা নিজেরাই ছোটখাটো ব্যবসা বা উৎপাদনমুখী প্রতিষ্ঠান গড়ে তুলতে পারে। এর ফলে তারা শুধু নিজেরাই স্বাবলম্বী হয় না, বরং আরও অনেক মানুষের কাজের সুযোগ তৈরি করে দেয়, যা দেশের সামগ্রিক বেকারত্ব কমাতে কার্যকর ভূমিকা রাখে।"
        },
        {
          "label": "গ",
          "question": "'X' দেশের বৈশিষ্ট্য অনুযায়ী উক্ত দেশের ধরন ব্যাখ্যা করো।",
          "explanation": "উদ্দীপকের বৈশিষ্ট্য অনুযায়ী 'X' দেশটি হলো একটি অনন্নত বা উন্নয়নশীল দেশ, যা মূলত 'দারিদ্র্যের দুষ্টচক্র'-এর মধ্যে আটকা পড়ে আছে। দারিদ্র্যের দুষ্টচক্র এমন একটি পরিস্থিতি যেখানে স্বল্প আয়ের কারণে সঞ্চয় কম হয়, ফলে বিনিয়োগ ও উৎপাদন কম থাকে এবং শেষ পর্যন্ত আয় কমই থেকে যায়। এই চক্রাকার প্রক্রিয়ার কারণে একটি দেশ দারিদ্র্যের আবর্ত থেকে সহজে বের হতে পারে না।উদ্দীপকে দেখা যায়, 'X' দেশে সঞ্চয় ও বিনিয়োগ কম হওয়ার কারণে উৎপাদনের পরিমাণও কম। উৎপাদনের এই নিম্নগতি সরাসরি মাথাপিছু আয় ও ভোগের ওপর নেতিবাচক প্রভাব ফেলছে। এই কম আয় পুনরায় সঞ্চয় কমানোর মাধ্যমে পুরো অর্থনীতিকে একটি বৃত্তের মধ্যে আবদ্ধ করে রেখেছে, যা দেশটির উন্নয়নের প্রধান অন্তরায়। যেহেতু 'X' দেশের অর্থনৈতিক অবস্থা চক্রাকারে আবর্তিত হয়ে উন্নয়নকে ব্যাহত করছে, তাই এটি নিশ্চিতভাবেই দারিদ্র্যের দুষ্টচক্রে আক্রান্ত একটি অনুন্নত অর্থনীতির দেশ।"
        },
        {
          "label": "ঘ",
          "question": "উদ্দীপকে উল্লিখিত 'Y' দেশের চারটি বৈশিষ্ট্য বিশ্লেষণ করো।",
          "explanation": "উদ্দীপকে উল্লিখিত 'Y' দেশটি একটি উন্নত দেশ (Developed Country), যার প্রধান বৈশিষ্ট্যগুলো নিচে বিশ্লেষণ করা হলো। উন্নত দেশ বলতে সেইসব রাষ্ট্রকে বোঝায় যাদের মাথাপিছু আয় অত্যধিক, অত্যাধুনিক প্রযুক্তি বিদ্যমান এবং জনগণের জীবনযাত্রার মান অত্যন্ত উন্নত। 'Y' দেশের উচ্চ মাথাপিছু আয় ও উন্নত জীবনযাত্রা এই সত্যকেই প্রতিষ্ঠিত করে। এই ধরনের দেশের চারটি প্রধান বৈশিষ্ট্য নিচে দেওয়া হলো: ১. উচ্চ মাথাপিছু আয় ও সঞ্চয়: উন্নত দেশে জনগণের গড় আয় অনেক বেশি থাকে। আয়ের একটি বড় অংশ ভোগ করার পরেও তাদের প্রচুর সঞ্চয় থাকে, যা পুনরায় বড় ধরনের বিনিয়োগে রূপান্তর করা সম্ভব হয়। ২. শিল্পায়ন ও উন্নত প্রযুক্তি: এসব দেশে অর্থনীতির মূল ভিত্তি হলো শিল্প ও সেবা খাত। কৃষিতেও তারা সনাতন পদ্ধতির বদলে রোবটিক্স বা আধুনিক যান্ত্রিক প্রযুক্তি ব্যবহার করে উৎপাদন বহুগুণ বাড়িয়ে দেয়। ৩. দক্ষ মানবসম্পদ ও শিক্ষা: 'Y' দেশের মতো উন্নত রাষ্ট্রে শিক্ষার হার প্রায় শতভাগ থাকে। উন্নত শিক্ষা ও কারিগরি প্রশিক্ষণের মাধ্যমে তারা তাদের জনসংখ্যাকে দক্ষ জনশক্তিতে রূপান্তর করে, যা দেশের অর্থনীতিকে সচল রাখে। ৪. রাজনৈতিক স্থিতিশীলতা ও সামাজিক নিরাপত্তা: উন্নত দেশগুলোতে সুশাসন ও রাজনৈতিক স্থিতিশীলতা বিরাজ করে। এছাড়া বেকার ভাতা, স্বাস্থ্যসেবা ও বৃদ্ধকালীন ভাতার মতো সামাজিক নিরাপত্তা কর্মসূচিগুলো অত্যন্ত শক্তিশালী হয়, ফলে জীবনযাত্রার মান সব সময় উঁচু থাকে। পরিশেষে বলা যায়, উচ্চ উৎপাদনশীলতা এবং সম্পদের সঠিক ব্যবহারের কারণেই 'Y' দেশের মতো উন্নত রাষ্ট্রগুলো বিশ্বে অর্থনৈতিকভাবে প্রভাবশালী ভূমিকা পালন করে। তাদের এই টেকসই উন্নয়ন কাঠামোই তাদের জীবনযাত্রার মানকে 'X' দেশের তুলনায় শ্রেষ্ঠত্ব দান করেছে।"
        }
      ]
    },
    {
      "number": "11",
      "uddipok": "'Z' দেশে, এ.বছরের বাজেটে যোগাযোগ, শিক্ষা ও প্রযুক্তি খাতের উন্নয়নের জন্য প্রচুর অর্থ বরাদ্দ দেওয়া হয়। তাই দেশটিতে সরকার নতুন নতুন কর্মসূচি হাতে নেয়। উক্ত বাজেটটি বাস্তবায়ন করার জন্য দেশি ও বিদেশি উৎস থেকে অর্থসংস্থান করা হয়।",
      "tag": "MB 24",
      "sub_questions": [
        {
          "label": "ক",
          "question": "VAT-এর পূর্ণ রূপ লেখো।",
          "explanation": "VAT-এর পূর্ণরূপ হলো- Value Added Tax I"
        },
        {
          "label": "খ",
          "question": "শিক্ষা ও প্রযুক্তি খাতে সরকারের পর্যাপ্ত অর্থ ব্যয় করা প্রয়োজন কেন?",
          "explanation": "দেশের আর্থ-সামাজিক উন্নয়নের জন্য শিক্ষা ও প্রযুক্তি খাতে সরকারের পর্যাপ্ত অর্থ ব্যয় করা প্রয়োজন। একটি দেশের আর্থ-সামাজিক উন্নয়নের জন্য দক্ষ জনশক্তির প্রয়োজন। এ লক্ষ্যে, মান উন্নয়ন, কারিগরি ও উচ্চ শিক্ষার প্রসার, নারী শিক্ষার উন্নয়ন করা দরকার। আর এই শিক্ষার সাথে প্রযুক্তির সমাবেশ ঘটিয়ে দেশের আর্থ-সামাজিক উন্নয়ন করা সম্ভব। তাই শিক্ষা ও প্রযুক্তি খাতে সরকারের প্রচুর অর্থ ব্যয় করা প্রয়োজন।."
        },
        {
          "label": "গ",
          "question": "উদ্দীপকে উল্লিখিত বাজেটের ধরন ব্যাখ্যা করো।",
          "explanation": "উদ্দীপকে উল্লিখিত বাজেটটি উন্নয়ন, বাজেট বা মূলধন বাজেটকে নির্দেশ করে। বাজেটের যে অংশে উন্নয়নমূলক কার্যক্রমের আয়-ব্যয়ের হিসাব দেখানো হয়, তাই উন্নয়ন বা মূলধন বাজেট। এ বাজটে সরকারের বার্ষিক উন্নয়ন কর্মসূচি বিস্তারিত বিবরণ থাকে। উন্নয়ন বাজেটে সরকারের সম্ভব্য ব্যয়ের পরিমাণ এবং অর্থসংস্থানের উৎসের বিবরণ লিপিবদ্ধ থাকে। উন্নয়ন বাজেটের মূল্য লক্ষ্য হলো পরিকল্পিত উপায়ে অর্থনৈতিক উন্নয়ন ও প্রবৃদ্ধি অর্জন করা। উদ্দীপকে 'Z' দেশের সরকার এ বছর বাজেটে যোগাযোগ, শিক্ষা ও প্রযুক্তি খাতের উন্নয়নের জন্য প্রচুর অর্থ বরাদ্দ দেয়। দেশটির সরকার নতুন নতুন কর্মসূচিও হাতে নিয়েছে। অর্থাৎ সরকার উন্নয়নমূলক কার্যক্রম পরিচালনার জন্য বাজেট প্রণয়ন করেছে। আবার, উক্ত বাজেট বাস্তবায়নের জন্য নতুন কমসূচিও হাতে নিয়েছে। তাই এটি উন্নয়ন - বাজেট বা মূলধন বাজেটকে নির্দেশ করে। সুতরাং, উদ্দীপকে 'Z' দেশে উন্নয়ন বাজেট বা মূলধন বাজেট প্রণয়ন করা হয়েছে।"
        },
        {
          "label": "ঘ",
          "question": "উক্ত বাজেটের আয়ের খাতগুলো বিশ্লেষণ করো।",
          "explanation": "অভ্যন্তরীণ ও বৈদেশিক উভয় উৎস থেকে উন্নয়ন বাজেটের অর্থসংস্থান করা হয়। উন্নয়ন বাজেটে সরকারের মূলধন আয় ও ব্যয়ের হিসাব দেখানো হয়। এ বাজেটের মূল্য লক্ষ্য হলো দেশের জনগণের আর্থ-সামাজিক উন্নয়ন সাধন করা। এ লক্ষ্যে সরকারি বার্ষিক উন্নয়ন কর্মসূচি প্রণয়ন করে। সরকার এ উন্নয়ন কর্মসূচি বাস্তবায়নের জন্য অভ্যন্তরীণ ও বৈদেশিক উভয় উৎস থেকে অর্থসংস্থান করে। উদ্দীপকে 'Z' দেশের উন্নয়ন বাজেট বাস্তবায়নে সরকার নতুন নতুন কর্মসূচি হাতে নেয়। এ বাজেটের অর্থসংস্থান, দেশি উৎসের পাশাপাশি বিদেশি উৎস থেকেও সংগ্রহ করা হয়। অভ্যন্তরীণ বা দেশি আয়ের 'উৎসগুলো মধ্যে রাজস্ব উদ্বৃত্ত বেসরকারি সঞ্চয় ব্যাংক ঋণ অন্যতম। অন্যদিকে বৈদেশিক আয়ের উৎসগুলোর মধ্যে বৈদেশিক ঋণ, বৈদেশিক অনুদান অন্যতম। বার্ষিক উন্নয়ন কর্মসূচির আওতায় কৃষি, শিল্প, পরিবহণ ও যোগাযোগ, পল্লি উন্নয়ন, শিক্ষা ও প্রযুক্তি ইত্যাদি খাতে সরকার ব্যয় করে। এ ব্যয় নির্বাহের জন্য সরকার অভ্যন্তরীণ খাতের পাশাপাশি বৈদেশিক খাত থেকেও আয় করে। সরকারের অভ্যন্তরীণ খাতের আয়ের উৎসগুলো হলো অ-উন্নয়ন খাতের উদ্বৃত্ত, অতিরিক্ত কর আরোপ, অভ্যন্তরীণ ব্যাংক হতে ঋণ এবং বন্ডের মাধ্যমে ঋণ ইত্যাদি। এসব অভ্যন্তরীণ খাত থেকে সরকার পর্যাপ্ত আয় সংগ্রহ করতে না পারলে বৈদেশিক সাহায্য ও ঋণ গ্রহণ করে। এজন্য সরকার বিভিন্ন আন্তর্জাতিক আর্থিক প্রতিষ্ঠানের সাহায্য নেয়।"
        }
      ]
    }
  ]
}