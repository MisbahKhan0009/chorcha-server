{
  "title": "চট্টগ্রাম বোর্ড ২০২৪",
  "subtitle": "অর্থনীতি (11)",
  "questions": [
    {
      "number": "1",
      "uddipok": "ইরা ও নিরা দুই বোন। ইরা একটি বেসরকারি ফার্মে চাকরি করেন। অপরদিকে নিরা একটি সরকারি প্রতিষ্ঠানে চাকরি করেন। নিরার চেয়ে ইরা বেশি টাকা বেতন পান। তাদের মামা এমন একটি দেশে চাকরি করেন যেখানে উৎপাদন ও বণ্টন কেন্দ্রীয় নির্দেশে পরিচালিত হয় এবং সেখানে ভোক্তার স্বাধীনতার অভাব দেখা যায়।",
      "tag": "Ctg.B 24",
      "sub_questions": [
        {
          "label": "ক",
          "question": "সামষ্টিক অর্থনীতি কাকে বলে?",
          "explanation": "অর্থবিজ্ঞানের যে শাখায় কোনো দেশের জাতীয় আয়, সামগ্রিক চাহিদা, মোট বিনিয়োগ ও বেকারত্বের মতো বৃহৎ বিষয়গুলো সামগ্রিকভাবে আলোচনা করা হয় তাকে সামষ্টিক অর্থনীতি বলে।"
        },
        {
          "label": "খ",
          "question": "মুদ্রাস্ফীতি ও বেকারত্বের সম্পর্ক ব্যাখ্যা করো।",
          "explanation": "স্বল্পকালে মুদ্রাস্ফীতি ও বেকারত্বের মধ্যে বিপরীত সম্পর্ক বিদ্যমান, যা অর্থনীতিতে 'ফিলিপস রেখা' (Phillips Curve) এর মাধ্যমে দেখানো হয়। সাধারণত বাজারে মুদ্রাস্ফীতি বাড়লে বিনিয়োগ ও উৎপাদন বৃদ্ধি পায়, যার ফলে নতুন কর্মসংস্থান সৃষ্টি হয় এবং বেকারত্বের হার হ্রাস পায়। বিপরীতভাবে, মুদ্রাস্ফীতি কমলে মুনাফার হার কমে যাওয়ার আশঙ্কায় উৎপাদন সংকুচিত হয় এবং বেকারত্বের হার বেড়ে যেতে থাকে।"
        },
        {
          "label": "গ",
          "question": "উদ্দীপকে ইরা ও নিরার দেশে কোন ধরনের অর্থব্যবস্থা বিদ্যমান? ব্যাখ্যা করো।",
          "explanation": "উদ্দীপকে ইরা ও নিরার দেশে মিশ্র অর্থব্যবস্থা বিদ্যমান। উদ্দীপকে দেখা যায়, ইরা একটি বেসরকারি ফার্মে চাকরি করেন এবং নিরা একটি সরকারি প্রতিষ্ঠানে কর্মরত আছেন। মিশ্র অর্থব্যবস্থার প্রধান বৈশিষ্ট্য হলো এখানে সরকারি ও বেসরকারি খাতের সহাবস্থান থাকে, যেখানে কিছু সম্পদ ও উৎপাদন প্রতিষ্ঠান ব্যক্তি মালিকানাধীন এবং কিছু রাষ্ট্রের অধীনে পরিচালিত হয়। এই ব্যবস্থায় দাম নির্ধারণে যেমন বাজার ব্যবস্থা (চাহিদা ও জোগান) কাজ করে, তেমনি জনস্বার্থে সরকারও বাজার নিয়ন্ত্রণ বা হস্তক্ষেপ করার ক্ষমতা রাখে। সামগ্রিকভাবে ইরা ও নিরার দেশের অর্থনৈতিক কাঠামোটি এমন যেখানে ব্যক্তি উদ্যোগের স্বাধীনতা যেমন রয়েছে, তেমনি সরকারি খাতের মাধ্যমে সামাজিক নিরাপত্তা ও জনকল্যাণ নিশ্চিত করার চেষ্টা করা হয়। বেসরকারি খাতের তুলনায় সরকারি খাতে অনেক সময় বেতন কম থাকলেও (নিরার ক্ষেত্রে যেমনটি দেখা গেছে) চাকরির নিরাপত্তা বা অন্যান্য সুযোগ-সুবিধা ভিন্ন হতে পারে। বাংলাদেশের প্রেক্ষাপটেও আমরা এ ধরনের অর্থব্যবস্থা দেখতে পাই যেখানে সরকারি ও বেসরকারি প্রতিষ্ঠানগুলো পাশাপাশি থেকে দেশের অর্থনীতির চাকাকে সচল রাখছে।"
        },
        {
          "label": "ঘ",
          "question": "উদ্দীপকে ইরা ও নিরার মামার কর্মরত দেশে বিদ্যমান অর্থব্যবস্থার সাথে বাংলাদেশের অর্থব্যবস্থার কোনো সাদৃশ্য আছে কি? তোমার মতামত দাও।",
          "explanation": "উদ্দীপকে ইরা ও নিরার মামার কর্মরত দেশে সমাজতান্ত্রিক অর্থব্যবস্থা বিদ্যমান, যার সাথে বাংলাদেশের বর্তমান মিশ্র অর্থব্যবস্থার কোনো মৌলিক সাদৃশ্য নেই। মামার দেশে উৎপাদন ও বণ্টন কেন্দ্রীয় নির্দেশে পরিচালিত হয় এবং ভোক্তার স্বাধীনতার অভাব দেখা যায়, যা সমাজতান্ত্রিক অর্থব্যবস্থার চরম রূপকে নির্দেশ করে যেখানে সকল সম্পদের মালিক রাষ্ট্র। অপরদিকে, বাংলাদেশের অর্থব্যবস্থা মিশ্র প্রকৃতির, যেখানে ব্যক্তি মালিকানা স্বীকৃত এবং ভোক্তারা তাদের পছন্দ অনুযায়ী দ্রব্য নির্বাচনের পূর্ণ স্বাধীনতা ভোগ করে। সমাজতান্ত্রিক ব্যবস্থায় বাজার ব্যবস্থা বা দামের কোনো ভূমিকা নেই, কিন্তু বাংলাদেশে বাজার চাহিদার ওপর ভিত্তি করেই অধিকাংশ দ্রব্যের দাম নির্ধারিত হয়। সামগ্রিকভাবে সমাজতান্ত্রিক অর্থব্যবস্থা হলো সম্পূর্ণ রাষ্ট্রীয় নিয়ন্ত্রণাধীন একটি ব্যবস্থা, যেখানে ব্যক্তিগত মুনাফার সুযোগ নেই এবং সকল সিদ্ধান্ত উপর থেকে চাপিয়ে দেওয়া হয়। বাংলাদেশের অর্থনৈতিক কাঠামোতে ব্যক্তি মুনাফা ও প্রতিযোগিতার পরিবেশ রয়েছে যা মামার কর্মরত দেশটির ব্যবস্থার সম্পূর্ণ বিপরীত মেরুতে অবস্থান করছে। যদিও বাংলাদেশে কিছু খাত সরকারি নিয়ন্ত্রণে থাকে, তবুও সেটি সমাজতান্ত্রিক কঠোরতার মতো নয় বরং জনকল্যাণের স্বার্থে ভারসাম্য রক্ষার একটি মাধ্যম মাত্র। অর্থনৈতিক স্থিতিশীলতা ও নাগরিক স্বাধীনতা বজায় রাখতে বাংলাদেশের মতো মিশ্র অর্থব্যবস্থাই বর্তমান বিশ্বে অধিক কার্যকর সমাধান হিসেবে বিবেচিত হচ্ছে। তবে সমাজতান্ত্রিক ব্যবস্থার জনকল্যাণমূলক কিছু ভালো দিক যেমন—সম্পদের সুষম বণ্টন ও বেকারত্ব দূরীকরণ প্রক্রিয়াগুলো বাংলাদেশের মতো দেশে প্রয়োগ করলে অর্থনৈতিক বৈষম্য আরও কার্যকরভাবে কমানো সম্ভব হবে।"
        }
      ]
    },
    {
      "number": "2",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও: ছক-A ছক-B ধান, গম, ডাল, আলু পাট, রেশম। চুনাপাথর, কয়লা, খনিজতেল, প্রাকৃতিক গ্যাস।",
      "tag": "Ctg.B 24",
      "sub_questions": [
        {
          "label": "ক",
          "question": "মধ্যবতী দ্রব্য কাকে বলে?",
          "explanation": "যেসব দ্রব্য ভোগের জন্য ব্যবহার না হয়ে উৎপাদনের উপকরণ হিসেবে ব্যবহার হয় তাকে মধ্যবর্তী দ্রব্য বলে।"
        },
        {
          "label": "খ",
          "question": "সঞ্চয় বলতে কী বোঝায়? ব্যাখ্যা করো।",
          "explanation": "আয়ের যে অংশ বর্তমানে ভোগ না করে ভবিষ্যত্বের জন্য জমা রাখা হয় তাকে সঞ্চয় বলে। মানুষ আয় করে ভোগ করার জন্য। কিন্তু ভবিষ্যতের কথা ভেবে বর্তমান আয়ের পুরোটাই ভোগ করে না। তাই আয়ের কিছু অংশ জমা করে। এই জমা করা অংশই সঞ্চয়।"
        },
        {
          "label": "গ",
          "question": "উদ্দীপকে উল্লিখিত ছক 'A' এর দ্রব্যগুলো অর্থনীতিতে কোন ধরনের সম্পদ? ব্যাখ্যা করো।",
          "explanation": "উদ্দীপকের ছক-'A' এ উল্লিখিত দ্রব্যগুলো হলো কৃষিসম্পদ। কৃষি বাংলাদেশের, অর্থনীতির অন্যতম একটি প্রধান খাত। এদেশে কৃষিনির্ভর অর্থনীতি হওয়ায় অধিকাংশ মানুষ কৃষিকাজ করে জীবিকা নির্বাহ করে। জনসংখ্যার প্রায় ৬৩ ভাগ মানুষ কৃষির সাথে প্রত্যক্ষ বা পরোক্ষভাবে জড়িত। জমির উর্বরতা, অনুকূল আবহাওয়া, বৃষ্টিপাত, নদ-নদী প্রভৃতি কৃষি উৎপাদনের সহায়ক। উদ্দীপকে, ছক-'A' এ উল্লিখিত দ্রব্য- ধান, গম, ডাল, আলু, পাট, রেশম ইত্যাদি কৃষিসম্পদের অন্তর্ভুক্ত। আমাদের কৃষি ক্ষেত্রে ধান, গম, ডাল, আলু, শাকসবজি, ফলমূল প্রভৃতি খাদ্যশস্য উৎপন্ন হয়। আবার, পাট, ইক্ষু, চা, তামাক, রেশম প্রভৃতি অর্থকরী ফসল উৎপন্ন হয়। এ দ্রব্যগুলো এদেশের কৃষি খাতের অন্তর্ভুক্ত উৎপাদিত ফসল। তাই এসব দ্রব্যকে কৃষিসম্পদ বলা যায়।"
        },
        {
          "label": "ঘ",
          "question": "উদ্দীপকে ছক 'B' এর সম্পদগুলো দেশের অর্থনৈতিক উন্নয়নে গুরুত্বপূর্ণ ভূমিকা পালন করছে- উক্তিটি বিশ্লেষণ করো।",
          "explanation": "উদ্দীপকের ছক-'B'-এর সম্পদগুলো হচ্ছে খনিজসম্পদ যা. দেশের উৎপাদন বৃদ্ধি ও অর্থনৈতিক উন্নয়নে গুরুত্বপূর্ণ ভূমিকা পালন করে। খনি থেকে যে সম্পদগুলো আহরণ করা হয় তা-ই হলো খনিজসম্পদ। বাংলাদেশের প্রধান প্রধান খনিজসম্পদ হলো প্রাকৃতিক গ্যাস, চুনাপাথর, চীনামাটি, কয়লা, কঠিন শিলা, সিলিকা বালু ইত্যাদি। বাংলাদেশ খনিজসম্পদে তেমন সমৃদ্ধ নয়। তবে এ পর্যন্ত যতগুলো খনিজসম্পদ আবিষ্কৃত হয়েছে, সেগুলো আমাদের অর্থনীতিতে গুরুত্বপূর্ণ ভূমিকা পালন করে। উদ্দীপকের ছক-'B'-এ নির্দেশিত সম্পৃদগুলো হচ্ছে চুনাপাথর, কয়লা, খনিজ তেল, প্রাকৃতিক গ্যাস। যা খনিজসম্পাদকে নির্দেশ করে। উক্ত খনিজসম্পদের ওপর ভিত্তি করে দেশে নতুন নতুন শিল্প কারখানা গড়ে উঠবে। আবার কঠিন শিলা ব্যবহার করে দেশের অবকাঠামোগত উন্নয়ন বৃদ্ধির ফলে যোগাযোগ ব্যবস্থার উন্নয়ন ঘটবে। এতে শিল্প ক্ষেত্রে বিদেশি বিনিয়োগ আকৃষ্ট হবে। খনিজসম্পদের মধ্যে প্রাকৃতিক গ্যাস রাসায়নিক সার তৈরিতে কাঁচামাল হিসেবে ব্যবহৃত হয়। এছাড়া বিদ্যুৎ উৎপাদন কেন্দ্রে, কলকারখানা ও গৃহে এ গ্যাস জ্বালানি হিসেবে ব্যবহৃত হয়। তাছাড়া কয়লা দিয়েও জ্বালানির কাজ করা যায়। দৈনন্দিন জীবনে খনিজ তেল অপরিহার্য। এছাড়াও সিমেন্ট, কাচ, কাগজ, সাবান ইত্যাদি তৈরিতে চুনাপাথর ব্যবহৃত হয়। অর্থাৎ, খনিজসম্পদের যথাযথ ব্যবহার হলে দেশে শিল্পায়ন হবে। ফলে কর্মসংস্থানের সুযোগ সৃষ্টি হবে। সর্বোপরি দেশের অর্থনৈতিক উন্নয়ন ঘটবে। তাই 'বলা যায়, 'B' দ্বারা নির্দেশিত খনিজসম্পদগুলো দেশের উৎপাদন বৃদ্ধি ও অর্থনৈতিক উন্নয়নে গুরুত্বপূর্ণ অবদান রাখে।"
        }
      ]
    },
    {
      "number": "3",
      "uddipok": "নিচের একটি পণ্যের চাহিদা সূচি দেখানো হলো: প্রতি একক পণ্যের দাম (টাকায়) চাহিদার পরিমাণ (একক) ২০ ৫ ১৫ ১০ ১০ ১৫ ৫ ২০",
      "tag": "Ctg.B 24",
      "sub_questions": [
        {
          "label": "ক",
          "question": "উপযোগ কাকে বলে?",
          "explanation": "কোনো দ্রব্য বা সেবার দ্বারামানুষের অভাব পূরণের ক্ষমতাকে উপযোগ বলে।"
        },
        {
          "label": "খ",
          "question": "জোগান রেখা ডানদিকে ঊর্ধ্বগামী হয় কেন?",
          "explanation": "দামের পরিবর্তনে জোগানের পরিমাণের সমমুখী পরিবর্তন রেখাচিত্রে দেখানো হলে তাকে জোগানরেখা বলে। সাধারণভাবে দাম বাড়লে জোগান বাড়ে এবং দাম কমলে জোগান কমে। জোগানরেখার লম্ব অক্ষে থাকে দাম এবং ভূমি অক্ষে থাকে জোগানের পরিমাণ। দাম যত বেড়ে ওপরের দিকে আসে, জোগানের পরিমাণ তত বৃদ্ধি পেয়ে ভূমি অক্ষের ডানদিকে সরতে থাকে। ফলে জোগানরেখা ডানদিকে ঊর্ধ্বগামী হয়।"
        },
        {
          "label": "গ",
          "question": "উল্লিখিত সূচি হতে একটি চাহিদা রেখা অঙ্কন করে ব্যাখ্যা করো।",
          "explanation": "চাহিদারেখার বিন্দুগুলো দ্রব্যের বিভিন্ন দামে চাহিদার বিভিন্ন পরিমাণ নির্দেশ করে। দামের সাথে চাহিদার বিপরীত সম্পর্ক বিদ্যমান। অর্থাৎ, দ্রব্যের দাম বাড়লে চাহিদার পরিমাণ কমে। আবার দাম কমলে চাহিদার পরিমাণ বাড়ে। দাম ও চাহিদার এই বিপরীতমুখী সম্পর্ক চাহিদারেখার মাধ্যমে দেখানো যায়। উদ্দীপকের সূচিতে একটি পণ্যের দাম ও পরিমাণ দেওয়া আছে। দাম ও পরিমাণের সূচি ব্যবহার করে নিচে চাহিদারেখা অঙ্কন করা হলো- চিত্রে ভূমি অক্ষে চাহিদার পরিমাণ এবং লম্ব অক্ষে দাম দেখানো হয়েছে। সূচিতে পণ্যের দাম যখন ২০ টাকা তখন চাহিদার পরিমাণ ৫. একক, যা a বিন্দু দ্বারা দেখানো হয়েছে। এখন দাম কমে ১৫, ১০ ও ৫ টাকা হলে চাহিদার পরিমাণ বেড়ে দাঁড়ায় যথাক্রমে ১০, ১৫ ও ২০ একক। এগুলো চিত্রে যথাক্রমে b, c ও d বিন্দু দ্বারা নির্দেশিত। এখন a, b, c ও d বিন্দুগুলো যোগ করে DD' রেখাটি পাওয়া যায়। এটিই উদ্দীপকের সূচি থেকে অঙ্কিত চাহিদারেখা।"
        },
        {
          "label": "ঘ",
          "question": "ক্রেতার আয় বৃদ্ধি ও রুচির পরিবর্তন ঘটলে উক্ত রেখার কোনো পরিবর্তন হবে কি? যুক্তিসহ উত্তর দাও।",
          "explanation": "অন্যান্য অবস্থা অপরিবর্তিত থেকে ক্রেতার আয় ও রুচির পরিবর্তন ঘটলে চাহিদারেখা ডানদিকে স্থানান্তর হবে। কোনো দ্রব্যের দামের পরিবর্তন না ঘটা সত্ত্বেও ক্রেতার আয়, সময়, রচি ও অভ্যাস পরিবর্তনের ফলে চাহিদারেখার পরিবর্তন হবে। যদি ক্রেতার আয় বৃদ্ধি পায় এবং দামের কোনো পরিবর্তন না ঘটে তাহলে ক্রেতার চাহিদা বাড়বে। উদ্দীপকে একটি পণ্যের চাহিদাসূচিটিতে বিভিন্ন দামে ক্রেতার চাহিদা উল্লেখ করা হয়েছে। অন্যান্য বিষয় অপরিবর্তিত থেকে আয় ও রুচির পরিবর্তন ঘটলে চাহিদারেখা ডানদিকে স্থানান্তর হয়। ফলে ক্রেতার চাহিদার পরিমাণ বৃদ্ধি পায়। ওপরের 'চিত্রে ভূমি অক্ষে চাহিদার পরিমাণ এবং লম্ব অক্ষে দাম দেখানো হয়েছে। D 0 D 0 ' হলো প্রাথমিক চাহিদারেখা। এক্ষেত্রে OP 0 হলো দাম এবং OQ 0 হলো চাহিদা। যদি ক্রেতার- আয় বৃদ্ধি ও রুচির পরিবর্তন হয়। আর দ্রব্যের দাম অপরিবর্তিত থাকে তবে তার চাহিদা বাড়বে। অর্থাৎ, সে আগের দামে আরও বেশি পরিমাণু দ্রব্য কিনতে চাইবে। ফলে চাহিদাসূচিতে প্রতিটি দামের চাহিদার পরিমাণ বাড়বে। এখন দাম স্থির থাকা অবস্থায় ভোক্তার আয় বাড়লে এবং রুচির পরিবর্তন, হলে তার চাহিদা বেড়ে OQ₁ হবে। সেক্ষেত্রে নতুন চাহিদারেখা হবে D₁D₁'। তাই বলা যায়, দাম স্থির থেকে ব্যক্তির আয় বা রুচির পরিবর্তন ঘটলে চাহিদারেখা ডানদিকে স্থানান্তর হবে।"
        }
      ]
    },
    {
      "number": "4",
      "uddipok": "ঘটনা-১: দই ব্যবসায়ী রতন মিয়া বগুড়ার বিখ্যাত দই ক্রয় করে দেশের বিভিন্ন বাজারে সরবরাহ করে থাকেন। এতে তিনি ব্যবসায়ের পাশাপাশি আর্থিকভাবে বেশ লাভবানও হয়ে উঠেন। ঘটনা-২: এ বছর আলুর মৌসুমে বেশ আলুর ফলন হওয়াতে বাজারে দাম কম, তাই কৃষক মনু মিয়া আলু বিক্রি না করে কিছুদিন আলু হিমাগারে সংরক্ষণ করে রাখেন। পরে দাম বাড়লে তিনি বেশি টাকায় আলু বিক্রি করেন।",
      "tag": "Ctg.B 24",
      "sub_questions": [
        {
          "label": "ক",
          "question": "উৎপাদন কাকে বলে?",
          "explanation": "উপকরণ বা প্রাথমিক দ্রব্য ব্যবহার করে নতুন কোনো উপযোগ সৃষ্টি করাকে উৎপাদন বলে।"
        },
        {
          "label": "খ",
          "question": "সামাজিক ব্যয় বলতে কী বোঝায়?",
          "explanation": "উৎপাদন প্রক্রিয়ায় অন্যান্য ব্যস্তি ক্ষতিগ্রস্ত হলে তাদের ক্ষতিপূরণে যে অর্থ ব্যয় হয় তা-ই সামাজিক ব্যয়। কোনো দ্রব্য উৎপাদন বা ভোগ করতে গেলে সমাজের নানা ব্যক্তি অনেক সময় পরোক্ষভাবে ক্ষতিগ্রস্ত হন। তাদের ক্ষতিপূরণ দিতে গেলে যে অর্থের প্রয়োজন পড়ে সেই অর্থের পরিমাণই হলো সামাজিক ব্যয়। যেমন- ট্যানারি শিল্পের এলাকার ২০ জন লোক ক্যান্সারে আক্রান্ত হলে তাদের ক্ষতিপূরণ বাবদ ২ কোটি টাকা দেওয়া হলো। এই ২ কোটি টাকা হলো সামাজিক ব্যয়।"
        },
        {
          "label": "গ",
          "question": "উদ্দীপক-১ এ রতন মিয়ার কাজটি অর্থনীতিতে উৎপাদনের কোন ধরনের উপযোগ সৃষ্টি করেছে? ব্যাখ্যা দাও।",
          "explanation": "উদ্দীপকে বর্ণিত রতন্ মিয়ার কাজটি অর্থনীতিতে স্থানগত উপযোগ সৃষ্টি করে। কোনো দ্রব্যকে এক স্থান থেকে অন্য স্থানে স্থানান্তর করার মাধ্যমে স্থানগত উপযোগ সৃষ্টি করা, যায়। যেমন: গ্রামাঞ্চলে উৎপাদিত বিভিন্ন দ্রব্যের দাম গ্রামের তুলনায় শহরে বেশি হয়। তাই এসব দ্রব্য গ্রাম থেকে শহরে এনে বিক্রি করলে উপযোগ বৃদ্ধি পায়। এভাবে পণ্য-দ্রব্য স্থানান্তরের মাধ্যমে যে উপযোগের সৃষ্টি হয় সেটি স্থানগত উপযোগ। উদ্দীপকে দই ব্যবসায়ী রতন মিয়া বগুড়ার বিখ্যাত দই ক্রয় করে দেশের বিভিন্ন বাজারে বিক্রি করেন। এতে তিনি আর্থিকভাবে বেশ লাভবানও হয়ে উঠেন। অর্থাৎ তিনি দইয়ের স্থান পরিবর্তন করেছেন। ফলে দইয়ের স্থানগত উপযোগ সৃষ্টি হয়েছে। সুতরাং বলা যায়, রতন মিয়ার কাজটি স্থানগত উপযোগের সৃষ্টি করেছে।"
        },
        {
          "label": "ঘ",
          "question": "\"কৃষি পণ্যের ন্যায্যমূল্য প্রাপ্তিতে মনু মিয়ার সিদ্ধান্তটি সময়োপযোগী\"- উস্তিটির যথার্থতা নিরূপণ করো।",
          "explanation": "কৃষি পণ্যের ন্যায্যমূল্য প্রাপ্তিতে মনু মিয়ার সিদ্ধান্তটি তথা সময়গত উপযোগ সৃষ্টি করা সময়োপযোগী ও গুরুত্বপূর্ণ। 'কোনো কোনো ক্ষেত্রে সময়ের ব্যবধানে অনেক জিনিসের উৎপাদন না বাড়লেও উপযোগ বাড়ে। এদেরকে সময়গত উপযোগ বলে। যেমনএক সময়ের পণ্য মজুদ করে রেখে অন্য সময়ে বিক্রি করে মানুষের প্রয়োজন মেটানো যায়। আর এর ফলে সময়গত উপযোগ সৃষ্টি হয়। উদ্দীপকে ঘটনা-২ এ আলুর মৌসুমে আলুর ফলন বেশি হওয়ায় বাজার দাম কম। তাই মনু মিয়া আলু বিক্রি না করে কিছু দিন হিমাগারে আলু সংরক্ষণ করেন। পরে দাম বাড়লে তিনি বেশি টাকায় আলু বিক্রি করেন। অর্থাৎ তিনি এখানে সময়গত উপযোগ সৃষ্টি করেছেন। সময়ের ব্যবধানে দ্রব্যের উপযোগ বৃদ্ধি পায়। সময়ের ব্যবধানে উপযোগ বৃদ্ধি পেলে সময়গত উপযোগ সৃষ্টি হয়। সময় ব্যবধানে উৎপাদন না বাড়িয়েও অতিরিক্ত দাম পাওয়া যায়। উদ্দীপকে মনু মিয়া আলু পরবর্তী সময়ে বিক্রি করে বেশি লাভ করেন। এই বেশি লাভের জন্য বেশি উৎপাদন করতে হয়নি। সুতরাং, সময়গত উপযোগ সৃষ্টি হওয়ায় সময়ের ব্যবধানে দ্রব্যের উপযোগ বৃদ্ধি পায়। এতে কৃষকরা পণ্যের ন্যায্য দাম পায়। তাই বলা যায়, মনু মিয়ার সিদ্ধান্তটি সময়োপযোগী।"
        }
      ]
    },
    {
      "number": "5",
      "uddipok": "দৃশ্য-১: 'X' নামক একটি মাল্টিন্যাশনাল কোম্পানি তাদের পণ্যের প্রচার ও প্রসারের জন্য বাংলাদেশের জাতীয় ক্রিকেট দলের একজন জনপ্রিয় ক্রিকেটারকে বিজ্ঞাপনে ব্যবহার করে। ফলে তাদের পণ্য বাজারে দ্রুত'পরিচিতি লাভ করে এবং কোম্পানিটি প্রচুর মুনাফা অর্জন করে। দৃশ্য-২: জনাব 'Y' বাজারে গিয়ে দেখলেন অসংখ্য ক্রেতা ও বিক্রেতা আম ক্রয়-বিক্রয় করছে। আমগুলো গুণে ও মানে বিভিন্ন রকম। তিনি দরকষাকষির মাধ্যমে পছন্দসই আম কিনলেন।",
      "tag": "Ctg.B 24",
      "sub_questions": [
        {
          "label": "ক",
          "question": "একচেটিয়া প্রতিযোগিতামূলক বাজার কাকে বলে?",
          "explanation": "যে বাজারে অসংখ্য বিক্রেতা পৃথকীকৃত কিন্তু নিকট বিকল্প পণ্য বিক্রয় করে এবং পণ্যের গুণগত মান বা বিজ্ঞাপনের মাধ্যমে একে অপরের সাথে প্রতিযোগিতা করে, তাকে একচেটিয়া প্রতিযোগিতামূলক বাজার বলে।"
        },
        {
          "label": "খ",
          "question": "স্বল্পকালীন বাজার বলতে কী বোঝায়?",
          "explanation": "স্বল্পকালীন বাজার বলতে এমন একটি সময়কালকে বোঝায় যেখানে কোনো পণ্যের চাহিদা পরিবর্তন হলে কেবল বিদ্যমান উৎপাদন ক্ষমতার মধ্যে থেকে জোগানের কিছুটা পরিবর্তন করা সম্ভব। এই বাজারে স্থির উপকরণসমূহ (যেমন- জমি বা ভারী যন্ত্রপাতি) পরিবর্তন করা না গেলেও পরিবর্তনশীল উপকরণ (যেমন- কাঁচামাল বা শ্রম) বাড়িয়ে জোগান কিছুটা সমন্বয় করা যায়।"
        },
        {
          "label": "গ",
          "question": "দৃশ্য-১ এ নির্দেশিত বাজারটি কোন ধরনের বাজার? ব্যাখ্যা করো।",
          "explanation": "দৃশ্য-১ এ নির্দেশিত বাজারটি হলো একচেটিয়া প্রতিযোগিতামূলক বাজার (Monopolistic Competition)। এই বাজারের প্রধান বৈশিষ্ট্য হলো এখানে অনেক বিক্রেতা থাকে যারা সমজাতীয় কিন্তু সামান্য ভিন্ন বা পৃথকীকৃত পণ্য (Product Differentiation) বিক্রয় করে। দৃশ্য-১ এর সাথে সামঞ্জস্য: বিজ্ঞাপনের প্রভাব: উদ্দীপকে দেখা যায়, 'X' কোম্পানি তাদের পণ্যের প্রচারের জন্য জনপ্রিয় ক্রিকেটারকে ব্যবহার করছে。 একচেটিয়া প্রতিযোগিতামূলক বাজারে বিজ্ঞাপনী ব্যয় বা বিক্রয় খরচ একটি গুরুত্বপূর্ণ বিষয়, যা ক্রেতাদের আকৃষ্ট করতে ব্যবহৃত হয়。 পরিচিতি ও মুনাফা: বিজ্ঞাপনের মাধ্যমে পণ্যটিকে অন্যদের থেকে আলাদা ও আকর্ষণীয় হিসেবে উপস্থাপন করে কোম্পানিটি প্রচুর মুনাফা অর্জন করছে, যা এই বাজারের একটি অন্যতম বৈশিষ্ট্য。 পণ্যের ভিন্নতা: এখানে পণ্যগুলো একে অপরের নিকট বিকল্প হয় (যেমন- বিভিন্ন ব্র্যান্ডের সাবান বা শ্যাম্পু), তাই বিজ্ঞাপনের মাধ্যমে নিজ ব্র্যান্ডের শ্রেষ্ঠত্ব প্রমাণ করতে হয়。"
        },
        {
          "label": "ঘ",
          "question": "তুমি কি মনে করো দৃশ্য-২ এর বাজারটি ক্রেতাদের জন্য কল্যাণকর? যুস্তিসহ তোমার মতামত দাও।",
          "explanation": "দৃশ্য-২ এ বর্ণিত বাজারটি হলো পূর্ণ প্রতিযোগিতামূলক বাজার (Perfectly Competitive Market), যেখানে অসংখ্য ক্রেতা-বিক্রেতা এবং দরকষাকষির সুযোগ থাকে। আমি মনে করি, এই ধরনের বাজার ক্রেতাদের জন্য অত্যন্ত কল্যাণকর。 আমার মতামতের সপক্ষে যুক্তি: ১. ন্যায্য মূল্য প্রাপ্তি: অসংখ্য বিক্রেতা থাকায় কোনো একক বিক্রেতা বাজারকে প্রভাবিত করে অতিরিক্ত দাম নিতে পারে না। চাহিদা ও জোগানের মাধ্যমে নির্ধারিত ভারসাম্য দামে ক্রেতা পণ্য কিনতে পারে। ২. দরকষাকষির সুযোগ: উদ্দীপকে জনাব 'Y' দরকষাকষির মাধ্যমে আম কিনলেন。 এই বাজারে দাম স্থির থাকলেও বাস্তব প্রেক্ষাপটে ক্রেতা অনেক বিক্রেতার মধ্যে যাচাই করে সর্বনিম্ন দামে পণ্য কেনার সুযোগ পায়。 ৩. পণ্যের গুণগত মান: যেহেতু অনেক বিক্রেতা আম বিক্রি করছে, তাই প্রতিযোগিতায় টিকে থাকতে বিক্রেতারা ভালো মানের আম সরবরাহ করার চেষ্টা করে। ৪. বাজার সম্পর্কে জ্ঞান: এই বাজারে ক্রেতা ও বিক্রেতা পণ্যের দাম ও মান সম্পর্কে পূর্ণ জ্ঞান রাখে, ফলে বিক্রেতার পক্ষে ক্রেতাকে ঠকানো কঠিন হয়। ৫. বিকল্পের আধিক্য: অসংখ্য বিক্রেতা থাকায় ক্রেতা তার পছন্দমতো যেকোনো দোকান থেকে আম সংগ্রহ করতে পারে, যা তার ভোক্তাসন্তুষ্টি (Consumer Satisfaction) বৃদ্ধি করে。 একচেটিয়া বাজারে যেমন বিক্রেতা ইচ্ছামতো দাম নির্ধারণ করে ক্রেতাকে শোষণ করতে পারে, দৃশ্য-২ এর বাজারে সেই সুযোগ নেই। সুতরাং, দরকষাকষি এবং প্রতিযোগিতার সুযোগ থাকায় এই বাজারটি নিশ্চিতভাবেই ক্রেতাবান্ধব ও কল্যাণকর。"
        }
      ]
    },
    {
      "number": "6",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও। ক ∑ খাজনা + ∑ মজুরি + ∑ সুদ + ∑ মুনাফা \\sum \\text{খাজনা} + \\sum \\text{মজুরি} + \\sum \\text{সুদ} + \\sum \\text{মুনাফা} ∑ খাজনা + ∑ মজুরি + ∑ সুদ + ∑ মুনাফা খ বনজসম্পদ, খনিজ ও খনন, বিদ্যুৎ, রিয়েল এস্টেট",
      "tag": "Ctg.B 24",
      "sub_questions": [
        {
          "label": "ক",
          "question": "মোট জাতীয় আয় কাকে বলে?",
          "explanation": "এক অর্থবছরে দেশের নাগরিকগণ কর্তৃক উৎপাদিত চূড়ান্ত দ্রব্য ও সেবার বাজারমূল্যের সমষ্টিকে মোট জাতীয় আয় বলে।"
        },
        {
          "label": "খ",
          "question": "মাথাপিছু মোট দেশজ উৎপাদন বলতে কী বোঝায়?",
          "explanation": "মাথাপিছ দেশজ উৎপাদন বলতে জনপ্রতি বার্ষিক জিডিপিকে বোঝায়। কোনো নির্দিষ্ট আর্থিক বছরে একটি দেশের মোট দেশজ উৎপাদন (জিডিপি) কে ঐ দেশের মোট জনসংখ্যা দিয়ে ভাগ করলে মাথাপিছু দেশজ উৎপাদন পাওয়া যায়। অর্থাৎ, মাথাপিছু জিডিপি = কোনো নির্দিষ্ট বছরের মোট দেশজ উৎপাদন ঐ বছরের মধ্যে সময়ের মোট জনসংখ্যা \\text{মাথাপিছু জিডিপি} = \\frac{\\text{কোনো নির্দিষ্ট বছরের মোট দেশজ উৎপাদন}}{\\text{ঐ বছরের মধ্যে সময়ের মোট জনসংখ্যা}} মাথাপিছু   জিডিপি = ঐ   বছরের   মধ্যে   সময়ের   মোট   জনসংখ্যা কোনো   নির্দিষ্ট   বছরের   মোট   দেশজ   উৎপাদন ​"
        },
        {
          "label": "গ",
          "question": "উদ্দীপকে ছক 'ক' অংশে GDP পরিমাপের কোন পদ্ধতিকে নির্দেশ করে? ব্যাখ্যা করো।",
          "explanation": "উদ্দীপকের 'ক' অংশে GDP পরিমাপের আয় পদ্ধতি নির্দেশিত হয়েছে। আয় পদ্ধতি অনুযায়ী জাতীয় আয় হলো উৎপাদন কাজে নিয়োজিত উৎপাদনের উপাদানগুলোর একটি অর্থবছরে তাদের পারিতোষিক হিসেবে যে অর্থ আয় করে তার সমষ্টি। উৎপাদনের প্রধান উপাদানগুলো হলো ভূমি, শ্রম, মূলধন ও সংগঠন। আয় পদ্ধতির সমীকরণ অনুসারে Y = Σ r + Σ w + Σ i + Σ π , Y=\\Sigma r+\\Sigma w+\\Sigma i+\\Sigma \\pi, Y = Σ r + Σ w + Σ i + Σ π , যা জাতীয় আয় পরিমাপের আয় পদ্ধতিকে নির্দেশ করে। যেখানে r, w, i ও π \\pi π হলো যথাক্রমে খাজনা, মজুরি, সুদ ও মুনাফা; Σ \\Sigma Σ = সমষ্টি। উদ্দীপকে লক্ষ করা যায় 'ক' দ্বারা খাজনা মজুরি সুদ মুনাফার সমষ্টি হলো জাতীয় আয়। একটি দেশে কোনো এক বছরে ভূমি, শ্রম, মূলধন ও সংগঠনের আয়ের সমষ্টিই জাতীয় আয়। এসব উপাদানের আয় যথাক্রমে মোট খাজনা, মোট মজুরি, মোট সুদ ও মোট মুনাফা। সুতরাং, উদ্দীপকের ছকে (খাজনা মজুরি সুদ মুনাফা) দ্বারা জাতীয় আয় পরিমাপের আয় পদ্ধতিটিই নির্দেশিত হয়েছে।"
        },
        {
          "label": "ঘ",
          "question": "উদ্দীপকে ছক 'খ' এর খাতগুলো বাংলাদেশের অর্থনীতিতে মোট দেশজ আর পরিমাপ পদ্ধতিতে কীভাবে সম্পৃক্ত হয়? বিশ্লেষণ করো।",
          "explanation": "উদ্দীপকের ছক-'খ'-এর খাতগুলো বাংলাদেশের মোট দেশজ আয় পরিমাপ পদ্ধতিতে উৎপাদনের দিক থেকে সম্পৃক্ত হয়। উৎপাদন পদ্ধতিতে মোট দেশজ আয় পরিমাপ করতে অর্থনীতিকে কয়েকটি গুরুত্বপূর্ণ খাতে বিভক্ত করা হয়। এসব খাতে এক অর্থবছরে উৎপাদিত চূড়ান্ত দ্রব্য ও সেবার আর্থিক মূল্য হিসাব করা হয়। পরবর্তীতে যোগ করে মোট দেশজ আয় পরিমাপ করা হয়। এ পদ্ধতিতে চলতি ও স্থির উভয় মূল্যেই দ্রব্য ও সেবার মূল্য পরিমাপ করে জিডিপি গণনা করা হয়। উদ্দীপকের ছক-'খ'-এর খাতগুলো হলো- বনজসম্পদ, খনিজ ও খনন, বিদ্যুৎ, রিয়েল এস্টেট। উক্ত ৪টি খাত বাংলাদেশের অর্থনীতির প্রধান ১৫টি খাতের অন্তর্ভুক্ত। তাই মোট দেশজ আয় পরিমাপের ক্ষেত্রে পৃথকভাবে খাতগুলো থেকে উৎপাদিত দ্রব্যের আর্থিক মূল্য বের করতে হবে। পরবর্তীতে তার যোগফল বের করতে হবে। বাংলাদেশের অর্থনীতিকে ১৫টি খাতে বিভক্ত করে খাতওয়ারি উৎপাদনের মূল্য নির্ধারণ করা হয়। এ ১৫টি খাতের উৎপাদন মূল্য যোগ করে মোট দেশজ উৎপাদন নির্ধারণ করা হয়। ১৫টি খাতের মধ্যে বনজ, খনিজ, বিদ্যুৎ ও রিয়েল এস্টেট অন্যতম। তাই মোট উৎপাদন পদ্ধতিতে জিডিপি হিসাবের সময় উক্ত ৪টি খাত থেকে উৎপাদিত সম্পদও গণনার আওতা দৃঢ় হয়। সুতরাং বলা যায়, উদ্দীপকের ছক-'খ' এর খাতগুলো বাংলাদেশের মোট আয় পরিমাপ পদ্ধতিতে উৎপাদনের খাত হিসেবে সম্পৃক্ত হয়।"
        }
      ]
    },
    {
      "number": "7",
      "uddipok": "নিচের ছকটি লক্ষ করো: ব্যাংকের নাম বৈশিষ্ট্য 'X' i. ১৯৭৩ সালে প্রতিষ্ঠিত হয়। ii. স্বল্প, মধ্যম ও দীর্ঘমেয়াদি ঋণ প্রদান করে থাকে। iii. সর্বোচ্চ ১৮ মাসের মধ্যে ঋণ পরিশোধ করতে হয়। 'Y' i. ২০০১ সালে প্রতিষ্ঠিত হয়। ii. পাট, চামড়া ও সার শিল্প উন্নয়নে ঋণ প্রদান করে। iii. ঋণ পরিশোধের সময়সীমা সর্বোচ্চ ২০ বছর।",
      "tag": "Ctg.B 24",
      "sub_questions": [
        {
          "label": "ক",
          "question": "প্রতীক মুদ্রা কাকে বলে?",
          "explanation": "যে মুদ্রার ধাতব মূল্য তার দৃশ্যমান মূল্যের চেয়ে কম, তাকে প্রতীক মুদ্রা বলে।"
        },
        {
          "label": "খ",
          "question": "নিকাশঘর বলতে কী বোঝায়? ব্যাখ্যা করো।",
          "explanation": "নিকাশঘর বলতে কেন্দ্রীয় ব্যাংক কর্তৃক বিভিন্ন ব্যাংকের দেনা-পাওনা নিষ্পত্তির প্রক্রিয়াকে বোঝায়। নিকাশঘর হলো এমন একটি স্থান বা প্রতিষ্ঠান, যেখানে একটি নিকাশ পদ্ধতির মাধ্যমে কোনো নির্দিষ্ট এলাকা বা অঞ্চলের ব্যাংকগুলো পরস্পরের মধ্যে দেনা-পাওনা সংক্রান্ত হিসাবের নিষ্পত্তি করে। বাণিজ্যিক ব্যাংকগুলো বিভিন্ন চেক, ড্রাফট, হুন্ডি প্রভৃতি ভাঙানোর মাধ্যমে একে অন্যের নিকট পাওনাদার হয়। তখন কেন্দ্রীয় ব্যাংক এ লেনদেন 'নিকাশঘর' হিসেবে পারস্পরিক দেনা-পাওনার হিসাব পরিশোধ করে।"
        },
        {
          "label": "গ",
          "question": "উদ্দীপকে উল্লিখিত 'Y' দ্বারা কোন ব্যাংককে নির্দেশ করছে? ব্যাখ্যা করো।",
          "explanation": "উদ্দীপকের 'Y' দ্বারা বাংলাদেশ ডেপেলপমেন্ট ব্যাংক লিমিটেডকে নির্দেশ করে। বাংলাদেশ শিল্প ব্যাংক ও বাংলাদেশ শিল্পঋণ সংস্থা একীভূত করে বাংলাদেশ ডেভেলপমেন্ট ব্যাংক লিমিটেড গঠিত হয়। এ ব্যাংক আমাদের দেশের সাথে সম্পৃক্ত শিল্পপ্রতিষ্ঠানগুলোর উন্নয়ন ও সম্প্রসারণে ঋণ প্রদান করে। এই ব্যাংক নতুন শিল্প নির্মাণ, সম্প্রসারণ ও আধুনিকীকরণের জন্য ঋণ দেয়, যা পরিশোধের সময়সীমা ২০ বছর। এছাড়া স্বনির্ভরতা অর্জন, উৎপাদন ও কর্মসংস্থান বৃদ্ধির লক্ষ্যে ক্ষুদ্র ও মাঝারি শিল্পে এ ব্যাংক বিশেষ গুরুত্ব আরোপ করে মেয়াদি ঋণ প্রদান করছে। উদ্দীপকের 'Y' ব্যাংকটি স্বল্প ও দীর্ঘমেয়াদে ঋণ প্রদান করে। যার সীমা ২০ বছর। এটি ২০০৯ সালে প্রতিষ্ঠিত হয়। এটি পাট, চামড়া ও সার শিল্প উন্নয়নে ঋণ প্রদান করে। অর্থাৎ ব্যাংকটি কৃষিভিত্তিক শিল্প স্থাপনে অগ্রাধিকার দেয়। এছাড়া শিল্প উন্নয়নে বিনামূল্যে পরামর্শ প্রদান করে। এসব বৈশিষ্ট্য 'Y' ব্যাংক তথা বাংলাদেশ ডেভেলপমেন্ট ব্যাংককের কার্যক্রমকেই নির্দেশ করে।"
        },
        {
          "label": "ঘ",
          "question": "“উদ্দীপকে বর্ণিত 'x' প্রতিষ্ঠানটি সাধারণ মানুষের ভাগ্য উন্নয়নে গুরুত্বপূর্ণ ভূমিকা পালন করছে\"- বিশ্লেষণ করো।",
          "explanation": "হ্যাঁ 'X' প্রতিষ্ঠানটি 'তথা কৃষি ব্যাংক সাধারণ মানুষের ভাগ্য উন্নয়নে গুরুত্বপূর্ণ ভূমিকা পালন করছে। বাংলাদেশের কৃষি খাতের সার্বিক উন্নয়নের লক্ষ্যে স্বাধীনতার পরপর কৃষি ব্যাংক প্রতিষ্ঠিত হয়। দেশের কৃষক ও কৃষির উন্নতি এ ব্যাংকের মূল লক্ষ্য। এখনো ব্যাংকব্যবস্থায় কৃষিঋণের পরিমাণ তুলনামূলকভাবে অনেক কম। তবে কৃষি ব্যাংক ক্ষুদ্র ও মাঝারি কৃষকদের ঋণ সুবিধার আওতায় আনার লক্ষ্যে প্রতিষ্ঠিত একটি বিশেষায়িত ব্যাংক। উদ্দীপকের 'X' ব্যাংকটি ১৯৭৩ সালে প্রতিষ্ঠিত হয়। এটি স্বল্প, মাধ্যম ও দীর্ঘমেয়াদি ঋণ প্রদান করে। আর এসব ঋণ সর্বোচ্চ ১৮ মাসের মধ্যে পরিশোধ করতে হয়। অর্থাৎ এটি কৃষি ব্যাংককে নির্দেশ করে। কৃষি উন্নয়ন ও কৃষি সম্প্রসারণের জন্য বাংলাদেশ কৃষি ব্যাংক কৃষকদের ঋণ প্রদান করে থাকে। কৃষি ব্যাংক ক্ষুদ্র ও কুটির শিল্প স্থাপনে আর্থিক ও কারিগরি সহায়তা প্রদান করে। ফলে বেকার লোকের কর্মসংস্থানের সুযোগ সৃষ্টি হয়। আবার, কৃষিঋণ দ্বারা ভারী ও আধুনিক যন্ত্রপাতি ব্যবহার করে কৃষি উৎপাদন বৃদ্ধি পাচ্ছে। ফলে কৃষকদের আয় ও জীবনযাত্রার মান বৃদ্ধি পাবে। তাই কৃষি ব্যাংক থেকে ঋণ গ্রহণ অনেকের কর্মসংস্থানও উৎপাদন বৃদ্ধিতে সহায়ক হবে। তাই বলা যায়, 'X' ব্যাংক তথা কৃষি ব্যাংক থেকে কৃষিঋণ গ্রহণ অনেকের ভাগ্যোন্নতিতে সহায়ক হবে।"
        }
      ]
    },
    {
      "number": "8",
      "uddipok": "নিচের ছকটি লক্ষ করো: ছক-M ছক-N ধান, গম, পাট, আলু, তৈলবীজ, পটল, ডাল। সিমেন্ট শিল্প, চামড়া শিল্প, হোসিয়ারি শিল্প, পাট শিল্প, কাগজ শিল্প ।",
      "tag": "Ctg.B 24",
      "sub_questions": [
        {
          "label": "ক",
          "question": "SPM-এর পূর্ণরূণ লেখো।",
          "explanation": "SPM-এর পূর্ণরূপ হলো Single Point Mooring"
        },
        {
          "label": "খ",
          "question": "বৈদেশিক বাণিজ্য ঘাটতি হওয়ার কারণ কী?",
          "explanation": "কোনো দেশের আমদানিব্যয় যখন রপ্তানি আয়ের চেয়ে বেশি হয়, তখন তাকে বাণিজ্য ঘাটতি বলে। বাংলাদেশে এই ঘাটতির প্রধান কারণগুলো হলো: আমদানিনির্ভরতা: বাংলাদেশ প্রচুর পরিমাণে শিল্পকারখানার কাঁচামাল, উন্নত যন্ত্রপাতি, জ্বালানি তেল ও বিলাসবহুল পণ্য আমদানি করে।রপ্তানি পণ্যের সীমাবদ্ধতা: বাংলাদেশের রপ্তানি আয় মূলত তৈরি পোশাক (RMG) খাতের ওপর অতিমাত্রায় নির্ভরশীল।মূল্যের পার্থক্য: আমাদের আমদানিকৃত পণ্যগুলো উচ্চমূল্যের প্রযুক্তিগত পণ্য, কিন্তু রপ্তানি পণ্যগুলো তুলনায় কম মূল্যের শ্রমনির্ভর পণ্য।"
        },
        {
          "label": "গ",
          "question": "উদ্দীপকের 'M' ছকের পণ্যগুলো বাংলাদেশের অর্থনীতির কোন খাতের অন্তর্ভুস্ত? ব্যাখ্যা করো।",
          "explanation": "উদ্দীপকের 'M' ছকের পণ্যগুলো (ধান, গম, পাট, আলু, পটল ইত্যাদি) বাংলাদেশের অর্থনীতির কৃষি খাতের (Agriculture Sector) অন্তর্ভুক্ত। ব্যাখ্যা: জাতীয় আয়ের যে খাতটি সরাসরি ভূমি ও প্রাকৃতিক সম্পদের ব্যবহারের মাধ্যমে শস্য ও অন্যান্য প্রাথমিক পণ্য উৎপাদন করে, তাকে কৃষি খাত বলে। শস্য ও শাকসবজি: উদ্দীপকে উল্লিখিত ধান, গম, পাট হলো প্রধান শস্য এবং পটল, ডাল ও তৈলবীজ হলো রবি ও খরিপ শস্যের উদাহরণ। মৌলিক খাত: বাংলাদেশের অর্থনীতির ভিত্তি হলো এই কৃষি খাত। এটি দেশের বিশাল জনগোষ্ঠীর খাদ্য ও পুষ্টির জোগান দেয়। কাঁচামালের উৎস: এই খাতের পণ্যগুলো (যেমন—পাট, তৈলবীজ) পরবর্তী ধাপে শিল্প খাতের কাঁচামাল হিসেবে ব্যবহৃত হয়।"
        },
        {
          "label": "ঘ",
          "question": "\"উদ্দীপকে উল্লিখিত 'M' ও 'N' খাত দুটি বাংলাদেশের অর্থনৈতিক উন্নয়নে একে অপরের পরিপুরক।\"- বিশ্লেষণ করো।",
          "explanation": "উদ্দীপকে 'M' হলো কৃষি খাত এবং 'N' হলো শিল্প খাত (সিমেন্ট, চামড়া, পাট শিল্প ইত্যাদি)। বাংলাদেশের অর্থনৈতিক উন্নয়নে এই দুই খাত গভীর ও অবিচ্ছেদ্যভাবে পরস্পর নির্ভরশীল। পরিপূরক হওয়ার সপক্ষে যুক্তি: ১. কাঁচামাল সরবরাহ (M থেকে N): শিল্প খাতের অনেক বড় অংশ কৃষি থেকে কাঁচামাল পায়। যেমন—উদ্দীপকের 'N' ছকের পাট শিল্পের জন্য পাট এবং চামড়া শিল্পের জন্য কাঁচামাল কৃষি/পশু পালন খাত (M) থেকে আসে। ২. কৃষি উপকরণের জোগান (N থেকে M): কৃষিকে আধুনিক করতে শিল্প খাত উপকরণ সরবরাহ করে। সার, কীটনাশক ও আধুনিক কৃষি যন্ত্রপাতি শিল্প কারখানা থেকেই আসে। ৩. বাজার সৃষ্টি: কৃষি খাতের উন্নয়ন হলে কৃষকদের আয় বাড়ে, যা শিল্পের উৎপাদিত পণ্য (যেমন—সিমেন্ট বা হোসিয়ারি পণ্য) ক্রয়ের সক্ষমতা ও বাজার তৈরি করে। ৪. শ্রমের স্থানান্তর: কৃষিতে প্রয়োজনের চেয়ে অতিরিক্ত বা মৌসুমি বেকার শ্রমিকরা শিল্প কারখানায় কাজ করার সুযোগ পায়, যা দেশের বেকারত্ব কমায় ও আয় বৃদ্ধি করে। ৫. পণ্য বহুমুখীকরণ: কৃষি পণ্যকে প্রক্রিয়াজাত করে (যেমন—চামড়া থেকে জুতা বা পাট থেকে ব্যাগ) শিল্প খাত পণ্যের অর্থনৈতিক মূল্য বহুগুণ বাড়িয়ে দেয়। কৃষির উন্নয়ন ছাড়া শিল্পায়ন সম্ভব নয়, আবার শিল্প উন্নত না হলে কৃষির আধুনিকায়ন সম্ভব নয়। সুতরাং, 'M' ও 'N' খাত দুটি বাংলাদেশের অর্থনৈতিক চাকা সচল রাখতে একে অপরের পরিপূরক হিসেবে কাজ করে।"
        }
      ]
    },
    {
      "number": "9",
      "uddipok": "'P' নামক রাষ্ট্রে নাগরিকদের উচ্চ গড় আয়ুষ্কাল, দেশে স্থিতিশীল রাজনৈতিক অবস্থা, উন্নত যোগাযোগ ও পরিবহন ব্যবস্থা এবং পর্যাপ্ত মূলধন রয়েছে। অপরদিকে০' নামক রাষ্ট্রে 'P' নামক রাষ্ট্রের ঠিক বিপরীত অবস্থা বিদ্যমান। তবে সরকারের একান্ত প্রচেষ্টায় এবং বিভিন্ন উন্নয়নমূলক পরিকল্পনা কর্মসূচি বাস্তবায়নের মাধ্যমে কোনো কোনো ক্ষেত্রে ক্রমোন্নতি হচ্ছে।",
      "tag": "Ctg.B 24",
      "sub_questions": [
        {
          "label": "ক",
          "question": "মানব সম্পদ কাকে বলে?",
          "explanation": "কোনো দেশের শ্রমশক্তিকে যখন উপযুক্ত শিক্ষা, প্রশিক্ষণ, উন্নত স্বাস্থ্যসেবা এবং প্রযুক্তিনির্ভর জ্ঞান প্রদানের মাধ্যমে দক্ষ ও উৎপাদনশীল করে তোলা হয় এবং তারা জাতীয় উৎপাদনে অবদান রাখতে পারে, তখন তাকে মানবসম্পদ বলা হয়।"
        },
        {
          "label": "খ",
          "question": "দারিদ্র্যের দুষ্টচক্রের ধারণাটি ব্যাখ্যা করো।",
          "explanation": "দারিদ্র্যের দুষ্টচক্র (Vicious Circle of Poverty) হলো এমন একটি বৃত্তাকার অবস্থা যেখানে দারিদ্র্য নিজেই দারিদ্র্যের কারণ হয়ে দাঁড়ায়। অধ্যাপক র‍্যাগনার নার্কসের মতে, উন্নয়নশীল দেশগুলোতে মাথাপিছু আয় কম হওয়ায় জনগণের সঞ্চয় কম হয়। সঞ্চয় কম বলে বিনিয়োগ কম হয়, আর বিনিয়োগ কম হওয়ায় উৎপাদন ও আয়ও কম থাকে। এই চক্রাকার আবর্তনের ফলে দেশটি দীর্ঘকাল দরিদ্র থেকে যায় এবং কাঙ্ক্ষিত অর্থনৈতিক উন্নয়ন বাধাগ্রস্ত হয়।"
        },
        {
          "label": "গ",
          "question": "উদ্দীপকে উল্লিখিত 'P' নামক রাষ্ট্রটি উন্নয়নের মাপকাঠিতে কোন শ্রেণির দেশের অন্তর্ভুন্ত? ব্যাখ্যা করো।",
          "explanation": "উদ্দীপকের বৈশিষ্ট্য অনুযায়ী 'P' নামক রাষ্ট্রটি উন্নয়নের মাপকাঠিতে একটি 'উন্নত দেশ' (Developed Country)। যে দেশের প্রকৃত জাতীয় আয় ও মাথাপিছু আয় উচ্চ এবং আধুনিক প্রযুক্তির ব্যাপক ব্যবহার বিদ্যমান, তাকে উন্নত দেশ বলে। উদ্দীপকের 'P' দেশের বৈশিষ্ট্যগুলো উন্নত দেশের পরিচায়ক: উচ্চ গড় আয়ুষ্কাল: উন্নত চিকিৎসা ব্যবস্থা ও উন্নত জীবনযাত্রার মানের কারণে 'P' দেশে গড় আয়ু অনেক বেশি। স্থিতিশীল রাজনৈতিক অবস্থা: রাজনৈতিক স্থিতিশীলতা দীর্ঘমেয়াদী বিনিয়োগ ও অর্থনৈতিক নীতি বাস্তবায়নের প্রধান শর্ত, যা এই দেশে বিদ্যমান। উন্নত অবকাঠামো: এখানে উন্নত যোগাযোগ ও পরিবহন ব্যবস্থা রয়েছে, যা শিল্পায়ন ও ব্যবসা-বাণিজ্যকে গতিশীল রাখে। পর্যাপ্ত মূলধন: উচ্চ সঞ্চয় ও বিনিয়োগের হার থাকায় এই দেশে প্রচুর মূলধন রয়েছে, যা বৃহৎ শিল্প স্থাপনে সহায়তা করে।"
        },
        {
          "label": "ঘ",
          "question": "উদ্দীপকের 'Q' নাম রাষ্ট্রটিকে 'P' নামক রাস্ট্রের পর্যায়ে উন্নীত করতে হলে কী কী পদক্ষেপ গ্রহণ করা আবশ্যক বলে তুমি মনে করো? – বিশ্লেষণ করো।",
          "explanation": "উদ্দীপকের 'Q' রাষ্ট্রটি একটি 'উন্নয়নশীল দেশ' (Developing Country)। একে 'P' নামক উন্নত রাষ্ট্রের পর্যায়ে উন্নীত করতে হলে নিম্নলিখিত সমন্বিত পদক্ষেপগুলো গ্রহণ করা আবশ্যক: মানবসম্পদ উন্নয়ন: জনসংখ্যাকে বোঝা না ভেবে শিক্ষা ও কারিগরি প্রশিক্ষণের মাধ্যমে দক্ষ জনশক্তিতে রূপান্তর করতে হবে। দক্ষ জনশক্তি উৎপাদনশীলতা বাড়িয়ে জাতীয় আয় বৃদ্ধিতে সহায়তা করবে। মূলধন গঠন ও বিনিয়োগ বৃদ্ধি: দারিদ্র্যের দুষ্টচক্র ভাঙার জন্য সঞ্চয় বৃদ্ধির পরিবেশ তৈরি করতে হবে এবং দেশি-বিদেশি বিনিয়োগ (FDI) আকর্ষণে কার্যকর নীতিমালা গ্রহণ করতে হবে। অবকাঠামোগত আধুনিকায়ন: 'P' দেশের মতো উন্নত হতে হলে বিদ্যুৎ, জ্বালানি এবং ডিজিটাল যোগাযোগ ব্যবস্থার আমূল পরিবর্তন প্রয়োজন। কৃষির আধুনিকায়ন ও শিল্পায়ন: সনাতন পদ্ধতির বদলে আধুনিক প্রযুক্তিনির্ভর চাষাবাদ এবং কৃষিনির্ভর শিল্প (Agro-based Industry) গড়ে তুলতে হবে। সুশাসন ও রাজনৈতিক স্থিতিশীলতা: দুর্নীতিমুক্ত প্রশাসন এবং স্থিতিশীল রাজনৈতিক পরিবেশ নিশ্চিত করতে হবে যাতে সরকারি উন্নয়ন পরিকল্পনা ও কর্মসূচিগুলো সফলভাবে বাস্তবায়িত হয়। প্রযুক্তিগত স্বনির্ভরতা: বিদেশের ওপর নির্ভরতা কমিয়ে নিজস্ব প্রযুক্তি উদ্ভাবনে গবেষণায় বরাদ্দ বাড়াতে হবে। যদি 'Q' রাষ্ট্রটি তার বিশাল জনশক্তিকে সম্পদে রূপান্তর করতে পারে এবং অবকাঠামোগত ও রাজনৈতিক স্থিতিশীলতা নিশ্চিত করতে পারে, তবে অচিরেই দেশটি 'P' রাষ্ট্রের মতো উন্নত ও সমৃদ্ধ দেশে পরিণত হবে।"
        }
      ]
    },
    {
      "number": "10",
      "uddipok": "সালমান সাহেব একটি পোশাক কোম্পানিতে চাকরি করতেন। গত করোনা মহামারির কারণে তার চাকরি চলে যায়। এ কারণে তিনি স্ত্রী, পুত্র, কন্যাদের নিয়ে গ্রামে চলে আসেন এবং কিছু দিন কর্মহীন অবস্থায় থাকার পর স্থানীয় বাজারে একটি ব্যবসা শুরু করেন। অপরদিকে হামিদা বেগম এস,এস,সি পাস করার পর বেকার বসে না থেকে তার শিক্ষকের পরামর্শে যুব উন্নয়ন প্রতিষ্ঠান থেকে হস্তশিল্পের ওপর প্রশিক্ষণ গ্রহণ করেন। এরপর ব্যাংক থেকে ঋণ নিয়ে তিনি বাড়িতে হস্তশিল্প কারখানা গড়ে তুলেছেন এবং উৎপাদিত দ্রব্য বাজারে বিক্রম করে বেশ আর করছেন।",
      "tag": "Ctg.B 24",
      "sub_questions": [
        {
          "label": "ক",
          "question": "বেকারত্ব কাকে বলে?",
          "explanation": "প্রচলিত মজুরিতে কাজ করতে ইচ্ছুক হওয়া সত্ত্বেও যখন কোনো ব্যক্তি তার যোগ্যতা অনুযায়ী কাজ খুঁজে পায় না, তখন তাকে বেকারত্ব বলে।"
        },
        {
          "label": "খ",
          "question": "অর্থনৈতিক উন্নয়ন বলতে কী বোঝায়?",
          "explanation": "দীর্ঘকালীন সময়ে কোনো দেশের প্রকৃত জাতীয় আয় বৃদ্ধির পাশাপাশি জনগণের শিক্ষা, স্বাস্থ্য ও জীবনযাত্রার মানের গুণগত পরিবর্তনকে অর্থনৈতিক উন্নয়ন বলে। এটি কেবল আয় বৃদ্ধিই নয়, বরং দারিদ্র্য বিমোচন, বেকারত্ব হ্রাস এবং সম্পদের সুষম বণ্টনের মাধ্যমে সমাজের কাঠামোগত পরিবর্তনের একটি সামগ্রিক প্রক্রিয়া। শুধুমাত্র উৎপাদন বৃদ্ধি পেলে তাকে প্রবৃদ্ধি বলা হয়, কিন্তু যখন সেই উৎপাদন মানুষের জীবনমানের উন্নয়ন ঘটায়, তখনই তাকে অর্থনৈতিক উন্নয়ন বলা হয়।"
        },
        {
          "label": "গ",
          "question": "সালমান সাহেবের কর্মহীন অবস্থাকে অর্থনীতিতে কোন ধরনের বেকারত্বর নির্দেশ করছে? ব্যাখ্যা করো।",
          "explanation": "সালমান সাহেবের কর্মহীন অবস্থাকে অর্থনীতিতে আকস্মিক বা ঘর্ষণজনিত (Frictional) বেকারত্বের সাথে সাদৃশ্যপূর্ণ অস্থায়ী বেকারত্ব হিসেবে নির্দেশ করছে। ব্যাখ্যা: উদ্দীপকে দেখা যায়, সালমান সাহেব করোনা মহামারির মতো একটি বহিঃস্থ শক বা অনাকাঙ্ক্ষিত পরিস্থিতির কারণে তার নিয়মিত চাকরি হারিয়েছেন। মহামারির কারণে অর্থনৈতিক কর্মকাণ্ড সাময়িকভাবে সংকুচিত হওয়ায় অনেক প্রতিষ্ঠান বন্ধ হয়ে যায়, যার ফলে সালমান সাহেব গ্রামে ফিরে এসে কিছুকাল কর্মহীন থাকতে বাধ্য হন। এ ধরনের বেকারত্ব সাধারণত অর্থনীতির কাঠামোগত পরিবর্তনের ফলে বা কোনো দুর্যোগকালীন সময়ে এক কাজ ছেড়ে অন্য কাজের মধ্যবর্তী সময়ে সৃষ্টি হয়। সামগ্রিকভাবে সালমান সাহেবের পরিস্থিতি নির্দেশ করে যে, তিনি স্থায়ীভাবে বেকার নন, বরং একটি বিশেষ পরিস্থিতির শিকার হয়ে সাময়িকভাবে আয়ের উৎস হারিয়েছেন। তার গ্রামে চলে আসা এবং নতুন করে ব্যবসার উদ্যোগ নেওয়া প্রমাণ করে যে, শ্রমবাজারে সাময়িক অস্থিরতার কারণে তিনি এক পেশা থেকে অন্য পেশায় স্থানান্তরিত হয়েছেন। এ ধরনের বেকারত্ব কোনো দেশের অর্থনীতির অস্থিতিশীলতা বা বিশেষ কোনো মহামারির মতো সংকটের সময় প্রকট আকার ধারণ করে যা শ্রমিকের দক্ষতার অভাবে নয় বরং পরিবেশগত কারণে ঘটে।"
        },
        {
          "label": "ঘ",
          "question": "\"হামিদা বেগমের মতো নারীদের কর্মকাণ্ড বাংলাদেশের অর্থনীতির চাকাকে গতিশীল রাখছে।\"— উক্তিটির যথার্থতা নিরূপণ করো।",
          "explanation": "উক্তিটি অত্যন্ত যথার্থ, কারণ হামিদা বেগমের মতো নারীরা আত্মকর্মসংস্থানের মাধ্যমে বাংলাদেশের মানবসম্পদ উন্নয়ন এবং দারিদ্র্য বিমোচনে সরাসরি অবদান রাখছেন। ব্যাখ্যা: হামিদা বেগম এস.এস.সি পাসের পর বেকার বসে না থেকে কারিগরি প্রশিক্ষণ গ্রহণ করেছেন এবং ব্যাংক ঋণের মাধ্যমে ক্ষুদ্র শিল্প গড়ে তুলেছেন, যা উদ্যোক্তা তৈরির একটি প্রকৃষ্ট উদাহরণ। তার এই হস্তশিল্প কারখানা কেবল তার নিজের আয় বৃদ্ধি করেনি, বরং এটি পরোক্ষভাবে জাতীয় উৎপাদন বা জিডিপিতে (GDP) ইতিবাচক প্রভাব ফেলছে। ক্ষুদ্র ও মাঝারি শিল্পে (SME) নারীদের অংশগ্রহণ দেশের অর্ধেক জনশক্তিকে উৎপাদনশীল কাজে সম্পৃক্ত করার মাধ্যমে অর্থনৈতিক প্রবৃদ্ধি ত্বরান্বিত করছে। সামগ্রিকভাবে হামিদা বেগমের এই উদ্যোগ বেকারত্ব দূরীকরণ এবং নারীর ক্ষমতায়নের ক্ষেত্রে একটি মাইলফলক হিসেবে কাজ করে যা গ্রামীণ অর্থনীতির চাকা সচল রাখছে। নারীরা যখন আয়ের সাথে যুক্ত হয়, তখন পরিবারের স্বাস্থ্য ও শিক্ষার মান উন্নত হয়, যা দীর্ঘমেয়াদে দারিদ্র্যের দুষ্টচক্র ভাঙতে সাহায্য করে। হামিদা বেগমের মতো ক্ষুদ্র উদ্যোক্তাদের সফলতার ফলেই বাংলাদেশ আজ নিম্ন-মধ্যম আয়ের দেশ থেকে আরও অগ্রগতির দিকে ধাবিত হচ্ছে এবং বৈদেশিক মুদ্রার সাশ্রয় ঘটছে। হামিদা বেগমের মতো নারীদের কর্মকাণ্ডকে আরও গতিশীল করতে হলে সরকারকে সহজ শর্তে জামানতবিহীন ঋণের ব্যবস্থা করতে হবে এবং তাদের উৎপাদিত পণ্য বাজারজাতকরণের জন্য সঠিক প্লাটফর্ম তৈরি করে দিতে হবে। পাশাপাশি গ্রামীণ পর্যায়ে কারিগরি প্রশিক্ষণ কেন্দ্রের সংখ্যা বৃদ্ধি এবং নারীদের জন্য নিরাপদ বিনিয়োগ পরিবেশ নিশ্চিত করা গেলেই দেশের অর্থনীতি আরও মজবুত হবে।"
        }
      ]
    },
    {
      "number": "11",
      "uddipok": "দৃশ্যকল্প-১: মি.হারুন 'X' নামক রাষ্ট্রে বসবাস করেন। তার দেশের সরকার গত ২০২১-২০২২ অর্থবছরের আয় ৩,৫০,০০০ কোটি টাকা এবং ব্যয় ৪,০০,০০০ কোটি টাকা প্রদর্শন করেছেন। দৃশ্যকল্প-২: মি. ফরিদ 'Y' নামক রাষ্ট্রে বসবাস করেন। তার দেশের সরকার গত ২০২১-২০২২ অর্থবছরে বাজেটের আয় ৩,০০,০০০ কোটি টাকা এবং ব্যয় ২,৫০,০০০ কোটি টাকা প্রদর্শন করেছেন।",
      "tag": "Ctg.B 24",
      "sub_questions": [
        {
          "label": "ক",
          "question": "আবগারি শুল্ক কাকে বলে?",
          "explanation": "দেশের অভ্যন্তরে উৎপাদিত ও ব্যবহৃত দ্রব্যের ওপর যে কর ধার্য করা হয়, তাকে আরগারি শুল্ক বলা হয়।"
        },
        {
          "label": "খ",
          "question": "মূল্যসংযোজন কর বলতে কী বোঝায়?",
          "explanation": "VAT হলো Value Added Tax বা মূল্য সংযোজন কর। উৎপাদন ক্ষেত্রে কাঁচামাল থেকে শুরু করে চূড়ান্ত দ্রব্য উৎপাদন পর্যন্ত বেশ কযেকটি স্তর অতিক্রম করতে হয়। মূল্য সংযোজন কর বলতে উৎপাদনের এরূপ বিভিন্ন স্তরে' যে মূল্য সংযোজিত হয় তার ওপর একটি নির্দিষ্ট হারে যে কর আরোপ করা হয় তাকে বোঝায়। উৎপাদনের প্রতিটি ধাপে যে মূল্য সংযোজন ঘটে তার ওপর আরোপিত করকে মূল্য সংযোজন কর বলে।"
        },
        {
          "label": "গ",
          "question": "উদ্দীপকে মি. হারুন সাহেবের 'X' নামক দেশটির বাজেটের ধরন ব্যাখ্যা করো।",
          "explanation": "মি. হারুন সাহেবের 'X' নামক দেশটির বাজেট হলো ঘাটতি বাজেট। ঘাটতি বাজেটের ক্ষেত্রে প্রত্যাশিত আয় অপেক্ষা সম্ভাব্য ব্যয়ের পরিমাণ বেশি হয়। উন্নয়নশীল দেশে অর্থনৈতিক উন্নয়নের গতিশীলতা বজায় রাখতে এ ধরনের বাজেট প্রণয়ন করা হয়। ঘাটতি বাজেট পূরণের লক্ষ্যে সরকার সাধারণত জনসাধারণের কাছ থেকে অতিরিক্ত কর আদায় করে। এছাড়া নতুন অর্থ সৃষ্টি, অভ্যন্তরীণ এবং বৈদেশিক উৎস থেকে ঋণ ও অনুদান গ্রহণ করে থাকে। উদ্দীপকে মি. হারুন 'X' নামক রাষ্ট্রে বসবাস করো। তার দেশের সরকার গত, অর্থবছরের আয় ৩,৫০,০০০ কোটি টাকা এবং ব্যয় ৪,০০,০০০ কোটি টাকা প্রদর্শন করেছেন। অর্থাৎ ঘাটতি ৫০,০০০ কোটি টাকা। অর্থাৎ মোট আয় মোট ব্যয়। প্রত্যাশিত আয় অপেক্ষা সম্ভাব্য ব্যয়ের পরিমাণ বেশি হওয়ার কারণেই উক্ত পরিস্থিতির সৃষ্টি হয়। সুতরাং বলা যায়, মি. হারুন সাহেবের দেশের বাজেটের সঙ্গে সরকারের ঘাটতি বাজেটের মিল খুঁজে পাওয়া যায়।"
        },
        {
          "label": "ঘ",
          "question": "দৃশ্যকল্প-১ ও দৃশ্যকল্প-২ এ প্রদর্শিত বাজেটের মধ্যে কোনটি উন্নয়নশীল দেশের উন্নতিতে সহায়ক বলে তুমি মনে করো?",
          "explanation": "উন্নয়নশীল দেশে দৃশ্যকল্প-১-এ প্রদর্শিত বাজেট তথা ঘাটতি বাজেট প্রণয়ন মঙ্গলজনক হবে বলে আমি মনে করি। বাজেট বলতে আয় ও ব্যয়ের সুবিন্যস্ত হিসাবকে বোঝায়। কোনো আর্থিক বছরে সরকারের প্রত্যাশিত আয় অপেক্ষা সম্ভাব্য, ব্যয় বেশি হলে ঘাটতি বাজেট পরিস্থিতির সৃষ্টি হয়। আবার, সরকারের প্রত্যাশিত আয় অপেক্ষা ব্যয়-কম হলে উদ্বৃত্ত বাজেট সৃষ্টি হয়। সাধারণত উন্নয়নশীল দেশের অর্থনৈতিক উন্নয়নের গতিশীলতা বজায় রাখতে ঘাটতি বাজেট প্রণয়নের প্রয়োজন হয়। উদ্দীপকে দৃশ্যকল্প-১-এ মি. হারুনের দেশে ঘাটতি বাজেটকে প্রণয়ন করা হয়েছে। অপরদিকে দৃশ্যকল্প-২-এ মি. ফরিদের দেশে সরকারের আয় ৩,০০,০০০ কোটি টাকা। কিন্তু ব্যয় ২,৫০,০০০ কোটি টাকা। এটি উদ্বৃত্ত বাজেট। উন্নয়নশীল দেশে মূলধনের অভাবে উন্নয়নকে অস্থিতিশীল করে ফেলে। এ অবস্থায় ঘাটতি বাজেটও সরকারি ঋণ গ্রহণ উন্নয়নের ক্ষেত্রে সমর্থনযোগ্য। উন্নয়নশীল দেশে উন্নয়নের গতি বজায় রাখার লক্ষ্যে ঘাটতি বাজেট প্রণয়নের প্রয়োজন হয়। সরকার বাজেটের এ ঘাটতি দূর করার লক্ষ্যে জনগণের কাছ থেকে ঋণ গ্রহণ করে থাকে। তাছাড়া নতুন অর্থ সৃষ্টি, কেন্দ্রীয় ব্যাংক থেকে ঋণ, বৈদেশিক ঋণ ও অনুদান গ্রহণ করে। প্রাকৃতিক সম্পদের পূর্ণ ব্যবহার নিশ্চিত করে কর্মসংস্থান, মাথাপিছু আয় ও জনগণের জীবনয়াত্রার মান বৃদ্ধিতে সহায়ক। সুতরাং বলা যায়, উন্নয়নশীল দেশে ঘাটতি বাজেট প্রণয়ন করা মজঙ্গলজনক হবে বলে আমি মনে করি।"
        }
      ]
    }
  ]
}