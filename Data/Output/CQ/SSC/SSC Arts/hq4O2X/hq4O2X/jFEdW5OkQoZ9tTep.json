{
  "title": "চট্টগ্রাম বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "দৃশ্যপট-১: 'A' দেশে স্বয়ংক্রিয় দামব্যবস্থার মাধ্যমে দাম নির্ধারিত হয়। সমাজে বিত্তবান ও সাধারণ জনগণের আয়ের মধ্যে বৈষম্য বেশি থাকে। দৃশ্যপট-২: 'B' দেশে সরকারি প্রতিষ্ঠানের পাশাপাশি ব্যক্তিগতভাবে প্রতিষ্ঠান খোলার সুযোগ রয়েছে। তবে এর জন্য সরকারের অনুমোদন নিতে হবে।",
      "tag": "Ctg.B 25",
      "sub_questions": [
        {
          "label": "ক",
          "question": "অর্থনৈতিক কার্যাবলি কাকে বলে?",
          "explanation": "মানুষ জীবন ধারণের জন্য অভাব পূরণের উদ্দেশ্যে যে সকল কাজ করে এবং যার বিনিময়ে অর্থ উপার্জন বা ব্যয় হয়, তাকেই অর্থনৈতিক কার্যাবলি বলে।"
        },
        {
          "label": "খ",
          "question": "মানুষ প্রণোদনায় সাড়া দেয় কেন? ব্যাখ্যা করো।",
          "explanation": "মানুষ তার কাজের অতিরিক্ত সুবিধা বা লাভ পাওয়ার আশায় সাধারণত প্রণোদনায় সাড়া দেয়। অর্থনীতিতে মানুষ সবসময় যৌক্তিক আচরণ করার চেষ্টা করে এবং যেখানে তার স্বার্থ বা প্রাপ্তি বেশি থাকে, সেদিকেই ধাবিত হয়। যেমন—কোনো পণ্যের দাম কমলে বা কাজের মজুরি বৃদ্ধি পেলে মানুষ বেশি কাজ করতে বা পণ্য ক্রয় করতে উৎসাহিত হয়, যা মূলত প্রণোদনার প্রভাব।"
        },
        {
          "label": "গ",
          "question": "'A' দেশে কোন ধরনের অর্থব্যবস্থা বিদ্যমান? ব্যাখ্যা করো।",
          "explanation": "উদ্দীপকের 'A' দেশে ধনতান্ত্রিক বা পুঁজিবাদী অর্থব্যবস্থা (Capitalist Economic System) বিদ্যমান। ধনতান্ত্রিক অর্থব্যবস্থা এমন একটি ব্যবস্থা যেখানে উৎপাদনের উপকরণসমূহ ব্যক্তিগত মালিকানাধীন থাকে এবং বাজারের অদৃশ্য হাত বা 'স্বয়ংক্রিয় দামব্যবস্থা'র মাধ্যমে পণ্যের দাম নির্ধারিত হয়। এই ব্যবস্থায় উদ্যোক্তারা অবাধে প্রতিযোগিতায় লিপ্ত হয় এবং তাদের প্রধান লক্ষ্য থাকে সর্বোচ্চ মুনাফা অর্জন করা। যেহেতু এখানে রাষ্ট্রের কোনো নিয়ন্ত্রণ থাকে না, তাই পুঁজির মালিকরা অধিক সম্পদ কুক্ষিগত করে ফেলে, যার ফলে সমাজে ধনী ও দরিদ্রের মধ্যে তীব্র আয় বৈষম্য দেখা দেয়। উদ্দীপকের 'A' দেশের বর্ণনায় দেখা যায়, সেখানে দাম নির্ধারিত হয় স্বয়ংক্রিয়ভাবে এবং বিত্তবান ও সাধারণ মানুষের মধ্যে আয়ের বিশাল ব্যবধান বা বৈষম্য বিদ্যমান। এই বৈশিষ্ট্যগুলো সরাসরি ধনতান্ত্রিক অর্থব্যবস্থাকে নির্দেশ করে। এই ব্যবস্থায় ভোক্তারা সার্বভৌম ক্ষমতা ভোগ করে এবং উৎপাদকেরা তাদের চাহিদা অনুযায়ী পণ্য তৈরি করে। সুতরাং, বাজারের এই অবাধ স্বাধীনতা এবং এর ফলে সৃষ্ট আয় বৈষম্যের কারণে নিশ্চিতভাবেই বলা যায় যে 'A' দেশটির অর্থব্যবস্থা ধনতান্ত্রিক।"
        },
        {
          "label": "ঘ",
          "question": "দৃশ্যপট-১ ও দৃশ্যপট-২ এ নির্দেশিত অর্থব্যবস্থা দুটো তুলনামূলক আলোচনা করো।",
          "explanation": "দৃশ্যপট-১ এ নির্দেশিত অর্থব্যবস্থা হলো ধনতান্ত্রিক এবং দৃশ্যপট-২ এ নির্দেশিত অর্থব্যবস্থা হলো মিশ্র অর্থব্যবস্থা। ধনতান্ত্রিক অর্থব্যবস্থায় (দৃশ্যপট-১) সম্পদের পূর্ণ ব্যক্তিগত মালিকানা থাকে এবং এখানে সরকারি হস্তক্ষেপ ছাড়াই বাজার পরিচালিত হয়, যার ফলে অতি মুনাফা ও সামাজিক বৈষম্য বৃদ্ধি পায়। অন্যদিকে, মিশ্র অর্থব্যবস্থায় (দৃশ্যপট-২) সরকারি ও বেসরকারি খাতের সহাবস্থান লক্ষ্য করা যায়; অর্থাৎ এখানে ব্যক্তিগতভাবে প্রতিষ্ঠান খোলার স্বাধীনতা থাকলেও সরকারকে তা তদারকি বা অনুমোদন দেওয়ার ক্ষমতা দেওয়া হয়েছে। এই ভারসাম্যপূর্ণ ব্যবস্থার কারণেই মিশ্র অর্থব্যবস্থায় ধনতন্ত্রের মতো চরম বৈষম্য যেমন থাকে না, তেমনি সমাজতন্ত্রের মতো ব্যক্তিগত স্বাধীনতার অভাবও ঘটে না। তুলনামূলক বিচারে দেখা যায়, দৃশ্যপট-১ এর ব্যবস্থায় কেবল মুনাফাকে গুরুত্ব দেওয়া হয়, যেখানে সাধারণ জনগণের কল্যাণের চেয়ে ব্যক্তিস্বার্থ বড় হয়ে দাঁড়ায়। কিন্তু দৃশ্যপট-২ এর মিশ্র ব্যবস্থায় মুনাফা অর্জনের সুযোগের পাশাপাশি জনস্বার্থ রক্ষায় সরকারের নিয়ন্ত্রণ বজায় থাকে, যা একটি আধুনিক রাষ্ট্রের জন্য অনেক বেশি টেকসই। দৃশ্যপট-১ এ বাজার এককভাবে দাম নিয়ন্ত্রণ করে, অথচ দৃশ্যপট-২ এ প্রয়োজনে সরকার দ্রব্যমূল্য স্থিতিশীল রাখতে হস্তক্ষেপ করতে পারে। পরিশেষে বলা যায়, ব্যক্তিগত উদ্যোগ এবং সামাজিক নিরাপত্তা—এই দুইয়ের সমন্বয়ে দৃশ্যপট-২ এর মিশ্র অর্থব্যবস্থা দৃশ্যপট-১ এর ধনতান্ত্রিক ব্যবস্থার চেয়ে অধিক স্থিতিশীল ও জনকল্যাণমুখী।"
        }
      ]
    },
    {
      "number": "2",
      "uddipok": "A B C ভাওয়াল জাতীয় উদ্যান, তিতাস গ্যাস, চর অঞ্চল সৃজনশীল প্রতিভা, উদ্যোগ গ্রহণ, কর্মচারীদের সংগঠিত করার ক্ষমতা ও দক্ষতা পাট, পাটকল, পলিটেকনিক্যাল কলেজ",
      "tag": "Ctg.B 25",
      "sub_questions": [
        {
          "label": "ক",
          "question": "অর্থনৈতিক দ্রব্য কাকে বলে?",
          "explanation": "যেসব দ্রব্য পাওয়ার জন্য মানুষকে মূল্য প্রদান করতে হয় তাকে অর্থনৈতিক দ্রব্য বলে।"
        },
        {
          "label": "খ",
          "question": "ড্রেসিং টেবিলকে চূড়ান্ত দ্রব্য বলা হয় কেন?",
          "explanation": "ড্রেসিং টেবিলের উপযোগ ভোগের মাধ্যমে শেষ হয় বলে ড্রেসিং টেবিলকে চূড়ান্ত দ্রব্য। উৎপাদনের পর যেসব দ্রব্য ভোগ করা হয়, তাদেরকে চূড়ান্ত দ্রব্য বলে। উদাহরণ হিসেবে বলা যায়, গাছ থেকে কাঠ, কাঠ থেকে তক্তা, তক্তা থেকে টেবিল তৈরি হয়। তাতে গ্লাস লাগিয়ে ড্রেসিং টেবিলে রূপান্তর করা হয়। এভাবে ড্রেসিং টেবিল তৈরির পর সরাসরি ভোগে ব্যবহার করা হয়। এজন্য ড্রেসিং টেবিলকে চূড়ান্ত দ্রব্য বলা হয়।"
        },
        {
          "label": "গ",
          "question": "'A' এবং 'C' এর বিষয়গুলো কোন ধরনের সম্পদ? ব্যাখ্যা করো।",
          "explanation": "উদ্দীপকের 'A' এর'বিষয়গুলো হলো প্রাকৃতিক সম্পদ এবং 'C' এর বিষয়গুলো হলো উৎপাদিত সম্পদ। প্রকৃতিতে যেসব বস্তু স্বাড়াবিকভাবে পাওয়া যায় তাহলো প্রাকৃতিক সম্পদ। প্রকৃতির দানেই হচ্ছে প্রাকৃতিক সম্পদ। প্রাকৃতিক সম্পদের মধ্যে রয়েছে ভূমি, বনভূমি, খনিজসম্পদ, নদ-নদী, কৃষিসম্পদ, ইত্যাদি। আবার প্রাকৃতিক ও মানবিক সম্পদ কাজে লাগিয়ে যে সম্পদ সৃষ্টি করা হয় তাই উৎপাদিত সম্পদ। যেমন: যন্ত্রপাতি, কলকারখানা, শিক্ষাপ্রতিষ্ঠান ইত্যাদি মানুষ তৈরি করে এগুলো উৎপাদিত সম্পদ। উদ্দীপকের 'A' সম্পদগুলো হলো ভাওয়াল জাতীয় উদ্যান, তিতাস গ্যাস, চর অঞ্চল। এগুলো মানুষের তৈরি নয়। প্রকৃতি থেকে আমরা এগুলো পেয়ে থাকি। তাই এগুলো প্রাকৃতিক সম্পদের অন্তর্ভুক্ত। আবার 'C' কলামে পাট, পাট কল, স্পলিটেকনিক্যাল কলেজ দেখানো হয়েছে। অর্থাৎ এখানে প্রাকৃতিক ও মানবিক সম্পদ কাজে লাগিয়ে পাট, পাট কল, পলিটেকনিক্যাল কলেজ তৈরি করা হয়। এটি উৎপাদিত সম্পদকে নির্দেশ করে। সুতরাং বলা যায়, উদ্দীপকের 'A' এবং 'C' এর বিষয়গুলো প্রাকৃতিক ও উৎপাদিত সম্পদ।"
        },
        {
          "label": "ঘ",
          "question": "'B' এর বিষয়গুলোকে কি অর্থনীতির ভাষায় সুম্পদ বলা যায়? উত্তরের সপক্ষে যুক্তি দাও।",
          "explanation": "উদ্দীপকের 'B' এর বিষয়গুলো মানবিক সম্পদের অন্তর্গত হলেও অর্থনীতির দৃষ্টিকোণ হতে সম্পদ নয়। অর্থনীতিতে সম্পদ হলো সেই সব দ্রব্য যেগুলো পেতে চাইলে অর্থ ব্যয় করতে হয়। কোনো জিনিসকে অর্থনীতিতে সম্পদ বলতে হলে তার চারটি বৈশিষ্ট্য থাকা আবশ্যক। বৈশিষ্ট্যগুলো হলো উপযোগ, অপ্রাচুর্যতা, হস্তান্তরযোগ্যতা ও বাহ্যিকতা। উদ্দীপকের 'B' এর বিষয়গুলো সৃজনশীল প্রতিভা, উদ্যোগ গ্রহণ, কর্মচারীদের সংগঠিত করার ক্ষমতা ও দক্ষতা বিষয়গুলো উল্লেখ আছে। এগুলো মানুষের অভ্যন্তরীণ বিষয়। এ গুণাবলিগুলোর হস্তান্তরযোগ্যতা ও বাহ্যিকতা নেই। তাই এ সম্পদগুলো মানবিকসম্পদ হলেও অর্থনৈতিক দৃষ্টিতে সম্পদ নয়। সম্পদের অন্যতম গুরুত্বপূর্ণ বৈশিষ্ট্য হলো এটি হস্তান্তরযোগ্য ও 'বাহ্যিকতা থাকতে হবে। মানুষের গুণাবলি- দক্ষতা, প্রতিভা এগুলো বাহ্যিক বিষয় নয়। যেমন: কোনো ব্যক্তি গান গাইতে পারে, কবিতা লেখতে পারে এটি তার প্রতিভা। আবার কেউ এই গুণাবলিগুলো হস্তান্তর করতে পারে না। অর্থাৎ উক্ত গুণাবলিগুলো টাকার বিনিময়ে হাত বদল করা যায় না। এ কারণে এগুলো সম্পদের চারটি বৈশিষ্ট্যকে ধারণ করে না। অতএব বলা' যায়, উদ্দীপকের 'B'-এর বিষয়গুলোকে তার্থনৈতিক দৃষ্টিতে সম্পদ বলা যাবে না।"
        }
      ]
    },
    {
      "number": "3",
      "uddipok": "",
      "tag": "Ctg.B 25",
      "sub_questions": [
        {
          "label": "ক",
          "question": "ভোগ কাকে বলে?",
          "explanation": "অর্থনীতিতে মানুষের অভাব পূরণের জন্য কোনো দ্রব্যের উপযোগ নিঃশেষ করাকে ভোগ বলে।"
        },
        {
          "label": "খ",
          "question": "দাম ও জোগানের সম্পর্ক সমমুখী কেন? ব্যাখ্যা করো।",
          "explanation": "দামের সাথেজোগানের, সম্পর্ক সমমুখী। কোনো দ্রব্যের দ্রব্যের দাম বৃদ্ধির সাথে সাথে এর জোগানের পরিমাণ বাড়ে। আবার দাম কমার সাথে সাথে এর জোগানের পরিমাণ কমে। অার্থাৎ দাম যেদিকে পরিবর্তিত হয় জোগানও সেদিকে পরিবর্তিত হয়। এ কারণে সাধারণত দ্রব্যের দাম ও জোগানের সম্পর্ক সমমুখী হয়।"
        },
        {
          "label": "গ",
          "question": "উদ্দীপকের চিত্রটি অর্থনীতির কোন ধারণার সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকের চিত্রটি অার্থনীতির ভারসাম্য নির্ধারণ প্রক্রিয়ার সঙ্গে সঙ্গতিপূর্ণ। বাজারের একটি সাধারণ দৃশ্য হলোক্রেতা-বিক্রেতার মধ্যে দাম নিয়ে দর-কষাকষি করা। ক্রেতা-বিক্রেতার দর-কষাকষির ফলে একটি দামে দ্রব্যটি বিক্রয় হয়। সেখানে চাহিদা ও জোগান পরস্পর সমান হয়। যে দামে দ্রব্যের চাহিদা ও জোগান সমান হয় তাই ভারসাম্য দাম। ভারসাম্য দামে যে পরিমাণ দ্রব্য ক্রয়-বিক্রয় হয় তাহলো ভারসাম্য পরিমাণ। উদ্দীপকের চিত্রে, E বিন্দুতে চাহিদা রেখা DD' এবং জোগান রেখা SS' পরস্পর সমান হয়েছে। উক্ত বিন্দুতে চাহিদা ও জোগান পরস্পর সমান হওয়ায় ভারসাম্য অর্জিত হয়েছে। ভারসাম্য অবস্থায় দাম OP, এবং চাহিদা ও জোগানের মোট পরিমাণ সমান অর্থাৎ OQ। এখানে দাম বাড়া কিংবা কমার কোনো প্রবণতা থাকে না। কাজেই OP, হলো ভারসাম্য দাম এবং ভারসাম্য পরিমাণ হলো OQ। সুতরাং বলা যায়, প্রদত্ত চিত্রে দ্রব্যের চাহিদা ও জোগানের সমতার ভিত্তিতে ভারসাম্য নির্ধারিত হয়েছে।"
        },
        {
          "label": "ঘ",
          "question": "চিত্রের শুধু DD' রেখাটি ডানে স্থানান্তরিত হলে অর্থনীতিতে এর কীরূপ প্রতিক্রিয়া হবে বলে তুমি মনে করো? যুক্তিসহ উত্তর দাও।",
          "explanation": "চাহিদারেখা ডানদিকে স্থানান্তরিত হলে ভারসাম্য দাম ও পরিমাণ বৃদ্ধি পাবে। ভারসাম্য দায় হলো, এমন একটি অবস্থা যেখানে কোনো দ্রব্যের চাহিদা ও জোগান সমান হয়। এই দামে যে পরিমাণ দ্রব্য কেনা-বেচা হয়, তা হলো ভারসাম্য পরিমাণ। ভারসাম্য অবস্থায় চাহিদারেখা ডানদিকে স্থানান্তরিত হলে দাম ও পরিমাণ বৃদ্ধি পাবে। চিত্রের ভূমি অক্ষে চাহিদা' ও জোগানের পরিমাণ এবং লম্ব তাক্ষে দ্রব্যের দাম পরিমাপ করা হয়েছে। প্রাথমিক চাহিদারেখা. DD' এবং প্রাথমিক জোগানরেখা SS'। এ দুয়ের সমতার ভিত্তিতে E বিন্দুতে প্রাথমিক ভারসাম্য দাম OP, এবং ভারসাম্য পরিমাণ OQ।। ক্রেতার আয়ের বৃদ্ধি, পরিপূরক দ্রব্যের দাম হ্রাস এবং বাজারে ক্রেতার সংখ্যা ইত্যাদি বৃদ্ধি পেলে পণ্যের চাহিদা বৃদ্ধি পায়। অর্থাৎ DD' রেখা ডানদিকে স্থানান্তরিত হয়। এখন.যদি DD' রেখা ডানদিকে স্থানান্তরিত হয়ে D₁D₁' হয় তাহলে F বিন্দুতে নতুন ভারসাম্য অর্জিত হয়। নতুন ভারসাম্য দাম OP₂ এবং ভারসাম্য পরিমাণ OQ 2 । এটি প্রাথমিক ভারসাম্য দাম ও পরিমাণের চেয়ে বেশি। তাই বলা যায় জোগানরেখা স্থির থেকে শুধু চাহিদারেখা ডানদিকে স্থানান্তরিত হলে ভারসাম্য দাম ও পরিমাণ বাড়বে।"
        }
      ]
    },
    {
      "number": "4",
      "uddipok": "৫ তলা বিল্ডিং ← \\gets ← A উৎপাদনের উপকরণ কর্মচারীগণ সকাল ৯টা থেকে বিকেল ৫টা পর্যন্ত কাজ করেন ← \\gets ← B ১ কোটি টাকার মেশিন ও সরঞ্জাম রয়েছে ← \\gets ← C মুনাফা হোক বা না হোক ব্যবসায় উদ্যোগ গ্রহণ ← \\gets ← D",
      "tag": "Ctg.B 25",
      "sub_questions": [
        {
          "label": "ক",
          "question": "গড় উৎপাদনের সূত্রটি লেখো।",
          "explanation": "গড় উৎপাদন = মোট উৎপাদন মোট উপকরণ \\frac{\\text{মোট উৎপাদন}}{\\text{মোট উপকরণ}} মোট   উপকরণ মোট   উৎপাদন ​"
        },
        {
          "label": "খ",
          "question": "মালিকানাগত উপযোগ কীভাবে সৃষ্টি হয়? ব্যাখ্যা করো।",
          "explanation": "দ্রব্য ও সেবার মালিকানা পরিবর্তন করে যে অতিরিক্ত উপযোগ সৃষ্টি করা হলো মালিকানাগত উপযোগ। অব্যবহৃত জমি কিনে নিয়ে একজন কৃষক চাষাবাদ করে উৎপাদন করতে পারে। অথবা ব্যবহৃত জমি কিনে আরো ভালোভাবে চাষাবাদের মাধ্যমে উৎপাদন বাড়াতে পারে। অর্থাৎ নতুন উপযোগ সৃষ্টি হয়। এভাবে মালিকানা পরিবর্তন করে অতিরিক্ত উৎপাদন তথা মালিকানাগত উপযোগ সৃষ্টি হয়।"
        },
        {
          "label": "গ",
          "question": "উদ্দীপকে কোন উপকরণটি বাংলাদেশে সহজে সস্তায় পাওয়া যায়? ব্যাখ্যা করো।",
          "explanation": "উদ্দীপকে 'B' বক্সের উপকরণটি'হলো শ্রম, যা বাংলাদেশে সহজে সস্তায় পাওয়া যায়। উৎপাদন কাজে নিয়োজিত শারীরিক ও মানসিক সব ধরনের পরিশ্রম হলো শ্রম। শ্রম উৎপাদনের একটি জীবন্ত উপকরণ। শ্রমিকের মধ্যেই শ্রম দানের ক্ষমতা নিহিত থাকে। তবে জনবহুল দেশে সাধারণত শ্রমের সহজলভ্যতার কারণে শ্রমের গুরুত্ব বেশি'হয়। উদ্দীপকে 'B' বক্সের লক্ষ করা যায় কর্মচারীগণ সকাল ৯টা থেকে বিকেল ৫টা পর্যন্ত কাজ করেন। শ্রমিকরা ৮ ঘণ্টা কাজ করে উৎপাদনকার্য সচল রাখে। অর্থাৎ 'B' বক্সের উপকরণটি হলো শ্রম। উন্নয়নশীল দেশের অর্থনীতি সাধারণত কৃষিপ্রধান ও জনবহুল। এ কারণে সস্তায় প্রচুর শ্রমিক পাওয়া যায়। তেমনি বাংলাদেশ জনবহুল দেশ বলে এখানেও সস্তায় পর্যাপ্ত শ্রমিক পাওয়া যায়। সুতরাং বলা যায়, উদ্দীপকের শ্রম উপকরণটি বাংলাদেশে সহজে সস্তায় পাওয়া যায়।"
        },
        {
          "label": "ঘ",
          "question": "উৎপাদনের 'D' উপকরণটি উৎপাদন ক্ষেত্রে অনুপস্থিত থাকলে কি সংঘটিত হবে বলে তুমি মনে করো? যুক্তিসহ উত্তর দাও।",
          "explanation": "উদ্দীপকের উৎপাদনের 'D' উপকরণটি (সংগঠন) অনুপস্থিত উৎপাদন সংঘটিত হতে পারে না। উৎপাদন ক্ষেত্রে ভূমি শ্রম ও মূলধন ও সমন্বয় করে উৎপাদন পরিচালনা করাই হলো সংগঠন। যে ব্যক্তি এ কাজটি সম্পাদন করে থাকেন তাকে সংগঠক বলা হয়। আর সংগঠকই উৎপাদনের পরিকল্পনা থেকে শুরু করে বাজারজাতকরণ পর্যন্ত সব কাজের দায়িত্ব নেন। উৎপাদনের প্রতিটি উপকরণের সমান.অর্থনীতিতে তাৎপর্য বহন করে। উদ্দীপকে উল্লিখিত ছকটি হলো উৎপাদনের উপকরণের। যেখানে ৫ তলা বিল্ডিং জমি, কর্মচারীগণ কাজ করে, মেশিন ও সরঞ্জাম রয়েছে, ব্যবসায় উদ্যোগ গ্রহণ উল্লেখ রয়েছে। এগুলো হলো ভূমি, শ্রম, মূলধন ও সংগঠন। ‘D' বক্সের উপকরণটি হবে সংগঠন। উৎপাদনের অন্য উপকরণগুলোর সমন্বয় সাধনকারী উপকরণ হিসেবে সংগঠন কাজ করে। এটি অনুপস্থিত থাকলে উৎপাদন অসম্ভব। উৎপাদন ব্যবস্থায় ভূমি, শ্রম, মূলধন এবং সংগঠন এ চারটি উপকরণের যৌথ অংশগ্রহণ অপরিহার্য। এগুলোর মধ্যে যেকোনো একটির অনুপস্থিতিতে উৎপাদন সম্ভব নয়। ব্যবসায়ের উদ্দেশ্যে উৎপাদনমুখী কার্যক্রম পরিচালনা ও নিয়ন্ত্রণ করে সংগঠন। এ দায়িত্ব সংগঠন দক্ষতার সাথে যোগ্যতা অনুয়ায়ী ভাগ করে দেন। যদি সংগঠকই না থাকে তাহলে কোনো ধরনের উৎপাদন কাজ পরিচালিত হবে না। সুতরাং বলা যায়, 'D' উপকরণটি অর্থাৎ সংগঠন উৎপাদন ক্ষেত্রে অনুপস্থিত থাকলে উৎপাদন সংঘটিত হবে না বলে আমি মনে করি।"
        }
      ]
    },
    {
      "number": "5",
      "uddipok": "হাসান পাটের আড়তের একজন মালিক। তার আড়তে সবসময় বিভিন্ন ধরনের পাট ক্রয়-বিক্রয় করা হয়। সম্প্রতি পাটের দাম বেড়েগযাওয়ায় সেও বেশি দামে পাট বিক্রি করতে থাকে। একজন অসাধু ব্যবসায়ী বেশি লাভের আশায় বাজারের সব পাট ক্রয় ও মজুদ করে রাখে এবং ইচ্ছামতো দাম বাড়িয়ে বিক্রি করে।",
      "tag": "Ctg.B 25",
      "sub_questions": [
        {
          "label": "ক",
          "question": "বাজার কী?",
          "explanation": "অর্থনীতিতে বাজার বলতে কোনো নির্দিষ্ট স্থানকে বোঝায় না, বরং এক বা একাধিক পণ্যকে বোঝায় যা ক্রেতা ও বিক্রেতার মধ্যে অবাধ প্রতিযোগিতার মাধ্যমে একটি নির্ধারিত দামে কেনাবেচা হয়।"
        },
        {
          "label": "খ",
          "question": "স্থানীয় বাজার বলতে কী বোঝায়?",
          "explanation": "যে পণ্যের ক্রেতা ও বিক্রেতা একটি নির্দিষ্ট অঞ্চলের বা সীমাবদ্ধ এলাকার মধ্যে সীমাবদ্ধ থাকে, তাকে স্থানীয় বাজার বলে। সাধারণত পচনশীল দ্রব্য (যেমন—শাকসবজি, দুধ) বা অধিক ওজনবিশিষ্ট নিম্নমূল্যের পণ্যের ক্ষেত্রে স্থানীয় বাজার দেখা যায়। এই বাজারে পণ্যের চাহিদা ও জোগান ওই নির্দিষ্ট এলাকার মধ্যেই আবর্তিত হয়।"
        },
        {
          "label": "গ",
          "question": "উদ্দীপকে যে বাজারের কথা বলা হয়েছে তার ধরন ব্যাখ্যা করো।",
          "explanation": "উদ্দীপকের শুরুতে হাসান যে পাটের আড়তের ব্যবসা করছেন, সেটি মূলত পূর্ণ প্রতিযোগিতামূলক বাজারের (Perfect Competition) বৈশিষ্ট্য প্রকাশ করে। উদ্দীপকে বলা হয়েছে হাসানের আড়তে সবসময় পাট ক্রয়-বিক্রয় করা হয় এবং পাটের দাম বেড়ে যাওয়ায় সেও বেশি দামে বিক্রি করতে থাকে। পূর্ণ প্রতিযোগিতামূলক বাজারে অসংখ্য ক্রেতা ও বিক্রেতা থাকে এবং পণ্যের দাম বাজার চাহিদা ও জোগানের মাধ্যমে নির্ধারিত হয়। এখানে বিক্রেতা 'প্রাইস টেকার' বা দাম গ্রহীতা হিসেবে কাজ করে। যেহেতু হাসান বাজারের সামগ্রিক দাম বৃদ্ধির সাথে তাল মিলিয়ে দাম বাড়িয়েছেন, তাই এটি নির্দেশ করে যে তার এককভাবে দাম নিয়ন্ত্রণের ক্ষমতা নেই। সামগ্রিকভাবে পাটের এই বাজারটি একটি প্রতিযোগিতামূলক বাজার কাঠামোকে নির্দেশ করে যেখানে ক্রেতা-বিক্রেতা উভয়েই বাজার দর সম্পর্কে অবহিত এবং ব্যক্তিগতভাবে কেউ দামের ওপর প্রভাব ফেলতে পারে না।"
        },
        {
          "label": "ঘ",
          "question": "উদ্দীপকে উল্লিখিত শেষ উদ্ভিটি আংশিকভাবে একচেটিয়া বাজারের বৈশিষ্ট্যের সাথে সম্পৃস্ত- মতামত দাও।",
          "explanation": "উদ্দীপকের শেষ উক্তিটি—\"একজন অসাধু ব্যবসায়ী বেশি লাভের আশায় বাজারের সব পাট ক্রয় ও মজুদ করে রাখে এবং ইচ্ছামতো দাম বাড়িয়ে বিক্রি করে\"—এটি একচেটিয়া বাজারের (Monopoly) বৈশিষ্ট্যের সাথে নিবিড়ভাবে সম্পৃক্ত। আমি এই মতামতের সাথে একমত। একক বিক্রেতা: একচেটিয়া বাজারে একজন মাত্র বিক্রেতা থাকে। উদ্দীপকে ওই অসাধু ব্যবসায়ী সব পাট ক্রয় করে বাজারে নিজের একক আধিপত্য প্রতিষ্ঠা করেছেন। দাম নিয়ন্ত্রণ: এই বাজারে বিক্রেতা নিজেই দাম নির্ধারক (Price Maker) হিসেবে কাজ করেন। উদ্দীপকের ব্যবসায়ীটি নিজের ইচ্ছামতো দাম বাড়িয়ে বিক্রি করছেন, যা একচেটিয়া কারবারির প্রধান লক্ষণ। জোগান নিয়ন্ত্রণ: একচেটিয়া বাজারে বিক্রেতা অস্বাভাবিক মুনাফা অর্জনের জন্য কৃত্রিমভাবে জোগান কমিয়ে দেয় বা মজুতদারি করে। উদ্দীপকের অসাধু ব্যবসায়ীর আচরণ ঠিক একই রকম। বিকল্প দ্রব্যের অভাব: যখন কেউ সব পণ্য মজুত করে ফেলে, তখন ক্রেতার সামনে অন্য কোনো বিকল্প উৎস থাকে না, যা একচেটিয়া বাজারের পরিবেশ তৈরি করে। পরিশেষে বলা যায়, যদিও পাট বাজার সাধারণত পূর্ণ প্রতিযোগিতামূলক হওয়ার কথা, কিন্তু কোনো ব্যক্তি যদি বাজার সিন্ডিকেট বা মজুতদারির মাধ্যমে একক নিয়ন্ত্রণ গ্রহণ করে, তবে সেটি একচেটিয়া বাজারে রূপ নেয়। অসাধু ব্যবসায়ীর এই কর্মকাণ্ড মূলত ভোক্তাকে শোষণ করে অস্বাভাবিক মুনাফা অর্জনের একটি একচেটিয়া কৌশল। একচেটিয়া বাজারের এই অশুভ প্রভাব ও কৃত্রিম মূল্যবৃদ্ধি রোধ করতে হলে সরকারের বাজার তদারকি (Market Monitoring) জোরদার করতে হবে এবং কঠোর 'অ্যান্টি-মনোপলি' বা মজুতদারি বিরোধী আইন কার্যকর করতে হবে। এতে বাজারে সুস্থ প্রতিযোগিতা বজায় থাকবে এবং সাধারণ ক্রেতারা ন্যায্যমূল্যে পণ্য পাবেন।"
        }
      ]
    },
    {
      "number": "6",
      "uddipok": "ঘটনা-১: জুয়েল একটি প্রতিষ্ঠান গড়ে তোলেন। উক্ত প্রতিষ্ঠানে স্থানীয় কাঁচামাল যেমন-বাঁশ, বেত, শোলা দিয়ে বিভিন্ন জিনিস তৈরি করে। বর্তমানে তার প্রতিষ্ঠানে ত্রিশজন কর্মী কাজ করে। ঘটনা-২: বাতেন সাহেব বসবাসের জন্য একটি পুরোনো ফ্ল্যাট ক্রয় করেন। তার বাচ্চাদের স্কুলে যেতে অসুবিধা হয় বলে তিনি তার বন্ধুর কাছ থেকে একটি গাড়ি ক্রয় করেন।",
      "tag": "Ctg.B 25",
      "sub_questions": [
        {
          "label": "ক",
          "question": "চূড়ান্ত দ্রব্য ও সেবা কী?",
          "explanation": "চূড়ান্ত দ্রব্য ও সেবা বলতে এমন দ্রব্য ও সেবাকে বোঝায় যা উৎপাদনের পর সরাসরি ভোগে ব্যবহৃত হয়।"
        },
        {
          "label": "খ",
          "question": "NNP কীভাবে হিসাব করা হয়? ব্যাখ্যা করো।",
          "explanation": "মোট জাতীয় আয় থেকে মূলধন ব্যবহারজনিত অবচয় পূরণের ব্যয় বাদ দিয়ে NNP বা নিট জাতীয় উৎপাদন হিসাব করা হয়। দেশে দ্রব্যসামগ্রী উৎপাদন প্রক্রিয়ায় বিভিন্ন প্রকার মূলধনি দ্রব্য, যেমনযন্ত্রপাতি, দালানকোঠা প্রভৃতি ব্যবহৃত হয়। এসব মূলধন সামগ্রীর ক্ষয়ক্ষতি ও মেরামতের জন্য যে অর্থ ব্যয় হয়, তাই অবচয়জনিত ব্যয়। মোট জাতীয় উৎপাদন থেকে এ ব্যয় বাদ দিলে যা অবশিষ্ট থাকে তাই নিট জাতীয় উৎপাদন (NNP)। অর্থাৎ NNP = GNP – CCA"
        },
        {
          "label": "গ",
          "question": "জুয়েলের কার্যক্রম মোট জাতীয় আয়ের কোন খাতের অন্তর্ভুন্ত? ব্যাখ্যা করো।",
          "explanation": "উদ্দীপকে উল্লিখিত জুয়েলের কার্যক্রম মোট জাতীয় আয় নির্ণয়ে শিল্প খাতের কুটির শিল্পে অন্তর্ভুন্ত। স্বল্প মূলধন ও নিজস্ব কারিগরি জ্ঞানের সাহায্যে পরিবারের সদস্যদের মাধ্যমে পরিচালিত শিল্পই হলো কুটির শিল্প। এ শিল্পে সাধারণত পরিবারের লোকজনের স্বল্প পুঁজি ও শ্রম ব্যবহূত হয়। এছাড়া এ শিল্পের আয়তন খুব ছোট হয়। যেমন: বাঁশ ও বেতশিল্প, তাঁতশিল্প, মৃৎশিল্প, রেশমশিল্প ইত্যাদি। উদ্দীপকে ঘটনা-১ এ জুয়েল তার প্রতিষ্ঠানে স্থানীয় কাঁচামাল যেমনবাঁশ, বেত, শোলা দিয়ে বিভিন্ন জিনিস তৈরি করে। বর্তমানে তার প্রতিষ্ঠানে ত্রিশজন কর্মী কাজ করে। বাঁশ, বেত ও শোলা দিয়ে জিনিসপত্র তৈরি হলো শিল্প খাতের কুটির শিল্পে অন্তর্ভুক্ত। হস্তশিল্পজাত এ দ্রব্যগুলো সাধারণত ছোট পরিসরে উৎপাদিত হয়। জুয়েলের তৈরিকৃত জিনিসগুলো শিল্পখাতের কুটির শিল্পকে নির্দেশ করে। সুতরাং বলা যায়, জুয়েলের কার্যক্রম মোট জাতীয় আয় নির্ণয়ে সময় শিল্পখাতের খাতের অন্তর্ভুক্ত হবে।"
        },
        {
          "label": "ঘ",
          "question": "বাতেন সাহেবের লেনদেন কি মোট দেশজ উৎপাদনের অন্তর্ভুস্ত হবে? যুক্তিসহ উত্তর দাও।",
          "explanation": "বাতেন সাহেবের পুরাতন পুরোনো ফ্ল্যাট ও গাড়ি ক্রয় মোট দেশজ উৎপাদনে তান্তর্ভুক্ত হবে না। কোনো নির্দিষ্ট সময়ে দেশের অভ্যন্তরে চূড়ান্ত পর্যায়ের উৎপাদিত দ্রব্য ও সেবার বাজার মূল্যের সমষ্টিকে মোট দেশজ উৎপাদন (জিডিপি) বলে। জিডিপি গণনার ক্ষেত্রে কতগুলো উপাদান অন্তর্ভুক্ত হয়.না। যেমন: মূলধনি লাভ-ক্ষতি, মাধ্যমিক দ্রব্য ও সেবা, বিনামূল্যে ব্যবহৃত দ্রব্য ও সেবা ইত্যাদি। এছাড়া অতীতে উৎপাদিত পণ্য ও লেনদেন জিডিপিতে অন্তর্ভুক্ত হয় না। উদ্দীপকে বাতেন সাহেব একটি পুরোনো ফ্ল্যাট ও গাড়ি ক্রয় করেন। বাতেন সাহেবের ফ্ল্যাট ও গাড়িটি আগে থেকেই জিডিপি'র হিসাবে ছিল। তাই সেটি পূর্বের বছরের জিডিপিতে অন্তর্ভুক্ত হয়েছিল। সে কারণে তার ক্রয়কৃত'ফ্ল্যাট ও গাড়ি চলতি বছরের মোট দেশজ উৎপাদনে তান্তর্ভুক্ত হবে না। পূর্বের বছরে উৎপাদিত কোনো দ্রব্য বা সেবা চলতি বছরের জিডিপিতে গণনা করলে জিডিপিতে দ্বৈত গণনায় সমস্যা দেখা দেয়। এতে এক বছরের আয়ের মধ্যে আরেক বছরের আয় ঢুকে যায়। ফলে জিডিপি এর সঠিক হিসাব পাওয়া যায় না। যেমন: পুরাতন কোনো গাড়ি ক্রয় করলে তা চলতি বছরের জিডিপিতে হিসাব করলে পূর্বের 'বছরের আয় চলতি বছরে ঢুকে যাবে। এসব কারণে বাতেন সাহেবের ফ্ল্যাট ও গাড়ি ক্রয়ের মতো লেনদেন মোট দেশজ উৎপাদনের অন্তর্ভুক্ত হবে না।"
        }
      ]
    },
    {
      "number": "7",
      "uddipok": "মানিকের জায়গা জমি কিছুই নেই। 'A' নামক আর্থিক প্রতিষ্ঠান কোনো কিছু জমা না রেখে কিছু অর্থ তাকে ঋণ দেয়। ঐ অর্থ দিয়ে সে একটি মুরগির খামার গড়ে তোলে ও সংসারে সচ্ছলা ফিরিয়ে আনে। তার প্রতিবেশি মিজান সাহেব যে আর্থিক প্রতিষ্ঠানে কাজ করেন সেটি জনগণকে ঋণ দিতে পারে না। বরং অন্যান্য আর্থিক প্রতিষ্ঠানের ঋণ নিয়ন্ত্রণ করে।",
      "tag": "Ctg.B 25",
      "sub_questions": [
        {
          "label": "ক",
          "question": "চলতি হিসাব কী?",
          "explanation": "যে হিসাব বা আমানত থেকে টাকা যে কোনো সময় উঠানো যায় তাকে চলতি হিসাব বলে।"
        },
        {
          "label": "খ",
          "question": "উৎপাদন ক্ষেত্রে কারখানা স্থাপন কোন ধরনের ব্যয়? ব্যাখ্যা করো'।",
          "explanation": "উৎপাদন ক্ষেত্রে কারখানা স্থাপন প্রকাশ্য ব্যয়। কোনো উৎপাদনকারী প্রতিষ্ঠান ভাড়া বা উপকরণ ক্রয়ের জন্য দৃশ্যমান যে ব্যয় করে' তার সমষ্টিকে প্রকাশ্য ব্যয় বলে। উৎপাদনকারী প্রতিষ্ঠানগুলোয় কর্মরত কর্মচারীর বেতন ও ভাতাদি, কাঁচামাল, 'মাধ্যমিক দ্রব্য ক্রয়ের জন্য ব্যয় করে।তাছাড়া বিভিন্ন ধরনের স্থির ব্যয়, যেমন: বাড়ি ভাড়া, মূলধনের সুদ ইত্যাদি ব্যয় বহন করে। দৃশ্যমান এসব ব্যয়কেই প্রকাশ্য ব্যয় বলে। এটি উৎপাদন ক্ষেত্রে কারখানা স্থাপন ক্ষেত্রেও প্রযোজ্য।"
        },
        {
          "label": "গ",
          "question": "মানিক কোন ব্যাংক থেকে ঋণ নিয়েছে? তার প্রকৃতি ব্যাখ্যা করো।",
          "explanation": "উদ্দীপকের মানিক যে ব্যাংক থেকে ঋণ নিয়েছে সেটি গ্রামীণ ব্যাংক। গ্রামীণ ব্যাংক একটি বিশেষ আর্থিক প্রতিষ্ঠান, যা দরিদ্র ও অতি দরিদ্র মানুষকে উৎপাদন কাজে সহায়তা করে। এ ব্যাংকটি গ্রামের ভূমিহীন দরিদ্র কৃষকদের সহজ শর্তে ও জামানতবিহীন ঋণ সরবরাহ করে। এছাড়া দেশের অবহেলিত জনসাধারণকে শিল্পখাতে সম্পৃক্ত করার জন্য গ্রামীণ ব্যাংক ক্ষুদ্র ও কুটির শিল্পে ঋণ প্রদানসহ উপকরণ সরবরাহ ও প্রয়োজনীয় পরামর্শ দিয়ে থাকে। উদ্দীপকের মানিকের 'A' নামক আর্থিক প্রতিষ্ঠান কোনো কিছু জমা না 'রেখে কিছু অর্থ ঋণ নেয়।, ঐ অর্থ দিয়ে সে একটি মুরগির খামার গড়ে তোলে ও সংসারে সচ্ছলতা ফিরিয়ে' আনে। এসব বৈশিষ্ট্য গ্রামীণ ব্যাংকের কর্মকাণ্ডের সাথে মিল রয়েছে। কেননা গ্রামীণ ব্যাংক গত কয়েক দশক ধরে গ্রামের অনেক দরিদ্র মানুষকে ক্ষুদ্র ঋণ প্রদানের মাধ্যমে স্বাবলম্বী করে তুলছে। তাই বলা যায়, উদ্দীপকের 'A' 'ব্যাংকটি গ্রামীণ ব্যাংক।"
        },
        {
          "label": "ঘ",
          "question": "মিজান সাহেব, যে আর্থিক প্রতিষ্ঠানে কাজ করেন তার কার্যক্রম বিশ্লেষণ করো।",
          "explanation": "উদ্দীপকের মিজান সাহেবের আর্থিক প্রতিষ্ঠানটি হলো কেন্দ্রীয় ব্যাংক। কেন্দ্রীয় ব্যাংক হলো এমন একটি প্রতিষ্ঠান যা,ব্যাংকব্যবস্থার শীর্ষে অবস্থান করে সমগ্র ব্যাংকব্যবস্থা নিয়ন্ত্রণ করে। এ ব্যাংক মুদ্রাবাজারের অভিভাবক হিসেবে কাজ করে। এটি সরকারের মালিকানা ও নিয়ন্ত্রণে থেকে নোট ও মুদ্রা প্রচলন, মুদ্রাবাজার পরিচালনা করে। উদ্দীপকের মিজান সাহেব যে আর্থিক প্রতিষ্ঠানে কাজ করেন সেটি জনগণকে ঋণ দেয় না। বরং অন্যান্য আর্থিক প্রতিষ্ঠানের ঋণ নিয়ন্ত্রণ করে। অর্থাৎ এটি অন্যান্য ব্যাংকগুলোকে নিয়ন্ত্রণ করে। এ কারণে ব্যাংকটিকে কেন্দ্রীয় ব্যাংক বলা যায়। এ ব্যাংক সরকারের আর্থিক উপদেষ্টা ও ব্যাংকার হিসেবে কাজ করে। কেন্দ্রীয় ব্যাংক দেশের প্রয়োজনের সাথে সামঞ্জস্য রেখে নোট ও মুদ্রা প্রচলন করে। এ ব্যাংক বিভিন্ন খাত থেকে সরকারের রাজস্ব পাওনা সরকারের হিসাবে জমা করে। উক্ত ব্যাংক সরকারের নির্দেশ অনুযায়ী বিভিন্ন খাতে অর্থ প্রদান করে। আর্থিক সংকটের সময় সরকারকে ও অন্যান্য বাণিজ্যিক ব্যাংককে স্বল্প ও দীর্ঘমেয়াদি ঋণ প্রদান করে। এছাড়াও এ ব্যাংক অধীনস্থ তালিকাভুক্ত ব্যাংকগুলোর নিকাশঘর হিসেবে কাজ করে। এভাবে কেন্দ্রীয় ব‍্যাংক বিভিন্ন ধরনের কাজ করে।"
        }
      ]
    },
    {
      "number": "8",
      "uddipok": "",
      "tag": "Ctg.B 25",
      "sub_questions": [
        {
          "label": "ক",
          "question": "শিল্প কী?",
          "explanation": "একই ধরনের পণ্য বা সেবা উৎপাদনের কাজে নিয়োজিত সকল উৎপাদনকারী প্রতিষ্ঠান বা ফার্মের সমষ্টিকে অর্থনীতিতে শিল্প বলা হয়। যেমন—বস্ত্র শিল্পে নিয়োজিত সকল কারখানা মিলে বস্ত্র শিল্প গঠিত হয়।"
        },
        {
          "label": "খ",
          "question": "বাংলাদেশের অর্থনীতির প্রধান ২টি বৈশিষ্ট্য লেখো।",
          "explanation": "বাংলাদেশের অর্থনীতির প্রধান দুটি বৈশিষ্ট্য হলো: ১. কৃষিনির্ভরতা: বাংলাদেশের অর্থনীতি ঐতিহাসিকভাবেই কৃষিনির্ভর। অধিকাংশ মানুষ জীবনধারণের জন্য সরাসরি কৃষি ও এর উপখাতগুলোর ওপর নির্ভরশীল। ২. অধিক জনসংখ্যা ও বেকারত্ব: সীমিত সম্পদের তুলনায় এদেশের জনসংখ্যা অনেক বেশি। ফলে বিপুল পরিমাণ শ্রমশক্তি থাকা সত্ত্বেও কর্মসংস্থানের অভাবে বেকারত্ব এদেশের অর্থনীতির অন্যতম বড় চ্যালেঞ্জ।"
        },
        {
          "label": "গ",
          "question": "'R' বাংলাদেশের অর্থনীতির কোন খাতকে নির্দেশ করে? মানবসম্পদ উন্নয়নে এ খাতের গুরুত্ব বর্ণনা করো।",
          "explanation": "প্রথম ও দ্বিতীয় উদ্দীপক অনুযায়ী 'R' বাংলাদেশের অর্থনীতির সেবা খাত (Service Sector)-কে নির্দেশ করে। উদ্দীপকের ছবিতে সেবা খাতের উদাহরণ হিসেবে বিদ্যালয়, হাসপাতাল, ব্যাংক (আর্থিক প্রতিষ্ঠান) এবং পরিবহনের কথা বলা হয়েছে। মানবসম্পদ উন্নয়নে এ খাতের গুরুত্ব অপরিসীম: শিক্ষা ও দক্ষতা: বিদ্যালয়ের মাধ্যমে শিক্ষাদান করে সাধারণ মানুষকে দক্ষ মানবসম্পদে রূপান্তর করা হয়। স্বাস্থ্যসেবা: হাসপাতাল ও স্বাস্থ্যকেন্দ্রগুলো জনগণের সুস্বাস্থ্য নিশ্চিত করে, যা কর্মক্ষম জনশক্তি তৈরির পূর্বশর্ত। যোগাযোগ ও গতিশীলতা: উন্নত পরিবহন ও যোগাযোগ ব্যবস্থা শ্রমশক্তির গতিশীলতা বৃদ্ধি করে এবং কর্মসংস্থানের সুযোগ তৈরি করে। আর্থিক নিশ্চয়তা: ব্যাংক ও বিমা খাত উদ্যোক্তাদের পুঁজি সরবরাহ করে কর্মসংস্থান সৃষ্টিতে সহায়তা করে।"
        },
        {
          "label": "ঘ",
          "question": "'P' ও 'O' খাত অর্থনৈতিক উন্নয়নে পরস্পর নির্ভরশীল।”- বক্তব্যটির যথার্থতা বিশ্লেষণ করো।",
          "explanation": "উদ্দীপকের দ্বিতীয় ছবি অনুযায়ী 'P' হলো কৃষি খাত (শস্য, মৎস্য, পশু পালন) এবং 'Q' হলো শিল্প খাত (বস্ত্র, চামড়া, বাঁশ ও বেত শিল্প)। বাংলাদেশের অর্থনৈতিক উন্নয়নে এই দুই খাত গভীর ও অবিচ্ছেদ্যভাবে পরস্পর নির্ভরশীল। নির্ভরশীলতার সপক্ষে যুক্তি: ১. কাঁচামাল সরবরাহ: কৃষি খাত শিল্প খাতের জন্য প্রয়োজনীয় কাঁচামাল যোগান দেয়। যেমন—উদ্দীপকের বস্ত্র শিল্পের জন্য তুলা বা পাট এবং চামড়া শিল্পের জন্য কাঁচামাল কৃষি/পশু পালন (P) থেকে আসে। ২. কৃষি উপকরণের যোগান: শিল্প খাত কৃষিকে আধুনিক করতে প্রয়োজনীয় উপকরণ সরবরাহ করে। সার, কীটনাশক ও আধুনিক কৃষি যন্ত্রপাতি শিল্প কারখানা থেকেই আসে। ৩. বাজার সৃষ্টি: কৃষি খাতের উন্নয়ন হলে কৃষকদের আয় বাড়ে, যা শিল্পের পণ্যের চাহিদা সৃষ্টি করে। ৪. শ্রমের স্থানান্তর: কৃষিতে অতিরিক্ত শ্রমিকরা শিল্প কারখানায় কাজ করার সুযোগ পায়, যা অর্থনৈতিক ভারসাম্য বজায় রাখে। কৃষির উন্নয়ন ছাড়া শিল্পায়ন সম্ভব নয়, আবার শিল্প উন্নত না হলে কৃষির আধুনিকায়ন সম্ভব নয়। সুতরাং, 'P' ও 'Q' খাত অর্থনৈতিক উন্নয়নে একে অপরের পরিপূরক ও নির্ভরশীল—বক্তব্যটি শতভাগ যথার্থ।"
        }
      ]
    },
    {
      "number": "9",
      "uddipok": "ঘটনা-১: এম. এ. পাস বুশরা চাকরি খুঁজে কিন্তু পায় না। তাই সে তার মায়ের পরিচালিত হস্তশিল্পের কাজে সহযোগিতা করে। এতে তার সময় ভাল কাটলেও তাদের হস্তশিল্পের উৎপাদন বা আয় আগের মতই আছে। ঘটনা-২: 'A'.দেশে কোনো এক বছরে জিডিপির প্রবৃদ্ধির হার ৭.৫২% হলেও পরবর্তী অর্থবছরে তা বেড়ে দাড়ায় ৮.৫২%। কিন্তু এতে করে দেশের জনগণের ভোগ, বিনিয়োগ ও কর্মসংস্থানের কোনো পরিবর্তন হয়নি।",
      "tag": "Ctg.B 25",
      "sub_questions": [
        {
          "label": "ক",
          "question": "মানবসম্পদ কী?",
          "explanation": "প্রশিক্ষণ, শিক্ষা ও সুস্বাস্থ্যের মাধ্যমে যখন কোনো মানুষকে দক্ষ জনশক্তিতে রূপান্তর করা হয়, তখন তাকে মানবসম্পদ বলা হয়।"
        },
        {
          "label": "খ",
          "question": "অর্থনৈতিক উন্নয়নের জন্য রাজনৈতিক স্থিতিশীলতা প্রয়োজন কেন? ব্যাখ্যা করো।",
          "explanation": "রাজনৈতিক স্থিতিশীলতা একটি দেশে বিনিয়োগবান্ধব পরিবেশ তৈরি করে এবং অর্থনৈতিক কর্মকাণ্ডের ধারাবাহিকতা রক্ষা করে। অস্থিতিশীল পরিবেশে দেশি-বিদেশি উদ্যোক্তারা পুঁজি বিনিয়োগে সাহস পায় না, ফলে শিল্পায়ন বাধাগ্রস্ত হয় এবং বেকারত্ব বৃদ্ধি পায়। সুষ্ঠু রাজনৈতিক পরিবেশ সরকারের দীর্ঘমেয়াদী অর্থনৈতিক পরিকল্পনা ও নীতি বাস্তবায়নে সহায়তা করে, যা একটি রাষ্ট্রের সামগ্রিক প্রবৃদ্ধি নিশ্চিত করার জন্য অপরিহার্য।"
        },
        {
          "label": "গ",
          "question": "ঘটনা-১ এ কোন ধরনের বেকারত্ব ফুটে উঠেছে? ব্যাখ্যা করো।",
          "explanation": "ঘটনা-১ এ বুশরার কাজের মাধ্যমে ছদ্মবেশী বেকারত্ব (Disguised Unemployment) ফুটে উঠেছে। বুশরা তার মায়ের হস্তশিল্পের কাজে সহযোগিতা করলেও এতে মোট উৎপাদন বা আয়ের কোনো পরিবর্তন হয়নি, যা ছদ্মবেশী বেকারত্বের প্রধান লক্ষণ। ছদ্মবেশী বেকারত্ব হলো এমন একটি পরিস্থিতি যেখানে আপাতদৃষ্টিতে কোনো ব্যক্তিকে কর্মরত মনে হলেও উৎপাদনের ক্ষেত্রে তার প্রান্তিক অবদান থাকে শূন্য। বুশরাকে যদি ঐ কাজ থেকে সরিয়ে নেওয়া হয় তবে হস্তশিল্পের মোট উৎপাদন কমবে না, অর্থাৎ ঐ কাজে তাকে অতিরিক্ত শ্রমিক হিসেবে গণ্য করা হচ্ছে। সামগ্রিকভাবে বুশরার এই পরিস্থিতি বাংলাদেশের মতো উন্নয়নশীল দেশের একটি সাধারণ চিত্র যেখানে বিকল্প কর্মসংস্থানের অভাবে পরিবারের অতিরিক্ত সদস্যরা একই কাজে নিয়োজিত থাকে। শিক্ষিত বেকাররা যখন তাদের যোগ্যতা অনুযায়ী কাজ পায় না, তখন তারা বাধ্য হয়ে পারিবারিক পেশায় আত্মনিয়োগ করে যার কোনো অর্থনৈতিক প্রভাব উৎপাদনের ওপর পড়ে না। এটি শ্রমশক্তির অপচয় নির্দেশ করে এবং প্রচ্ছন্নভাবে একটি কর্মহীন অবস্থাকেই ফুটিয়ে তোলে যা ঘটনা-১ এর বর্ণনায় স্পষ্ট।"
        },
        {
          "label": "ঘ",
          "question": "ঘটনা-২ এ তুমি কি মনে করো 'A' দেশের অর্থনৈতিক উন্নয়ন হয়েছে? উত্তরের সপক্ষে যুক্তি দাও।",
          "explanation": "না, আমি মনে করি না যে 'A' দেশে প্রকৃত অর্থনৈতিক উন্নয়ন হয়েছে; কারণ সেখানে কেবল অর্থনৈতিক প্রবৃদ্ধি ঘটেছে কিন্তু কাঠামোগত কোনো পরিবর্তন হয়নি। উদ্দীপকে 'A' দেশের জিডিপির প্রবৃদ্ধির হার ৭.৫২% থেকে বেড়ে ৮.৫২% হয়েছে, যা একটি সংখ্যাতাত্ত্বিক বৃদ্ধি বা অর্থনৈতিক প্রবৃদ্ধি মাত্র। কিন্তু অর্থনৈতিক উন্নয়নের শর্ত হলো আয়ের বৃদ্ধির পাশাপাশি জনগণের ভোগ, বিনিয়োগ এবং কর্মসংস্থানের সুযোগ সৃষ্টি হওয়া—যা উদ্দীপক অনুযায়ী অপরিবর্তিত রয়েছে। উন্নয়ন বলতে কেবল জিডিপি বৃদ্ধি বোঝায় না, বরং এটি হলো প্রবৃদ্ধির সাথে জনগণের জীবনযাত্রার মানের ইতিবাচক পরিবর্তন ও সামাজিক অগ্রগতি। সামগ্রিকভাবে 'A' দেশের পরিস্থিতি হলো 'উন্নয়নহীন প্রবৃদ্ধি' (Jobless Growth), যেখানে জাতীয় আয় বাড়লেও তার সুফল সাধারণ মানুষের কাছে পৌঁছায়নি। প্রকৃত উন্নয়ন তখনই হয় যখন অর্থনৈতিক কাঠামোর পরিবর্তনের ফলে দারিদ্র্য বিমোচন হয় এবং মানুষের ভোগ ও বিনিয়োগের সামর্থ্য বৃদ্ধি পায়। যেহেতু 'A' দেশে ভোগ ও কর্মসংস্থানের কোনো পরিবর্তন হয়নি, তাই একে উন্নয়ন না বলে কেবল একটি গাণিতিক বা সংখ্যাতাত্ত্বিক সমৃদ্ধি হিসেবেই চিহ্নিত করা যায়। প্রকৃত অর্থনৈতিক উন্নয়ন নিশ্চিত করতে হলে 'A' দেশকে বর্ধিত জিডিপি ব্যবহার করে নতুন কর্মসংস্থান সৃষ্টি করতে হবে এবং আয় বৈষম্য কমিয়ে সাধারণ মানুষের ক্রয়ক্ষমতা বাড়াতে হবে। কৃষি ও শিল্প খাতে আধুনিক প্রযুক্তির প্রয়োগ ও মানবসম্পদ উন্নয়নের মাধ্যমে জিডিপির সুফলকে সাধারণ জনগণের ভোগ ও বিনিয়োগের স্তরে নিয়ে আসাই হবে এই পরিস্থিতির কার্যকর সমাধান।"
        }
      ]
    },
    {
      "number": "10",
      "uddipok": "বাজেট 'P' → \\to → সরকার যা আয় করে তাই ব্যয় করে।' বাজেট 'Q' → \\to → সরকার যা আয় করে তার চেয়ে কম ব্যয় করে। বাজেট 'R' → \\to → সরকার যা আয় করে তার চেয়ে বেশি ব্যয় করে।",
      "tag": "Ctg.B 25",
      "sub_questions": [
        {
          "label": "ক",
          "question": "কর কাকে বলে?",
          "explanation": "সরকার কোনো সুবিধা না দিয়ে বাধ্যতামূলকভাবে জনগণের কাছ থেকে যে অর্থ আদায় করে তাকে কর বলে।"
        },
        {
          "label": "খ",
          "question": "সম্পূরক শুল্ক আরোপ করা হয় কেন? ব্যাখ্যা করো।",
          "explanation": "অতিরিক্ত অর্থের প্রয়োজন মেটাতে সরকার সম্পূরক শুল্ক আরোপ করে থাকে। 'আবগারি শুল্ক বা মূল্য সংযোজন কর অথবা আমদানি শুল্ক আরোপের পরেও কিছু দ্রব্যের ওপর অতিরিক্ত শুল্ক ধার্য করা হয়। এটিই সম্পূরক শুল্ক। সাধারণত বিলাসজাত পণ্য ও সামাজিকভাবে অনভিপ্রেত পণ্যের ওপর সম্পূরক শুল্ক আরোপ করা হয়। যেমন: মোবাইল কল চার্জ, সিরামিক টাইলস প্রভৃতির ওপর এ শুল্ক আরোপ করা হয়।"
        },
        {
          "label": "গ",
          "question": "'P' বাজেটটি কোন ধরনের? ব্যাখ্যা করো।",
          "explanation": "উদ্দীপকে বর্ণিত P বাজেটটি সুষম বাজেট। কোনো নির্দিষ্ট বছরে সরকারের প্রত্যাশিত আয় এবং সম্ভাব্য ব্যয়ের পরিমাণ সমানই হলো সুষম বাজেট। এ বাজেটে আয়ের সঁঙ্গে সংগতি রেখে ব্যয় ধরা হয়। এতে দেশে মুদ্রাস্ফীতি হওয়া বা দ্রব্যের দাম দ্রুত বৃদ্ধির আশঙ্কা কম থাকে। ফলে অর্থনৈতিক স্থিতিশীলতা বজায় থাকে। উদ্দীপকে P বাজেটটি দেখানো হয়েছে সরকার যা আয় করে তাই ব্যয় করে। অর্থাৎ P বাজেটে সরকার আয় অনুপাতে ব্যয় করে থাকে। ফলে কোনো উদ্বৃত্ত বা ঘাটতি তৈরি হয় না। তাই এটি সুষম বাজেটকে নির্দেশ করে'। এজন্য 'P' বাজেটটি হবে সুষম বাজেট। এ ধরনের বাজেটে মোট আয় ও মোট ব্যয় সমান হয়। অর্থাৎ সুষম বাজেটে = মোট আয় – মোট ব্যয় = ০ হয়। এ বাজেট মুদ্রাস্ফীতি নিয়ন্ত্রণ ও অর্থনৈতিক স্থিতিশীলতার জন্য উপকারী।"
        },
        {
          "label": "ঘ",
          "question": "বাংলাদেশের মতো উন্নয়নশীল দেশের জন্য 'Q' অপেক্ষা 'R' বাজেট প্রণয়ন মঙ্গলজনক- বক্তব্যটি মূল্যায়ন করো।",
          "explanation": "বাংলাদেশের মতো উন্নয়নশীল দেশের জন্য 'R' বাজেট প্রণয়ন মঙ্গলজনক। বাজেট বলতে আয় ও ব্যয়ের সুবিন্যস্ত হিসাবকে বোঝায়। কোনো আর্থিক বছরে সরকারের প্রত্যাশিত আয় অপেক্ষা সম্ভাব্য ব্যয় বেশি হলে ঘাটতি বাজেট পরিস্থিতির সৃষ্টি হয়। সাধারণত উন্নয়নশীল দেশের অর্থনৈতিক উন্নয়নের গতিশীলতা বজায় রাখতে ঘাটতি বাজেট প্রণয়নের প্রয়োজন হয়। উদ্দীপকের Q' বাজেটে দেখানো হয়েছে সরকার যা আয় করে তার চেয়ে কম ব্যয় করে। অন্যদিকে R' বাজেটে দেখানো হয়েছে সরকার যা আয় করে তার চেয়ে বেশি ব্যয় করে। অর্থাৎ Q' হলো উদ্বৃত্ত বাজেট, আর 'R' হলো ঘাটতি বাজেট। উন্নয়নশীল দেশের জন্য 'R' বাজেট অধিক কল্যাণকর। উন্নয়নশীল দেশের আয় তুলনামূলক কম হয়। এক্ষেত্রে 'কর থেকে প্রাপ্ত রাজস্ব' দিয়ে এ ব্যয় মেটানো সম্ভব নয়। এসব দেশে মূলধনের অভাবে উন্নয়ন বাধাগ্রস্থ হয়। কিন্তু দ্রুত অর্থনৈতিক উন্নয়নের জন্য শক্তিশালী সামাজিক অবকাঠামো গড়ে তোলা প্রয়োজন। এছাড়া প্রাকৃতিক সম্পদের পরিপূর্ণ ব্যবহার, কর্মসংস্থান বৃদ্ধি এবং মাথাপিছু আয় ও জনগণের জীবনযাত্রার মান বৃদ্ধির স্বার্থে সরকারি ব্যয় বৃদ্ধি করা প্রয়োজন। তাই এরূপ দেশে সরকারের আয়ের চেয়ে ব্যয় বেশি করা তথা ঘাটতি বাজেট প্রণয়ন করা উচিত। সুতরাং বলা যায়, উন্নয়নশীল দেশে ঘাটতি বাজেট প্রণয়ন করা মঙ্গলজনক হবে বলে আমি মনে করি।"
        }
      ]
    },
    {
      "number": "11",
      "uddipok": "শফিক একটি ফাইভস্টার হোটেলে দুপুরের খাবার খায়। বিল পাবার পর লক্ষ করে বিলের মধ্যে খাবারের দামের সাথে অতিরিক্ত কিছু টাকা পরিশোধের কথা বিল-এ লেখা আছে। শফিকের বাবা বলেন, আমিও আমার বেতনের একটি নির্দিষ্ট পরিমাণ অর্থ নির্দিষ্ট হারে সরকারকে দিতে বাধ্য থাকি।",
      "tag": "Ctg.B 25",
      "sub_questions": [
        {
          "label": "ক",
          "question": "সরকারি অর্থব্যবস্থা কাকে বলে?",
          "explanation": "অর্থনীতির যে শাখা সরকারের আয়, ব্যয় ও ঋণ-সংক্রান্ত বিষয়গুলো নিয়ে আলোচনা করে তাকে সরকারি অর্থব্যবস্থা বলে।"
        },
        {
          "label": "খ",
          "question": "সরকারকে বিভিন্ন উৎস হতে আয় সংগ্রহ করতে হয় কেন? ব্যাখ্যা করো।",
          "explanation": "রাষ্ট্র ব্যবস্থায় সরকারের প্রধান লক্ষ্য থাকে জনকল্যাণ তথা দেশের সমৃদ্ধি সাধন করা। আধুনিক রাষ্ট্রব্যবস্থায় সরকারকে প্রচুর অর্থ ব্যয় করতে হয়। এ বিপুল অর্থের জোগান গুটিকতক উৎস থেকে দেওয়া সম্ভব নয়। তাই এই ব্যয়ের জন্য প্রয়োজনীয় অর্থ সরকার বিভিন্ন উৎস হতে সংগ্রহ করে থাকে। উৎসগুলোর মধ্যে অভ্যন্তরীণ উৎস; যেমন- কর রাজস্ব ও কর বহির্ভূত রাজস্ব হতে সংগ্রহ করে। অনেক সময় সরকারকে বৈদেশিক - সাহায্য ও অনুদানের উপর নির্ভর করতে হয়। । এসব কারণে সরকারকে বিভিন্ন উৎস হতে আয় সংগ্রহ করতে হয়।"
        },
        {
          "label": "গ",
          "question": "হোটেলে শফিক কোন ধরনের কর প্রদান করেছে? ব্যাখ্যা করো।",
          "explanation": "উদ্দীপকে শফিকের কাছ থেকে আদায়কৃত অতিরিক্ত অর্থ হলো মূল্য সংযোজন কর। উৎপাদন ক্ষেত্রে কাঁচামাল থেকে শুরু করে চূড়ান্ত দ্রব্য উৎপাদন পর্যন্ত বেশ কয়েকটি ধাপ অতিক্রম করতে হয়। উৎপাদনের এরূপ বিভিন্ন স্তরে যে মূল্য সংযোজিত হয় তার ওপর একটি নির্দিষ্ট হারে কর আরোপ হয়। এ কর হলো মূল্য, সংযোজন কর (VAT)। এটি একটি পরোক্ষ কর। দেশীয় ও আমদানিকৃত পণ্য ও সেবাকর্মের ওপর এ কর ধার্য করা হয়। উদ্দীপকের শফিক একটি ফাইভস্টার হোটেলে দুপুরের খাবার খায়। রেস্টুরেন্টে খেয়ে বিল দিতে গিয়ে দেখতে পায় খাবারের দামের সাথে 'অতিরিক্ত মূল্য লেখা। এই অতিরিক্ত মূল্যই হলো ভ্যাট বা মূল্য সংযোজন কর। এটি সে চাইলেও এ কর ফাঁকি দিতে পারে না। সুতরাং বলা যায়, শফিকের প্রদত্ত অতিরিক্ত অর্থ হলো মূল্য সংযোজন কর।"
        },
        {
          "label": "ঘ",
          "question": "শফিকের বাবা বেতন থেকে সরকারকে যে কর প্রদান করেন তার অর্থনীতিতে অবদান মূল্যায়ন করো।",
          "explanation": "উদ্দীপকে শফিকের বাবা সরকারকে আয়কর প্রদান করেন। কোনো ব্যক্তির বা কোম্পানির আয়ের ওপর যে কর ধার্য করা হয়, তাই আয়কর। এটি সরকারের আয়ের অন্যতম গুরুত্বপূর্ণ উৎস। বাংলাদেশের জনগণের কাছ থেকে নির্দিষ্ট আয়ের ওপর আয়কর ধার্য করে তা আদায় করা হয়ে থাকে। উদ্দীপকের শফিকের বাবা আয়ের ওপর প্রতিবছর সরকারকে একটি নির্দিষ্ট অঙ্কের অর্থ প্রদান করে থাকেন। তার প্রদেয় এ অর্থ তার বেতনের নির্দিষ্ট পরিমাণের ওপর নির্দিষ্ট হারে ধার্য করা হয়ে থাকে। অর্থাৎ তার প্রদানকৃত এ অর্থ হচ্ছে আয়কর। আয়কর থেকে সরকার উল্লেখযোগ্য পরিমাণ রাজস্ব আদায় করে থাকে। দেশের আর্থ-সামাজিক উন্নয়ন, জনকল্যাণ সাধন, প্রশাসন পরিচালনা, - দেশরক্ষা ইত্যাদি কাজে সরকারকে প্রচুর অর্থ ব্যয় করতে হয়। ব্যয় নির্বাহের জন্য সরকারকে বিভিন্ন উৎস হতে আয় সংগ্রহ করতে হয়। তার মধ্যে আয় ও মুনাফার ওপর কর অন্যতম। আবার রাষ্ট্র পরিচালনার জন্য প্রতিটি দেশকেই প্রচুর অর্থ ব্যয় করতে হয়। সরকার কর্তৃক ব্যয়কৃত এই অর্থের সিংহভাগই আসে কর রাজস্ব থেকে। আর এই কর রাজস্বের অন্যতম উৎস আয়কর। অতএব বলা যায়, প্রতিটি দেশের আর্থ-সামাজিক উন্নয়নের ক্ষেত্রে আয়কর গুরুত্বপূর্ণ ভূমিকা পালন করে।"
        }
      ]
    }
  ]
}