{
  "title": "ঢাকা বোর্ড ২০২৪",
  "subtitle": "অর্থনীতি (11)",
  "questions": [
    {
      "number": "1",
      "uddipok": "মাসুদা বেগমের স্বামী মধ্যপ্রাচ্যের একটি দেশে চাকরি করেন। তিনি প্রতি মাসে তার স্ত্রীকে ৩০,০০০ টাকা পাঠান। মাসুদা বেগম সংসারের খরচ ও সন্তানদের লেখাপড়ার খরচ চালিয়ে প্রতি মাসে ব্যাংকে ১০,০০০ টাকা জমা করেন। পাঁচ বছর পর তিনি ব্যাংকে জমানো টাকা দিয়ে গ্রামের গরিব ও অসহায় ২০ জন নারীকে নিয়ে বাঁশ, বেত এবং কাপড়ের একটি ছোট শিল্প গড়ে তোলেন।",
      "tag": "DB 24",
      "sub_questions": [
        {
          "label": "ক",
          "question": "উপযোগ কী?",
          "explanation": "উপযোগ হলো দ্রব্য বা সেবার মাধ্যমে মানুষের অভাব পূরণের ক্ষমতা।"
        },
        {
          "label": "খ",
          "question": "পিতামাতা কর্তৃক সন্তান লালন-পালন কেন অ-অর্থনৈতিক কার্যাবলি?",
          "explanation": "পিতামাতা কর্তৃক সন্তান লালন-পালন করে অর্থ উপার্জন হয় না বলে একে অ-অর্থনৈতিক কাজ বলে। যেসব কাজের মাধ্যমে অর্থ উপার্জন হয় না তাকে অ-অর্থনৈতিক কাজ বলা হয়। এ ধরনের কর্মকাণ্ড মানুষের অভাব পূরণ করলেও অর্থ উপার্জনে ভূমিকা রাখতে পারে না। যেমন: পিতামাতার সন্তান লালনপালন, শখেরবশে বাগান করা, খেলাধুলা করা ইত্যাদি অ-অর্থনৈতিক কাজ। তাইপিতামাতা কর্তৃক সন্তান লালন-পালন অ-অর্থনৈতিক কার্যাবলি।"
        },
        {
          "label": "গ",
          "question": "মাসুদা বেগমের জমানো অর্থ অর্থনীতির কোন ধারণাকে নির্দেশ করে? ব্যাখ্যা করো।",
          "explanation": "মাসুদা বেগমের জমাকৃত অর্থকে অর্থনীতির ভাষায় সঞ্চয় বলে। মানুষ ভবিষ্যতের কথা ভেবে বর্তমানে অর্জিত আয়ের' পুরোটাই ভোগ করে না। আয়ের একটি অংশ ভবিষ্যতের জন্য রেখে দেয়। এই রেখে দেওয়া অংশই হলো সঞ্চয়। সঞ্চয়ের গাণিতিক সূত্র হলো, S = Y –C, এখানে, S = সঞ্চয়, Y = আয় এবং C = ভোগ। উদ্দীপকের তথ্য অনুযায়ী, মাসুদা বেগমের সঞ্চয় S = ৩০,০০০ - ২০,০০০ বা, ১০,০০০ টাকা। অর্থাৎ, মাসুদা বেগম সংসারের ও সন্তানদের লেখাপড়ার খরচ চালিয়ে প্রতি মাসে ব্যাংকে ১০,০০০ টাকা জমা করেন। মাসুদা বেগম তার স্বামীর পাঠানো সব টাকা পুরেচখরচ না করে ভবিষ্যতের জন্য জমা করেন। এটি সঞ্চয় (S) ধারণার অনুরূপ। সুতরাং,মাসুদা বেগমের ব্যাংকে জমাকৃত টাকা সঞ্চয় হিসেবে গণ্য হবে।"
        },
        {
          "label": "ঘ",
          "question": "\"মাসুদা বেগমের ২য় পদক্ষেপ, 'বাংলাদেশের আর্থসামাজিক উন্নয়নে ভূমিকা রাখছে।\"- বিশ্লেষণ করো।",
          "explanation": "মাসুদা বেগমের ২য় পদেক্ষেপ অর্থনীতির বিনিয়োগ ধারণাকে নির্দেশ করে। বিনিয়োগ বলতে 'সাধারণত মুনাফা লাভের উদ্দেশ্যে ব্যবসায় অর্থ খাটানোকে বোঝায়। অর্থনীতিতে 'উৎপাদন বৃদ্ধির উদ্দেশ্যে বিদ্যমান মূলধনের সাথে নতুন সরঞ্জাম, যন্ত্রপাতি ইত্যাদি যুক্ত করার জন্য ব্যয় করা হয়। এ ধরনের ব্যয়কে বিনিয়োগ বলে। বিনিয়োগ হলো দেশের অর্থনৈতিক উন্নয়নের প্রাথমিক পদক্ষেপ। উদ্দীপকের মাসুদা বেগম প্রতি মাসে ১০,০০০ টাকা জমা করেন। পাঁচ বছর পর তিনি জমানো টাকা দিয়ে গ্রামের গরিব ও অসহায় ২০ জন নারীকে নিয়ে বাঁশ, বেত এবং কাপড়ের একটি ছোট শিল্প গড়ে তোলেন। অর্থাৎ তিনি তার সঞ্চিত অর্থ উৎপাদনের লক্ষ্যে নিয়োজিত করেন। সুতরাং, মাসুদা বেগমের ২য় পদক্ষেপ হলো বিনিয়োগ, যা আর্থ-সামাজিক উন্নয়নে ভূমিকা পালন করে। দ্রুত অর্থনৈতিক উন্নয়নের পূর্বশর্ত হলো বর্ধিত বিনিয়োগ। বিনিয়োগের মাধ্যমে নতুন নতুন উৎপাদনক্ষেত্র সৃষ্টি করা গেলে অতিরিক্ত কর্মসংস্থানের সুযোগ সৃষ্টি হয়। ফলে উৎপাদনের পরিমাণ যেমন বৃদ্ধি পায় তেমনি অনেক লোকের আয় প্রবাহ সৃষ্টি হয়। এভাবে বেকারত্ব দূর হয়। জীবনয়াত্রার মান ও অর্থনৈতিক উন্নয়ন সম্ভব হয়। তাই বলা যায়, মাসুদা বেগমের শেষোক্ত উদ্যোগ বাংলাদেশের আর্থ-সামাজিক উন্নয়নে ভূমিকা রাখবে।"
        }
      ]
    },
    {
      "number": "2",
      "uddipok": "নিচে চাহিদা সূচি ও জোগান সূচির একটি সারণি দেওয়া হলো: পণ্যের দাম (টাকায়) চাহিদার পরিমাণ (একক) জোগানের পরিমাণ (একক) ২ ১৫ ০৫ ৪ ১০ ১০ ৬ ০৫ ১৫",
      "tag": "DB 24",
      "sub_questions": [
        {
          "label": "ক",
          "question": "ভোক্তা কে?",
          "explanation": "দ্রব্য ভোগের জন্য যে ব্যক্তি অর্থ ব্যয় করতে প্রস্তুত থাকেন তাকে ভোক্তা বলে।"
        },
        {
          "label": "খ",
          "question": "প্রান্তিক উপযোগ ক্রমহ্রাসমান কেন?",
          "explanation": "মোট উপযোগ ক্রমহ্রাসমান হারে বাড়ার কারণে প্রান্তিক উপযোগ ক্রমহ্রাসমান হয়। কোনো দ্রব্যের অতিরিক্ত এক একক ভোগের ফলে অতিরিক্ত যে উপযোগ পাওয়া যায় তাকে প্রান্তিক উপযোগ বলে। সাধারণত দ্রব্য ভোগের পরিমাণ বৃদ্ধির সাথে মোট উপযোগ ক্রমহ্রাসমান হারে বাড়ে। তাই এ সময় প্রান্তিক উপযোগও কমতে থাকে। অর্থাৎ ভোগ বৃদ্ধির সাথে সাথে প্রান্তিক উপযোগ ক্রমহ্রাসমান হয়।"
        },
        {
          "label": "গ",
          "question": "উদ্দীপকের আলোকে জোগান রেখা অঙ্কন করো।",
          "explanation": "বিক্রেতা বিভিন্ন দামে একটি দ্রব্যের যে পরিমাণ বিক্রয় করতে ইচ্ছুক তাকে জোগান বলে। দাম পরিবর্তনের ফলে জোগানের পরিমাণের সমমুখী পরিবর্তন হয়। দাম ও জোগানের এ সমমুখী পরিবর্তন রেখাচিত্রের মাধ্যমে দেখানো হলে তাকে জোগানরেখা বলে। জোগানসূচির জ্যামিতিক প্রকাশ হচ্ছে জোগানরেখা। অর্থাৎ দ্রব্যের দাম ও জোগানের পরিমাণ থেকে জোগানরেখা অড়ন করা যায়। উদ্দীপকে প্রদত্ত জোগানসূচি থেকে জোগান অঙ্কন করা হলো- চিত্রে ভূমি অক্ষে জোগানের পরিমাণ এবং লম্ব অক্ষে দ্রব্যের দাম দেখানো হয়েছে। দ্রব্যের দাম ২.টাকা হলে জোগানের পরিমাণ ৫ একক। এটি A বিন্দু দ্বারা নির্দেশিত। দাম বৃদ্ধি পেয়ে ৪ টাকা ও ৬ টাকা হলে জোগান বেড়ে যথাক্রমে ১০ ও ১৫ একক হয়। এটি চিত্রে B ও C বিন্দু দ্বারা দেখানো হয়েছে। এখন এই A, B,C বিন্দুগুলো যোগ করে SS' রেখাটি পাওয়া যায়। এটিই উদ্দীপকের তথ্যের ভিত্তিতে অঙ্কিত জোগানরেখা।"
        },
        {
          "label": "ঘ",
          "question": "উদ্দীপকের সাহায্যে চিত্রের মাধ্যমে ভারসাম্য দাম নির্ধারণ করে বিশ্লেষণ করো।",
          "explanation": "নির্দিষ্ট সময়ে; নির্দিষ্ট দামে দ্রব্যের চাহিদা এবং জোগানের পরিমাণ সমান হলে তাকে বাজার-ভারসাম্য বলে। 'ক্রেতা-বিক্রেতার দরকষাকযির ফলে বাজার ভারসাম্যের সৃষ্টি হয়। এ অবস্থায় যে নির্ধারিত দামে দ্রব্যটি ক্রয়-বিক্রয় হয় তা ভারসাম্য দাম। আর ভারসাম্য দামে যে পরিমাণ দ্রব্য কেনাবেচা হয় তাকে ভারসাম্য পরিমাণ বলে। উদ্দীপকের সুচির আলোকে রেখাচিত্র তঙ্কন করে বাজার ভারসাম্য দাম ও পরিমাণ নির্ণয় করা হলো- চিত্রে, DD' ও SS' হলো যথাক্রমে বিবেচ্য দ্রব্যের চাহিদা ও জোগানরেখা। প্রথম অরস্থায় ২ টাকা দামে দ্রব্যের চাহিদা ও জোগানের পরিমাণ হয়. যথাক্রমে ১৫ একক ও ৫ একক। এখানে' দ্রব্যের চাহিদার পরিমাণ বেশি কিন্তু জোগান কম। তাই এক্ষেত্রে দাম বাড়বে। আরার, ৬ টাকা দামে চাহিদা ও জোগানের পরিমাণ যথাক্রমে ৫ ও ১৫ একক। অর্থাৎ, চাহিদরি তুলনীয়\"জৌগান বেশি। তাই-এ অবস্থায় দাম কমবে। দাম কমে ৪ টাকা হলে চাহিদা ও জোগানের পরিমাণ উভয়ই ১০ একক হয়। এক্ষেত্রে চাহিদা ও জোগান পরস্পর সমান। তাই E বিন্দুতে ভারসাম্য অর্জন হবে। সুতরাং, বাজারে ভারসাম্য দাম ও পরিমাণ হবে যথাক্রমে ৪ টাকা ও ১০ একক।"
        }
      ]
    },
    {
      "number": "3",
      "uddipok": "চিত্রটি লক্ষ করো:",
      "tag": "DB 24",
      "sub_questions": [
        {
          "label": "ক",
          "question": "উৎপাদন কী?",
          "explanation": "উপকরণ বা প্রাথমিক দ্রব্য ব্যবহার করে নতুন কোনো দ্রব্য সৃষ্টি করাকে উৎপাদন বলে।"
        },
        {
          "label": "খ",
          "question": "শ্রমিকের কাজ কেন অর্থনৈতিক কার্যাবলি?",
          "explanation": "শ্রমিকের কাজ অর্থনৈতিক কার্যাবলির অন্তর্ভুক্ত। মানুষ জীবিকা নির্বাহের জন্য যে কাজ করে তা অর্থনৈতিক কাজ। অর্থাৎ অর্থনৈতিক কর্মের মাধ্যমে মানুষ অর্থ উপার্জন এবং তা জীবনধারণের জন্য ব্যয় করে। যেমন- কৃষকের কাজ,শিক্ষকের পাঠদান ইত্যাদি। তেমনি শ্রমিক তার শ্রমের বিনিময়ে অর্থ উপার্জন করে এবং তা জীবনধারণের জন্য ব্যয় করে থাকে। তাই শ্রমিকের কাজ অর্থনৈতিক কার্যাবলির অন্তর্ভুক্ত।"
        },
        {
          "label": "গ",
          "question": "চিত্রে মোট উৎপাদন রেখা চিহ্নিত করে তা ব্যাখ্যা করো।",
          "explanation": "উদ্দীপকে TP হলো মোট উৎপাদন রেখা। একটি নির্দিষ্ট সময়ে নির্দিষ্ট পরিমাণ উপকরণ ব্যবহার করে মোট যে পরিমাণ দ্রব্যসামগ্রী উৎপাদিত হয় তাই মোট উৎপাদন। এখানে ভূমির পরিমাণ স্থির ধরে বিভিন্ন পরিমাণ শ্রম নিয়োগ করা হয়। এ বিভিন্ন একক থেকে প্রাপ্ত উৎপাদনের সমষ্টিই হলো মোট উৎপাদন। শ্রমের পরিমাণ এবং মোট উৎপাদনের সম্পর্ক রেখা চিত্রের মাধ্যমে দেখানো হলে তা মোট উৎপাদন রেখা। উদ্দীপকের রেখাচিত্রে ভূমি অক্ষে (OX) শ্রমের পরিমাণ এবং লম্ব অক্ষে (OY) উৎপাদনের পরিমাণনির্দেশ করা হয়েছে। চিত্রে অন্যান্য উপকরণ স্থির রেখে শ্রম নিয়োগ বাড়ানো হয়েছে। তাই মোট উৎপাদন ক্রমন্ত্রাসমান হারে বেড়েছে। এটি TP রেখার মাধ্যমে প্রকাশ পেয়েছে। তাই TP রেখাই মোট উৎপাদন রেখাকে নির্দেশ করে। এখানে শ্রমের পরিমাণ বাড়ার সাথে মোট উৎপাদন ক্রমহ্রাসমান হারে বৃদ্ধি পায়। মোট উৎপাদন বাড়তে বাড়তে একসময় সর্বোচ্চ হয়। এরপর শ্রমের পরিমাণ বাড়ালে মোট উৎপাদন কমতে থাকে।"
        },
        {
          "label": "ঘ",
          "question": "চিত্র অনুযায়ী AP এবং MP রেখা এর 'মধ্যে সম্পর্ক বিশ্লেষণ করো।",
          "explanation": "উৎপাদন ব্যবস্থায় গড় উৎপাদন ও প্রান্তিক উৎপাদনের মধ্যে সম্পর্ক লক্ষ করা যায়। মোট উৎপাদনের পরিমাণকে মোট উপকরণ দ্বারা ভাগ করলে গড় উৎপাদন পাওয়া যায়। অর্থাৎ উপকরণ প্রতি উৎপাদনকে গড় উৎপাদন রলে। অন্যদিকে উপকরণের পরিমাণ এক একক বাড়ানোর ফলে মোট উৎপাদন যতটুকু বৃদ্ধি পায় তাই প্রান্তিক উৎপাদন। তাই উৎপাদন ব্যবস্থায় গড় উৎপাদন ও প্রান্তিক উৎপাদনের মধ্যে কিছু সম্পর্ক রয়েছে। উদ্দীপকের চিত্রে শ্রমিক নিয়োগের বিপরীতে গড় উৎপাদন AP ও প্রান্তিক উৎপাদন MP রেখাচিত্রের সাহায্যে দেখানো হয়েছে। চিত্রে দেখা যায় প্রান্তিক উৎপাদন প্রথমে ক্রমবর্ধমান হারে বাড়তে থাকে। পরবর্তীতে এই বৃদ্ধির হার ক্রমহ্রাসমান হয়। একইভাবে গড় উৎপাদনও প্রথম দিকে বৃদ্ধি পেতে থাকে। শ্রমিক নিয়োগ আরও বাড়তে থাকলে গড় উৎপাদন কমতে থাকে। প্রান্তিক উৎপাদন যখন ক্রমবর্ধমান হারে বাড়ে তখন প্রান্তিক উৎপাদন রেখা গড় উৎপাদন রেখার ওপরে অবস্থান করে। এরপর আরও শ্রমিক নিয়োগ করলে প্রান্তিক উৎপাদন ক্রমহ্রাসমান হয়। এক্ষেত্রে প্রান্তিক উৎপাদন রেখা বাম থেকে ডানদিকে নিম্নগামী হয়। একসময় এটি গড় উৎপাদন রেখাকে ছেদ করে। এ পর্যন্ত উৎপাদন বাড়তে থাকে এবং ছেদ বিন্দুতে তা সর্বোচ্চ হয়। এরপর শ্রমিক নিয়োগ আরও বাড়ালে প্রান্তিক উৎপাদন অধিকতর ক্রমহ্রাসমান হয়। তখন গড় উৎপাদন কমতে থাকে। কিন্তু প্রান্তিক উৎপাদন অাধিক হারে কমার জন্য প্রান্তিক উৎপাদন রেখা গড় উৎপাদন রেখার নিচে অবস্থান করে।"
        }
      ]
    },
    {
      "number": "4",
      "uddipok": "A = খাজনা + মজুরি + সুদ + মুনাফা B=C + I + G + (X - M).",
      "tag": "DB 24",
      "sub_questions": [
        {
          "label": "ক",
          "question": "নিট জাতীয় আয় কাকে বলে?",
          "explanation": "কোনো দেশের মোট জাতীয় আয় থেকে মূলধন ব্যবহারজনিত অবচয় ব্যয় বাদ দিলে বা তাবশিষ্ট থাকে তাই নিট জাতীয় আয়।"
        },
        {
          "label": "খ",
          "question": "বিনামূল্যে ব্যবহৃত সেবা কেন জাতীয় আয় গণনায় অন্তর্ভুক্ত করা হয় না?",
          "explanation": "বিনামূল্যে ব্যবহৃত সেবা জাতীয় আয় গণনায় অন্তর্ভুক্ত হয় না। কোনো নির্দিষ্ট সময়ে দেশের জনগণ কর্তৃক উৎপাদিত দ্রব্য ও সেবার বাজার মূল্যের সমষ্টিকে মোট জাতীয় আয় বলে। অর্থাৎ মোট জাতীয় আয় হিসাব করার সময় চূড়ান্ত দ্রব্য ও সেবার বাজারমূল্য যোগ করা হয়। সাধারণত বিনামূল্যে ব্যবহুত সেবার কোনো বাজার মূল্য থাকে না। আবার এ ধরনের সেবার মূল্যও অনেক সময় হিসাব করা সম্ভব হয় না। তাই বিনামূল্যে ব্যবহৃত সেবা জাতীয় আয়.গণনায় অন্তর্ভুক্ত হয় না।"
        },
        {
          "label": "গ",
          "question": "উদ্দীপকে 'A' দ্বারা নির্দেশিত জাতীয় আয় পরিমাপের পদ্ধতিটি ব্যাখ্যা করো।",
          "explanation": "উদ্দীপকে 'A' দ্বারা জাতীয় আয় পরিমাপের আয় পদ্ধতিকে 'নির্দেশ করে মোট জাতীয় আয় মূলত তিনভাবে পরিমাপ করা যায়। যেমন: উৎপাদন পদ্ধতি, আয় পদ্ধতি ও ব্যয় পদ্ধতি। আয় পদ্ধতিতে জাতীয় আয় নির্ণয়ের ক্ষেত্রে উৎপাদনকার্যে ব্যবহৃত উপকরণসমূহের আয় যোগ করা হয়। অর্থাৎ, মোট জাতীয় আয় = ∑ \\sum ∑ খাজনা + ∑ \\sum ∑ মজুরি + ∑ \\sum ∑ সুদ + ∑ \\sum ∑ মুনাফা। উদ্দীপকে উল্লেখ আছে, = খাজনা + মজুরি + সুদ+ মুনাফা। অর্থাৎ, উৎপাদন কাজে ব্যবহৃত উপকরণসমূহের প্রাপ্ত আয় যোগ করা হয়েছে। এভাবে সাধারণত কোনো দেশের মোট জাতীয় আয় পরিমাপ করা হয়। এটি মোট জাতীয় উৎপাদন পরিমাপের আয় পদ্ধতির সাথে সাদৃশ্যপূর্ণ। তাই বলা যায়, 'A' দ্বারা জাতীয় আয় পরিমাপের 'আয় পদ্ধতিকে' নির্দেশ করে।"
        },
        {
          "label": "ঘ",
          "question": "উদ্দীপকের 'B' দ্বারা নির্দেশিত পদ্ধতির মাধ্যমে জাতীয় আয় পরিমাপ করা যায় কি? উত্তরের সপক্ষে যুক্তি দাও।",
          "explanation": "'B' পদ্ধতি তথা জাতীয় আয় পরিমাপের ব্যয় পদ্ধতি দ্বারা নির্ভুলভাবে জাতীয় আয় পরিমাপ করা যায় না। ব্যয় পদ্ধতিতে জিডিপি বলতে বোঝায় কোনো নির্দিষ্ট সময়ে সমাজে সব ধরনের ব্যয়ের যোগফল। সমাজের মোট ব্যয় বলতে ব্যক্তি খাতের ভোগ ও বিনিয়োগ ব্যয় এবং সরকারি ব্যয় ও নিট রপ্তানিকে বোঝায়। উদ্দীপকে 'B' নির্দেশিত জাতীয় আয় পরিমাপের ব্যয় পদ্ধতিতে জনগণ ও সরকারের মোট ভোগ ও বিনিয়োগ ব্যয়কে নির্দেশ করে। এ পদ্ধতিতেজাতীয় আয়-পরিমাপ করতে হলে যে সব তথ্যের প্রয়োজন তা পাওয়া বেশ কঠিন। কারণ অনেক ক্ষেত্রেই উত্তরদাতাগণ সঠিক উত্তর প্রদান করে না। ফলে B = C + I + G + (X-M) দ্বারা জাতীয় আয় গণনা নিখুঁত নয়। অনুৎপাদনশীল সরকারি ঋণের সুদ, হস্তান্তর ব্যয়, মূলধনের অবচয় ব্যয়, পরোক্ষ কর, জাতীয় আয়ের অন্তর্ভুক্ত হবে না। কিন্তু এসব জাতীয় আয়ের হিসাব থেকে আলাদা করার প্রক্রিয়া জটিল। ফলে জাতীয় আয়ের সঠিক হিসাব পাওয়া সম্ভব নয়। এছাড়া সরকারি' উৎপাদন ও সেবা যা সরকার কর্তৃক উৎপাদিত হয় তা জাতীয় আয়ের হিসাবে অন্তর্ভুক্ত হয় না। ফলে সঠিক আয় পাওয়া যথেষ্ট কষ্টসাধ্য। অতএব বলা যায়, উদ্দীপকের নির্দেশিত ব্যয় পদ্ধতিতে জাতীয় আয় পরিমাপ নির্ভুলভাবে করা যায় না।"
        }
      ]
    },
    {
      "number": "5",
      "uddipok": "প্রতিষ্ঠান 'X' জনগণকে ঋণ প্রদান করে না। অন্যান্য আর্থিক প্রতিষ্ঠানের পরামর্শদাতা হিসেবে কাজ করে। অন্যদিকে প্রতিষ্ঠান 'Y' জনগণের কাছ হতে আমানত সংগ্রহ করে ব্যক্তি ও প্রতিষ্ঠানকে ঋণ প্রদান করে। প্রতিষ্ঠান 'Y'-কে স্বল্লমেয়াদি ঋণের ব্যবসায়ী বলা হয়।",
      "tag": "DB 24",
      "sub_questions": [
        {
          "label": "ক",
          "question": "সমবায় ব্যাংক কাকে বলে?",
          "explanation": "সমবায় নীতিমালার ভিত্তিতে গঠিত এবং পরিচালিত ব্যাংক হলো সমবায় ব্যাংক।"
        },
        {
          "label": "খ",
          "question": "অর্থ কেন বিনিময়ের সহজ মাধ্যম?",
          "explanation": "অর্থ সবার কাছে গ্রহণযোগ্য বলে অর্থের বিনিময়ে লেনদেন সম্পন্ন হয়। বিক্রেতা কোনো দ্রব্যের বিনিময়ে অর্থ গ্রহণ করে। আবার ক্রেতাও অর্থের বিনিময়ে দ্রব্যসামগ্রী গ্রহণ করে। এভাবে অর্থের দ্বারা যেকোনো সময় যেকোনো পরিমাণ পণ্য ও সেবা ক্রয়-বিক্রয় করা যায়। ফলে লেনদেন সহজ ও গতিশীল হয়। তাই বলা যায়, অর্থ বিনিময়ের প্রধান মাধ্যম।"
        },
        {
          "label": "গ",
          "question": "উদ্দীপকের 'x' প্রতিষ্ঠানটির কার্যাবলি বর্ণনা করো।",
          "explanation": "উদ্দীপকের 'X' প্রতিষ্ঠানটি হলো কেন্দ্রীয় ব্যাংক। কেন্দ্রীয় ব্যাংক হলো এমন একটি প্রতিষ্ঠান যা ব্যাংকব্যবস্থার শীর্ষে অবস্থান করে সমগ্র ব্যাংকব্যবস্থা নিয়ন্ত্রণ করে। এ ব্যাংক মুদ্রাবাজারের অভিভাবক হিসেবে কাজ করে। এটি সরকারের মালিকানা ও নিয়ন্ত্রণে থেকে নোট ও মুদ্রা প্রচলন, মুদ্রাবাজার পরিচালনা করে। এছাড়া এটি সরকারের আর্থিক উপদেষ্টা ও ব্যাংকার হিসেবে কাজ করে। উদ্দীপকের 'X’ প্রতিষ্ঠানটি জনগণকে ঋণ প্রদান করে না। অন্যান্য আর্থিক প্রতিষ্ঠানের পরামর্শদাতা হিসেবে কাজ করে। অর্থাৎ এটি কেন্দ্রীয় ব্যাংকের কার্যক্রমকে নির্দেশ করে। কেন্দ্রীয় ব্যাংক দেশের প্রয়োজনের সাথে সামঞ্জস্য রেখে নোট ও মুদ্রা প্রচলন করে। এ ব্যাংক বিভিন্ন খাত থেকে সরকারের রাজস্ব পাওনা সরকারের হিসাবে জমা করে। উক্ত ব্যাংক সরকারের নির্দেশ অনুযায়ী বিভিন্ন খাতে অর্থ প্রদান করে। আর্থিক সংকটের সময় সরকারকে ও অন্যান্য বাণিজ্যিক ব্যাংককে স্বল্প ও দীর্ঘমেয়াদি ঋণ প্রদান করে। এছাড়াও এ ব্যাংক অধীনস্থ তালিকাভুক্ত ব্যাংকগুলোর নিকাশঘর হিসেবে কাজ করে। এভাবে কেন্দ্রীয় ব্যাংক বিভিন্ন ধরনের কাজ করে।"
        },
        {
          "label": "ঘ",
          "question": "\"বাংলাদেশের অর্থনৈতিক উন্নয়নে 'Y' প্রতিষ্ঠানটির ভূমিকা অত্যন্ত গুরুত্বপূর্ণ\"- বিশ্লেষণ করো।",
          "explanation": "দেশের অর্থনৈতিক উন্নয়নে 'Y' প্রতিষ্ঠান, তথা বাণিজ্যিক ব্যাংক গুরুত্বপূর্ণ ভূমিকা.পালন করে। বাণিজ্যিক ব্যাংক এমন একটি প্রতিষ্ঠান, যা কোনো ব্যক্তি বা প্রতিষ্ঠানের অর্থ আমানত হিসেবে জমা রাখে। উক্ত আমানত থেকে ব্যবসায়িক উদ্দেশ্যে ব্যক্তি ও প্রতিষ্ঠানকে স্বল্পমেয়াদি ঋণ প্রদান করে। আধুনিক ব্যাংকিং জগতের অর্থনৈতিক ক্ষেত্রে বাণিজ্যিক ব্যাংক একটি নির্ভরযোগ্য ও অপরিহার্য প্রতিষ্ঠানে পরিণত হয়েছে। উদ্দীপকে 'Y প্রতিষ্ঠান জনগণের কাছ থেকে আমানত সংগ্রহ করে এবং ব্যক্তি ও প্রতিষ্ঠানকে ঋণ প্রদান করে। এ কারণে প্রতিষ্ঠান 'Y' কে স্বল্পমেয়াদি ঋণের ব্যবসায়ী বলা হয়। অর্থাৎ 'Y' প্রতিষ্ঠানটি বাণিজ্যিক ব্যাংকের কার্যক্রম করে থাকে। তাই এটি একটি বাণিজ্যিক ব্যাংক। এ ব্যাংক দেশের অর্থনৈতিক উন্নয়নে গুরুত্বপূর্ণ অবদান রাখে। বাণিজ্যিক ব্যাংকগুলো বিভিন্ন ক্ষেত্রে বিভিন্ন মেয়াদি ঋণ প্রদান করে। আবার এ র‍্যাংকগুলো দেশের বিভিন্ন স্থানে থাকা বিক্ষিপ্ত ও ক্ষুদ্র ব্যক্তিগত সঞ্চয়কে আমানত হিসেবে গ্রহণ করে। তা থেকে ব্যাংকগুলো ক্ষুদ্র, মাঝারি ও বৃহৎ শিল্প কারখানা নির্মাণ ও সম্প্রসারণে ঋণ সহায়তা দান করে থাকে। এছাড়াও দেশীয় ও বৈদেশিক বাণিজ্যে সহায়তা, অর্থ স্থানান্তর, রেমিট্যান্স সেবা ইত্যাদি কাজ করে থাকে। ফলে ব্যবসা বাণিজ্য ও শিল্প খাত গতিশীলতা লাভ করে। এতে অর্থনৈতিক উন্নয়ন ত্বরান্বিত হয়। সুতরাং বলা যায়, বাংলাদেশের অর্থনৈতিক উন্নয়নে 'Y' প্রতিষ্ঠানটি গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "রহিমের বাবা একজন কৃষক। তিনি ধান, গম, শস্য এবং বিভিন্ন পণ্য তার জমিতে উৎপাদন করেন। রহিমের মা একজন শিক্ষিকা। তিনি বাড়ির পাশে একটি মাধ্যমিক বিদ্যালয়ে শিক্ষকতা করেন।",
      "tag": "DB 24",
      "sub_questions": [
        {
          "label": "ক",
          "question": "শিল্প কী?",
          "explanation": "প্রকৃতিদত্ত কাঁচামাল বা প্রাথমিক দ্রব্যকে প্রক্রিয়াজাতকরণের মাধ্যমে মানুষের ব্যবহারের উপযোগী মাধ্যমিক বা চূড়ান্ত দ্রব্যে রূপান্তর করার প্রক্রিয়াকে শিল্প বলে।"
        },
        {
          "label": "খ",
          "question": "একজন কবির প্রতিভাকে অর্থনীতিতে কেন সম্পদ বলা যায় না?",
          "explanation": "কবির প্রতিভা দৃশ্যমান নয় এবং এটি হস্তান্তরযোগ্য নয় বলে একে অর্থনীতিতে সম্পদ বলা যায় না। অর্থনীতিতে কোনো কিছু সম্পদ হতে হলে তার উপযোগ, অপ্রাচুর্যতা, বাহ্যিকতা এবং হস্তান্তরযোগ্যতা থাকতে হয়। কবির প্রতিভা একটি অভ্যন্তরীণ গুণ যা অন্যকে প্রদান করা বা বাজারমূল্যে সরাসরি কেনাবেচা করা যায় না, তাই এটি অর্থনৈতিক সম্পদের সংজ্ঞায় পড়ে না।"
        },
        {
          "label": "গ",
          "question": "উদ্দীপকের রহিমের মায়ের কাজ অর্থনীতির কোন খাতকে নির্দেশ করে? ব্যাখ্যা করো।",
          "explanation": "উদ্দীপকের রহিমের মায়ের কাজ অর্থনীতির সেবা (Service) খাতকে নির্দেশ করে। অর্থনীতির যে খাত থেকে মানুষের চাহিদা পূরণের জন্য অদৃশ্য ও অবস্তুগত উপযোগ বা সুবিধা প্রদান করা হয়, তাকে সেবা খাত বলে। শিক্ষা, স্বাস্থ্য, ব্যাংক, বিমা এবং পরিবহন এই খাতের অন্তর্ভুক্ত। রহিমের মা একজন শিক্ষিকা এবং তিনি মাধ্যমিক বিদ্যালয়ে পাঠদান করেন। শিক্ষা প্রদানের মাধ্যমে তিনি মূলত মানবসম্পদ গঠন করছেন, যা একটি অবস্তুগত কিন্তু অত্যন্ত প্রয়োজনীয় সেবা। বাংলাদেশের অর্থনীতিতে কৃষি ও শিল্পের পাশাপাশি সেবা খাত একটি বিশাল জায়গা দখল করে আছে এবং জাতীয় আয়ে (GDP) এর অবদান ক্রমাগত বাড়ছে। যেহেতু রহিমের মা অর্থের বিনিময়ে জ্ঞান ও দক্ষতা বিতরণ করছেন, তাই তার এই পেশাদারী কর্মকাণ্ডটি সরাসরি সেবা খাতের অন্তর্ভুক্ত।"
        },
        {
          "label": "ঘ",
          "question": "\"গ্রামীণ অর্থনৈতিক উন্নয়নে রহিমের বাবার কাজটি প্রত্যক্ষভাবে জড়িত।\"- উস্তিটি মূল্যায়ন করো।",
          "explanation": "গ্রামীণ অর্থনৈতিক উন্নয়নে রহিমের বাবার কৃষি কাজটির ভূমিকা অত্যন্ত গুরুত্বপূর্ণ এবং এটি গ্রামীণ অর্থনীতির মূল চালিকাশক্তি। রহিমের বাবা ধান, গম ও বিভিন্ন শস্য উৎপাদন করেন, যা অর্থনীতির কৃষি খাতকে সমৃদ্ধ করে। গ্রামীণ মানুষের কর্মসংস্থান, খাদ্য নিরাপত্তা এবং দারিদ্র্য বিমোচনে এই খাতের অবদান অপরিসীম। বাংলাদেশের গ্রামীণ অর্থনীতির ভিত্তিই হলো কৃষি। রহিমের বাবা জমিতে ফসল উৎপাদনের মাধ্যমে শুধু নিজের পরিবারের খাদ্যের যোগান দিচ্ছেন না, বরং দেশের মোট চাহিদাতেও অবদান রাখছেন। কৃষির উন্নতি মানেই গ্রামীণ জনগণের ক্রয়ক্ষমতা বৃদ্ধি এবং গ্রামীণ অবকাঠামোর উন্নয়ন। কৃষিজাত পণ্য বিক্রির মাধ্যমে গ্রামে অর্থের সঞ্চালন ঘটে, যা ছোট ছোট বাজার বা ব্যবসার প্রসারে সহায়তা করে। এছাড়াও রহিমের বাবার মতো কৃষকরাই দেশের শিল্প খাতের জন্য প্রয়োজনীয় কাঁচামালের যোগান দিয়ে থাকেন। পরিশেষে বলা যায়, গ্রামীণ জীবনমান উন্নয়ন এবং গ্রামীণ সমাজকে স্বাবলম্বী করার ক্ষেত্রে কৃষিকাজ হলো প্রথম ও প্রধান ধাপ। তাই রহিমের বাবার উৎপাদনমূলক কাজটি গ্রামীণ অর্থনৈতিক উন্নয়নে প্রত্যক্ষ ও মৌলিক ভূমিকা পালন করছে—উক্তিটি যথার্থ ও যৌক্তিক।"
        }
      ]
    },
    {
      "number": "7",
      "uddipok": "'X' দেশ 'Y' দেশ জনসাধারণের নিম্ন জীবনযাত্রার মান বিদ্যমান দক্ষ জনশক্তি বাণিজ্যের ভারসাম্যে-প্রতিকূল অবস্থা দৃশ্যমান রাজনৈতিক স্থিতিশীলতা বিদ্যমান",
      "tag": "DB 24",
      "sub_questions": [
        {
          "label": "ক",
          "question": "অর্থনৈতিক প্রবৃদ্ধি কী?",
          "explanation": "একটি নির্দিষ্ট সময়ে কোনো দেশের পণ্য ও সেবার মোট উৎপাদন বা প্রকৃত জাতীয় আয় বৃদ্ধি পাওয়াকে অর্থনৈতিক প্রবৃদ্ধি বলে।"
        },
        {
          "label": "খ",
          "question": "সাময়িক বেকারত্ব কেন সৃষ্টি হবে?",
          "explanation": "শিল্পোন্নত দেশে এক কাজ ছেড়ে অন্য কাজে যোগদানের মধ্যবর্তী সময়ে যে সাময়িক কর্মহীনতার সৃষ্টি হয়, তাকে সাময়িক বা ঘর্ষণজনিত বেকারত্ব বলে। সাধারণত প্রযুক্তির পরিবর্তন বা পুরনো পেশা ছেড়ে নতুন উন্নত পেশায় যাওয়ার জন্য প্রয়োজনীয় সময় এবং তথ্যের অভাবের কারণে এই অবস্থার সৃষ্টি হয়। এটি মূলত অর্থনীতির একটি ক্ষণস্থায়ী অবস্থা যেখানে দক্ষ শ্রমিকের অভাব নয়, বরং কর্মসংস্থান পরিবর্তনের প্রক্রিয়াটি দায়ী থাকে।"
        },
        {
          "label": "গ",
          "question": "উদ্দীপকে 'X' দেশটি উন্নয়নের মাপকাঠিতে কোন ধরনের দেশ? ব্যাখ্যা করো।",
          "explanation": "উদ্দীপকের 'X' দেশটি উন্নয়নের মাপকাঠিতে একটি অনুন্নত বা উন্নয়নশীল দেশ। ব্যাখ্যা: উদ্দীপক অনুযায়ী 'X' দেশের জনসাধারণের জীবনযাত্রার মান নিম্ন এবং বাণিজ্যের ভারসাম্যে প্রতিকূল অবস্থা বিদ্যমান, যা একটি অনুন্নত অর্থনীতির প্রধান বৈশিষ্ট্য। জনসাধারণের ক্রয়ক্ষমতা কম থাকায় তারা তাদের মৌলিক চাহিদাগুলো সঠিকভাবে পূরণ করতে পারে না, যার ফলে জীবনযাত্রার মান উন্নত হতে পারে না। বাণিজ্যের ভারসাম্যে প্রতিকূলতা থাকার অর্থ হলো দেশটিতে রপ্তানির তুলনায় আমদানির পরিমাণ অনেক বেশি, যা অর্থনীতির বৈদেশিক নির্ভরশীলতাকে বাড়িয়ে দেয়।সামগ্রিকভাবে 'X' দেশের অর্থনীতি একটি স্থবির অবস্থায় রয়েছে যেখানে আয়ের তুলনায় ব্যয়ের আধিক্য এবং সম্পদের অদক্ষ ব্যবহার পরিলক্ষিত হয়। মূলধন গঠন ও বিনিয়োগের অভাবে দেশটি শিল্পায়নে পিছিয়ে রয়েছে এবং জনসাধারণের মাথাপিছু আয় অত্যন্ত কম। এই ধরণের দেশগুলো সাধারণত প্রাথমিক খাতের ওপর নির্ভরশীল থাকে এবং আন্তর্জাতিক বাজারে প্রতিযোগিতায় টিকতে হিমশিম খায়, যা উদ্দীপকের প্রতিকূল বাণিজ্য ভারসাম্যের মাধ্যমে স্পষ্টভাবে ফুটে উঠেছে।"
        },
        {
          "label": "ঘ",
          "question": "উদ্দীপকের 'X' দেশটিকে 'Y' দেশের পর্যায়ে উন্নীত করতেকরণীয় কী? তোমার মতামত বিশ্লেষণ করো।",
          "explanation": "উদ্দীপকের 'X' দেশটিকে উন্নত 'Y' দেশের পর্যায়ে উন্নীত করতে হলে মানবসম্পদ উন্নয়ন এবং অবকাঠামোগত কাঠামোর আধুনিকায়ন করা একান্ত প্রয়োজন। ব্যাখ্যা: 'Y' দেশের মূল শক্তি হলো দক্ষ জনশক্তি এবং রাজনৈতিক স্থিতিশীলতা, তাই 'X' দেশকেও তাদের বিশাল জনসংখ্যাকে কারিগরি শিক্ষার মাধ্যমে সম্পদে রূপান্তর করতে হবে। বিনিয়োগের অনুকূল পরিবেশ তৈরির জন্য রাজনৈতিক অস্থিরতা দূর করা এবং শিল্পায়নের জন্য প্রয়োজনীয় বিদ্যুৎ ও জ্বালানি অবকাঠামো নিশ্চিত করা জরুরি। আমদানিনির্ভরতা কমিয়ে রপ্তানি বৃদ্ধির মাধ্যমে বাণিজ্যের প্রতিকূল ভারসাম্য দূর করতে হলে উচ্চমানের পণ্য উৎপাদনে জোর দিতে হবে। সামগ্রিকভাবে 'X' দেশকে যদি 'Y' দেশের পর্যায়ে যেতে হয় তবে দীর্ঘমেয়াদী এবং টেকসই অর্থনৈতিক পরিকল্পনা গ্রহণ করতে হবে। দুর্নীতি রোধ ও সুশাসন প্রতিষ্ঠার মাধ্যমে রাজনৈতিক স্থিতিশীলতা নিশ্চিত করলে বৈদেশিক বিনিয়োগ বৃদ্ধি পাবে যা মূলধন গঠনে সহায়তা করবে। যখন সাধারণ মানুষ শিক্ষিত ও দক্ষ হবে এবং আধুনিক প্রযুক্তির ব্যবহার বাড়বে, তখনই জীবনযাত্রার মানের ইতিবাচক পরিবর্তন আসবে। এই রূপান্তর প্রক্রিয়াটি কেবল সম্পদের প্রাচুর্যের ওপর নয়, বরং সেই সম্পদের সঠিক ব্যবস্থাপনা ও প্রযুক্তিনির্ভর ব্যবহারের ওপর নির্ভর করে। সমাধানের পথ হিসেবে সরকারকে শিক্ষা খাতে বাজেট বরাদ্দ বৃদ্ধি করতে হবে এবং ক্ষুদ্র ও মাঝারি শিল্পের জন্য সহজ শর্তে ঋণের ব্যবস্থা করতে হবে। একই সাথে রপ্তানিমুখী শিল্পকে উৎসাহিত করা এবং বিজ্ঞান ও প্রযুক্তির যথাযথ ব্যবহারের মাধ্যমে উৎপাদনশীলতা বাড়ানোই হবে 'X' দেশকে 'Y' দেশের কাতারে নেওয়ার মূল চাবিকাঠি।"
        }
      ]
    },
    {
      "number": "8",
      "uddipok": "A দেশ: বাজেট = (মোট আয় – মোট ব্যয়) = ০ B দেশ: বাজেট = (মোট ব্যয় – মোট আয়) > ০",
      "tag": "DB 24",
      "sub_questions": [
        {
          "label": "ক",
          "question": "সরকারি অর্থব্যবস্থা কাকে বলে?",
          "explanation": "অর্থনীতির যে শাখা সরকারের আয়, ব্যয় ও ঋণ-সংক্রান্ত বিষয়গুলো নিয়ে আলোচনা করে তাকে সরকারি অর্থব্যবস্থা বলে।"
        },
        {
          "label": "খ",
          "question": "আবগারি শুল্ক কেন আরোপ করা হয়?",
          "explanation": "রাজস্ব সংগ্রহ ছাড়াও বিভিন্ন ক্ষতিকর দ্রব্যের ভোগ কমানোর লক্ষ্যে আবগারি শুল্ক আরোপ করা হয়। দেশের অভ্যন্তরে উৎপাদিত ও ব্যবহৃত দ্রব্যের ওপর যে কর ধার্য করা হয় তাই আবগারি শুল্ক। বাংলাদেশে সাধারণত চা, চিনি, ওষুধ, সিগারেট, দিয়াশলাই ইত্যাদি দ্রব্যের ওপর আবগারি শুল্ক ধার্য করা হয়।"
        },
        {
          "label": "গ",
          "question": "'A' দেশের বাজেটের ধরন চিহ্নিত করে তা ব্যাখ্যা করো।",
          "explanation": "উদ্দীপকের 'A' দেশের বাজেটটি হচ্ছে সুষম বাজেট। সুষম বাজেট বলতে সরকারের প্রত্যাশিত আয় ও সম্ভাব্য ব্যয়ের পরিমাণ সমান হওয়াকে বোঝায়। এ ধরনের বাজেটে আয়ের সাথে সংগতি রেখে ব্যয় ধরা হয়। ফলে দেশের মোট আয় ও মোট ব্যয়ের পার্থক্য শূন্য হয়। এতে দেশে মুদ্রাস্ফীতি বা দ্রুত দাম বৃদ্ধি পাওয়ার প্রবণতা কম থাকে। ফলে অর্থনৈতিক স্থিতিশীলতা বজায় থাকে। উদ্দীপকে 'A' দেশের বাজেটে (মোট আয় মোট ব্যয়) = ০। অর্থাৎ দেশটির প্রত্যাশিত আয় ও সম্ভাব্য ব্যয়ের পরিমাণ সমান। আয় ও ব্যয়ের পরিমাণ সমান হওয়াতে দেশটিতে উদ্বৃত্ত কিংবা ঘাটতি বাজেট শূন্য হয়েছে। উন্নয়নশীল দেশে বেকারত্ব দূর করতে দেশের অর্থনৈতিক উন্নয়ন ঘাটতি দূর করতে এ বাজেট সহায়ক নয়। সুতরাং বলা যায়, 'A' দেশ কর্তৃক গৃহীত বাজেটটি সুষম বাজেট।"
        },
        {
          "label": "ঘ",
          "question": "\"বাংলাদেশের মতো উন্নয়নশীল দেশের ক্ষেত্রে 'B' দেশের বাজেটটি অধিক কার্যকর।\"- বিশ্লেষণ করো।",
          "explanation": "উদ্দীপকের 'B' দেশের ঘাটতি বাজেট। বাংলাদেশের মতো উন্নয়নশীল দেশে বেশি কার্যকর। বাজেট বলতে আয় ও ব্যয়ের সুবিন্যস্ত হিসাবকে বোঝায়। কোনো আর্থিক বছরে সরকারের প্রত্যাশিত আয় অপেক্ষা সম্ভাব্য ব্যয়ের পরিমাণ বেশি হয় তাই ঘাটতি বাজেট। উন্নয়নশীল দেশের অর্থনৈতিক উন্নয়নের গতিশীলতা বজায় রাখতে এ ধরনের ঘাটতি বাজেট প্রণয়নের প্রয়োজন হয়। উদ্দীপকের 'B' দেশের বাজেটটি লক্ষ করলে দেখা যায়, বাজেট = (মোট ব্যয় মোট আয়) >০। অর্থাৎ মোট ব্যয় > মোট আয়। এতে আয় অপেক্ষা প্রত্যাশিত ব্যয়ের পরিমাণ বেশি ধার্য করা হয়েছে। অর্থাৎ 'B' দেশের বাজেটটি একটি ঘাটতি বাজেট। উন্নয়নশীল দেশের জন্য এ ধরনের বাজেটের প্রয়োজন রয়েছে। বাংলাদেশ একটি উন্নয়নশীল দেশ। বাংলাদেশের মতো উন্নয়নশীল দেশের উন্নয়নের গতি অব্যাহত রাখতে সরকারি ব্যয় বাড়ানো প্রয়োজন। এতে প্রাকৃতিক সম্পদের পূর্ণ ব্যবহার এবং দেশের অবকাঠামোগত উন্নয়ন ঘটবে। ফলে শিল্প, কৃষি ও সেবা খাতের বিকাশ ঘটবে। এভাবে দেশের জনগণের কর্মসংস্থান, মাথাপিছু আয় ও জনগণের জীবনযাত্রার মান 'বৃদ্ধি পাবে। সুতরাং বলা যায়, বাংলাদেশের মতো উন্নয়নশীল দেশের ক্ষেত্রে 'B' দেশের মতো ঘাটতি বাজেট অধিক কার্যকর।"
        }
      ]
    },
    {
      "number": "9",
      "uddipok": "জনাব রাজু একজন শ্রমিক। তিনি স্বল্প বেতনে একটি পোশাক কারখানায় কাজ করেন। বেতন কম হওয়ায় তিনি পরিবারের সকল অভাব পূরণ করতে পারেন না। সম্প্রতি বাজারে চাল, ডালসহ নিত্যপ্রয়োজনীয় দ্রব্য-সামগ্রীর মূল্য অনেক বৃদ্ধি পেয়েছে। ফলে তিনি পরিবারের অভাব পূরণে আরো বেশি সমস্যায় পড়েছেন।",
      "tag": "DB 24",
      "sub_questions": [
        {
          "label": "ক",
          "question": "সামষ্টিক অর্থনীতি কাকে বলে?",
          "explanation": "অর্থনীতির যে শাখায় কোনো দেশের জাতীয় আয়, সামগ্রিক চাহিদা, বেকারত্ব ও মুদ্রাস্ফীতির মতো বৃহৎ বিষয়গুলো সামগ্রিকভাবে আলোচনা করা হয়, তাকে সামষ্টিক অর্থনীতি বলে।"
        },
        {
          "label": "খ",
          "question": "মানুষ প্রণোদনায় সাড়া দেয় কেন?",
          "explanation": "মানুষ নিজের সুযোগ-সুবিধা ও মুনাফা বৃদ্ধির লক্ষ্যে বিভিন্ন অর্থনৈতিক বা আর্থিক প্রণোদনায় সাড়া দেয়। যখন কোনো কাজের সম্ভাব্য লাভ বৃদ্ধি পায় বা খরচ কমে যায়, তখন যৌক্তিক মানুষ সেই কাজটি করতে উৎসাহিত হয়। যেমন: বাজারে পণ্যের দাম কমলে ক্রেতা বেশি কিনতে আগ্রহী হয় এবং দাম বাড়লে বিক্রেতা অধিক সরবরাহে উদ্বুদ্ধ হয়।"
        },
        {
          "label": "গ",
          "question": "উদ্দীপকে উল্লিখিত দ্রব্য-সামগ্রীর মূল্য বৃদ্ধিকে অর্থনীতিতে কী বলা হয়? ব্যাখ্যা করো।",
          "explanation": "উদ্দীপকে উল্লিখিত নিত্যপ্রয়োজনীয় দ্রব্য-সামগ্রীর মূল্য বৃদ্ধিকে অর্থনীতিতে মুদ্রাস্ফীতি (Inflation) বলা হয়। সাধারণত বাজারে অর্থের যোগান বৃদ্ধি পেলে বা উৎপাদন খরচ বেড়ে গেলে পণ্যের দাম বাড়ে এবং অর্থের ক্রয়ক্ষমতা কমে যায়। জনাব রাজুর ক্ষেত্রে দেখা যায়, চাল-ডালের দাম বৃদ্ধি পাওয়ায় তার নির্দিষ্ট আয় দিয়ে আগের মতো পণ্য কেনা সম্ভব হচ্ছে না। এই পরিস্থিতিতে একই পরিমাণ পণ্য ক্রয়ের জন্য তাকে আগের তুলনায় অনেক বেশি অর্থ ব্যয় করতে হচ্ছে। সামগ্রিকভাবে, মুদ্রাস্ফীতির ফলে সাধারণ মানুষের জীবনযাত্রার ব্যয় বৃদ্ধি পায় এবং প্রকৃত আয় কমে যাওয়ায় রাজুর মতো নিম্নআয়ের মানুষ সংকটে পড়ে।"
        },
        {
          "label": "ঘ",
          "question": "চাহিদা পূরণে জনাব রাজুর করণীয় পাঠ্যবইয়ের আলোকে বিশ্লেষণ করো।",
          "explanation": "চাহিদা ও অভাব পূরণে জনাব রাজুর প্রধান করণীয় হলো তার আয়ের বিকল্প উৎস তৈরি এবং সম্পদের দক্ষ ব্যবহার নিশ্চিত করা। যেহেতু রাজুর বর্তমান বেতন দিয়ে পরিবারের নূন্যতম প্রয়োজন মেটানো সম্ভব হচ্ছে না, তাই তাকে কারিগরি প্রশিক্ষণ নিয়ে দক্ষতা বৃদ্ধি করতে হবে। দক্ষতা বাড়লে তিনি পোশাক কারখানায় উচ্চপদে কাজ করতে পারবেন অথবা পার্ট-টাইম অন্য কোনো কাজ করে আয়ের নতুন উৎস সৃষ্টি করতে পারবেন। একই সাথে তাকে অপ্রয়োজনীয় ব্যয় বর্জন করে সীমিত সম্পদের মাধ্যমে অধিক গুরুত্বসম্পন্ন অভাবগুলো আগে পূরণ করার (নির্বাচন) কৌশল অবলম্বন করতে হবে। সার্বিকভাবে, রাজুকে তার উৎপাদনশীলতা বাড়ানোর মাধ্যমে আয় বৃদ্ধি করতে হবে যাতে ক্রমবর্ধমান মুদ্রাস্ফীতির বাজারে তিনি টিকে থাকতে পারেন। দীর্ঘমেয়াদে অভাবের মোকাবিলা করতে হলে তাকে সঞ্চয়ী মনোভাব গড়ে তোলা এবং পরিবারের অন্যান্য সদস্যদের কর্মসংস্থানের ব্যবস্থা করার চেষ্টা করতে হবে। সমাধান হিসেবে বলা যায়, রাজুর উচিত নিজের দক্ষতা উন্নয়ন করে উচ্চ বেতনের চেষ্টা করা এবং সরকারের সামাজিক নিরাপত্তা কর্মসূচির সহায়তা গ্রহণ করা।"
        }
      ]
    },
    {
      "number": "10",
      "uddipok": "ভূমির পরিমাণ (স্থির) শ্রম উপকরণ উপকরণ সংমিশ্রণ মোট উৎপাদন (কুইন্টাল) প্রান্তিক উৎপাদন (কুইন্টাল) গড় উৎপাদন (কুইন্টাল) ১ ১ ক ৫ ৫ ৫ ১ ২ খ ১২ ৭ ৬ ১ ৩ গ ১৮ ৬ ৬ ১ ৪ ঘ ২৩ ৫ ৫.৭৫ ১ ৫ ঙ ২৭ ৪ ৫.৪০ ১ ৬ চ ৩০ ৩ ৫ ১ ৭ ছ ৩০ ০ ৪.২৮ ১ ৮ জ ২৮ -২ ৩.৫০",
      "tag": "DB 24",
      "sub_questions": [
        {
          "label": "ক",
          "question": "শ্রম কাকে বলে?",
          "explanation": "উৎপাদনে কাজে ব্যবহৃত মানুষের সব ধরনের শারীরিক ও মানসিক পরিশ্রমকে শ্রম বলে।"
        },
        {
          "label": "খ",
          "question": "প্রকাশ্য ব্যয়ের ধারণাটি ব্যাখ্যা করো।",
          "explanation": "কোনো উৎপাদনকারী প্রতিষ্ঠান ভাড়া বা উপকরণ ক্রয়ের জন্য দৃশ্যমান যে ব্যয় করে তার সমষ্টিকে প্রকাশ্য ব্যয় বলে। উৎপাদনকারী প্রতিষ্ঠানগুলোয় কর্মরত কর্মচারীর রেতন ও ভাতাদি, কাঁচামাল, 'মাধ্যমিক দ্রব্য ক্রয়ের জন্য ব্যয় করে। তাছাড়া বিভিন্ন ধরনের স্থির ব্যয়, য়েমন: বাড়ি ভাড়া, মূলধনের সুদ ইত্যাদি ব্যয় বহন করে। দৃশ্যমান এসব ব্যয়কেই প্রকাশ্য ব্যয় বলে।"
        },
        {
          "label": "গ",
          "question": "ওপরের সারণিটি ব্যবহার করে গড় উৎপাদন রেখা অঙ্কন করো।",
          "explanation": "গড় উৎপাদনের জ্যামিতিক রূপ হলো গড় উৎপাদন রেখা। মোট উৎপাদনকে শ্রম উপকরণ দ্বারা ভাগ করলে গড় উৎপাদন পাওয়া যায়। অর্থাৎ, গড় উৎপাদন = মোট উৎপাদন মোট শ্রম উপকরণ \\frac{\\text{মোট উৎপাদন}}{\\text{মোট শ্রম উপকরণ}} মোট   শ্রম   উপকরণ মোট   উৎপাদন ​ গড় উৎপাদনকে AP দ্বারা প্রকাশ করা হয়। উদ্দীপকের সারণির আলোকে গড় উৎপাদন রেখা অঙ্কন করা হলো: চিত্রে, ভূমি অক্ষে শ্রম উপকরণ ও লম্ব অক্ষে গড় উৎপাদন নিয়ে গড় উৎপাদন নির্দেশ করা হয়েছে। শ্রম উপকরণ যখন ১ একক গড় উৎপাদন তখন ৫ একক হয়। যা ক বিন্দু দ্বারা নির্দেশিত। শ্রম উপকরণ বৃদ্ধি পেয়ে ২, ৩, ৪, ৫, ৬, ৭ ও ৮ একক হলে গড় উৎপাদন যথাক্রমে ৬, ৬, ৫.৭৫, ৫.৪০, ৫, ৪.২৮ ও ৩.৫০ হয়। এটি চিত্রে খ, গ, ঘ, ঙ, চ, ছ, জ বিন্দু দ্বারা দেখানো হয়েছে। এখন ক, খ, গ, ঘ, ঙ, চ, ছ, জ বিন্দুগুলো যোগ করে গড় উৎপাদন: রেখা AP পাওয়া যায়।"
        },
        {
          "label": "ঘ",
          "question": "একজন উৎপাদনকারী উপকরণ সংমিশ্রণ 'ছ' এ উৎপাদন করবে কি? তোমার মতামত বিশ্লেষণ করো।",
          "explanation": "একজন উৎপাদনকারী উপকরণ সংমিশ্রণ 'ছ' তে উৎপাদন করবে না। নির্দিষ্ট পরিমাণ উপকরণ নিয়োগ' করে প্রাপ্ত মোট উৎপাদিত দ্রব্যকে মোট উৎপাদন বলে। অন্যদিকে, উপকরণের এক একক পরিবর্তনের ফলে মোট উৎপাদনের পরিবর্তনকে প্রান্তিক উৎপাদন বলে। প্রান্তিক উৎপাদন, MP = Δ Q Δ L \\frac{ΔQ}{ ΔL} Δ L Δ Q ​ । উদ্দীপকে মোট শ্রম উপকরণ ১ একক হলে মোট উৎপাদন ৫ একক এবং প্রান্তিক উৎপাদন ৫ একক। শ্রম উপকরণ ২, ৩, ৪, ৫,.৬ একক পর্যন্ত বাড়লে মোট উৎপাদন ১২, ১৮, ২৩, ২৭, ৩০ একক হয়। মোট উৎপাদন এখানে ক্রমহ্রাসমান হারে বাড়ে। অন্যদিকে প্রান্তিক উৎপাদন যথাক্রমে ৭, ৬, ৫, ৪, ৩ একক হয়। এখানে ক্রমন্ত্রাসমান প্রান্তিক উৎপাদনবিধি কার্যকর হয়। আবার ৭ একক শ্রম উপকরণ নিয়োগে মোট উৎপাদন সর্বোচ্চ হলে প্রান্তিক উৎপাদন শূন্য (০) হয়। একজন উৎপাদক মোট উৎপাদন সর্বোচ্চ হওয়া পর্যন্ত উৎপাদন চালিয়ে যায়। মোট উৎপাদন যখন সর্বোচ্চ হয় তখন প্রান্তিক উৎপাদন শূন্য (০) হয়। এ পর্যায়ের পরে উৎপাদক আর উৎপাদন চালিয়ে যায় না। উদ্দীপকে 'ছ' সংমিশ্রণে মোট উৎপাদন সর্বোচ্চ ও প্রান্তিক উৎপাদন শূন্য (০) হয়। তাই উৎপাদনকারী এ পর্যায়ে উৎপাদন করবে তবে এর পর আর উৎপাদন করবে না।"
        }
      ]
    },
    {
      "number": "11",
      "uddipok": "প্রিতম একদিন সকালে কাঁচামরিচ কেনার জন্য বাজারে গেলেন। বাজারে গিয়ে তিনি দেখতে পেলেন কাঁচামরিচের সরবরাহ অনেক কম কিন্তু চাহিদা অনেক বেশি। ফলে অনেক বেশি দামে কাঁচামরিচ না কিনে মুদির দোকান থেকে প্যাকেটজাত গুঁড়ামরিচ কিনলেন।",
      "tag": "DB 24",
      "sub_questions": [
        {
          "label": "ক",
          "question": "স্থানীয় বাজার কাকে বলে?",
          "explanation": "যে পণ্যের ক্রেতা ও বিক্রেতা একটি নির্দিষ্ট অঞ্চলের বা সীমাবদ্ধ এলাকার মধ্যে সীমাবদ্ধ থাকে, তাকে স্থানীয় বাজার বলে।"
        },
        {
          "label": "খ",
          "question": "একচেটিয়া বাজারে ফার্ম ও শিল্পের মধ্যে পার্থক্য থাকে না কেন?",
          "explanation": "একচেটিয়া বাজারে একটি মাত্র উৎপাদনকারী প্রতিষ্ঠান বা ফার্ম পণ্য সরবরাহ করে বলে সেখানে ফার্ম ও শিল্পের মধ্যে কোনো পার্থক্য থাকে না। সাধারণত একই জাতীয় পণ্য উৎপাদনকারী সকল ফার্মের সমষ্টিকে শিল্প বলা হয়, কিন্তু একচেটিয়া বাজারে বিক্রেতা একজনই হওয়ায় সেই একক ফার্মটিই শিল্প হিসেবে গণ্য হয়। ফলে এই বাজারে ফার্মের ভারসাম্য আর শিল্পের ভারসাম্য অভিন্ন হয়ে থাকে।"
        },
        {
          "label": "গ",
          "question": "উদ্দীপকে উল্লিখিত কাঁচামরিচের বাজারটি সময়ের প্রেক্ষিতে কোন ধরনের বাজার? ব্যাখ্যা করো।",
          "explanation": "উদ্দীপকের কাঁচামরিচের বাজারটি সময়ের প্রেক্ষিতে একটি অতি স্বল্পকালীন বাজার। অতি স্বল্পকালীন বাজার বলতে এমন এক বাজার ব্যবস্থাকে বোঝায় যেখানে পণ্যের জোগান সম্পূর্ণ সীমাবদ্ধ থাকে এবং চাইলেই তাৎক্ষণিকভাবে জোগান বৃদ্ধি করা সম্ভব হয় না। কাঁচামরিচ একটি পচনশীল দ্রব্য এবং উদ্দীপকে দেখা যায় যে বাজারে এর সরবরাহ অনেক কম কিন্তু চাহিদা বেশি, যা বাজারের ভারসাম্যকে অস্থিতিশীল করেছে। যেহেতু উৎপাদনকারী বা বিক্রেতা চাইলেও এক সকালের মধ্যে কাঁচামরিচের উৎপাদন বা জোগান বাড়াতে পারে না, তাই এখানে দাম মূলত চাহিদার ওপর ভিত্তি করেই নির্ধারিত হচ্ছে। সামগ্রিকভাবে অতি স্বল্পকালীন বাজারে পণ্যের জোগান রেখা লম্ব অক্ষের সমান্তরাল বা সম্পূর্ণ অস্থিতিস্থাপক থাকে। কাঁচামরিচের মতো নিত্যপ্রয়োজনীয় পচনশীল দ্রব্যের ক্ষেত্রে এই স্থবির জোগান বিক্রেতাকে উচ্চমূল্য নির্ধারণে সহায়তা করে যদি বাজারে চাহিদা বেশি থাকে। প্রিতমের দেখা বাজার পরিস্থিতি মূলত এই সীমাবদ্ধ সময়ের সীমাবদ্ধ জোগানকেই নির্দেশ করে, যেখানে সময়ের অভাবে বিক্রেতার পক্ষে বাজারের চাহিদা অনুযায়ী নতুন পণ্য সরবরাহ করা অসম্ভব ছিল।"
        },
        {
          "label": "ঘ",
          "question": "উদ্দীপকে উল্লিখিত কাঁচামরিচের বাজারের সাথে গুঁড়ামরিচের বাজারের পার্থক্য বিশ্লেষণ করো।",
          "explanation": "উদ্দীপকের কাঁচামরিচের বাজার হলো একটি অতি স্বল্পকালীন ও পচনশীল দ্রব্যের বাজার, অন্যদিকে গুঁড়ামরিচের বাজার হলো একটি দীর্ঘকালীন ও টেকসই দ্রব্যের বাজার। কাঁচামরিচের বাজারে জোগান সীমাবদ্ধ থাকে এবং এটি দ্রুত পচনশীল বলে বিক্রেতা দীর্ঘক্ষণ পণ্যটি ধরে রাখতে পারে না, ফলে জোগান রেখা অস্থিতিস্থাপক হয়। অন্যদিকে, গুঁড়ামরিচ প্যাকেটজাত ও প্রক্রিয়াজাত পণ্য হওয়ায় এটি দীর্ঘকাল সংরক্ষণ করা যায় এবং চাহিদার পরিবর্তনের সাথে সাথে কোম্পানি উৎপাদন বা জোগান সমন্বয় করতে পারে। গুঁড়ামরিচের বাজারে দাম সাধারণত উৎপাদন ব্যয়ের ওপর ভিত্তি করে স্থিতিশীল থাকে, কিন্তু কাঁচামরিচের বাজারে জোগান ও চাহিদার তাৎক্ষণিক পরিবর্তনের কারণে দামের তীব্র ওঠানামা পরিলক্ষিত হয়। সামগ্রিকভাবে এই দুই বাজারের মূল পার্থক্য হলো পণ্যের স্থায়িত্ব এবং জোগানের স্থিতিস্থাপকতার মধ্যে। প্রিতম যখন কাঁচামরিচের উচ্চমূল্য দেখে গুঁড়ামরিচ কেনেন, তখন তিনি মূলত একটি পচনশীল কাঁচামালের বিকল্প হিসেবে একটি শিল্পজাত টেকসই পণ্যকে বেছে নিয়েছেন। দীর্ঘকালীন বাজারে গুঁড়ামরিচের জোগান চাহিদার সাথে তাল মেলাতে পারে বলে সেখানে কাঁচামরিচের মতো আকস্মিক সংকট বা উচ্চমূল্য সচরাচর দেখা যায় না, যা ভোক্তাকে একটি বিকল্প ও স্থিতিশীল ক্রয়ের সুযোগ করে দেয়। বাজার অস্থিতিশীলতা রোধ করতে হলে কাঁচামরিচের মতো পচনশীল পণ্য সংরক্ষণের জন্য হিমাগার বা কোল্ড স্টোরেজ ব্যবস্থা উন্নত করতে হবে এবং প্রক্রিয়াজাতকরণ শিল্পকে (যেমন গুঁড়ামরিচ) উৎসাহিত করতে হবে। যখন পচনশীল পণ্যকে প্রক্রিয়াজাত করে দীর্ঘস্থায়ী পণ্যে রূপান্তর করা যাবে, তখনই বাজারে জোগানের ভারসাম্য বজায় থাকবে এবং প্রিতমের মতো সাধারণ ক্রেতাদের ভোগান্তি কমবে।"
        }
      ]
    }
  ]
}