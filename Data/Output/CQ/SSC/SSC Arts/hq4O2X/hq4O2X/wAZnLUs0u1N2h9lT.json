{
  "title": "যশোর বোর্ড ২০২৫",
  "subtitle": "অর্থনীতি (11)",
  "questions": [
    {
      "number": "1",
      "uddipok": "সোহেলের বন্ধু নাসিম যুক্তরাষ্ট্রে বাস করে। সে দেশের নাগরিকগণ উৎগাদস ও ভোগের ক্ষেত্রে পূর্ণ স্বাধীনতা ভোগ করে। অপরদিকে সোহেলের নিজ দেশে কোনো কোনো বিশেষ দ্রব্যের উৎপাদন ও ভোগের ক্ষেত্রে তারা পূর্ণ স্বাধীনতা ভোগ করে না। সে দেশে ব্যস্তিগত ও সরকারি উদ্যোগ পাশাপাশি বিদ্যমান।",
      "tag": "JB 25",
      "sub_questions": [
        {
          "label": "ক",
          "question": "মুদ্রাস্ফীতি কী?",
          "explanation": "যখন বাজারে সাধারণ মূল্যস্তর ক্রমাগত বৃদ্ধি পায় এবং অর্থের ক্রয়ক্ষমতা হ্রাস পায়, তখন সেই অবস্থাকে মুদ্রাস্ফীতি বলে।"
        },
        {
          "label": "খ",
          "question": "দুষ্প্রাপ্যতা বলতে কী বোঝায়?",
          "explanation": "মানুষের অসীম অভাবের তুলনায় অভাব পূরণের সম্পদ অত্যন্ত সীমিত হওয়াকে অর্থনীতির ভাষায় দুষ্প্রাপ্যতা বলা হয়। প্রকৃতিতে প্রাপ্ত সম্পদসমূহ অপ্রতুল হওয়ার কারণে আমরা আমাদের সকল প্রয়োজন একই সাথে মেটাতে পারি না। সম্পদের এই অপ্রতুলতার কারণেই মানুষ তার সবচেয়ে জরুরি অভাবটি বাছাই বা 'নির্বাচন' করতে বাধ্য হয়।"
        },
        {
          "label": "গ",
          "question": "নাসিমের দেশের অর্থনৈতিক ব্যবস্থার স্বরূপ ব্যাখ্যা করো।",
          "explanation": "উদ্দীপকে বর্ণিত নাসিমের দেশের (যুক্তরাষ্ট্র) অর্থনৈতিক ব্যবস্থাটি হলো ধনতান্ত্রিক বা পুঁজিবাদী অর্থব্যবস্থা। উদ্দীপকে বলা হয়েছে, সে দেশের নাগরিকগণ উৎপাদন ও ভোগের ক্ষেত্রে পূর্ণ স্বাধীনতা ভোগ করে। এটি ধনতান্ত্রিক অর্থব্যবস্থার একটি প্রধান বৈশিষ্ট্য। এই ব্যবস্থায় উৎপাদনের সকল উপকরণের ওপর ব্যক্তিগত মালিকানা বজায় থাকে এবং মুনাফা অর্জনের লক্ষ্যেই অধিকাংশ অর্থনৈতিক কর্মকাণ্ড পরিচালিত হয়। এখানে কোনো কেন্দ্রীয় পরিকল্পনা কর্তৃপক্ষ দাম নির্ধারণ করে দেয় না, বরং বাজারের 'অদৃশ্য হাত' বা চাহিদা ও জোগানের মিথস্ক্রিয়ার মাধ্যমে পণ্যের দাম নির্ধারিত হয়। সামগ্রিকভাবে নাসিমের দেশের অর্থব্যবস্থায় ভোক্তাই হলো 'সার্বভৌম'। অর্থাৎ ভোক্তারা তাদের রুচি ও সামর্থ্য অনুযায়ী যেকোনো পণ্য বাজার থেকে ক্রয় করতে পারে এবং উৎপাদকরাও তাদের ইচ্ছামতো পণ্য উৎপাদন ও বাজারজাত করতে পারে। অবাধ প্রতিযোগিতা এবং ব্যক্তিস্বাধীনতাই এই অর্থব্যবস্থার মূল চালিকাশক্তি যা নাসিমের বসবাসরত উন্নত দেশ যুক্তরাষ্ট্রের অর্থনীতির স্বরূপ।"
        },
        {
          "label": "ঘ",
          "question": "\"ভিন্ন অর্থনৈতিক ব্যবস্থায় দ্রব্য ভোগের স্বাধীনতাও ভিন্ন হয়”- উদ্দীপকে উল্লিখিত দেশ দুটির আলোকে বিশ্লেষণ করো।",
          "explanation": "উক্তিটি অত্যন্ত যথার্থ, কারণ নাসিমের দেশের ধনতান্ত্রিক অর্থব্যবস্থা এবং সোহেলের দেশের মিশ্র অর্থব্যবস্থার মধ্যে দ্রব্য ভোগের স্বাধীনতার স্পষ্ট পার্থক্য বিদ্যমান। বিশ্লেষণ: নাসিমের দেশ (ধনতান্ত্রিক ব্যবস্থা): এখানে ভোক্তার স্বাধীনতা নিরঙ্কুশ। ক্রেতারা তাদের আয় অনুযায়ী যেকোনো বৈধ পণ্য নির্বাচনের সুযোগ পায়। উৎপাদকরা কেবল ভোক্তার চাহিদাকে প্রাধান্য দিয়ে পণ্য উৎপাদন করে। ফলে এখানে ভোগের স্বাধীনতা অত্যন্ত ব্যাপক এবং বাজার ব্যবস্থার ওপর নির্ভরশীল। সোহেলের দেশ (মিশ্র ব্যবস্থা): সোহেলের দেশে (সম্ভবত বাংলাদেশ) ব্যক্তিগত ও সরকারি উদ্যোগ পাশাপাশি বিদ্যমান থাকায় এখানে ভোগের স্বাধীনতা কিছুটা নিয়ন্ত্রিত। সরকার জনস্বাস্থ্যের জন্য ক্ষতিকর বা বিশেষ কোনো দ্রব্যের (যেমন—মদ, তামাক বা বিশেষ ওষুধ) উৎপাদন ও ভোগের ওপর বিধিনিষেধ আরোপ করতে পারে। আবার নিত্যপ্রয়োজনীয় দ্রব্যের দাম সাধারণ মানুষের নাগালে রাখতে সরকার বাজার নিয়ন্ত্রণ করে, যা ভোক্তার অবাধ স্বাধীনতাকে জনকল্যাণের স্বার্থে কিছুটা সীমাবদ্ধ করে। পরিশেষে বলা যায়, ধনতান্ত্রিক ব্যবস্থায় ভোগ ব্যক্তিগত রুচি ও আয়ের ওপর নির্ভর করলেও মিশ্র ব্যবস্থায় ভোগ ব্যক্তিগত চাহিদার পাশাপাশি সামাজিক মঙ্গলের ওপরও নির্ভর করে। নাসিমের দেশে বাজার স্বাধীনভাবে চলে, কিন্তু সোহেলের দেশে সরকার ও ব্যক্তিগত খাত একে অপরের পরিপূরক হিসেবে কাজ করে। তাই দেখা যায় যে, অর্থব্যবস্থার পরিবর্তন হওয়ার সাথে সাথে নাগরিকের দ্রব্য ভোগের স্বাধীনতার ধরন ও মাত্রাও পরিবর্তিত হয়। অর্থনৈতিক স্থিতিশীলতা বজায় রাখতে হলে সোহেলের দেশের মতো মিশ্র অর্থব্যবস্থায় সরকারি তদারকি ও বাজার স্বাধীনতার মধ্যে একটি ভারসাম্য বজায় রাখা জরুরি। এর ফলে একদিকে যেমন ব্যক্তিস্বাধীনতা বজায় থাকে, তেমনি সমাজের দুর্বল ও পিছিয়ে পড়া জনগোষ্ঠীর ভোগ ও অধিকারও নিশ্চিত হয়।"
        }
      ]
    },
    {
      "number": "2",
      "uddipok": "শরিফা একজন সফল উদ্যোক্তা। সে নিজের তৈরি হস্তশিল্প বিক্রি করে প্রতিমাসে প্রায় ৪০,০০০ টাকা আয় করে। পরিবারের বিভিন্ন কাজে ব্যয় করার পর বাকি টাকা সে ব্যাংকে জমা করে। এই জমানো টাকা দিয়ে তিনি ১০টি সেলাই মেশিন ক্রয় করেছেন। সেখানে কিছু মহিলা শ্রমিক পোশাক তৈরির কাজ করে।",
      "tag": "JB 25",
      "sub_questions": [
        {
          "label": "ক",
          "question": "চূড়ান্ত দ্রব্য কাকে বলে?",
          "explanation": "চূড়ান্ত দ্রব্য বলতে এমন দ্রব্যকে বোঝায় যা উৎপাদনের পর সরাসরি ভোগে ব্যবহৃত হয়।"
        },
        {
          "label": "খ",
          "question": "কৃষি বহির্ভূত অর্থনৈতিক কাজ বলতে কী বোঝ?",
          "explanation": "যেসব কাজ কৃষিখাতের অংশ নয় কিন্তু দেশের অর্থনীতিতে ভূমিকা রাখে, তাকে কৃষি বহির্ভূত অর্থনৈতিক কাজ বলে। সেবা ও শিল্প-সংক্রান্ত কাজগুলোর মাধ্যমে মানুষের দ্রব্যের অভাব পূরণ করা যায়। নতুন দ্রব্য ও সেবা পণ্য সৃষ্টি করাই এ অর্থনৈতিক কার্যাবলির বৈশিষ্ট্য। যেমন: শ্রমিকের কারখানার কাজ, উকিলের ওকালতি, ডাক্তারের সেবাদান ইত্যাদি। এগুলোই কৃষি বহির্ভূত অর্থনৈতিক কাজ।"
        },
        {
          "label": "গ",
          "question": "শরিফার নতুন মেশিন ক্রয় অর্থনীতিতে কোন ধরনের কর্মকাণ্ড? ব্যাখ্যা করো।",
          "explanation": "শরিফার নতুন সেলাই মেশিন ক্রয়কে অর্থনীতিতে বিনিয়োগ বলে1 মানুষ আয় থেকে সঞ্চয় করে! সঞ্চিত অর্থ যখন উৎপাদন বাড়ানোর কাজে ব্যবহৃত হয় তখন তাকে বিনিয়োগ বলে। যেমন- কোনো কারখানায় এক লক্ষ টাকার মূলধন আছে। উৎপাদন বাড়ানোর জন্য আরও পঞ্চাশ হাজার টাকার মূলধন সামগ্রী কেনা হলো। এ পঞ্চাশ হাজার টাকা হলো বিনিয়োগ। উদ্দীপকের শরিফা একজন সফল উদ্যোক্তা। তিনি তৈরি হস্তশিল্প থেকে টাকা আয় করে তা ব্যাংকে সঞ্চয় করেন। পরবতীতে তিনি জমানো টাকা দিয়ে ১০টি সেলাই মেশিন ক্রয় করেন। অর্থাৎ তিনি সঞ্চিত অর্থ দিয়ে সেলাই মেশিন ক্রয় করে উৎপাদন বাড়ানোর কাজে ব্যবহার করেন। তাই শরিফার নতুন সেলাই মেশিন ক্রয়কে অর্থনীতিতে বিনিয়োগ বলা হবে।"
        },
        {
          "label": "ঘ",
          "question": "শরিফার শেষোক্ত কাজটি কোন ধরনের অর্থনৈতিক কাজ তা চিহ্নিত করে বিশ্লেষণ করো।",
          "explanation": "শরিফার শেষোক্ত কাজটি সেবাসংক্রান্ত অর্থনৈতিক কাজ। মানুষ জীবিকা সংগ্রহের জন্য যে কাজ করে থাকে তা-ই অর্থনৈতিক কাজ। বাংলাদেশের অর্থনৈতিক অাগ্রগতির সাথে সাথে সেবা খাতের গুরুত্ব 'বৃদ্ধি পাচ্ছে। এদেশে সেবাখাতের অন্তর্ভুক্ত সেবাসমূহ হচ্ছে, গৃহ ব্যবস্থাপনা, পর্যটন, নার্সিং, শিক্ষকতা ইত্যাদি। এছাড়া অনেকে, দর্জি কামার, স্বর্ণকার, কর্মকার, তাঁতি, কাঠুরিয়া, ফেরিওয়ালার কাজ করে। উদ্দীপকে শরিফার একজন সফল উদ্যোক্তা। তিনি তৈরি হস্তশিল্প থেকে অর্জিত আয়ের একটি অংশ ব্যাংকে রাখেন। পরবর্তীতে সেলাই মেশিন ক্রয় করে সে অর্থ পোশাক তৈরির কাজে বিনিয়োগ করেন। সেখানে কিছুসংখ্যক মহিলা শ্রমিক পোশাক তৈরি কাজ করেন! অর্থাৎ তার মূলত তারা কাপড় সেলাই বা দর্জির কাজ করে। এটি সেবাসংক্রান্ত অর্থনৈতিক কাজকে নির্দেশ করে। বাংলাদেশে নানা শ্রেণি, পেশার মানুষ রয়েছে। যারা বিভিন্ন উৎপাদনমুখী অর্থনৈতিক কর্মকাণ্ডে-জড়িত থেকে জীবিকা নির্বাহ করছে। ফলে দেশে উৎপাদন বাড়ছে, আয় বাড়ছে।'সঞ্চিত অর্থ বিনিয়োগ করে নতুন নতুন দ্রব্য সৃষ্টি করে মানুষের অভাব মেটানো হচ্ছে। ফলে দেশের অর্থনৈতিক উন্নয়ন আরও বেগবান হচ্ছে। তাই বলা যায়, শরিফার শেষোক্ত কাজটি সেবাসংক্রান্ত অর্থনৈতিক কাজ। আর এ ধরনের অর্থনৈতিক কাজ আমাদের অর্থনীতিতে অত্যন্ত গুরুত্বপূর্ণ।"
        }
      ]
    },
    {
      "number": "3",
      "uddipok": "আলম সাহেবের পণ্যের চাহিদা সূচি নিম্নরূপ:",
      "tag": "JB 25",
      "sub_questions": [
        {
          "label": "ক",
          "question": "চূড়ান্ত দ্রব্য কাকে বলে?",
          "explanation": "যেসব দ্রব্য উৎপাদনের পর সরাসরি ভোগে ব্যবহৃত হয় তাদেরকে চূড়ান্ত দ্রব্য বলা হয়।"
        },
        {
          "label": "খ",
          "question": "ভোগ বলতে কী বোঝায়?",
          "explanation": "অর্থনীতিতে মানুষের অভাব পূরণের জন্য কোনো দ্রব্যের উপযোগ নিঃশেষ করাকে ভোগ বলে। মানুষ কোনো জিনিস ধ্বংস বা নিঃশেষ করতে পারে না। সে শুধু জিনিসটির আকার বা রূপ পরিবর্তন করে উপযোগ গ্রহণ করতে পারে। যেমন- আমরা ভাত, মাছ, কলম, ঘড়ি, জামা-কাপড় এগুলো ভোগ করি। এখানে ভোগ বলতে দ্রব্যগুলো নিঃশেষ করাকে বোঝায় না। বরং দ্রব্যগুলো ব্যবহারের মাধ্যমে এর উপযোগ নিঃশেষ করাকে বোঝায়।"
        },
        {
          "label": "গ",
          "question": "আলম সাহেবের চাহিদা সূচি থেকে একটি চাহিদা রেখা অঙ্কন করে তা ব্যাখ্যা করো।",
          "explanation": "চাহিদাসূচির জ্যামিতিক প্রকাশ হচ্ছে চাহিদারেখা। দামের সাথে চাহিদার বিপরীতমুখী সম্পর্ক বিদ্যমান। অর্থাৎ দ্রব্যের দাম বাড়লে চাহিদার পরিমাণ কমে। আবার দাম কমলে চাহিদার পরিমাণ বাড়ে। দাম ও চাহিদার এইবিপরীতমুখী সম্পর্ক চাহিদারেখার মাধ্যমে দেখানো যায়। উদ্দীপকের সূচি ব্যবহার করে নিচে চাহিদারেখা অঙ্কন করা হলো- চিত্রে ভূমি অক্ষে চাহিদার পরিমাণ এবং লম্ব অক্ষে দাম দেখানো হয়েছে। সূচিতে দ্রব্যের দাম যখন ১০ টাকা তখন চাহিদার পরিমাণ ৫ একক। এটি a বিন্দু দ্বারা দেখানো হয়েছে। এখন দাম কমে ৮ টাকা, ৬, ৪ ও ২ টাকা হলে চাহিদার পরিমাণ বেড়ে দাঁড়ায় যথাক্রমে ১০, ১৫, ২০ ও ২৫ একক। যা চিত্রে যথাক্রমে b, c, d ও e বিন্দু দ্বারা নির্দেশিত। এখন a, b, c d ও e বিন্দুগুলো যোগ করে যে DD' রেখাটি পাওয়া যায়। এটিই উদ্দীপকের সূচি থেকে অঙ্কিত চাহিদারেখা।"
        },
        {
          "label": "ঘ",
          "question": "অন্যান্য অবস্থা অপরিবর্তিত থাকলে এবং দাম. কমলে চাহিদা রেখার কী ধরনের পরিবর্তন হতে পারে তা উপরের সূচি থেকে বিশ্লেষণ করো।",
          "explanation": "অন্যান্য অবস্থা অপরিবর্তিত থাকলে এবং দাম কমলে চাহিদারেখার কোনো পরিবর্তন হবে না। চাহিদাবিধি অনুযায়ী, ভোক্তার আয়, রুচি, অভ্যাস প্রভৃতি অপরিবর্তিত ধরা হয়। এই অবস্থায় কোনো দ্রব্যের দাম কমলে চাহিদা বাড়ে আর দাম বাড়লে চাহিদা কমে। অর্থাৎ দাম ও চাহিদার মধ্যে বিপরীতমুখী সম্পর্ক প্রকাশ পায়। দ্রব্যের দাম ও চাহিদার মধ্যে এইবিপরীত সম্পর্কই চাহিদাবিধি। উদ্দীপকের সূচিতে প্রতি একক দ্রব্যের দাম ১০ টাকা হলে চাহিদার পরিমাণ ৫ একক। দাম কমে ৮ টাকা হলে চাহিদা বৃদ্ধি পেয়ে ১০ একক হয়। অনুরূপভাবে, দাম হ্রাস পেয়ে ৬ টাকা, ৪ টাকা ও ২ টাকা হলে চাহিদা বৃদ্ধি পেয়ে যথাক্রমে ১৫, ২০ ও ২৫ একক হয়। অর্থাৎ দাম কমার ফলে চাহিদা বৃদ্ধি পেয়েছে। এখানে দাম ও চাহিদার মধ্যে বিপরীতমুখী সম্পর্ক প্রকাশ পেয়েছে। চাহিদাবিধির কার্যকারিতা কতগুলো অনুমিতির ওপর নির্ভরশীল। এগুলো স্থির থাকলে চাহিদা বিধি কাকর হয়। অন্যথায় তা কার্যকর হয় না। যেমন- ক্রেতার আয় উল্লেখযোগ্য পরিমাণে বাড়লে একটি দ্রব্যের দাম বাড়া সত্ত্বেও ক্রেতার কাছে দ্রব্যটির চাহিদা কমবে না। কিন্তু অনুমিতিগুলো প্রযোজ্য হলে দাম ও চাহিদার পরিমাণের সাথে বিপরীত সম্পর্ক কার্যকর হবে। অর্থাৎ অন্যান্য অবস্থা অপরিবর্তিত থেকে কোনো দ্রব্যের দাম কমলে চাহিদারেখার কোনো পরিবর্তন হবে না।"
        }
      ]
    },
    {
      "number": "4",
      "uddipok": "জনাব এস. কে. চৌধুরী একজন সফল সংগঠক। অনেক পরিশ্রমের বিনিময়ে তিনি R. K. গ্রুপ প্রতিষ্ঠা করেন। এই সংগঠনের জন্য তিনি অনেক শ্রম, ত্যাগ, সততা ও সময় ব্যয় করেন। তার সঠিক পরিকল্পনায় সংগঠনটি এগিয়ে যায়। দেশের অর্থনীতিতে তার এইসংগঠনের ভূমিকা গুরুত্বপূর্ণ।",
      "tag": "JB 25",
      "sub_questions": [
        {
          "label": "ক",
          "question": "প্রান্তিক উৎপাদন কী?",
          "explanation": "উৎপাদনের উপকরণের এক একক পরিবর্তনের ফলে মোট উৎপাদনের যে পরিবর্তন হয়, তাকে প্রান্তিক উৎপাদন বলে।"
        },
        {
          "label": "খ",
          "question": "গড় ও প্রান্তিক উৎপাদনের মধ্যে সম্পর্ক কীরূপ?",
          "explanation": "গড় ও প্রান্তিক উৎপাদনের মধ্যে ধনাত্মক সম্পর্ক বিদ্যমান। মোট উৎপাদনের পরিমাণকে মোট উপকরণ দিয়ে ভাগ করলে যা পাওয়া যায় তা-ই হলো গড় উৎপাদন। আর অতিরিক্ত এক একক উপকরণ নিয়োগের ফলে যে অতিরিক্ত উৎপাদন পাওয়া যায় তা-ই হলো প্রান্তিক উৎপাদন। প্রান্তিক উৎপাদন বাড়তে থাকলে গড় উৎপাদনও রাড়তে থাকে। আবার প্রান্তিক উৎপাদন যখন কমতে থাকে তখন গড় উৎপাদনও কমতে থাকে। গড় উৎপাদন যখন সবচেয়ে বেশি হয়, তখন গড় ও প্রান্তিক উৎপাদন সমান হয়।"
        },
        {
          "label": "গ",
          "question": "জনাব চৌধুরী কীভাবে নিজেকে সফল সংগঠকে পরিণত করেছেন- ব্যাখ্যা করো।",
          "explanation": "জনাব চৌধুরী ভূমি, শ্রম ও মূলধনকে একত্রিত নিজেকে সফল সংগঠকে পরিণত করেছেন। উৎপাদন ব্যবস্থায় যে ব্যক্তি পরিচালনার কাজ করেন তাকে সংগঠক বলে। একজন সংগঠক কোনো কিছু উৎপাদনের উদ্দেশ্যে ভূমি, শ্রম ও মূলধনকে একত্রিত করেন। সংগঠক এসব উপাদানের মধ্যে সুষ্ঠু সমন্বয় সাধন করে উৎপাদন কাজ পরিচালনা ও তত্ত্বাবধান করেন। কারবার প্রভিষ্ঠা থেকে শুরু 'করে উৎপাদিত দ্রব্য বাজারজাত করা পর্যন্ত সব কাজের দায়িত্ব ও ঝুঁকি উদ্যোন্তাই বহন করেন। উদ্দীপকে জনাব এস. কে. চৌধুরী একজন সংগঠক। অনেক পরিশ্রমের বিনিময়ে তিনি R. K.গ্রুপ প্রতিষ্ঠা করেন। এই সংগঠনের জন্য তিনি অনেক শ্রম, ত্যাগ, সততা ও সময় ব্যয় করেন। তার সঠিক পরিকল্পনায় সংগঠনটি এগিয়ে যায়। অর্থাৎ তিনি ভূমি, শ্রম ও মূলধনের সঠিক ও সুষ্ঠু সমন্বয় সাধন করেন। এছাড়াও শ্রমিকদের কর্তব্য বণ্টন, অধিকার ও ভার বণ্টন ইত্যাদি কাজ সঠিকভাবে পালন করেন। একারণেই তার R. K. গ্রুপ সফলতা পায়। জনাব চৌধুরী একজন সফল সংগঠকে পরিণত হন।"
        },
        {
          "label": "ঘ",
          "question": "উৎপাদন প্রক্রিয়ায় একজন সংগঠক হিসাবে জনাব চৌধুরীর ভূমিকা উদ্দীপকের আলোকে বিশ্লেষণ করো।",
          "explanation": "উৎপাদন প্রক্রিয়ায় একজন দক্ষ সংগঠক হিসাবে জনাব চৌধুরীর ভূমিকা অত্যন্ত গুরুত্বপূর্ণ। উৎপাদনের উপকরণগুলো একত্রীকরণ, সমন্বয় সাধন ও ঝুঁকি নিয়ে সংগঠক উৎপাদন পরিচালনা করেন। একজন দক্ষ সংগঠক উৎপাদন থেকে শুরু করে বাজারজাতকরণসহ সব কার্যক্রম পরিচালনা করেন। পাশাপাশি তিনি নিজের অন্যদের কর্মসংস্থানের সুযোগ সৃষ্টি করতে পারেন। এভাবে একজন দক্ষ ও সংগঠক সমাজ ও দেশের অর্থনীতিতে গুরুত্বপূর্ণ ভূমিকা পালন করেন। উদ্দীপকে জনাব এস. কে. চৌধুরী অনেক পরিশ্রমের বিনিময়ে তিনি R. K. গ্রুপ প্রতিষ্ঠা করেন। এই সংগঠনের জন্য তিনি অনেক শ্রম, ত্যাগ সততা ও সময় ব্যয় করেন। তাই তার সঠিক পরিকল্পনায় সংগঠনটি এগিয়ে যায়। অর্থাৎ জনাব এসকে চৌধুরীর দক্ষ সাংগঠনিক ভূমিকার জন্য সংগঠনটি সফলতা লাভ করে। তাই সংগঠক হিসাবে তার ভূমিকা গুরুত্বপূর্ণ। একজন সংগঠক উৎপাদনের সব উপকরণের সমন্বয়ে উৎপাদন কাজ পরিচালনা করেন। পাশাপাশি পণ্য বাজারজাতকরণের পরিকল্পনাও তিনি গ্রহণ করেন। তাই সংগঠনের সফলতা নির্ভর করে সংগঠকের দক্ষতার ওপর। অন্যথায় সংগঠন ক্ষতির সম্মুখীন হয়। তাই বলা যায় উদ্দীপকের R. K. গ্রুপের উৎপাদন প্রক্রিয়ায়, একজন সংগঠক হিসেবে জনাব চৌধুরীর ভূমিকা গুরুত্বপূর্ণ।"
        }
      ]
    },
    {
      "number": "5",
      "uddipok": "সুমন রাজশাহীতে বেড়াতে এসেছে। বাড়ি ফেরার পথে সে কিছু আম কিনতে বাজারে গেল। বাজারে ল্যাংড়া, ফজলি, আম্রপালি বিভিন্ন জাতের আম রয়েছে। বাজারে অনেক আম বিক্রেতা আম বিক্রি করছে। বাজারে প্রচুর ক্রেতাও রয়েছে। সুমন দরকষাকষি করে কিছু আম কিনল। আমের সাথে সে কিছু লিচুও কিনতে চাইল। লিচুর বাজারে গিয়ে সুমন দেখল সেখানে বিক্রেতার সংখ্যা কম এবং দামও বেশি।",
      "tag": "JB 25",
      "sub_questions": [
        {
          "label": "ক",
          "question": "ফার্ম কী",
          "explanation": "একটি একক উৎপাদন প্রতিষ্ঠান যা নিজস্ব ব্যবস্থাপনায় পণ্য বা সেবা উৎপাদন ও বিক্রয় করে, তাকে ফার্ম বলে।"
        },
        {
          "label": "খ",
          "question": "অর্থনীতিতে সমজাতীয় দ্রব্য বলতে কী বোঝায়?",
          "explanation": "সমজাতীয় দ্রব্য বলতে এমন সব দ্রব্যকে বোঝায় যেগুলোর আকার, আকৃতি, গুণাগুণ এবং উপযোগ ক্রেতার কাছে অভিন্ন বা একই রকম মনে হয়। এই ধরণের দ্রব্যের ক্ষেত্রে ক্রেতার কোনো বিশেষ বিক্রেতার প্রতি পক্ষপাত থাকে না এবং বাজারের সকল বিক্রেতা একই মানের পণ্য সরবরাহ করে। পূর্ণ প্রতিযোগিতামূলক বাজারে সাধারণত সমজাতীয় দ্রব্যের কেনাবেচা পরিলক্ষিত হয়।"
        },
        {
          "label": "গ",
          "question": "সুমনের আমের বাজারের বৈশিষ্ট্য ব্যাখ্যা করো।",
          "explanation": "সুমনের দেখা আমের বাজারটি হলো একটি পূর্ণ প্রতিযোগিতামূলক বাজার। ব্যাখ্যা: উদ্দীপকে দেখা যায়, আমের বাজারে অসংখ্য ক্রেতা এবং বিক্রেতা উপস্থিত রয়েছে এবং সেখানে ল্যাংড়া, ফজলি ও আম্রপালির মতো বিভিন্ন জাতের সমজাতীয় আম পাওয়া যাচ্ছে। এই বাজারে কোনো একক বিক্রেতা বা ক্রেতা দামের ওপর প্রভাব বিস্তার করতে পারে না, বরং চাহিদা ও জোগানের পারস্পরিক ঘাত-প্রতিঘাতে দাম নির্ধারিত হয়। সুমনের দরকষাকষির বিষয়টি নির্দেশ করে যে ক্রেতা ও বিক্রেতা উভয়ই বাজারের দাম ও মান সম্পর্কে পূর্ণ সচেতন এবং বাজারে প্রবেশের ক্ষেত্রে বিক্রেতাদের কোনো বাধা নেই।সামগ্রিকভাবে, সুমনের দেখা আমের বাজারটি একটি স্বচ্ছ ও প্রতিযোগিতামূলক পরিবেশকে উপস্থাপন করে যেখানে সম্পদের দক্ষ বণ্টন নিশ্চিত হচ্ছে। অসংখ্য বিক্রেতার উপস্থিতির কারণে পণ্যের সরবরাহ পর্যাপ্ত থাকে এবং ক্রেতারা সঠিক দামে গুণগত পণ্য নির্বাচনের সুযোগ পায়। এই ধরণের বাজারে বিজ্ঞাপন ব্যয়ের প্রয়োজন হয় না এবং দীর্ঘমেয়াদে কোনো ফার্ম অস্বাভাবিক মুনাফা অর্জন করতে পারে না, যা বাজারের স্থিতিশীলতা ও ভোক্তা অধিকার নিশ্চিত করে।"
        },
        {
          "label": "ঘ",
          "question": "উদ্দীপকে উল্লিখিত বাজার দুটির মধ্যে কোনটি তোমার কাছে অধিক পছন্দ? উত্তরের সপক্ষে যুক্তি দাও।",
          "explanation": "উদ্দীপকে উল্লিখিত আমের বাজার (পূর্ণ প্রতিযোগিতামূলক) এবং লিচুর বাজারের (অলিগোপলি বা স্বল্প বিক্রেতার বাজার) মধ্যে আমার কাছে আমের বাজারটিই অধিক পছন্দ। ব্যাখ্যা: আমের বাজারে অসংখ্য বিক্রেতা থাকায় ক্রেতার সামনে অনেক বিকল্প থাকে এবং দরকষাকষির মাধ্যমে ন্যায্য মূল্যে পণ্য কেনা সম্ভব হয়, যা ভোক্তার সন্তুষ্টি বাড়ায়। অন্যদিকে, লিচুর বাজারে বিক্রেতার সংখ্যা কম থাকায় তারা সিন্ডিকেট বা যোগসাজশের মাধ্যমে পণ্যের দাম বাড়িয়ে দেওয়ার সুযোগ পায়, যা উদ্দীপকের উচ্চমূল্য থেকেই প্রতীয়মান হয়। পূর্ণ প্রতিযোগিতামূলক বাজারে পণ্যের মান ও দামের সামঞ্জস্য বজায় থাকে, কিন্তু স্বল্প বিক্রেতার বাজারে বিক্রেতার আধিপত্যের কারণে ভোক্তা প্রায়ই শোষিত হওয়ার ঝুঁকিতে থাকে। সামগ্রিকভাবে, পূর্ণ প্রতিযোগিতামূলক বাজার ব্যবস্থার প্রধান শক্তি হলো এর সাম্য ও স্বচ্ছতা, যেখানে কোনো একক গোষ্ঠী বাজারকে অস্থিতিশীল করতে পারে না। ভোক্তার স্বাধীনতা ও সার্বভৌমত্ব এই বাজারে সংরক্ষিত থাকে এবং উৎপাদকেরা বাজারের চাহিদা অনুযায়ী পণ্য সরবরাহ করতে বাধ্য থাকে। লিচুর বাজারের মতো যেখানে বিক্রেতার আধিপত্য বেশি, সেখানে ক্রেতার স্বার্থ বিঘ্নিত হওয়ার সম্ভাবনা থাকে বলে তা আদর্শ বাজার হিসেবে গণ্য হয় না। বাজার ব্যবস্থাকে ভোক্তার অনুকূলে রাখতে হলে লিচুর বাজারের মতো বাজারগুলোতে বিক্রেতার একচেটিয়া প্রভাব রোধে সরকারি তদারকি ও বাজার নিয়ন্ত্রণকারী সংস্থার নজরদারি বৃদ্ধি করতে হবে। পাশাপাশি মুক্ত বাজার অর্থনীতিতে সুস্থ প্রতিযোগিতা নিশ্চিত করার জন্য পর্যাপ্ত বিক্রেতার অংশগ্রহণ উৎসাহিত করা এবং কৃত্রিম মূল্যবৃদ্ধি রোধে কার্যকর আইন প্রয়োগ করাই হবে সঠিক সমাধান।"
        }
      ]
    },
    {
      "number": "6",
      "uddipok": "সামিউল 'ক' দেশে বাস করে। সেখানে মাথাপিছু জিডিপির হার বেশি। ফলে দেশের অর্থনৈতিক উন্নয়ন ও জীবনযাত্রার মান উন্নত। এদেশের জিডিপি হিসাব করার সময় শুধুমাত্র চূড়ান্ত পর্যায়ের উৎপাদিত দ্রব্য ও সেবার বাজার মূল্য হিসাব করা হয়।",
      "tag": "JB 25",
      "sub_questions": [
        {
          "label": "ক",
          "question": "মাথাপিছু আয় নির্ণয়ের সূত্রটি লেখো।",
          "explanation": "মাথাপিছু আয় = কোনো নিদিষ্ট বছরে মোট দেশজ উৎপাদন ঐ বছরের মধ্য সময়ের মোট জনসংখ্যা \\frac{\\text{কোনো নিদিষ্ট বছরে মোট দেশজ উৎপাদন}}{\\text{ঐ বছরের মধ্য সময়ের মোট জনসংখ্যা}} ঐ   বছরের   মধ্য   সময়ের   মোট   জনসংখ্যা কোনো   নিদিষ্ট   বছরে   মোট   দেশজ   উৎপাদন ​"
        },
        {
          "label": "খ",
          "question": "মাধ্যমিক দ্রব্য ও সেবা বলতে কী বোঝায়?",
          "explanation": "যেসব দ্রব্য ভোগের জন্য ব্যবহার না হয়ে উৎপাদনের উপকরণ হিসেবে ব্যবহার হয় তাকে মাধ্যমিরু ও সেবা বলে। মাধ্যমিক দ্রব্য ও সেবা চূড়ান্ত দ্রব্যের কাঁচামাল হিসেবে ব্যবহৃত হয়। মাধ্যমিক দ্রব্য ও সেবা চূড়ান্ত দ্রব্য উৎপাদনে নিঃশেষ হয়ে যায়। যেমনআটা; রুটি তৈরির উপাদান হিসেবে একটি মাধ্যমিক দ্রব্য ও সেবা।"
        },
        {
          "label": "গ",
          "question": "'ক' দেশে GDP নির্ণয়ে যে নির্ধারকসমূহ গুরুত্বপূর্ণ ভূমিকা পালন করে তা তোমার পাঠ্যপুস্তকের আলোকে ব্যাখ্যা করো।",
          "explanation": "সামিউলের দেশের জিডিপির নির্ধারকসমূহ হলো ভূমি, শ্রম, মূলধন, প্রযুক্তি ও সচলতা। জিপিডির পরিমাণ নির্ভর করে নির্ধারকসমূহের ওপর। ভূমি, শ্রম, মূলধন ও প্রযুক্তি একটি দেশের জিডিপি নির্ধারণে মুখ্য ভূমিকা পালন করে। তাই এগুলোকে জিডিপির নির্ধারক বলে। মোট দেশজ উৎপাদন ভূমি ও প্রাকৃতিক সম্পদের ওপর নির্ভর করে। এসব নির্ধারকসমূহ ভালো অবস্থানে থাকলে দেশে GDP-এর পরিমাণ বেশি হয়। উদ্দীপকে সামিউল 'ক' দেশে বাস করে। সে দেশের মাথাপিছু জিডিপির হার বেশি। ফলে দেশটিতে অর্থনৈতিক উন্নয়ন ও জীবনযাত্রার মান উন্নত। অর্থাৎ সামিউলের বসবাসকৃত দেশটিতে জিডিপি নির্ধারকসমূহ অত্যন্ত শক্তিশালী। উক্ত দেশটি ভূমি ও প্রাকৃতিক সম্পদে সমৃদ্ধ। সেখানে উন্নত প্রযুক্তির ও দক্ষ শ্রম শক্তির ব্যবহার রয়েছে। এছাড়া দেশটিতে পর্যাপ্ত মূলধন রয়েছে। তাই বলা যায়, সামিউলের বসবাসকৃত দেশে জিডিপির নির্ধারকসমূহ গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "'ক' দেশে জিডিপি নির্ণয় করার সময় যে উপাদানগুলো-বিবেচনা করা হয় না তা বিশ্লেষণ করো।",
          "explanation": "মূলধনের লাভ-ক্ষতি, মাধ্যমিক দ্রব্য, মূল্যহীন দ্রব্য ও সেবা জিডিপি নির্ণয়ে বিবেচনা করা হয় না। কোনো নির্দিষ্ট সময়ে একটি অর্থনীতিতে চূড়ান্ত পর্যায়ের উৎপাদিত দ্রব্য ও সেবার বাজার মূল্যের সমষ্টিকে মোট জিডিপি বলে। জিডিপি গণনার ক্ষেত্রে কতগুলো উপাদান অন্তর্ভুক্ত হয় না। যেমন- মূলধনি লাভ-ক্ষতি, মাধ্যমিক দ্রব্য ও সেবা, বিনামূল্যে ব্যবহৃত দ্রব্য ও সেবা এবং অতীতে উৎপাদিত পণ্য। এছাড়া সরকারি ঋণের সুদ ও বেআইনি কাজ জিডিপিতে তন্তর্ভুক্ত হয় না। উদ্দীপকে সামিউলের দেশে উৎপাদন পদ্ধতিতে জিডিপি নির্ণয় করা হয়। এক্ষেত্রে শুধু চূড়ান্ত পর্যায়ে উৎপাদিত দ্রব্য ও সেবার মূল্য পরিমাপ করা হয়। জিডিপি পরিমাপের সময় যে দ্রব্য সেবা অন্তর্ভুক্ত করা হয় না তা জিডিপি বহির্ভূত বিষয়। সামিউলের দেশে মাধ্যমিক দ্রব্য, মূলধনি লাভ ক্ষতি জিডিপি বহির্ভূত বিষয়। যেসব দ্রব্য ও সেবা বাজারে কেনাবেচা হয় না সেগুলো জিডিপি গণনার সময় বিবেচনা বহির্ভূত রাখা হয়। যে বছরের জিডিপি গণনা করা হয় তার পূর্বের কোনো বছরের উৎপাদন জিডিপিতে ধরা হয় না। আবার যেহেতু সরকারি ঋণের সুদ হস্তান্তরপাওনা হিসেবে গণ্য হয় বলে জিডিপির মধ্যে ধরা হয় না। এছাড়া, যেসব কাজ সামাজিকভাবে গ্রহণযোগ্য নয় ও বেআইনি সেগুলো জিডিপিতে অন্তর্ভুক্ত করা হয় না। তাই বলা যায়, সামিউলের দেশটিতে জিডিপি নির্ণয়ের সময় এসব উপাদান বিবেচনা করা হয় না। সে দেশে শুধু চূড়ান্ত পর্যায়ের উৎপাদিত দ্রব্য ও সেবার বাজার মূল্য হিসাব করা হয়।"
        }
      ]
    },
    {
      "number": "7",
      "uddipok": "রিনা ও মিনা দুই বান্ধবী। তারা দুটি ভিন্ন আর্থিক প্রতিষ্ঠানে কাজ করে। রিনার প্রতিষ্ঠান জনগণকে ঋণ দিতে পারে না। কিন্তু অন্যান্য আর্থিক প্রতিষ্ঠানের ঋণ পরিচালনার ক্ষেত্রে পরামর্শদাতা হিসাবে কাজ করে। মিনার প্রতিষ্ঠান জনগণের অর্থ জমা করে এবং তার বিপরীতে অতিরিক্ত অর্থ প্রদান করে।",
      "tag": "JB 25",
      "sub_questions": [
        {
          "label": "ক",
          "question": "অর্থ কী?",
          "explanation": "সরকার কর্তৃক স্বীকৃত যে বস্তু মূল্যের পরিমাপক ও লেনদেনের মাধ্যম হিসেবে সর্বত্র গ্রহণযোগ্য তাকে অর্থ বলে।"
        },
        {
          "label": "খ",
          "question": "নিকাশঘর বলতে কী বোঝায়?",
          "explanation": "নিকাশঘর হলো এমন একটি প্রতিষ্ঠান, যেখানে কেন্দ্রীয় ব্যাংক কর্তৃক বিভিন্ন বাণিজ্যিক ব্যাংকের দেনা-পাওনা নিষ্পত্তি করা হয়। বাণিজ্যিক ব্যাংকসমূহ বিভিন্ন চেক, ড্রাফট, হুন্ডি প্রভৃতি ভাঙানোর মাধ্যমে একে অন্যের কাছে পাওনাদার বা দেনাদার হয়। কোনো ব্যাংক অন্য ব্যাংকের কাছে কত পাওনা বা দেনা তার সর্বশেষ হিসাব সংরক্ষণ করে 'কেন্দ্রীয় ব্যাংক। তখন কেন্দ্রীয় ব্যাংক এ পারস্পরিক দেনা- পাওনার হিসাব করে। এভাবে কেন্দ্রীয় ব্যাংক নিকাশঘরের দায়িত্ব পালন করে।"
        },
        {
          "label": "গ",
          "question": "রিনা যে প্রতিষ্ঠানে কাজ করে তার ধরন ব্যাখ্যা করো।",
          "explanation": "রিনা প্রতিষ্ঠানে কর্মরত তা কেন্দ্রীয় ব্যাংক হিসেবে পরিচিত। কেন্দ্রীয় ব্যাংক একটি দেশের সব ব্যাংকের নিয়ন্ত্রক, পরিচালক ও মুদ্রা বাজারের অভিভাবক হিসেবে দায়িত্ব পালন করে। এ ব্যাংক নোট ও ধাতবমুদ্রা প্রচলন, ঋণ নিয়ন্ত্রণ, আন্তঃব্যাংকের দেনা-পাওনা নিষ্পত্তির কাজ করে। পাশাপাশি অর্থের অভ্যন্তরীণ ও বহির্মূল্যের স্থিতিশীলতা রক্ষা করে। এছাড়াও এটি সরকারের আর্থিক উপদেষ্টা হিসেবেও কাজ করে। উদ্দীপকের রিনা একটি আর্থিক প্রতিষ্ঠানে কর্মরত। প্রতিষ্ঠানটি জনগণকে ঋণ দিতে পারে না। কিন্তু এটি অন্যান্য আর্থিক প্রতিষ্ঠানের ঋণ পরিচালনার ক্ষেত্রে পরামর্শদাতা হিসেবে কাজ করে। অর্থাৎ প্রতিষ্ঠানটি অন্যান্য ব্যাংকের ঋণ তদারকি করে। অন্যান্য ব্যাংকগুলো তারল্য সমস্যার মুখোমুখি হলে এ ব্যাংক ঋণ হিসেবে অর্থ প্রদান করে। এসব বৈশিষ্ট্যের সাথে কেন্দ্রীয় ব্যাংকের মিল' আছে। তাই বলা যায়, রিনা যে আর্থিক প্রতিষ্ঠানে কর্মরত তা কেন্দ্রীয় ব্যাংক হিসেবে গণ্য।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠান দুইটির মধ্যে তুলনামূলক আলোচনা করো।",
          "explanation": "রিনার কর্মরত প্রতিষ্ঠানটি হলো কেন্দ্রীয় ব্যাংক এবং মিনার কর্মরত প্রতিষ্ঠানটি হলো একটি বাণিজ্যিক ব্যাংক। কেন্দ্রীয় ব্যাংক দেশে কাগজি নোট ও ধাতবমুদ্রা প্রচলনকারী একমাত্র আর্থিক প্রতিষ্ঠান। কিন্তু বাণিজ্যিক ব্যাংক কাগজি নোট ও ধাতবমুদ্রা প্রচলন করতে পারে না। তবে বিনিময়ের অন্যান্য মাধ্যম তথা চেক, ব্যাংক ড্রাফট, পে-অর্ডার ইত্যাদি প্রচলন করতে পারে। প্রতিটি দেশে একটি কেন্দ্রীয় ব্যাংক থাকলেও একটি দেশে অনেক বাণিজ্যিক ব্যাংক থাকতে পারে। উদ্দীপকের রিনার কর্মরত প্রতিষ্ঠানটি জনগণকে ঋণ দিতে পারে না। কিন্তু অন্যান্য আর্থিক প্রতিষ্ঠানের ঋণ পরিচালনার ক্ষেত্রে পরামর্শদাতা হিসেবে কাজ করে। এটি কেন্দ্রীয় ব্যাংককে নির্দেশ করে। অন্যদিকে, তার বান্ধবী মিনাও অন্য একটি আর্থিক প্রতিষ্ঠানে কর্মরত। সেখানে জনগণের অর্থ জমা রাখে। তার বিপরীতে অর্থ প্রদান করে। এটি রাণিজ্যিক ব্যাংককের বৈশিষ্ট্যকে নির্দেশ করে। জনসেবা ও দেশের সার্বিক কল্যাণ সাধন করাই কেন্দ্রীয় ব্যাংকের মূল উদ্দেশ্য। অন্যদিকে, বাণিজ্যিক ব্যাংকের মূল উদ্দেশ্য হলো মুনাফা অর্জন করা। কেন্দ্রীয় ব্যাংক ঋণ সৃষ্টি করতে পারে না। কিন্তু বাণিজ্যিক ব্যাংক নিজেদের কাছে গচ্ছিত আমানতের বিপরীতে ঋণ সৃষ্টি করতে পারে। তাছাড়া, কেন্দ্রীয় ব্যাংক জনগণের সাথে প্রত্যক্ষ লেনদেন করে না। অন্যদিকে, বাণিজ্যিক ব্যাংক জনসাধারণের সাথে আর্থিক লেনদেনের জন্যই সৃষ্ট। এভাবে রিনার প্রতিষ্ঠানের সাথে তার বান্ধবী মিনার প্রতিষ্ঠানের পার্থক্য বিশ্লেষণ করা যায়।"
        }
      ]
    },
    {
      "number": "8",
      "uddipok": "শ্যামলি ও তার পরিবার খুলনায় সুন্দরবনের পাশে বসবাস করে। তারা বন থেকে মধু আহরণ করে। তাছাড়াও বাঁশ ও বেত দিয়ে বিভিন্ন ধরনের হস্তশিল্পজাত দ্রব্যও তৈরি করে। তাদের উৎপাদিত এইসব দ্রব্যাদি তারা বিভিন্ন মেলায় বিক্রি করে। বিদেশেও তাদের উৎপাদিত পণ্যের প্রচুর চাহিদা রয়েছে। এই শিল্পে বেশি মূলধনের প্রয়োজন হয় না।",
      "tag": "JB 25",
      "sub_questions": [
        {
          "label": "ক",
          "question": "বৃহদায়তন শিল্প কী?",
          "explanation": "যেসব শিল্প প্রতিষ্ঠানে প্রচুর পরিমাণে মূলধন, আধুনিক যন্ত্রপাতি এবং অধিক সংখ্যক শ্রমিক ব্যবহার করে বিশাল পরিসরে পণ্য উৎপাদন করা হয়, তাকে বৃহদায়তন শিল্প বলে।"
        },
        {
          "label": "খ",
          "question": "সেবাখাত বলতে কী বোঝায়?",
          "explanation": "অর্থনীতির যে খাত কোনো দৃশ্যমান বস্তু উৎপাদন না করে মানুষের বিভিন্ন প্রয়োজন মেটাতে অদৃশ্য বা অবস্তুগত উপযোগ প্রদান করে, তাকে সেবাখাত বলে। শিক্ষা, স্বাস্থ্য, ব্যাংকিং, বিমা, যাতায়াত ও পর্যটন সেবাখাতের অন্তর্ভুক্ত। একটি দেশের জীবনযাত্রার মান উন্নয়ন এবং অর্থনৈতিক কর্মকাণ্ড সচল রাখতে এই খাতের ভূমিকা অত্যন্ত গুরুত্বপূর্ণ।"
        },
        {
          "label": "গ",
          "question": "শ্যামলির শিল্পটির স্বরূপ ব্যাখ্যা করো।",
          "explanation": "শ্যামলির পরিবার যে শিল্পের সাথে জড়িত তা হলো বাংলাদেশের একটি ঐতিহ্যবাহী কুটির শিল্প। উদ্দীপকে দেখা যায়, শ্যামলি ও তার পরিবার সুন্দরবনের প্রাকৃতিক সম্পদ (মধু, বাঁশ, বেত) ব্যবহার করে হস্তশিল্পজাত দ্রব্য তৈরি করে। কুটির শিল্পের প্রধান বৈশিষ্ট্য হলো এটি পরিবারের সদস্যদের শ্রমের ওপর ভিত্তি করে পরিচালিত হয় এবং এতে খুব সামান্য মূলধনের প্রয়োজন হয়। শ্যামলির শিল্পের ক্ষেত্রেও দেখা যাচ্ছে তারা বন থেকে কাঁচামাল সংগ্রহ করে বাড়িতেই কাজ করছে এবং বড় কোনো যন্ত্রপাতির বদলে হাতের কারুকার্য ব্যবহার করছে। সামগ্রিকভাবে শ্যামলির শিল্পটি একটি পরিবেশবান্ধব ও ক্ষুদ্র পরিসরের উৎপাদন ব্যবস্থা। মেলায় পণ্য বিক্রি করা এবং বিদেশে চাহিদা থাকা সত্ত্বেও এটি কুটির শিল্পের অন্তর্ভুক্ত কারণ এর উৎপাদন পদ্ধতি মূলত পারিবারিক এবং শ্রমঘন। এটি স্থানীয় কাঁচামাল ব্যবহার করে গ্রামীণ কর্মসংস্থান সৃষ্টিতে বিশেষ ভূমিকা পালন করে।"
        },
        {
          "label": "ঘ",
          "question": "আমাদের জাতীয় অর্থনীতিতে উক্ত শিল্পটির অবদান আলোচনা করো।",
          "explanation": "জাতীয় অর্থনীতিতে শ্যামলির হস্তশিল্প বা কুটির শিল্পের অবদান অপরিসীম। এটি বাংলাদেশের মতো উন্নয়নশীল দেশের অর্থনৈতিক কাঠামোকে শক্তিশালী করতে গুরুত্বপূর্ণ ভূমিকা রাখে। অবদানসমূহ: কর্মসংস্থান সৃষ্টি: কুটির শিল্পে অল্প পুঁজিতে অনেক মানুষের কর্মসংস্থান হয়, যা দেশের বেকার সমস্যা সমাধানে এবং ছদ্মবেশী বেকারত্ব হ্রাসে সহায়ক। নারীর ক্ষমতায়ন: বাড়ির কাজের পাশাপাশি গ্রামীণ নারীরা হস্তশিল্পে অংশ নিয়ে আর্থিকভাবে স্বাবলম্বী হতে পারে। বৈদেশিক মুদ্রা অর্জন: উদ্দীপকে যেমনটি বলা হয়েছে, শ্যামলির তৈরি পণ্যের বিদেশে চাহিদা রয়েছে। এসব পণ্য রপ্তানি করে বাংলাদেশ প্রচুর বৈদেশিক মুদ্রা অর্জন করে। দারিদ্র্য বিমোচন: স্বল্প আয়ের মানুষের জন্য এটি অতিরিক্ত আয়ের উৎস হিসেবে কাজ করে, যা গ্রামীণ দারিদ্র্য হ্রাসে সরাসরি ভূমিকা রাখে। পরিশেষে বলা যায়, কুটির শিল্প কেবল আমাদের ঐতিহ্যকেই টিকিয়ে রাখে না, বরং এটি জাতীয় জিডিপি (GDP) বৃদ্ধিতে এবং আয় বৈষম্য কমাতেও সাহায্য করে। স্থানীয় সম্পদের সঠিক ব্যবহারের মাধ্যমে এটি একটি টেকসই গ্রামীণ অর্থনীতির বুনিয়াদ গড়ে তোলে। এই শিল্পের অবদান আরও বাড়াতে হলে শ্যামলিদের মতো কারিগরদের সহজ শর্তে ঋণ প্রদান করতে হবে এবং আন্তর্জাতিক বাজারে তাদের পণ্যের প্রচার বাড়াতে সরকারি পৃষ্ঠপোষকতা নিশ্চিত করতে হবে। আধুনিক নকশা ও প্রশিক্ষণের মাধ্যমে এই শিল্পকে আরও যুগোপযোগী করা গেলেই জাতীয় অর্থনীতিতে এর গুরুত্ব আরও সুদৃঢ় হবে।"
        }
      ]
    },
    {
      "number": "9",
      "uddipok": "কাল্পনিক বাজেট (২০২১-২০২২) আয় (হাজার কোটি টাকা) ব্যয় (হাজার কোটি টাকায়) মূল্য সংযোজন কর ৭০ প্রতিরক্ষা ৭০ কর রাজস্ব ৫০ জনপ্রশাসন ৫০ কর বহির্ভূত আয় ৪০ শিক্ষা ৪০ ব্যাংক ও বীমা ৩০ অপ্রত্যাশিত ব্যয় ৩০",
      "tag": "JB 25",
      "sub_questions": [
        {
          "label": "ক",
          "question": "বাজেট কী?",
          "explanation": "সরকারের আয় ও ব্যয়ের সুবিন্যস্ত হিসাবকে বাজেট বলে।"
        },
        {
          "label": "খ",
          "question": "চলতি বাজেট ও মূলধনি বাজেটের মধ্যে দুইটি পার্থক্য লেখো।",
          "explanation": "সরকারের আয়-ব্যয়ের প্রকৃতি অনুযায়ী চলতি ও মূলধন বাজেট এর মধ্যে পার্থক্য রয়েছে। যে বাজেটে সরকারের চলতি আয় ও চলতি ব্যয়ের হিসাব দেখানো হয়, তাকে চলতি বাজেট বলে। অপরদিকে, সরকারের মূলধন আয় ও ব্যয়ের হিসাব যে বাজেটে দেখানো হয় তাকে মূলধন বাজেট বলে। চলতি বাজেটের অর্থ সরকারের প্রশাসনিক কার্য সুষ্ঠুভাবে পরিচালনা ও দেশরক্ষার জন্য ব্যয় করা হয়। অন্যদিকে, মূলধন বাজেট দেশের ও জনগণের আর্থ-সামাজিক উন্নয়ন সাধনের লক্ষ্যে ব্যয় করা হয়।"
        },
        {
          "label": "গ",
          "question": "উদ্দীপকে উল্লিখিত বাজেটটি কী ধরনের বাজেট? ব্যাখ্যা করো।",
          "explanation": "উদ্দীপকে উল্লিখিত বাজেটটি হলো সুষম বাজেট। সুষম বাজেটে সরকারের প্রত্যাশিত আয় ও সম্ভাব্য ব্যয়ের পরিমাণ সমান হয়। অর্থাৎ সুষম বাজেট = মোট আয় - মোট ব্যয় = ০। এ ধরনের বাজেটে আয়ের সাথে সঙ্গতি রেখে ব্যয় ধরা হয়। এজন্যে দেশে মুদ্রাস্ফীতি বা দ্রুত দাম বৃদ্ধির প্রবণতা কম থাকে। এর ফলে অর্থনৈতিক স্থিতিশীলতা বজায় থাকে। উদ্দীপকের একটি কাল্পনিক বাজেটটিতে মূল্য সংযোজন কর, কর রাজস্ব, করবহির্ভূত আয় এবং ব্যাংক ও বিমা হতে প্রত্যাশিত আয় হিসাবে করা হয়েছে। এ আয় হলো যথাক্রমে ৭০ + ৫০ + ৪০ + ৩০ = ১৯০ হাজার কোটি টাকা। অন্যদিকে, প্রতিরক্ষা, জনপ্রশাসন, অপ্রত্যাশিত ব্যয় ও শিক্ষাখাতে সম্ভাব্য ব্যয় ধরা হয়েছে। এ ব্যায়গুলো যথাক্রমে ৭০ + ৫০ + ৩০ + ৪০ = ১৯০ হাজার কোটি টাকা। অর্থাৎ বাজেটে প্রত্যাশিত আয় ও সম্ভাব্য ব্যয় সমান। সুতরাং, উদ্দীপকের বাজেটটিকে একটি সুষম বাজেট বলা যায়।"
        },
        {
          "label": "ঘ",
          "question": "উল্লিখিত বাজেটের কোন খাতে অধিক ব্যয় বরাদ্দ করা প্রয়োজন বলে তুমি মনে করো? যুক্তি দাও।",
          "explanation": "উদ্দীপকে উল্লিখিত বাজেটের শিক্ষাখাতে বেশি ব্যয় বরাদ্দ করা দরকার বলে আমি মনে করি। শিক্ষা ব্যক্তি ও জাতীয় জীবনে উন্নয়ন সাধনের ক্ষেত্রে অত্যন্ত গুরুত্বপূর্ণ ভূমিকা পালন করে। যেকোনো দেশের অর্থনৈতিক উন্নয়নের প্রধান উপাদান হচ্ছে মানবসম্পদ। আর দক্ষ মানবসম্পদ গড়ে তুলতে হলে শিক্ষার ব্যাপক প্রসার ঘটানো উচিত। এ লক্ষ্যে শিক্ষাখাতে বেশি বাজেট বরাদ্দের কোনো বিকল্প নেই। উদ্দীপকে উল্লিখিত কল্পিত বাজেটটি লক্ষ করলে দেখা যায়, প্রতিরক্ষা, জনপ্রশাসন, শিক্ষা ও অপ্রত্যাশিত খাতে ব্যয় করা হয়। তার মধ্যে শিক্ষাখাতের বাজেট মাত্র ৪০ হাজার কোটি টাকা। অন্যান্য খাতের তুলনায় এ বাজেট কম। দক্ষ কর্মী তৈরির মাধ্যমে দেশের সার্বিক উন্নয়ন নিশ্চিত করতে শিক্ষাখাতের এই বাজেট বাড়ানো জরুরি। জনসংখ্যাকে দক্ষ মানবসম্পদে পরিণত করতে কারিগরি ও নারী শিক্ষার প্রসারে প্রচুর অর্থ ব্যয় করতে হয়। এছাড়া শিক্ষকদের মানোন্নয়নের জন্য প্রশিক্ষণ প্রদানেও অর্থ ব্যয়ের প্রয়োজন হয়। এর মাধ্যমে মানবসম্পদের উন্নয়ন ঘটে। যা দেশের অন্যান্য খাতের উন্নয়নে সহায়তা করে। তাই শিক্ষাখাতে বেশি ব্যয় বরাদ্দ করা দরকার বলে আমি মনে করি।"
        }
      ]
    },
    {
      "number": "10",
      "uddipok": "দৃশ্য-১: শরিফুল একজন দরিদ্র কৃষক। সে তার জমিতে নিজেই ফসল উৎপাদন করে। কিন্তু প্রাকৃতিক কারণে বছরের কোনো কোনো সময় তার হাতে কোনো কাজ থাকে না। দৃশ্য-২: মাহিমা খাতুন একজন শিল্প উদ্যোক্তা। তিনি বিভিন্ন হৃস্তশিল্পে প্রশিক্ষণ গ্রহণ করে দক্ষতা অর্জন করেছেন। তিনি ক্ষুদ্র ঋণ নিয়ে তার বাড়িতে একটি হস্তশিল্প কারখানা গড়ে তুলেছেন। তিনি তার উৎপাদিত দ্রব্য বিদেশেও রপ্তানি করেন।",
      "tag": "JB 25",
      "sub_questions": [
        {
          "label": "ক",
          "question": "মানবসম্পদ কী?",
          "explanation": "মানবসম্পদ হলো কোনো দেশের জনগণের জ্ঞান, দক্ষতা, অভিজ্ঞতা ও কর্মক্ষমতার সমষ্টি।"
        },
        {
          "label": "খ",
          "question": "অর্থনৈতিক উন্নয়ন বলতে কী বোঝায়?",
          "explanation": "অর্থনৈতিক উন্নয়ন বলতে দেশের আয় বৃদ্ধি ও জীবনমানের সার্বিক উন্নতিকে বোঝায়। এতে শুধু আয় নয়, শিক্ষা, স্বাস্থ্য ও জীবনযাত্রার মানের উন্নয়ন অন্তর্ভুক্ত থাকে। অর্থনৈতিক উন্নয়নের মাধ্যমে দারিদ্র্য ও বেকারত্ব হ্রাস পায়।"
        },
        {
          "label": "গ",
          "question": "দৃশ্য-১ এ কোন ধরনের বেকারত্ব প্রতিফলিত হয়েছে? ব্যাখ্যা করো।",
          "explanation": "দৃশ্য–১ এ মৌসুমি বেকারত্ব প্রতিফলিত হয়েছে। কারণ পরিশ্রমী একজন দরিদ্র কৃষক সারা বছর কাজ পান না। তিনি নিজের জমিতে ফসল উৎপাদন করলেও বছরের কিছু সময় তার হাতে কোনো কাজ থাকে না। এটি কৃষিভিত্তিক অর্থনীতিতে সাধারণত দেখা যায়। মৌসুমি বেকারত্ব বলতে বোঝায় এমন বেকারত্ব যেখানে বছরের নির্দিষ্ট সময়ে কাজ থাকলেও বাকি সময়ে কাজ থাকে না। বাংলাদেশের মতো কৃষিনির্ভর দেশে এই বেকারত্ব ব্যাপকভাবে লক্ষ্য করা যায়। অতএব দৃশ্য–১ এ কৃষকের কর্মহীন সময় মৌসুমি বেকারত্বেরই প্রতিফলন।"
        },
        {
          "label": "ঘ",
          "question": "মাহিমা খাতুনের মত নারীদের কর্মকাণ্ড দেশের অর্থনীতির চাকাকে সচল রাখতে সাহায্য করে- বিশ্লেষণ করো।",
          "explanation": "মাহিমা খাতুনের মতো নারীদের কর্মকাণ্ড দেশের অর্থনীতির চাকাকে সচল রাখতে গুরুত্বপূর্ণ ভূমিকা রাখে। তিনি প্রশিক্ষণের মাধ্যমে দক্ষতা অর্জন করেছেন। নিজ উদ্যোগে ক্ষুদ্র শিল্প কারখানা স্থাপন করেছেন। এবং উৎপাদিত পণ্য বিদেশে রপ্তানি করছেন। নারী উদ্যোক্তারা কর্মসংস্থান সৃষ্টি করে বেকারত্ব কমাতে সাহায্য করেন। তারা জাতীয় উৎপাদন ও রপ্তানি আয় বৃদ্ধি করেন। ফলে বৈদেশিক মুদ্রা অর্জন সম্ভব হয়। সরকার যদি প্রশিক্ষণ, ঋণ ও নীতিগত সহায়তা দেয়, তবে আরও বেশি নারী উদ্যোক্তা তৈরি হবে। এতে দেশের শিল্পায়ন ও টেকসই অর্থনৈতিক উন্নয়ন ত্বরান্বিত হবে।"
        }
      ]
    },
    {
      "number": "11",
      "uddipok": "আসলাম 'ক' দেশের শের নাগরিক। দেশের অর্থনীতি কৃষির ওপর নির্ভরশীল। এখানে বেকার সমস্যা বেশি এবং মাথাপিছু আয় মাত্র ৭০০ ডলার। মামুন 'খ' দেশের নাগরিক। সেখানকার শিক্ষার হার প্রায় ৯০% এবং মাথাপিছু আয় ৩৬,০০০ ডলার।",
      "tag": "JB 25",
      "sub_questions": [
        {
          "label": "ক",
          "question": "অনুন্নত দেশ কাকে বলে?",
          "explanation": "যেসব দেশের মাথাপিছু আয় উন্নত দেশের তুলনায় অনেক কম এবং জীবনযাত্রার মান নিম্ন, কিন্তু প্রাকৃতিক ও মানবসম্পদ ব্যবহারের মাধ্যমে উন্নয়নের সম্ভাবনা রয়েছে, তাকে অনুন্নত দেশ বলে।"
        },
        {
          "label": "খ",
          "question": "মানবসম্পদ উন্নয়ন বলতে কী বোঝায়?",
          "explanation": "দেশের অদক্ষ জনসংখ্যাকে শিক্ষা, প্রশিক্ষণ এবং উন্নত স্বাস্থ্যের মাধ্যমে উৎপাদনক্ষম করে গড়ে তোলাকে মানবসম্পদ উন্নয়ন বলে। মানুষ যখন কোনো কাজ করার জন্য প্রয়োজনীয় দক্ষতা ও জ্ঞান অর্জন করে, তখন সে দেশের অর্থনৈতিক উন্নয়নে সরাসরি অবদান রাখতে পারে। অর্থাৎ, সাধারণ মানুষকে সম্পদে রূপান্তর করার প্রক্রিয়াই হলো মানবসম্পদ উন্নয়ন।"
        },
        {
          "label": "গ",
          "question": "উদ্দীপকে উল্লিখিত 'খ' দেশটির অর্থনীতি কীরূপ তা ব্যাখ্যা করো।",
          "explanation": "উদ্দীপকে উল্লিখিত 'খ' দেশটির অর্থনীতি একটি উন্নত অর্থনীতি (Developed Economy)। উন্নত অর্থনীতি বলতে সেই অবস্থাকে বোঝায় যেখানে মাথাপিছু আয় অনেক বেশি, শিক্ষার হার উচ্চ এবং যেখানে আধুনিক প্রযুক্তির ব্যাপক ব্যবহারের মাধ্যমে জনগণের জীবনযাত্রার মান অত্যন্ত উন্নত থাকে। এসব দেশে সাধারণত শিল্প ও সেবা খাতের ব্যাপক প্রসার ঘটে। উদ্দীপকে দেখা যায়, মামুন যে 'খ' দেশে বসবাস করেন সেখানকার শিক্ষার হার প্রায় ৯০%, যা একটি দক্ষ ও সচেতন জনশক্তির নির্দেশক। এছাড়া দেশটির মাথাপিছু আয় ৩৬,০০০ ডলার, যা বিশ্বব্যাংকের মানদণ্ড অনুযায়ী একটি উচ্চ আয়ের দেশের বৈশিষ্ট্য। উচ্চ শিক্ষার হার ও উচ্চ মাথাপিছু আয় প্রমাণ করে যে দেশটি তাদের প্রাকৃতিক ও মানবসম্পদকে সর্বোচ্চ মাত্রায় কাজে লাগাতে সক্ষম হয়েছে। উন্নত অবকাঠামো, উন্নত স্বাস্থ্যসেবা এবং অর্থনৈতিক স্থিতিশীলতা এই ধরনের অর্থনীতির অবিচ্ছেদ্য অংশ। তাই সামগ্রিক বিচারে 'খ' দেশটির অর্থনীতি একটি শক্তিশালী ও উন্নত অর্থনৈতিক কাঠামোর ওপর প্রতিষ্ঠিত।"
        },
        {
          "label": "ঘ",
          "question": "উদ্দীপকে উল্লিখিত 'ক' এবং 'খ' দেশ দুইটির অর্থনীতির তুলনামূলক আলোচনা",
          "explanation": "উদ্দীপকে আসলামের 'ক' দেশ এবং মামুনের 'খ' দেশের অর্থনীতির মধ্যে এক বিশাল ব্যবধান বিদ্যমান, যা মূলত একটি অনুন্নত/উন্নয়নশীল এবং একটি উন্নত দেশের চিত্র তুলে ধরে। একটি দেশের অর্থনৈতিক উন্নয়ন পরিমাপের প্রধান সূচকগুলো হলো মাথাপিছু আয়, উৎপাদন কাঠামো এবং জনশক্তির দক্ষতা। এই সূচকগুলোর বিচারে দেশ দুটির অবস্থান সম্পূর্ণ বিপরীত মেরুতে। আসলামের 'ক' দেশের অর্থনীতি মূলত কৃষির ওপর নির্ভরশীল, যেখানে বেকার সমস্যা প্রবল এবং মাথাপিছু আয় মাত্র ৭০০ ডলার। এটি নির্দেশ করে যে দেশটি এখনও প্রাথমিক উৎপাদন ব্যবস্থার স্তরে রয়েছে এবং সেখানে শিল্পের বিকাশ ঘটেনি। অন্যদিকে, মামুনের 'খ' দেশের মাথাপিছু আয় ৩৬,০০০ ডলার, যা 'ক' দেশের তুলনায় প্রায় ৫১ গুণ বেশি। শিক্ষার হারের ক্ষেত্রেও 'খ' দেশ (৯০%) অত্যন্ত এগিয়ে, যা তাদের আধুনিক শিল্পায়নে বড় ভূমিকা রাখে। 'ক' দেশে জনশক্তির অদক্ষতা ও বেকারত্বের কারণে সম্পদের সঠিক ব্যবহার হচ্ছে না, কিন্তু 'খ' দেশে উচ্চ শিক্ষার হার থাকায় সেখানকার মানুষ উন্নত প্রযুক্তির ব্যবহারে অভ্যস্ত এবং অধিক উৎপাদনশীল। পরিশেষে বলা যায়, আসলামের দেশ যেখানে দারিদ্র্য ও বেকারত্বের চক্রে আবদ্ধ, মামুনের দেশ সেখানে অর্থনৈতিক সমৃদ্ধি ও উন্নত জীবনযাত্রার শিখরে অবস্থান করছে। 'ক' দেশকে 'খ' দেশের পর্যায়ে যেতে হলে কৃষির আধুনিকায়ন, শিক্ষার হার বৃদ্ধি এবং বড় ধরনের বিনিয়োগের মাধ্যমে শিল্পায়ন নিশ্চিত করতে হবে।"
        }
      ]
    }
  ]
}