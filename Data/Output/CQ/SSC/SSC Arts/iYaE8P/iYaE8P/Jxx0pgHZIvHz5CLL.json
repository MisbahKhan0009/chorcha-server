{
  "title": "সিলেট বোর্ড ২০২৫",
  "subtitle": "বাংলাদেশের ইতিহাস ও বিশ্বসভ্যতা (11)",
  "questions": [
    {
      "number": "1",
      "uddipok": "ঘটনা-১: তমালের এলাকার মানুষ খুবই উৎসাহ নিয়ে একটি নদীর উপর সেতু উদ্বোধন দেখতে ভিড় জমায়। তমালও সেখানে ছিল। তমাল দেখতে পেল এলাকার এমপি লাল কাপড়ে ঢাকা একটি ফলক উন্মোচন করছেন। ঘটনা-২; বিশ্ববিদ্যালয়ের ছাত্রী এশা। নডোপদার্থবিদ্যার প্রতি তার প্রবল ঝোঁক। এ বিষয়ে দেশে ভালো বই না পাওয়ায় সে অনলাইনে আমেরিকার লাইব্রেরি অব কংগ্রেস-এর কয়েকটি বই পড়ে।",
      "tag": "SB 25",
      "sub_questions": [
        {
          "label": "ক",
          "question": "শ্রুতি কী?",
          "explanation": "প্রাচীনকালে যখন লিপির প্রচলন ছিল না, তখন শিষ্যরা গুরুদের নিকট থেকে শুনে শুনে বেদ বা শাস্ত্রীয় জ্ঞান মনে রাখত বলে একে 'শ্রুতি' বলা হয়।"
        },
        {
          "label": "খ",
          "question": "ইতিহাসকে বর্তমান ও অতীতের মধ্যে এক অন্তহীন সংলাপ বলা হয় কেন?",
          "explanation": "বিখ্যাত ঐতিহাসিক ই. এইচ. কার-এর মতে, ইতিহাস হলো বর্তমান ও অতীতের মধ্যকার এক নিরবচ্ছিন্ন সংযোগ বা সংলাপ কারণ বর্তমানের প্রতিটি ঘটনার মূল নিহিত থাকে অতীতে। মানুষ বর্তমানের প্রেক্ষাপট ও জ্ঞানের আলোকে অতীতকে নতুনভাবে বিশ্লেষণ করে এবং সেই অভিজ্ঞতা থেকে ভবিষ্যতের পথনির্দেশনা গ্রহণ করে। ইতিহাসের পাতায় আমরা যখন অতীতের সমাজ, সংস্কৃতি বা রাজনীতি পাঠ করি, তখন প্রকৃতপক্ষে বর্তমানের মানুষ তার পূর্বপুরুষদের কাজের মাধ্যমে নিজের আত্মপরিচয় খুঁজে পায়। এই বিনিময় ও পর্যালোচনার প্রক্রিয়াটি কখনোই শেষ হয় না বলে একে এক অন্তহীন সংলাপ হিসেবে আখ্যায়িত করা হয়।"
        },
        {
          "label": "গ",
          "question": "ঘটনা-১ এ এমপি মহোদয় কর্তৃক উন্মোচিত ফলক ইতিহাসের যে উপাদানকে নির্দেশ করে তার প্রয়োজনীয়তা ব্যাখ্যা করো।",
          "explanation": "ঘটনা-১ এ এমপি মহোদয় কর্তৃক উন্মোচিত ফলকটি ইতিহাসের অলিখিত বা প্রত্নতাত্ত্বিক উপাদানের অন্তর্ভুক্ত, যা ইতিহাস রচনার ক্ষেত্রে অত্যন্ত নির্ভরযোগ্য ও দালিলিক উৎস হিসেবে বিবেচিত হয়। ইতিহাসের যে সমস্ত উপকরণ থেকে কোনো নির্দিষ্ট সময়ের সমাজ, সংস্কৃতি বা বিশেষ কোনো ঘটনা সম্পর্কে চাক্ষুষ ও বস্তুগত তথ্য পাওয়া যায় কিন্তু সেগুলো কোনো লিখিত পাণ্ডুলিপি নয়, সেগুলোকে অলিখিত উপাদান বলা হয়। এমপি মহোদয়ের উন্মোচিত শিলাফলক বা নামফলকটি একটি সমসাময়িক দলিল হিসেবে কাজ করে, যা থেকে পরবর্তী প্রজন্মের মানুষ এই সেতুর নির্মাণকাল, এর উদ্যোক্তা এবং সেই সময়ের উন্নয়নমূলক কর্মকাণ্ডের সুনির্দিষ্ট তথ্য পেতে পারে। ইতিহাসের সঠিক ভিত্তি নির্মাণে এ ধরনের প্রত্নতাত্ত্বিক নিদর্শনের প্রয়োজনীয়তা অপরিসীম কারণ এগুলো সরাসরি ঘটনার সাক্ষী হিসেবে কাজ করে এবং সময়ের বিবর্তনে এর তথ্যের সত্যতা বিকৃত হওয়ার সম্ভাবনা কম থাকে। প্রত্নতাত্ত্বিকরা এই ধরনের ফলক বা স্তম্ভলিপি বিশ্লেষণ করেই হারিয়ে যাওয়া সভ্যতা বা রাজবংশের প্রকৃত ইতিহাস পুনরুদ্ধারে সক্ষম হন।"
        },
        {
          "label": "ঘ",
          "question": "",
          "explanation": "ঘটনা-২ এ এশা লাইব্রেরি অব কংগ্রেসের বই পড়ার মাধ্যমে যে উপাদানের সাহায্য নিয়েছে তা ইতিহাসের লিখিত উপাদানের অন্তর্ভুক্ত, যা অতীতকে জানার জন্য এক অপরিহার্য ও সর্বজনীন দালিলিক প্রমাণ। লিখিত উপাদান বলতে সমসাময়িক সাহিত্য, বৈদেশিক পর্যটকদের বিবরণ, দাপ্তরিক নথিপত্র এবং বিজ্ঞান ও জীবনচরিত্র বিষয়ক গ্রন্থসমূহকে বোঝায় যা কোনো নির্দিষ্ট সময়ের পূর্ণাঙ্গ চিত্র ফুটিয়ে তোলে। এশা অনলাইনে যে বইগুলো পড়েছে, সেগুলো নভোপদার্থবিজ্ঞানের দীর্ঘদিনের বিবর্তন, বিজ্ঞানীদের আবিষ্কারের ইতিহাস এবং ক্রমান্বয় গবেষণার লিখিত রূপান্তর। ইতিহাস কেবল যুদ্ধ বা রাজনীতির কাহিনী নয়, বরং এটি বিজ্ঞানের জয়যাত্রারও বিবরণ; আর এই বিবরণগুলো যখন গ্রন্থাকারে সংরক্ষিত হয়, তখন তা সময়ের গণ্ডি পেরিয়ে ভবিষ্যৎ প্রজন্মের জন্য শ্রেষ্ঠ দলিল হয়ে ওঠে। লাইব্রেরি অব কংগ্রেসের মতো বিশ্ববিখ্যাত সংগ্রহশালায় সংরক্ষিত এই লিখিত নথিগুলো গবেষকদের অতীতের সঠিক তথ্যসূত্র প্রদান করে এবং কাল্পনিক কাহিনীর পরিবর্তে বস্তুনিষ্ঠ সত্যের ভিত্তি তৈরি করে। পরিশেষে বলা যায় যে, এশার ব্যবহৃত লিখিত উপাদানসমূহ ইতিহাসের এমন এক জানালা যা দিয়ে আমরা অতীতের জ্ঞান-বিজ্ঞানের গূঢ় রহস্য ভেদ করতে পারি এবং মানবসভ্যতার ক্রমবিকাশের ধারাবাহিকতা সঠিকভাবে অনুধাবন করতে সক্ষম হই।"
        }
      ]
    },
    {
      "number": "2",
      "uddipok": "দৃশ্যপট-১; নয়নের দাদার বাড়ি তিস্তা নদীর তীরে। প্রতিবছর বন্যার সময় নদীর দুই তীর প্লাবিত হয়। বন্যার পর নদীর তীরবর্তী ভূমিতে পলি জমার ফলে ফসল ভালো হয়। তার এলাকার লোকজন মৃৎপাত্র, আসবাবপত্র ও দৈনন্দিন ব্যবহারের জিনিসপত্র তৈরিতে দক্ষ। এমনকি তাদের মধ্যে কেউ কেউ চমৎকার ছবি আঁকতে পারেন। দৃশ্যপট-২: 'ক' নামক একটি দেশ ভ্রমণ করে ফাহিম অবাক হলো। সেখানকার সবকিছু সাজানো-গোছানো। দেশটিতে গড়ে তোলা হয়েছে একটি অলিম্পিক ভিলেজ। ফাহিম যখন অলিম্পিক ভিলেজ ঘুরে দেখছিল তখন তার একটি প্রাচীন সভ্যতার কথা মনে পড়ে যায়। সে বই পড়ে জেনেছিল যে উক্ত সভ্যতার মানুষ ক্রীড়া নৈপুণ্যের জন্য ইতিহাসে বিশেষ জায়গা দখল করে আছে।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "কলোসিয়াম হলো রোমান সম্রাট টিটাস কর্তৃক নির্মিত নাট্যশালা।"
        },
        {
          "label": "খ",
          "question": "",
          "explanation": "নগরকে কেন্দ্র করে সভ্যতা গড়ে উঠায় সিন্ধুকে নগর সভ্যতা বলা হয়। নগরকেন্দ্রিক পরিকল্পনায় সিন্ধুসভ্যতা অন্য যেকোনো সভ্যতার তুলনায় অনেক উন্নত। তাদের নগরীর ভিতর দিয়ে চলে গেছে পাকা রাস্তা। রাস্তাগুলো ছিল সোজা'। প্রত্যেকটি বাড়িতে খোলা জায়গা, কূপ ও স্নানাগার ছিল। পানি নিষ্কাশনের জন্য ছোট ছোট নর্দমাগুলো মূল নর্দমার সাথে সংযুক্ত করা হতো। রাস্তাঘাট পরিষ্কার-পরিচ্ছন্ন রাখা হতো। পথের ধারে ছিল সারিবদ্য ল্যাম্পপোস্ট মূলত এ সমস্ত নগরকেন্দ্রিক কার্যকলাপের জন্য সিন্ধুসভ্যতাকে নগর সভ্যতা বলা হতো।"
        },
        {
          "label": "গ",
          "question": "",
          "explanation": "উদ্দীপকের দৃশ্যপট-২-এ ফাহিমের ভ্রমণকৃত 'ক' দেশটি গ্রিকসভ্যতার সাথে সাদৃশ্যপূর্ণ। ক্রীড়া জগতে গ্রিক সভ্যতার অবদান অপরিসীম। খেলাধুলায় গ্রিকসভ্যতার অবদান অপরিসীম। প্রাচীন গ্রিকরা শিশুদের শারীরিক ও মানসিক উভয় ধরনের বিকাশের জন্য খেলাধুলার প্রতি' বিশেষ নজর দিত, বিদ্যালয়ে তাদের খেলাধুলার হাতেখড়ি হতো। শরীর চর্চার প্রতি তাদের ব্যাপক আগ্রহ ছিল। বিভিন্ন উৎসবে তারা নানা ধরণের ক্রীড়া প্রতিযোগিতার আয়োজন করতো। গ্রিকদের ক্রীড়া প্রতিযোগিতার সবচেয়ে বড় আসর ছিল অলিম্পিক প্রতিযোগিতা। এ প্রতিযোগিতায় গ্রিসের শ্রেষ্ঠ ক্রীড়াবিদরা অংশ নিত। এতে দৌড়, মল্লযুদ্ধ, চাকা নিক্ষেপ, বর্শী ছোড়া, মুষ্টিযুদ্ধ ইত্যাদি বিষয়ে প্রতিযোগিতার ব্যবস্থা থাকতো। বিজয়ীদের জলপাই গাছের ডালপাতায় তৈরি মালা দিয়ে পুরস্কৃত করা হতো। এ আসরকে কেন্দ্র করে নগর রাষ্ট্রগুলোর মধ্যে সৌহার্দ্যপূর্ণ মনোভাব গড়ে ওঠে। উদ্দীপকে দৃশ্যপট-২ এ ফাহিম 'ক' নামক দেশটি ভ্রমণ করে। উত্ত দেশটিতে গড়ে তোলা হয়েছে অলিম্পিক ভিলেজ। যা প্রাচীন গ্রিক সভ্যতার সাথে সাদৃশ্যপূর্ণ। গ্রিকদের ক্রীড়া প্রতিযোগিতার সবচেয়ে বড় আসর ছিল, অলিম্পিক প্রতিযোগিতা। তাই বলা যায়, উদ্দীপক সংশ্লিষ্ট আলোচিত বিষয়গুলি গ্রিকসভ্যতার অবদানের স্বাক্ষর বহন করেছে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যপট-১ এ যে সভ্যতা অর্থাৎ মিশরীয় সভ্যতার ছায়াপাত ঘটেছে। উক্ত সভ্যতার ইতিহাসে মিশরীয়দের অবদান ছিল লিখন পদ্ধতির উদ্ভাবন- উক্তিটি যথার্থ। লিখনপদ্ধতির আবিষ্কার প্রাচীন মিশরীয় সভ্যতার একটি গুরুত্বপূর্ণ অবদান। নগর সভ্যতা বিকাশের সঙ্গে সঙ্গে মিশরীয় লিখনপদ্ধতির উদ্ভব ঘটে। পাঁচ হাজার বছর পূর্বে তারা সর্বপ্রথম ২৪টি ব্যঞ্জনবর্ণের বর্ণমালা আবিষ্কার করে। প্রথম দিকে ছবি এঁকে তারা মনের ভাব প্রকাশ করত। তাদের এই লিখনপদ্ধতিকে বলা হয় চিত্রলিপি। এই চিত্রলিপির নাম 'হায়ারোগ্লিফিক' বা 'পবিত্র অক্ষর'। মিশরীয়রা নলখাগড়া জাতীয় গাছের কান্ড থেকে কাগজ বানাতে শেখে। গ্রিকরা তাদের এ কাগজের নাম দেয় 'প্যাপিরাস'। এ শব্দ থেকে ইংরেজি 'পেপার' শব্দের উৎপত্তি। প্যাপিরাসে মিশরীয়রা হায়ারোগ্লিফিক লিপিতে লিখত। এমনকি তারা পাথরেও এ লিপিতে লিখত। নেপোলিয়ন বোনাপার্টের মিশর জয়ের সময় একটি পাথর আবিষ্কৃত হয়, যা 'রসেটা স্টোন' নামে পরিচিত। এতে গ্রিক এবং 'হায়ারোগ্লিফিক' ভাষার অনেক লেখা ছিল। মিশরীয়দের এই হায়ারোগ্লিফিক সময়ের বিবর্তনের ধারা পার করেছে। বিবর্তিত হয়ে এক সময় হায়রাটিক লিপির রূপ পরিগ্রহ করে। আর পরে ডেমাটিক লিপিতে বিবর্তিত হয় এবং এভাবেই চিত্রভিত্তিক লিপি থেকে ধীরে ধীরে হাতের লেখার রূপ ধারণ করে জ্ঞান-বিজ্ঞান ও শিক্ষাক্ষেত্রে মানব সভ্যতাকে উন্নতির উচ্চ শিখরে পৌঁছে দেয়। অর্থাৎ সভ্যতার বিকাশে মিশরীয়দের এই লিখনপদ্ধতি এক তাৎপর্যপূর্ণ পদক্ষেপ। এই লিখনপদ্ধতিই বর্তমান আধুনিক লিখনপদ্ধতি আবিষ্কারের পথপ্রদর্শক। উপরের আলোচনার প্রেক্ষিতে, তাই বলা যায়, দৃশ্যপট-১ এ উল্লিখিত মিশরীয় সভ্যতার ইতিহাসে মিশরীয়দের গুরুত্বপূর্ণ অবদান ছিল লিখন পদ্ধতির উদ্ভাবন।"
        }
      ]
    },
    {
      "number": "3",
      "uddipok": "তিতাসের বাবা একজন সরকারি কর্মকর্তা। তিনি দীর্ঘদিন 'ক' অঞ্চলে কর্মরত ছিলেন। অঞ্চলটি প্রাচীনকালে গঙ্গা-ভাগীরথীর পূর্বতীরে গড়ে উঠেছিল। সম্প্রতি তিনি 'খ' অঞ্চলে বদলি হয়েছেন। অঞ্চলটি প্রাচীন বাংলার গুরুত্বপূর্ণ জনপদ হিসেবে দীর্ঘদিন টিকেছিল। জনপদটির রাজধানীতে পাথরে খোদাই করা চাকতিসহ অসংখ্য প্রাচীন নিদর্শন পাওয়া গেছে।",
      "tag": "SB 25",
      "sub_questions": [
        {
          "label": "ক",
          "question": "চন্দ্রদ্বীপের অবস্থান কোথায় ছিল?",
          "explanation": "প্রাচীন বাংলার চন্দ্রদ্বীপ জনপদটি বর্তমান বরিশাল জেলা এবং এর পার্শ্ববর্তী জেলাগুলো নিয়ে অবস্থিত ছিল।"
        },
        {
          "label": "খ",
          "question": "",
          "explanation": "প্রাচীন বাংলা ছিল নদীমাতৃক দেশ এবং এর বিশাল জলসীমা রক্ষা ও বৈদেশিক বাণিজ্যের নিরাপত্তার জন্যই তৎকালীন শাসকরা শক্তিশালী নৌবাহিনী গড়ে তুলেছিলেন। ভৌগোলিক অবস্থানের কারণে নদীপথই ছিল যোগাযোগের প্রধান মাধ্যম, তাই শত্রু আক্রমণ মোকাবিলা এবং সাম্রাজ্য বিস্তারের জন্য নৌ-শক্তির ওপর নির্ভর করতে হতো। এছাড়া জলদস্যুদের হাত থেকে বণিকদের রক্ষা করা এবং নদীপথে মালামাল পরিবহনের সুরক্ষা নিশ্চিত করা ছিল এই নৌবাহিনী গড়ে তোলার অন্যতম প্রধান কারণ।"
        },
        {
          "label": "গ",
          "question": "",
          "explanation": "উদ্দীপকের 'ক' অঞ্চলটি প্রাচীন বাংলার 'বঙ্গ' জনপদকে নির্দেশ করে, যা গঙ্গা-ভাগীরথীর পূর্বতীরে অর্থাৎ বর্তমান বাংলাদেশের দক্ষিণ-পূর্বাঞ্চলে গড়ে উঠেছিল। প্রাচীনকালে বঙ্গ ছিল একটি অত্যন্ত শক্তিশালী এবং সুসংগঠিত জনপদ, যেখানে 'বঙ' নামক এক দুর্ধর্ষ জাতি বাস করত। এই অঞ্চলের মানুষ ছিল সাহসী এবং নৌক চালনায় পারদর্শী, যা তাদের সামরিক ও বাণিজ্যিক ক্ষেত্রে অনন্য সুবিধা প্রদান করেছিল। জনপদটি প্রধানত দুটি ভাগে বিভক্ত ছিল—একটি 'বিক্রমপুর' এবং অন্যটি 'নাব্য' (বর্তমান ফরিদপুর ও বাকেরগঞ্জ এলাকা)। বঙ্গ জনপদ থেকেই কালক্রমে 'বাঙালি' জাতির উৎপত্তি এবং 'বাংলাদেশ' নামের উৎপত্তি হয়েছে বলে ঐতিহাসিকরা মনে করেন। পরিশেষে বলা যায়, 'ক' অঞ্চল তথা বঙ্গ জনপদটি ছিল বাঙালির আদি বসতি এবং তাদের ঐতিহ্য ও বীরত্বের এক অনন্য কেন্দ্রভূমি।"
        },
        {
          "label": "ঘ",
          "question": "",
          "explanation": "উদ্দীপকের 'খ' অঞ্চলটি প্রাচীন বাংলার সবচেয়ে সমৃদ্ধ জনপদ 'পুণ্ড্র' বা 'পুণ্ড্রবর্ধন' এর নির্দেশক, কারণ এখানে পাথরে খোদাই করা চাকতিসহ অসংখ্য প্রাচীন নিদর্শনের সন্ধান পাওয়া গেছে। পুণ্ড্রবর্ধন ছিল প্রাচীন বাংলার সবচেয়ে উন্নত নগর সভ্যতার প্রাণকেন্দ্র এবং এর রাজধানী পুণ্ড্রনগর (বর্তমান মহাস্থানগড়) ছিল শিক্ষা ও সংস্কৃতির অন্যতম প্রধান কেন্দ্র। মহাস্থানগড়ে প্রাপ্ত 'ব্রাহ্মী লিপি' এবং বিভিন্ন প্রত্নতাত্ত্বিক নির্দশন প্রমাণ করে যে, মৌর্য ও গুপ্ত যুগে এটি একটি অত্যন্ত গুরুত্বপূর্ণ প্রশাসনিক ও বাণিজ্যিক এলাকা ছিল। এখানকার কৃষি ব্যবস্থা ছিল অত্যন্ত সমৃদ্ধ এবং ভৌগোলিক অবস্থানের কারণে এটি আন্তর্জাতিক বাণিজ্যের একটি বড় মাধ্যম হিসেবে ব্যবহৃত হতো। এছাড়া এখানে প্রাচীন বিহার ও মন্দিরের ধ্বংসাবশেষ পাওয়া গেছে যা তৎকালীন স্থাপত্যশৈলীর উৎকর্ষতা এবং মানুষের সমৃদ্ধ জীবনমানের সাক্ষ্য বহন করে। এই জনপদটির অর্থনৈতিক স্বচ্ছলতা এবং নাগরিক জীবনযাত্রা অন্য যে কোনো জনপদের তুলনায় অনেক বেশি উন্নত ছিল। সলুশন হিসেবে বলা যায়, 'খ' অঞ্চলের এই প্রত্নতাত্ত্বিক সম্পদগুলো আমাদের ইতিহাস ও ঐতিহ্যের মূল ভিত্তি এবং এটি সংরক্ষণের মাধ্যমে আমরা আমাদের শ্রেষ্ঠত্বের প্রমাণ বিশ্বদরবারে তুলে ধরতে পারি। পুণ্ড্র জনপদটি তার বৈভব ও নগর কাঠামোর কারণেই প্রাচীন বাংলার স্বর্ণযুগকে প্রতিনিধিত্ব করে। পরিশেষে বলা যায়, ঐতিহাসিক ও ভৌগোলিক তথ্য-প্রমাণ সাপেক্ষে পুণ্ড্র জনপদটি প্রাচীন বাংলার সবচেয়ে সমৃদ্ধ এবং প্রভাবশালী জনপদ হিসেবে ঐতিহাসিকভাবে স্বীকৃত।"
        }
      ]
    },
    {
      "number": "4",
      "uddipok": "কমল সরকার 'X' অঞ্চলের শাসক ছিলেন। তিনি নিজে সুপণ্ডিত ও জ্ঞানী শাসক 'ছিলেন। সেজন্য রাজ্যের জ্ঞানী-গুণীদের সমাদর করতেন। প্রাসাদ ষড়যন্ত্র ও বার্ধক্যজনিত দুর্বলতার সুযোগে পার্শ্ববর্তী অঞ্চলের শাকিল কোরেশী নামক একজন মুসলমান যোদ্ধা তার রাজ্য আক্রমণ করে এবং খুব সহজেই দখল করে নেয়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "সেনরা ব্রাহ্মণ থেকে পেশা পরিবর্তন করে ক্ষত্রিয় হওয়ায় তাদের 'ব্রহ্মক্ষত্রিয়' বলা হয়।"
        },
        {
          "label": "খ",
          "question": "",
          "explanation": "দ্বিতীয় মহীপালের রাজত্বকালে উত্তরবঙ্গের বরেন্দ্র অঞ্চলের সামন্তবর্গ প্রকাশ্যে বিদ্রোহ ঘোষণা করে। কৈবর্ত বা মৎস্যজীবী সম্প্রদায়ের নেতা দিব্যোক বা দিব্য-এর নেতৃত্বে পাল সাম্রাজ্যের বিরুদ্ধে যে বিদ্রোহ হয়েছিল, ইতিহাসে তাই কৈবর্ত বিদ্রোহ নামে পরিচিত। প্রথম মহীপালের মৃত্যুর পর পাল সাম্রাজ্যের অভ্যন্তরীণ গোলযোগ ও বিদেশি আক্রমণের ফলে যে বিশৃঙ্খল পরিস্থিতির সৃষ্টি হয়েছিল তার সুযোগ নিয়ে কৈবর্তরা এ বিদ্রোহ করেছিল।"
        },
        {
          "label": "গ",
          "question": "",
          "explanation": "উদ্দীপকের কমল সরকারের সাথে প্রাচীন বাংলার ইতিহাসের সেন রাজা লক্ষণ সেনের সাথে সাদৃশ্যপূর্ণ। বল্লাল সেনের মৃত্যুর পর তার পুত্র লক্ষণ সেন (১১৭৮-১২০৪ খ্রিস্টাব্দ) প্রায় ৬০ বছর বয়সে সিংহাসনে আরোহণ করেন। পিতা ও পিতামহের মতো লক্ষণ সেনও দক্ষ যোদ্ধা ছিলেন। তিনি প্রাগ-জ্যোতিষ (আসাম); গৌড়, কলিঙ্গ কাশী, মগধ প্রভৃতি স্থান সেন সাম্রাজ্যভুক্ত করেন। তিনি নিজে সুপণ্ডিত ও বিদ্যোৎসাহী ছিলেন। পিতার অসমাপ্ত গ্রন্থ 'অদ্ভুতসাগর' তিনিই সমাপ্ত করেন। তার রাজসভায় বহু পণ্ডিত ও জ্ঞানী ব্যক্তিবর্গের সমাবেশ ঘটেছিল। দীর্ঘদিন ধরে যুদ্ধবিগ্রহ পরিচালনা, রাজার বার্ধক্যজনিত দুর্বলতা ও প্রাসাদ ষড়যন্ত্রের কারণে গৌড় হয়ে ওঠে ষড়যন্ত্র ও অন্তর্বিরোধের কেন্দ্র। তেরো শতকের প্রথম দিকে তুর্কি সেনাপতি বখতিয়ার খলজি নদীয়া আক্রমণ করেন। লক্ষণ সেন পালিয়ে নদীপথে পূর্ববঙ্গের রাজধানী বর্তমান মুন্সিগঞ্জ জেলার বিক্রমপুরে আশ্রয় নেন। উদ্দীপকে লক্ষ করা যায়, কমল সরকার 'X' অঞ্চলের শাসক ছিলেন। তিনি নিজে সুপণ্ডিত ও জ্ঞানী শাসক ছিলেন। সেজন্য রাজ্যের জ্ঞানী-গুণীদের সমাদর করতেন। প্রাসাদ ষড়যন্ত্র ও বাধক্যজনিত দুর্বলতার সুযোগে পার্শ্ববর্তী অঞ্চলের শাকিল কোরেশী নামক একজন মুসলমান যোদ্ধা তার রাজ্য আক্রমণ করে দখল করে নেয়। যা উপরে আলোচিত রাজা লক্ষণ সেনের কর্মকান্ডের সাথে মিল খুঁজে পাওয়া যায়।"
        },
        {
          "label": "ঘ",
          "question": "",
          "explanation": "উদ্দীপকের শাকিল কোরেশীর ক্ষমতা দখল প্রাচীন বাংলায় মুসলিম শাসনের গোড়াপত্তনের চিত্র\"- উক্তিটি যথার্থ। লক্ষণ সেন প্রায় ৬০ বছর বয়সে সিংহাসনে আরোহণ করেন। দীর্ঘদিন ধরে যুদ্ধবিগ্রহ পরিচালনা, রাজার বার্ধক্যজনিত দুর্বলতা ও অন্যান্য কারণে গৌড় ভয়াবহ ষড়যন্ত্র ও অন্তর্বিরোধের কেন্দ্রে পরিণত হয় এবং অভ্যন্তরীণ গোলযোগের সৃষ্টি হয়। এ সুযোগে ১১৯৬ খ্রিষ্টাব্দে বর্তমান সুন্দরবন অঞ্চলে ডোন্মন পাল বিদ্রোহী হয়ে একটি স্বাধীন রাজ্য প্রতিষ্ঠা করেন। তেরো শতকের প্রথম দিকে তুর্কি সেনাপতি বখতিয়ার খলজি নদীয়া আক্রমণ করেন। রাজা লক্ষণ সেন কোনো প্রতিরোধ না করে পালিয়ে পূর্ববজোর রাজধানী বর্তমান মুন্সিগঞ্জ জেলার বিক্রমপুরে আশ্রয় নেন। বখতিয়ার খলজি উত্তর ও উত্তর-পশ্চিম বাংলা সহজেই দখল করে নেন। লক্ষণাবতীকে (গৌড়) কেন্দ্র করে বাংলায় তুর্কিদের মুসলিম শাসন প্রতিষ্ঠিত হয়। ১২০৬ খ্রিস্টাব্দে (মতান্তরে ১২০৫. খ্রিষ্টাব্দে) লক্ষণ সেন মৃত্যুবরণ করেন। এর পর তাঁর দুই পুত্র বিশ্বরূপ সেন ও কেশব সেন কিছুকাল পূর্ব বাংলা শাসন করলেও লক্ষণ সেনের পরাজয়ের মধ্য দিয়ে বাংলায় সেন শাসনের অবসান ঘটে মুসলিম শাসনের সূচনা হয়েছিল। উদ্দীপকের বর্ণনায় লক্ষণীয়, কমল সরকার 'X' অঞ্চলের শাসক ছিলেন। তিনি নিজে সুপণ্ডিত ও জ্ঞানী শাসক ছিলেন। প্রসাদ ষড়যন্ত্র ও বার্ধক্যজনিত দুর্বলতার সুযোগে পার্শ্ববর্তী অঞ্চলের শাকিল কোরেশী নামক একজন মুসলমান যোদ্ধা তার রাজ্য আক্রমণ করে এবং খুব সহজেই দখল করে নেয়। ঠিক তেমনি লক্ষণ সেনের দুর্বলতার সুযোগে বখতিয়ার খলজি সহজেই বাংলা দখল করে নেন। এভাবে লক্ষণ সেনের পরাজয়ের মধ্য দিয়ে মূলত সেন বংশের রাজত্বের পরিসমাপ্তি ঘটে এবং বাংলায় মুসলিম শাসনের সূচনা হয়। উদ্দীপকেও এ ঘটনারই প্রতিচ্ছবি দেখা যায়। উপরের আলোচনা থেকে তাই বলা যায়, শাকিল কোরেশীর ক্ষমতা দখল প্রাচীন বাংলায় মুসলিম শাসনের গোড়াপত্তনের চিত্রন"
        }
      ]
    },
    {
      "number": "5",
      "uddipok": "শীলা নববর্ষের দিন খুব সুন্দর করে লাল পাড় সাদা সুতি শাড়ি পরল। মাথায় খোঁপা বাঁধল, পায়ে আলতা লাগাল। তার বান্ধবী সবিতাও সিঁদুর, আলতা ও কুমকুম ব্যবহার করল। শঙ্খের বালা ও চুড়ি পরল। তারা বিভিন্ন জায়গায় ঘোরার পর শীলাদের বাড়িতে খাওয়া দাওয়া করল। শীলার মা ভাত, মাছ, মাংস, দধি ও ক্ষীরের ব্যবস্থা করলেন। নববর্ষের দিনটি শীলা ও তার বান্ধবীর খুব ভালো কাটলো।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "বৌদ্ধ ভিক্ষুদের আবাসস্থল এবং জ্ঞানচর্চার কেন্দ্রকেই 'বিহার' বলা হয়।"
        },
        {
          "label": "খ",
          "question": "",
          "explanation": "স্তূপ হলো বৌদ্ধ ধর্মের অন্যতম পবিত্র স্থাপত্য নিদর্শন যা সাধারণত গৌতম বুদ্ধ বা অন্য কোনো মহান ভিক্ষুর দেহাবশেষ বা তাঁদের ব্যবহৃত কোনো জিনিসের ওপর বৃত্তাকার বা গম্বুজাকৃতি করে নির্মাণ করা হয়। এটি মূলত শ্রদ্ধার প্রতীক এবং ধ্যানের স্থান হিসেবে ব্যবহৃত হতো। প্রাচীনকালে সম্রাট অশোক ভারতের বিভিন্ন স্থানে অসংখ্য স্তূপ নির্মাণ করে এই শিল্পধারাকে জনপ্রিয় করেছিলেন।"
        },
        {
          "label": "গ",
          "question": "",
          "explanation": "উদ্দীপকে বর্ণিত শিলা ও তার বান্ধবীর নববর্ষ উদ্‌যাপনের পোশাক, অলঙ্কার এবং খাদ্যাভ্যাসের বর্ণনার সাথে আমার পাঠ্যবইয়ের 'মধ্যযুগের বাংলার' সামাজিক ও সাংস্কৃতিক ইতিহাসের গভীর সাদৃশ্য রয়েছে। উদ্দীপকে যেমন লাল পাড় সাদা শাড়ি, আলতা-সিঁদুরের ব্যবহার এবং ভাত-মাছ-দই-ক্ষীরের ভোজনের কথা বলা হয়েছে, মধ্যযুগের বাঙালির প্রাত্যহিক জীবনেও এই বিষয়গুলো সংস্কৃতির অবিচ্ছেদ্য অংশ ছিল। তৎকালীন সময়েও হিন্দু-মুসলিম উভয় সম্প্রদায়ের মানুষ উৎসবে-পার্বণে এ ধরনের দেশীয় পোশাক পরতেন এবং বিশেষ খাবারের আয়োজন করতেন। সামগ্রিকভাবে, উদ্দীপকের এই চিত্রটি বাঙালির চিরন্তন উৎসব পহেলা বৈশাখ এবং মধ্যযুগের বাংলার সমৃদ্ধ লোকজ ঐতিহ্যের একটি জীবন্ত প্রতিফলন। এটি প্রমাণ করে যে, বাঙালির খাদ্যাভ্যাস এবং পোশাকের এই ধারাটি কয়েক শতাব্দী ধরে প্রায় অপরিবর্তিতভাবে চলে আসছে।"
        },
        {
          "label": "ঘ",
          "question": "",
          "explanation": "মধ্যযুগের বাংলার খাদ্যাভ্যাস বিশ্লেষণ করলে দেখা যায় যে, সাধারণ মানুষের খাবারের পাশাপাশি উচ্চবিত্ত ও রাজকীয় পরিবারগুলোর ভোজনরীতিতে আভিজাত্যের এক সুস্পষ্ট ছাপ বিদ্যমান ছিল। সুলতানি ও মুঘল শাসনামলে খাবারের বৈচিত্র্য ব্যাপক বৃদ্ধি পায়, যেখানে পোলাও, বিরিয়ানি, কালিয়াসহ বিভিন্ন ধরনের মাংসের পদের পাশাপাশি দুধ, দই, ছানা ও নানা পদের পিঠা-পায়েস সমৃদ্ধ ভোজের আয়োজন করা হতো। বিশেষ করে অভিজাত মুসলিম সমাজে পারস্য ও তুর্কি রন্ধনশৈলীর প্রভাব খাবারের স্বাদ ও পরিবেশনায় রাজকীয় আভিজাত্য যুক্ত করেছিল যা সাধারণ মানুষের শাক-অন্ন বা মাছ-ভাতের তুলনায় অনেক বেশি ব্যয়বহুল ছিল। সামগ্রিকভাবে, ভোজের এই বৈচিত্র্য তৎকালীন অর্থনৈতিক সচ্ছলতা এবং শাসকগোষ্ঠীর শৌখিন জীবনধারার পরিচয় বহন করে। বিয়ে বা সামাজিক বড় উৎসবে পরিবেশিত খাবারের মান ও সংখ্যা দিয়েই সে সময় আভিজাত্য পরিমাপ করা হতো যা বাঙালির আপ্যায়ন সংস্কৃতির এক গুরুত্বপূর্ণ অংশ ছিল। এই রাজকীয় খাবারের ধারাটি বাংলার স্থানীয় স্বাদের সাথে মিশে এক অনন্য 'বাংলা-মুঘলাই' সংস্কৃতির জন্ম দিয়েছিল। বর্তমান কালেও আমাদের উৎসবের আভিজাত্য প্রকাশে সেই মধ্যযুগীয় বিশেষ খাবারের আধিক্য লক্ষ্য করা যায় যা ঐতিহ্যগত ধারাবাহিকতারই ফল। পরিশেষে বলা যায়, মধ্যযুগের বাংলার খাদ্যাভ্যাস কেবল উদরপূর্তির মাধ্যম ছিল না, বরং তা ছিল সামাজিক মর্যাদা ও রুচিশীল আভিজাত্যের একটি শক্তিশালী প্রতীক যা তৎকালীন সমাজ ব্যবস্থাকে ঐতিহাসিকভাবে সমৃদ্ধ করেছে।"
        }
      ]
    },
    {
      "number": "6",
      "uddipok": "দৃশ্যপট-১: প্রেসিডেন্ট ট্রাম্প মেক্সিকানদের অনুপ্রবেশ ঠেকাতে আমেরিকা ও মেক্সিকো সীমান্তে সীমানা প্রাচীর এবং নিরাপত্তা চৌকি স্থাপন করেন। দৃশ্যপট-২: সম্রাট আকবরের শাসনামলেই মুঘল সাম্রাজ্য সবচেয়ে বেশি বিস্তার লাভ করে। রাজ্যবিস্তারের সাথে সাথে তিনি শিল্প ও সাহিত্যের বিকাশে ছিলেন মনোযোগী। তার সভাসদের মধ্যে ছিলেন বিখ্যাত গায়ক তানসেন, সাহিত্যিক আবুল ফজল, হাস্যরসিক বীরবল। অন্যদিকে রাজ্যের সংহতি দৃঢ় করার জন্য বিবাহ সম্বন্ধ স্থাপন করেন রাজপুত বংশের সাথে। সম্প্রীতি রক্ষার্থে প্রতিষ্ঠা করেন নতুন ধর্ম \"দীন-ই-ইলাহি\"।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "মুঘল শাসনামলে প্রদেশগুলো 'সুবা' নামে পরিচিত ছিল।"
        },
        {
          "label": "খ",
          "question": "",
          "explanation": "বাংলার স্বাধীনতা রক্ষায় বাংলার স্বাধীন জমিদারগণ একজোট হয়ে মুঘল সেনাপতির বিরুদ্ধে, ঝাঁপিয়ে পড়তেন বলে মুঘল শাসনের প্রথম দিকে তাদের দমন করা যায়নি। সম্রাট আকবর (১৫৫৬-১৬০৫ সাল) সমগ্র বাংলার ওপর তার অধিকার প্রতিষ্ঠা করতে পারেননি। সে সময় বাংলার বড় বড় জমিদারগণ মুঘলদের অধীনতা মেনে নেননি। তারা নিজ নিজ জমিদারিতে স্বাধীন ছিলেন। যখনই মুঘলরা বাংলা দখল করতে সেনাবাহিনী পাঠিয়েছে, তখনই এসব জমিদার একজোট হয়ে মুঘলদের বিরুদ্ধে ঝাঁপিয়ে পড়েছেন। এ জমিদারগণ 'বারোভূঁইয়া' নামে পরিচিত। সুবেদার ইসলাম খান মুঘল সম্রাট জাহাঙ্গীরের রাজত্বকালে বাংলার এসব স্বাধীন জমিদার তথা বারোভূঁইয়াদের পরাজিত করে বাংলায় সম্পূর্ণভাবে মুঘল আধিপত্য প্রতিষ্ঠা করেছিলেন।"
        },
        {
          "label": "গ",
          "question": "",
          "explanation": "উদ্দীপকের দৃশ্যপট-১ এ সুলতান গিয়াসউদ্দিন ইওজ খলজির শাসনামলের শাসন ব্যবস্থায় প্রতিরক্ষার জন্য গৃহীত ব্যবস্থার দিকটি ফুটে উঠেছে। সুলতান গিয়াসউদ্দিন ইওজ খলজি মধ্যযুগের শাসকগণের মধ্যে অন্যতম ছিলেন। তিনি শাসনকার্যের সুবিধার্থে রাজধানী দেবকোট হতে গৌড় বা লখনৌতিতে স্থানান্তর করেন। রাজধানীর প্রতিরক্ষা ব্যবস্থা সুদৃঢ় করার জন্য বসনকোট নামক স্থানে তিনি একটি দুর্গ নির্মাণ করেন। লখনৌতি নদীর তীরে অবস্থিত হওয়ায় ব্যবসা-বাণিজ্যের সুবিধা ছিল। তাছাড়া ইওজ খলজি বুঝতে পেরেছিলেন, শক্তিশালী নৌবাহিনী ছাড়া শুধু অশ্বারোহী বাহিনীর পক্ষে নদীমাতৃক বাংলায় রাজ্য সম্প্রসারণ সম্ভব হবে না। তাই তিনি শক্তিশালী নৌবাহিনী গড়ে তোলেন। তিনি রাজধানীর নিরাপত্তার স্বার্থে এর তিন পাশে গভীর ও প্রশস্ত পরিখা নির্মাণ করেন। এছাড়াও তিনি তার রাজ্যকে শত্রুর আক্রমণ থেকে রক্ষার জন্য বহু খাল খনন ও সেতু নির্মাণ করেন। উদ্দীপকের দৃশ্যপট-১ এ দেখা যায় যে, প্রেসিডেন্ট ট্রাম্প মেক্সিকানদের অনুপ্রবেশ ঠেকাতে আমেরিকা ও মেক্সিকান সীমান্তে সীমানা প্রাচীর ও নিরাপত্তা চৌকি স্থাপন করেন। যা উপরে আলোচিত মধ্যযুগের সুলতান গিয়াসউদ্দিন ইওজ খলজির শাসনামলের শাসন ব্যবস্থায় প্রতিরক্ষার জন্য গৃহীত পদক্ষেপের দিকটি নির্দেশ করছে।"
        },
        {
          "label": "ঘ",
          "question": "",
          "explanation": "হ্যাঁ, উদ্দীপকের দৃশ্যপট-২ এ বর্ণিত সম্রাট আকবরের শাসনামল মধ্যযুগের সুলতান আলাউদ্দিন হুসেন শাহ এর শাসনামলের প্রতিচ্ছবি বলে আমি মনে করি। সুলতান আলাউদ্দিন হুসেন শাহ শাসনকার্য পরিচালনায় জাতি ও ধর্মের মধ্যে কোনো পার্থক্য করেননি। হিন্দু ও মুসলমান উভয় সম্প্রদায়ের মধ্যে সৌহার্দ ও সম্প্রীতি স্থাপনের মাধ্যমে একটি সুষ্ঠু ও কল্যাণমুখী শাসনব্যবস্থা প্রতিষ্ঠা ছিল তার লক্ষ্য। এজন্য নিজে গোঁড়া মুসলমান হওয়া স্বত্ত্বেও বিভিন্ন ধর্মের মানুষকে যোগ্যতা অনুসারে শাসনকার্যে নিয়োগ দেন। তার শাসনামলেই আবির্ভাব ঘটে বৈষ্ণব ধর্মের প্রবর্তক শ্রী চৈতন্য দেবের। হুসেন শাহ চৈতন্য দেবের প্রতি উদার মনোভাব দেখান এবং তাকে ধর্ম প্রচারে সব রকম সহায়তা করার জন্য কর্মচারীদের প্রতি নির্দেশ দেন। বাংলা সাহিত্যের উন্নতির জন্যও হুসেন শাহের শাসনকাল বাংলার ইতিহাসে সারণীয়। হুসেন শাহের উদার পৃষ্ঠপোষকতা বাংলা সাহিত্যের শ্রীবৃদ্ধিতে ব্যাপক অবদান রাখে। তিনি যোগ্য কবি ও সাহিত্যিকদের উৎসাহিত করার জন্য পুরস্কার প্রদান করতেন। সে যুগের প্রখ্যাত কবি ও সাহিত্যিকদের মধ্যে রূপ গোস্বামী, সনাতন গোস্বামী, মালাধর বসু, বিজয় গুপ্ত, বিপ্রদাস, পরাগল খান ও যশোরাজ খান বিশেষভাবে উল্লেখযোগ্য। তার ২৬ বছরের শাসনকালে অসংখ্য মসজিদ, মাদ্রাসা, দুর্গ, তোরণ, বিদ্যালয় নির্মিত হয়েছিল এবং জ্ঞান-বিজ্ঞান ও শিল্পকলার অভাবিত উন্নতি সাধিত হয়েছিল। উদ্দীপকের দৃশ্যপট-২ এ দেখা যায়, সম্রাট আকবরের শাসনামলেই মুঘল সাম্রাজ্য সবচেয়ে বেশি বিস্তার লাভ করে। রাজ্যবিস্তারের সাথে সাথে তিনি শিল্প ও সাহিত্যের বিকাশে ছিলেন মনোযোগী। তার সভাসদের মধ্যে ছিলেন বিখ্যাত গায়ক তানসেন, সাহিত্যিক আবুল ফজল, হাস্যরসিক বীরবল। অন্যদিকে রাজ্যের সংহতি দৃঢ় করার জন্য বিবাহ সম্বন্ধ স্থাপন করেন রাজপুত বংশের সাথে। সম্প্রীতি রক্ষার্থে প্রতিষ্ঠা করেন নতুন ধর্ম \"দীন-ই-এলাহি\"। যা উপরে আলোচিত মধ্যযুগের সুলতান আলাউদ্দীন হুসেন শাহের শাসনামলের প্রতিচ্ছবি বলেই আমি মনে করি"
        }
      ]
    },
    {
      "number": "7",
      "uddipok": "ছক-১ আদিনা মসজিদ ষাটগম্বুজ মসজিদ দাখিল দরওয়াজা ছক-২ লাইলী-মজনু রসুল বিজয় পদ্মাবতী",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "আকিকা হলো একটি ইসলামি ধর্মীয় পরিভাষা, যা মূলত সন্তান জন্মের সপ্তম দিনে তার কল্যাণ ও নিরাপত্তার প্রার্থনায় আল্লাহর সন্তুষ্টির জন্য পশু কোরবানি করাকে বোঝায়।"
        },
        {
          "label": "খ",
          "question": "",
          "explanation": "প্রাচীন ও মধ্যযুগীয় বাংলার উর্বর পলিমাটি এবং পর্যাপ্ত বৃষ্টিপাতের কারণে এদেশ ছিল কৃষির জন্য স্বর্গভূমি, যা এই অঞ্চলের অর্থনীতিকে সমৃদ্ধ ও স্বনির্ভর করে তুলেছিল। বাংলার প্রধান প্রধান ফসল যেমন— ধান, ইক্ষু ও তুলা উৎপাদনে এই জনপদ ছিল অনন্য, যা কেবল অভ্যন্তরীণ চাহিদা মেটাত না বরং বিদেশেও রপ্তানি হতো। কৃষিজাত পণ্য বিক্রির মাধ্যমে অর্জিত সম্পদ এদেশের মানুষের জীবনযাত্রার মান উন্নত করেছিল এবং রাষ্ট্রকে শক্তিশালী অর্থনৈতিক ভিত্তি প্রদান করেছিল বলেই কৃষিকে সমৃদ্ধির মূল উৎস বলা হয়।"
        },
        {
          "label": "গ",
          "question": "",
          "explanation": "ছক-১-এ উল্লিখিত আদিনা মসজিদ, ষাটগম্বুজ মসজিদ এবং দাখিল দরওয়াজা মূলত মধ্যযুগের বাংলার 'স্থাপত্য ও ধর্মীয় সংস্কৃতির' গৌরবোজ্জ্বল বৈশিষ্ট্যকে নির্দেশ করছে। মধ্যযুগে সুলতানি ও মুঘল শাসন আমলে নির্মিত এই সুউচ্চ মসজিদ ও রাজকীয় তোরণগুলো তৎকালীন মুসলিম স্থাপত্যকলার শ্রেষ্ঠ নিদর্শন এবং পাথরের কারুকার্য ও পোড়ামাটির অলংকরণের এক উজ্জ্বল প্রতীক। আদিনা মসজিদ বা ষাটগম্বুজ মসজিদের মতো বিশাল স্থাপনাগুলো সেই সময়ের কারিগরি দক্ষতা, সমৃদ্ধ অর্থনীতি এবং ইসলামি ভাবধারার প্রচার ও প্রসারের বাস্তব চিত্র আমাদের সামনে তুলে ধরে। স্থাপত্যবিদ্যার এই বিকাশ মধ্যযুগের বাংলার স্থিতিশীল রাজনীতি ও সমৃদ্ধ সংস্কৃতির পরিচয় বহন করে, যা বিশ্ব দরবারে এদেশকে আলাদা মর্যাদা প্রদান করেছিল। মসজিদগুলো কেবল উপাসনালয় ছিল না, বরং এগুলো ছিল তৎকালীন শিক্ষা, বিচার ও সামাজিক কেন্দ্র হিসেবে অত্যন্ত প্রভাবশালী। পোড়ামাটির নিপুণ কাজ এবং বিশাল গম্বুজ নির্মাণের যে শৈলী আমরা দাখিল দরওয়াজা বা মসজিদগুলোতে দেখতে পাই, তা থেকে সেই যুগের মানুষের উন্নত রুচি ও সৃজনশীলতার পরিচয় পাওয়া যায়। এই স্থাপনাগুলো আজও দাঁড়িয়ে আছে বাংলার ইতিহাসের এক স্বর্ণালী সময়কে আমাদের মনে করিয়ে দিতে, যা তখনকার সামাজিক ও ধর্মীয় ঐক্যের এক অনন্য রূপ।"
        },
        {
          "label": "ঘ",
          "question": "",
          "explanation": "আমি উদ্দীপকের বক্তব্যের সাথে সম্পূর্ণ একমত যে, ছক-২-এ উল্লিখিত 'লাইলী-মজনু', 'রসুল বিজয়' এবং 'পদ্মাবতী'র মতো গ্রন্থগুলো মধ্যযুগে বাংলা সাহিত্যের ভিত্তি মজবুত করতে এবং ভাষার সৌন্দর্য বৃদ্ধিতে অনস্বীকার্য অবদান রেখেছে। মধ্যযুগের মুসলিম কবিগণ কেবল ধর্মীয় বিষয় নয়, বরং মানবিক প্রেম ও ঐতিহাসিক বীরত্বকে সাধারণ মানুষের ভাষায় উপস্থাপন করে বাংলা সাহিত্যকে এক নতুন উচ্চতায় নিয়ে গিয়েছিলেন। বিশেষ করে আলাওল বা শাহ মুহম্মদ সগীরের মতো কবিদের সৃষ্টিশীল লেখনী বাংলা ভাষাকে একটি সমৃদ্ধ ও মার্জিত সাহিত্যিক রূপ প্রদান করেছিল যা আধুনিক বাংলা সাহিত্যের অনুপ্রেরণা হিসেবে কাজ করছে। মধ্যযুগের এই শ্রেষ্ঠ সাহিত্যকর্মগুলো বাংলা ভাষাকে কেবল স্থানীয় পর্যায় থেকে রাজদরবারে পৌঁছে দেয়নি, বরং সংস্কৃতের প্রভাবমুক্ত করে একটি শক্তিশালী স্বতন্ত্র সত্তা দান করেছে। 'লাইলী-মজনু' বা 'পদ্মাবতী'র মতো রোমান্টিক প্রণয়কাব্যগুলো মানুষের আবেগ ও জীবন দর্শনকে অত্যন্ত প্রাঞ্জলভাবে ফুটিয়ে তুলেছে, যা সাহিত্যের রস আস্বাদনে বাঙালিদের নতুন পথ দেখিয়েছে। এই গ্রন্থগুলো রচনার ফলে বাংলা শব্দভাণ্ডার সমৃদ্ধ হয়েছে এবং মানুষের মাঝে সাহিত্যচর্চার ব্যাপক আগ্রহ তৈরি হয়েছিল যা স্বাধীন রাষ্ট্র হিসেবে বাঙালি জাতীয়তাবাদ বিকাশেও পরোক্ষ ভূমিকা রেখেছে। তৎকালীন শাসক ও সাহিত্যিকদের এই সম্মিলিত প্রচেষ্টার কারণেই বাংলা ভাষা আজ বিশ্বের দরবারে এক অনন্য মর্যাদায় আসীন হতে পেরেছে। পরিশেষে বলা যায় যে, মধ্যযুগের এই কালজয়ী গ্রন্থগুলোই ছিল বাংলা সাহিত্যের প্রাণশক্তি, যা ভাষার কাঠামোকে সুসংগঠিত করার পাশাপাশি বাঙালির চিন্তা ও সৃজনশীলতাকে বিশ্বের কাছে উজ্জ্বলভাবে উপস্থাপন করেছে।"
        }
      ]
    },
    {
      "number": "8",
      "uddipok": "তপু বাংলাদেশের নাগরিক। সে গত দু'বছর আগে একটি দেশে পড়ালেখার জন্য গমন করে। অতীতে এদেশের একটি বণিক সংঘ রানির কাছ থেকে ১৫ বছর মেয়াদী বাণিজ্য করার সনদপত্র নিয়ে ভারতীয় উপমহাদেশে আগমন করে। তৎকালীন সম্রাটের কাছ থেকে তারা বাণিজ্য করার অনুমতি লাভ করে। আর এ বণিক সংঘ অপ্রতিরোধ্য গতিতে অগ্রসর হয়ে ভারতবর্ষের ব্যাপক ক্ষতি সাধন করে। অন্যান্য ইউরোপীয় বণিকদের সাথেও তাদের দ্বন্দ্ব হয়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "ভাস্কো-ডা-গামা পর্তুগিজ নাবিক ছিলেন"
        },
        {
          "label": "খ",
          "question": "",
          "explanation": "ভাগীরথী নদীর তীরের তিনটি গ্রামকে কেন্দ্র করে ইংরেজ শাসনামলে কোলকাতা নগরীর জন্ম হয়। সপ্তদশ শতকের প্রথমার্ধেই ইংরেজরা বিভিন্ন জায়গায় কুঠি স্থাপনের মাধ্যমে তাদের অবস্থান মজবুত করে ফেলে। এরই ধারাবাহিকতায় ১৬৯০ খ্রিষ্টাব্দে জব চার্নক ১২০০ টাকার বিনিময়ে কলকাতা, সুতানটি ও গোবিন্দপুর নামে তিনটি গ্রামের জমিদারি স্বত্ব লাভ করেন। এ গ্রাম তিনটি নিয়েই পরবর্তীকালের কলকাতা নগরীর জন্ম হয়।"
        },
        {
          "label": "গ",
          "question": "",
          "explanation": "উদ্দীপকে ভারতীয় উপমহাদেশে ইংরেজ ইস্ট ইন্ডিয়া কোম্পানির শাসনের প্রতিচ্ছবি প্রকাশিত হয়েছে। ইউরোপীয় বণিকদের প্রাচ্যের সাফল্যে উৎসাহিত হয়ে ইংরেজ বণিকরা ব্যবসা-বাণিজ্যের উদ্দেশ্যে ইস্ট ইন্ডিয়া কোম্পানি নামে একটি বণিক সংঘ গড়ে তোলে। বণিক সংঘটি ১৬০০ সালে রানি এলিজাবেথের কাছ থেকে ১৫ বছর মেয়াদি প্রাচ্যে একচেটিয়া বাণিজ্য করার সনদপত্র' লাভ করে। এই সনদপত্র নিয়ে কোম্পানির প্রতিনিধি বাণিজ্যিক সুবিধা লাভের আশায় মুঘল সম্রাট আকবরের দরবারে হাজির হয়। এরপর ক্যাপ্টেন হকিবা ১৬০৮ সালে রাজা প্রথম জেমসের সুপারিশপত্র নিয়ে বাণিজ্য সম্প্রসারণের লক্ষ্যে মুঘল সম্রাট জাহাঙ্গীরের সঙ্গে সাক্ষাৎ করেন। তার অনুমতি নিয়ে ১৬১২ সালে সুরাটে তারা বাণিজ্য কুঠি স্থাপন করে। পরবর্তীকালে প্রথম জেমসের দূত হয়ে স্যার টমাস রো ১৬১৫ সালে সম্রাট জাহাঙ্গীরের দরবারে এসে ইংরেজ কোম্পানির জন্য বাণিজ্যিক সুবিধা আদায় করে নেন। এভাবে কোম্পানি-রাণিজ্যিক সুযোগ-সুবিধা লাভ করে অপ্রতিরোধ্য গতিতে অগ্রসর হতে থাকে। উদ্দীপকেও আমরা দেখি, তপু পড়ালেখা করতে যে দেশে যায় সে দেশের বণিকগোষ্ঠী বাণিজ্যিক সনদ নিয়ে ভারতে আগমন করে, যা ইংরেজ ইস্ট ইন্ডিয়া কোম্পানির সাথে সাদৃশ্যপূর্ণ"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত বণিক দল বা ইংরেজদের সাথে ভারতীয় উপমহাদেশে ফরাসি বণিকদের সংঘর্ষ অনিবার্য হয়ে পড়ে। ইংরেজ কোম্পানি সম্রাটের অনুমতি নিয়ে সুরাট, আগ্রা, আহমেদাবাদ, মসলিপট্রম, কাশিমবাজার, ঢাকা ও মালদহে বাণিজ্য কুঠি নির্মাণ করে। ১৬৬৮ সালে কোম্পানি বোম্বাই শহরকে তাদের একটি বাণিজ্যিক কেন্দ্রে পরিণত করে। ১৬৯০ সালে জব চার্নক কলকাতা নগরীর গোড়াপত্তন করলে ১৭০০ সালে কোম্পানি সেখানে ফোর্ট উইলিয়াম দুর্গ নির্মাণ করে। অপরপক্ষে ১৬৬৪ সালে ফরাসিরা ভারতে ব্যবসা-বাণিজ্যের উদ্দেশ্যে আগমন করে। ১৬৬৮ সালে ফরাসিরা প্রথমে সুরাট ও পরে মসলিপট্রনে বাণিজ্য কুঠি স্থাপন করে। ১৬৯৬ সালে ফরাসিরা চন্দননগরে একটি শক্তিশালী ও সুরক্ষিত দুর্গ নির্মাণ করে। এছাড়া ফরাসিরা নির্দিষ্ট হারে শুষ্ক প্রদানের শর্তে ১৬৯৩ সালে বাংলা, বিহার ও উড়িষ্যার বাণিজ্যিক অধিকার লাভ করে। এমতাবস্থায় ইংরেজদের সঙ্গে প্রতিযোগিতায় টিকে থাকতে ফরাসিদের কঠিন চ্যালেঞ্জের সম্মুখীন হতে হয়। অন্যান্য ইউরোপীয় শক্তির মতো ফরাসিরাও এদেশে সাম্রাজ্য প্রতিষ্ঠার স্বপ্ন দেখতে থাকে। ফলে দুই ইউরোপীয় শক্তি ইংরেজ ও ফরাসিদের সংঘর্ষ অনিবার্য হয়ে দাঁড়ায়। ইংরেজদের ষড়যন্ত্র, কূটকৌশল, উন্নত রণকৌশলের কাছে ফরাসিরা পরাজিত হয়। ১৭৫৭ সালে পলাশির যুদ্ধে ইংরেজ সাফল্যে বাংলার ফরাসি কুঠিগুলো ইংরেজ দখলে চলে যায়। সবশেষে দাক্ষিণাত্যের কর্ণাটকের যুদ্ধসমূহে ফরাসি কোম্পানি পরাজিত হলে তারা এ দেশ ত্যাগ করে। উপরের আলোচনা শেষে এ সিদ্ধান্তে উপনীত হওয়া যায় যে, ইংরেজ ও ফরাসি উভয়ের সাম্রাজ্যবাদী মনোভাবের কারণেই তাদের মধ্যে সংঘর্ষ অনিবার্য হয়ে দাঁড়ায়।"
        }
      ]
    },
    {
      "number": "9",
      "uddipok": "দৃশ্যকল্প-১: জনাব বোলানাথ একজন সমাজ সংস্কারক। তিনি অসাধারণ মেধাবী। সংস্কৃত সাহিত্য, ব্যাকরণ, ন্যায়, বেদান্ত, স্মৃতি, অলংকার ইত্যাদি বিষয়ে অগাধ পাণ্ডিত্য অর্জন করেন। তিনি শিক্ষা বিস্তারে গুরুত্বপূর্ণ অবদান রেখেছেন। তিনি ৩৫টি বালিকা বিদ্যালয় স্থাপন করেন। দৃশ্যকল্প-২: জনাব রেজাউল ইসলাম একজন দাতা। তিনি প্রচুর সম্পদের মালিক হওয়া সত্ত্বেও সহজ-সরল জীবনযাপন করতেন। তিনি এই বিশাল সম্পত্তি উত্তরাধিকার সূত্রে তার নিঃসন্তান ভাইয়ের কাছ থেকে পেয়েছিলেন। তার সকল সম্পত্তি তিনি শিক্ষা বিস্তার, দরিদ্র শিক্ষার্থীদের বৃত্তি প্রদান, দাতব্য চিকিৎসালয়সহ জনহিতকর কাজে দান করেন।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "ফরায়েজি আন্দোলন হলো হাজী শরীয়তউল্লাহর নেতৃত্বে পরিচালিত বাংলার মুসলমানদের একটি ধর্মীয় সংস্কার আন্দোলন।"
        },
        {
          "label": "খ",
          "question": "",
          "explanation": "বাংলার নীলচাষিরা ১৮৫৯ সালে নীলকর সাহেবদের বিরুদ্ধে যে বিদ্রোহ ঘোষণা করেছিল তাই ইতিহাসে নীল বিদ্রোহ নামে পরিচিত। আঠারো শতকে ইংল্যান্ডে শিল্পের ব্যাপক উন্নতি হলে সেখানে কাপড় রং করার জন্য নীলের চাহিদা ব্যাপকভাবে বেড়ে যায়। আমেরিকার ব্রিটিশ উপনিবেশগুলো স্বাধীন হয়ে যাওয়ায় নীলের বর্ধিত চাহিদার জন্য ইংরেজ বণিকরা এদেশীয় কৃষিকদের বাধ্য করে নীল চাষে। কৃষকরা রাজি না হলে তাদের ওপর অত্যাচার চালানো হতো। দিনে দিনে নীলকররা আরো নিষ্ঠুর ও বেপরোয়া হয়ে উঠেছিল। এই অবস্থা থেকে মুক্তির জন্য - বাংলার কৃষকরা ইংরেজ নীলকরদের বিরুদ্ধে বিদ্রোহ শুরু করে যা ইতিহাসে নীল বিদ্রোহ নামে পরিচিত।"
        },
        {
          "label": "গ",
          "question": "",
          "explanation": "দৃশ্যকল্প-১-এর জনাব বোলানাথের কর্মকাণ্ডের সাথে ঈশ্বরচন্দ্র বিদ্যাসাগরের কর্মকান্ডের সাদৃশ্য লক্ষ করা যায়। রেনেসাঁ যুগের বাংলার অন্যতম মনীষী ঈশ্বরচন্দ্র বিদ্যাসাগর। এদেশের শিক্ষা বিস্তারে তিনি অনন্য ভূমিকা রাখেন। তিনি স্কুল পরিদর্শক থাকাকালে গ্রামে-গঞ্জে ২০টি মডেল স্কুল ও ৩৫টি বালিকা বিদ্যালয় স্থাপন করেন। তার প্রতিষ্ঠিত বিদ্যালয়গুলোর মধ্যে উল্লেখযোগ্য হলো মেট্রোপলিটান ইনস্টিটিউট, যা বর্তমানে বিদ্যাসাগর কলেজ নামে খ্যাত। - তিনি একজন সফল সমাজ সংস্কারকও ছিলেন। দেশে প্রচলিত নানা কুসংস্কারের বিরুদ্ধে তিনি রুখে দাঁড়ান। তার প্রচেষ্টায় হিন্দু সমাজে বিধবা বিবাহ চালু হয়। তিনি কন্যাশিশু হত্যা ও বহুবিবাহ প্রথার বিরুদ্ধেও সংগ্রাম করেন। এছাড়া ঈশ্বরচন্দ্র বিদ্যাসাগর দান-দাক্ষিণ্যের জন্যও খ্যাত ছিলেন। এজন্য তাকে দয়ার সাগর বলা হতো। বহু অনাথ ছাত্র তার বাসায় থেকে লেখাপড়া করত। কবি মাইকেল মধুসূদন দত্তকে তিনি প্রচুর অর্থ দিয়ে সাহায্য করেছেন। কবি নবীনচন্দ্র সেন তরুণ বয়সে বিদ্যাসাগরের অর্থে লেখাপড়া করেছেন। উদ্দীপকের দৃশ্যকল্প-১-এ বলা হয়েছে জনাব বোলানাথ একজন সমাজ সংস্কারক। তিনি অসাধারণ মেধাবী। সংস্কৃত সাহিত্য, ব্যাকরণ, ন্যায়, বেদান্ত, স্মৃতি, অলংকার ইত্যাদি বিষয়ে অগাধ পান্ডিত্য অর্জন করেন। তিনি শিক্ষা বিস্তারেরও গুরুত্বপূর্ণ অবদান রেখেছেন এবং ৩৫টি বালিকা বিদ্যালয় স্থাপন করেন। তার এ কর্মকাণ্ডগুলো উপরে বর্ণিত ঈশ্বরচন্দ্র বিদ্যাসাগরের কর্মকান্ডের সাথে সাদৃশ্যপূর্ণ। তাই বলা যায়, জনাব বোলানাথের সাথে উনিশ শতকের মহান মনীষী ঈশ্বরচন্দ্র বিদ্যাসাগরের সাদৃশ্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্যকল্প-২ বর্ণিত জনাব রেজাউল ইসলাম মহান ব্যক্তিত্ব হাজী মুহম্মদ মহসীনের প্রতিচ্ছবি। ঊনবিংশ শতকে বাংলায় শিক্ষা বিস্তারে তাঁর অবদান চিরস্মরণীয় হয়ে থাকবে।\"- উক্তিটি যথার্থ। হাজী মুহম্মদ মহসীন ১৭৩২ সালে পশ্চিমবঙ্গের হুগলীতে জন্মগ্রহণ করেন। আরবি, ফারসি, উর্দু, ইংরেজি, ইতিহাস ও গণিতে তার অগাধ পাণ্ডিত্য ছিল। ১৮০৩ সালে মহসীনের একমাত্র নিঃসন্তান বোনের মৃত্যু হলে তিনি তার বিশাল সম্পত্তির মালিক হন। তবে হাজী মুহাম্মদ মহসীন অত্যন্ত সাধারণ জীবনযাপন করতেন। তিনি উত্তরাধিকার সূত্রে পাওয়া সমুদয় অর্থসম্পদ দরিদ্র মুসলিমদের মধ্যে শিক্ষা বিস্তার, চিকিৎসা এবং অন্যান্য কল্যাণমূলক কাজে ব্যয় করেন। হাজী মুহম্মদ মহসীন হুগলীতে একটি বিদ্যালয় প্রতিষ্ঠা করেন। ঢাকা, চট্টগ্রাম, যশোর ইত্যাদি স্থানের মাদ্রাসার উন্নতির জন্য তিনি প্রচুর অর্থ দান করেন। মৃত্যুর ছয় বছর আগে ১৮০৬ সালে তিনি একটি ফান্ড গঠন করেন। ঐ তহবিলের অর্থে ১৮৩৬ সালে হুগলীতে দাতব্য চিকিৎসালয় এবং ১৮৪৮ সালে ইমামবাড়া প্রতিষ্ঠিত হয়। এছাড়া হুগলি, ঢাকা, রাজশাহী ও চট্টগ্রামে মাদ্রাসা ও ছাত্রাবাস প্রতিষ্ঠিত হয়। মহসীন ফান্ডের বৃত্তির অর্থে হাজার হাজার মুসলমান তরুণ উচ্চশিক্ষা লাভের সুযোগ পায়। এভাবে তিনি বাঙালি মুসলমানদের জন্য শিক্ষার পথ সুগম করে যান। উপরের আলোচনায় সুস্পষ্ট যে, বাংলার মুসলিম সমাজে শিক্ষা বিস্তারে মহান ব্যক্তি হাজী মুহম্মদ মহসীনের অবদান চিরস্মরণীয় হয়ে থাকবে।"
        }
      ]
    },
    {
      "number": "10",
      "uddipok": "সজল ও কাজল দুই ভাই। সজল লেখাপড়ায় আগ্রহী হলেও কাজলের পড়ালেখায় মন ছিল না। ওদের বাবা কাপড়ের ব্যবসায়ী ছিলেন। হঠাৎ বাবা মারা যাওয়ায় দুই ভাইকেই ব্যবসায় মন দিতে হয়। বিদেশি কাপড়ের ব্যবসায় লাভ বেশি বলে কাজলের আগ্রহ ছিল সেই দিকে, কিন্তু লাভ কম হলেও সজল দেশি কাপড়ের ব্যবসায় অধিক আগ্রহী ছিল।",
      "tag": "SB 25",
      "sub_questions": [
        {
          "label": "ক",
          "question": "বঙ্গভঙ্গ কী?",
          "explanation": "ব্রিটিশ ভারতের ভাইসরয় লর্ড কার্জন কর্তৃক ১৯০৫ সালে প্রশাসনিক সুবিধার অজুহাতে বিশাল বাংলা প্রেসিডেন্সিকে বিভক্ত করে 'পূর্ববঙ্গ ও আসাম' এবং 'পশ্চিমবঙ্গ' নামে দুটি আলাদা প্রদেশ গঠন করার পদক্ষেপকেই বঙ্গভঙ্গ বলা হয়।"
        },
        {
          "label": "খ",
          "question": "",
          "explanation": "ব্রিটিশ সরকার কর্তৃক ভারতের বিভিন্ন ধর্মাবলম্বী ও জাতিগোষ্ঠীর মধ্যে সুকৌশলে বিভেদ সৃষ্টি করে তাদের শাসন ক্ষমতা দীর্ঘস্থায়ী করার কৌশলকেই 'বিভেদ ও শাসননীতি' (Divide and Rule Policy) বলা হয়। ইংরেজরা বুঝতে পেরেছিল যে ভারতীয়দের ঐক্যবদ্ধ শক্তি তাদের শাসনের জন্য হুমকি, তাই তারা হিন্দু ও মুসলমানদের মধ্যে সাম্প্রদায়িক ঘৃণা ও অনৈক্য ছড়িয়ে দিয়ে একে অপরের বিরুদ্ধে লেলিয়ে দিত। এই নীতির প্রধান লক্ষ্য ছিল ভারতীয়দের জাতীয়তাবাদী চেতনাকে দুর্বল করা এবং নিজেদের ঔপনিবেশিক স্বার্থ হাসিল করা।"
        },
        {
          "label": "গ",
          "question": "",
          "explanation": "উদ্দীপকের সজল মূলত ১৯০৫ সালের বঙ্গভঙ্গ বিরোধী 'স্বদেশি আন্দোলন' দ্বারা উদ্বুদ্ধ হয়ে দেশি কাপড়ের ব্যবসায় আগ্রহী হয়েছিল। ১৯০৫ সালে বঙ্গভঙ্গের পর বাংলার মানুষ যখন এর প্রতিবাদে সোচ্চার হয়, তখন তারা বিদেশি পণ্য বর্জন করে নিজেদের দেশি পণ্য ব্যবহারের শপথ গ্রহণ করে। এই আন্দোলনের মূল দর্শন ছিল আত্মনির্ভরশীলতা এবং ব্রিটিশদের অর্থনৈতিকভাবে ক্ষতিগ্রস্ত করা যাতে তারা বঙ্গভঙ্গ রদ করতে বাধ্য হয়। সজল বিদেশি কাপড়ে লাভ বেশি থাকলেও স্রেফ দেশপ্রেমের টানে বিলাতি বস্ত্র বর্জন করে স্বদেশি তাঁত ও কাপড়ের ব্যবসায় মন দেয় যা আন্দোলনের মূল সুরকে প্রতিফলিত করে। এই চেতনা তৎকালীন বাংলার যুবসমাজের মধ্যে গণজাগরণ সৃষ্টি করেছিল এবং কুটির শিল্পের প্রসারে গুরুত্বপূর্ণ ভূমিকা রেখেছিল। পরিশেষে বলা যায়, সজলের দেশি কাপড়ের প্রতি অনুরাগ মূলত ১৯০৫ সালের স্বদেশি আন্দোলনেরই একটি বাস্তব প্রতিচ্ছবি।"
        },
        {
          "label": "ঘ",
          "question": "",
          "explanation": "বঙ্গভঙ্গ বিরোধী স্বদেশি আন্দোলন ছিল আধুনিক ভারতের প্রথম ব্যাপক ভিত্তিক গণআন্দোলন যা মানুষের মধ্যে তীব্র জাতীয়তাবাদী চেতনা এবং স্বাধীনতার আকাঙ্ক্ষা জাগ্রত করতে সক্ষম হয়েছিল। এই আন্দোলনের ফলে বাংলার মানুষ প্রথমবার বুঝতে শেখে যে ঐক্যবদ্ধ প্রতিরোধের মাধ্যমে ব্রিটিশদের অন্যায্য সিদ্ধান্তের মোকাবিলা করা সম্ভব। বিদেশি পণ্য বর্জন ও স্বদেশি পণ্য গ্রহণের মাধ্যমে সাধারণ মানুষের মনে আত্মমর্যাদাবোধ তৈরি হয় এবং ব্রিটিশদের অর্থনৈতিক ভীত নড়বড়ে হয়ে যায়। এটি কেবল রাজনৈতিক অঙ্গনেই সীমাবদ্ধ ছিল না, বরং সাহিত্য, সংস্কৃতি এবং জাতীয় শিক্ষার প্রসারেও এক অভূতপূর্ব জাগরণ ঘটিয়েছিল। আন্দোলনের তীব্রতার মুখে ১৯১১ সালে ব্রিটিশ সরকার বঙ্গভঙ্গ রদ করতে বাধ্য হলে এটি ভারতীয়দের জন্য এক বিশাল রাজনৈতিক বিজয় হিসেবে পরিগণিত হয়। এই সফলতাই পরবর্তীতে স্বাধিকার ও পূর্ণ স্বাধীনতার সংগ্রামের অনুপ্রেরণা হিসেবে কাজ করেছিল এবং আপামর জনসাধারণকে বৃহত্তর আন্দোলনের জন্য প্রস্তুত করেছিল। সলুশন হিসেবে বলা যায়, বর্তমান সমাজেও এই আন্দোলনের শিক্ষা কাজে লাগিয়ে দেশীয় পণ্যের প্রসার ও স্বনির্ভর অর্থনীতি গড়ে তোলা সম্ভব। জনগণের সম্মিলিত শক্তি ও দেশপ্রেমই যে কোনো পরাধীনতা থেকে মুক্তির মূল চাবিকাঠি—স্বদেশি আন্দোলন তা প্রমাণ করেছিল। পরিশেষে বলা যায়, স্বদেশি আন্দোলন বাংলার গণসচেতনতাকে এক অনন্য উচ্চতায় নিয়ে গিয়েছিল এবং স্বাধীন বাংলাদেশ অর্জনের চূড়ান্ত লক্ষ্যের দিকে প্রথম শক্তিশালী ধাপ হিসেবে কাজ করেছিল।"
        }
      ]
    },
    {
      "number": "11",
      "uddipok": "রামিমের বাবার ব্যক্তিগত লাইব্রেরিতে একটি বই আছে। এর ভাষা খুবই কঠিন। রামিম বইটি পড়তে গিয়ে কোনো আনন্দ পায়নি বলে সে আর পড়েনি। বাবা বলেছেন, এটি রাষ্ট্রের সর্বোচ্চ দলিল। এটি দুষ্পরিবর্তনীয় এবং বাংলা ও ইংরেজি ভাষায় রচিত। লাখো শহিদের রক্তের বিনিময়ে এ দলিল অর্জন করা হয়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "আইয়ুব খান প্রবর্তিত এক বিশেষ ধরনের পরোক্ষ নির্বাচনী ব্যবস্থা যা তৃণমূল পর্যায়ের সীমিত সংখ্যক জনপ্রতিনিধির ভোটের মাধ্যমে রাষ্ট্রপ্রধান ও সংসদ সদস্য নির্বাচনের বিধান রেখেছিল তাকেই মৌলিক গণতন্ত্র বলা হয়।"
        },
        {
          "label": "খ",
          "question": "",
          "explanation": "সংসদীয় শাসন ব্যবস্থা হলো এমন এক শাসন পদ্ধতি যেখানে রাষ্ট্রের প্রকৃত ক্ষমতা জনগণের নির্বাচিত প্রতিনিধিদের নিয়ে গঠিত সংসদের ওপর ন্যস্ত থাকে এবং নির্বাহী বিভাগ তাদের কাজের জন্য আইনসভার কাছে দায়বদ্ধ থাকে। এই ব্যবস্থায় রাষ্ট্রের একজন নামমাত্র প্রধান থাকেন এবং সরকারের সকল কার্যক্রম প্রধানমন্ত্রীর নেতৃত্বে মন্ত্রীপরিষদ দ্বারা পরিচালিত হয়। গণতান্ত্রিক স্থিতিশীলতা ও জবাবদিহিতা নিশ্চিত করার ক্ষেত্রে এই ব্যবস্থা অত্যন্ত কার্যকর বলে বিবেচিত হয়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত রামিমের বাবার পাঠাগারের বইটি হলো স্বাধীন বাংলাদেশের সংবিধান , যা ১৯৭২ সালে এক রক্তক্ষয়ী যুদ্ধের পর প্রণয়ন করা হয়েছিল। ১৯৭১ সালে দীর্ঘ নয় মাস সশস্ত্র সংগ্রামের মাধ্যমে বাংলাদেশ স্বাধীনতা লাভ করার পর একটি পূর্ণাঙ্গ ও আদর্শ রাষ্ট্র পরিচালনার জন্য দ্রুত একটি আইনগত কাঠামো বা সংবিধানের প্রয়োজন দেখা দেয়। এর প্রেক্ষিতে ১৯৭২ সালের ১০ই এপ্রিল গণপরিষদের প্রথম অধিবেশনে সংবিধান প্রণয়ন কমিটি গঠন করা হয় এবং ড. কামাল হোসেনকে এই কমিটির প্রধান করা হয়। কমিটি অক্লান্ত পরিশ্রম করে মাত্র কয়েক মাসের মধ্যে একটি খসড়া তৈরি করে যা চূড়ান্ত আলোচনার পর ১৯৭২ সালের ১৬ই ডিসেম্বর অর্থাৎ বিজয়ের প্রথম বার্ষিকীতে কার্যকর হয়। লাখো শহীদের রক্তের বিনিময়ে অর্জিত এই সংবিধানে মানুষের মৌলিক অধিকার এবং রাষ্ট্রের মূলনীতিসমূহ সুস্পষ্টভাবে লিপিবদ্ধ করা হয়েছে। তৎকালীন যুদ্ধবিধ্বস্ত দেশকে একটি সুশৃঙ্খল ও নিয়মতান্ত্রিক কাঠামোর আওতায় আনার উদ্দেশ্যেই অত্যন্ত নিষ্ঠার সাথে এই দলিলটি তৈরি করা হয়। মূলত শাসনব্যবস্থার শূন্যতা পূরণ এবং গণতান্ত্রিক ধারা সমুন্নত রাখাই ছিল এই সংবিধান প্রণয়নের মূল পটভূমি।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত দলিল বা সংবিধানের প্রধান বৈশিষ্ট্য হলো এটি একটি লিখিত, দুষ্পরিবর্তনীয় এবং রাষ্ট্রের সর্বোচ্চ আইন হিসেবে স্বীকৃত। এই দলিলে রাষ্ট্র পরিচালনার চারটি মূলনীতি—জাতীয়তাবাদ, সমাজতন্ত্র, গণতন্ত্র ও ধর্মনিরপেক্ষতা স্পষ্টভাবে উল্লেখ করা হয়েছে যা বাংলাদেশের আদর্শিক ভিত্তি নির্দেশ করে। উদ্দীপকে যেমন বলা হয়েছে, এটি বাংলা ও ইংরেজি উভয় ভাষায় রচিত এবং এর প্রতিটি ধারা পরিবর্তনের জন্য সংসদের দুই-তৃতীয়াংশ সদস্যের সম্মতির প্রয়োজন হয় যা এর দুষ্পরিবর্তনীয়তার প্রমাণ। এটি এককেন্দ্রিক সরকার ব্যবস্থা নিশ্চিত করে এবং নাগরিকদের মৌলিক অধিকার রক্ষার নিশ্চয়তা প্রদান করে। বাংলাদেশের এই সংবিধান কেবল একটি আইনি দলিল নয়, এটি দীর্ঘ শোষণ ও বঞ্চনার বিরুদ্ধে আপামর জনসাধারণের আকাঙ্ক্ষার প্রতিফলন। এর মাধ্যমে সংসদীয় গণতন্ত্রের প্রবর্তন করা হয়েছে এবং বিচার বিভাগের স্বাধীনতা নিশ্চিত করার অঙ্গীকার করা হয়েছে। এই দলিলটি রাষ্ট্রের সকল নাগরিকের সমান অধিকার রক্ষা এবং সাম্য প্রতিষ্ঠায় রক্ষাকবচ হিসেবে কাজ করে। দেশের সার্বভৌমত্ব রক্ষা এবং সুশাসন নিশ্চিত করতে এই দলিলের বৈশিষ্ট্যগুলো অনন্য এবং অতুলনীয়। পরিশেষে এই সংবিধানের প্রতিটি ধারা ও আদর্শ অনুসরণ করার মাধ্যমেই আমরা একটি ন্যায়ভিত্তিক ও বৈষম্যহীন সমাজ গড়ে তুলতে পারি। এই পবিত্র দলিলের প্রতি শ্রদ্ধাশীল থাকা এবং এর মর্যাদা সমুন্নত রাখা প্রত্যেক নাগরিকের পরম দায়িত্ব।"
        }
      ]
    }
  ]
}