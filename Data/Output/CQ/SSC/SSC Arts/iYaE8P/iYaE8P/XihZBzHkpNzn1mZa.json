{
  "title": "যশোর বোর্ড ২০২৫",
  "subtitle": "বাংলাদেশের ইতিহাস ও বিশ্বসভ্যতা (11)",
  "questions": [
    {
      "number": "1",
      "uddipok": "ইমা ও ইরা স্থানীয় বিদ্যালয়ের দশম শ্রেণির শিক্ষার্থী। বিদ্যালয়ের বিশেষ একটি অনুষ্ঠানে ঐতিহাসিক নিদর্শন সংগ্রাহক হিসেবে ইমাকে কিছু বই ও পাণ্ডুলিপি এবং ইরাকে পুরাতন একটি সীল ও মুদ্রা উপহার দেওয়া হয়। প্রধান শিক্ষক বলেন, এ উপহারগুলো ইতিহাসের সাক্ষ্য বহন করে। তাই এগুলো যত্নসহকারে রাখবে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "গ্রিক ঐতিহাসিক হেরোডোটাস (Herodotus) খ্রিস্টপূর্ব পঞ্চম শতাব্দীতে \"হিস্টোরিয়া\" (Historia) শব্দটি প্রথম ব্যবহার করেন।"
        },
        {
          "label": "খ",
          "question": "",
          "explanation": "ইতিহাস পাঠ মানুষকে অতীতে ঘটে যাওয়া ঘটনার মাধ্যমে বর্তমানকে বুঝতে এবং ভবিষ্যতের সঠিক সিদ্ধান্ত নিতে সাহায্য করে। ইতিহাস পাঠের মাধ্যমে একটি জাতি তার ঐতিহ্য, সংস্কৃতি এবং সংগ্রামের প্রকৃত চিত্র জানতে পারে, যা দেশপ্রেম ও জাতীয়তাবোধ জাগ্রত করে। এছাড়াও এটি মানুষের মধ্যে বিচার-বিশ্লেষণ করার ক্ষমতা ও সচেতনতা তৈরি করে, যা সামাজিক ও রাজনৈতিক অগ্রগতির জন্য অপরিহার্য।"
        },
        {
          "label": "গ",
          "question": "",
          "explanation": "উদ্দীপকে ইমাকে দেওয়া উপহারগুলো—বই ও পাণ্ডুলিপি—ইতিহাসের ‘লিখিত উপাদান’-কে নির্দেশ করে। লিখিত উপাদান বলতে সেই সকল উৎসকে বোঝায় যা থেকে আমরা তৎকালীন সময়ের সমাজ, রাজনীতি, অর্থনীতি ও ধর্মীয় বিশ্বাস সম্পর্কে বর্ণনামূলক তথ্য পাই। ইমার পাওয়া বই ও পাণ্ডুলিপিগুলো এমন কিছু ঐতিহাসিক দলিল যা কোনো নির্দিষ্ট সময়ের ঘটনাপ্রবাহকে শব্দ ও বাক্যের মাধ্যমে সংরক্ষণ করে রেখেছে। এই ধরনের লিখিত উৎসগুলো ইতিহাসের ধারা বর্ণনায় অত্যন্ত নির্ভরযোগ্য মাধ্যম হিসেবে বিবেচিত হয়। প্রাচীন ও মধ্যযুগের রাজন্যবর্গের কাহিনী, পর্যটকদের বিবরণী কিংবা ধর্মীয় গ্রন্থগুলো এই লিখিত উপাদানেরই অংশ। এগুলো পাঠের মাধ্যমে একজন ইতিহাস অনুসন্ধানী বা সাধারণ মানুষ সেই সময়ের প্রেক্ষাপট সরাসরি অনুধাবন করতে পারে। ইমার উপহারগুলো মূলত একটি জাতির চিন্তাধারা ও ঘটনাবলির লিখিত দলিল হিসেবে ইতিহাসের সাক্ষ্য বহন করছে।"
        },
        {
          "label": "ঘ",
          "question": "",
          "explanation": "পূর্ণাঙ্গ ইতিহাস রচনার জন্য উদ্দীপকের ইরাকে দেওয়া উপহারগুলো (পুরাতন সিল ও মুদ্রা), যা ইতিহাসের ‘অলিখিত বা প্রত্নতাত্ত্বিক উপাদান’, অত্যন্ত গুরুত্বপূর্ণ হলেও কেবল এগুলোই যথেষ্ট নয়। ইরার পাওয়া সিল ও মুদ্রা প্রত্নতাত্ত্বিক নিদর্শনের অন্তর্ভুক্ত যা থেকে সমসাময়িক শাসনকাল, অর্থনৈতিক অবস্থা এবং শিল্পকলা সম্পর্কে প্রামাণিক তথ্য পাওয়া যায়। প্রত্নতাত্ত্বিক উপাদানের একটি বড় সুবিধা হলো এটি অধিকাংশ ক্ষেত্রে বিকৃতিমুক্ত এবং সত্যনিষ্ঠ তথ্য প্রদান করে। তবে কেবল এগুলোর ওপর ভিত্তি করে মানুষের জীবনযাত্রার সূক্ষ্ম অনুভূতি, দীর্ঘ রাজনৈতিক প্রেক্ষাপট বা বিস্তারিত সামাজিক রীতিনীতি পুরোপুরি জানা সম্ভব হয় না। একটি বস্তুনিষ্ঠ ও পূর্ণাঙ্গ ইতিহাস রচনার জন্য লিখিত এবং অলিখিত—উভয় ধরনের উপাদানের সমন্বয় প্রয়োজন। লিখিত উপাদান যেমন বর্ণনামূলক তথ্য দেয়, অলিখিত উপাদান ঠিক তেমনি সেই তথ্যের বস্তুগত সত্যতা নিশ্চিত করে। অনেক সময় লিখিত উপাদানে লেখকের ব্যক্তিগত আবেগ থাকতে পারে, যা প্রত্নতাত্ত্বিক নিদর্শনের সাথে মিলিয়ে যাচাই করা আবশ্যক। সুতরাং, ইতিহাসের একটি স্বচ্ছ ও পূর্ণ চিত্র পেতে হলে বিভিন্ন উপাদানের তুলনামূলক বিশ্লেষণ অনিবার্য। পরিশেষে বলা যায় যে, পূর্ণাঙ্গ ইতিহাস রচনার ক্ষেত্রে ইরার উপাদানগুলো (অলিখিত) এবং ইমার উপাদানগুলোর (লিখিত) সমন্বিত ব্যবহারই কেবল একটি নির্ভুল ও বিস্তারিত ঐতিহাসিক দলিল তৈরি করতে পারে।"
        }
      ]
    },
    {
      "number": "2",
      "uddipok": "",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "মিশরীয় সভ্যতার মোট আয়তন প্রায় চার লক্ষ বর্গমাইল।"
        },
        {
          "label": "খ",
          "question": "",
          "explanation": "মিশরীয় সভ্যতা গড়ে ওঠার পেছনে নীল নদের গুরুত্বপূর্ণ অবদান থাকায় মিশরকে 'নীল নদের দান' বলা হয়। নীল নদ না থাকলে গোটা মিশর মরুভূমিতে পরিণত হতো। প্রাচীনকালে প্রতিবছর নীল নদে বন্যা হতো। বন্যার পর পানি সরে গেলে এর দুই তীরে পলিমাটি পড়ে জমি উর্বর হয়ে উঠতো। পলিসমৃদ্ধ মাটিতে জন্মাতো নানা ধরনের ফসল। প্রাচীনকালে নীল নদের দুপাশে বসবাসকারী মিশরীয়দের জীবিকার জন্য নীল নদই ছিল একমাত্র ভরসা। এজন্য মিশরকে 'নীল নদের দান' বলা হয়।"
        },
        {
          "label": "গ",
          "question": "",
          "explanation": "উদ্দীপকের চিত্র-১-এ মিশরীয় সভ্যতার নিদর্শন ফুটে উঠেছে। এ সভ্যতা লিখন পদ্ধতি আবিষ্কারে গুরুত্বপূর্ণ অবদান রাখে। মিশরীয় সভ্যতার একটি গুরুত্বপূর্ণ অবদান হচ্ছে লিপি বা অক্ষর আবিষ্কার। নগর সভ্যতা বিকাশের সাথে সাথে তাদের লিখন পদ্ধতির উদ্ভব ঘটে। পাঁচ হাজার বছর পূর্বে তারা সর্বপ্রথম ২৪টি ব্যঞ্জনবর্ণের বর্ণমালা আবিষ্কার করে। প্রথম দিকে তারা ছবি এঁকে মনের ভাব প্রকাশ করত। এজন্য তাদের লিখন পদ্ধতির নাম ছিল চিত্রলিপি, যাকে বলা হয় 'হায়ারোগ্লিফিক' বা পবিত্র অক্ষর। এছাড়াও তারা নলখাগড়া জাতীয় গাছের খন্ড থেকে কাগজ বানাতে শেখে, যাকে গ্রিকরা নাম দিয়েছিল 'প্যাপিরাস'। এই 'প্যাপিরাস' শব্দ থেকে পরবর্তীতে 'পেপার' শব্দের প্রবর্তন হয়। ১৮০১ খ্রিষ্টাব্দে ফরাসি সম্রাট নেপোলিয়ান বোনাপার্টের মিশর বিজয়ের সময় 'রসেটা স্টোন' নামে একটি পার্থর আবিষ্কৃত হয়, যাতে গ্রিক ও হায়ারোগ্লিফিক ভাষায় অনেক লেখা ছিল। এ শিলালিপি থেকে প্রাচীন মিশর সম্পর্কে অনেক ঐতিহাসিক তথ্য জানা সম্ভব হয়েছে। উদ্দীপকের চিত্রে মিশরীয়দের আবিষ্কৃত লিখন পদ্ধতি 'হায়ারোগ্লিফিক' এর চিত্র প্রদর্শিত হয়েছে। কেননা মিশরীয়রা এভাবে চিত্র এঁকে মনের ভাব প্রকাশের জন্য ২৪টি ব্যঞ্জনবর্ণ আবিষ্কার করে। উদ্দীপকের চিত্রটি সেগুলোরই প্রতিচ্ছবি। তাই বলা যায়, উদ্দীপকে উল্লেখিত লিখন পদ্ধতিটি মিশরীয় সভ্যতার পরিচয় বহন করছে।"
        },
        {
          "label": "ঘ",
          "question": "",
          "explanation": "বর্তমান নগর সভ্যতার বিকাশে চিত্র-২-এ উল্লিখিত সভ্যতা তথা সিন্ধু সভ্যতার অবদান অনস্বীকার্য। সিন্ধুসভ্যতা বিশ্বের প্রাচীনতম সভ্যতাগুলোর একটি। সিন্ধুসভ্যতায় যেসব শহর আবিষ্কৃত হয়েছে তার মধ্যে হরপ্পা ও মহেঞ্জোদারো সবচেয়ে বড়। সেখানকার সব ঘরবাড়ি ছিল পোড়ামাটি বা রোদে পোড়ানো ইট দিয়ে তৈরি। শহরগুলোর বাড়িঘরের নকশা, পথঘাট, পয়ঃপ্রণালী ইত্যাদি থেকে সহজেই বোঝা যায়, সিন্ধুসভ্যতার অধিবাসীরা উন্নত নগরকেন্দ্রিক জীবনযাপনে অভ্যস্ত ছিল। হরপ্পা ও মহেঞ্জোদারোর নগর পরিকল্পনা একই রকম ছিল। নগরীর ভেতর ছিল প্রশস্ত পাকা রাস্তা। রাস্তাঘাট ছিল পরিষ্কার-পরিচ্ছন্ন। রাস্তার পাশে ছিল সারিবদ্ধ ল্যাম্পপোস্ট। পানি নিষ্কাশনের জন্যে ছোট ছোট নর্দমাগুলো বড় মূল নর্দমার সাথে সংযুক্ত ছিল। প্রত্যেকটি বাড়িতে খোলা জায়গা, কূপ ও স্নানাগার ছিল। মহেঞ্জোদারোতে একটি বৃহৎ স্নানাগারের নিদর্শন পাওয়া, গেছে যার মাঝখানে একটি বিশাল চৌবাচ্চা ছিল। এটি ছিল সাঁতার কাটার উপযোগী। সিন্ধুসভ্যতার শহরগুলো পরিকল্পিতভাবে উঁচু ভিতের উপর নির্মাণ করা হয়েছিল। নিরাপত্তা নিশ্চিত করতে শহরগুলোর এক পাশে একটি করে নগর দুর্গ নির্মাণ করা হতো। প্রাচীন সিন্ধুসভ্যতায় নাগরিক সুবিধার যেসব ব্যবস্থা ও স্থাপত্যকৌশল ছিল তা পরবর্তীকালে বিশ্বের বিভিন্ন স্থানে অনুসরণ করা হয়েছে। তাই বলা যায়, বর্তমান নগর সভ্যতার বিকাশে সিন্ধুসভ্যতার অবদান অনস্বীকার্য।"
        }
      ]
    },
    {
      "number": "3",
      "uddipok": "উত্তর কোরিয়া ও দক্ষিণ কোরিয়া দুটি পার্শ্ববর্তী ও পৃথক রাষ্ট্র। উত্তর কোরিয়া স্বৈরাচারী ও সামরিক শক্তিতে বেশি গুরুত্ব প্রদান করলেও দক্ষিণ কোরিয়া জ্ঞান-বিজ্ঞান, শিল্প-সাহিত্য ও গণতান্ত্রিক চর্চায় অধিক মনোযোগী হওয়ায় তাদের জীবনমান অনেক উন্নত।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "রোম নগরীর প্রতিষ্ঠাতা লাতিন রাজা রোমিউলাস।"
        },
        {
          "label": "খ",
          "question": "",
          "explanation": "বিশাল রোম সাম্রাজ্যকে তিন ভাগ করে তিন জন নেতা শাসনের দায়িত্ব নেয় বলে রোম নগরীকে 'ত্রয়ী শাসনের নগরী' বলা হয়। রোমে অক্টোভিয়াস সিজার, মার্ক এন্টনি ও লেপিডাসের একত্রিত শাসনব্যবস্থা 'ত্রয়ী শাসন' বলে পরিচিত। লেপিডাসের দায়িত্বে ছিল আফ্রিকার প্রদেশসমূহ, অক্টোভিয়াস সিজারের দায়িত্বে ছিল ইতালিসহ সাম্রাজ্যের পশ্চিম অংশ এবং এন্টনির দায়িত্বে ছিল পূর্বাঞ্চল। তবে এ শাসন বেশিদিন স্থায়ী হয়নি। কারণ প্রত্যেকের আকাঙ্ক্ষা ছিল রোমের একচ্ছত্র অধিপতি বা সম্রাট হওয়ার। ফলে খুব শীঘ্রই ক্ষমতার স্বন্দ্ব শুরু হয় এবং রোমে ত্রয়ী শাসনের অবসান ঘটে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত উত্তর কোরিয়া প্রাচীন গ্রিক সভ্যতার স্পার্টা নগররাষ্ট্রের সাথে সামঞ্জস্যপূর্ণ। প্রাচীন গ্রিসে যে অসংখ্য নগররাষ্ট্র গড়ে উঠেছিল তার একটি ছিল স্পার্টা। অন্যান্য নগররাষ্ট্র থেকে স্পার্টা ছিল আলাদা। স্পার্টানদের প্রকৃতি বিশ্লেষণ করলে দেখা যায়, সমরতন্ত্র দ্বারা তারা প্রভাবিত ছিল। মানুষের মানবিক উন্নতির দিকে নজর না দিয়ে সামরিক শক্তি সঞ্চয়ের দিকে তাদের দৃষ্টি ছিল বেশি। স্পার্টানদের জীবন স্পার্টা রক্ষার জন্যই নিয়োজিত ছিল। স্পার্টার সমাজ তৈরি হয়েছিল যুদ্ধের প্রয়োজনকে ঘিরে। সরকারের মূল উদ্দেশ্য ছিল যুদ্ধের জন্য নাগরিকদের প্রস্তুত করা ও যুদ্ধ পরিচালনা 'করা। সামরিক দিকে অত্যধিক মনোযোগ দেওয়ার কারণে সামাজিক, রাজনৈতিক, অর্থনৈতিক এবং সাংস্কৃতিক ক্ষেত্রে তারা ছিল অনগ্রসর। উদ্দীপকের বর্ণনায়ও দেখা যায়, উত্তর কোরিয়া ও দক্ষিণ কোরিয়া দুটি পৃথক রাষ্ট্র। উত্তর কোরিয়া স্বেরাচারী ও সামরিক শক্তিতে বেশি গুরুত্ব প্রদান করে। যা আমার পাঠ্যবইয়ের গ্রিক নগররাষ্ট্র স্পার্টানদের সাথে সাদৃশ্য রয়েছে। সুতরাং এটি স্পষ্ট যে, উদ্দীপকের বর্ণনার সাথে গ্রিসের স্পার্টা নগররাষ্ট্রের সামঞ্জস্য রয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত রাষ্ট্র দুটি তথা উত্তর কোরিয়া ও দক্ষিণ কোরিয়া রাষ্ট্র দুটির সাথে সম্পর্কযুক্ত গ্রিক সভ্যতার দুটি নগররাষ্ট্র স্পার্টা ও এথেন্সের তুলনা করা যায়। সমরতন্ত্র দ্বারা প্রভাবিত নগররাষ্ট্র স্পার্টা ছিল প্রাচীন গ্রিসের অন্যান্য নগররাষ্ট্রের চেয়ে বেশ আলাদা। যুদ্ধের প্রয়োজনকে ঘিরেই এ সমাজ গড়ে উঠেছিল বলে স্পার্টানদের জীবন স্পার্টা রক্ষার জন্যই নিয়োজিত ছিল। মানুষের মানবিক উন্নতির দিকে নজর না দিয়ে সামরিক দিকে অত্যধিক মনোযোগ দেওয়ায় সামাজিক, রাজনৈতিক, অর্থনৈতিক এবং সাংস্কৃতিক ক্ষেত্রে তারা অন্যান্য নগররাষ্ট্রের চেয়ে পিছিয়ে ছিল। অন্যদিকে, এথেন্স ছিল গ্রিসের একটি উন্নত নগররাষ্ট্র। এখানেই সর্বপ্রথম গণতন্ত্রের সূচনা হয়। ৪৬০ খ্রিষ্টপূর্বাব্দে এথেন্সের ক্ষমতায় এসে পেরিক্লিস নাগরিকদের সব রাজনৈতিক অধিকারের নিশ্চয়তা প্রদান করেন। তিনি এ সময়ে প্রশাসন, আইন ও বিচার বিভাগে নাগরিকদের অবাধ অংশগ্রহণের অধিকার প্রতিষ্ঠা করেন। পেরিক্লিসের যুগেই এথেল সর্বক্ষেত্রে উন্নতির শিখরে আরোহণ করে। উপরে আলোচিত স্পার্টা ও এথেন্স নগররাষ্ট্রের বৈশিষ্ট্যসমূহ তুলনা করলে বোঝা যায়, তাদের মধ্যে বেশকিছু পার্থক্য বিদ্যমান ছিল। স্পার্টা সমরতন্ত্র দ্বারা পরিচালিত হলেও এথেন্স ছিল গণতন্ত্রের সূতিকাগার। সকল ক্ষেত্রে অবাধ অংশগ্রহণ থাকায় এথেন্স অর্থনৈতিক দিক থেকে স্পার্টার চেয়ে অধিক অগ্রসর ছিল। সর্বোপরি এথেন্স সর্বক্ষেত্রে উন্নতির শিখরে পৌঁছালেও স্পার্টা ছিল যথেষ্ট অনগ্রসর। এ থেকে বোঝা যায়, উদ্দীপকে আলোচিত উত্তর কোরিয়া ও দক্ষিণ কোরিয়া রাষ্ট্র দুটির সাথে গ্রিক নগর রাষ্ট্র, স্পার্টা ও এথেন্সের পার্থক্য বিদ্যমান।"
        }
      ]
    },
    {
      "number": "4",
      "uddipok": "",
      "tag": "JB 25",
      "sub_questions": [
        {
          "label": "ক",
          "question": "কাকে গৌড়রাজ বলা হয়?",
          "explanation": "সপ্তম শতাব্দীতে গৌড় রাজ্যের স্বাধীন ও শক্তিশালী রাজা শশাঙ্ককে 'গৌড়রাজ' বলা হয়।"
        },
        {
          "label": "খ",
          "question": "",
          "explanation": "জনপদ বলতে প্রাচীন বাংলার ক্ষুদ্র ক্ষুদ্র ভৌগোলিক অঞ্চলে বিভক্ত জনবসতিকে বোঝায়, যা একটি নির্দিষ্ট প্রশাসনিক ও রাজনৈতিক একক হিসেবে পরিচিত ছিল। প্রাচীনকালে বাংলা কোনো একক অখণ্ড রাষ্ট্র ছিল না, বরং প্রাকৃতিক সীমানা দ্বারা বিভক্ত ছোট ছোট স্বাধীন অঞ্চলে বিভক্ত ছিল। এই এলাকাগুলোতে বসবাসরত জনগণের রাজনৈতিক ও সামাজিক পরিচয় গড়ে উঠত তাদের নিজস্ব জনপদের নামানুসারে।"
        },
        {
          "label": "গ",
          "question": "",
          "explanation": "উদ্দীপকের 'ক' অংশে উল্লিখিত বিক্রমপুর, ফরিদপুর, বাখেরগঞ্জ ও পটুয়াখালী অঞ্চলগুলো প্রাচীন বাংলার শক্তিশালী 'বঙ্গ' জনপদের অন্তর্ভুক্ত ছিল। প্রাচীন শিলালিপি ও ঐতিহাসিক বর্ণনা অনুযায়ী, বর্তমান বাংলাদেশের দক্ষিণ ও দক্ষিণ-পূর্বাঞ্চল নিয়ে এই জনপদটি গঠিত হয়েছিল এবং এটি প্রধানত দুটি ভাগে বিভক্ত ছিল—বিক্রমপুর ও নাব্য। উদ্দীপকের অঞ্চলগুলো মূলত বঙ্গের 'নাব্য' অর্থাৎ নিচু ও জলাভূমিপূর্ণ এলাকাকে নির্দেশ করে, যা নৌ-চলাচল ও কৃষির জন্য অত্যন্ত অনুকূল ছিল। এই ভৌগোলিক অবস্থানের কারণেই বঙ্গ জনপদ তৎকালীন সময়ে বাণিজ্যের একটি অন্যতম কেন্দ্রে পরিণত হয়েছিল এবং বাঙালির আদি পরিচয় এখান থেকেই বিস্তৃত হয়েছে। পরিশেষে বলা যায় যে, উদ্দীপকের 'ক' অংশে বর্ণিত জেলাগুলোর ভৌগোলিক অবস্থান ও ঐতিহাসিক প্রেক্ষাপট প্রাচীন বঙ্গের সীমানাকেই সুনির্দিষ্টভাবে চিহ্নিত করে।"
        },
        {
          "label": "ঘ",
          "question": "",
          "explanation": "উদ্দীপকের 'খ' অংশে উল্লিখিত বগুড়া, রংপুর, রাজশাহী ও দিনাজপুর অঞ্চল নিয়ে গঠিত 'পুণ্ড্র' জনপদটি ছিল প্রাচীন বাংলার অন্যতম সমৃদ্ধ ও গৌরবময় একটি জনপদ—আমি এই বক্তব্যের সাথে সম্পূর্ণ একমত। পুণ্ড্র জনপদের রাজধানী ছিল পুণ্ড্রনগর (বর্তমান মহাস্থানগড়), যা ছিল প্রাচীন বাংলার সবচেয়ে সমৃদ্ধ ও প্রাচীনতম শহর এবং উত্তরবঙ্গের সাংস্কৃতিক ও বাণিজ্যিক প্রাণকেন্দ্র। মহাস্থানগড়ে প্রাপ্ত অসংখ্য প্রত্নতাত্ত্বিক নিদর্শন, শিলালিপি এবং মৌর্য ও গুপ্ত আমলের স্থাপত্যশৈলী প্রমাণ করে যে এটি ছিল অত্যন্ত সুশৃঙ্খল ও ধনৈশ্বর্যে পরিপূর্ণ একটি প্রশাসনিক ইউনিট। এখানকার উর্বর ভূমি এবং উন্নত সেচ ব্যবস্থা কৃষিকে সমৃদ্ধ করেছিল, পাশাপাশি করতোয়া নদীর তীরে অবস্থিত হওয়ায় এটি একটি গুরুত্বপূর্ণ বাণিজ্যিক বন্দর হিসেবেও স্বীকৃত ছিল। এছাড়া এই জনপদটি ছিল তৎকালীন বৌদ্ধ ও হিন্দু ধর্মের প্রধান শিক্ষা ও সংস্কৃতির প্রসারের অন্যতম স্থান। এই অঞ্চলের সমৃদ্ধির কারণেই বিভিন্ন শক্তিশালী রাজবংশ পুণ্ড্র দখল করতে সচেষ্ট থাকত এবং এখানকার অর্থনৈতিক কাঠামোর ওপর ভিত্তি করেই প্রাচীন বাংলার শাসনব্যবস্থা সুদৃঢ় হয়েছিল। ঐতিহাসিক এই প্রমাণগুলোই নিশ্চিত করে যে পুণ্ড্র কেবল একটি জনপদ ছিল না, বরং এটি ছিল উন্নত নগর সভ্যতার এক অনুপম নিদর্শন। পরিশেষে, পুণ্ড্র জনপদের ঐতিহাসিক গুরুত্ব এবং এর প্রত্নতাত্ত্বিক ঐতিহ্য বাঙালি জাতির উন্নত শেকড়ের পরিচয় দেয়। এই গৌরবময় ইতিহাস সংরক্ষণ এবং এর থেকে শিক্ষা নিয়ে বর্তমানের সাংস্কৃতিক ভিত্তি মজবুত করাই হলো আমাদের জাতির জন্য সঠিক সমাধান।"
        }
      ]
    },
    {
      "number": "5",
      "uddipok": "",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "ভাগীরথী ও পদ্মার মধ্যবর্তী অঞ্চলে গঙ্গারিডাই জাতির বাসস্থান ছিল।"
        },
        {
          "label": "খ",
          "question": "",
          "explanation": "'মাৎস্যন্যায়' বলতে প্রাচীন বাংলার অরাজকতাপূর্ণ সময়কে বোঝায়। রাজা শশাঙ্কের মৃত্যুর পর বাংলার, ইতিহাসে যে দুর্যোগপূর্ণ অন্ধকারময় যুগের শুরু হয়েছিল তা 'মাৎস্যন্যায়' হিসেবে অভিহিত। এ সময় বাংলার কেন্দ্রীয় শাসন শক্ত হাতে ধরার মতো কেউ ছিলেন না। ফলে রাজ্যে বিশৃঙ্খলা ও অরাজকতা দেখা দেয়। ভূস্বামীরা প্রত্যেকেই বাংলার রাজা হওয়ার কল্পনায় একে অন্যের সাথে সংঘাতে মেতে ওঠে। এ সময়কালকে আখ্যায়িত করা হয়েছে 'মাৎস্যন্যায়' বলে।"
        },
        {
          "label": "গ",
          "question": "উদ্দীপকে উল্লেখিত চিত্রটির সাথে সম্পৃক্ত রাজবংশের প্রতিষ্ঠাতার ভূমিকা ব্যাখ্যা করো।",
          "explanation": "উদ্দীপকে উল্লিখিত চিত্রটির সাথে সম্পৃক্ত হলো পাল বংশ। এ বংশের প্রতিষ্ঠাতা ছিলেন গোপাল। শশাঙ্কের মৃত্যুর পর এক'শ বছর বাংলায় কোনো যোগ্য শাসক ছিলেন না। ফলে রাজ্যে বিশৃঙ্খলা ও অরাজকতা বিরাজমান ছিল। এ অবস্থা থেকে মুক্তি লাভের জন্য তৎকালীন কয়েকজন নেতৃস্থানীয় ব্যস্তি স্থির করলেন যে, তারা পরস্পর বিবাদ ভুলে একজনকে রাজা মনোনীত করবেন এবং সবাই স্বেচ্ছায় তার নেতৃত্ব স্বীকার করবেন। এ প্রক্রিয়ায় প্রথম যিনি মনোনীত হন তিনি গোপাল। গোপাল প্রতিষ্ঠিত রাজবংশের নাম পাল বংশ। গোপালের পিতার নাম বপ্যট। পিতামহ ছিলেন দয়িতবিষ্ণু। তাদের নামের আগে কোনো রাজকীয় উপাধি দেখা যায়নি। এতে মনে করা হয়, তারা সাধারণ ব্যক্তি ছিলেন। গোপালের সিংহাসনে আরোহণের মধ্য দিয়ে বাংলার উত্তর ও উত্তর-পশ্চিমাঞ্চলে পাল রাজত্বের শুরু হয়। পাল বংশের রাজাগণ একটানা চার'শ বছর শাসন করেন। গোপাল বাংলার উত্তর এবং পশ্চিমের বিরাট অংশ রাজ্যভুক্ত করেন। ইতিহাস গবেষকগণের অনেকেই মনে করেন, গোপাল ৭৫০ থেকে ৭৮১ খ্রিষ্টাব্দ পর্যন্ত রাজ্য, শাসন করেছিলেন। উদ্দীপকে উল্লিখিত চিত্র ছিল সোমপুর মহাবিহারের যা পাল বংশকে নির্দেশ করে। আর এ বংশের প্রতিষ্ঠাতা ছিলেন গোপাল। তাই বলা যায়, পাল বংশ প্রতিষ্ঠায় গোপালের ভূমিকা রয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সোমপুর বিহারের প্রতিষ্ঠাতা ছিলেন পাল বংশের প্রতিষ্ঠাতা গোপালের পুত্র ধর্মপাল। তিনি পাল রাজবংশের শ্রেষ্ঠ শাসক ছিলেন- 'উক্তিটি যথার্থ। ৭৮১ খ্রিস্টাব্দে পাল বংশের প্রতিষ্ঠাতা গোপাল মৃত্যুবরণ করলে ধর্মপাল বাংলার সিংহাসনে বসেন। ধর্মপালের নেতৃত্বে বাংলা প্রবল শক্তিশালী হয়ে ওঠে। উত্তর ভারত পর্যন্ত ধর্মপাল তার কর্তৃত্ব প্রতিষ্ঠা করতে সক্ষম হয়েছিলেন। উদ্দীপকে বর্ণিত গোপালের পরবর্তী রাজা ধর্মপালের রাজত্বকাল ছিল বাংলার ইতিহাসে অত্যন্ত গৌরবময়। ধর্মপালের শাসন বাংলা ও বিহারব্যাপী প্রতিষ্ঠিত হয়েছিল। এর বাইরে ধর্মপাল উত্তর ভারতেরও বেশকিছু অঞ্চল জয় করেছিলেন। তিনি বারাণসী ও প্রয়াণ জয় করে গঙ্গা-যমুনার মধ্যবর্তী অঞ্চল পর্যন্ত রাজ্য বিস্তার করেন। কেউ কেউ মনে করেন, ধর্মপাল নেপালও জয় করেছিলেন। পাল রাজাদের মধ্যে তিনিই 'পরমেশ্বর', 'পরমভট্টারক মহারাজাধিরাজ' ইত্যাদি সর্বোচ্চ সার্বভৌম উপাধি ধারণ করেছিলেন। ধর্মপালের নির্মিত বিঘারগুলো ছিল অত্যন্ত প্রসিদ্ধ। তার প্রতিষ্ঠিত 'বিক্রমশীল বিহার' ভারতবর্ষের সর্বত্র ও এমনকি বাইরেও খ্যাতি লাভকরেছিল। এটি নবম শতক থেকে বারো শতক পর্যন্ত ভারতবর্ষের একটি বিখ্যাত বৌদ্ধ শিক্ষাকেন্দ্র হিসেবে পরিচিত ছিল। বর্তমান বাংলাদেশের নওগাঁ জেলার পাহাড়পুরেও তিনি এক বিশাল বিহার প্রতিষ্ঠা করেন, যেটি 'সোমপুর মহাবিহার' নামে পরিচিত। এ প্রাচীন স্থাপত্য নিদর্শনটি জাতিসংঘের ইউনেস্কো কর্তৃক গুরুত্বপূর্ণ বিশ্ব ঐতিহ্যের নিদর্শন হিসেবে স্বীকৃত হয়েছে। এছাড়া ধর্মপাল অত্যন্ত প্রজাহিতৈষী রাজা ছিলেন। নিজে বৌদ্ধ হলেও অন্য ধর্মের মানুষ যেন স্বাধীনভাবে নিজ নিজ ধর্ম পালন করতে পারে সেদিকে তিনি লক্ষ রাখতেন। পরিশেষে বলা যায়, ধর্মপালের নেতৃত্বে বাংলায় অরাজকতা ও অত্যাচারের রীতি বন্ধ হয়। এসব কারণেই ধর্মপালকে পাল রাজবংশের শ্রেষ্ঠ শাসক হিসেবে ভাভিহিত করা হয়।"
        }
      ]
    },
    {
      "number": "6",
      "uddipok": "দৃশ্যপট-১: রহিম সাহেব একটি ভিডিও ক্লিপে তার শিক্ষার্থীদের দেখান যে, একজন বিধবা মহিলাকে নিরামিষ আহার করে বিলাসিতা ত্যাগ করতে হতো, এমন কি মৃত স্বামীর চিতায় সহমরণে যেতে হতো। দৃশ্যপট-২: অন্য একটি ভিডিওতে দেখা যায় গ্রামের লোকদের দরকারি জিনিসপত্র গ্রামেই তৈরি করত। এমনকি বিশ্ব বিখ্যাত মসলিন এই বাংলাতেই তৈরি হতো।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "শালবন বিহার কুমিল্লার ময়নামতী পাহাড়ের লালমাই অঞ্চলে অবস্থিত।"
        },
        {
          "label": "খ",
          "question": "",
          "explanation": "প্রাচীন বাংলার অর্থনীতি কৃষিনির্ভর হওয়ার প্রধান কারণ ছিল এ অঞ্চলের উর্বর পলিমাটি এবং নদ-নদীর প্রাচুর্য। বাংলার প্রধান কৃষিজাত পণ্য ছিল ধান, যা এখানকার মানুষের প্রধান খাদ্যও ছিল। অনুকূল জলবায়ু ও পর্যাপ্ত বৃষ্টিপাতের ফলে এখানে অনায়াসেই নানা প্রকার ফসল ও ফলের উৎপাদন হতো, যা মানুষের জীবনযাত্রার মূল ভিত্তি তৈরি করেছিল।"
        },
        {
          "label": "গ",
          "question": "",
          "explanation": "দৃশ্যপট-১ এর ঘটনাটিতে প্রাচীন বাংলার সামাজিক অবস্থা ও কুপ্রথা, বিশেষ করে সতীদাহ প্রথার কথা বলা হয়েছে। সে সময় হিন্দু সমাজে স্বামী মারা গেলে বিধবা নারীকে তাঁর স্বামীর চিতায় জীবন্ত দাহ করা হতো। বিধবাদের জীবন ছিল অত্যন্ত কঠোর; তাদের সকল বিলাসীতা ত্যাগ করে কেবল নিরামিষ আহার করে জীবন কাটাতে হতো। এই অমানবিক প্রথাটি তৎকালীন সমাজের রক্ষণশীল মানসিকতা এবং নারীদের প্রতি চরম বৈষম্যের প্রতিফলন ঘটায়, যা পরবর্তীতে রাজা রামমোহন রায়ের প্রচেষ্টায় বিলুপ্ত হয়। পরিশেষে বলা যায় যে, দৃশ্যপট-১ তৎকালীন বাংলার অন্ধকারাচ্ছন্ন সামাজিক রীতিনীতির একটি চিত্র তুলে ধরেছে।"
        },
        {
          "label": "ঘ",
          "question": "",
          "explanation": "দৃশ্যপট-২ এর অবস্থা দেখে নিশ্চিতভাবেই বলা যায় যে, প্রাচীন বাংলা শিল্পে অত্যন্ত সমৃদ্ধ ছিল। প্রাচীনকালে বাঙালির কুটির শিল্প ছিল বিশ্বমানের। এখানকার তৈরি মসলিন কাপড় সূক্ষ্মতা ও কারুকার্যের জন্য সারা পৃথিবীতে বিখ্যাত ছিল, যা বাংলার অর্থনৈতিক আভিজাত্যের প্রতীক। গ্রামের সাধারণ মানুষ নিজেদের প্রয়োজনীয় জিনিসপত্র নিজেরাই তৈরি করত, যা স্বয়ংসম্পূর্ণ গ্রামীন অর্থনীতির প্রমাণ দেয়। এছাড়াও মাটির তৈজসপত্র, কাঠের কাজ এবং ধাতব শিল্পের ব্যাপক প্রসার ছিল যা বিদেশের বণিকদের বাংলার বন্দরে আকৃষ্ট করত। এই শিল্পের প্রাচুর্যই বাংলাকে বিশ্বজুড়ে একটি ধনী ও প্রভাবশালী অঞ্চল হিসেবে পরিচিতি দিয়েছিল। পরিশেষে বলা যায় যে, বস্ত্র ও কুটির শিল্পের অসামান্য উৎকর্ষতাই প্রাচীন বাংলার অর্থনৈতিক সমৃদ্ধির প্রধান সোপান ছিল। এই ঐতিহ্যকে পুনরুজ্জীবিত করাই বর্তমান সময়ে শিল্পের উন্নয়নে অন্যতম সমাধান।"
        }
      ]
    },
    {
      "number": "7",
      "uddipok": "",
      "tag": "JB 25",
      "sub_questions": [
        {
          "label": "ক",
          "question": "”ইউসুফ জুলেখা” এর রচয়িতা কে?",
          "explanation": "শাহ মুহম্মদ সগীর 'ইউসুফ জুলেখা' কাব্যের রচয়িতা ছিলেন।"
        },
        {
          "label": "খ",
          "question": "বাংলাকে 'বুলগাকপুর' বলা হতো কেন? ব্যাখ্যা করো।",
          "explanation": "বিশৃঙ্খলাপূর্ণ পরিবেশ তৈরি হওয়াতে বাংলাকে 'বুলগাকপুর' বলা হতো বাংলায় মুসলমান শাসনের সূচনা থেকে অর্থাৎ ১২০৪ সাল থেকে ১৩৩৮ সাল পর্যন্ত সময়কাল ছিল খুবই গোলযোগপূর্ণ। বাংলার শাসকগণ দিল্লির বিরুদ্ধে বিদ্রোহ ঘোষণা করে স্বাধীন হতে চাইলে দিল্লির আক্রমণের মুখে তা ব্যর্থ হয়। ফলে মুসলমান শাসনের এ সময় ছিল, বিদ্রোহ-বিশৃঙ্খলাময়। তাই ঐতিহাসিক জিয়াউদ্দিন বারানী বাংলাকে 'বুলগাকপুর' অর্থাৎ বিদ্রোহের নগরী বলে আখ্যায়িত করেন।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শাসকগণ ইতিহাসে 'বারোভূঁইয়া' নামে পরিচিত ছিলেন। বাংলায় তাদের কর্মকাণ্ড মধ্যযুগের ইতিহাসে অতি গুরুত্বপূর্ণ ঘটনা। মধ্যযুগে বাংলার স্থানীয় অঞ্চলপ্রধান ও জমিদারদের মধ্যে যারা সম্রাট আকবর এবং জাহাঙ্গীর-এর রাজত্বকালে মুঘলবিরোধী প্রতিরোধ গড়েছিলেন তারা ইতিহাসে 'বারোভূঁইয়া' নামে পরিচিত। সম্রাট আকবর (১৫৫৬-১৬০৫ সাল) সমগ্র বাংলার ওপর তার আধিপত্য প্রতিষ্ঠা করতে পারেননি। সে সময় বাংলার বড় বড় জমিদারগণ মুঘলদের অধীনতা মেনে নেননি। তারা নিজ নিজ জমিদারিতে স্বাধীন ছিলেন। যখনই মুঘলরা বাংলা দখল করতে সেনাবাহিনী পাঠিয়েছে তখনি এসব জমিদার একজোট হয়ে মুঘলদের বিরুদ্ধে ঝাঁপিয়ে পড়েছেন। এ জমিদারগণ 'বারোভূঁইয়া' নামে পরিচিত। এ 'বারো' বলতে বারোজনের সংখ্যা বোঝায় না। মূলত অনির্দিষ্ট সংখ্যক জমিদারদের বোঝাতেই এ 'বারো' শব্দটি ব্যবহার করা হয়েছে। বারোভূঁইয়াদের মধ্যে উল্লেখযোগ্য হলেন ঈসা খান, মুসা খান, চাঁদ রায়, কেদার রায়, বাহাদুর গাজী, লক্ষণ মাণিক্য প্রমুখ। উদ্দীপকের ঈসা খান, মুসা খান, চাঁদ রায় ও কেদার রায়, বাহাদুর গাজী, লক্ষণ মাণিক্য এবং মুকুন্দরাম, সত্রজিৎ এর নাম উল্লেখ রয়েছে। তারা উপরে আলোচিত 'বারোভূঁইয়া'-দের শাসনামলে বিভিন্ন এলাকা শাসন করতেন। তাই বলা যায়, উদ্দীপকে উল্লেখিত শাসকগণ ইতিহাসে বারোভূঁইয়া নামে পরিচিত।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত শাসকগণ তথা বারোভূঁইয়াদের পরাজিত করে সমগ্র | বাংলায় মুঘল রাজত্ব কায়েম করা হয়। আমি উক্তিটির সাথে একমত। বারোভূঁইয়ারা অল্প কিছু সময় বাংলা শাসন করেছেন। তবে ঈসা খান ব্যতীত আর কেউই তেমন সফল ছিলেন না। কারণ তিনি সম্রাট আকবরের আনুগত্য স্বীকার করে নিজের আধিপত্য বজায় রেখেছিলেন। পরবর্তী সময়ে অন্য বারোভূঁইয়া জমিদারগণ মুঘলদের সাথে সংঘর্ষের মাধ্যমে টিকে থাকলেও তা খুব বেশি সময় স্থায়ী হয়নি। বারোভূঁইয়ারা বারবার মুঘল আক্রমণের শিকার হয়েছেন। তাদের দমন করার জন্য সম্রাট আকবর বিশেষ মনোযোগ দেন। তিনি একে একে শাহবাজ খান, সাদিক খান, উজির খান ও রাজা মানসিংহকে বাংলার সুবাদার করে পাঠান। তারা বারোভূঁইয়াদের সাথে বহুবার যুদ্ধ করেন। কিন্তু তাদের পরাজিত করা সম্ভব হয়নি। পরবর্তীসময়ে ১৬০১ সালে মানসিংহকে পুনরায় বাংলার সুবাদার করে পাঠানো হয়। এবার আক্রমণে বারোভূঁইয়ারা কিছুটা কোণঠাসা হন। কিন্তু চূড়ান্ত সাফল্য আসার আগেই সম্রাট আকবরের অসুস্থতার খবর আসে এবং মানসিংহ আগ্রায় ফিরে যান। এভাবে বারোভূঁইয়ারা বারবার আক্রমণের শিকার হতেই থাকেন। মুঘল সুবাদার ইসলাম খান অবশেষে মুসা খান ও অন্যান্য জমিদারদের চূড়ান্তভাবে পরাজিত করেন। ইসলাম খানের সাথে মুসা খানের যুদ্ধ চলতে থাকে এবং মুঘলরা একসময় সোনারগাঁও দখল করলে অন্যান্য জমিদাররা আত্মসমর্পণ করেন। এভাবেই বারোভূঁইয়াদের পরাজয়ের মাধ্যমে বাংলায় মুঘল আধিপত্য প্রতিষ্ঠিত হয়। উপরের আলোচনা থেকে প্রতীয়মান হয় যে, বারোভূঁইয়ারা মুঘলদের অধীনতা মেনে না নিয়ে নিজ নিজ জমিদারিতে স্বাধীন থাকায় বার বার মুঘল আক্রমণের স্বীকার হয়েছেন এবং এক পর্যায়ে বারোভূঁইয়াদের নেতা মুসা খানসহ অন্যান্য জমিদারগণ মুঘলদের নিকট আত্মসমর্পণ করতে বাধ্য হন। সুতরাং বলা যায় যে, বারোভূঁইয়াদের পরাজিত করার মাধ্যমেই সমগ্র বাংলায় মুঘল রাজত্ব কায়েম করা হয়।"
        }
      ]
    },
    {
      "number": "8",
      "uddipok": "",
      "tag": "JB 25",
      "sub_questions": [
        {
          "label": "ক",
          "question": "মুঘল যুগের 'কাটরা' মূলত কী?",
          "explanation": "মোগল আমলের 'কাটরা' বলতে মূলত সরাইখানা বা আবাসিক বাণিজ্য কেন্দ্রকে বোঝায় যেখানে বণিক ও পর্যটকরা অবস্থান করতেন।"
        },
        {
          "label": "খ",
          "question": "মধ্যযুগকে মুঘলদের 'স্বর্ণযুগ' বলার কারণ ব্যাখ্যা করো।",
          "explanation": "মধ্যযুগকে মোগলদের স্বর্ণযুগ বলা হয় কারণ এ সময় স্থাপত্য, শিল্পকলা, সাহিত্য এবং অর্থনৈতিক ক্ষেত্রে ভারত এক অনন্য উচ্চতায় পৌঁছেছিল। বিশেষ করে সম্রাট শাহজাহানের আমলে তাজমহল, লাল কেল্লাসহ অসংখ্য দৃষ্টিনন্দন স্থাপত্য নির্মিত হয় যা বিশ্বজুড়ে ভারতের মর্যাদা বৃদ্ধি করে। এছাড়াও মোগলদের স্থিতিশীল শাসন ব্যবস্থা এবং ধর্মীয় সহিষ্ণুতা এই সময়কে সাংস্কৃতিক সমৃদ্ধির শীর্ষে নিয়ে গিয়েছিল।"
        },
        {
          "label": "গ",
          "question": "উদ্দীপকে উল্লেখিত চিত্র-১-এর গৌরব গাঁথা ইতিহাস ব্যাখ্যা করো।",
          "explanation": "চিত্র-১ এ সুলতানি আমলের স্থাপত্যিক বিস্ময় এবং বাগেরহাট জেলায় অবস্থিত ইউনেস্কো ঘোষিত বিশ্বঐতিহ্য 'ষাটগম্বুজ মসজিদ'-কে নির্দেশ করা হয়েছে। ১৫শ শতকের মাঝামাঝি সময়ে (১৪৪০-১৪৫৯ খ্রিষ্টাব্দ) প্রখ্যাত সুফি সাধক ও দূরদর্শী সেনাপতি উলুগ খান জাহান আলী দক্ষিণ-বঙ্গের সুন্দরবন সংলগ্ন লবণাক্ত ও দুর্গম বনাঞ্চল পরিষ্কার করে 'খলিফাতাবাদ' নামক এক সমৃদ্ধ নগরী গড়ে তোলেন। এই নগরীর কেন্দ্রবিন্দু হিসেবে তিনি উত্তর-দক্ষিণে লম্বালম্বিভাবে এক বিশাল ও সুসংগঠিত প্রশাসনিক ও ধর্মীয় কাঠামো হিসেবে এই মসজিদটি নির্মাণ করেন যা মধ্যযুগীয় বাংলার ইতিহাসের এক অনন্য গৌরবোজ্জ্বল অধ্যায়। এই মসজিদের স্থাপত্যিক জৌলুশ কেবল বাংলাদেশে নয়, বরং পুরো দক্ষিণ এশিয়ায় মুসলিম স্থাপত্যের এক অনন্য উচ্চতার পরিচায়ক হিসেবে কাজ করে। বাগেরহাটের এই স্থাপনাটির ছাদে সারিবদ্ধভাবে মোট ৭৭টি নিচু গম্বুজ এবং চার কোণের বুরুজের ওপর ৪টি ছোট গম্বুজ মিলিয়ে মোট ৮১টি গম্বুজ রয়েছে, যদিও এটি 'ষাটগম্বুজ' নামে জগদ্বিখ্যাত। মসজিদের ভেতরে উত্তর-দক্ষিণে বিস্তৃত পাথরের তৈরি মোট ৬০টি সুদৃশ্য স্তম্ভ রয়েছে যা ছাদের ভার বহন করছে এবং ঐতিহাসিকদের মতে এই 'ষাটটি স্তম্ভ' থেকেই লোকমুখে মসজিদটির নাম 'ষাটগম্বুজ' হিসেবে জনপ্রিয় হয়েছে। তৎকালীন সময়ে খান জাহান আলী এই অঞ্চলে কেবল মসজিদই নির্মাণ করেননি, বরং সুপেয় পানির জন্য বড় বড় দিঘি খনন এবং রাস্তাঘাট নির্মাণের মাধ্যমে এক উন্নত নগর সভ্যতা গড়ে তুলেছিলেন যা আজ বিশ্বের স্থাপত্য গবেষকদের কাছে এক বড় বিস্ময়। পোড়ামাটির অলংকরণ ও চুন-সুরকির শক্ত গাঁথুনি এই মসজিদকে শত শত বছর ধরে প্রাকৃতিক দুর্যোগের মুখেও অটুট রেখেছে যা তৎকালীন সময়ের উন্নত প্রকৌশল বিদ্যার প্রমাণ দেয়। পরিশেষে বলা যায় যে, বাগেরহাটের ষাটগম্বুজ মসজিদ বাঙালির স্থাপত্য ইতিহাসের এক অমূল্য রত্ন যা আমাদের মধ্যযুগীয় সমৃদ্ধি ও ধর্মীয় গাম্ভীর্যের কথা বিশ্ববাসীকে মনে করিয়ে দেয়। এই বিশ্বঐতিহ্যটি সংরক্ষণের মাধ্যমেই আমরা আমাদের শেকড় ও সংস্কৃতির প্রাচীন গৌরবকে পরবর্তী প্রজন্মের কাছে অক্ষুণ্ণ রাখতে পারি।"
        },
        {
          "label": "ঘ",
          "question": "উদ্দীপকে উল্লেখিত চিত্র-২ বাংলার মুসলিম স্থাপত্য শিল্পে কীরূপ ভূমিকা পালন করে বলে তুমি মনে কর? পাঠ্যবইয়ের আলোকে বিশ্লেষণ করো।",
          "explanation": "উদ্দীপকের চিত্র-২ এ ঢাকার লালবাগ কেল্লার অভ্যন্তরে অবস্থিত 'পরি বিবির মাজার' বা সমাধি সৌধকে নির্দেশ করা হয়েছে যা বাংলার মুসলিম স্থাপত্য শিল্পের ইতিহাসে একটি অনন্য ও বৈপ্লবিক সৃষ্টি। ১৬৭৮ সালে মোগল সুবাদার শায়েস্তা খাঁ তাঁর প্রিয় কন্যা ইরান দুখত বা পরি বিবির স্মৃতিরক্ষার্থে এই সমাধিটি নির্মাণ করেন। এটিই বাংলার একমাত্র স্থাপত্য যেখানে মোগলরা সাধারণ ইটের পরিবর্তে মার্বেল পাথর এবং কালো কষ্টিপাথরের ব্যাপক ব্যবহার করেছিল, যা একে সমসাময়িক অন্যান্য সকল স্থাপনা থেকে আলাদা এবং গৌরবময় করে তুলেছে। বাংলার মুসলিম স্থাপত্যে পরি বিবির সমাধি সৌধের ভূমিকা অত্যন্ত গুরুত্বপূর্ণ কারণ এটি উত্তর ভারতের মোগল স্থাপত্যশৈলীর সাথে বাংলার স্থানীয় কৌশলের এক নিখুঁত সমন্বয়। সমাধিটি একটি উঁচু বর্গাকার প্ল্যাটফর্মের ওপর নির্মিত, যার মাঝখানের কক্ষটিতে পরি বিবির সমাধি রয়েছে এবং চারদিকে আরও আটটি ছোট কক্ষ রয়েছে। এর ছাদে একটি সুদৃশ্য গম্বুজ রয়েছে যা মূলত পিতল বা তামার পাত দিয়ে মোড়ানো ছিল। দেওয়ালে ব্যবহৃত শ্বেতপাথরের টাইলস এবং সূক্ষ্ম কারুকাজ তৎকালীন মোগলদের শিল্পানুরাগ এবং অর্থনৈতিক সমৃদ্ধির পরিচয় দেয়। শায়েস্তা খাঁ রাজস্থান থেকে বিশেষ দক্ষ কারিগর এবং দামি পাথর আনিয়ে এটি তৈরি করিয়েছিলেন, যা প্রমাণ করে যে মোগলরা বাংলার স্থাপত্যকে দিল্লির সমপর্যায়ে নিয়ে যেতে চেয়েছিল। এই সমাধি সৌধটি কেবল একটি শোকের স্মৃতি নয়, বরং এটি মোগলদের প্রকৌশল ও নন্দনতাত্ত্বিক শ্রেষ্ঠত্বের এক মূর্ত প্রতীক। সামগ্রিকভাবে বিবেচনা করলে দেখা যায়, এই স্থাপত্যটি বাংলার মুসলিম সমাজ ও ইতিহাসে একটি উচ্চতর শৈল্পিক আদর্শ স্থাপন করেছে। এটি নির্মাণের ফলে স্থানীয় স্থপতিরা মার্বেল পাথর ও খোদাই করা অলংকরণের ব্যবহারের সাথে পরিচিত হওয়ার সুযোগ পায়। লালবাগ কেল্লা কমপ্লেক্সের ভেতরে এটি একটি প্রধান আকর্ষণ হিসেবে আজও টিকে আছে, যা পর্যটন শিল্পে গুরুত্বপূর্ণ ভূমিকা রাখছে। এই সমাধির নকশা ও নির্মাণশৈলী পরবর্তীকালে বাংলার অনেক ধর্মীয় ও সামাজিক ইমারত নির্মাণে অনুপ্রেরণা যুগিয়েছে। এটি আমাদের জাতীয় ঐতিহ্যের এক অমূল্য অংশ যা পরাধীন বাংলার বুকে এক খণ্ড রাজকীয় দিল্লিকে স্মরণ করিয়ে দেয়। পরিশেষে বলা যায় যে, পরি বিবির সমাধি সৌধটি বাংলার মুসলিম স্থাপত্যের এক অপার্থিব সৌন্দর্য এবং আভিজাত্যের প্রতীক। এর ঐতিহাসিক মাহাত্ম্য এবং স্থাপত্যিক উৎকর্ষতা একে যুগ যুগ ধরে বিশ্ব দরবারে বাংলাদেশের এক অনন্য পরিচিতি হিসেবে টিকিয়ে রাখবে।"
        }
      ]
    },
    {
      "number": "9",
      "uddipok": "দৃশ্যপট-১: \"ক\" নামক কোম্পানি প্রথমে ভারতে আসার জলপথ আবিষ্কার করে এবং পরবর্তীতে প্রতিদ্বন্দ্বিতায় টিকতে না পেরে এদেশ ত্যাগ করে। দৃশ্যপট-২: \"খ\" নামক কোম্পানিটি ১৬০০ সালে এদেশে আসে এবং বিভিন্ন ছলচাতুরির মধ্য দিয়ে ১৭৫৭ সালে এদেশের শাসনক্ষমতা হস্তগত করে।",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "ছিয়াত্তরের মন্বন্তর বাংলা ১১৭৬ বঙ্গাব্দে অনুষ্ঠিত হয়।"
        },
        {
          "label": "খ",
          "question": "",
          "explanation": "নিদিষ্ট রাজস্ব পরিশোধের বিনিময়ে বাংলা বিহার ও উড়িষ্যার জমিদারগণকে নিজ নিজ জমির ওপর স্থায়ী মালিকানা দান করে যে বন্দোবস্ত চালু করা হয়, তাকে চিরস্থায়ী বন্দোবস্ত বলে। লর্ড কর্নওয়ালিসকে কোম্পানির শাসন দুর্নীতিমুক্ত ও সুসংগঠিত করতে ১৭৮৬ সালে ভারতের গভর্নর জেনারেল ও সেনাপ্রধানের দায়িত্ব দিয়ে পাঠানো হয়। তিনি ১৭৯৩ সালে চিরস্থায়ী বন্দোবস্ত বা স্থায়ী ভূমি ব্যবস্থা প্রবর্তন করেন। ঐ বছর ২২ মার্চ নির্দিষ্ট রাজস্ব পরিশোধের বিনিময়ে বাংলা, বিহার, উড়িষ্যার জমিদারদের নিজ নিজ জমির উপর স্থায়ী মালিকানা দান করে চিরস্থায়ী বন্দোবস্ত চালু করেন। এই প্রথা জমিদারকে জমির স্থায়ী মালিকে পরিণত করে।"
        },
        {
          "label": "গ",
          "question": "",
          "explanation": "দৃশ্যপট-১ এর 'ক' নামক কোম্পানি পাঠ্যবইয়ের পর্তুগিজদের নির্দেশ করে। পর্তুগিজ নাবিক ভাস্কো-ডা-গামা সমুদ্রপথে প্রথম এদেশে আসেন। তিনি ১৪৯৮ খ্রি. ভারতের পশ্চিম-উপকূলে কালিকট বন্দরে উপস্থিত হন। তার এ আগমন ব্যবসা-বাণিজ্য এবং যোগাযোগের ক্ষেত্রে এক নতুন যুগের সূচনা করে। পর্তুগিজরা ব্যবসা-বাণিজ্যের উদ্দেশ্যে এদেশে আসলেও ক্রমে তারা সাম্রাজ্য বিস্তারের দিকে মনোনিবেশ করে। স্বল্প সময়ের মধ্যে তারা উপমহাদেশের পশ্চিম উপকূলের কালিকট, চৌল, বোম্বাই, সালসেটি, বেসিন, কোচিন, গোয়া, দমন, দিউ প্রভৃতি বন্দরে কুঠি স্থাপন করতে সক্ষম হয়। ১৫৩৮ সালে তারা চট্টগ্রাম ও সাতগাঁওয়ে বাণিজ্য ঘাঁটি নির্মাণ করে। হুগলিতে উপনিবেশ স্থাপন ছাড়াও তারা উড়িষ্যা এবং বাংলার কিছু অন্যলে বসতি সম্প্রসারণ করে। পর্তুগিজরা বাংলাসহ ভারতীয় উপমহাদেশে বিভিন্ন অংশে বাণিজ্যকুঠি নির্মাণের ব্যাপারে অগ্রণী ভূমিকা পালন করলেও তারা বিভিন্ন অপকর্ম ও দস্যুতার কারণে বাংলা থেকে বিতাড়িত হয়। তাছাড়া পর্তুগিজরা বাংলায় আগত অন্যান্য ইউরোপীয় শক্তির সাথে প্রতিযোগিতায় টিকতে না পেরে এদেশ ত্যাগ করে। উদ্দীপকের দৃশ্যপট-১ এ দেখা যায়, 'ক' নামক কোম্পানি প্রথমে ভারতে আসার জলপথ আবিষ্কার করে এবং পরবর্তীকালে প্রতিদ্বন্দ্বিতায় টিকতে না পেরে এদেশ ত্যাগ করে যা উপরে আলোচিত পর্তুগিজ কোম্পানিকে নির্দেশ করে।"
        },
        {
          "label": "ঘ",
          "question": "",
          "explanation": "দৃশ্যপট-২ এর 'খ' নামক কোম্পানি অর্থাৎ ইস্ট ইন্ডিয়া কোম্পানি এদেশের মানুষের উপর দুইশত বছরের ঔপনিবেশিক শাসন কায়েম করে-এ উক্তির সাথে আমি একমত। ইউরোপীয় বণিকদের প্রাচ্যের সাফল্য দেখে উৎসাহিত হয়ে ইংরেজ বণিকরা ব্যবসায়-বাণিজ্যের উদ্দেশ্যে ইস্ট ইন্ডিয়া কোম্পানি নামে একটি বণিক সংঘ গড়ে তোলে। বণিক সংঘটি ১৬০০ সালে রানি এলিজাবেথের কাছ থেকে ১৫ বছর মেয়াদি প্রাচ্যে একচেটিয়া বাণিজ্য করার সনদপত্র লাভ করে। এই - সনদপত্র নিয়ে কোম্পানির প্রতিনিধি বাণিজ্যিক সুবিধা লাভের আশায় মুঘল সম্রাট আকবরের দরবারে হাজির হয়। এরপর ক্যাপ্টেন হকিন্স ১৬০৮ সালে রাজা প্রথম জেমসের সুপারিশপত্র নিয়ে বাণিজ্য সম্প্রসারণের লক্ষ্যে সম্রাট জাহাঙ্গীরের সঙ্গে সাক্ষাৎ করেন। তার অনুমতি নিয়ে ১৬১২ সালে সুরাটে বাণিজ্য কুঠি স্থাপিত হয়। পরবর্তীকালে প্রথম জেমসের দূত হয়ে স্যার টমাস রো ১৬১৫ সালে সম্রাট জাহাঙ্গীরের দরবারে এসে ইংরেজ কোম্পানির জন্যে বাণিজ্যিক সুবিধা আদায় করে নেন। কোম্পানি ধীরে ধীরে মসলিগট্টম, বালাসোর, করমণ্ডল, যুগলি, বোম্বাই, বাংলার কাশিমবাজার, ঢাকা, মালদহে শক্তিশালী বাণিজ্য কুঠি নির্মাণ করে। ইংরেজরা কলকাতা, সুতানটি ও গোবিন্দপুর এ দিনটি গ্রাম কিনে ১৬৯০ সালে কলকাতা নগরীর প্রতিষ্ঠা করে। তাছাড়া নিজেদের শক্তি বৃদ্ধি করতে কলকাতায় ফোর্ট উইলিয়াম দুর্গ গড়ে তোলে। পরবর্তীকালে পলাশির যুদ্ধে নবাব সিরাজউদ্দৌলাকে পরাজিত, বক্সারের যুদ্ধে জয়লাভ এবং দেওয়ানি লাভের মাধ্যমে ভারতীয় উপমহাদেশে কোম্পানি ঔপনিবেশিক শাসনের সূচনা করে। দৃশ্যপট- ২ এ দেখা যায়, 'খ' নামক কোম্পানিটি ১৬০০ সালে এদেশে আসে এবং বিভিন্ন ছলচাতুরির মধ্য দিয়ে ১৭৫৭ সালে এদেশের শাসনক্ষমতা হস্তগত করে যা ইস্ট ইন্ডিয়া কোম্পানির ভারতীয় উপমহাদেশে দুইশত বছরের ঔপনিবেশিক শাসন কায়েমের সাথেই সাদৃশ্যপূর্ণ।"
        }
      ]
    },
    {
      "number": "10",
      "uddipok": "",
      "tag": "JB 25",
      "sub_questions": [
        {
          "label": "ক",
          "question": "",
          "explanation": "হাজী মুহম্মদ মহসীন পশ্চিমবঙ্গের হুগলীতে জন্মগ্রহণ করেন।"
        },
        {
          "label": "খ",
          "question": "",
          "explanation": "সমাজ সংস্কার ও শিক্ষা বিস্তারের মাধ্যমে আধুনিক ভারতবর্ষ গঠনে অনন্য অবদান রাখায় রাজা রামমোহন রায়কে আধুনিক ভারতের রূপকার বলা হয়। ভারতীয় রেনেসাঁর অন্যতম স্রষ্টা রাজা রামমোহন রায় সমাজে প্রচলিত সতীদাহ, বাল্যবিবাহ, কৌলীন্য প্রথা ইত্যাদি কুসংস্কার দূর করতে প্রচেষ্টা চালান। তিনি ভারতে গতানুগতিক প্রাচীন ধরনের শিক্ষার বদলে আধুনিক জ্ঞান-বিজ্ঞান, দর্শন ও ইংরেজি শিক্ষা চালুর ব্যবস্থা করেন। তার এসব সংস্কারমূলক কাজের ফলে ভারতে নবজাগরণের সূচনা ঘটে। তাই রাজা রামমোহন রায়কে আধুনিক ভারতের রূপকার বলা হয়।"
        },
        {
          "label": "গ",
          "question": "",
          "explanation": "উদ্দীপকের চিত্র-১ এ উল্লিখিত ব্যক্তি তথা বাংলার নবজাগরণে মীর নিসার আলী ওরফে তিতুমিরের ভূমিকা ছিল উল্লেখযোগ্য। উনিশ শতকে বাংলার মুসলমান সমাজে কয়েকটি ধর্মীয় সংস্কার আন্দোলনের সূত্রপাত হয়েছিল। এর একটি ছিল মীর নিসার আলী ওরফে তিতুমিরের ওয়াহাবি বা মুহাম্মদিয়া আন্দোলন। তিতুমির উত্তর ভারতের ধর্মীয় নেতা সৈয়দ আহমদ শহীদের ভাবধারায় অনুপ্রাণিত হয়েছিলেন। তার এই ধর্মীয় সংস্কার আন্দোলনে বহু মুসলমান, কৃষক, তাঁতি সাড়া দিলে জমিদাররা মুসলমান প্রজাদের সঙ্গো নির্যাতনমূলক আচরণ শুরু করে। তিতুমির ইংরেজ শাসকদের কাছে সুবিচার চেয়ে ব্যর্থ হলে সশস্ত্র প্রতিরোধের পথ অবলম্বন করেন। তার ধর্ম সংস্কার আন্দোলন এক পর্যায়ে এক ব্যাপক কৃষক আন্দোলনে রূপ নেয়। তিতুমির ১৮৩১ সালে পশ্চিমবজোর নারিকেলবাড়িয়ায় এক বাঁশের কেল্লা গড়ে শক্ত ঘাঁটি স্থাপন করেন। সে বছরই তিতুমিরের বাহিনী ও ইংরেজদের সাথে যুদ্ধ হয়। ইংরেজদের কামানের গোলায় বাঁশের কেল্লা ভেঙে পড়ে। তিতুমির বীরত্বের সঙ্গে লড়াই করে পরাজিত ও নিহত হন। উদ্দীপকে চিত্র-১ এ তিতুমিরের ছবি প্রতিফলিত হয়েছে। বাংলার নবজাগরণে বাংলার মহান সংগ্রামী নেতা তিতুমিরের ভূমিকা ছিল উল্লেখযোগ্য।"
        },
        {
          "label": "ঘ",
          "question": "",
          "explanation": "উদ্দীপকের চিত্র-২ এ উল্লিখিত ব্যক্তি অর্থাৎ ঈশ্বরচন্দ্র বিদ্যাসাগর, ভারতীয় সমাজ সংস্কারে তাঁর গুরুত্বপূর্ণ ভূমিকা রয়েছে। বাংলার অন্যতম প্রখ্যাত সমাজ সংস্কারক হলেন ঈশ্বরচন্দ্র বিদ্যাসাগর। তিনি হিন্দু সমাজের বিধবা বিবাহের পক্ষে কঠোর অবস্থান নেন। তার নিরলস প্রচেষ্টায় ১৮৫৬ সালে গভর্নর জেনারেলের সম্মতিতে বিধবা বিবাহ আইন পাশ হয়। ঈশ্বরচন্দ্র বিদ্যাসাগর সংস্কৃত শিক্ষার সংস্কার, বাংলা শিক্ষার ভিত্তিস্থাপন এবং নারী শিক্ষার প্রসারে অগ্রণী ভূমিকা রেখেছিলেন। সমাজ থেকে অজ্ঞতার অন্ধকার দূর করতে তিনি সেসময় গ্রামে-গঞ্জে ২০টি মডেল স্কুল, ৩৫টি বালিকা বিদ্যালয় স্থাপন করেন। দেশে প্রচলিত নানা ধরনের কুসংস্কারের বিরুদ্ধেও তিনি রুখে দাঁড়ান। বিধবা বিবাহ চালুর পাশাপাশি তিনি কন্যাশিশু হত্যা ও বহুবিবাহ প্রথার বিরুদ্ধে সংগ্রাম করেছেন। সমাজে নারীদের অধিকার ও মর্যাদা রক্ষায় তিনি আজীবন সংগ্রাম করেছেন। এছাড়া গ্রামের দরিদ্র মানুষদের চিকিৎসার জন্য তিনি দাতব্য চিকিৎসালয় প্রতিষ্ঠা করেছিলেন। উপরের আলোচনা থেকে বলা যায় যে, উদ্দীপকের চিত্র-২ এ উল্লিখিত ব্যক্তি তথা ঈশ্বরচন্দ্র বিদ্যাসাগর তৎকালীন ভারতীয় সমাজ সংস্কারে খুবই গুরুত্বপূর্ণ অবদান রেখেছিলেন।"
        }
      ]
    },
    {
      "number": "11",
      "uddipok": "বিষয় পূর্ব পাকিস্তান পশ্চিম পাকিস্তান ১ম পঞ্চবার্ষিক ১১৩ কোটি ৫০০ কোটি ২য় পঞ্চবার্ষিক ৯৫০ কোটি ১৩৫০ কোটি ৩য় পঞ্চবার্ষিক ৩৬% ৬৩%",
      "tag": "JB 25",
      "sub_questions": [
        {
          "label": "ক",
          "question": "মৌলিক গণতন্ত্র কী?",
          "explanation": "মৌলিক গণতন্ত্র হলো ১৯৬০ সালে আইয়ুব খান প্রবর্তিত একটি বিশেষ নির্বাচনী ব্যবস্থা, যেখানে সরাসরি জনগণের ভোটের পরিবর্তে নির্দিষ্ট সংখ্যক নির্বাচিত প্রতিনিধিদের (বিডি মেম্বার) ভোটের মাধ্যমে প্রেসিডেন্ট ও জাতীয় পরিষদের সদস্য নির্বাচনের বিধান রাখা হয়েছিল।"
        },
        {
          "label": "খ",
          "question": "ছয় দফাকে বাংলার মুক্তির সনদ বলার কারণ ব্যাখ্যা করো।",
          "explanation": "বঙ্গবন্ধু শেখ মুজিবুর রহমান প্রবর্তিত ছয় দফা দাবিকে বাঙালির মুক্তির সনদ বা ‘ম্যাগনা কার্টা’ বলা হয় কারণ এটি ছিল তৎকালীন পূর্ব পাকিস্তানের রাজনৈতিক, অর্থনৈতিক ও প্রশাসনিক স্বায়ত্তশাসনের এক পূর্ণাঙ্গ রূপরেখা। এই দাবিগুলোর মাধ্যমে বাংলার সম্পদ পাচার রোধ, নিজস্ব মুদ্রা ব্যবস্থা এবং কর আদায়ের অধিকার চাওয়া হয়েছিল, যা মূলত পাকিস্তানি শোষণের হাত থেকে বাঙালির চূড়ান্ত অর্থনৈতিক ও রাজনৈতিক স্বাধীনতার পথ খুলে দিয়েছিল। মূলত ছয় দফার ওপর ভিত্তি করেই বাঙালির স্বাধিকার আন্দোলন দানা বেঁধে ওঠে এবং এটিই শেষ পর্যন্ত স্বাধীনতা যুদ্ধের মূল অনুপ্রেরণা হিসেবে কাজ করে।"
        },
        {
          "label": "গ",
          "question": "উদ্দীপকে পূর্ব পাকিস্তানের প্রতি যে বৈষম্য পরিলক্ষিত হচ্ছে তা কোন ধরনের বৈষম্য? ব্যাখ্যা করো।",
          "explanation": "উদ্দীপকে ছকের মাধ্যমে পূর্ব পাকিস্তানের প্রতি তৎকালীন পাকিস্তানি শাসকগোষ্ঠীর চরম 'অর্থনৈতিক বৈষম্য' প্রদর্শিত হয়েছে, যা ছিল বাঙালির দীর্ঘদিনের বঞ্চনার মূল কারণ। ছকটি লক্ষ্য করলে দেখা যায়, ১ম পঞ্চবার্ষিক পরিকল্পনায় পূর্ব পাকিস্তানের জন্য বরাদ্দ ছিল মাত্র ১১৩ কোটি টাকা, যেখানে পশ্চিম পাকিস্তানের জন্য বরাদ্দ ছিল প্রায় ৫ গুণ বেশি অর্থাৎ ৫০০ কোটি টাকা। ২য় পঞ্চবার্ষিক পরিকল্পনাতেও এই ব্যবধান বজায় থাকে এবং ৩য় পঞ্চবার্ষিক পরিকল্পনায় পূর্ব পাকিস্তানের বরাদ্দ ৩৬ শতাংশে নেমে এলেও পশ্চিম পাকিস্তান ৬৩ শতাংশের বিশাল সুযোগ-সুবিধা ভোগ করে। এই পরিসংখ্যানগুলো স্পষ্ট প্রমাণ করে যে, পূর্ব পাকিস্তানের পাট ও অন্যান্য পণ্য থেকে অর্জিত সিংহভাগ বৈদেশিক মুদ্রা পশ্চিম পাকিস্তানের শিল্পায়ন ও অবকাঠামো উন্নয়নে ব্যয় করা হতো। এই পদ্ধতিগত বৈষম্য পূর্ব পাকিস্তানকে অর্থনৈতিকভাবে পঙ্গু করে দিয়েছিল এবং বাঙালিদের মধ্যে চরম ক্ষোভের সৃষ্টি করেছিল।"
        },
        {
          "label": "ঘ",
          "question": "",
          "explanation": "উদ্দীপকে প্রদর্শিত অর্থনৈতিক বৈষম্য বাঙালির স্বাধিকার আন্দোলনের অন্যতম প্রধান ও শক্তিশালী প্রভাবক হলেও এটিই ছিল একমাত্র কারণ নয়; বরং এর সাথে রাজনৈতিক, সাংস্কৃতিক ও সামরিক বঞ্চনার গভীর সংযোগ ছিল। ১৯৪৭ সাল থেকেই পশ্চিম পাকিস্তানি শাসকগোষ্ঠী বাঙালির ভাষা ও সংস্কৃতির ওপর আঘাত হানে, যা ৫২-র ভাষা আন্দোলনের মাধ্যমে প্রতিবাদী রূপ নেয় এবং বাঙালির জাতীয়তাবাদী চেতনার ভিত্তি তৈরি করে। রাজনৈতিকভাবেও বাঙালিরা ছিল বঞ্চিত; দেশের সংখ্যাগরিষ্ঠ জনসংখ্যা হওয়া সত্ত্বেও কেন্দ্রীয় শাসন ও চাকরিতে বাঙালিদের কোনো শক্তিশালী প্রতিনিধিত্ব ছিল না। সামরিক ক্ষেত্রেও এই বৈষম্য ছিল চরম, যেখানে সেনাবাহিনীর উচ্চপদে বাঙালিদের সংখ্যা ছিল নগণ্য এবং প্রতিরক্ষা বাজেটের সিংহভাগ ব্যয় হতো পশ্চিম পাকিস্তানের নিরাপত্তায়। উদ্দীপকের অর্থনৈতিক বঞ্চনা এই সামগ্রিক শোষণ প্রক্রিয়ারই একটি অংশ ছিল, যা বাঙালির পিঠ দেয়ালে ঠেকিয়ে দিয়েছিল এবং তাদের বুঝতে সাহায্য করেছিল যে, স্বাধীনতা ছাড়া এই সব ধরনের বঞ্চনা থেকে মুক্তি অসম্ভব। পরিশেষে বলা যায় যে, অর্থনৈতিক বৈষম্য বাঙালির ক্ষোভকে চরম পর্যায়ে নিয়ে গেলেও ভাষা আন্দোলন থেকে প্রাপ্ত সাংস্কৃতিক চেতনা এবং দীর্ঘদিনের রাজনৈতিক ও সামরিক অবজ্ঞার সম্মিলিত ফলাফলই ছিল বাঙালির চূড়ান্ত স্বাধিকার আন্দোলন ও মহান মুক্তিযুদ্ধ।"
        }
      ]
    }
  ]
}