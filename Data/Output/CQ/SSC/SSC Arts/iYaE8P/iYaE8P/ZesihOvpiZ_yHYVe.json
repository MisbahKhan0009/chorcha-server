{
  "title": "বরিশাল বোর্ড ২০২৪",
  "subtitle": "বাংলাদেশের ইতিহাস ও বিশ্বসভ্যতা (11)",
  "questions": [
    {
      "number": "1",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "চৈনিক পরিব্রাজকদের বাংলায় আগমন ঘটে কত শতকে?",
          "explanation": "চৈনিক পরিব্রাজকদের বাংলায় আগমন প্রধানত চতুর্থ থেকে সপ্তম শতকের মধ্যে ঘটেছিল।"
        },
        {
          "label": "খ",
          "question": "",
          "explanation": "ইতিহাসবিদ ই এইচ কার-এর মতে, ইতিহাস হলো মানুষের কর্মকাণ্ডের একটি নিরবচ্ছিন্ন ধারা যা অতীত ও বর্তমানের মধ্যে এক চিরন্তন সংলাপ তৈরি করে। সভ্যতার শুরু থেকে আজ পর্যন্ত মানুষ সমাজ, সংস্কৃতি ও রাজনীতিতে যে পরিবর্তনগুলো এনেছে, সেইসব ঘটনার সমষ্টিই ইতিহাসের মূল উপজীব্য। যেহেতু মানুষের জীবন ও সমাজ প্রতিনিয়ত বিবর্তিত হচ্ছে, তাই এই ঘটনাক্রমের কোনো শেষ নেই; এটি একটি চলমান প্রক্রিয়ার মতো যা উত্তরসূরিদের জন্য অভিজ্ঞতা ও জ্ঞানের আধার হিসেবে কাজ করে।"
        },
        {
          "label": "গ",
          "question": "",
          "explanation": "উদ্দীপকের প্রদত্ত চিত্রে আমরা প্রাচীন একটি মাটির পাত্র বা কলস এবং একটি অলঙ্কৃত মুদ্রা বা সিলমোহরের ছাপ দেখতে পাচ্ছি, যা ইতিহাসের অলিখিত বা প্রত্নতাত্ত্বিক উপাদানকে নির্দেশ করছে। প্রত্নতাত্ত্বিক উপাদান বলতে সেইসব বস্তুগত নিদর্শনকে বোঝায় যা মাটি খুঁড়ে বা প্রাচীন কোনো স্থান থেকে উদ্ধার করা হয় এবং যা থেকে কোনো নির্দিষ্ট সময়কাল সম্পর্কে অকাট্য দালিলিক প্রমাণ পাওয়া যায়। চিত্রে প্রদর্শিত মৃৎশিল্পের ধরণ দেখে তৎকালীন মানুষের কারিগরি দক্ষতা ও দৈনন্দিন জীবনযাত্রার মান সম্পর্কে ধারণা লাভ করা সম্ভব। একইভাবে, মুদ্রা বা সিলমোহরের গায়ে খোদাই করা নকশা বা লিপি থেকে সমকালীন রাজবংশের পরিচয়, ধর্মীয় বিশ্বাস এবং অর্থনৈতিক সমৃদ্ধির পরিচয় পাওয়া যায়। এই ধরণের উপাদানগুলো কোনো প্রকার অতিরঞ্জন ছাড়াই ইতিহাসের সত্যনিষ্ঠ রূপ আমাদের সামনে তুলে ধরে, কারণ এগুলো সরাসরি সেই সময়ের মানুষের ব্যবহারের সামগ্রী ছিল। পরিশেষে বলা যায় যে, চিত্রিত এই নিদর্শনগুলো ইতিহাসের বস্তুগত ভিত্তি যা অতীতের একটি বিমূর্ত সময়কে আমাদের সামনে দৃশ্যমান করে তোলে। প্রত্নতাত্ত্বিক গবেষণার মাধ্যমে এই মাটির পাত্র ও মুদ্রাগুলো কেবল নিছক বস্তু থাকে না, বরং এগুলো একেকটি ঐতিহাসিক নথিতে পরিণত হয়। আমাদের প্রাচীন ঐতিহ্য ও কৃষ্টির প্রকৃত স্বরূপ বুঝতে এই ধরণের বস্তুগত উৎসের ভূমিকা অপরিসীম, যা ঐতিহ্যের ধারাবাহিকতা রক্ষায় সহায়তা করে।"
        },
        {
          "label": "ঘ",
          "question": "",
          "explanation": "না, আমি মনে করি না যে একমাত্র প্রত্নতাত্ত্বিক বা অলিখিত উপাদান দ্বারা একটি জাতির পূর্ণাঙ্গ ও নিখুঁত ইতিহাস রচনা করা সম্ভব; এর জন্য লিখিত ও অলিখিত উভয় উপাদানের সমন্বয় প্রয়োজন। প্রত্নতাত্ত্বিক উপাদানগুলো (চিত্রের মতো মুদ্রা বা মৃৎপাত্র) ইতিহাসের একটি কঙ্কাল বা পরিকাঠামো তৈরি করে ঠিকই, কিন্তু মানুষের আবেগ, চিন্তা-ভাবনা, বিচার বিভাগীয় পদ্ধতি বা দীর্ঘ রাজনৈতিক দর্শনের বিস্তারিত বিবরণ এগুলো থেকে সবসময় পাওয়া যায় না। উদাহরণস্বরূপ, একটি মুদ্রা থেকে কেবল রাজার নাম বা সাল জানা যায়, কিন্তু সেই রাজার শাসনকালে মানুষের সুখ-দুঃখের কাহিনী বা তাঁর প্রবর্তিত আইন সম্পর্কে জানতে আমাদের সমকালীন সাহিত্য, ভ্রমণ কাহিনী বা নথিপত্রের মতো লিখিত উপাদানের ওপর নির্ভর করতে হয়। আবার লিখিত উপাদানে লেখকের ব্যক্তিগত পক্ষপাত থাকতে পারে, যা যাচাই করার জন্য প্রত্নতাত্ত্বিক প্রমাণের সাহায্য নিতে হয়। যখন এই দুই ধরণের উৎসের মধ্যে সামঞ্জস্য পাওয়া যায়, কেবল তখনই একটি বস্তুনিষ্ঠ এবং পূর্ণাঙ্গ ইতিহাস উঠে আসে। পরিশেষে বলা যায় যে, প্রত্নতাত্ত্বিক উপাদানসমূহ ইতিহাসের সত্যতা যাচাইয়ের মাপকাঠি হিসেবে কাজ করলেও, এটি ইতিহাসের একটি খণ্ডিত রূপ মাত্র। পূর্ণাঙ্গ ইতিহাস হলো একটি গল্পের মতো, যেখানে প্রত্নতাত্ত্বিক নিদর্শনগুলো হলো ঘটনার সাক্ষী এবং লিখিত দলিলগুলো হলো সেই ঘটনার বিস্তারিত বর্ণনা। সুতরাং, একটি জাতির সামগ্রিক চিত্র ফুটিয়ে তুলতে হলে আমাদের অবশ্যই সকল ধরণের ঐতিহাসিক উপাদানের সমন্বিত বিশ্লেষণ করতে হবে। ইতিহাসের পূর্ণাঙ্গ রূপদান একটি জটিল প্রক্রিয়া যা কোনো একক উৎসের ওপর ভিত্তি করে সম্ভব নয়। লিখিত উপাদানের অভাব থাকলে ইতিহাস যেমন তথ্যহীন হয়ে পড়ে, তেমনি প্রত্নতাত্ত্বিক প্রমাণের অভাব থাকলে তা কেবল রূপকথার মতো মনে হতে পারে। তাই ইতিহাসের সঠিকতা ও বিশ্বাসযোগ্যতা বজায় রাখতে উভয় উপাদানের গুরুত্ব সমান এবং অনস্বীকার্য।"
        }
      ]
    },
    {
      "number": "2",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "মিশরের অর্থনীতি মূলত কিসের উপর নির্ভরশীল ছিল?",
          "explanation": "মিশরের অর্থনীতি মূলত কৃষির উপর নির্ভরশীল ছিল।"
        },
        {
          "label": "খ",
          "question": "",
          "explanation": "প্রাচীন মিশরের ইতিহাস জানার ক্ষেত্রে 'রসেটা স্টোনের' ভূমিকা ছিল অত্যন্ত গুরুত্বপূর্ণ। নেপোলিয়ন বোনাপার্টের মিশর অভিযানের সময় রসেটা নামক স্থানে একটি পাথর আবিষ্কৃত হয় বা 'রসেটা স্টোন' নামে পরিচিত। যাতে গ্রিক এবং 'হায়ারোগ্লিফিক' ভাষার অনেক লেখা ছিল, যা থেকে প্রাচীন মিশরের অনেক তথ্য জানা যায়। এতে রাজার আদেশ ও ধর্মীয় বাণী থেকে তৎকালীন সময়ের গুরুত্বপূর্ণ তথ্য পাওয়া যায়।"
        },
        {
          "label": "গ",
          "question": "",
          "explanation": "লাউদ্দীপকের তথ্য ছক-১ গ্রিক সভ্যতার ধর্মীয় দিকটি নির্দেশ করেছে। প্রাচীন সভ্যভাগুলোর মধ্যে ধর্মীয় ও সাংস্কৃতিক ক্ষেত্রে গ্রিক সভ্যতার অবদান ছিল অসামান্য। গ্রিকদের বারোটি দেব-দেবী ছিল। বিভিন্ন প্রাকৃতিক শক্তির পূজা ছাড়াও তারা বীরযোদ্ধাদের পূজা করত। জিউস ছিলেন দেবতাদের রাজা, অ্যাপোলো ছিলেন সূর্য দেবতা, পোসিডন ছিলেন সাগরের -দেবতা। এথেনা ছিলেন জ্ঞানের দেবী। বারোজনের মধ্যে এই চারজন ছিলেন শ্রেষ্ঠ। রাষ্ট্রের নির্দেশে পুরোহিতরা ধর্মীয় দায়িত্ব পালন করতেন। ডেলোস দ্বীপে অবস্থিত ডেলফির মন্দিরে বিভিন্ন নগর রাষ্ট্রের মানুষ সমবেত হয়ে এক সঙ্গে অ্যাপোলো দেবতার পূজা করতো। উদ্দীপকে তথ্য ছক-১ গ্রিক সভ্যতার বারোটি দেব-দেবীর মধ্যে প্রধান চারটি তথা- জিউস, অ্যাপোলো, পোসিডন ও এথেনা উল্লেখ করেছে। তাই বলা যায় ছক-১ গ্রিক সভ্যতার ধর্মীয় দিককে নির্দেশ করছে।"
        },
        {
          "label": "ঘ",
          "question": "",
          "explanation": "তথ্য ছক-২-এর নির্দেশিত অবদান তথা শিক্ষা ও সাহিত্যে অবদান ছাড়াও আইনের ক্ষেত্রে রোমান সভ্যতার অবদান উল্লেখযোগ্য- মন্তব্যটি যথার্থ। ইতালির টাইবার নদীর তীরে রোমকে কেন্দ্র করে গড়ে ওঠা রোমান সভ্যতা শিল্প, সাহিত্য, দর্শন, স্থাপত্য সর্বক্ষেত্রে গ্রিকদের দ্বারা প্রভাবিত ছিল। এ সময় রোমানদের গ্রিক ভাষা শিক্ষা ও লাতিন সাহিত্যকে লাতিন ভাষার অনুবাদ করা ছিল শিক্ষার অন্যতম বিষয়। সে যুগে 'সাহিত্যে অবদানের জন্য গ্লটাস ও টেরেন্স বিশেষভাবে উল্লেখযোগ্য। এরা দু'জন মিলনাত্মক নাটক রচনার ক্ষেত্রে কৃতিত্ব অর্জন করেছিলেন। সাহিত্য ক্ষেত্রে সবচেয়ে উন্নতি দেখা যায় অগাস্টাস সিজারের সময়। এ যুগের কবি হোরাস ও ভার্জিল যথেষ্ট খ্যাতি অর্জন করেছিলেন। ভার্জিলের মহাকাব্য 'ইনিড' বহু ভাষার অনুবাদ করা হয়েছে। ওভিদ ও লিভি এ যুগের খ্যাতনামা কবি। লিভি ইতিহাসবিদ হিসেবেও বিখ্যাত ছিলেন। রোমান সভ্যতা শিক্ষা ও সাহিত্যে অবদান রাখলেও আইন এর ক্ষেত্রে ব্যাপক অবদান রাখে। বিশ্বসভ্যতার ইতিহাসে রোমানদের সর্বশ্রেষ্ঠ এবং গুরুত্বপূর্ণ অবদান হচ্ছে আইন প্রণয়ন। খ্রিষ্টপূর্ব পাঁচ শতকের মাঝামাঝি সময়ে রোমানরা ফৌজদারি ও দেওয়ানি আইনগুলো সুষ্ঠুভাবে একসঙ্গে প্রণয়ন করতে সক্ষম হন। ৫৪০ খ্রিস্টপূর্বাব্দে ১২টি ব্রোঞ্জপাতে সর্বপ্রথম আইনগুলো খোদাই করে লিখিত হয়। রোমান আইনকে তিনটি শাখায় ভাগ করা হয়েছে। যথা-১. বেসামরিক আইন: এই আইন পালন করা রোমান নাগরিকদের জন্য বাধ্যতামূলক ছিল। এই আইন লিখিত ও অলিখিত দুই প্রকার ছিল। ২. জনগণের আইন: সকল নাগরিকদের জন্য প্রযোজ্য এই আইনে নাগরিকের ব্যক্তিগত অধিকার রক্ষা করা হয়। তবে এর মাধ্যমে দাসপ্রথাও স্বীকৃতি লাভ করে। সিসেরো এ আইনের প্রণেতা। ৩. প্রাকৃতিক আইন: এ আইনে মূলত নাগরিকদের মৌলিক অধিকার রক্ষার কথা বলা হয়েছে। আধুনিক বিশ্ব সম্পূর্ণভাবে রোমান আইনের ওপর নির্ভরশীল। তাই উপরের আলোচনার প্রেক্ষিতে বলা যায়, সাহিত্যে অবদান ছাড়াও আইনের ক্ষেত্রে রোমানদের অবদান উল্লেখযোগ্য।"
        }
      ]
    },
    {
      "number": "3",
      "uddipok": "কুয়াকাটায় ঘুরতে গিয়ে মিলির মনে হলো ইতিহাস বিষয়ে তার জ্ঞান বৃদ্ধির জন্য ঐতিহাসিক স্থান ঘুরে দেখা দরকার। তাই পরের বছর সে ময়নামতি দেখার সিদ্ধান্ত নেয়।",
      "tag": "BB 24",
      "sub_questions": [
        {
          "label": "ক",
          "question": "তাম্রলিপ্ত জনপদ কোথায় অবস্থিত ছিল?",
          "explanation": "তাম্রলিপ্ত জনপদ বর্তমান ভারতের পশ্চিমবঙ্গ রাজ্যের মেদিনীপুর অঞ্চলে অবস্থিত ছিল এবং এটি প্রাচীন বাংলার একটি গুরুত্বপূর্ণ বন্দরনগরী হিসেবে পরিচিত ছিল।"
        },
        {
          "label": "খ",
          "question": "জনপদ বলতে কী বোঝায়?",
          "explanation": "জনপদ বলতে প্রাচীনকালে মানুষের স্থায়ী বসতি দ্বারা গঠিত একটি নির্দিষ্ট ভূখণ্ড ও প্রশাসনিক অঞ্চলকে বোঝায়। এই অঞ্চলে জনগণ কৃষিকাজ, পশুপালন, ব্যবসা-বাণিজ্যসহ বিভিন্ন অর্থনৈতিক কর্মকাণ্ডে নিয়োজিত থাকত। এছাড়া জনপদে সামাজিক, রাজনৈতিক ও সাংস্কৃতিক কার্যক্রম পরিচালিত হতো এবং শাসনব্যবস্থার মাধ্যমে অঞ্চলটি পরিচালিত হতো।"
        },
        {
          "label": "গ",
          "question": "",
          "explanation": "মিলির বেড়ানোর স্থানটি প্রাচীন বাংলার সমতট জনপদের অন্তর্গত ছিল। সমতট জনপদ প্রাচীন বাংলার একটি সুপরিচিত ও বিস্তৃত জনপদ ছিল, যা মূলত বর্তমান কুমিল্লা, নোয়াখালী ও আশপাশের অঞ্চল নিয়ে গঠিত ছিল। এই জনপদ নদী, খাল ও জলাভূমিতে পরিপূর্ণ হওয়ায় নৌযান চলাচল এবং ব্যবসা-বাণিজ্যের জন্য অত্যন্ত উপযোগী ছিল। সমতট অঞ্চলে বহু জনবসতি ও বাণিজ্যকেন্দ্র গড়ে উঠেছিল, যা এই জনপদের গুরুত্ব বাড়িয়ে তোলে। সব বিবেচনায় বলা যায়, মিলির বেড়ানোর স্থানটি সমতট জনপদের অন্তর্ভুক্ত হওয়ায় এটি ঐতিহাসিক ও সাংস্কৃতিক দিক থেকে বিশেষ গুরুত্ব বহন করে। এই অঞ্চল প্রাচীন বাংলার অর্থনৈতিক উন্নয়নে উল্লেখযোগ্য ভূমিকা রেখেছিল।তাই ইতিহাস শিক্ষার জন্য সমতট জনপদ ও এর অন্তর্গত স্থানগুলো অত্যন্ত গুরুত্বপূর্ণ।"
        },
        {
          "label": "ঘ",
          "question": "ঐতিহাসিক স্থানটি কি প্রাচীন বাংলার সবচেয়ে সমৃদ্ধ জনপদ ছিল? উত্তরের সপক্ষে যুক্তি দাও।",
          "explanation": "হ্যাঁ, ঐতিহাসিক স্থানটি প্রাচীন বাংলার অন্যতম সমৃদ্ধ জনপদের অন্তর্গত ছিল। এই জনপদে নদী ও জলপথের মাধ্যমে সহজ যোগাযোগ ব্যবস্থা গড়ে উঠেছিল ব্যবসা-বাণিজ্যের প্রসার ঘটায় অর্থনৈতিক সমৃদ্ধি বৃদ্ধি পায়।কৃষি উৎপাদনও ছিল পর্যাপ্ত, যা জনপদের স্থায়িত্ব নিশ্চিত করেছিল। বিশ্লেষণে দেখা যায়, সমতট জনপদ ছিল রাজনৈতিক, অর্থনৈতিক ও সাংস্কৃতিক দিক থেকে উন্নত।এখানে দেশি ও বিদেশি বণিকদের আগমন ঘটত।ফলে জনপদটি প্রাচীন বাংলার একটিসমৃদ্ধ অঞ্চলে পরিণত হয়। পরিশেষে বলা যায়, ভৌগোলিক সুবিধা, উন্নত যোগাযোগ ব্যবস্থা ও বাণিজ্যিক কর্মকাণ্ডই এই জনপদের সমৃদ্ধির প্রধান কারণ ছিল। এই সব কারণের জন্যই ঐতিহাসিক স্থানটি প্রাচীন বাংলার অন্যতম সমৃদ্ধ জনপদ হিসেবে পরিচিতি লাভ করে।"
        }
      ]
    },
    {
      "number": "4",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "গুপ্ত রাজাদের অধীনে বড় কোনো অঞ্চলের শাসককে বলা হতো 'মহাসামন্ত'।"
        },
        {
          "label": "খ",
          "question": "",
          "explanation": "'মাৎস্যন্যায়' এর প্রভাবে প্রাচীন বাংলায় অরাজকতাপূর্ণ অবস্থা বিরাজ করছিল। পুকুরে বড় মাছ ছোট মাছকে ধরে গিলে ফেলার মতো বিশৃঙ্খল পরিস্থিতিকে বলে 'মাৎস্যন্যায়'। শশাঙ্কের মৃত্যুর পর প্রায় একশ. বছরব্যাপী বাংলার ইতিহাসে এরকম অরাজকতাপূর্ণ পরিস্থিতির সৃষ্টি হয়। কেন্দ্রীয় শাসন না থাকায় এ সময়ে বাংলার সর্বত্র বিশৃঙ্খলা দেখা দেয়। এ অরাজকতার সময়কালকে ধর্মপালের খালিমপুর তাম্রশাসনে 'মাৎস্যন্যায়': হিসেবে আখ্যায়িত করা হয়েছে। এ অরাজকতার প্রভাবে প্রাচীন বাংলার মানুষ চরম দুঃখ-দুর্দশায় পতিত হয়েছিল।"
        },
        {
          "label": "গ",
          "question": "",
          "explanation": "প্রদর্শিত চিত্রের নিদর্শনটি প্রাচীন বাংলার পাল বংশের শ্রেষ্ঠ শাসক ধর্মপালের সময়কালকে নির্দেশ করে। পাল বংশের প্রতিষ্ঠাতা গোপালের পুত্র ধর্মপাল ছিলেন বৌদ্ধধর্মের অনুসারী। তিনি বৌদ্ধধর্ম শিক্ষার জন্য ৫০টি শিক্ষাকেন্দ্র বা বিহার প্রতিষ্ঠা করেছিলেন। এসব বিহারের মধ্যে ভাগলপুরে অবস্থিত বিক্রমশীল বিহার, নওগাঁর পাহাড়পুরে অবস্থিত সোমপুর বিহার উল্লেখযোগ্য। পাহাড়পুরের বিহারের মতো বিশাল বিহার ভারতবর্ষের আর কোথাও আবিষ্কৃত হয়নি। উদ্দীপকে পাহাড়পুরের সোমপুর বিহারের ছবি দেওয়া হয়েছে। এ বিহারটি পাল রাজা ধর্মপাল অষ্টম শতকে নির্মাণ করেছিলেন। তাই বলা যায়, উদ্দীপকের সোমপুর বিহারের ছবি পাল রাজা ধর্মপালকে স্মরণ করিয়ে দেয়।"
        },
        {
          "label": "ঘ",
          "question": "",
          "explanation": "উক্ত শাসকের পুত্র তথা ধর্মপালের পুত্র দেবপাল রাজ্য বিস্তারের পাশাপাশি ধর্মের প্রসারেও গুরুত্বপূর্ণ ভূমিকা পালন করেছিলেন- উক্তিটি যথার্থ। ধর্মপালের মৃত্যুর পর তাঁর পুত্র দেবপাল সিংহাসনে বসেন। তিনি পিতার যোগ্য উত্তরসূরি ছিলেন। পিতার মতো তিনিও বাংলার রাজ্যসীমা বিস্তারে সফল হন। দেবপাল উত্তর ভারতের প্রতিহার ও রাষ্ট্রকূট রাজাদের বিরুদ্ধে সফল অভিযান পরিচালনা করেছিলেন। উত্তর ভারতের বিশাল অঞ্চল তার অধিকারে এসেছিল। উড়িষ্যা ও কামরূপের উপরেও তিনি আধিপত্য বিস্তারে সক্ষম হয়েছিলেন। দেবপাল বৌদ্ধধর্মের পৃষ্ঠপোষক ছিলেন। মগধের বৌদ্ধমঠগুলোর তিনিই সংস্কার সাধন করেন। তিনি নালন্দায় কয়েকটি মঠ এবং বুদ্ধগয়ায় একটি বিরাট মন্দির নির্মাণ করেছিলেন। তিনি জাভা, সুমাত্রা ও মালয়ের শৈলেন্দ্র বংশের মহারাজ বালপুত্রদেবকে নালন্দায় একটি মঠ প্রতিষ্ঠার অনুমতি দান করেছিলেন। শুধু তাই নয়, এ মঠের ব্যয় নির্বাহের জন্য দেবপাল পাঁচটি গ্রামও প্রদান করেছিলেন। উপরের আলোচনার প্রেক্ষিতে বলা যায়, দেবপাল পিতার মতো রাজ্য বিস্তারের পাশাপাশি ধর্মের প্রসারেও গুরুত্বপূর্ণ ভূমিকা পালন করেছিলেন।"
        }
      ]
    },
    {
      "number": "5",
      "uddipok": "মিনা তার পরিবারের সাথে ঢাকা গিয়ে মধ্যযুগের একজন শাসকের আমলে নির্মিত স্থাপত্য নিদর্শনগুলো দেখে অভিভূত হয়। তার দাদা বলেন, স্থাপত্যের সমৃদ্ধির জন্য উক্ত সময়কালকে মুঘলদের 'স্বর্ণযুগ' হিসেবে চিহ্নিত করা যায়।",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "বাংলায় মুসলিম শাসনের সূচনা করেন ইখতিয়ার উদ্দিন মুহাম্মদ বখতিয়ার খলজি।"
        },
        {
          "label": "খ",
          "question": "",
          "explanation": "মুর্শিদকুলি খান ভূমি জরিপ করে প্রজাদের হয়রানি ছাড়া রাজস্ব নির্ধারণ করেছিলেন। এজন্য তার রাজস্ব সংস্কার সর্বাধিক স্মরণীয় কীর্তি ছিল। মুর্শিদকুলি খান ভূমি জরিপ করে রায়তদের সামর্থ্য অনুযায়ী রাজস্ব নির্ধারণ করেছিলেন। রাজস্ব আদায়কে নিশ্চিত ও নিয়মিত করার জন্য তিনি উপযুক্ত ব্যবস্থা গ্রহণ করেছিলেন। তিনি কর্মচারীদের সাহায্যে ভূমির প্রকৃত উৎপাদিকা শক্তি ও বাণিজ্য করের সঠিক তথ্য গ্রহণ করতেন। এ পদ্ধতিতে মধ্যস্থ ব্যক্তিদের দ্বারা প্রজাদের কোনো হয়রানির সুযোগ ছিল না। এজন্য বলা হয় রাজস্ব, সংস্কার মুর্শিদকুলি খানের সর্বাধিক স্মরণীয় কীর্তি।"
        },
        {
          "label": "গ",
          "question": "",
          "explanation": "মিনা মধ্যযুগের বাংলার মুঘল সুবাদার শায়েস্তা খানের স্থাপত্য দেখেছে। বাংলার মুঘল সুবাদারদের অন্যতম শায়েস্তা খান। তিনি ছিলেন একজন সুদক্ষু ও দূরদর্শী শাসক। তাঁর শাসনামলে বাংলার আর্থিক সমৃদ্ধি ও জনহিতকর কাজের জন্য তিনি স্মরণীয় হয়ে রয়েছেন। শায়েস্তা খানের শাসনকাল বাংলার স্থাপত্য শিল্পের জন্য বিশেষ উল্লেখযোগ্য। বিচিত্র সৌধমালা, মনোরম সাজে সজ্জিত তৎকালীন ঢাকা নগরী স্থাপত্য শিল্পের প্রতি তার গভীর অনুরাগের সাক্ষ্য বহন করে। তাঁর শাসনামলে নির্মিত স্থাপত্যকর্মের মধ্যে ছোট কাটরা, লালবাগ কেল্লা, বিকি পরির সমাধি-সৌধ, হোসেনী দালান, সফি খানের মসজিদ, বুড়িগঙ্গার মসজিদ, চক মসজিদ প্রভৃতি উল্লেখযোগ্য। স্থাপত্যশিল্পে বিকাশের জন্য এ যুগকে বাংলায় মুঘলদের 'স্বর্ণযুগ' হিসেবে অভিহিত করা যায়। উদ্দীপকে মিনার দেখা মধ্যযুগের একজন শাসক কর্তৃক নির্মিত স্থাপত্য ও তার দাদার করা মন্তব্য তথা স্থাপত্যের সমৃদ্ধির জন্য উক্ত সময়কাল-মুঘলদের স্বর্ণযুগ বলতে সুবাদার শায়েস্তা খানকেই নির্দেশ করেছে। কেননা তার সময়কালই বাংলায় মুঘলদের স্বর্ণযুগ হিসেবে খ্যাত। তাই বলা যায়, মিনা মধ্যযুগের শাসক সুবাদার শায়েস্তা খানের স্থাপত্য দেখেছে।"
        },
        {
          "label": "ঘ",
          "question": "উক্ত শাসক দেশের অর্থনীতি ও কৃষিক্ষেত্রে অভাবিত সমৃদ্ধি আনয়ন করেছিলেন-উক্তিটি বিশ্লেষণ করো।",
          "explanation": "উত্ত শাসক তথা সুবাদার শায়েস্তা খান এদেশের অর্থনীতি ও কৃষি ক্ষেত্রে অভাবিত সমৃদ্ধি আনয়ন করেছিলেন- উক্তিটি যথার্থ। শায়েস্তা খান ছিলেন একজন সুদক্ষ সেনাপতি ও দূরদর্শী শাসক। তাঁর শাসনামলে তিনি মগদের উৎপাত থেকে বাংলার জনগণের জানমাল রক্ষা করেন এবং সন্দ্বীপ ও চট্টগ্রাম অধিকার করে আরাকানি জলদুস্যদের সম্পূর্ণরূপে উৎখাত করেন। সুবাদারির শেষ দিকে শায়েস্তা খানের সাথে ইংরেজ ইস্ট ইন্ডিয়া কোম্পানির বিরোধ দেখা দিলে তিনি দীর্ঘ দিনের চেষ্টার পর ইংরেজদের বাংলা থেকে বিতাড়িত করেন। শায়েস্তা খানের আমলে দেশের অর্থনীতি ও কৃষি ক্ষেত্রে অভাবিত সমৃদ্ধি অর্জিত হয়েছিল। শায়েস্তা খানের শাসনামলে বাংলার অর্থনৈতিক সমৃদ্ধির মূলে ছিল শিল্প ও ব্যবসায়-বাণিজ্যের প্রসার। এ আমলে কৃষিকাজের সঙ্গে শিল্প ও ব্যবসায়-বাণিজ্যের যথেষ্ট উন্নতি হয়েছিল। শায়েস্তা খান ব্যবসা-বাণিজ্যের ক্ষেত্রে বিদেশি বণিকদের উৎসাহিত করতেন। ব্যবসায়-বাণিজ্য ও শিল্পের প্রসারে তিনি সাম্রাজ্যের সর্বত্র রাস্তা, সেতু ও অসংখ্য সরাইখানা নির্মাণ করেছিলেন। তার সময়ে দ্রব্যমূল্য এত সস্তা ছিল যে, টাকায় আটমণ চাল পাওয়া যেত। পরিশেষে বলা যায়, উদ্দীপকে ইঙ্গিতকৃত শাসক সুবাদার শায়েস্তা খান দেশের অর্থনীতি ও কৃষিক্ষেত্রে অভাবিত সমৃদ্ধি আনয়ন করেছিলেন।"
        }
      ]
    },
    {
      "number": "6",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "ফকির সন্ন্যাসীরা ভিক্ষাবৃত্তি বা মুষ্টি সংগ্রহের মাধ্যমে জীবিকা নির্বাহ করতেন।"
        },
        {
          "label": "খ",
          "question": "",
          "explanation": "বিদ্যাসাগর বাংলা গদ্য সাহিত্যকে নবজীবন দান করেন। এজন্য তাঁকে বাংলা গদ্যের জনক বলা হয়। পান্ডিত্য, শিক্ষা বিস্তার, সমাজসংস্কার, দয়া ও তেজস্বী ঈশ্বরচন্দ্র বিদ্যাসাগর ছিলেন উনিশ শতকের বাংলার একক ব্যক্তিত্ব। মাত্র একুশ বছর বয়সে তিনি ফোর্ট উইলিয়াম কলেজের পণ্ডিতের দায়িত্ব লাভ করেন। কর্মজীবনে প্রবেশের সঙ্গে সঙ্গে তিনি সাহিত্য চর্চায়ও মনোযোগী হন। বাংলা ভাষার উন্নতমানের পাঠ্যপুস্তকের অভাব দেখে তিনি গদ্যসাহিত্য রচনা শুরু করেন। তিনি বাংলা গদ্য সাহিত্যকে নবজীবন দান করেন। এজন্য তাকে বাংলা গদ্যের জনক বলা হয়।"
        },
        {
          "label": "গ",
          "question": "",
          "explanation": "উদ্দীপকের ছবিটি ইংরেজ শাসন আমলে তিতুমিরের নেতৃত্বে সংগঠিত কৃষক আন্দোলনের সাক্ষ্য বহন করে। -উনিশ শতকে ভারতবর্ষে মুসলমান সমাজে এক ধর্মীয় সংস্কার আন্দোলনের সূত্রপাত হয়েছিল। বাংলা অঞ্চলে তার যে দুটি ধারা ছিল তার একটি ছিল ওয়াহাবি আন্দোলন। বাংলায় ওয়াহাবিরা তিতুমিরের নেতৃত্বে সংগঠিত -হয়েছিল। তিতুমিরের এ ধর্মীয় সংস্কার আন্দোলনে বহু মুসলমান কৃষক ও তাঁতি সাড়া দেয়। তারা ইংরেজ, নীলকর ও অত্যাচারী জমিদারদের কুশাসন এবং নির্যাতনের বিরোধিতা করতে থাকে। ক্রমে তিতুমিরের ধর্ম সংস্কার আন্দোলন এক ব্যাপক কৃষক আন্দোলনে রূপ নেয়। ইংরেজ শাসক ও তাদের মিত্র জমিদারদের সঙ্গে তিতুমির ও তার অনুসারীদের সংঘাত হতে থাকে। তিতুমির শক্তিশালী প্রতিরোধ গড়ে তুলতে বর্তমান পশ্চিমবঙ্গের নারিকেলবাড়িয়ায় একটি বাঁশের কেল্লা নির্মাণ করেছিলেন। উদ্দীপকে চিত্রে তিতুমির ও তার নির্মিত বাঁশের কেল্লা ইংরেজবিরোধী আন্দোলনকে নির্দেশ করে। উপরে আলোচনা করা হয়েছে প্রথমে ধর্ম সংস্কারের আন্দোলন হলেও পরবর্তীতে এটি একটি ব্যাপক কৃষক আন্দোলনের রূপ নেয়। তিতুমির শক্তিশালী প্রতিরোধ গড়ে তুলতে একটি বাঁশের কেল্লা নির্মাণ করেন। তাই বলা যায়, উদ্দীপকের ছবিটি ইংরেজ শাসন আমলে বাংলায় তিতুমিরের নেতৃত্বে সংগঠিত কৃষক আন্দোলনের সাক্ষ্য বহন করে।"
        },
        {
          "label": "ঘ",
          "question": "",
          "explanation": "উত্ত আন্দোলনটি তথা তিতুমিরের নেতৃত্বে সংগঠিত কৃষক আন্দোলনটি প্রেরণা যুগিয়েছিল স্বাধীনতা অর্জনে মন্তব্যটি যথার্থ। উনিশ শতকে গড়ে ওঠা তিতুমিরের ধর্মীয় সংস্কার আন্দোলনে বহু কৃষক, তাঁতি সাড়া দেয়। এ আন্দোলন এক সময় জমিদার ও ইংরেজবিরোধী আন্দোলনে রূপ নেয়। তিতুমির জমিদার ও ইংরেজ সেনাদের বিরুদ্ধে সশস্ত্র প্রতিরোধ গড়ে তুলতে ১৮৩১ সালে নারিকেলবাড়িয়ায় গড়ে তোলেন একটি শক্তিশালী বাঁশের কেল্লা। গোলাম মাসুমের নেতৃত্বে সুদক্ষ লাঠিয়াল বাহিনী গঠন করে ব্রিটিশ বিরোধিতার অনন্য নজির স্থাপন করেন। ১৮৩১ সালে তিতুমিরের বাঁশের কেল্লা ধ্বংসের জন্য ইংরেজ শাসক এক সুশিক্ষিত সেনাবাহিনী পাঠায়। ইংরেজদের কামানের গোলায় তিতুমিরের বাঁশের কেল্লা ধসে পড়ে। কিন্তু তিনি বীরের মত লড়াই করে শহিদ হন। তিতুমির ধর্মীয় সংস্কার আন্দোলনের মধ্য দিয়ে ব্যাপক কৃষক আন্দোলন গড়ে তুলতে সক্ষম হয়েছিলেন। ইংরেজ নীলকর ও জমিদারদের ঐক্যবদ্ধ বিরোধিতার মুখে তার বাঁশের কেল্লা ছিল সাহস আর প্রতিরোধের প্রতীক। তিতুমিরের এ সাহসিকতা যুগে যুগে বাঙালিকে অন্যায়-অবিচারের বিরুদ্ধে সাহস যুগিয়েছে, প্রেরণা যুগিয়েছে স্বাধীনতার পথে এগিয়ে যেতে। ব্রিটিশদের বিরুদ্ধে যে কয়জন বাঙালি বিপ্লবী সাড়া জাগিয়েছিলেন তাদের মধ্যে শহীদ তিতুমিরের অবস্থান সামনের কাতারে। ব্রিটিশদের বিরুদ্ধে সমরশক্তি ছাড়া শুধুমাত্র মানসিক শক্তি দ্বারা অন্যায়ের বিরুদ্ধে যে প্রতিরোধ আন্দোলন গড়ে তুলেছিলেন তা পরবর্তীতে স্বাধীনতা অর্জনে প্রেরণা যুগিয়েছিল।"
        }
      ]
    },
    {
      "number": "7",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "ষাট গম্বুজ মসজিদ বাগেরহাট জেলায় অবস্থিত।"
        },
        {
          "label": "খ",
          "question": "",
          "explanation": "মধ্যযুগের বাংলার উর্বর পলিমাটি এবং নদীবহুল ভৌগোলিক অবস্থানের কারণে কৃষি ছিল এদেশের অর্থনীতির প্রধান চালিকাশক্তি এবং সমৃদ্ধির মূল ভিত্তি। তৎকালীন সময়ে বাংলায় প্রচুর পরিমাণে ধান, ইক্ষু, তুলা এবং রেশম উৎপাদিত হতো যা কেবল স্থানীয় চাহিদা মেটাত না, বরং বিদেশেও রপ্তানি হতো। কৃষকদের পরিশ্রম এবং সুলতানদের কৃষি-বান্ধব নীতির ফলে খাদ্যশস্যের প্রাচুর্য ছিল যা বাংলার সাধারণ মানুষের জীবনযাত্রাকে সচ্ছল করে তুলেছিল এবং রাষ্ট্রকে অর্থনৈতিকভাবে শক্তিশালী করেছিল।"
        },
        {
          "label": "গ",
          "question": "",
          "explanation": "উদ্দীপকের ছক-১ এবং ছক-২ এ উল্লিখিত বৈশিষ্ট্যগুলো মূলত মধ্যযুগের বাংলার সামাজিক ও সাংস্কৃতিক জীবনকে নির্দেশ করে। ছক-১ এ বর্ণিত ‘তিনটি আলাদা শ্রেণি’ বলতে তৎকালীন মুসলিম সমাজের তিনটি স্তর এবং ‘আকিকা, খতনা ও মিলাদ’ এর মতো ধর্মীয় ও সামাজিক অনুষ্ঠানের আধিক্য লক্ষ্য করা যায়। অন্যদিকে ছক-২ এ উল্লিখিত ‘জাতিভেদ প্রথা ও ষষ্ঠী পূজা’ হিন্দু সমাজের চিরন্তন রূপকে ফুটিয়ে তোলে যা মধ্যযুগের বাংলায় সহাবস্থান করত। মধ্যযুগে বাংলার সমাজব্যবস্থায় মুসলিম ও হিন্দু ধর্মাবলম্বীরা নিজ নিজ আচার-প্রথা মেনে চললেও তাদের মাঝে এক সুন্দর সাংস্কৃতিক মেলবন্ধন গড়ে উঠেছিল। ‘আচার, কাবাব ও খিচুড়ি’র মতো খাদ্যাভ্যাস সেই যুগের ভোজনরসিক মানুষের ঐতিহ্যের পরিচয় দেয়। আবার ‘একান্নবর্তী পরিবার ও স্বামীভক্তি’র মতো পারিবারিক মূল্যবোধগুলো সেই সময়কার সামাজিক কাঠামোর সুদৃঢ় বন্ধনকে তুলে ধরে। ছকটি মূলত একটি অসাম্প্রদায়িক ও স্থিতিশীল সমাজের চিত্র প্রদান করে যেখানে ধর্মীয় ভিন্নতা থাকা সত্ত্বেও উৎসব ও প্রাত্যহিক জীবনে একে অপরের সান্নিধ্য উপভোগ করত যা মধ্যযুগীয় বাংলার ঐতিহ্যের প্রধান বৈশিষ্ট্য।"
        },
        {
          "label": "ঘ",
          "question": "উক্ত সময়ে বাংলায় বস্ত্র শিল্পের অভাবনীয় উন্নতি ঘটেছিল- বিশ্লেষণ করো।",
          "explanation": "মধ্যযুগের বাংলায় কৃষি সমৃদ্ধির পাশাপাশি বস্ত্র শিল্পের যে অভাবনীয় উন্নতি ঘটেছিল, তা বিশ্ব ইতিহাসে এক অনন্য অধ্যায় হিসেবে চিহ্নিত হয়ে আছে। সেই সময়ে বাংলার মসলিন ও অন্যান্য সুতি বস্ত্রের খ্যাতি ছিল আকাশচুম্বী, যা আরব দেশ থেকে শুরু করে ইউরোপের রাজদরবার পর্যন্ত সমাদৃত হতো। সুতি ও রেশম কাপড়ের গুণমান এতই উন্নত ছিল যে, প্রাচীনকাল থেকেই এদেশকে ‘বস্ত্র শিল্পের তীর্থভূমি’ বলা হতো। মূলত দক্ষ কারিগরদের নিপুণ হাতের কাজ এবং সুলতানদের রাজকীয় পৃষ্ঠপোষকতা এই শিল্পের বিকাশে প্রধান ভূমিকা রেখেছিল। বস্ত্র শিল্পের এই উন্নতির ফলে বাংলা তৎকালীন সময়ে একটি প্রধান বাণিজ্য কেন্দ্রে পরিণত হয়েছিল। বিশেষ করে সোনারগাঁও এবং ঢাকা ছিল বিখ্যাত মসলিন তৈরির প্রধান কেন্দ্র যা সূক্ষ্মতা ও শৈল্পিক কারুকার্যের জন্য সারা বিশ্বে অতুলনীয় ছিল। এই শিল্পের অভাবনীয় উন্নতির কারণে প্রচুর পরিমাণ বৈদেশিক মুদ্রা অর্জিত হতো এবং তা মধ্যযুগের বাংলার অর্থনীতিকে অনন্য উচ্চতায় নিয়ে গিয়েছিল। এমনকি মুঘল আমলে বস্ত্র শিল্পে এত বেশি কর্মসংস্থান ছিল যে, এটি কৃষির পরেই দেশের দ্বিতীয় বৃহত্তম অর্থনৈতিক খাতের মর্যাদা লাভ করেছিল। স্থানীয় কাঁচামাল এবং বংশপরম্পরায় চলে আসা বয়নশৈলী বাংলার বস্ত্র শিল্পকে একটি গৌরবময় অবস্থানে পৌঁছে দিয়েছিল। পরিশেষে বলা যায় যে, মধ্যযুগের বাংলার সামাজিক ও অর্থনৈতিক কাঠামোর অন্যতম স্তম্ভ ছিল বস্ত্র শিল্প, যা বাঙালির সৃজনশীলতা ও সমৃদ্ধির এক অমর সাক্ষ্য হয়ে ইতিহাসে চিরস্থায়ী আসন করে নিয়েছে।"
        }
      ]
    },
    {
      "number": "8",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "ব্রিটিশ শাসনের হাত থেকে দেশ মাতৃকাকে মুক্ত করার লক্ষ্যে বলপ্রয়োগ বা সশস্ত্র পন্থায় পরিচালিত সংগ্রামকেই সশস্ত্র বিপ্লবী আন্দোলন বলা হয়।"
        },
        {
          "label": "খ",
          "question": "",
          "explanation": "ব্রিটিশ সরকারের দমনমূলক 'রাউলাট আইন'-এর প্রতিবাদে সাধারণ মানুষের শান্তিপূর্ণ সমাবেশে নির্বিচারে গুলি চালানোই ছিল জালিয়ানওয়ালাবাগ হত্যাকাণ্ডের মূল কারণ। ১৯১৯ সালে অমৃতসরের এই ময়দানে সমবেত জনতাকে কোনো পূর্ব সতর্কবার্তা ছাড়াই জেনারেল ডায়ারের নির্দেশে ঘিরে ধরে গুলি করা হয়, যার ফলে শত শত নিরপরাধ মানুষ প্রাণ হারান। মূলত ভারতীয়দের মনে ত্রাস সৃষ্টি করা এবং যেকোনো ধরনের ব্রিটিশ বিরোধী আন্দোলনকে শুরুতেই স্তব্ধ করে দেওয়ার হীন উদ্দেশ্য থেকেই এই নারকীয় হত্যাকাণ্ড ঘটানো হয়েছিল।"
        },
        {
          "label": "গ",
          "question": "",
          "explanation": "উদ্দীপকের ছবিটি শেরে বাংলা এ. কে. ফজলুল হকের, যা ১৯৪০ সালের ঐতিহাসিক ‘লাহোর প্রস্তাব’ উত্থাপনের সেই অবিস্মরণীয় ঘটনাকে স্মরণ করিয়ে দেয়। তৎকালীন ভারতীয় রাজনীতিতে মুসলমানদের স্বার্থ রক্ষায় ১৯৪০ সালের ২৩শে মার্চ নিখিল ভারত মুসলিম লীগের লাহোর অধিবেশনে ফজলুল হক এই প্রস্তাবটি পেশ করেন যা ইতিহাসে অত্যন্ত তাৎপর্যপূর্ণ। এই প্রস্তাবে ভারতের উত্তর-পশ্চিম ও পূর্বের মুসলিম সংখ্যাগরিষ্ঠ অঞ্চলগুলোকে নিয়ে পৃথক ‘স্বাধীন রাষ্ট্রসমূহ’ গঠনের দাবি জানানো হয়েছিল। এটি ছিল ব্রিটিশ ভারতে মুসলমানদের রাজনৈতিক ভবিষ্যৎ নির্ধারণের প্রথম সুনির্দিষ্ট রূপরেখা যা স্বায়ত্তশাসন ও আত্মনিয়ন্ত্রণের আকাঙ্ক্ষাকে জোরালো করেছিল। ফজলুল হকের বলিষ্ঠ নেতৃত্বে লাহোর প্রস্তাব গ্রহণের ফলে ভারতীয় উপমহাদেশে একটি নতুন রাজনৈতিক মেরুকরণ সৃষ্টি হয় যা কংগ্রেস ও ব্রিটিশ উভয় পক্ষকেই ভাবিয়ে তোলে। এই প্রস্তাবের মাধ্যমে বাঙালি মুসলমানরা তাদের নিজস্ব সাংস্কৃতিক ও রাজনৈতিক পরিচয়ের স্বীকৃতি খুঁজে পায় এবং এটি সাধারণ মানুষের মধ্যে বিপুল উদ্দীপনার সৃষ্টি করে। শেরে বাংলার এই ঐতিহাসিক ভূমিকা কেবল একটি রাজনৈতিক প্রস্তাব ছিল না, বরং এটি ছিল তৎকালীন শাসন ব্যবস্থায় মুসলমানদের অধিকার প্রতিষ্ঠার একটি শক্তিশালী হাতিয়ার।"
        },
        {
          "label": "ঘ",
          "question": "",
          "explanation": "আমি মনে করি, উদ্দীপকের শেরে বাংলা এ. কে. ফজলুল হক কর্তৃক উত্থাপিত লাহোর প্রস্তাবই ছিল পরবর্তীতে পাকিস্তান রাষ্ট্র সৃষ্টির প্রধান রাজনৈতিক ও আদর্শিক ভিত্তি। লাহোর প্রস্তাবে যে ‘দ্বি-জাতি তত্ত্ব’ বা আলাদা ভূখণ্ডের ধারণার বীজ বপন করা হয়েছিল, তাকে কেন্দ্র করেই পরবর্তীকালে মুসলিম লীগ তাদের পাকিস্তান আন্দোলনকে তীব্রতর করে তোলে। এই প্রস্তাবের মাধ্যমেই প্রথমবারের মতো ভারতীয় মুসলমানরা নিজেদের একটি পৃথক জাতি হিসেবে দাবি করে এবং তাদের জন্য সার্বভৌম আবাসভূমির প্রয়োজনীয়তা বিশ্ব দরবারে তুলে ধরে। ১৯৪৬ সালের সাধারণ নির্বাচনে মুসলিম লীগের বিশাল বিজয় এবং পরবর্তীতে ১৯৪৭ সালের দেশভাগ মূলত এই লাহোর প্রস্তাবেরই চূড়ান্ত বাস্তব রূপ ছিল। যদিও মূল প্রস্তাবে ‘রাষ্ট্রসমূহ’ (States) শব্দটি ব্যবহার করে একাধিক স্বাধীন রাষ্ট্রের কথা বলা হয়েছিল, কিন্তু পরবর্তীতে রাজনৈতিক প্রেক্ষাপটে এটিকে একটি একক পাকিস্তান রাষ্ট্র গঠনের মূলমন্ত্র হিসেবে ব্যবহার করা হয়। এই প্রস্তাবের ভিত্তিতেই জিন্নাহর নেতৃত্বে পাকিস্তান আন্দোলন চূড়ান্ত লক্ষ্যে পৌঁছায় এবং ব্রিটিশরা ভারত ছাড়ার সময় দুই রাষ্ট্রতত্ত্ব মেনে নিতে বাধ্য হয়। ফলে লাহোর প্রস্তাবের সেই দাবি ও আদর্শিক ভিত্তি ছাড়া ১৯৪৭ সালে মানচিত্রের পরিবর্তন এবং পাকিস্তানের জন্ম হওয়া কোনোভাবেই সম্ভব ছিল না। পরিশেষে বলা যায় যে, লাহোর প্রস্তাব ছিল পাকিস্তান সৃষ্টির মূল চালিকাশক্তি এবং এই ঐতিহাসিক ঘটনার ওপর ভিত্তি করেই ১৯৪৭ সালে ভারত বিভক্তির মাধ্যমে একটি স্বাধীন রাষ্ট্র হিসেবে পাকিস্তানের জন্ম হয়েছিল।"
        }
      ]
    },
    {
      "number": "9",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "বাংলাদেশ ১৯৭৪ সালে জাতিসংঘের ১৩৬তম সদস্যপদ লাভ করে।"
        },
        {
          "label": "খ",
          "question": "",
          "explanation": "‘পোড়ামাটির নীতি’ বলতে ১৯৭১ সালের মুক্তিযুদ্ধে পাকিস্তানি হানাদার বাহিনীর সেই ধ্বংসাত্মক কর্মকাণ্ডকে বোঝায়, যার মাধ্যমে তারা বাংলাদেশের ঘরবাড়ি, কলকারখানা এবং অবকাঠামো পুড়িয়ে সম্পূর্ণ ধ্বংস করে দিয়েছিল। এই নীতির কারণে যুদ্ধপরবর্তী সময়ে বাংলাদেশ একটি বিধ্বস্ত ও সম্পদহীন জনপদে পরিণত হয়, যেখানে কোটি কোটি মানুষ গৃহহীন হয়ে পড়ে এবং যোগাযোগ ব্যবস্থা পুরোপুরি ভেঙে পড়ে। ফলে নবগঠিত রাষ্ট্রটি এক চরম অর্থনৈতিক ও মানবিক সংকটের সম্মুখীন হয়।"
        },
        {
          "label": "গ",
          "question": "",
          "explanation": "ছক-১ এ বাংলাদেশের স্বাধীনতা পরবর্তী যুদ্ধবিধ্বস্ত দেশ পুনর্গঠন এবং অর্থনৈতিক উন্নয়নের প্রাথমিক পদক্ষেপগুলোকে নির্দেশ করছে। দেশ স্বাধীনের পর বঙ্গবন্ধু সরকার কৃষির উন্নয়নের জন্য বিনামূল্যে বীজ, সার সরবরাহ এবং ২৫ বিঘা পর্যন্ত জমির খাজনা মওকুফ করেন যা কৃষকদের নতুন করে বাঁচার স্বপ্ন দেখায়। একইসাথে শিক্ষার প্রসারের জন্য তিনি ৩৬ হাজারের বেশি প্রাথমিক বিদ্যালয়কে জাতীয়করণ করেন এবং কুদরাত-এ-খুদা শিক্ষা কমিশন গঠন করেন। প্রথম পঞ্চবার্ষিক পরিকল্পনার (১৯৭৩-৭৮) মাধ্যমে একটি সুপরিকল্পিত অর্থনৈতিক কাঠামো গড়ে তোলার চেষ্টা করা হয় যাতে দারিদ্র্য বিমোচন ও স্বনির্ভরতা অর্জন সম্ভব হয়। এই পদক্ষেপগুলো ছিল মূলত একটি শূন্য থেকে যাত্রা শুরু করা জাতির মেরুদণ্ড সোজা করে দাঁড়ানোর প্রধান ভিত্তি। পরিশেষে বলা যায় যে, ছক-১ এ বর্ণিত বিষয়গুলো বঙ্গবন্ধুর শাসনকালের সেই বলিষ্ঠ নেতৃত্বকে ফুটিয়ে তোলে যা অত্যন্ত অল্প সময়ের মধ্যে ধ্বংসস্তূপ থেকে দেশ পুনর্গঠনে অবিস্মরণীয় ভূমিকা রেখেছিল।"
        },
        {
          "label": "ঘ",
          "question": "",
          "explanation": "আমি মনে করি ছক-২ এ নির্দেশিত বিষয়গুলো (রাষ্ট্র পরিচালনার মূলনীতি, মৌলিক অধিকার এবং সংসদীয় সরকার) ছিল বাঙালির দীর্ঘদিনের শোষণমুক্তির আশা-আকাঙ্ক্ষার একটি মূর্ত প্রতীক ও আইনি দলিল। ১৯৭২ সালের সংবিধানে গণতন্ত্র, সমাজতন্ত্র, ধর্মনিরপেক্ষতা ও জাতীয়তাবাদকে রাষ্ট্র পরিচালনার মূলনীতি হিসেবে গ্রহণ করা হয়, যা একটি ন্যায়ভিত্তিক সমাজ গঠনের স্বপ্ন দেখিয়েছিল। সংবিধানে মানুষের মৌলিক অধিকার নিশ্চিত করার মাধ্যমে পাকিস্তানি আমলের বঞ্চনা ও বৈষম্যের অবসান ঘটানো হয় এবং মানুষের বাক-স্বাধীনতা ও জীবনের নিরাপত্তার গ্যারান্টি দেওয়া হয়। মন্ত্রিসভা শাসিত বা সংসদীয় পদ্ধতির সরকার ব্যবস্থা প্রবর্তনের মাধ্যমে জনগণের সার্বভৌমত্ব এবং প্রত্যক্ষ ভোটের অধিকার সুপ্রতিষ্ঠিত করা হয়। এই সংবিধান ছিল মূলত দীর্ঘ ২৩ বছরের মুক্তি সংগ্রামের চূড়ান্ত ফসল, যেখানে প্রতিটি নাগরিকের মর্যাদা ও সাম্যের কথা বলা হয়েছে। পাকিস্তানি স্বৈরশাসনের বিপরীতে একটি গণতান্ত্রিক ও মানবিক রাষ্ট্রের যে স্বপ্ন বাঙালি দেখেছিল, এই নীতিগুলো ছিল তারই প্রতিচ্ছবি। এই শাসনতান্ত্রিক কাঠামোর মাধ্যমেই বাংলাদেশ বিশ্বদরবারে একটি আদর্শ ও গণতান্ত্রিক রাষ্ট্র হিসেবে আত্মপ্রকাশ করার সুযোগ পায়। এটি কেবল একটি আইনি কাগজ ছিল না, বরং এটি ছিল শহীদের রক্তের বিনিময়ে অর্জিত প্রতিটি মানুষের বাঁচার অধিকারের নিশ্চয়তা। বর্তমান রাজনৈতিক ও সামাজিক স্থিতিশীলতা রক্ষায় এই মূলনীতিগুলোর গুরুত্ব আজও অপরিসীম। পরিশেষে বলা যায় যে, সংবিধানে অন্তর্ভুক্ত এই আদর্শগুলোই বাঙালির জাতীয় জীবনে রাজনৈতিক মুক্তি ও উন্নত ভবিষ্যতের পথপ্রদর্শক হিসেবে কাজ করেছে। এই গণতান্ত্রিক মূল্যবোধকে ধারণ করে এগিয়ে যাওয়াই হলো একটি সুখী ও সমৃদ্ধ দেশ গড়ার প্রধান সমাধান।"
        }
      ]
    },
    {
      "number": "10",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "২১ দফা কর্মসূচির মূখ্য রচয়িতা কে ছিলেন?",
          "explanation": "২১ দফা কর্মসূচির মুখ্য রচয়িতা ছিলেন প্রখ্যাত সাহিত্যিক ও রাজনীতিক আবুল মনসুর আহমদ।"
        },
        {
          "label": "খ",
          "question": "",
          "explanation": "১৯৫৪ সালের প্রাদেশিক পরিষদের নির্বাচনে ক্ষমতাসীন মুসলিম লীগকে রাজনৈতিকভাবে পরাজিত করে বাঙালির স্বাধিকার নিশ্চিত করার লক্ষ্যেই ১৯৫৩ সালে বিরোধী দলগুলো মিলে যুক্তফ্রন্ট গঠন করেছিল। তৎকালীন পূর্ব পাকিস্তানের জনগণের আশা-আকাঙ্ক্ষা পূরণে ব্যর্থ মুসলিম লীগের একচ্ছত্র আধিপত্য খর্ব করতে আওয়ামী মুসলিম লীগ, কৃষক শ্রমিক পার্টি, নেজামে ইসলাম এবং গণতন্ত্রী দল একত্রিত হয়। মূলত একটি শক্তিশালী ঐক্যজোট গঠনের মাধ্যমে বাঙালির রাজনৈতিক ও অর্থনৈতিক দাবি আদায়ের পথ প্রশস্ত করতেই এই ফ্রন্ট গঠিত হয়েছিল।"
        },
        {
          "label": "গ",
          "question": "",
          "explanation": "উদ্দীপকের ছবিটি ১৯৫২ সালের মহান 'ভাষা আন্দোলনের' সাথে সম্পৃক্ত। ছবিটিতে আমরা রাজপথে একদল প্রতিবাদী মানুষের মিছিল দেখতে পাচ্ছি, যা মূলত রাষ্ট্রভাষা বাংলার দাবিতে বাঙালির স্বতঃস্ফূর্ত গণজাগরণকে চিত্রায়িত করছে। ১৯৫২ সালের ২১শে ফেব্রুয়ারি ছাত্র-জনতা যখন ১৪৪ ধারা ভঙ্গ করে মিছিল বের করেছিল, সেই ঐতিহাসিক মুহূর্তটির প্রতিচ্ছবি এখানে ফুটে উঠেছে। এই আন্দোলনের মূল লক্ষ্য ছিল উর্দুর পাশাপাশি বাংলাকে পাকিস্তানের অন্যতম রাষ্ট্রভাষা হিসেবে প্রতিষ্ঠা করা। জিন্নাহর 'উর্দুই হবে পাকিস্তানের একমাত্র রাষ্ট্রভাষা' ঘোষণার প্রতিবাদে বাঙালি জাতি ঐক্যবদ্ধ হয়েছিল যা পরবর্তীতে চূড়ান্ত রক্তক্ষয়ী সংগ্রামে রূপ নেয়। মিছিলে থাকা প্রতিবাদী মুখগুলো কেবল একটি ভাষার দাবি জানাচ্ছিল না, বরং তারা বাঙালির নিজস্ব সংস্কৃতি ও মর্যাদা রক্ষার সংগ্রামে লিপ্ত ছিল। এই আন্দোলনের মাধ্যমেই রফিক, সালাম, বরকত ও জব্বারের মতো বীর সন্তানদের আত্মত্যাগের বিনিময়ে বাংলা ভাষা রাষ্ট্রীয় স্বীকৃতি লাভ করে এবং এটিই ছিল বাঙালির প্রথম সফল প্রতিরোধ।"
        },
        {
          "label": "ঘ",
          "question": "স্বাধীন সার্বভৌম বাংলাদেশের অভ্যুদয়ে উক্ত আন্দোলন আমাদের প্রেরণা জুগিয়েছে-বিশ্লেষণ করো।",
          "explanation": "১৯৫২ সালের ভাষা আন্দোলন ছিল বাঙালি জাতীয়তাবাদের প্রথম সোপান এবং পরবর্তী সকল মুক্তিকামী আন্দোলনের প্রধান উৎস বা প্রেরণা। ভাষা আন্দোলন বাঙালি জাতিকে শিখিয়েছিল কীভাবে অন্যায়ের বিরুদ্ধে প্রতিবাদ করতে হয় এবং নিজেদের অধিকার আদায় করতে হয়। এই আন্দোলনের সফলতাই বাঙালিদের মনে আত্মবিশ্বাস জুগিয়েছিল যে, ঐক্যবদ্ধ থাকলে যেকোনো শক্তিশালী শক্তির বিরুদ্ধে জয়লাভ করা সম্ভব। ১৯৫৪-এর নির্বাচন, '৬৬-এর ছয় দফা এবং '৬৯-এর গণঅভ্যুত্থানের পেছনের মূল চালিকাশক্তি ছিল একুশের চেতনা। ভাষা আন্দোলনের মাধ্যমে যে অসাম্প্রদায়িক রাজনৈতিক চেতনার জন্ম হয়েছিল, তাই ১৯৭১ সালের মহান মুক্তিযুদ্ধে রূপান্তরিত হয়। ভাষা যখন হুমকির মুখে পড়েছিল, তখন থেকেই বাঙালি বুঝতে পেরেছিল যে রাজনৈতিক স্বাধীনতা ছাড়া সাংস্কৃতিক অস্তিত্ব রক্ষা করা সম্ভব নয়। একুশের চেতনায় উজ্জীবিত হয়েই জাতি ১৯৭১ সালে বঙ্গবন্ধু শেখ মুজিবুর রহমানের আহ্বানে সাড়া দিয়ে একটি স্বাধীন ও সার্বভৌম বাংলাদেশ প্রতিষ্ঠা করতে সমর্থ হয়েছিল। সুতরাং, বাংলাদেশের স্বাধীনতা সংগ্রামের প্রতিটি ধাপে ভাষা আন্দোলনের প্রভাব ছিল সুদূরপ্রসারী যা আমাদের জাতীয় চেতনার অবিচ্ছেদ্য অংশ। পরিশেষে বলা যায় যে, একুশে ফেব্রুয়ারি কেবল একটি তারিখ নয়, বরং এটি বাঙালির অস্তিত্বের ভিত্তি এবং এই আন্দোলনের মাধ্যমেই স্বাধীন বাংলাদেশের বীজ রোপিত হয়েছিল যা আজও আমাদের দেশপ্রেমের উজ্জ্বল আলোকবর্তিকা হয়ে দাঁড়িয়ে আছে।"
        }
      ]
    },
    {
      "number": "11",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "মুজিবনগর সরকারের প্রধানমন্ত্রী কে ছিলেন?",
          "explanation": "মুজিবনগর সরকারের প্রধানমন্ত্রী ছিলেন তাজউদ্দীন আহমদ।"
        },
        {
          "label": "খ",
          "question": "",
          "explanation": "বাংরাদেশের মুক্তিযুদ্ধে প্রতিবেশী রাষ্ট্র ভারতের ভূমিকা ছিল বন্ধুত্বপূর্ণ এবং প্রত্যক্ষ সহযোগিতামূলক। ১৯৭১ সালের ২৫ মার্চ পাকবাহিনী বাঙালিদের ওপর যে গণহত্যা চালায় তা বিশ্ববাসীর কাছে তুলে ধরে ভারত। ভারতের জনগণ ও সরকার প্রায় এক কোটি বাঙালি শরণার্থীকে আশ্রয়দান, খাদ্য, বস্ত্র, চিকিৎসা, মুক্তিযোদ্ধাদের অস্ত্রশস্ত্র এবং প্রশিক্ষণ দিয়ে সাহায্য করে। ভারতীয় সৈন্যবাহিনী যুদ্ধে অংশগ্রহণ করে মুক্তিযুদ্ধকে আরও বেগবান করে। ফলে আমাদের স্বাধীনতা লাভের পথ সুগম হয়। ১৯৭১ সালের ৬ ডিসেম্বর ভারত বাংলাদেশকে স্বাধীন রাষ্ট্রের স্বীকৃতি প্রদান করে।"
        },
        {
          "label": "গ",
          "question": "উদ্দীপকের তথ্যসমূহ ঐতিহাসিক কোন নির্বাচনকে নির্দেশ করছে? ব্যাখ্যা করো।",
          "explanation": "উদ্দীপকের তথ্যসমূহ ১৯৭০ সালের ঐতিহাসিক নির্বাচনকে নির্দেশ করছে। ঊনসত্তরের গণঅভ্যুত্থানে আইয়ুব খান বাধ্য হয়ে পদত্যাগ করলে তার উত্তরসূরি জেনারেল ইয়াহিয়া খান পাকিস্তানের গণতন্ত্র ফিরিয়ে আনার আশ্বাস দেন। এ উদ্দেশ্যে ১৯৭০ সালের নির্বাচন অনুষ্ঠিত হয়। এটি ছিল সর্বজনীন প্রাপ্তবয়স্কদের ভোটাধিকারের ভিত্তিতে পাকিস্তানের সর্বপ্রথম নির্বাচন। নির্বাচনের পূর্বেই নির্বাচনের আইনগত কাঠামো ঘোষণা করা হয়। যেখানে নির্বাচনে এক ব্যক্তির একক ভোটাধিকার নীতি, পাকিস্তান রাষ্ট্রের প্রকৃতি, জাতীয় পরিষদে নির্বাচিত প্রতিনিধির সংখ্যা ও তাদের দায়িত্ব এবং ক্ষমতা সম্পর্কে আইনগত কাঠামো ঘোষণা করা হয়। ১৯৭০ সালের ৭ ও ১৭ডিসেম্বর সাধারণ নির্বাচন অনুষ্ঠিত হয়। নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করে। জাতীয় পরিষদে ১৬৯টি আসনের মধ্যে ১৬৭টি এবং পূর্ব পাকিস্তান প্রাদেশিক পরিষদে ৩১০টির মধ্যে মোট ২৯৮টি আসন লাভ করে। নির্বাচনে বিজয়ী হয়েও পাকিস্তান সামরিক শাসক পূর্ব পাকিস্তানের জনগণকে ক্ষমতা থেকে বঞ্চিত করে। উদ্দীপকের তথ্যগুলো ১৯৭০ সালের নির্বাচনের আইনগত কাঠামো এবং নির্বাচনের ফলাফলের দিকটির সাথে সাদৃশ্য। তাই বলা যায়, উদ্দীপকের তথ্যসমূহ ১৯৭০ সালের নির্বাচনের আইনগত কাঠামো এবং নির্বাচনের ফলাফলের দিকটির সাথে সাদৃশ্যপূর্ণ। এই তথ্যসমূহ ১৯৭০ সালের ঐতিহাসিক নির্বাচনকেই নির্দেশ করছে।"
        },
        {
          "label": "ঘ",
          "question": "",
          "explanation": "উক্ত নির্বাচন তথা ১৯৭০ সালের নির্বাচন ছিল ছয় দফা ভিত্তিক স্বায়ত্তশাসনের পক্ষে জোরালো দাবির বহিঃপ্রকাশ মন্তব্যটি যথার্থ। পাকিস্তান রাষ্ট্র প্রতিষ্ঠার পর থেকেই পশ্চিম পাকিস্তানি শাসকগোষ্ঠী পূর্ব পাকিস্তানের প্রতি বৈষম্যমূলক আচরণ করে আসছিলো। এ অন্যায়-বৈষম্যমূলক শাসনের নাগপাশ থেকে পূর্ব পাকিস্তানের মানুষকে মুক্ত করার জন্য বঙ্গবন্ধু শেখ মুজিবুর রহমান ছয় দফা কর্মসূচি ঘোষণা করেন। আওয়ামী লীগের ছয় দফা কর্মসূচিকে বাস্তবায়নের লক্ষ্যে জনসাধারণকে এতে যোগদানের উদাত্ত আহ্বান জানান। জনগণ তার আহ্বানে সাড়া দিয়ে স্বতঃস্ফূর্তভাবে এ আন্দোলনে অংশগ্রহণ করে। পশ্চিম পাকিস্তানি শাসকগোষ্ঠী ছয় দফাকে তাদের অপশাসনের জন্য হুমকি স্বরূপ মনে করে আন্দোলনকারীদের দমন করার জন্য দমন-নিপীড়নমূলক কর্মসূচি শুরু করে। এতে জনসাধারণ আরও বেশি আগ্রহ ও উৎসাহ নিয়ে আন্দোলনে এগিয়ে আসে। কার্যত ছয় দফা আন্দোলন বাঙালি জনসাধারণের মধ্যে বাঙালি জাতীয়তাবাদী চেতনার স্ফুরণ ঘটিয়েছিল। জনগণ ন্যায্য অধিকার আদায়ে সোচ্চার হয়ে উঠেছিল। যার ফলশ্রুতিতে ছয় দফা ব্যাপক জনপ্রিয়তা লাভ করেছিল। ১৯৭০ সালের সাধারণ নির্বাচনে বঙ্গবন্ধুর নেতৃত্বাধীন আওয়ামী লীগ বিপুল সংখ্যাগরিষ্ঠতা অর্জন করে। ১৯৭০ সালের সাধারণ নির্বাচনে ছয় দফা কর্মসূচি ছিল আওয়ামী লীগের নির্বাচনের মূল ইশতেহার। ছয় দফা ছিল, বাঙালির রাজনৈতিক, অর্থনৈতিক, প্রশাসনিক প্রভৃতি ক্ষেত্রে হওয়া বৈষম্যের মুক্তির দাবি। যার প্রেক্ষিতে সার্বজনীন মুক্তি, আত্মনিয়ন্ত্রণ লাভের ও স্বায়ত্তশাসনের পক্ষে জোরালো দাবির বহিঃপ্রকাশ ঘটায় ১৯৭০ সালের নির্বাচনে। উপরের আলোচনায় পরিপ্রেক্ষিতে বলা যায়, ১৯৭০ সালের নির্বাচন ছিল ছয় দফা ভিত্তিক স্বায়ত্তশাসনের পক্ষে বাঙালির জোরালো দাবির বহিঃপ্রকাশ।"
        }
      ]
    }
  ]
}