{
  "title": "যশোর বোর্ড ২০২৪",
  "subtitle": "বাংলাদেশের ইতিহাস ও বিশ্বসভ্যতা (11)",
  "questions": [
    {
      "number": "1",
      "uddipok": "দৃশ্য-১: প্রতি বর্ষাকালেই গনি মিয়ার গ্রামের লোকেরা হা-ডু-ডু, কুস্তি ও লাঠি খেলা শিখতো। ৩ বছর পর পর আশেপাশের কয়েকটি গ্রামের অংশগ্রহণে হা-ডু-ডু প্রতিযোগিতা অনুষ্ঠিত হত। দৃশ্য-২: কাশিপুর গ্রামের প্রতিটি অধিবাসীর অধিকার রক্ষায় ও সামাজিক শৃঙ্খলা বজায় রাখতে গ্রামের মুরুব্বিরা সকলের জন্য অবশ্য পালনীয় কতগুলো নিয়ম-কানুনের প্রচলন করেন।",
      "tag": "JB 24",
      "sub_questions": [
        {
          "label": "ক",
          "question": "হেলেনিক সংস্কৃতি কী?",
          "explanation": "গ্রিক উপদ্বীপের প্রধান শহর এথেন্সকে কেন্দ্র করে বে সংস্কৃতি গড়ে উঠেছিল তা হলো 'হেলেনিক সংস্কৃতি'।"
        },
        {
          "label": "খ",
          "question": "",
          "explanation": "রোমে গণতন্ত্র একদিনে প্রতিষ্ঠিত হয়নি। ধাপে ধাপে নানা সংস্কার সংগ্রামের মধ্য দিয়ে রোমে গণতন্ত্র প্রতিষ্ঠিত হয়। রোমে প্রজাতন্ত্রের প্রথম ২০০ বছর ছিল প্যাট্রিসিয়ান ও প্লিবিয়ানদের মধ্যে সংঘাতের ইতিহাস। অধিকারবঞ্চিত, গ্লিবিয়ানরা ক্রমাগত সংগ্রাম করতে থাকে। তাদের দাবির মুখে রোমান আইন সংকলিত হয়। ৪৫০ খ্রিষ্টপূর্বাব্দে প্লিবিয়ানরা ব্রোঞ্জপাতে ১২টি আইন লিখিতভাবে প্রণয়ন করে। আন্দোলনের চূড়ান্ত বিজয় হিসেবে দু'জন কনসালের মধ্যে একজন প্লিবিয়ানদের পক্ষ থেকে নির্বাচনের সিদ্ধান্ত গৃহীত হয়। এভাবে রোমান প্রজাতন্ত্র গণতন্ত্রের দিকে অগ্রসর হয়।"
        },
        {
          "label": "গ",
          "question": "",
          "explanation": "দৃশ্য-১-এ গণি মিয়ার গ্রামের চিত্র গ্রিক সভ্যতার খেলাধুলার বিষয়টিকে মনে করিয়ে দেয়।' মানব 'সভ্যতার ইতিহাসে গ্রিকরা শিক্ষা, সাহিত্য, ধর্ম, দর্শন, বিজ্ঞান, স্থাপত্য, ভাস্কর্য প্রভৃতির পাশাপাশি খেলাধুলার ক্ষেত্রেও গুরুত্বপূর্ণ অবদান রেখেছে। গ্রিক সভ্যতায় শিশুদের খেলাধুলার প্রতি বিশেষ নজর দেওয়া হতো। বিদ্যালয়ে তাদের খেলাধুলার হাতে খড়ি হতো। উৎসবের দিনে গ্রিসে নানা ধরনের ক্রীড়া প্রতিযোগিতা, হতো। এর মধ্যে সবচেয়ে বিখ্যাত ছিল দেবতা জিউসের সম্মানে অনুষ্ঠিত প্রতিযোগিতা। অলিম্পিক ক্রীড়া প্রতিযোগিতায় গ্রিসের শ্রেষ্ঠ ক্রীড়াবিদরা অংশ নিত। এতে দৌড়ঝাঁপ, মল্লযুদ্ধ, চাকা নিক্ষেপ, বর্শা ছোঁড়া, মুষ্টিযুদ্ধ ইত্যাদি বিষয়ে প্রতিযোগিতার ব্যবস্থা থাকত। বিজয়ীদের জলপাই গাছের ডাল-পাতায় তৈরি মালা দিয়ে পুরস্কৃত করা হতো। প্রতি চার বছর পর পর এই খেলা অনুষ্ঠিত হতো। এ খেলায় বিভিন্ন নগররাষ্ট্রের খেলোয়াড়রা অংশ নিত। এই খেলাকে ঘিরে গ্রিক নগররাষ্ট্রগুলোর মধ্যে শত্রুতার বদলে সৌহার্দ্যপূর্ণ মনোভাব গড়ে ওঠে। উদ্দীপকের দৃশ্য-১-এ লক্ষণীয়, প্রতিবছর বর্ষাকালে গণি মিয়ার গ্রামের লোকেরা হা-ডু-ডু, কুস্তি ও লাঠি খেলা শিখতো। তিন বছর পর পর আশেপাশের কয়েকটি গ্রামের অংশগ্রহণে হা-ডু-ডু প্রতিযোগিতা অনুষ্ঠিত হতো। তাই বলা যায়, উদ্দীপকের দৃশ্য-১-এ গ্রিক সভ্যতার খেলাধুলার বিষয়টিকে মনে করিয়ে দেয়।"
        },
        {
          "label": "ঘ",
          "question": "",
          "explanation": "উদ্দীপকের দৃশ্য-২-এ নিহিত বিষয়টি হচ্ছে রোমান সভ্যতার আইন প্রণয়ন। 'আইন সংকলন সভ্যতার বিকাশে রোমানদের শ্রেষ্ঠ উপহার'-মন্তব্যটি যথার্থ। সভ্যতায় রোমানরা বিভিন্ন ক্ষেত্রে অবদান রেখেছে। মানবিক সৃজনশীলতার সবগুলো বিভাগে তারা, দক্ষতার পরিচয় দিয়েছে। শিক্ষা, সাহিত্য, ভাস্কর্য, স্থাপত্য, ধর্ম, দর্শন, বিজ্ঞানে তারা বিপুল অবদান রেখেছে। পরবর্তী সময়ের মানুষ তাদের এসব ভাবদানের স্বারা লাভবান হয়েছে। তবে রোমানদের সর্বশ্রেষ্ঠ কীর্তি হলো তাদের রচিত আইন। খ্রিষ্টপূর্ব পাঁচ শতকের মাঝামাঝি সময়ে রোমানরা ফৌজদারি ও দেওয়ানি আইনগুলো সুষ্ঠুভাবে একসঙ্গে সাজাতে সক্ষম হয়। ৫৪০ খ্রিষ্টপূর্বাব্দে ১২টি ব্রোঞ্জপাতে সর্বপ্রথম আইনগুলো খোদাই করে লিখিত হয় এবং জনগণের দেখার জন্য প্রকাশ্যে বুঝুলিয়ে রাখা হয়। রোমান আইনের দৃষ্টিতে সকল মানুষ সমান। রোমান আইনকে তিনটি শাখায় ভাগ করা হয়েছে। যেমন-১. বেসামরিক আইন- এই আইন পালন করা রোমান নাগরিকদের জন্য বাধ্যতামূলক ছিল। ২, জনগণের আইন- এই আইন সব নাগরিকের জন্য প্রযোজ্য ছিল। তাছাড়া ব্যক্তিগত অধিকার রক্ষার বিষয়টিও এই আইনে ছিল। ৩. প্রাকৃতিক আইন- এ আইনে মূলত নাগরিকদের মৌলিক অধিকার রক্ষার কথা বলা হয়েছে। রোমান আইন আধুনিককালের ইউরোপ ও আমেরিকার এবং সেই সাথে সারা পৃথিবীর বেশির ভাগ দেশের আইন ও বিচার ব্যবস্থার মধ্যে নানাভাবে অন্তর্ভুক্ত হয়েছে। পরিশেষে বলা যায়, রোমান আইন সভ্যতার বিকাশে রোমানদের শ্রেষ্ঠ উপহার। আধুনিক বিশ্ব সম্পূর্ণভাবে রোমান আইনের ওপর নির্ভরশীল।"
        }
      ]
    },
    {
      "number": "2",
      "uddipok": "দৃশ্য-১: জনাব রজব লেখালেখি করা ও বই পড়তে পছন্দ করেন। তিনি ধার্মিক এবং সমাজকে নতুন করে গঠন করার উদ্দেশ্য একটি নতুন প্রথা প্রবর্তন করেন। দৃশ্য-২: জনাব মোহর রূপবান মুড়া, বৌদ্ধ মন্দির, শালবন বিহার ও লালমাই পাহাড় ঘুরে দেখতে কুমিল্লায় যান।",
      "tag": "JB 24",
      "sub_questions": [
        {
          "label": "ক",
          "question": "\"ত্রি শক্তির সংঘর্ষ\" কী?",
          "explanation": "বাংলার পাল, রাজপুতনার গুর্জর প্রতিহার ও দাক্ষিণাত্যের চালুক্য ও রাষ্ট্রকূট এই তিন রাজবংশের মধ্যে সংঘটিত যুদ্ধকে 'ত্রিশক্তি সংঘর্ষ' বলে।"
        },
        {
          "label": "খ",
          "question": "",
          "explanation": "প্রাচীন বাংলার ইতিহাসে প্রথম স্বাধীন গৌড় রাজ্য প্রতিষ্ঠার কারণে শশাঙ্ককে প্রাচীন বাংলার প্রথম সার্বভৌম শাসক বলা হয়। শশাঙ্ক প্রাচীন বাংলার একজন উল্লেখযোগ্য শাসক। মৌখরি ও পরবর্তী গুপ্তবংশীয় রাজাদের মধ্যে প্রায় পঞ্চাশ বছর পুরুষানুক্রমিক সংঘর্ষ এবং উত্তর থেকে তিঝাতীয় ও দাক্ষিণাত্য থেকে চালুক্যরাজগণের ক্রমাগত আক্রমণের ফলে বাংলায় গুপ্ত বংশীয় রাজাগণ দুর্বল হয়ে পড়ে। এ অবস্থার পূর্ণ সুযোগ গ্রহণ করে সামন্তরাজা শশাঙ্ক ৫৯৪ খ্রিস্টাব্দের গোড়ার দিকে গৌড় অঞ্চল অধিকার করে স্বাধীন গৌড় রাজ্য প্রতিষ্ঠা করেন। প্রাচীন বাংলার ইতিহাসে তিনিই প্রথম স্বাধীন রাজ্য প্রতিষ্ঠা করেছিলেন। এ কারণেই তিনি প্রাচীন বাংলার ইতিহাসে প্রথম গুরুত্বপূর্ণ সার্বভৌম শাসক।"
        },
        {
          "label": "গ",
          "question": "",
          "explanation": "দৃশ্য-১ এর জনাব রজবের সাথে যেন বংশের রাজা বল্লাল সেনের মিল রয়েছে। বল্লাল সেন সুপণ্ডিত ছিলেন। তিনি বেদ, স্মৃতি, পুরান প্রভৃতি শাস্ত্র অধ্যয়ন করেছিলেন। কবি বা লেখক হিসেবে সংস্কৃত সাহিত্যে তার অবদান অপরিসীম। তিনি 'দানসাগর' ও 'অদ্ভুতসাগর' নামে দুটি গ্রন্থ রচনা করেন। এ গ্রন্থদ্বয় তার আমলের ইতিহাসের মূল্যবান উপকরণ। বল্লাল সেন তান্ত্রিক ফিন্দুধর্মের পৃষ্ঠপোষক ছিলেন। তার রাজত্বকালে ব্রাহ্মণ্য ধর্মের প্রতিপত্তি বৃদ্ধি পায় এবং বৌদ্ধ ধর্ম দুর্বল হয়ে পড়ে। এ সময় তার প্রবর্তিত 'কৌলীন্য প্রথা' অনুসারে সামাজিক আচার-ব্যবহার, বিবাহ অনুষ্ঠান প্রভৃতি বিষয়ে কুলীন শ্রেণির লোকদের কতকগুলো বিশেষ রীতিনীতি মেনে চলতে হতো। উদ্দীপকে দৃশ্য-১-এর জনাব রজব সমাজকে নতুন করে গঠন করার উদ্দেশ্যে একটি নতুন প্রথা প্রবর্তন করেন। যা বল্লাল সেন প্রবর্তিত 'কৌলীন্য প্রথা'র অনুরূপ। তাই বলা যায়, উদ্দীপকের জনাব রজবের সাথে সেন বংশের রাজা বল্লাল সেনের মিল রয়েছে।"
        },
        {
          "label": "ঘ",
          "question": "",
          "explanation": "উদ্দীপকের দৃশ্য-২-এর জনাব মোহর রূপবান মুড়া, বৌদ্ধ বিহার, শালবন বিহার ও লালমাই পাহাড় ঘুরে দেখতে কুমিল্লায় যান। জনাব মোহর এর ভ্রমণকৃত অঞ্চলটি প্রাচীন দক্ষিণ-পূর্ব বাংলার স্বাধীন রাজবংশ তথা চন্দ্র রাজবংশের নিয়ন্ত্রণাধীন ছিল। দক্ষিণ-পূর্ব বাংলার একটি স্বাধীন রাজবংশ ছিল চন্দ্র বংশ। দশম শতকের শুরু থেকে এগারো শতকের মধ্যভাগ পর্যন্ত দেড়শ' বছর এ বংশের রাজারা শাসন করেন। চন্দ্র বংশের প্রথম নৃপতি পূর্ণচন্দ্র ও তার পুত্র সুবর্ণচন্দ্র রোহিতগিরির ভূস্বামী ছিলেন। সুবর্ণচন্দ্রের পুত্র ত্রৈলোক্যচন্দ্র এ বংশের সার্বভৌম ক্ষমতা প্রতিষ্ঠা করেন। তার উপাধি ছিল 'মহারাজাধিরাজ'। ত্রৈলোক্যচন্দ্র হরিকেল, চন্দ্রদ্বীপ (বরিশাল ও পার্শ্ববর্তী এলাকা), বল ও সমতট অর্থাৎ সমগ্র পূর্ব ও দক্ষিণ-পূর্ব বাংলায় নিজ বংশের শাসন প্রতিষ্ঠা করেন। কুমিল্লা জেলার অন্তর্গত লালমাইয়ের পাহাড়ি এলাকা ছিল চন্দ্র রাজাদের শাসন কেন্দ্র। এ পাহাড় প্রাচীনকালে রোহিতগিরি নামে পরিচিত ছিল। ত্রৈলোক্যচন্দ্রের উত্তরাধিকারী ছিলেন তার পুত্র শ্রীচন্দ্র। তার শাসনামলে চন্দ্র বংশের প্রভাব-প্রতিপত্তি বৃদ্ধি পায়। তার রাজ্য দক্ষিণ-পূর্ব বাংলা ছাড়াও উত্তর-পূর্ব কামরূপ ও উত্তরে গৌড় পর্যন্ত বিস্তৃত ছিল। শ্রীচন্দ্রের পুত্র কল্যাণচন্দ্র ও পৌত্র লভচন্দ্র চন্দ্র বংশের গৌরব অক্ষুণ্ণ রাখেন। দৃশ্য-২-এ জনাব মোহর রূপবান মুড়া, বৌদ্ধ মন্দির, শালবন বিহার ও লালমাই পাহাড় ঘুরে দেখতে কুমিল্লায় যান। এই অঞ্চলটি এক সময় চন্দ্র বংশের শাসনাধীন ছিল। তাই প্রশ্নে উল্লেখিত মন্তব্যটি যথার্থ।"
        }
      ]
    },
    {
      "number": "3",
      "uddipok": "",
      "tag": "JB 24",
      "sub_questions": [
        {
          "label": "ক",
          "question": "",
          "explanation": "পৌরাণিক ধর্ম হলো প্রাচীন ভারতের বৈদিক আর্য ও আদিম অনার্য সংস্কৃতির সমন্বয়ে গড়ে ওঠা এক বিশেষ ধর্মীয় ব্যবস্থা, যা মূলত দেব-দেবীর পূজা, অবতারবাদ এবং পুরাণ শাস্ত্রের কাহিনীগুলোর ওপর ভিত্তি করে পরিচালিত হয়।"
        },
        {
          "label": "খ",
          "question": "",
          "explanation": "প্রাচীন বাংলার প্রাকৃতিক পরিবেশ ছিল কৃষি ও শিল্পের জন্য অত্যন্ত সহায়ক, বিশেষ করে কার্পাস তুলা ও রেশমের প্রচুর উৎপাদন এই অঞ্চলকে বস্ত্রশিল্পে বিশ্বসেরা করে তুলেছিল। গ্রামবাংলার প্রতিটি পরিবার কৃষিকাজের পাশাপাশি অবসরে সুতা কাটা, কাপড় বোনা, মৃৎশিল্প এবং বাঁশ-বেতের সামগ্রী তৈরিতে নিয়োজিত থাকত, যা স্থানীয় পর্যায়ে কাঁচামালের সহজলভ্যতার কারণে কুটির শিল্প হিসেবে দ্রুত বিকশিত হয়। এই শিল্পগুলোর গুণগত মান ও কারুকার্য এতই চমৎকার ছিল যে, বাংলার মসলিন এবং অন্যান্য হস্তশিল্প বিশ্বব্যাপী উচ্চমূল্যে রপ্তানি হতো, যা এই অঞ্চলের অর্থনৈতিক সমৃদ্ধির অন্যতম প্রধান স্তম্ভ ছিল।"
        },
        {
          "label": "গ",
          "question": "",
          "explanation": "ডায়াগ্রাম-ক প্রাচীন বাংলার সামাজিক জীবনের অত্যন্ত কঠোর এবং সুবিন্যস্ত 'বর্ণপ্রথা' ও পেশাভিত্তিক স্তরবিন্যাসকে নির্দেশ করছে। প্রাচীন বাংলার সমাজ মূলত আর্যদের চতুর্বর্ণ প্রথা দ্বারা গভীরভাবে প্রভাবিত ছিল, যেখানে মানুষের জন্ম ও বংশের ওপর ভিত্তি করে তার সামাজিক অবস্থান এবং পেশা নির্ধারিত হতো। ডায়াগ্রামের শীর্ষে থাকা 'পুরোহিত' বা ব্রাহ্মণরা ধর্মীয় আচার ও শিক্ষা পরিচালনার দায়িত্ব পালন করতেন এবং সমাজে সর্বোচ্চ মর্যাদার অধিকারী ছিলেন। দ্বিতীয় স্তরে 'সৈনিক' বা ক্ষত্রিয়েরা শাসন ও প্রতিরক্ষায় নিয়োজিত ছিলেন এবং তৃতীয় স্তরে 'পণ্য আমদানিকারক' বা বৈশ্যেরা ব্যবসা-বাণিজ্য পরিচালনা করে অর্থনৈতিক ভিত মজবুত করতেন। সর্বনিম্নে থাকা 'কৃষক' বা শূদ্রেরা কায়িক শ্রমের মাধ্যমে সমাজকে সেবা প্রদান করতেন, কিন্তু তাদের সামাজিক অধিকার ছিল অত্যন্ত সীমিত। এই ডায়াগ্রামটি মূলত একটি বৈষম্যমূলক সমাজব্যবস্থার চিত্র তুলে ধরে, যেখানে উচ্চবর্ণের মানুষ বিশেষ সুযোগ-সুবিধা ভোগ করত এবং নিম্নবর্ণের মানুষেরা অবজ্ঞার শিকার হতো।"
        },
        {
          "label": "ঘ",
          "question": "",
          "explanation": "চিত্র-খ এ প্রদর্শিত সুপরিকল্পিত স্থাপত্য এবং নগরীর ধ্বংসাবশেষ (যেমন- মহাস্থানগড় বা উয়ারী-বটেশ্বর) প্রাচীন বাংলার এক অত্যন্ত সমৃদ্ধ ও আধুনিক নগর সভ্যতার অকাট্য প্রমাণ বহন করে। এই ধ্বংসাবশেষগুলো বিশ্লেষণ করলে দেখা যায় যে, তৎকালীন স্থপতিরা পরিকল্পিত রাস্তাঘাট, ড্রেনেজ ব্যবস্থা এবং সুরক্ষামূলক প্রতিরক্ষা প্রাচীর নির্মাণে অত্যন্ত দক্ষ ছিলেন। চিত্রটিতে দৃশ্যমান ইটের কাঠামো এবং স্তূপগুলো থেকে এটি পরিষ্কার হয় যে, প্রাচীন বাংলার মানুষ কেবল কুটির নির্ভর ছিল না, বরং তারা বড় বড় বাণিজ্যিক শহর ও প্রশাসনিক কেন্দ্র গড়ে তুলেছিল। খননকার্যের ফলে প্রাপ্ত উত্তরভারতীয় কালো মসৃণ মৃৎপাত্র, রৌপ্য মুদ্রা এবং মূল্যবান পাথরের পুঁতি নির্দেশ করে যে, এই নগরগুলো আন্তর্জাতিক বাণিজ্যের সাথে যুক্ত ছিল। নদীবিধৌত পলি মাটিতে গড়ে ওঠা এই জনপদগুলো যেমন কৃষিতে উন্নত ছিল, তেমনি তাদের নগর পরিকল্পনাও ছিল সমসাময়িক অন্যান্য সভ্যতার তুলনায় অনেক বেশি আধুনিক ও সুশৃঙ্খল। পরিশেষে বলা যায় যে, চিত্র-খ এ প্রাপ্ত প্রত্নতাত্ত্বিক নিদর্শনগুলো বাঙালির হাজার বছরের গৌরবময় ইতিহাসের জীবন্ত সাক্ষী, যা আমাদের পূর্বপুরুষদের উন্নত জীবনদর্শন ও কারিগরি দক্ষতার এক অনবদ্য প্রতিফলন।"
        }
      ]
    },
    {
      "number": "4",
      "uddipok": "দৃশ্য-১: পিতার মৃত্যুর পর জনাব 'ক' ক্ষমতালাভ করেন। তিনি ন্যায়বিচার প্রতিষ্ঠাকল্পে কাজ করেন। এছাড়া তিনি নিজে কবি ছিলেন এবং কবি সাহিত্যিকগণকে শ্রদ্ধা করতেন। দৃশ্য-২: জনাব 'খ' জনগণের জানমাল রক্ষার জন্য অত্যাচারী জলদস্যুদের উৎখাত করেন। পরবর্তীতে তিনি ইংরেজদের তার এলাকা থেকে বিতাড়িত করতে সক্ষম হন।",
      "tag": "JB 24",
      "sub_questions": [
        {
          "label": "ক",
          "question": "",
          "explanation": "বাংলায় প্রথম মুসলিম শাসনের সূত্রপাত করেন ইখতিয়ার উদ্দিন মুহম্মদ বখতিয়ার খলজি।"
        },
        {
          "label": "খ",
          "question": "",
          "explanation": "রাজ্যের নিরাপত্তা ও উন্নতিকল্পে ইওজ খলজির গৃহীত কর্মকাণ্ডের কারণে তাকে সুশাসক বলা হয়। শাসনকার্যের সুবিধার জন্য তিনি রাজধানী দেবকোট থেকে গৌড় বা লখনৌতিতে স্থানান্তর করেন। বাংলায় শাসন বজায় রাখতে বাংলার মুসলমান শাসকদের মধ্যে ইওজ খলজিই নৌবাহিনীর গোড়াপত্তন করেছিলেন। বার্ষিক বন্যার হাত থেকে লখনৌতি ও পার্শ্ববর্তী অঞ্চলকে রক্ষা করার জন্য তিনি বহু খাল খনন ও সেতু নির্মাণ করেন। তিনি রাস্তা নির্মাণ করে সৈন্য ও পণ্য চলাচলের সুবন্দোবস্ত করেন। এ রাজপথ নির্মাণের ফলে রাজ্য শাসন ও ব্যবসা-বাণিজ্যেরই সুবিধা হয়নি; বরং দেশের লোকের নিকট আশীর্বাদস্বরূপও ছিল। কারণ, তা বার্ষিক বন্যার কবল থেকে তাদের গৃহ ও শস্যক্ষেত্র রক্ষা করত। এসব কার্যাবলির জন্যই ইওজ খলজিকে সুশাসক বলা হয়।"
        },
        {
          "label": "গ",
          "question": "",
          "explanation": "ইলিয়াস শাহী বংশের শাসক সুলতান গিয়াসউদ্দিন আজম শাহের সাথে দৃশ্য-১ এর জনাব 'ক' এর মিল রয়েছে। সুলতান সিকান্দার শাহের মৃত্যুর পর তাঁর পুত্র গিয়াসউদ্দিন 'আজম শাহ' উপাধি গ্রহণ করে বাংলার 'সিংহাসনে বসেন। তিনি একজন ন্যায়বিচারক ছিলেন। রিয়াজ-উস-সালাতিন গ্রন্থে তাঁর ন্যায় বিচারের এক অতি উজ্জ্বল কাহিনির বর্ণনা আছে। সুপণ্ডিত হিসেবে সুলতান গিয়াসউদ্দিন আলম শাহের যথেষ্ট সুখ্যাতি ছিল। কবি-সাহিত্যিকগণকে তিনি সমাদর ও শ্রদ্ধা করতেন। তিনি কাব্যরসিক ছিলেন এবং নিজেও ফার্সি ভাষায় কবিতা রচনা করতেন। পারস্যের প্রখ্যাত কবি হাফিজের সাথে তাঁর পত্রালাপ হতো। মুসলমান শিক্ষা ও সংস্কৃতির বিকাশ এবং বাংলা সাহিত্যের পৃষ্ঠপোষকতার জন্য গিয়াসউদ্দিন আজম শাহ বঙ্গের ইতিহাসে এক বিশিষ্ট স্থান অধিকার করে আছেন। উদ্দীপকে দৃশ্য-১ এ পিতার মৃত্যুর পর জনাব 'ক' ক্ষমতা লাভ করেন। তিনি ন্যায়বিচার প্রতিষ্ঠাকল্পে কাজ করেন। এছাড়া তিনি নিজে কবি ছিলেন এবং কবি সাহিত্যিকগণকে শ্রদ্ধা করতেন। এ থেকে প্রতীয়মান হয় যে, ইলিয়াস শাহী বংশের শাসক সুলতান গিয়াসউদ্দিন আজম শাহের সাথে দৃশ্য-১ এর জনাব 'ক' এর মিল রয়েছে।"
        },
        {
          "label": "ঘ",
          "question": "",
          "explanation": "দৃশ্য-২ এর 'খ' মুঘল সুবাদার শায়েস্তা খানকে নির্দেশ করে। শায়েস্তা খান ছিলেন একজন অসাধারণ সেনাপতি বক্তব্যটি সঠিক। শায়েস্তা খান ছিলেন একজন সুদক্ষ সেনাপতি ও দূরদর্শী শাসক। তিনি মগদের উৎপাত থেকে বাংলার জনগণের জানমাল রক্ষা করেন। তিনি সন্দ্বীপ ও চট্টগ্রাম অধিকার করে আরাকানি জলদস্যুদের সম্পূর্ণরূপে উৎখাত করেন। সুবাদার শায়েস্তা খান কুচবিহার, কামরূপ, ত্রিপুরা প্রভৃতি অঞ্চলে মুঘল শাসন সুষ্ঠুভাবে প্রতিষ্ঠা করেন। সীমান্ত এলাকার নিরাপত্তারও ব্যবস্থা করা হয় তার শাসনামলে। তাঁর ভয়ে আসামের রাজা মুঘলদের সাথে শত্রুতা করতে সাহস পাননি। সুবাদারির শেষ দিকে শায়েস্তা খানের সাথে ইংরেজ ইস্ট ইন্ডিয়া কোম্পানির বিরোধ বাধে। ইংরেজদের ক্ষমতা এত বৃদ্ধি পেতে থাকে যে, তারা ক্রমে এদেশের জন্য হুমকি হিসেবে দেখা দেয়। দীর্ঘদিনের চেষ্টার পর শায়েস্তা খান বাংলা থেকে ইংরেজদের বিতাড়িত করেন। উদ্দীপকের দৃশ্য-২ এর জনাব 'খ' জনগণের জানমাল রক্ষার জন্য অত্যাচারী জলদস্যুদের উৎখাত করেন এবং পরবর্তীতে তিনি ইংরেজদের তার এলাকা থেকে বিতাড়িত করতে সক্ষম হন। দৃশ্য-২ এর জনাব 'খ' মুঘল সুবাদার শায়েস্তা খানকে নির্দেশ করে। উপরিউক্ত আলোচনার পরিপ্রেক্ষিতে বলা যায়, শায়েস্তা খান একজন অসাধারণ সেনাপতি ছিলেন।"
        }
      ]
    },
    {
      "number": "5",
      "uddipok": "দৃশ্য-১: মন্দির থেকে এসে বীণা গান অনুশীলন করতো। সম্প্রতি তার ভাইদের মধ্যে পৈত্রিক সম্পত্তি ভাগাভাগি হয়েছে। কিন্তু নিয়মানুসারে তার বোনেরা সম্পদের কোনো অংশ পায়নি। দৃশ্য-২: নিজের জমিতে জনাব হাসিব ব্রোকলি, ক্যাপসিকাম চাষ করে। এগুলো সে পাইকারী বাজারে বিক্রি করে। অন্যদিকে তার বন্ধু নাজমুল এ্যালুমিনিয়ামের হাঁড়ি-পাতিল ও স্টিলের দা-ছুরির কারখানা থেকে অনেক অর্থ উপার্জন করেন।",
      "tag": "JB 24",
      "sub_questions": [
        {
          "label": "ক",
          "question": "",
          "explanation": "আকিকা হলো ইসলামি বিধান অনুযায়ী সন্তান জন্মের সপ্তম দিনে তার কল্যাণ ও নিরাপত্তার কামনায় পশু কোরবানি করার একটি ধর্মীয় অনুষ্ঠান।"
        },
        {
          "label": "খ",
          "question": "",
          "explanation": "মধ্যযুগে বাংলার মুসলিম সমাজে 'গুরুবাদ' বা পীর-মুর্শিদি প্রথা ব্যাপকভাবে প্রচলিত ছিল কারণ তৎকালীন সাধারণ মানুষ সুফি ও পীরদের আধ্যাত্মিক শক্তি এবং তাঁদের আদর্শিক জীবনবোধের প্রতি ভীষণভাবে অনুরাগী ছিল। মানুষ বিশ্বাস করত যে, সঠিক ধর্মীয় জ্ঞান এবং স্রষ্টার সান্নিধ্য লাভের জন্য একজন দক্ষ পথপ্রদর্শক বা গুরুর নির্দেশনা অপরিহার্য। এই গুরুবাদের মাধ্যমেই ইসলামি শিক্ষা ও নৈতিকতা জনসাধারণের মাঝে সহজভাবে ছড়িয়ে পড়েছিল এবং পীরেরা সমাজে অত্যন্ত শ্রদ্ধার পাত্র হিসেবে বিবেচিত হতেন।"
        },
        {
          "label": "গ",
          "question": "",
          "explanation": "দৃশ্য-১ এ বর্ণিত বীণার জীবনের প্রেক্ষাপটটি মধ্যযুগের বাংলার হিন্দু সমাজে প্রচলিত 'নারীর সম্পত্তির অধিকারে বঞ্চনা' এবং ধর্মীয় ও সামাজিক অনুশাসনের দিকটি মনে করিয়ে দেয়। দৃশ্যপটে আমরা দেখি, বীণা মন্দির থেকে এসে গান অনুশীলন করত, যা মধ্যযুগে হিন্দু নারীদের ধর্মীয় ও সাংস্কৃতিক কর্মকাণ্ডে অংশগ্রহণের ঐতিহ্যের সাথে সাদৃশ্যপূর্ণ। তবে বীণার ভাইয়েরা পৈতৃক সম্পত্তি ভাগ করে নিলেও বীণা কোনো অংশ পায়নি, যা তৎকালীন সমাজ ব্যবস্থার একটি বাস্তব প্রতিচ্ছবি। মধ্যযুগে হিন্দু আইন ও সামাজিক রীতি অনুযায়ী নারীরা সাধারণত পৈতৃক সম্পত্তিতে কোনো আইনগত অধিকার ভোগ করত না। তাদের জীবন ছিল অনেকটা নির্ভরশীল এবং সম্পত্তি কেবল পুরুষ উত্তরসূরিদের মধ্যেই বণ্টিত হতো। বীণার এই বঞ্চনা মধ্যযুগীয় রক্ষণশীল সমাজ কাঠামোর সেই বৈষম্যমূলক দিকটিকেই স্পষ্টভাবে ইঙ্গিত করে, যেখানে নারীদের অর্থনৈতিক স্বাধীনতা ছিল অত্যন্ত সীমিত।"
        },
        {
          "label": "ঘ",
          "question": "দৃশ্য-২ এর হাসিব ও নাজমুলের কর্মকান্ডের মধ্য থেকে হাসিবের কর্মকাণ্ডই বাংলার মধ্যযুগের অর্থনীতিতে অধিক অরদান রেখেছে- বিশ্লেষণ করো।",
          "explanation": "আমি উদ্দীপকের বক্তব্যের সাথে একমত যে, দৃশ্য-২ এর প্রেক্ষাপটে হাসিবের কৃষিভিত্তিক কর্মকাণ্ডই মধ্যযুগের বাংলার অর্থনীতির মূল চালিকাশক্তি হিসেবে অধিকতর গুরুত্বপূর্ণ অবদান রেখেছে। মধ্যযুগের বাংলা ছিল মূলত একটি কৃষিপ্রধান অঞ্চল এবং এই অঞ্চলের সমৃদ্ধির মূল ভিত্তিই ছিল এর উর্বর ভূমি ও অফুরন্ত কৃষি উৎপাদন। হাসিবের নিজের জমিতে আধুনিক সবজি চাষ এবং পাইকারি বাজারে তা বিক্রি করার প্রক্রিয়াটি তৎকালীন গ্রামীণ অর্থনীতির একটি শক্তিশালী দিককে উপস্থাপন করে। মধ্যযুগে বাংলার চাল, চিনি এবং বিভিন্ন কৃষি পণ্য কেবল স্থানীয় চাহিদা মেটাত না, বরং বিদেশে রপ্তানি হয়ে প্রচুর অর্থ উপার্জনে সহায়তা করত। অন্যদিকে নাজমুলের অ্যালুমিনিয়াম ও স্টিলের ব্যবসা যদিও শিল্পের একটি অংশ, কিন্তু মধ্যযুগে শিল্প মূলত কুটির শিল্পের পর্যায়ে ছিল এবং তা কৃষির ওপর নির্ভরশীল ছিল। কৃষি ছিল অর্থনীতির স্থিতিশীলতার প্রতীক, যা না থাকলে ব্যবসা-বাণিজ্য বা অন্য কোনো শিল্প বিকশিত হওয়া সম্ভব ছিল না। অধিকাংশ মানুষ কৃষিকাজের মাধ্যমে জীবিকা নির্বাহ করত এবং রাষ্ট্রীয় আয়ের প্রধান উৎস ছিল ভূমি রাজস্ব, যা হাসিবের মতো কৃষকদের শ্রমের মাধ্যমেই সংগৃহীত হতো। পরিশেষে বলা যায় যে, যদিও শিল্প ও বাণিজ্য অর্থনীতির অবিচ্ছেদ্য অংশ, তবুও মধ্যযুগীয় বাংলার বৈশ্বিক খ্যাতি ও অর্থনৈতিক বনিয়াদ গড়ে উঠেছিল মূলত শক্তিশালী কৃষি ব্যবস্থার ওপর ভিত্তি করে; তাই হাসিবের কর্মকাণ্ডই সেই আমলের অর্থনীতির প্রকৃত ও বৃহৎ প্রতিচ্ছবি।"
        }
      ]
    },
    {
      "number": "6",
      "uddipok": "দৃশ্য-১: জনাব সুজন তার নানার ব্যবসায়িক প্রতিষ্ঠান পরিচালনার দায়িত্ব পান। এতে তার খালাতো ভাইয়েরা অসন্তুষ্ট হন। প্রতিষ্ঠানের কর্মচারিদের একটি অংশও গোপনে সুজনের বিরোধিতা করেছিল। দৃশ্য-২: সিদ্ধান্ত গ্রহণ করতে সাবেক চেয়ারম্যান জনাব সাদিক স্থানীয় বড় ব্যবসায়ী ও প্রভাবশালী ব্যক্তির প্রভাবে প্রভাবিত হতেন। কিন্তু বর্তমান চেয়ারম্যান জনাব ইকরাম জনগণের কল্যাণ, ইউনিয়নের উন্নতিকে প্রাধান্য দিয়ে নিজের মতামত অনুসারে কাজ করেন। এতে প্রভাবশালীদের সাথে তিনি দ্বন্দ্বে জড়িয়ে পড়েন।",
      "tag": "JB 24",
      "sub_questions": [
        {
          "label": "ক",
          "question": "",
          "explanation": "জব চার্নক কলকাতা শহরের গোড়াপত্তন করেন।"
        },
        {
          "label": "খ",
          "question": "",
          "explanation": "পলাশি যুদ্ধের ফলে ইংরেজরা বাংলায় একচেটিয়া বাণিজ্যের অধিকার লাভ করে, এর ফলে ফরাসিরা ১৭৫৭ খ্রিস্টাব্দে পলাশির যুদ্ধে ফরাসিরা বাংলার নবাব সিরাজউদ্দৌলার পক্ষ অবলম্বন করে। যুদ্ধে ইংরেজদের সাফল্য ফরাসিদের পর্যুদস্ত করে ফেলে। ফলে বাংলার ফরাসি কুঠিগুলো ইংরেজদের দখলে চলে যায়। দাক্ষিণাত্যের কর্ণাটের যুদ্ধসমূহে ফরাসি কোম্পানি পরাজিত হলে তারা এদেশ ত্যাগ করে এদেশ থেকে বিদায় নিতে বাধ্য হয়। ইংরেজরা ভারতবর্ষে প্রতিদ্বন্দ্বী শক্তিতে পরিণত হয়।"
        },
        {
          "label": "গ",
          "question": "দৃশ্য-১ এর ঘটনা নবাব সিরাজউদ্দৌলার সময়ের কোন 'সংকটকে' নির্দেশ করছে? ব্যাখ্যা করো।",
          "explanation": "দৃশ্য-১ এর ঘটনা নবাব সিরাজউদ্দৌলার রাজত্বকালীন সময়ের ষড়যন্ত্রকে নির্দেশ করছে। আলীবর্দি খানের মৃত্যুর পর মাত্র ২২ বছর বয়সে নবাব সিরাজউদ্দৌলা সিংহাসনে বসেন। সিংহাসনে বসার পর থেকে তাকে নানামুখী ষড়যন্ত্র ও সমস্যা মোকাবেলা করতে হয়। নবাবের খালা ঘসেটি বেগম তার বিরুদ্ধে ষড়যন্ত্রে লিপ্ত হন। এ ষড়যন্ত্রে আরও যোগ দেন ঘসেটি বেগমের দেওয়ান রাজা রাজবল্লভ, পূর্ণিয়ার শাসনকর্তা সিরাজের খালাতো ভাই শওকত এবং অন্যরা। এছাড়া দেশি-বিদেশি বণিক শ্রেণি, নবাবের দরবারের প্রভাবশালী রাজন্যবর্গ ও অভিজাত শ্রেণি, নবাবের সেনাপতি মীর জাফরসহ আরো অনেকে নবাবের বিরুদ্ধে ষড়যন্ত্রে জড়িত ছিল। এই যড়যন্ত্রকারীরা পলাশি যুদ্ধের পটভূমি তৈরি করতে ভূমিকা রেখেছিল। উদ্দীপকের দৃশ্য-১ এর জনাব সুজন তার নানার ব্যবসায়িক প্রতিষ্ঠানের পরিচালনার দায়িত্ব পান। এতে তার খালাতো ভাইয়েরা অসন্তুষ্ট হন। প্রতিষ্ঠানের কর্মচারীদের একটি অংশও গোপনে সুজনের বিরোধিতা করেছিল। উদ্দীপকের এ ঘটনার সাথে উপরে আলোচিত পলাশি যুদ্ধে পূর্বকালীন পারিবারিক ও রাজন্যবর্গের ষড়যন্ত্রকে নির্দেশ করছে।"
        },
        {
          "label": "ঘ",
          "question": "",
          "explanation": "হ্যাঁ, আমি মনে করি দৃশ্য-২ এর জনাব ইকরামের মনোভাবই বক্সারের যুদ্ধ অনিবার্য করে তোলে। মীর জাফরকে ক্ষমতা থেকে সরানোর পর ইস্ট ইন্ডিয়া কোম্পানি মীর কাশিমকে বাংলার সিংহাসনে বসায়। মীর কাশিম ছিলেন একজন দেশপ্রেমিক ও স্বাধীনচেতা শাসক। তিনি তার প্রজাদের খুবই ভালবাসতেন। এজন্য তিনি প্রজাদের কল্যাণের প্রতি সচেতন ছিলেন। তিনি প্রথমে প্রশাসনকে 'ইংরেজদের রাজনৈতিক হস্তক্ষেপ ও প্রভাবমুক্ত করার উদ্যোগ নেন। ইংরেজরা \"দন্তক\" নামক ছাড়পত্রের অপব্যবহার করলে দেশীয় ব্যবসায়ীদের সুবিধার্থে সবার জন্য তিনি আন্তঃবাণিজ্য শুল্ক উঠিয়ে দেন। এতে ইংরেজদের একচেটিয়া ব্যবসায় অসুবিধা হয় এবং তারা ক্ষুদ্ধ হয়। পরবর্তীতে মীর কাশিম দেশ ও জনগণের স্বার্থে আরও কিছু পদক্ষেপ গ্রহণ করলে ইংরেজদের সাথে তার যুদ্ধ অনিবার্য হয়ে উঠে। অবশেষে তিনি ১৭৬৪ সালে বক্সারের যুদ্ধে ইংরেজদের কাছে পরাজিত হন। মূলত দেশ ও জনগণের স্বার্থে কাজ করতে গিয়েই মীর কাশিম ইংরেজ কোম্পানির সাথে যুদ্ধে জড়িয়ে পড়েন। একইভাবে দৃশ্য-২ দেখা যায়, চেয়্যারম্যান জনাব ইকরাম জনগণের কল্যাণে ইউনিয়নের উন্নতিকে প্রাধান্য দিয়ে নিজের মতামত অনুসারে কাজ করতেন। এতে প্রভাবশালীদের সাথে তিনি দ্বন্দ্বে জড়িয়ে পড়েন। বাংলার নবাব মীর কাশিমও প্রজাদের কল্যাণের প্রতি সচেতন ছিলেন। তিনি চেয়েছিলেন ইংরেজদের সজো সম্মানজনক উপায়ে বাংলার স্বার্থরক্ষা করে আর্থিক ও সামরিক দুর্বলতা কাটিয়ে উঠতে। এ উদ্দেশ্যে তাঁর গৃহীত পদক্ষেপগুলোই শেষ পর্যন্ত বক্সারের যুদ্ধের কারণ হয়ে দাঁড়ায়। উপরের আলোচনা থেকে এটাই প্রতীয়মান হয় যে, দৃশ্য-২ এর জনাব ইকরামের মনোভাব তথা মীর কাশিমের মনোভাবই বক্সারের যুদ্ধা অনিবার্য করে ফেলে- বক্তব্যটি যথার্থ।"
        }
      ]
    },
    {
      "number": "7",
      "uddipok": "দৃশ্য-১: নারীদের শিক্ষিত করে তুলতে সাজেদা বানু একটি বালিকা বিদ্যালয় স্থাপন করেন। সবাইকে নারী শিক্ষার প্রয়োজনীয়তা বোঝাতে তিনি বই ও প্রবন্ধ প্রকাশ করেন। দৃশ্য-২: সুয়াপুর গ্রামে স্থাপিত স্কুল সকলের মধ্যে শিক্ষার আলো ছড়িয়ে দিয়েছে। দেশ ও বিদেশের তথ্য এখন গ্রামে সহজেই পৌঁছায়। ফলে গ্রাম থেকে কুসংস্কার দূরীভূত হয়েছে এবং সবার মাঝে আত্মসচেতনতা সৃষ্টি হয়েছে।",
      "tag": "JB 24",
      "sub_questions": [
        {
          "label": "ক",
          "question": "",
          "explanation": "ইংরেজ আমলে কৃষকদের নীলচাষের জন্য অগ্রিম অর্থ গ্রহণে বাধ্য করা হতো, একেই দাদন বলে।"
        },
        {
          "label": "খ",
          "question": "",
          "explanation": "ইংরেজ জমিদার, নীলকরদের দ্বারা নির্যাতিত কৃষকরা দলে দলে তিতুমিরের বাহিনীতে যোগ দিলে ধর্মসংস্কার আন্দোলন ক্রমেই সশস্ত্র আন্দোলনে পরিণত হয়। উত্তর ভারত ও পশ্চিম সীমান্ত প্রদেশে যখন ওয়াহাবি আন্দোলনের জোয়ার চলছে তখন পশ্চিমবঙ্গের বারাসাত অঞ্চলে এই আন্দোলন তিতুমিরের নেতৃত্বে বিশাল রূপ ধারণ করে। ওয়াহাবি আন্দোলনের মূল উদ্দেশ্য ছিল ধর্মীয় কুসংস্কার দূর করে মুসলিম সম্প্রদায়কে সঠিক পথে চালিত করা। বাংলার ওয়াহাবিরা তিতুমিরের নেতৃত্বে সংগঠিত হয়েছিল। ক্রমেই কৃষকগণ ব্যাপকভাবে এই আন্দোলনে যোগদান করে। ফলে তিতুমিরের ধর্মসংস্কার আন্দোলন সশস্ত্র আন্দোলনে রূপ নেয়।"
        },
        {
          "label": "গ",
          "question": "",
          "explanation": "দৃশ্য-১ এর সাজেদা বানুর সাথে আমার পাঠ্যবইয়ের নারী সংস্কারক বেগম রোকেয়ার মিল রয়েছে। বিশ শতকের শুরুতে বাঙালি মুসলিম মেয়েরা লেখাপড়ার অধিকার থেকে বঞ্চিত ছিল। মুসলমান মেয়েদের এই বন্দিদশা থেকে মুক্তির ডাক দিলেন বেগম রোকেয়া। বেগম রোকেয়া মুসলিম নারী সমাজের ভাগ্যের চাকা পরিবর্তনে অনেক সংস্কারমূলক পদক্ষেপ গ্রহণ করেন যা তখনকার সময়ে ছিল অভাবনীয়। তিনি নারী সমাজের মুক্তির লক্ষ্যে ভাগলপুরে একটি প্রাথমিক বালিকা বিদ্যালয় প্রতিষ্ঠা করেন এবং ১৯১১ সালে কোলকাতায় 'সাখাওয়াত মেমোরিয়াল উর্দু প্রাইমারি স্কুল' স্থাপন করেন। এমনকি তিনি নারীর অধিকার প্রতিষ্ঠার জন্য ১৯১৬ সালে কোলকাতায় আঞ্জুমান খাওয়াতিনে ইসলাম (মুসলিম মহিলা সমিতি) প্রতিষ্ঠা করেন। এই সমিতি নারীর শিক্ষা, কর্মসংস্থান ও আইনগত অধিকার প্রতিষ্ঠায় বলিষ্ঠ ভূমিকা রাখতে সক্ষম হয়। শুধু তাই নয়, বেগম রোকেয়া নারী সমাজের মুক্তির লক্ষ্যে অনেক সাহিত্যও রচনা করেছেন। উদ্দীপকের দৃশ্য-১ এর সাজেদা বানু নারীদের শিক্ষিত করে তুলতে একটি বালিকা বিদ্যালয় স্থাপন করেন। সবাইকে নারী শিক্ষার প্রয়োজনীয়তা বোঝাতে তিনি বই ও প্রবন্ধ প্রকাশ করেন। সাজেদা বানুর কর্মকাণ্ড উপরে আলোচিত বেগম রোকেয়ার কর্মকান্ডের অনুরূপ। তাই বলা যায়, দৃশ্য-১ এর সাজেদা বানুর সাথে পাঠ্যবইয়ের নারী সংস্কারক বেগম রোকেয়ার মিল রয়েছে।"
        },
        {
          "label": "ঘ",
          "question": "",
          "explanation": "দৃশ্য-২ এর সুয়াপুর অঞ্চলের সংঘটিত পরিবর্তনই ইংরেজ আমলে বাংলার জাতীয়তাবাদের বিকাশ ঘটায়- উক্তিটি যথার্থ। উদ্দীপকের দৃশ্য-২ এর সুয়াপুর গ্রামে স্থাপিত স্কুল সকলের মধ্যে শিক্ষার আলো ছড়িয়ে দিয়েছে। দেশ ও বিদেশের তথ্য এখন গ্রামে সহজেই পৌছায়। ফলে গ্রাম থেকে কুসংস্কার দূরীভূত হয়েছে এবং সবার মাঝে আত্মসচেতনতা সৃষ্টি হয়েছে। উদ্দীপকের সুয়াপুর অঞ্চলের মতোই শিক্ষার হাত ধরে ইংরেজ আমলে নবজাগরণের সূচনা ঘটে এবং জাতীয়তাবাদের বিকাশ ঘটায়। ইংরেজ আমলে বাংলায় নানা বিদ্রোহ, আন্দোলন চললেও তা সফল হতে পারেনি। পরবর্তীতে উনিশ শতকের শেষার্ধে পাশ্চাত্যের আধুনিক চিন্তার প্রভাব পড়ে এ সমাজের শিক্ষিত মহলে। ফলে হিন্দু সমাজে যেমন শিল্প, সাহিত্যে নবজাগরণের সূত্রপাত ঘটে, তেমনি উদ্ভব ঘটে মুক্তচিন্তা ও মুক্তিবুদ্ধি চর্চার। শুরু হয় কুসংস্কার, গোঁড়ামি দূর করে ফিন্দুধর্মের সংস্কার। মুসলমান শিক্ষিত সমাজেও সংস্কারের মাধ্যমে তাদের পাশ্চাত্য শিক্ষায় শিক্ষিত ও যুগোপযোগী করে তোলার চেষ্টা চলে। এই সময়ে প্রচলিত ধর্ম, শিক্ষা-সংস্কৃতি, সাহিত্য, সামাজিক রীতি-নীতি ও ঐতিহ্য সম্পর্কে এক ধরনের চিন্তার বিপ্লব সূচিত হয়। এভাবেই উপমহাদেশে তথা বাংলায় প্রথম নবজাগরণের বা রেনেসাঁর জন্ম। ফলে ভারতবর্ষের মধ্যে বাংলা হয়ে ওঠে আধুনিক চিন্তা-চেতনার কেন্দ্রস্থল। ইংরেজি শিক্ষা ও পাশ্চাত্য ভাবধারার-প্রভাবে বাঙালি পরিণত হয় পাশ্চাত্য সভ্যতা ও সংস্কৃতির ধারক-বাহকে। বাঙালি বুদ্ধিজীবীদের অনেকেই মধ্যযুগীয় চিন্তা-চেতনা প্রত্যাখ্যান করে যুক্তিবাদ, ব্যক্তিস্বাধীনতা, বৈজ্ঞানিক দৃষ্টিভঙ্গিকে গ্রহণ করে আধুনিক মানুষে পরিণত হন। পরিশেষে বলা যায়, শিক্ষার মধ্যেই নবজাগরণের বীজ নিহিত। আর আধুনিক শিক্ষার হাত ধরেই ইংরেজ শাসনামলে বাংলায় জাতীয়তাবাদের সূত্রপাত ঘটেছিল। তাই প্রশ্নোক্ত মন্তব্যটি যথার্থ।"
        }
      ]
    },
    {
      "number": "8",
      "uddipok": "",
      "tag": "JB 24",
      "sub_questions": [
        {
          "label": "ক",
          "question": "",
          "explanation": "আগরতলা ষড়যন্ত্র মামলার সরকারি নাম ছিল 'রাষ্ট্র বনাম শেখ মুজিবুর রহমান ও অন্যান্য'।"
        },
        {
          "label": "খ",
          "question": "",
          "explanation": "১৯৬৫ সালে মূলত কাশ্মীর সীমান্ত নিয়ে বিরোধ এবং পাকিস্তানের 'অপারেশন জিব্রাল্টার' এর প্রতিক্রিয়ায় ভারত ও পাকিস্তানের মধ্যে যুদ্ধ সংগঠিত হয়েছিল। পাকিস্তান সামরিক শক্তি প্রয়োগ করে কাশ্মীর দখল করতে চাইলে ভারত তার পাল্টা জবাব দেয়, যার ফলে ১৭ দিনব্যাপী এক রক্তক্ষয়ী যুদ্ধের সূচনা হয়। এই যুদ্ধের ফলে তৎকালীন পূর্ব পাকিস্তান সামরিকভাবে চরম অরক্ষিত হয়ে পড়ে, যা বাঙালির মধ্যে নিজেদের নিরাপত্তা নিয়ে গভীর উদ্বেগের সৃষ্টি করে এবং স্বায়ত্তশাসনের দাবীকে আরও বেগবান করে তোলে।"
        },
        {
          "label": "গ",
          "question": "",
          "explanation": "উদ্দীপকের ছক 'ক'-তে উল্লিখিত কেন্দ্রীয় ও প্রাদেশিক আইনসভা, সংসদীয় পদ্ধতি এবং ভোটাধিকার বিষয়গুলো ঐতিহাসিক ছয় দফা দাবির প্রথম দফাকে ইঙ্গিত করছে। ১৯৬৬ সালে বঙ্গবন্ধু শেখ মুজিবুর রহমান উত্থাপিত ছয় দফার প্রথম দফায় বলা হয়েছিল, পাকিস্তানের শাসনতান্ত্রিক কাঠামো হবে ফেডারেল বা যুক্তরাষ্ট্রীয় এবং সংসদীয় পদ্ধতির সরকার। এতে প্রাপ্তবয়স্কদের ভোটাধিকারের ভিত্তিতে প্রত্যক্ষ নির্বাচনের মাধ্যমে আইনসভাগুলো গঠিত হওয়ার দাবি জানানো হয়। ছক 'ক'-তে আমরা দেখতে পাই কেন্দ্রীয় ও প্রাদেশিক আইনসভার কথা বলা হয়েছে, যা মূলত কেন্দ্রে এবং প্রদেশগুলোতে পৃথক শক্তিশালী আইন প্রণয়নকারী সংস্থার উপস্থিতিকে নির্দেশ করে। পরিশেষে বলা যায় যে, এই দফার মূল লক্ষ্য ছিল পাকিস্তানের রাজনীতিতে বাঙালির প্রকৃত প্রতিনিধিত্ব নিশ্চিত করা এবং স্বৈরতান্ত্রিক আমলাতন্ত্রের বদলে একটি গণতান্ত্রিক কাঠামো প্রতিষ্ঠা করা। ছক 'ক'-এর প্রতিটি বিষয়ই একটি গণতান্ত্রিক ও যুক্তরাষ্ট্রীয় শাসনব্যবস্থার মৌলিক ভিত্তি, যা প্রথম দফার মাধ্যমে বাঙালির দীর্ঘদিনের রাজনৈতিক বঞ্চনার অবসান ঘটাতে চেয়েছিল। মূলত এই দাবির মাধ্যমেই পূর্ব পাকিস্তানের জনগণ নিজেদের ভাগ্য নিজেরা গড়ার আইনি সুযোগ দাবি করেছিল যা পরবর্তী আন্দোলনের মূল শক্তিতে পরিণত হয়।"
        },
        {
          "label": "ঘ",
          "question": "",
          "explanation": "আমি মনে করি, বাঙালির অর্থনৈতিক মুক্তির জন্য ছক 'খ'-তে বর্ণিত পৃথক মুদ্রা ব্যবস্থা এবং কর আদায়ের ক্ষমতার মতো বিষয়গুলো অত্যন্ত অপরিহার্য ছিল। ছক 'খ'-তে মূলত ছয় দফা দাবির মুদ্রা সংক্রান্ত (৩য় দফা), শুল্ক ও কর সংক্রান্ত (৪র্থ দফা) এবং বৈদেশিক বাণিজ্য সংক্রান্ত (৫ম দফা) দাবিগুলোর প্রতিফলন ঘটেছে। তৎকালীন পশ্চিম পাকিস্তানি শাসকগোষ্ঠী পূর্ব পাকিস্তানের উপার্জিত বৈদেশিক মুদ্রা এবং রাজস্ব লুটপাট করে পশ্চিম পাকিস্তানের উন্নয়নে ব্যয় করত, যা 'অর্থনৈতিক শোষণ' হিসেবে ইতিহাসে পরিচিত। এই শোষণ বন্ধ করতে বঙ্গবন্ধু প্রস্তাব করেছিলেন যে, হয় দুই অঞ্চলের জন্য দুটি পৃথক মুদ্রা থাকবে অথবা এমন ব্যবস্থা থাকবে যাতে এক অঞ্চলের টাকা অন্য অঞ্চলে পাচার হতে না পারে। এছাড়াও প্রদেশের হাতে কর আদায়ের ক্ষমতা না থাকলে কেন্দ্রীয় সরকারের মুখাপেক্ষী হয়ে থাকতে হতো, যা বাঙালির অর্থনৈতিক মেরুদণ্ডকে দুর্বল করে দিয়েছিল। এই দাবিগুলো ছিল বাঙালির অর্থনৈতিক স্বনির্ভরতার মূল চাবিকাঠি যা ছাড়া প্রকৃত মুক্তি সম্ভব ছিল না। ছক 'খ'-তে উল্লিখিত বৈদেশিক বাণিজ্যের অধিকার এবং নিজস্ব আয়ের নিয়ন্ত্রণ থাকলে পূর্ব পাকিস্তান নিজ সম্পদের সঠিক ব্যবহার নিশ্চিত করতে পারত এবং দারিদ্র্য বিমোচনে সক্ষম হতো। এই অর্থনৈতিক দাবিগুলো মেনে নিলে পাকিস্তান রাষ্ট্রের কাঠামোতেই বাঙালিরা স্বাবলম্বী হওয়ার সুযোগ পেত, কিন্তু শাসকগোষ্ঠী তা প্রত্যাখ্যান করায় এটি শেষ পর্যন্ত স্বাধীনতার আন্দোলনে রূপ নেয়। নিজস্ব মুদ্রা ও কর ব্যবস্থা প্রবর্তনের চিন্তাটি কেবল রাজনৈতিক কৌশল ছিল না, এটি ছিল একটি জাতির বেঁচে থাকার ও সমৃদ্ধ হওয়ার মৌলিক অধিকারের দাবি। পরিশেষে বলা যায় যে, ছক 'খ' ছিল বাঙালির অর্থনৈতিক দাসত্ব থেকে মুক্তির একটি বাস্তবসম্মত দলিল এবং এই দাবিগুলোর বাস্তবায়ন ছাড়া বাঙালির সামগ্রিক উন্নয়ন কোনোভাবেই সম্ভব ছিল না।"
        }
      ]
    },
    {
      "number": "9",
      "uddipok": "দৃশ্য-১: কয়েকটি দেশের প্রতিনিধিরা মিলে সকলের স্বার্থ সংরক্ষণে 'শতাব্দী' নামক সংগঠন গড়ে তোলে। কিন্তু 'ক' ও 'খ' দেশের মধ্যে সংঘাত শুরু হলে সংগঠনটি কার্যকর ভূমিকা পালন করতে পারেনি। দৃশ্য-২: জনাব সোহেল আরকানের মুসলমানদের উপর হামলার খবর বহির্বিশ্বকে অবগত করে। মুক্তি নামক সাংস্কৃতিক সংগঠন গান গেয়ে আরকানের মুসলমানদের মধ্যে সচেতনতা ও ঐক্য সৃষ্টি করে।",
      "tag": "JB 24",
      "sub_questions": [
        {
          "label": "ক",
          "question": "",
          "explanation": "স্বাধীন বাংলা বেতার কেন্দ্র থেকে প্রচারিত বঙ্গবন্ধুর ঐতিহাসিক ৭ই মার্চের ভাষণকে 'বজ্রকণ্ঠ' বলা হয়।"
        },
        {
          "label": "খ",
          "question": "",
          "explanation": "১৯৭১ সালের ২৫শে মার্চ 'অপারেশন সার্চলাইট' নামে ঢাকায় যে গণহত্যা শুরু করেছিল এর ফলে ঢাকা মৃত্যুপুরীতে পরিণত হয়েছিল। ২৫শে মার্চ রাতে পাকিস্তান সেনাবাহিনী পূর্ব পাকিস্তানের নিরস্ত্র, নিরীহ ও স্বাধীনতাকামী সাধারণ জনতার উপর গণহত্যা শুরু করে। ঢাকা বিশ্ববিদ্যালয়ে বর্তমান জহুরুল হক হল, সলিমুল্লাহ মুসলিম হল, জগন্নাথ হল, রোকেয়া হল, রাজারবাগ পুলিশ লাইনস, পিলখানার ইপিআর হেডকোয়ার্টারসহ পুরনো ঢাকার নবাবপুর, তাঁতিবাজার, শাঁখারী বাজার এলাকায় বর্বর, নৃশংস, পৈশাচিক হত্যাকাণ্ড চালানো হয়। ঢাকা শহর পরিণত হয় মৃত্যুপুরীতে।"
        },
        {
          "label": "গ",
          "question": "দৃশ্য-১ এর 'শতাব্দী' সংগঠনটি বাংলাদেশের মুক্তিযুদ্ধের সময়ের কোন আন্তর্জাতিক সংগঠনকে নির্দেশ করছে? ব্যাখ্যা করো।",
          "explanation": "দৃশ্য-১ এর 'শতাব্দী' সংগঠনটি বাংলাদেশের মুক্তিযুদ্ধের সময়ের আন্তর্জাতিক সংগঠন জাতিসংঘকে নির্দেশ করছে। আন্তর্জাতিক শান্তি ও সম্প্রীতি বজায় রাখার লক্ষ্যে প্রথম বিশ্বযুদ্ধোত্তর ১৯২০ সালে 'লীগ অব নেশনস' বা সম্মিলিত জাতিপুঞ্জ গঠিত হয়। এটি ব্যর্থ হলে ১৯৪৫ সালে 'জাতিসংঘ' প্রতিষ্ঠা লাভ করে। বিশ্বশান্তি ও নিরাপত্তা রক্ষা করা জাতিসংঘের মূল লক্ষ্য ও উদ্দেশ্য। কিন্তু বাংলাদেশের নির্বাচিত গণপ্রতিনিধিদের হাতে ক্ষমতা না দিয়ে সামরিক শাসক ইয়াহিয়া খান যখন বাঙালি নিধনে তৎপর, তখন জাতিসংঘ বলতে গেলে নীরব দর্শকের ভূমিকা পালন করে। নারকীয় হত্যাযজ্ঞ, মৌলিক মানবাধিকার লঙ্ঘনের বিরুদ্ধে জাতিসংঘ কোনো কার্যকর ব্যবস্থা গ্রহণ করতে পারেনি। উদ্দীপকের দৃশ্য-১ এ দেখা যায়, কয়েকটি দেশের প্রতিনিধিরা মিলে সকলের স্বার্থ সংরক্ষণে 'শতাব্দী' নামক একটি সংগঠন গড়ে তোলে। কিন্তু 'ক' ও 'খ' দেশের মধ্যে সংঘাত শুরু হলে সংগঠনটি কোন কার্যকর ভূমিকা পালন করতে পারেনি। এ থেকে বোঝা যায় 'শতাব্দী' সংগঠনটি বাংলাদেশের মুক্তিযুদ্ধের সময়ের আন্তর্জাতিক সংগঠন জাতিসংঘকে নির্দেশ করছে।"
        },
        {
          "label": "ঘ",
          "question": "",
          "explanation": "স্বাধীনতার জন্য সংগ্রামী বাঙালি জনতাকে উজ্জীবিত রাখতে দৃশ্য-২ এর ব্যক্তি ও সংগঠনের ভূমিকা ছিল অপরিহার্য- উক্তিটি যথার্থ। দৃশ্য-২ এ জনাব সোহেল আরাকানের মুসলমানদের উপর হামলার খবর বহির্বিশ্বকে অবগত করেন। জনাব সোহেলের কর্মকাণ্ডের সাথে মুক্তিযুদ্ধে গণমাধ্যমের ভূমিকার সাদৃশ্য রয়েছে। অন্যদিকে মুক্তি নামক সাংস্কৃতিক সংগঠন গান গেয়ে আরাকানের মুসলমানদের মধ্যে সচেতনতা ও ঐক্য সৃষ্টি করে, যা মুক্তিযুদ্ধে শিল্পী-সাহিত্যিক বুদ্ধিজীবীদের ভূমিকার 'সাথে সাদৃশ্যপূর্ণ। বাংলাদেশের মুক্তিযুদ্ধে গণমাধ্যমের ভূমিকা ছিল অপরিসীম। সংবাদপত্র ও স্বাধীন বাংলা বেতার কেন্দ্রে এ ব্যাপারে অগ্রণী ভূমিকা পালন করে। স্বাধীন বাংলা বেতার কেন্দ্র সংবাদ, দেশাত্মবোধক গান, মুক্তিযুদ্ধের বীরত্বগাঁথা, রণাঙ্গনের নানা ঘটনা ইত্যাদি দেশ ও জাতির সামনে সাধারণ মানুষকে যুদ্ধে অংশগ্রহণের লক্ষ্যে অনুপ্রাণিত করে। মুক্তিযোদ্ধাদের সাহস জুগিয়ে বিজয়ের পথকে সুগম করে। পাশাপাশি পাকিস্তানি বাহিনীর হামলার খবর বহির্বিশ্বকে অবগত করে। ১৯৭১ সালের মুক্তিযুদ্ধে মানুষকে উদ্বুদ্ধ করার ক্ষেত্রে শিল্পী-সাহিত্যিক, বুদ্ধিজীবী ও বিভিন্ন সংস্কৃতিকর্মী অসাধারণ ভূমিকা রেখেছিলেন। পত্র-পত্রিকায় লেখা, স্বাধীন বাংলা বেতার কেন্দ্রের খবর, মুক্তিযুদ্ধভিত্তিক গান, দেশাত্মবোধক গান, কবিতা পাঠ, নাটক, কথিকা ইত্যাদি মুক্তিযুদ্ধকে এগিয়ে নিতে সাহায্য করে। উদাহরণস্বরূপ বলা যায়, এম আর আখতার মুকুলের অত্যন্ত জনপ্রিয় 'চরমপত্র' অনুষ্ঠান এবং 'জল্লাদের দরবার' ইত্যাদি ছিল মুক্তিযোদ্ধাদের জন্য প্রেরণাস্বরূপ। উপরের আলোচনার পরিপ্রেক্ষিতে তাই বলা যায়, স্বাধীনতার জন্য সংগ্রামী বাঙালিকে উজ্জীবিত রাখতে দৃশ্য-২ এর ব্যক্তি ও সংগঠনের ভূমিকা ছিল অপরিহার্য- বক্তব্যটি যথার্থ।"
        }
      ]
    },
    {
      "number": "10",
      "uddipok": "",
      "tag": "JB 24",
      "sub_questions": [
        {
          "label": "ক",
          "question": "",
          "explanation": "১৯৭২ সালের সংবিধানে বাংলাদেশের পররাষ্ট্রনীতির মূলকথা ছিল— \"সকলের সাথে বন্ধুত্ব, কারো সাথে বৈরিতা নয়\"।"
        },
        {
          "label": "খ",
          "question": "",
          "explanation": "বঙ্গবন্ধু ১৯৭২ সালে দেশে ফেরার পর রাষ্ট্রপতি শাসিত ব্যবস্থার পরিবর্তে সংসদীয় পদ্ধতির সরকার প্রবর্তন করেন, যা গণতন্ত্রের প্রতি তাঁর গভীর আস্থার প্রতিফলন। তিনি বিশ্বাস করতেন যে, জনগণের প্রতিনিধিদের দ্বারা পরিচালিত সংসদীয় ব্যবস্থাই একটি সদ্য স্বাধীন দেশের জন্য সর্বোত্তম। এই লক্ষ্যে তিনি দ্রুত একটি অন্তর্বর্তীকালীন সংবিধান আদেশ জারি করেন এবং মন্ত্রিপরিষদ শাসিত সরকার কাঠামো গঠন করে নিজে প্রধানমন্ত্রীর দায়িত্ব গ্রহণ করেন।"
        },
        {
          "label": "গ",
          "question": "",
          "explanation": "ছক-'ক' রাষ্ট্র পরিচালনার জন্য ১৯৭২ সালের সংবিধানের চারটি মূলনীতি তথা জাতীয়তাবাদ, সমাজতন্ত্র, গণতন্ত্র ও ধর্মনিপেক্ষতাকে ইঙ্গিত করেছে। ছকে উল্লিখিত \"জনগণের প্রতিনিধির শাসন\" গণতন্ত্রকে, \"মৌলিক চাহিদা পূরণে সমঅধিকার\" সমাজতন্ত্রকে, \"সকলের বিশ্বাসের সমান মর্যাদা\" ধর্মনিরপেক্ষতাকে এবং \"ভাষা ও সংস্কৃতি ভিত্তিক পরিচয়\" জাতীয়তাবাদকে নির্দেশ করে। এই নীতিগুলো ছিল নতুন রাষ্ট্রের আদর্শিক ভিত্তি, যার মাধ্যমে একটি শোষণমুক্ত ও সাম্যবাদী সমাজ প্রতিষ্ঠার স্বপ্ন দেখা হয়েছিল। সংবিধানের এই দিকগুলো মূলত রাষ্ট্রের চরিত্র নির্ধারণ করে দেয় এবং নাগরিকদের মৌলিক অধিকার সুনিশ্চিত করার প্রতিশ্রতি প্রদান করে। ছকটি মূলত একটি আধুনিক ও প্রগতিশীল রাষ্ট্র গড়ার ব্লুপ্রিন্ট হিসেবে কাজ করে যা ১৯৭২ সালের সংবিধানে স্পষ্টভাবে লিপিবদ্ধ ছিল। এই চারটি মূলনীতির মাধ্যমেই বাংলাদেশ বিশ্ব দরবারে একটি আদর্শিক রাষ্ট্র হিসেবে আত্মপ্রকাশ করার শক্তি পায়। এটি কেবল শাসনপদ্ধতি নয়, বরং বাঙালির দীর্ঘ সংগ্রামের ফসল হিসেবে অর্জিত একটি অনন্য সাংস্কৃতিক ও রাজনৈতিক দর্শনকে ধারণ করে।"
        },
        {
          "label": "ঘ",
          "question": "",
          "explanation": "ছবি-'খ' (শোকাবহ আগস্ট) ১৯৭৫ সালের ১৫ই আগস্টের সেই কালো অধ্যায়কে নির্দেশ করে, যেখানে সপরিবারে বঙ্গবন্ধুকে হত্যার মাধ্যমে তাঁকে বাংলাদেশের ইতিহাস থেকে মুছে ফেলার একটি গভীর ষড়যন্ত্র করা হয়েছিল। এই হত্যাকাণ্ডের পরবর্তী সময়ে ইনডেমনিটি অর্ডিন্যান্সের মাধ্যমে বিচারের পথ বন্ধ করে দেওয়া এবং রাষ্ট্রীয় প্রচারমাধ্যমে বঙ্গবন্ধুর নাম ও অবদান নিষিদ্ধ করা ছিল মূলত ইতিহাসের বিকৃতি ঘটানোর অপচেষ্টা। ষড়যন্ত্রকারীরা চেয়েছিল মুক্তিযুদ্ধের চেতনাকে ধ্বংস করে দেশকে পুনরায় এক সাম্প্রদায়িক ও অগণতান্ত্রিক ধারায় ফিরিয়ে নিয়ে যেতে। কিন্তু বঙ্গবন্ধু মানেই বাংলাদেশ, তাই কেবল দৈহিক প্রয়াণে তাঁকে বাঙালির হৃদয় বা ইতিহাস থেকে বিচ্ছিন্ন করা সম্ভব হয়নি। তাঁর আদর্শ ও নেতৃত্ব বাঙালির প্রতিটি স্বাধিকার আন্দোলনের সাথে ওতপ্রোতভাবে জড়িয়ে ছিল। এই ছবিটি আমাদের মনে করিয়ে দেয় যে, একটি জাতির জনককে হত্যার মাধ্যমে মূলত ওই জাতির অস্তিত্বের ওপর আঘাত হানা হয়েছিল। ইতিহাসের সত্যকে চাপা দেওয়ার জন্য বিভিন্ন সময় নানা অপকৌশল অবলম্বন করা হলেও সময়ের পরিক্রমায় বঙ্গবন্ধু আরও উজ্জ্বল হয়ে ফিরে এসেছেন। এই ঘৃণ্য প্রয়াসটি শেষ পর্যন্ত ব্যর্থ হয়েছে কারণ সত্য ইতিহাস কখনও মুছে ফেলা যায় না। বর্তমানে বঙ্গবন্ধুর অবদান বিশ্বব্যাপী স্বীকৃত এবং তিনি বাঙালির প্রেরণার অবিরাম উৎস হিসেবে অমর হয়ে আছেন। পরিশেষে বলা যায় যে, ১৯৭৫ সালের নৃশংস হত্যাকাণ্ড ছিল মূলত বাংলাদেশ রাষ্ট্রকে নেতৃত্বহীন ও আদর্শচ্যুত করার একটি ব্যর্থ মিশন, যা মহান নেতা বঙ্গবন্ধুকে ইতিহাস থেকে মুছে ফেলতে পারেনি বরং তাঁকে বিশ্ববরেণ্য এক ব্যক্তিত্বে পরিণত করেছে।"
        }
      ]
    },
    {
      "number": "11",
      "uddipok": "",
      "tag": "JB 24",
      "sub_questions": [
        {
          "label": "ক",
          "question": "বাংলাদেশের প্রথম স্যাটেলাইট এর নাম কী?",
          "explanation": "বাংলাদেশের প্রথম কৃত্রিম উপগ্রহ বা স্যাটেলাইটের নাম হলো ‘বঙ্গবন্ধু স্যাটেলাইট-১’।"
        },
        {
          "label": "খ",
          "question": "\"ইনডেমনিটি অধ্যাদেশ, ১৯৭৫\" কে কেন কালো আইন বলা হয়?",
          "explanation": "১৯৭৫ সালের ১৫ই আগস্ট সপরিবারে বঙ্গবন্ধু শেখ মুজিবুর রহমানকে হত্যার বিচার বন্ধ করার উদ্দেশ্যে এই অধ্যাদেশ জারি করা হয়েছিল বলে একে ‘কালো আইন’ বলা হয়। এই আইনের মাধ্যমে খুনিদের আইনি সুরক্ষা প্রদান করা হয়েছিল এবং তাদের বিরুদ্ধে যেকোনো আদালতে মামলা দায়েরের পথ রুদ্ধ করা হয়েছিল। মানবাধিকার ও ন্যায়বিচারের পরিপন্থী এই অগণতান্ত্রিক অধ্যাদেশটি বাংলাদেশের বিচার ব্যবস্থার ইতিহাসে একটি কলঙ্কিত অধ্যায় হিসেবে পরিচিত।"
        },
        {
          "label": "গ",
          "question": "ডায়াগ্রাম-'ক' এর সময়কার বাংলাদেশের প্রশাসনিক সংস্কার লেখো।",
          "explanation": "ডায়াগ্রাম-'ক' এ উল্লিখিত ১৯৮৩ থেকে ১৯৯০ সাল পর্যন্ত সময়কালটি মূলত সামরিক শাসক এইচ এম এরশাদের আমলকে নির্দেশ করে, যার প্রধান প্রশাসনিক সংস্কার ছিল ‘উপজেলা’ ব্যবস্থার প্রবর্তন। তৎকালীন সরকার স্থানীয় সরকার ব্যবস্থাকে শক্তিশালী করার লক্ষ্যে ১৯৮৪ সালে ৪৬০টি থানাকে উপজেলায় রূপান্তরিত করেন এবং সেখানে নির্বাচিত জনপ্রতিনিধিদের মাধ্যমে প্রশাসনিক কর্মকাণ্ড পরিচালনার উদ্যোগ নেন। এছাড়াও এই সময়ে দেশের বিদ্যমান মহকুমাগুলোকে জেলায় উন্নীত করে মোট ৬৪টি জেলা গঠন করা হয়েছিল, যা গ্রামীণ পর্যায়ে প্রশাসনিক সেবা পৌঁছে দিতে সহায়ক হয়েছিল। প্রশাসনের এই বিকেন্দ্রীকরণ ছিল সেই সময়ের সবচেয়ে উল্লেখযোগ্য ও সুদূরপ্রসারী সংস্কার যা সাধারণ মানুষের দোরগোড়ায় সরকারি সেবা নিশ্চিত করতে গুরুত্বপূর্ণ ভূমিকা রাখে। প্রশাসনিক এই পরিবর্তনের মাধ্যমে কেন্দ্রীয় শাসনের ক্ষমতা অনেকটা স্থানীয় পর্যায়ে হস্তান্তরিত হয়েছিল যা উন্নয়নমূলক কর্মকাণ্ডকে ত্বরান্বিত করেছিল। যদিও এই সংস্কারের পেছনে রাজনৈতিক উদ্দেশ্য ছিল বলে অনেকে মনে করেন, তবুও বর্তমান বাংলাদেশের প্রশাসনিক কাঠামোর মূলে এই উপজেলা ও জেলা বিন্যাস আজও কার্যকর রয়েছে। এই সংস্কারগুলো মূলত আমলাতান্ত্রিক জটিলতা কমিয়ে মাঠ পর্যায়ের প্রশাসনের কাজে গতিশীলতা আনার একটি আধুনিক প্রয়াস ছিল যা সেই সময়ের রাজনৈতিক অস্থিরতার মধ্যেও প্রশাসনিক ধারাবাহিকতা বজায় রেখেছিল।"
        },
        {
          "label": "ঘ",
          "question": "চিত্র-'খ' বাংলাদেশে গণতন্ত্র ফিরিয়ে আনতে বিপ্লবী ভূমিকা পালন করে- মন্তব্যটি বিশ্লেষণ করো।",
          "explanation": "চিত্র-'খ' এ প্রদর্শিত নূর হোসেনের পিঠে লেখা ‘গণতন্ত্র মুক্তি পাক’ স্লোগানটি ১৯৯০ সালের স্বৈরাচার বিরোধী আন্দোলনে এক অবিস্মরণীয় বিপ্লবী প্রেরণা জুগিয়েছিল যা গণতন্ত্র পুনরুদ্ধারের পথ প্রশস্ত করে। ১৯৮৭ সালের ১০ই নভেম্বর রাজপথে নূর হোসেনের এই সাহসী প্রতিবাদ তৎকালীন সামরিক শাসনের ভিত নাড়িয়ে দিয়েছিল এবং সাধারণ মানুষকে গণআন্দোলনে ঝাঁপিয়ে পড়তে উদ্বুদ্ধ করেছিল। তাঁর এই আত্মত্যাগ রাজনৈতিক দলগুলোর মধ্যে ঐক্য তৈরি করে এবং মানুষের মনে দীর্ঘদিনের পুঞ্জীভূত ক্ষোভকে একটি চূড়ান্ত বিদ্রোহে রূপান্তর করতে সহায়তা করে। নূর হোসেনের রক্তদান কেবল একজন ব্যক্তির মৃত্যু ছিল না, বরং তা ছিল গণতন্ত্রকামী কোটি মানুষের কণ্ঠস্বরের প্রতীক যা পরবর্তীতে এরশাদ সরকারের পতন ঘটাতে প্রধান চালিকাশক্তি হিসেবে কাজ করেছিল। নূর হোসেনের এই আত্মাহুতির ধারাবাহিকতায় ১৯৯০ সালের ৬ই ডিসেম্বর স্বৈরাচারী শাসনের অবসান ঘটে এবং বাংলাদেশে দীর্ঘ প্রতীক্ষিত সংসদীয় গণতন্ত্রের পুনঃসূচনা হয়। তাঁর এই বিপ্লবী ভূমিকা এদেশের ছাত্র-জনতাকে শিখিয়েছিল যে, রাজপথে রক্ত না দিলে শৃঙ্খলমুক্ত হওয়া সম্ভব নয়, যার ফলে পরবর্তী প্রতিটি গণতান্ত্রিক সংগ্রামে তাঁর নাম প্রেরণার উৎস হয়ে দাঁড়িয়েছে। তাই চিত্র-'খ' কেবল একটি প্রতিবাদের দৃশ্য নয়, বরং এটি বাংলাদেশে গণতন্ত্র ফিরে আসার আন্দোলনের এক অমোঘ চাবিকাঠি যা ইতিহাসের পাতায় চিরভাস্বর হয়ে থাকবে। পরিশেষে বলা যায় যে, নূর হোসেনের সেই ঐতিহাসিক প্রতিবাদী চিত্রটি ছিল বাংলাদেশের গণতন্ত্র পুনরুদ্ধারের আন্দোলনের প্রাণশক্তি এবং তাঁর অসীম সাহসিকতাই দেশে পুনরায় ভোটের অধিকার ও গণতান্ত্রিক পরিবেশ ফিরিয়ে আনতে সবচেয়ে বড় বিপ্লবী ভূমিকা পালন করেছিল।"
        }
      ]
    }
  ]
}