{
  "title": "কুমিল্লা বোর্ড ২০২৫",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "শিমুলতলী গ্রামের আখ চাষিগণ তাদের আর্থ-সামাজিক অবস্থার উন্নতির জন্য 'সবুজ সংঘ' নামে একটি সংগঠন করেন। উক্ত সংগঠনের মাধ্যমে তাদের উৎপাদিত পণ্য বাজারজাত করে লাভবান হন। নিজেদের ব্যবহারের প্রয়োজনীয় পণ্যসামগ্রী উক্ত সংগঠনের মাধ্যমে কম মূল্যে সংগ্রহ করেন। সরকারি সুযোগ-সুবিধা আদায় করে উৎপাদন বৃদ্ধি করতে সক্ষম হন এবং তাদের দারিদ্র্যতা দূর হয়।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "মালিক এককভাবে ঝুঁকি বহন করে একমালিকানা সংগঠনে।"
        },
        {
          "label": "খ",
          "question": "",
          "explanation": "কৃত্রিম ব্যক্তিসত্তা বলতে এমন মর্যাদা ও অধিকারকে বোঝায় যা ব্যক্তি না হয়েও ব্যক্তির ন্যায় আইনগত মর্যাদা ও অধিকার ভোগ করে থাকে। আইনের দৃষ্টিতে কোম্পানি এরূপ অধিকার ভোগ করে বিধায় কোম্পানিকে কৃত্রিম ব্যক্তিসত্তার অধিকারী প্রতিষ্ঠান বলা হয়। কোম্পানি প্রকৃতপক্ষে ব্যক্তি নয় বিধায় ক্ষমতা প্রয়োগ ও দায়দায়িত্ব পালনের ক্ষেত্রে তাকে প্রতিনিধির ওপর নির্ভর করতে হয়। কোম্পানির সাধারণ সিলমোহর ব্যবহারপূর্বক দায়িত্বপ্রাপ্ত কেউ এতে স্বাক্ষর প্রদান করে কোম্পানির প্রতিনিধির ভূমিকা পালন করেন এবং উক্ত দলিল কোম্পানি কর্তৃক সম্পাদিত হয়েছে বলে গণ্য করা হয়। তাই বলা যায়, যে আইনগত সত্তার বলে ব্যক্তি না হয়েও কোম্পানি নিজ নামে লেনদেন করতে, চুক্তি করতে বা ব্যক্তির ন্যায় অধিকার প্রয়োগ করতে পারে, তাকে কোম্পানির কৃত্রিম ব্যক্তিসত্তা বলে।"
        },
        {
          "label": "গ",
          "question": "",
          "explanation": "উদ্দীপকের 'সবুজ সংঘ' সংগঠনটির ধরন হলো সমবায় সমিতি। পুঁজিবাদের বিকাশে একদিকে মালিক সমাজের ব্যাপক বিত্ত-বৈভব অন্যদিকে সাধারণ শ্রমিক ও মেহনতি মানুষের দুর্ভোগের প্রেক্ষিতেই সমবায়ের উদ্ভব। সাধারণভাবে কতিপয় নিম্ন ও মধ্যবিত্ত ব্যক্তি নিজেদের আর্থিক উদ্দেশ্য অর্জনের জন্য স্বেচ্ছায় মিলিত হয়ে যে সমিতি গঠন করে তাকে সমবায় সমিতি বলে। শিল্পবিপ্লব ও প্রযুক্তিনির্ভর বৃহদায়তন ব্যবসায় সংগঠনের বিকাশের ফলে পুঁজিবাদী সমাজ ব্যবস্থার ভিত মজবুত হতে থাকে। এর প্রভাবে সমাজের অর্থনৈতিক বৈষম্যও দেখা দিতে থাকে। পুঁজিবাদী সমাজের সৃষ্ট এ জাতীয় অর্থনৈতিক বৈষম্য ও দুরবস্থা থেকে মুক্তির প্রয়াসে বিশ্বের বিভিন্ন দেশে সমবায় সংগঠন গড়ে ওঠে। উদ্দীপকের শিমুলতলী গ্রামের আখ চাষিগণ তাদের আর্থসামাজিক অবস্থায় উন্নতির জন্য 'সবুজ সংঘ' নামক একটি ব্যবসায় সংগঠন গঠন করেন। উক্ত সংগঠনটির সদস্যসংখ্যা, গণতান্ত্রিক নীতি অনুসরণ, সাম্য, পারস্পরিক সহযোগিতা, সমমনা ও সমপেশা প্রভৃতি বৈশিষ্ট্যগুলো হুবহু সমবায় সমিতির বৈশিষ্ট্যের সাথে মিলে যায়। সুতরাং বলা যায়, উদ্দীপকের ব্যবসায় সংগঠনটির ধরন হলো সমবায় সমিতি।"
        },
        {
          "label": "ঘ",
          "question": "",
          "explanation": "আখ চাষিদের আর্থসামাজিক উন্নয়নের ক্ষেত্রে উদ্দীপকের 'সবুজ সংঘ' এর মতো সমবায় সংগঠনটির ভূমিকা অপরিসীম। বিভিন্ন ধরনের শ্রমজীবী মানুষের আর্থসামাজিক উন্নয়নে শ্রমজীবী সমবায় সমিতি গুরুত্বপূর্ণ ভূমিকা পালন করতে সক্ষম। উক্ত সমবায়ের মাধ্যমে সম্প্রীতির সম্পর্ক প্রতিষ্ঠা ছাড়াও নিজেরা সঞ্চয় জমা করে ও তা ব্যবসায়িক কাজে লাগিয়ে আর্থিকভাবে লাভবান হওয়া সম্ভব। উদ্দীপকের শিমুলতলী গ্রামের আখ চাষিগণ নিজেদের আর্থসামাজিক কল্যাণের জন্য সমবায় সমিতি গঠন করে। উক্ত সমবায় সমিতি গঠনের ফলে আখ চাষিগণের মধ্যে ঐক্য ও সচেতনতা সৃষ্টি হওয়ায় তাদের মধ্যে সঞ্চয়ের অভ্যাস সৃষ্টি হবে। সমবায় সংগঠনের ফলে মূলধন গঠন করা সম্ভব হবে। তাছাড়া উত্ত সংগঠনের মাধ্যমে তাদের উৎপাদিত পণ্য বাজারজাত করে লাভবান হবেন। তাছাড়াও তারা নিজেদের ব্যবহারের প্রয়োজনীয় পণ্যসামগ্রী উক্ত সংগঠনের মাধ্যমে কম মূল্যে সংগ্রহ করে উপকৃত হবেন। ফলে দেশে দরিদ্রতার হার কমে যাবে এবং আর্থসামাজিক উন্নয়ন ঘটবে। সুতরাং আমি মনে করি, বাংলাদেশের আর্থসামাজিক উন্নয়নের ক্ষেত্রে উদ্দীপকের সংগঠনটি গুরুত্বপূর্ণ ভূমিকা পালন করতে পারে।"
        }
      ]
    },
    {
      "number": "2",
      "uddipok": "নারী উদ্যোক্তাদের প্রশিক্ষণ ও ঋণ প্রদানকারী প্রতিষ্ঠান থেকে জনাব সাজেদা গবাদিপশু পালনের ওপর প্রশিক্ষণ গ্রহণ করেন। প্রশিক্ষণ শেষে তিনি একটি দুগ্ধ খামার শুরু করেন। তাঁর খামারে তিনি আরও দুইজন শ্রমিক নিয়োগ করেন। তিনি বর্তমানে একজন সফল দুগ্ধ খামারি।",
      "tag": "CB 25",
      "sub_questions": [
        {
          "label": "ক",
          "question": "কর্মসংস্থানের প্রধান উৎস কী?",
          "explanation": "বাংলাদেশের প্রেক্ষাপটে বর্তমানে কৃষি হলো কর্মসংস্থানের বৃহত্তম উৎস, তবে ভবিষ্যৎ সমৃদ্ধির জন্য শিল্পায়ন এবং তথ্যপ্রযুক্তি নির্ভর আত্ম-কর্মসংস্থান সবচেয়ে গুরুত্বপূর্ণ উৎস হিসেবে বিবেচিত হচ্ছে।"
        },
        {
          "label": "খ",
          "question": "উদ্যোগ ও ব্যবসায় উদ্যোগের মধ্যে পার্থক্য কী",
          "explanation": "উদ্যোগ এবং ব্যবসায় উদ্যোগ শব্দ দুটি শুনতে অনেকটা এক মনে হলেও এদের মধ্যে বেশ কিছু মৌলিক পার্থক্য রয়েছে। সহজ কথায়, যেকোনো নতুন কাজের প্রচেষ্টাই উদ্যোগ, কিন্তু যখন সেই উদ্যোগটি লাভের উদ্দেশ্যে ঝুঁকি নিয়ে করা হয়, তখন তাকে ব্যবসায় উদ্যোগ বলে। উদ্যোগ বনাম ব্যবসায় উদ্যোগ: পার্থক্যের বিষয় উদ্যোগ ব্যবসায় উদ্যোগ উদ্দেশ্য কল্যাণ বা লক্ষ্য অর্জন। মুনাফা অর্জন। ঝুঁকি ঝুঁকি নেই বললেই চলে। উচ্চমাত্রার আর্থিক ঝুঁকি থাকে। ক্ষেত্র সামাজিক, ব্যক্তিগত বা পারিবারিক। পুরোপুরি অর্থনৈতিক ও বাণিজ্যিক। উদাহরণ পরিচ্ছন্নতা অভিযান পরিচালনা করা। একটি নতুন সফটওয়্যার কোম্পানি খোলা।"
        },
        {
          "label": "গ",
          "question": "জনাব সাজেদার প্রশিক্ষণ প্রদানকারী প্রতিষ্ঠানের বর্ণনা দাও।",
          "explanation": "জনাব সাজেদা যে প্রতিষ্ঠান থেকে গবাদিপশু পালনের ওপর প্রশিক্ষণ ও ঋণ নিয়েছেন, সেটি মূলত মহিলা বিষয়ক অধিদপ্তর । এটি বাংলাদেশের নারী উন্নয়ন ও ক্ষমতায়নের লক্ষ্যে কাজ করা একটি প্রধান সরকারি সংস্থা। মহিলা বিষয়ক অধিদপ্তর মূলত দেশের নারী সমাজকে দক্ষ জনশক্তিতে রূপান্তর করার জন্য কাজ করে। এই প্রতিষ্ঠানটি গ্রামীণ ও শহর অঞ্চলের বেকার নারীদের বিভিন্ন আয়বর্ধক কাজে (যেমন—সেলাই, হাঁস-মুরগি পালন, গবাদিপশু পালন, ব্লক-বাটিক) বিনামূল্যে প্রশিক্ষণ দেয়। প্রশিক্ষণের পাশাপাশি তারা সহজ শর্তে ও স্বল্প সুদে ক্ষুদ্র ঋণ প্রদান করে, যাতে নারীরা প্রশিক্ষণলব্ধ জ্ঞান কাজে লাগিয়ে স্বাবলম্বী হতে পারেন। এছাড়া নারীর আইনি সুরক্ষা এবং মাতৃত্বকালীন ভাতার মতো সামাজিক নিরাপত্তা কর্মসূচি পরিচালনা করাও এই প্রতিষ্ঠানের কাজ। উদ্দীপকে জনাব সাজেদা একজন নারী উদ্যোক্তা হিসেবে গবাদিপশু পালনের ওপর প্রশিক্ষণ গ্রহণ করেছেন। প্রশিক্ষণ শেষে তিনি কেবল নিজের কর্মসংস্থানই করেননি, বরং আরও দুইজন শ্রমিকের নিয়োগের মাধ্যমে অন্যদেরও আয়ের পথ তৈরি করেছেন। যেহেতু তিনি নারী উদ্যোক্তাদের জন্য বিশেষায়িত একটি প্রতিষ্ঠান থেকে সহায়তা নিয়ে সফল দুগ্ধ খামারি হয়েছেন, তাই এটি নিশ্চিতভাবেই মহিলা বিষয়ক অধিদপ্তরের কার্যক্রমকে প্রতিফলিত করে। এই প্রতিষ্ঠানটির মূল লক্ষ্যই হলো সাজেদার মতো নারীদের অর্থনৈতিকভাবে স্বাবলম্বী করে তোলা এবং সমাজে তাদের মর্যাদা বৃদ্ধি করা।"
        },
        {
          "label": "ঘ",
          "question": "'জনাব সাজেদার কর্মসংস্থান বেকারদের উৎসাহিত করবে'-উদ্দীপকের আলোকে বিশ্লেষণ কর।",
          "explanation": "জনাব সাজেদার এই উদ্যোগটি মূলত আত্ম-কর্মসংস্থান , যা নিজের কর্মসংস্থানের পাশাপাশি অন্যের জন্যও আয়ের সুযোগ তৈরি করে। এটি দেখে সমাজের বেকার যুবসমাজ পরনির্ভরশীলতা ত্যাগ করে নিজের পায়ে দাঁড়াতে উৎসাহিত হবে। আত্ম-কর্মসংস্থান হলো এমন এক প্রক্রিয়া যেখানে কোনো ব্যক্তি নিজের মেধা, দক্ষতা ও অল্প পুঁজি খাটিয়ে নিজস্ব আয়ের পথ তৈরি করেন। বর্তমান বাংলাদেশের প্রেক্ষাপটে চাকরির বাজার অত্যন্ত সীমিত। এমন পরিস্থিতিতে ঘরে বসে না থেকে কারিগরি প্রশিক্ষণ গ্রহণ করে ছোটখাটো উদ্যোগ গ্রহণ করলে একদিকে যেমন নিজের অভাব দূর হয়, অন্যদিকে অন্যের কর্মসংস্থান সৃষ্টি হয়। এই সফলতার গল্পগুলোই অন্য বেকারদের মধ্যে আত্মবিশ্বাস এবং নতুন কিছু করার অনুপ্রেরণা জোগায়। উদ্দীপকে জনাব সাজেদা প্রশিক্ষণ গ্রহণ করে গবাদিপশু পালনের একটি দুগ্ধ খামার গড়ে তুলেছেন। তিনি কেবল নিজেই স্বাবলম্বী হননি, বরং তার খামারে আরও দুইজন শ্রমিকের নিয়োগ দিয়েছেন। একজন নারী হয়েও তিনি যেভাবে সফল খামারি হিসেবে আত্মপ্রকাশ করেছেন, তা দেখে তার এলাকার অন্য বেকার নারীরা ও যুবকরা উৎসাহিত হবে। তারা বুঝতে পারবে যে, সঠিক প্রশিক্ষণ এবং কঠোর পরিশ্রমের মাধ্যমে পশু পালন বা কৃষিকাজের মতো উদ্যোগের মাধ্যমেও সম্মানজনকভাবে জীবন যাপন করা সম্ভব। পরিশেষে বলা যায়, জনাব সাজেদার মতো সফল উদ্যোক্তারা সমাজের জন্য 'রোল মডেল' হিসেবে কাজ করেন। তার এই উদ্যোগ বেকারত্ব নিরসনে একটি চেইন রিঅ্যাকশন বা ধারাবাহিক প্রভাব তৈরি করবে। এটি দেখে আরও অনেকে যখন খামার বা ক্ষুদ্র ব্যবসা শুরু করবে, তখন এলাকায় একটি ক্ষুদ্র উদ্যোক্তা শ্রেণি তৈরি হবে। এর ফলে গ্রামীণ অর্থনীতি শক্তিশালী হবে এবং শহরমুখী শ্রমিকের স্রোত কমবে। সুতরাং, বেকারত্বের অভিশাপ থেকে মুক্তি পেতে জনাব সাজেদার এই সফল কর্মসংস্থান দেশের তরুণ ও বেকার জনগোষ্ঠীর জন্য একটি শক্তিশালী অনুপ্রেরণা এবং বাস্তবসম্মত সমাধান।"
        }
      ]
    },
    {
      "number": "3",
      "uddipok": "পরিত্যাক্ত প্লাস্টিকসামগ্রী পরিবেশ দূষণ করে। তাই জনাব হানিফ সাহেব রিসাইক্লিং প্রক্রিয়ায় পরিত্যক্ত প্লাস্টিক হতে শিশুদের বিভিন্ন খেলনা তৈরির কারখানা স্থাপন করলেন। তার কারখানায় কর্মচারী হিসেবে ১০ জন বেকার যুবক নিয়োগ দিলেন।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "ব্যবসায় সংগঠনের উদ্ভব হয় প্রাচীন যুগে।"
        },
        {
          "label": "খ",
          "question": "",
          "explanation": "নট্রামস শিক্ষা মন্ত্রণালয় কর্তৃক পরিচালিত একটি কারিগরি প্রতিষ্ঠান। নট্রামসে বিভিন্ন ধরনের কম্পিউটার প্রোগ্রামিং ও কম্পিউটার চালনার শিক্ষা দেওয়া হয়। এটি বেকারদের আত্মকর্মসংস্থান সৃষ্টিতে। ভূমিকা রাখে। এ প্রতিষ্ঠান থেকে প্রশিক্ষণ গ্রহণ করে বহু শিক্ষিত বেকার যুবক-যুবতী আত্মকর্মসংস্থানের সুযোগ করে নিয়েছে।"
        },
        {
          "label": "গ",
          "question": "",
          "explanation": "জনাব হানিফ সাহেবের প্লাস্টিক থেকে খেলনা তৈরি উদ্যোক্তার 'উদ্ভাবনী শক্তি' গুণের সাথে সাদৃশ্যপূর্ণ। নিজের মেধা ও বুদ্ধি কাজে লাগিয়ে নতুন ধারণা বা পদ্ধতি তৈরি করার ক্ষমতা হলো উদ্ভাবনী শক্তি যেটির মাধ্যমে উদ্যোক্তা নতুন নতুন পণ্য ও ধারণা নিয়ে আসেন। এছাড়া উৎপাদন প্রক্রিয়ায় নতুন কৌশল বা পদ্ধতি ব্যবহার করেন। ফলে শিল্প ক্ষেত্রের উন্নয়ন হয়। উদ্দীপকের জনাব হানিফের পরিত্যক্ত প্লাস্টিকসামগ্রী পুনঃব্যবহারযোগ্য করার চিন্তা করছেন। আর উক্ত চিন্তা থেকেই তিনি পরিত্যক্ত প্লাস্টিকসামগ্রী রিসাইক্লিং করে খেলনা তৈরির কারখানা স্থাপন করেন। নষ্ট হওয়া প্লাস্টিক থেকে তিনি শিশুদের খেলনা তৈরি করেন। এতে পরিত্যক্ত প্লাস্টিক কাঁচামাল হিসেবে ব্যবহৃত হওয়ায় পরিবেশ দূষণও হ্রাস পাচ্ছে। উৎপাদন প্রক্রিয়ায় এ নতুন ধারণা ও পদ্ধতি জনাব নিজামুলের নিজস্ব মেধা ও বুদ্ধি থেকে এসেছে। তাই বলা যায়, জনাব হানিফের মধ্যে উদ্যোক্তার উদ্ভাবনী শক্তি গুণটি ফুটে উঠেছে।"
        },
        {
          "label": "ঘ",
          "question": "",
          "explanation": "জনাব হানিফের মতো উদ্যোক্তারা দেশের আর্থসামাজিক উন্নয়নে গুরুত্বপূর্ণ ভূমিকা পালন করে থাকে। - একটি দেশের ব্যবসায়-বাণিজ্য ও শিল্প স্থাপন নির্ভর করে ঐ দেশের উদ্যোক্তাদের ওপর। বাংলাদেশ একটি স্বপ্নায়তনের জনবহুল দেশ। এদেশে এখনও অর্থনৈতিকভাবে আশানুরূপ উন্নয়ন সাধিত হয়নি। এদেশে বিভিন্ন শিল্প গড়ে ওঠার মতো প্রয়োজনীয় কাঁচামালের যথেষ্ট প্রাচুর্য রয়েছে: শুধু ব্যবসায়ের যথাযথ উদ্যোগ গ্রহণ করলেই সফলতা অর্জন সম্ভব। উদ্দীপকের জনাব হানিফের মতো উদ্যোক্তাগণ এদেশে বিভিন্ন ব্যবসায় ও শিল্পকারখানা স্থাপন করেছেন এবং দক্ষতার সাথে-পরিচালনা করে বাংলাদেশের অর্থনীতিতে বিশেষ অবদান রেখেছেন। তাদের এ অবদানের প্রেক্ষিতে বিশেষ করে সম্পদের যথোপযুক্ত ব্যবহার, দক্ষ জনশক্তি তৈরি, স্বাবলম্বিতা অর্জন, কর্মসংস্থানের সুযোগ সৃষ্টি, জাতীয় উৎপাদন বৃদ্ধিসহ রাজস্ব আয় বাড়ছে। ফলে অর্থনৈতিক উন্নয়ন ঘটছে। জনাব হানিফ তার কারখানায় ১০ জন বেকারের কর্মসংস্থানের ব্যবস্থা করেছেন। ফলে ব্যক্তিগত, সামাজিক ও জাতীয় আয় বৃদ্ধি পাচ্ছে এবং জীবনযাত্রার মান উন্নয়ন হচ্ছে। ফলশ্রুতিতে দেশের আর্থ-সামাজিক উন্নয়নে তিনি তথা তার প্রতিষ্ঠান অবদান রাখছে। তাই বলা যায়, বাংলাদেশের আর্থসামাজিক উন্নয়নে জনাব হানিফের মতো উদ্যোক্তার ভূমিকা খুবই গুরুত্বপূর্ণ।"
        }
      ]
    },
    {
      "number": "4",
      "uddipok": "জনাব কাশেম বিভিন্ন এলাকা থেকে কাঠ সংগ্রহ করে আসবাবপত্র তৈরি করে এলাকার বিভিন্ন দোকানে স্বল্পমূল্যে বিক্রি করেন। তার তৈরিকৃত আসবাবপত্রের চাহিদা থাকায় তিনি ব্যাংক থেকে ঋণ নিয়ে ব্যবসায় পরিধি বাড়ান।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "মসলিন কাপড়ের জন্য বাংলাদেশের ক্ষতি সারাবিশ্বে ছড়িয়ে পড়েছিল।"
        },
        {
          "label": "খ",
          "question": "",
          "explanation": "সেবা শিল্পের সাহায্যে মানুষের জীবনযাত্রা সহজ ও আরামদায়ক হয়। যে শিল্প মানুষের জীবনযাত্রাকে সহজ ও আরামদায়ক করার কাজে নিয়োজিত থাকে, তাকে সেবা শিল্প বলে। যেমন বিদ্যুৎ ও গ্যাস উৎপাদন ও বিতরণ, ব্যাংকিং ও স্বাস্থ্যসেবা ইত্যাদি।"
        },
        {
          "label": "গ",
          "question": "",
          "explanation": "জনাব কাশেম উৎপাদন শিল্পের সাথে জড়িত। শ্রম ও যন্ত্রপাতি ব্যবহারের মাধ্যমে কাঁচামালকে ভোগ্যপণ্য বা চূড়ান্ত পণ্যে রূপান্তর করার প্রক্রিয়াকে উৎপাদন শিল্প বলে। যেমন-আসবাবপত্র শিল্প, চিনি শিল্প, সিমেন্ট শিল্প, বস্ত্র শিল্প ইত্যাদি। উদ্দীপকের জনাব কাশেম বিভিন্ন এলাকা থেকে কাঠ সংগ্রহ করেন। অতঃপর উক্ত কাঠকে বিভিন্ন প্রক্রিয়া করে দক্ষ জনবলের সাহায্যে আসবাবপত্র তৈরি করেন। তার তৈরিকৃত আসবাবপত্র বিভিন্ন দোকানে বিক্রি করেন। কাঠকে আসবাবপত্রে রূপান্তরের জন্য বিভিন্ন প্রক্রিয়ায় শ্রম ও যন্ত্রপাতি ব্যবহৃত হয় যা উৎপাদন শিল্পের সাথে সাদৃশ্যপূর্ণ। তাই বলা যায়, জনাব কাশেম উৎপাদন শিল্পের সাথে জড়িত।"
        },
        {
          "label": "ঘ",
          "question": "",
          "explanation": "উদ্দীপকের জনাব কাশেম ব্যবসায় সম্প্রসারণে ব্যবসায় পরিবেশের অর্থনৈতিক উপাদানের সহায়তা নিয়েছেন যার প্রভাব ব্যাপক। দেশে বিরাজমান কার্যকর অর্থ ও ব্যাংকিং ব্যবস্থা, কৃষি ও শিল্পের অবদান, জনগণের সঞ্চয় ও বিনিয়োগ মানসিকতা ও সরকারের পৃষ্ঠপোষকতা ব্যবসায় পরিবেশের সুদৃঢ় অর্থনৈতিক উপাদান হিসেবে কাজ করে। উদ্দীপকের জনাব কাশেম একজন আসবাবপত্র উৎপাদনকারী। তার তৈরিকৃত আসবাবপত্রের ব্যাপক চাহিদা বিদ্যমান। তাই তিনি ব্যবসায়ের পরিধি বাড়াতে চান। কিন্তু পুঁজিগত স্বল্পতার কারণে তাকে বিভিন্ন সমস্যার সম্মুখীন হতে হচ্ছে। জনাব কাশেম পুঁজিগত সমস্যার মধ্য দিয়ে ব্যবসায় চালিয়ে যাচ্ছেন।। তার উৎপাদিত আসবাবপত্রের ব্যাপক চাহিদা রয়েছে। তাই তার উচিত ব্যাংকের সাহায্য নেওয়া। কেননা ব্যাংক অর্থসংক্রান্ত বাধা দূর করে ব্যবসায়কে অগ্রসর হতে অগ্রণী ভূমিকা পালন করে। ব্যবসায়ে সফলতার জন্য জনাব কাশেমের উচিত অর্থগত বাধাকে গুরুত্ব দিয়ে প্রয়োজনীয় অর্থসংস্থানের পদক্ষেপ গ্রহণ করা। সুতরাং জনাব কাশেমের ব্যবসায় সম্প্রসারণে ব্যবসায় পরিবেশের অর্থনৈতিক উপাদানের ব্যাপক প্রভাব রয়েছে।"
        }
      ]
    },
    {
      "number": "5",
      "uddipok": "'আস্থা ট্রেডিং' এর কর্ণধার জনাব মাসুদ ভোগ্য পণ্যসামগ্রীর ব্যবসায়ী। তিনি মানসম্মত পণ্য ন্যায্যমূল্যে ক্রেতাদের নিকট বিক্রয় করেন। এ ছাড়াও তিনি মেয়াদোত্তীর্ণ পণ্য বিক্রয় করেন না। অপরপক্ষে 'মেধা ট্রেডিং' এর কর্ণধার জনাব শফিক মানসম্মত পণ্য বিক্রয় করেন না এবং পণ্যের কৃত্রিম সংকট সৃষ্টি করেন।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "শিল্পোন্নয়নের সবচেয়ে বড় সমস্যা হলো পরিবেশ দূষণ।"
        },
        {
          "label": "খ",
          "question": "",
          "explanation": "উচিত-অনুচিত মেনে চলা বা ভালোকে গ্রহণ ও মন্দকে বর্জন করে চলাকেই নৈতিকতা বলে। নৈতিকতা মানুষের দৈনন্দিন কাজকর্মের সাথে জড়িত। যেমন: একজন শিক্ষকের প্রধান কাজ হলো ছাত্র-ছাত্রীদের সুষ্ঠু পাঠদান করা যা নৈতিকতার আওতাভুক্ত।"
        },
        {
          "label": "গ",
          "question": "",
          "explanation": "উদ্দীপকের জনাব মাসুদ ক্রেতা ও ভোক্তাদের প্রতি সামাজিক দায়বদ্ধতা পালন করেন। ক্রেতা ও ভোক্তাদের আস্থা ও সহযোগিতার উপর ব্যবসায়ের সফলতা নির্ভর করে। তাই একজন ব্যবসায়ীকে পণ্যের বাজার স্থিতিশীল রাখতে হয়। তাছাড়া একজন ব্যবসায়ীকে মানসম্মত পণ্য সরবরাহ করতে হয় এবং পণ্যসামগ্রী প্রাপ্তি সহজতর করতে হয়। উদ্দীপকের জনাব মাসুদ একজন ব্যবসায়ী। তিনি তার ভোগ্যপণ্য পরিমিত মুনাফায় বিক্রির মাধ্যমে পণ্যের বাজার স্থিতিশীল রাখেন। ফলে সহজে মানসম্মত পণ্য ন্যায্যমূল্যে পাওয়া যায়। আর এসব কর্মকাণ্ডের মাধ্যমে তিনি ক্রেতা ও ভোক্তাদের প্রতি সামাজিক দায়িত্ব পালন করেন।"
        },
        {
          "label": "ঘ",
          "question": "",
          "explanation": "উদ্দীপকে জনাব মাসুদকে আমি সমর্থন করি এবং জনাব শফিকের উচিত নৈতিকতা ও সামাজিক দায়বদ্ধতা মেনে ব্যবসায় পরিচালনা করা। ব্যবসায়ে নৈতিকতা বলতে একজন ব্যবসায়ীর সততা, ন্যায়নীতি, আইন-কানুন ইত্যাদি মেনে চলাকে বোঝায়। আর ব্যবসায়ের পরিচালনাগত বিষয়ে ভালো-মন্দ দিক সম্পর্কে গড়ে ওঠা বিশ্বাস, ধ্যান-ধারণা, মতামত প্রভৃতিকে ব্যবসায়িক মূল্যবোধ বলে। উদ্দীপকের আস্থা ট্রেডিং-এর কর্ণধার জনাব মাসুদ নৈতিকতা ও সামাজিক দায়বদ্ধতা মেনে ব্যবসায় পরিচালনা করেন। ফলে ক্রেতা ও ভোক্তা, সমাজ, রাষ্ট্র, ব্যবসায়ের কর্মচারী ও কর্মকর্তা উপকৃত হয়। তাই আমি জনাব মাসুদকে সমর্থন করি। পক্ষান্তরে মেধা ট্রেডিং এর কর্ণধার জনাব শফিক পণ্য মজুদ করেন এবং বাজারে কৃত্রিম সংকট সৃষ্টি করেন। তার অতি মুনাফার কারণে ক্রেতা ও ভোক্তা কষ্ট পায়। তাই তার উচিত নৈতিকতা ও সামাজিক দায়বদ্ধতা মেনে ব্যবসায় পরিচালনা করা। অন্যথায় তার ব্যবসায় প্রতিষ্ঠান থেকে সবাই মুখ ফিরিয়ে নিবে এবং তিনি একসময় ক্ষতিগ্রস্ত হবেন বলে আমি মনে করি।"
        }
      ]
    },
    {
      "number": "6",
      "uddipok": "নরসিংদী জেলায় প্রচুর শাক-সবজি ও ফলমূল উৎপন্ন হয়। রহিম সকালে নরসিংদীর বিভিন্ন বাজার থেকে টাটকা শাক-সবজি ও ফলমূল ক্রয় করে ট্রাকে ঢাকায় এনে নিজ দোকানে ভোক্তাদের নিকট বিক্রয় করে।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "পণ্যসামগ্রীকে সুন্দর ও আকর্ষণীয় করা এবং নষ্ট বা ভেঙে যাওয়া থেকে রক্ষার উদ্দেশ্যে কিছু দ্বারা আবৃত করাকে মোড়কিকরণ বলে"
        },
        {
          "label": "খ",
          "question": "",
          "explanation": "ক্রেতা আকর্ষণ করার কৌশল বা দক্ষতাকে বিক্রয়িকতা বলে। বিক্রয়িকতার মাধ্যমে একজন বিক্রয়কর্মী তার দক্ষতা ও কৌশলকে কাজে লাগিয়ে সে সম্ভাব্য ক্রেতার নিকট পণ্য বা সেবাসামগ্রী বিক্রয় করতে সক্ষম হয়। এছাড়াও তিনি তার নিজ গুণে ব্যবসায় ও পণ্য সম্পর্কে ক্রেতাদের আস্থা অর্জন করে তাদেরকে স্থায়ী গ্রাহকে পরিণত করে।"
        },
        {
          "label": "গ",
          "question": "",
          "explanation": "বণ্টনপ্রণালি অনুযায়ী রহিমের অবস্থান হলো: উৎপাদনকারী→ পাইকার →খুচরা বিক্রেতা (রহিম) → ভোক্তা। পাইকার ও খুচরা ব্যবসায়ীয় মাধ্যমে বিক্রয় পদ্ধতিতে উৎপাদনকারী তার উৎপাদিত পণ্য পাইকারের নিকট বিক্রয় করে এবং খুচরা ব্যবসায়ী সে পণ্য পাইকারের নিকট থেকে ক্রয় করে ভোক্তার নিকট বিক্রয় করে।উদ্দীপকের রহিম একজন শাক-সবজি ও ফলমূল বিক্রেতা। তিনি নরসিংদীর পাইকারি বাজার থেকে শাক-সবজি ও ফলমূল ক্রয় করে ট্রাকে ঢাকায় এনে নিজ দোকানে খুচরা বিক্রয় করেন। তাই বলা যায়, বণ্টনপ্রণালি অনুযায়ী রহিমের অবস্থান হলো খুচরা বিক্রেতা।"
        },
        {
          "label": "ঘ",
          "question": "",
          "explanation": "উদ্দীপকের জনাব রহিম বিপণন কার্যাবলির মালিকানাগত ও স্থানগত উপযোগ সৃষ্টি করেছেন। বিপণন উৎপাদনকারী এবং ভোক্তার মধ্যে সেতুবন্ধ হিসেবে কাজ করে। বিপণনের মাধ্যমে পণ্য ও সেবার মালিকানাগত, স্থানগত ও সময়গত উপযোগ সৃষ্টি হয়। ক্রয়-বিক্রয়ের মাধ্যমে মালিকানাগত উপযোগ সৃষ্টি হয়। আর পরিবহনের মাধ্যমে স্থানগত উপযোগ সৃষ্টি হয়। তাছাড়া গুদামজাতকরণের মাধ্যমে পণ্যের সময়গত উপযোগ সৃষ্টি হয়। উদ্দীপকের রহিম নরসিংদী থেকে শাক-সবজি ও ফলমূল ক্রয় করে ঢাকায় বিক্রয়ের মাধ্যমে মালিকানাগত উপযোগ সৃষ্টি করেন। রহিম নরসিংদী জেলা থেকে ট্রাকের মাধ্যমে পণ্যসামগ্রী ঢাকায় আনেন। এতে একস্থানের পণ্য অন্য স্থানে উপযোগ সৃষ্টি করে অর্থাৎ স্থানগত উপযোগ সৃষ্টি হয়। সুতরাং উদ্দীপকের জনাব রহিম বিপণন কার্যাবলির মাধ্যমে মালিকানাগত ও স্থানগত উপযোগ সৃষ্টি করেন।"
        }
      ]
    },
    {
      "number": "7",
      "uddipok": "জনাব হাফিজের নিজস্ব পুঁজি থাকা সত্ত্বেও প্রশিক্ষণ ও বিনিয়োগের সুযোগ-সুবিধা সম্পর্কে ধারণা না থাকার কারণে ব্যবসায় শুরু করতে পারছেন না। অপরদিকে তাঁর বন্ধু নাবিল একটি বেকারি ব্যবসায় পরিচালনা করছেন। কিন্তু প্রতিযোগিতামূলক বাজারে টিকে থাকার জন্য তাঁর ব্যবসায়টি আধুনিকায়ন ও সম্প্রসারণ করতে পারছেন না।",
      "tag": "CB 25",
      "sub_questions": [
        {
          "label": "ক",
          "question": "বিসিক এর প্রধান কাজ কী?",
          "explanation": "বিসিক (BSCIC) বা বাংলাদেশ ক্ষুদ্র ও কুটির শিল্প কর্পোরেশন-এর প্রধান কাজ হলো দেশের ক্ষুদ্র, কুটির ও মাঝারি শিল্পের উন্নয়ন, সম্প্রসারণ এবং উদ্যোক্তাদের প্রয়োজনীয় সহায়তা প্রদান করা।"
        },
        {
          "label": "খ",
          "question": "বাণিজ্য কী? ব্যাখ্যা কর।",
          "explanation": "বাণিজ্য বলতে পণ্য বা সেবা সামগ্রী উৎপাদনকারীর কাছ থেকে চূড়ান্ত ভোক্তার কাছে পৌঁছে দেওয়ার পথে যাবতীয় কার্যাবলির সমষ্টিকে বোঝায়। শিল্পের মাধ্যমে যে পণ্য উৎপাদিত হয়, তা মানুষের ব্যবহারের উপযোগী করে তোলার জন্য বণ্টন সংক্রান্ত যে সকল বাধা (স্থান, কাল, ঝুঁকি, তথ্য ও অর্থগত) দেখা দেয়, সেগুলো দূর করাই বাণিজ্যের মূল লক্ষ্য। বাণিজ্যকে প্রধানত দুটি ভাগে ভাগ করা যায়: ১. পণ্য বিনিময় বা ট্রেড (Trade): এটি হলো সরাসরি পণ্য ক্রয় ও বিক্রয়। এটি আবার অভ্যন্তরীণ (দেশের ভেতর) ও বৈদেশিক (আমদানি, রপ্তানি) হতে পারে। ২. পণ্য বিনিময়ের সহায়ক কার্যাবলি (Aids to Trade): ক্রয়-বিক্রয় কাজকে সহজ করার জন্য পরিবহন, ব্যাংকিং, বিমা, গুদামজাতকরণ ও বিজ্ঞাপন যে ভূমিকা পালন করে।"
        },
        {
          "label": "গ",
          "question": "জনাব হাফিজের ব্যবসায় শুরুর জন্য কোন ধরনের সহায়তা প্রয়োজন? ব্যাখ্যা কর।",
          "explanation": "জনাব হাফিজের ব্যবসায় শুরুর জন্য মূলত উদ্দীপনামূলক সহায়ক সেবা বা সহায়তা প্রয়োজন। এই ধরনের সহায়তা একজন সম্ভাব্য উদ্যোক্তাকে ব্যবসা শুরু করার জন্য প্রয়োজনীয় মানসিক ও কারিগরি দিক থেকে প্রস্তুত করে তোলে। উদ্দীপনামূলক সহায়তা বলতে সেই সকল সেবা বা কার্যক্রমকে বোঝায় যা একজন ব্যক্তিকে উদ্যোক্তা হিসেবে আত্মপ্রকাশ করতে উৎসাহিত করে। অনেক সময় মানুষের পুঁজি থাকলেও সঠিক দিকনির্দেশনা বা কারিগরি জ্ঞানের অভাবে তারা ব্যবসায় নামতে পারেন না। এক্ষেত্রে উদ্যোক্তা চিহ্নিতকরণ, ব্যবসায়িক সুযোগ-সুবিধা সম্পর্কে তথ্য প্রদান, কারিগরি ও ব্যবস্থাপনা প্রশিক্ষণ এবং প্রকল্প নির্বাচনে সহায়তা করার মাধ্যমে তাদের জড়তা দূর করা হয়। সাধারণত বিসিক (BSCIC) বা যুব উন্নয়ন অধিদপ্তরের মতো প্রতিষ্ঠানগুলো এই ধরনের ‘মোটিভেশনাল’ বা উৎসাহমূলক কাজ করে থাকে। উদ্দীপকে দেখা যায়, জনাব হাফিজের নিজস্ব পুঁজি থাকা সত্ত্বেও তিনি কেবল প্রশিক্ষণ ও বিনিয়োগ সংক্রান্ত তথ্য বা সুযোগ-সুবিধা সম্পর্কে স্পষ্ট ধারণা না থাকার কারণে ব্যবসায়িক উদ্যোগ নিতে পারছেন না। অর্থাৎ তার মাঝে উদ্যোগ নেওয়ার ইচ্ছা আছে, কিন্তু সঠিক পথ জানা নেই। এই অবস্থায় তাকে যদি সরকারি বা বেসরকারি সংস্থার মাধ্যমে সঠিক প্রশিক্ষণ প্রদান করা হয় এবং কোথায় বিনিয়োগ করলে সুবিধা পাওয়া যাবে তা জানানো হয়, তবেই তিনি ব্যবসায় নামতে পারবেন। সুতরাং, তার সমস্যার সমাধানে উদ্দীপনামূলক সহায়ক সেবাই হলো প্রধান চাবিকাঠি যা তাকে একজন পূর্ণাঙ্গ উদ্যোক্তায় রূপান্তর করবে।"
        },
        {
          "label": "ঘ",
          "question": "প্রতিযোগিতায় টিকে থাকার জন্য জনাব নাবিলের যে ধরনের সহায়তা প্রয়োজন- তার প্রভাব বিশ্লেষণ কর।",
          "explanation": "ব্যবসায়িক কার্যক্রমকে আধুনিকায়ন ও সম্প্রসারণের মাধ্যমে বাজারে প্রতিযোগিতার সক্ষমতা টিকিয়ে রাখতে যে সহায়তা দেওয়া হয়, তাকে সংরক্ষণমূলক বা সমর্থনমূলক সহায়তা বলা হয়। জনাব নাবিলের বেকারির অস্তিত্ব টিকিয়ে রাখার জন্য উন্নত প্রযুক্তি, বৈচিত্র্যকরণ এবং বাজারজাতকরণ সংক্রান্ত এই টেকসই সেবা অত্যন্ত জরুরি। একটি ব্যবসা শুরু করা যতটা কঠিন, তার চেয়েও বেশি কঠিন প্রতিযোগিতায় টিকে থাকা। সময়ের সাথে সাথে ক্রেতার রুচি পরিবর্তন হয় এবং নতুন নতুন প্রতিযোগীর উদ্ভব ঘটে। এই অবস্থায় বিদ্যমান ব্যবসাকে আধুনিক যন্ত্রপাতি দিয়ে সজ্জিত করা, পণ্যের গুণগত মান বাড়ানো এবং নতুন বাজারে প্রবেশের জন্য বিশেষজ্ঞ পরামর্শ ও আর্থিক সহায়তার প্রয়োজন হয়। মূলত ব্যবসাকে লোকসান থেকে বাঁচাতে বা বাজার দখল ধরে রাখতেই এই সংরক্ষণমূলক সহায়তা কাজ করে। উদ্দীপকে জনাব নাবিল একজন প্রতিষ্ঠিত বেকারি ব্যবসায়ী হলেও বর্তমানে তিনি তীব্র প্রতিযোগিতার মুখে পড়েছেন। তার ব্যবসায়টি আধুনিকায়ন ও সম্প্রসারণ করা প্রয়োজন, কিন্তু তিনি তা করতে পারছেন না। এখানে তার প্রয়োজন আধুনিক বেকারির যন্ত্রপাতি কেনার জন্য সহজ শর্তে ঋণ, কর্মীদের জন্য উন্নত প্রশিক্ষণ এবং পণ্যের আধুনিক মোড়কীকরণের (Packaging) পরামর্শ। এই সহায়তাগুলো পেলে তিনি তার বেকারিতে বৈচিত্র্য আনতে পারবেন এবং বড় কোম্পানিগুলোর সাথে তাল মিলিয়ে বাজারে নিজের অবস্থান মজবুত করতে পারবেন। আর্থসামাজিক প্রেক্ষাপটে জনাব নাবিলের মতো উদ্যোক্তাদের জন্য এই সহায়তার প্রভাব সুদূরপ্রসারী। যদি তিনি সঠিক সময়ে সংরক্ষণমূলক সহায়তা না পান, তবে তার ব্যবসাটি রুগ্ণ শিল্পে (Sick Industry) পরিণত হতে পারে, যার ফলে কর্মসংস্থান নষ্ট হবে। পক্ষান্তরে, আধুনিকায়নের মাধ্যমে ব্যবসায়টি সম্প্রসারিত হলে তা কেবল নাবিলের মুনাফাই বাড়াবে না, বরং নতুন কর্মসংস্থান সৃষ্টি করবে এবং স্থানীয় অর্থনীতিতে ইতিবাচক প্রভাব ফেলবে। প্রযুক্তির ছোঁয়ায় পণ্যের মান বাড়লে ক্রেতারা নিরাপদ খাদ্য পাবে। সুতরাং, টেকসই শিল্পোন্নয়ন এবং সুস্থ প্রতিযোগিতামূলক বাজার ব্যবস্থা গড়ে তোলার জন্য জনাব নাবিলের ক্ষেত্রে এই সহায়ক সেবার প্রয়োজনীয়তা অপরিসীম ও যৌক্তিক।"
        }
      ]
    },
    {
      "number": "8",
      "uddipok": "জনাব জাকির হোসেন চট্টগ্রামের একজন নামকরা রেস্টুরেন্ট ব্যবসায়ী। তিনি হোটেল ব্যবস্থাপনার ওপর প্রশিক্ষণ গ্রহণ করেছেন। বর্তমানে তিনি আমেরিকার একটি, প্রতিষ্ঠানের সাথে চুক্তিতে আবন্ধ হয়েছেন। শর্ত অনুযায়ী তিনি ঐ প্রতিষ্ঠানের পণ্য উৎপাদন ও বিতরণ করবেন। সুনামের সাথে ব্যবসায়টি চলছিল। কিন্তু হঠাৎ আগুন লেগে প্রতিষ্ঠানটির ব্যাপক ক্ষতির সম্মুখীন হওয়ায় প্রতিষ্ঠানটি বন্ধ হয়ে যায়।",
      "tag": "CB 25",
      "sub_questions": [
        {
          "label": "ক",
          "question": "পণ্যের মান নিয়ন্ত্রণ করে কোন প্রতিষ্ঠান?",
          "explanation": "বাংলাদেশে পণ্যের মান নিয়ন্ত্রণকারী প্রধান জাতীয় প্রতিষ্ঠান হলো বিএসটিআই (BSTI) । এর পূর্ণরূপ হলো Bangladesh Standards and Testing Institution (বাংলাদেশ মান নিয়ন্ত্রণ ও পরীক্ষন ইনস্টিটিউট)।"
        },
        {
          "label": "খ",
          "question": "পেটেন্ট কী? ব্যাখ্যা কর।",
          "explanation": "পেটেন্ট (Patent) হলো উদ্ভাবক বা আবিষ্কারকের দ্বারা আবিষ্কৃত কোনো নতুন পণ্য বা পদ্ধতির ওপর সরকার কর্তৃক প্রদত্ত একটি বিশেষ আইনগত অধিকার। এটি মূলত মেধা সম্পদের (Intellectual Property) একটি অংশ। যখন কোনো ব্যক্তি বা প্রতিষ্ঠান সম্পূর্ণ নতুন কোনো পণ্য বা প্রযুক্তি উদ্ভাবন করে, তখন তারা সেই উদ্ভাবনের গোপনীয়তা রক্ষা এবং অন্য কেউ যেন তা নকল করতে না পারে, সেজন্য সরকারের কাছে আবেদন করে। সরকার নির্দিষ্ট সময়ের জন্য (সাধারণত ২০ বছর) উদ্ভাবককে সেই পণ্য বা প্রযুক্তি উৎপাদন, ব্যবহার ও বিক্রির একচ্ছত্র অধিকার প্রদান করে। একেই পেটেন্ট বলে।"
        },
        {
          "label": "গ",
          "question": "জনাব জাকির হোসেন কোন ধরনের চুক্তি করেছিলেন? বর্ণনা দাও।",
          "explanation": "জনাব জাকির হোসেন আমেরিকার প্রতিষ্ঠানের সাথে যে চুক্তিতে আবদ্ধ হয়েছেন, তাকে ব্যবসায়িক পরিভাষায় ফ্র্যাঞ্চাইজিং বলা হয়। এটি মূলত কোনো খ্যাতনামা প্রতিষ্ঠানের নাম, পণ্য বা সেবা ব্যবহারের আইনগত অধিকার বা চুক্তি। ফ্র্যাঞ্চাইজিং হলো এমন একটি চুক্তি যার মাধ্যমে কোনো সুপ্রতিষ্ঠিত কোম্পানি (ফ্র্যাঞ্চাইজার) অন্য কোনো ব্যক্তি বা প্রতিষ্ঠানকে (ফ্র্যাঞ্চাইজি) একটি নির্দিষ্ট ফি বা রয়্যালটির বিনিময়ে তাদের ব্র্যান্ডের নাম, লোগো, পণ্য উৎপাদন পদ্ধতি এবং বাজারজাতকরণ কৌশল ব্যবহারের অনুমতি দেয়। এই চুক্তির ফলে নতুন উদ্যোক্তারা খুব সহজে প্রতিষ্ঠিত ব্র্যান্ডের সুনাম ব্যবহার করে ব্যবসা সফল করতে পারেন। চুক্তিতে সাধারণত পণ্যের মান নিয়ন্ত্রণ, প্রশিক্ষণ এবং আয়ের নির্দিষ্ট অংশ প্রদানের শর্তাবলি উল্লেখ থাকে। উদ্দীপকে জনাব জাকির হোসেন নিজে একজন প্রশিক্ষণপ্রাপ্ত হোটেল ব্যবসায়ী হওয়া সত্ত্বেও আমেরিকার একটি প্রতিষ্ঠানের শর্ত অনুযায়ী তাদের পণ্য উৎপাদন ও বিতরণ করছেন। তিনি মূলত ওই বিদেশি প্রতিষ্ঠানের ব্র্যান্ড ইমেজ এবং মান ব্যবহার করে চট্টগ্রামে ব্যবসা পরিচালনা করছেন। যেহেতু তিনি অন্য প্রতিষ্ঠানের সাথে চুক্তিবদ্ধ হয়ে তাদের নাম ও পদ্ধতি অনুসরণ করে ব্যবসা চালাচ্ছিলেন, তাই এটি একটি ফ্র্যাঞ্চাইজিং ব্যবসায়। তবে আগুন লেগে প্রতিষ্ঠানটি বন্ধ হয়ে যাওয়ায় তিনি এখন ব্যবসায়িক ঝুঁকির সম্মুখীন হয়েছেন, যা ফ্র্যাঞ্চাইজি হিসেবে তার ব্যক্তিগত লোকসানের কারণ হয়ে দাঁড়িয়েছে।"
        },
        {
          "label": "ঘ",
          "question": "জনাব জাকির হোসেনের কোন ধরনের পদক্ষেপ উক্ত প্রতিষ্ঠানটি চালু রাখতে সহায়ক হতো বলে তুমি মনে কর? বিশ্লেষণ কর।",
          "explanation": "অগ্নিকাণ্ডের মতো আকস্মিক দুর্ঘটনায় ব্যাপক আর্থিক ক্ষতি কাটিয়ে ওঠার জন্য জনাব জাকির হোসেনের উচিত ছিল প্রতিষ্ঠানটির নামে একটি অগ্নিবিমা (Fire Insurance) পলিসি গ্রহণ করা। বিমা হলো সম্ভাব্য ঝুঁকি মোকাবিলা করার একটি আইনি প্রতিরক্ষা ব্যবস্থা। ব্যবসায় মানেই ঝুঁকি, আর বড় ধরনের অগ্নিকাণ্ড বা প্রাকৃতিক দুর্যোগ যেকোনো সফল ব্যবসায়কে মুহূর্তেই ধ্বংস করে দিতে পারে। বিমা হলো এমন একটি চুক্তি যেখানে বিমাকারী প্রতিষ্ঠান (বিমা কোম্পানি) একটি নির্দিষ্ট প্রিমিয়ামের বিনিময়ে বিমা গ্রহীতাকে ভবিষ্যতে কোনো নির্দিষ্ট দুর্ঘটনায় আর্থিক ক্ষতিপূরণ দেওয়ার নিশ্চয়তা প্রদান করে। এর ফলে উদ্যোক্তা বড় কোনো আর্থিক বিপর্যয়ে পড়লেও বিমা কোম্পানির কাছ থেকে পাওয়া অর্থ দিয়ে পুনরায় ব্যবসায় শুরু করার শক্তি সঞ্চয় করতে পারেন। উদ্দীপকে জনাব জাকির হোসেন আমেরিকার একটি প্রতিষ্ঠানের ফ্র্যাঞ্চাইজি হিসেবে সুনামের সাথে রেস্টুরেন্ট পরিচালনা করছিলেন। কিন্তু হঠাৎ আগুন লেগে তার প্রতিষ্ঠানটি ব্যাপক ক্ষতির সম্মুখীন হয় এবং পর্যাপ্ত তহবিলের অভাবে তা বন্ধ হয়ে যায়। যদি তিনি আগে থেকেই একটি অগ্নিবিমা করিয়ে রাখতেন, তবে এই অগ্নিকাণ্ডের ফলে যে বিপুল পরিমাণ আর্থিক ক্ষতি হয়েছে, তার একটি বড় অংশ তিনি বিমা কোম্পানির কাছ থেকে ক্ষতিপূরণ হিসেবে পেতেন। এই অর্থ ব্যবহার করে তিনি খুব দ্রুত রেস্টুরেন্টটি সংস্কার করে পুনরায় ব্যবসায়িক কার্যক্রমে ফিরে আসতে পারতেন। উচ্চতর দক্ষতামূলক স্তর: পরিশেষে বলা যায়, আধুনিক ও বড় মাপের ব্যবসায় পরিচালনায় ঝুঁকি ব্যবস্থাপনার কোনো বিকল্প নেই। জনাব জাকির হোসেন হোটেল ব্যবস্থাপনায় প্রশিক্ষণপ্রাপ্ত হলেও বিমা না করার মাধ্যমে একটি বড় ঝুঁকিকে উপেক্ষা করেছেন। ফ্র্যাঞ্চাইজিং ব্যবসায় বিদেশি প্রতিষ্ঠানের সাথে চুক্তিবদ্ধ থাকার কারণে তার ওপর অনেক দায়বদ্ধতা ছিল। বিমা করা থাকলে তাকে আজ পুঁজি হারিয়ে প্রতিষ্ঠানটি বন্ধ করতে হতো না। সুতরাং, ব্যবসায়িক ঝুঁকি মোকাবিলা এবং প্রতিষ্ঠানের নিরবচ্ছিন্ন পথচলা নিশ্চিত করতে বিমা হলো সবচেয়ে কার্যকর রক্ষাকবচ, যা জনাব জাকির হোসেনের প্রতিষ্ঠানটিকে ধ্বংসের হাত থেকে রক্ষা করতে পারত।"
        }
      ]
    },
    {
      "number": "9",
      "uddipok": "রফিক ও আলম দুই ভাই তাদের বাবা দুই জনকে দুইটি কারখানার দায়িত্ব দিলেন। রফিক কর্মীদের প্রতি নেতিবাচক ধারণা পোষণ করেন এবং তাদেরকে চাপে রেখে কাজ আদায়ের চেষ্টা করেন। অপরদিকে আলম কর্মীদের ওপর সব দায়িত্ব ছেড়ে দিয়ে নিশ্চিন্তে থাকেন এবং জবাবদিহিতা আদায় করেন না। কয়েক বছরে প্রতিষ্ঠান দুটি লোকসানের মুখে পড়ে।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হেনরি ফেওল।"
        },
        {
          "label": "খ",
          "question": "",
          "explanation": "সাধারণ অর্থে, ব্যবসায়ের জন্য অর্থ সংগ্রহ করাকে অর্থায়ন বলে। ব্যাপক অর্থে, ব্যবসায়ের আর্থিক প্রয়োজন মেটানোর জন্য অর্থ সংগ্রহ, সংরক্ষণ, সংগৃহীত অর্থের সুষ্ঠু ব্যবহারসংক্রান্ত সফল কার্যাবলিকে ব্যবসায় অর্থায়ন বলা হয়। মূলত ব্যবসায় পরিচালনার জন্য প্রয়োজনীয় অর্থ সংগ্রহের পরিকল্পনা, অর্থ সংগ্রহের উৎস অনুসন্ধান, অর্থ সংগ্রহ ও অর্থ ব্যবহারের যাবতীয় কার্যই অর্থায়ন।"
        },
        {
          "label": "গ",
          "question": "",
          "explanation": "উদ্দীপকের রফিকের নেতৃত্বের ধরন হলো স্বৈরতান্ত্রিক নেতৃত্ব। যে নেতৃত্বে নেতা শুধু আদেশ করেন, জবাবদিহি করেন না, কর্মীদের মতামত বা পরামর্শ গ্রহণ করেন না, কর্মীদের সবসময় চাপের মুখে রাখেন তাকে স্বৈরাচারী নেতৃত্ব বলে। এ নেতৃত্বে নেতা সম্পূর্ণভাবে নিজের ক্ষমতা ও সামর্থ্যের ওপর নির্ভর করেন। উদ্দীপকের জনাব রফিক একটি কারখানার পরিচালক। তিনি কর্মীদের সাথে আলাপ-আলোচনা না করে প্রতিষ্ঠানের যাবতীয় সিদ্ধান্ত নেন। তাছাড়া তিনি কর্মীদের প্রতি বেশ নেতিবাচক ধারণা পোষণ করেন। সর্বদা কর্মীদেরকে চাপে রেখে কাজ আদায়ের চেষ্টা করেন। রফিক সাহেবের কর্মকাণ্ড স্বৈরতান্ত্রিক নেতৃত্বের বৈশিষ্ট্যের সাথে হুবহু মিলে যায়। এতে প্রতীয়মান হয় যে, রফিকের নেতৃত্বের ধরন হলো স্বৈরতান্ত্রিক নেতৃত্ব।"
        },
        {
          "label": "ঘ",
          "question": "",
          "explanation": "উদ্দীপকের রফিকের স্বৈরতান্ত্রিক নেতৃত্ব এবং আলমের মুক্ত নেতৃত্ব সময়োপযোগী নয় বলে আমি মনে করি। যে নেতৃত্ব ব্যবস্থায় নেতা শুধু আদেশ করেন, জবাবদিহি করেন না এবং কর্মীদের দিয়ে জোর করিয়ে কাজ আদায় করিয়ে নেন সেই নেতৃত্বকে স্বৈরতান্ত্রিক নেতৃত্ব বলে। আর যে ধরনের নেতৃত্বে অধস্তনরা অবাধ স্বাধীনতা ভোগ করে এবং নেতা অধস্তনদের ওপর দায়িত্ব প্রদান করে নিশ্চিন্ত থাকে তাকে মুক্ত নেতৃত্ব বলে। অন্যদিকে কর্মীদের সাথে পরামর্শ করে সিদ্ধান্ত গৃহীত হয় বিধায় গণতান্ত্রিক নেতৃত্ব জনপ্রিয়তার শীর্ষে রয়েছে। উদ্দীপকের রফিক সাহেব কর্মীদের প্রতি নেতিবাচক ধারণা পোষণ করেন। এতে কর্মীরা নিরুৎসাহিত হয়। তাছাড়া তিনি কর্মীদের ভয়ভীতি প্রদর্শন করে চাপ সৃষ্টি করেন। এতে কর্মীরা প্রতিষ্ঠানকে নিজের ভাবতে পারে না। ফলে উৎপাদন হ্রাস পায় এবং প্রতিষ্ঠান লক্ষ্য অর্জনে ব্যর্থ হয়। মূলত তার উচিত সনাতনী স্বৈরতান্ত্রিক নেতৃত্ব পরিহার করে আধুনিক গণতান্ত্রিক নেতৃত্ব চালু করা যা সময়োপযোগী। অপরদিকে আলম কর্মীদের উপর সব দায়িত্ব ছেড়ে দিয়ে নিশ্চিন্তে থাকেন এবং জবাবদিহিতা আদায় করেন না। বৈশিষ্ট্য বিবেচনায় তার নেতৃত্বকে মুক্ত নেতৃত্ব বলা যায়। এ ধরনের নেতৃত্ব অনেক পুরানো। এ ধরনের নেতৃত্ব চালু থাকলে কর্মীরা স্বৈচ্ছাচারী হয়ে ওঠে। ফলে প্রতিষ্ঠান কাঙ্ক্ষিত সময়ের মধ্যে লক্ষ্য অর্জনে ব্যর্থ হয়। এসব থেকে পরিত্রাণের উপায় হলো গণতান্ত্রিক নেতৃত্ব। সুতরাং উদ্দীপকের আলোকে উক্তিটি নিঃসন্দেহে যথার্থ।"
        }
      ]
    },
    {
      "number": "10",
      "uddipok": "জনাব সজল তার পরিবারের সদস্যদের নিয়ে মাটি দিয়ে বিভিন্ন ধরনের শোপিস, ফুলদানি তৈরি করেন এবং নিজের দোকানেই সেগুলো বিক্রি করেন। অন্যদিকে জনাব আবির ১০০ কোটি টাকা ব্যয়ে পাট চাষের জন্য বিখ্যাত ময়মনসিংহের ফুলপুরে একটি পাট ও পাটজাত শিল্প স্থাপন করেন।",
      "tag": "CB 25",
      "sub_questions": [
        {
          "label": "ক",
          "question": "বিপণনের অন্যতম কাজ কী?",
          "explanation": "বিপণনের অনেকগুলো গুরুত্বপূর্ণ কাজ থাকলেও এর মধ্যে অন্যতম এবং প্রধান কাজ হলো পণ্য বিনিময় বা ক্রয়-বিক্রয় । তবে সামগ্রিক বিচারে বিপণনের সবচেয়ে মৌলিক কাজ হলো ভোক্তার সন্তুষ্টি বিধানের মাধ্যমে মুনাফা অর্জন করা ।"
        },
        {
          "label": "খ",
          "question": "ঘুমন্ত অংশীদার কাকে বলে? ব্যাখ্যা কর।",
          "explanation": "ঘুমন্ত অংশীদার বলতে এমন একজন অংশীদারকে বোঝায়, যিনি অংশীদারি ব্যবসায় মূলধন বিনিয়োগ করেন এবং লাভ-ক্ষতিতে অংশ নেন, কিন্তু ব্যবসায়ের দৈনন্দিন পরিচালনায় সক্রিয়ভাবে অংশগ্রহণ করেন না। পরিচালনায় অংশ না নিলেও তিনি ব্যবসায়ের হিসাবের বই বা অন্যান্য নথিপত্র যেকোনো সময় পরিদর্শন ও তার নকল সংগ্রহ করার অধিকার রাখেন । একজন সক্রিয় অংশীদার ব্যবসা থেকে অবসর নিলে গণবিজ্ঞপ্তি দিতে হয়, কিন্তু ঘুমন্ত অংশীদারের ক্ষেত্রে অবসর গ্রহণের সময় সাধারণত এমন গণবিজ্ঞপ্তি দেওয়ার আইনি বাধ্যবাধকতা থাকে না।"
        },
        {
          "label": "গ",
          "question": "জনাব সজলের স্থাপিত শিল্পের ধরন বর্ণনা দাও।",
          "explanation": "জনাব সজলের মাটি দিয়ে শোপিস ও ফুলদানি তৈরির শিল্পটি কুটিরশিল্পের অন্তর্ভুক্ত। সাধারণত পারিবারিক সদস্যদের শ্রমের মাধ্যমে ঘরে বসে পরিচালিত ক্ষুদ্রতর শিল্পকেই কুটিরশিল্প বলা হয়। কুটিরশিল্প এমন এক ধরনের প্রতিষ্ঠান যেখানে উৎপাদন কার্যক্রম মূলত মানুষের হাতের কাজ ও সাধারণ যন্ত্রপাতির সাহায্যে পরিচালিত হয়। এই শিল্পের প্রধান বৈশিষ্ট্য হলো এর মালিক নিজেই প্রধান কারিগর এবং তিনি পরিবারের সদস্যদের সহযোগিতায় উৎপাদন কাজ পরিচালনা করেন। বাংলাদেশের শিল্পনীতি অনুযায়ী, জমি ও কারখানার দালান ব্যতিরেকে স্থায়ী সম্পদের মূল্য ১৫ লক্ষ টাকার নিচে হলে তাকে কুটিরশিল্প বলা হয়। স্থানীয় কাঁচামাল ব্যবহার করে শৈল্পিক পণ্য তৈরি করা এই শিল্পের অন্যতম লক্ষ্য। উদ্দীপকে দেখা যায়, জনাব সজল তার পরিবারের সদস্যদের নিয়ে মাটির তৈরি বিভিন্ন শোপিস ও ফুলদানি তৈরি করেন। এখানে বাইরের বেতনভুক্ত শ্রমিকের পরিবর্তে পরিবারের সদস্যরা কাজ করছেন এবং কাঁচামাল হিসেবে স্থানীয় মাটি ব্যবহার করা হচ্ছে। যেহেতু এটি একটি পারিবারিক শ্রমনির্ভর উদ্যোগ এবং পণ্যগুলো হস্তশিল্পের পর্যায়ভুক্ত, তাই এটি একটি আদর্শ কুটিরশিল্প। নিজের দোকানেই পণ্য বিক্রি করার মাধ্যমে তিনি পণ্যের বিপণন কাজও নিজেই সম্পন্ন করছেন, যা কুটিরশিল্পের একটি সাধারণ চিত্র।"
        },
        {
          "label": "ঘ",
          "question": "বাংলাদেশের মতো উন্নয়নশীল দেশে জনাব আবিরের শিল্পের অবদান মূল্যায়ন কর।",
          "explanation": "জনাব আবিরের স্থাপিত শিল্পটি একটি উৎপাদনমুখী বৃহৎ শিল্প । বাংলাদেশের মতো উন্নয়নশীল দেশে এ ধরনের শিল্প মূলত শিল্পায়ন, ব্যাপক কর্মসংস্থান সৃষ্টি এবং বৈদেশিক মুদ্রা অর্জনের প্রধান হাতিয়ার হিসেবে কাজ করে। বৃহৎ শিল্প বলতে সেই সব প্রতিষ্ঠানকে বোঝায় যেখানে বিপুল পরিমাণ মূলধন, উন্নত প্রযুক্তি এবং অধিক সংখ্যক শ্রমিক ব্যবহার করে পণ্য উৎপাদন করা হয়। বাংলাদেশের শিল্পনীতি অনুযায়ী, উৎপাদনমুখী খাতে বিনিয়োগের পরিমাণ ৫০ কোটি টাকার বেশি হলে তা বৃহৎ শিল্প। এ ধরনের শিল্প কৃষিপ্রধান দেশের অর্থনীতিকে শিল্পনির্ভর অর্থনীতিতে রূপান্তর করে। এটি কেবল স্থানীয় বাজারের চাহিদা মেটায় না, বরং পণ্য বিদেশে রপ্তানি করে দেশের জাতীয় আয় (GDP) বৃদ্ধিতে বড় ভূমিকা পালন করে। উদ্দীপকে জনাব আবির ১০০ কোটি টাকা বিনিয়োগ করে ময়মনসিংহের ফুলপুরে একটি পাট ও পাটজাত শিল্প স্থাপন করেছেন। যেহেতু ফুলপুর অঞ্চলটি উন্নত মানের পাট চাষের জন্য বিখ্যাত, তাই সেখানে এই কারখানা স্থাপনের ফলে স্থানীয় পাটের সঠিক দাম ও ব্যবহার নিশ্চিত হবে। বিপুল বিনিয়োগের ফলে এখানে শত শত মানুষের কর্মসংস্থান হবে এবং পাটের বহুমুখী পণ্য (যেমন: জুট ব্যাগ, কাপড়, কার্পেট) উৎপাদনের মাধ্যমে স্থানীয় ও জাতীয় অর্থনীতি গতিশীল হবে। পরিশেষে বলা যায়, বাংলাদেশের মতো উন্নয়নশীল দেশে জনাব আবিরের এই বৃহৎ শিল্পের অবদান অত্যন্ত সুদূরপ্রসারী। পাটকে বলা হয় বাংলাদেশের 'সোনালি আঁশ', কিন্তু যথাযথ প্রক্রিয়াজাতকরণের অভাবে এই খাত এক সময় পিছিয়ে পড়েছিল। জনাব আবিরের মতো উদ্যোক্তারা যখন বৃহৎ পরিসরে আধুনিক কারখানা স্থাপন করেন, তখন তা দেশের শিল্পায়নের গতিকে ত্বরান্বিত করে। এটি একদিকে যেমন আমদানিনির্ভরতা কমিয়ে স্বনির্ভরতা আনে, অন্যদিকে বিশ্ববাজারে পরিবেশবান্ধব পাটজাত পণ্যের ব্র্যান্ডিং ও রপ্তানি বৃদ্ধি করে দেশের অর্থনীতিকে শক্তিশালী করে। সুতরাং, দারিদ্র্য বিমোচন ও একটি সমৃদ্ধ বাংলাদেশ গড়তে জনাব আবিরের এই শিল্পের অবদান অনস্বীকার্য।"
        }
      ]
    },
    {
      "number": "11",
      "uddipok": "জনাব রাকিব এলাকার বাজারে গার্মেন্টস পণ্যের শো-রুম চালু করেন। পরবর্তীতে তিনি তাঁর দুই বন্ধুকে চুক্তির ভিত্তিতে মালিকানা দিয়ে ব্যবসায়টি সম্প্রসারণ করেন।",
      "tag": "CB 25",
      "sub_questions": [
        {
          "label": "ক",
          "question": "",
          "explanation": "ব্যবসায়ের প্রধান উদ্দেশ্য মুনাফা অর্জন।"
        },
        {
          "label": "খ",
          "question": "",
          "explanation": "ব্যবসায়ের নগদের প্রকৃত অবস্থা জানা যায় প্রাক্কলিত নগদাম প্রবাহ বিবরণীর মাধ্যমে। যে বিবরণীতে নির্দিষ্ট সময়ে কী পরিমাণ নগদ অর্থ আসছে এবং তাঁ - পরিমাণ নগদ অর্থ ব্যয় হচ্ছে তা সংরক্ষণ করা হয় তাকে প্রাক্কলিত নগদ প্রবাহ বিবরণী বলে। সুষ্ঠুভাবে ব্যবসায় পরিচালনা করার জন্য উদ্যোক্তার নগদান প্রবাহ বিবরণী প্রাক্কলন করা প্রয়োজন। এই বিবরণী দৈনিক, সাপ্তাহিক ও মাসিক ভিত্তিতে সংরক্ষণ করা যেতে পারে। এই বিবরণীর মাধ্যমে উদ্যোক্তা তার ব্যবসায়ের নগদের প্রকৃত অবস্থা জানতে পারে।"
        },
        {
          "label": "গ",
          "question": "",
          "explanation": "জনাব রাকিবের প্রথম ব্যবসায়টি মালিকানার ভিত্তিতে একমালিকানা ব্যবসায়। একজন ব্যক্তির মালিকানায় পরিচালিত ব্যবসায়কে একমালিকানা ব্যবসায় বলে। এ ব্যবসায় গঠন করা সহজ, মালিক নিজেই মূলধনের যোগান দেয়, ঝুঁকি বহন করে, পরিচালনা করে, মুনাফা ভোগ করে, পরিকল্পনা প্রণয়ন করে এবং নিয়ন্ত্রণকার্য সম্পাদন করে। এছাড়া নিজের ইচ্ছেমতো বিলোপসাধনও করতে পারে। উদ্দীপকের জনাব রাকিব একটি গার্মেন্টস পণ্যের শো-রুম দেন। তিনি নিজেই এই দোকানের প্রতিষ্ঠাতা, মালিক, পরিচালক, মূলধনের যোগানদাতা, লাভ ভোগ অথবা লোকসানের ঝুঁকি বহনকারী। এই ব্যবসায়ের একমাত্র মালিক জনাব রাকিব। তাই বলা যায়, মালিকানার ভিত্তিতে এটি একমালিকানা ব্যবসায়ের আওতাভুক্ত।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত জনাব রাকিবের ব্যবসায় সম্প্রসারণের জন্য তার দুই বন্ধুকে ব্যবসায় মালিকানায় যুক্ত করার পদক্ষেপটি যথার্থ বলে আমি মনে করি। একক মালিকানায় পঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে। অন্যদিকে দুই তা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে যে ব্যবসায় গড়ে তোলে তাকে অংশীদারি ব্যবদায় বলে। দুই বা ততোধিক ব্যক্তির মধ্যে সম্পাদিত চুক্তির মাধ্যমেই অংশীদারি ব্যবসায় গঠিত হয়। উদ্দীপকের জনাব রাকিব একচ্ছত্র কর্তৃত্ব ও ক্ষমতাবলে একটি কাপড়ের দোকান গড়ে তোলেন। ধীরে ধীরে তার ব্যবসায়ে সাফল্য আসে। সম্প্রতি তিনি তার ব্যবসায়ের সম্প্রসারণ চান। কিন্তু পর্যাপ্ত মূলধন না থাকায় তার এক বন্ধুকে ব্যবসায়ে চুক্তির ভিত্তিতে সংযুক্ত করলেন। এক্ষেত্রে তারা পারস্পরিক সম্মতির ভিত্তিতে ব্যবসায় পরিচালনা করতে সম্মত হন। উদ্দীপকের জনাব রাকিবের প্রথম পর্যায়ের ব্যবসায়টি হচ্ছে একমালিকানা ব্যবসায়। এতে একজন মালিক থাকায় অনেক ইচ্ছা থাকা সত্ত্বেও মূলধনের অভাবে বৃহদায়তন ব্যবসায়ে পরিণত করা যায় না। অন্যদিকে দ্বিতীয় পর্যায়ের ব্যবসায়টি হচ্ছে অংশীদারি ব্যবসায়। উক্ত ব্যবসায়ে একমালিকানার তুলনায় সদস্য বেশি থাকে বলে মূলধনের পরিমাণ বেশি হয়। এতে ব্যবসায়কে সম্প্রসারিত করে বৃষদায়তন ব্যবসায়ে পরিণত করা যায়। তাই বলা যায়, জনাব রাকিবের ব্যবসায় সম্প্রসারণের জন্য একমালিকানা ব্যবসায়টিকে অংশীদারি ব্যবসায়ে পরিণত করার পদক্ষেপটি যথার্থ।"
        }
      ]
    }
  ]
}