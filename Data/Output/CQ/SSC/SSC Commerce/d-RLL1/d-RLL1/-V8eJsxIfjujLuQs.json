{
  "title": "হলি ক্রস উচ্চ বালিকা বিদ্যালয়, ঢাকা ২০২৪",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব রাকিব ভালো চাকরি না পেয়ে অবশেষে বাড়িতে ফিরে নিজেদের পরিত্যক্ত বড় পুকুরটি সংস্কার করেন। এরপর তাতে বৈজ্ঞানিক উপায়ে বিভিন্ন প্রজাতির স্তরভিত্তিক মাছ চাষ শুরু করেন। বর্তমানে জনাব রাকিব একজন জনপ্রিয় এবং সফল মাছ চাষি। তার এই কার্যক্রম এখন অনেকেই অনুসরণ করছে।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে ঝুঁকি নিয়ে বৈধভাবে পরিচালিত যাবতীয় অর্থনৈতিক কাজকে ব্যবসায় বলে।"
        },
        {
          "label": "খ",
          "question": "",
          "explanation": "উৎপাদিত পণ্য বা সেবার বণ্টন সংক্রান্ত কাজের (ক্রয়, বিক্রয়, পরিবহন, গুদামজাতকরণ প্রভৃতি) সমষ্টি হলো বাণিজ্য। এটি ব্যবসায়ের পণ্য বণ্টনকারী শাখা হিসেবে বিবেচিত। উৎপাদিত পণ্যসামগ্রী বা সেবা ভোক্তার কাছে পৌঁছানো পর্যন্ত বিভিন্ন বাধার (স্থানগত, ব্যক্তিগত, সময়গত, ঝুঁকিগত) সম্মুখীন হতে হয়। এসব বাধা দূর করে ভোক্তার কাছে পণ্য পৌঁছে দেওয়াই বাণিজ্যের কাজ।"
        },
        {
          "label": "গ",
          "question": "",
          "explanation": "উদ্দীপকে জনাব রাকিবের মাছ চাষ প্রজনন শিল্পের অন্তর্গত। এ শিল্পের উৎপাদিত সামগ্রী পুনরায় উৎপাদনের কাজে ব্যবহার করা হয়। এর মাধ্যমে প্রাকৃতিক সম্পদ আহরণ করে তা লালন-পালনের মাধ্যমে বংশবিস্তার করা হয়। নার্সারি, পোলট্রি ফার্ম, মাছ চাষ প্রভৃতি প্রজনন শিল্পের উদাহরণ। উদ্দীপকে জনাব রাকিব চাকরি না পেয়ে নিজেদের পরিত্যক্ত বড় পুকুরটি সংস্কার করেন। এরপর এতে মাছ চাষ শুরু করেন। তিনি বৈজ্ঞানিক উপায়ে বিভিন্ন স্তরে মাছ চাষ করেন। এ মাছ তিনি পরিচর্যা করে মানুষের খাওয়ার উপযোগী করে তোলেন। এছাড়া মাছ থেকে পোনা উৎপাদন করা যায়। এভাবে তার মাছের বংশবিস্তার হয়। এসব বৈশিষ্ট্যের সাথে প্রজনন শিল্পের মিল রয়েছে। সুতরাং, জনাব রাকিবের গৃহীত কার্যক্রম প্রজনন শিল্পের আওতাভুক্ত।"
        },
        {
          "label": "ঘ",
          "question": "",
          "explanation": "জনাব রাকিবের মাছের খামার দেশের বেকারত্ব হ্রাসে ইতিবাচক ভূমিকা পালন করবে বলে আমি মনে করি। বেকারত্ব হ্রাসে ব্যবসায় উদ্যোগ গ্রহণের বিকল্প নেই। এর মাধ্যমে নতুন নতুন কর্মসংস্থান সৃষ্টি হয়। এটি দেশের অদক্ষ জনগোষ্ঠীকে উৎপাদনশীল কাজে নিয়োজিত করার মাধ্যমে দক্ষ মানবসম্পদে রূপান্তরিত করে। উদ্দীপকের জনাব রাকিব ভালো চাকরি না পেয়ে নিজেদের পরিত্যক্ত পুকুরটি সংস্কার করেন। এরপর সেখানে তিনি বিভিন্ন প্রজাতির স্তরভিত্তিক মাছ চাষ শুরু করেন। কঠোর পরিশ্রম, দক্ষতা ও সৃজনশীলতাকে কাজে লাগিয়ে বর্তমানে তিনি একজন সফল মাছ চাষি। তার এই সাফল্যের ফলে অনেকেই মাছ চাষে অনুপ্রাণিত হচ্ছে। জনাব রাকিবের এই উদ্যোগের ফলে তার নিজের কর্মসংস্থান হয়েছে। তিনি মাছের খামারটি সম্প্রসারণ করলে তার কর্মচারী দরকার হবে। এতে বেকার লোকদের কর্মসংস্থান সৃষ্টি হবে। আবার, তার সাফল্যে অনুপ্রাণিত হয়ে বেকার লোকজন নতুন নতুন খামার প্রতিষ্ঠা করবে। এভাবে কর্মসংস্থান সৃষ্টির মাধ্যমে দেশে বেকারত্ব কমবে। তাই বলা যায়, জনাব রাকিবের উদ্যোগটি দেশের বেকারত্ব কমাতে গুরুত্বপূর্ণ ভূমিকা রাখবে।"
        }
      ]
    },
    {
      "number": "2",
      "uddipok": "রাফি স্কুলের বিভিন্ন অনুষ্ঠানে ছবি আঁকে এবং ব্যানার লিখে' প্রচুর প্রশংসা অর্জন করে। পরীক্ষার পর রাফি একটি কোম্পানির কিছু ছবি আঁকে এবং ব্যানার লিখে বেশ কিছু অর্থ উপার্জন করে। এতে তার উৎসাহ আরও বেড়ে যায়। কিছু কিছু সমস্যার কারণে সে তার কাজকে বড় পরিসরে করার সুযোগ পাচ্ছে না তবে রাফি স্বপ্ন দেখে তার এ কাজটি ভবিষ্যতে দেশের বাইরে ছড়িয়ে পড়বে।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "ব্যবসায় প্রতিষ্ঠানের গঠন, পরিচালনা ও সম্প্রসারণের ওপর প্রত্যক্ষ বা পরোক্ষভাবে প্রভাব বিস্তার করে এমন সব পারিপার্শ্বিক উপাদানের সমষ্টি হলো ব্যবসায় পরিবেশ।"
        },
        {
          "label": "খ",
          "question": "",
          "explanation": "আয় ও সঞ্চয়, অর্থ ও ব্যাংকিং ব্যবস্থা, বিনিয়োগ, মূলধন প্রভৃতির সমন্বয়ে গড়ে ওঠা পরিবেশ হলো অর্থনৈতিক পরিবেশ। অর্থনৈতিক পরিবেশ থেকে ব্যবসায় প্রতিষ্ঠান তার প্রয়োজনীয় মূলধনের যোগান পায়। এতে ব্যবসায় স্থাপন ও পরিচালনা সহজ হয়। অন্যদিকে, মানুষের আয় ও সঞ্চয় পণ্যের চাহিদা বাড়ায়। অর্থনৈতিক পরিবেশ অনুকূল হলে সহজে ব্যবসায়ের প্রসার ঘটানো যায়।"
        },
        {
          "label": "গ",
          "question": "",
          "explanation": "উদ্দীপকের রাফির মধ্যে উদ্যোক্তার সৃজনশীলতা গুণটি পরিলক্ষিত হয়েছে। সৃজনশীলতার মাধ্যমে নতুন কোনো কিছু তৈরি করা হয়। সৃজনশীল ব্যক্তি তার মেধা ও মনন দিয়ে নতুন নতুন জিনিস তৈরি করেন। এ গুণটি তাকে অন্যদের থেকে পৃথক করে। উদ্দীপকের রাফি একজন চিত্রশিল্পী। সে তার প্রতিভা দিয়ে ছবি আঁকে ও ব্যানার লিখে। নতুন নতুন ছবি ও ব্যানার তার কাজের ফসল। তার নিখুঁত ও আকর্ষণীয় কাজের মাধ্যমে সে অর্থ উপার্জন করতে পারে। তার মতো অন্যরা এ কাজটি এত সুন্দরভাবে করতে পারে না। ছবি আঁকার। মাধ্যমে তার সৃজনশীলতা প্রকাশ পায়। সুতরাং, রাফির মধ্যে সৃজনশীল গুণের বহিঃপ্রকাশ পেয়েছে।'"
        },
        {
          "label": "ঘ",
          "question": "",
          "explanation": "\"রাফির মতো সম্ভাবনাময় উদ্যোক্তাদের অনুপ্রাণিত করার মাধ্যমে দেশে বিশাল উদ্যোক্তা শ্রেণি তৈরি করা সম্ভব\"- কথাটি যথার্থ বলে আমি মনে করি। উদ্যোক্তা প্রতিটি দেশের অর্থনৈতিক উন্নয়নের জন্যই গুরুত্বপূর্ণ। একজন উদ্যোক্তা দেশের ব্যবসা-বাণিজ্যের প্রসার ঘটান। এতে দেশের উন্নতি হয়। উদ্দীপকের রাফি একজন সম্ভাবনাময় উদ্যোক্তা। সে ভালো ছবি আঁকে এবং ভবিষ্যৎ সাফল্য সম্পর্কে সে আশাবাদী। কিন্তু কিছু সমস্যা তার স্বপ্নকে বাধাগ্রস্ত করছে। সফল উদ্যোক্তা হতে প্রয়োজন আর্থিক সহায়তা ও মানসিক অনুপ্রেরণা। এক্ষেত্রে সম্মিলত সহায়তাই পারে রাফির মতো উদ্যোক্তাদের উদ্যোগ এগিয়ে নিতে। রাফির মতো সম্ভাবনাময় উদ্যোক্তাদের প্রশিক্ষণ ও পরামর্শ দেওয়ার মাধ্যমে তাদের সৃজনশীলতার বিকাশ ঘটানো যাবে। এতে তারা অনুপ্রাণিত হয়ে নতুন নতুন উদ্যোগ গ্রহণ করবে। তাদেরকে আর্থিক ও অবকাঠামোগত সহায়তা দিলে তারা তাদের স্বপ্ন বাস্তবায়ন করতে পারবে। ফলে দেশে যেমন নতুন উদ্যোক্তা তৈরি হবে, তেমনি ব্যবসা-বাণিজ্যের প্রসার ঘটবে। এতে দেশের অর্থনীতির ব্যাপক উন্নতি হবে। তাই উদ্যোক্তাশ্রেণি তৈরিতে রাফির মতো সম্ভাবনাময় উদ্যোক্তাদের সহায়তার মাধ্যমে অনুপ্রাণিত করা দরকার।"
        }
      ]
    },
    {
      "number": "3",
      "uddipok": "মিস প্রভা গ্রামের বাসার সামনে একটি টেইলারিং শপ দিতে চাচ্ছেন। এটি স্থাপন করার জন্য প্রশিক্ষণ প্রয়োজন। তাছাড়া অন্য কোনো ব্যবসায় করা যায় কি না তাও ভাবছেন।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "স্বল্প পুঁজি, নিজস্ব চিন্তা ও দক্ষতাকে কাজে লাগিয়ে ন্যূনতম ঝুঁকি নিয়ে নিজের প্রচেষ্টায় জীবিকা অর্জনের ব্যবস্থা করা হলো আত্মকর্মসংস্থান।"
        },
        {
          "label": "খ",
          "question": "",
          "explanation": "যোগ্যতা থাকা সত্ত্বেও কোনো কাজের ব্যবস্থা করতে না পারা হলো বেকারত্ব। বাংলাদেশ একটি উন্নয়নশীল ও জনবহুল দেশ। এদেশে চাকরির চাহিদা যে হারে বাড়ছে সে হারে কর্মসংস্থানের সুযোগ তৈরি হচ্ছে না। অর্থনৈতিক অনগ্রসরতার কারণে এখানে চাকরির নতুন ক্ষেত্র তৈরি করাও কষ্টকর। এসব কারণে বাংলাদেশে বেকার সমস্যা দিন দিন বাড়ছে।"
        },
        {
          "label": "গ",
          "question": "",
          "explanation": "উদ্দীপকের মিস প্রভা প্রশিক্ষণ নেওয়ার যে চিন্তা করেছেন তা টেইলারিং শপের সাফল্যে ইতিবাচক ভূমিকা রাখবে। প্রশিক্ষণের মাধ্যমে কর্মীর দক্ষতা ও অভিজ্ঞতা বাড়ানো যায়। ফলে তারা কাজের সঠিক কৌশল ও পদ্ধতি ব্যবহার করতে পারেন। সুষ্ঠুভাবে ব্যবসায় পরিচালনা করতে এটি খুবই গুরুত্বপূর্ণ। উদ্দীপকের মিস প্রভা একটি টেইলারিং শপ দিতে চাচ্ছেন। টেইলারিং হলো একটি কারিগরি কাজ। প্রশিক্ষণ ছাড়া এ কাজ করা প্রায় অসম্ভব। মিস প্রভাকে তাই কারিগরি প্রতিষ্ঠান থেকে টেইলারিং বিষয়ে প্রশিক্ষণ নিতে হবে। তাহলে তিনি দক্ষতার সাথে সঠিক মাপ অনুযায়ী জামা-কাপড় সেলাই করতে পারবেন। তাছাড়া প্রশিক্ষণের মাধ্যমে তিনি জামা-কাপড়ের নান্দনিক ডিজাইন শিখতে পারবেন। এতে ক্রেতারা আকৃষ্ট হবে, যা তার- বিক্রি বাড়াবে। অন্যদিকে, প্রশিক্ষণ না নিলে তার কাজ মানসম্মত হবে না এবং ভুল-ত্রুটি বেড়ে যাবে। তাই বলা যায়, মিস প্রভার প্রশিক্ষণ বিষয়ে চিন্তা করা খুবই গুরুত্বপূর্ণ।"
        },
        {
          "label": "ঘ",
          "question": "",
          "explanation": "মিস প্রভার ব্যবসায়ের ক্ষেত্রে মূলধন, পণ্যের চাহিদা, স্থান নির্বাচন প্রভৃতি বিষয় বিবেচনা করা উচিত বলে আমি মনে করি। মূলধন ছাড়া কোনো ব্যবসায় গঠন ও পরিচালনা সম্ভব নয়। আর উৎপাদিত পণ্য বিপণনে এর চাহিদা থাকা আবশ্যক। অন্যদিকে, দক্ষ কর্মী প্রতিষ্ঠানের জন্য সম্পদস্বরূপ। উদ্দীপকের মিস প্রভা গ্রামের বাসার সামনে একটি টেইলারিং শপ দিতে চাচ্ছেন। এটি ছাড়াও অন্য কোনো ব্যবসায় করা যায় কি না, তিনি তাও ভাবছেন। এক্ষেত্রে ব্যবসায় স্থাপনে মিস প্রভাকে ব্যবসায়ের সঠিক ক্ষেত্র নির্বাচন করতে হবে। আবার সঠিক ক্ষেত্র নির্বাচন তার ব্যবসায়ের সফলতা অর্জনে সাহায্য করবে। ব্যবসায় স্থাপনে মিস প্রভার প্রথমেই মূলধন দরকার। এটি ছাড়া তিনি ব্যবসায়ের কোনো কাজ শুরু করতে পারবেন না। আবার, বাজারে তার উৎপাদিত পণ্যের চাহিদাও বিবেচনা করতে হবে। চাহিদা না থাকলে উৎপাদিত পণ্য অবিক্রীত অবস্থায় থাকবে। ব্যবসায়ের অবস্থান বিবেচনা করাও তার জন্য গুরুত্বপূর্ণ। কারণ যে স্থানে পণ্যের চাহিদা কম সেখানে ব্যবসায় স্থাপন ক্ষতির কারণ হবে। সুতরাং, মিস প্রভার ব্যবসায়ের ক্ষেত্রে মূলধন, চাহিদা, স্থান নির্বাচন প্রভৃতি বিষয় বিবেচনা করা উচিত।"
        }
      ]
    },
    {
      "number": "4",
      "uddipok": "রাদিম, নাদিম ও হাসিব একটি অংশীদারি ব্যবসায়ের সদস্য। রাদিম ব্যবসায়ে মূলধন বিনিয়োগ করেন ও ব্যবসায় পরিচালনায়ও অংশগ্রহণ করেন। নাদিম মূলধন বিনিয়োগ করেন কিন্তু পরিচালনায় অংশগ্রহণ করেন না। হাসিব মূলধন বিনিয়োগ করেন না আবার পরিচালনায়ও অংশ নেন না। তবে ব্যবসায়ে তার যথেষ্ট সুনাম রয়েছে। হঠাৎ রাদিম মস্তিষ্ক বিকৃতির কারণে কর্তব্য পালনে স্থায়ীভাবে অসমর্থ হন।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "একজন ব্যক্তির মালিকানায় প্রতিষ্ঠিত, পরিচালিত ও নিয়ন্ত্রিত ব্যবসায় হলো একমালিকানা ব্যবসায়।"
        },
        {
          "label": "খ",
          "question": "",
          "explanation": "যে ধরনের পণ্য নিয়ে ব্যবসায় করে সফল হওয়া যায়, তাকে ব্যবসায়ের উপযুক্ত ক্ষেত্র বলে। একমালিকানা ব্যবসায় একক মালিকানায় গঠিত ও পরিচালিত হয়। এজন্য স্বল্প পুঁজি ও কম ঝুঁকির ক্ষেত্র নির্বাচন করা জরুরি। চায়ের দোকান, কুটির শিল্প, ওষুধের দোকান, সবজির দোকান, স্টেশনারি দোকান প্রভৃতি একমালিকানা ব্যবসায়ের উপযুক্ত ক্ষেত্র।"
        },
        {
          "label": "গ",
          "question": "",
          "explanation": "উদ্দীপকের হাসিব একজন নামমাত্র অংশীদার। এ ধরনের অংশীদার মূলধন, শ্রম ও দক্ষতা কিছুই বিনিয়োগ করেন না। শুধু তার সুনাম ব্যবসায়ের কাজে ব্যবহারের অনুমতি দেন। তবে এরা অন্যান্য অংশীদারের মতো অসীম দায় বহন করেন না। উদ্দীপকের রাদিম, নাদিম ও হাসিব একটি অংশীদারি ব্যবসায়ের সদস্য। ব্যবসায়টিতে হাসিব মূলধন বিনিয়োগ করেননি। আবার, তিনি ব্যবসায় পরিচালনায়ও অংশ নেন না। কিন্তু ব্যবসায়ে তার যথেষ্ট সুনাম আছে। তিনি তা ব্যবসায়ে ব্যবহারের অনুমতি দেন। তার সুনাম বা খ্যাতি ব্যবহার করায় ব্যবসায় বাড়তি সুবিধা পাচ্ছে। এসব কাজের সাথে নামমাত্র অংশীদারের বৈশিষ্ট্যের মিল আছে। সুতরাং, হাসিব একজন নামমাত্র অংশীদার।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ব্যবসায়টি আদালতের নির্দেশে বিলোপসাধন হবে বলে এর টিকে থাকার সম্ভাবনা নেই। অংশীদারি আইনের ৪৪ ধারায় এ ধরনের বিলোপসাধনের কথা বলা হয়েছে। সাধারণত কোনো অংশীদারের মস্তিষ্ক বিকৃতি ঘটলে বা দায়িত্ব পালনে চিরতরে অসমর্থ হলে এ ধরনের বিলোপসাধন হয়। এছাড়াও অংশীদারদের মধ্যে আস্থা ও বিশ্বাস ভঙ্গ হলে এবং ব্যবসায়ে ক্রমাগত লোকসান হলে আদালতের নির্দেশে বিলোপসাধন হয়। উদ্দীপকের রাদিম, নাদিম ও হাসিব একটি অংশীদারি ব্যবসায় গঠন করেন। রাদিম একজন সাধারণ অংশীদার। তিনি ব্যবসায়ে মূলধন বিনিয়োগ করেন। আবার তিনি ব্যবসায় পরিচালনায়ও অংশগ্রহণ করেন। কিন্তু হঠাৎ মস্তিষ্ক বিকৃতির কারণে তিনি কর্তব্য পালনে স্থায়ীভাবে অসমর্থ হন। আইন অনুযায়ী উদ্দীপকের অংশীদারি ব্যবসায়টির আদালতের নির্দেশ বিলোপসাধন হবে। রাদিমের মস্তিষ্ক বিকৃত হওয়ায় তিনি ব্যবসায়ে কোনো সিদ্ধান্ত নিতে পারবেন না। এছাড়া ব্যবসায়িক কোনো দায়ও তিনি গ্রহণ করতে পারবেন না। আবার ব্যবসায় পরিচালনায় অংশগ্রহণ করাও তার পক্ষে সম্ভব নয়। এসব কারণে ব্যবসায়টির অংশীদারদের মধ্যে সম্পাদিত চুক্তিটি অকার্যকর হবে। তাই বলা যায়, উল্লিখিত অংশীদারি ব্যবসায়টি টিকে থাকার কোনো সম্ভাবনা নেই।"
        }
      ]
    },
    {
      "number": "5",
      "uddipok": "জনাব অনিন্দ ও তার ছয় বন্ধু একত্রিত হয়ে ৮০ কোটি টাকা মূলধন নিয়ে আনন্দ ট্রেডার্স নামে একটি ব্যবসায় গঠন করেন। অনিন্দ ও তার বন্ধু শিপন পরিচালক নিযুক্ত হন। তাদের সঠিক পরিচালনায় প্রতিষ্ঠানটি 'অল্প সময়েই সফলতার মুখ দেখে। পরবর্তীতে তারা পরিচালকের সংখ্যা ও মূলধন বৃদ্ধিসহ ব্যবসায়টি সম্প্রসারণের সিদ্ধান্ত গ্রহণ করেন। এ লক্ষ্যে তারা জনগণের মাঝে উচ্চতর সুদের ব্যাংক ঋণের পরিবর্তে শেয়ার বিক্রি করে মূলধন সংগ্রহের উদ্যোগ নেন।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "যে দলিলে কোম্পানির অভ্যন্তরীণ পরিচালনা সংক্রান্ত নিয়ম-নীতি লেখা থাকে, তাকে পরিমেল নিয়মাবলি বলে।"
        },
        {
          "label": "খ",
          "question": "",
          "explanation": "সমবায় ব্যবসায় গঠনের দ্বিতীয় ধাপ হলো নিবন্ধন পর্যায়। এ পর্যায়ে সরকার কর্তৃক মনোনীত নিবন্ধকের অফিস থেকে আবেদন ফরম সংগ্রহ করতে হয়। এরপর ফরম পূরণ করে নির্ধারিত ফি-সহ। প্রস্তাবিত উপ আইনের তিন কপি নিবন্ধকের কাছে জমা দিতে হয়। এভাবে নিবন্ধনের কাজ সম্পন্ন হয়। সবকিছু ঠিক থাকলে নিবন্ধক সমবায় সমিতির নাম তালিকাভুক্ত করেন।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ১ম পর্যায়ের ব্যবসায়টি একটি প্রাইভেট লিমিটেড কোম্পানি। এ ধরনের কোম্পানির সদস্য সংখ্যা সর্বনিম্ন ২ জন এবং সর্বোচ্চ ৫০ জন। এর পরিচালক থাকেন দু'জন। এটি জনগণের কাছে শেয়ার ও ঋণপত্র বিক্রি করতে পারে না। আবার, এ কোম্পানির শেয়ার অবাধে হস্তান্তরযোগ্য নয়। উদ্দীপকের জনাব অনিন্দ তার ছয়জন বন্ধু নিয়ে একটি ব্যবসায় প্রতিষ্ঠান গড়ে তোলেন। এ প্রতিষ্ঠানটি আইনগত সত্তাবিশিষ্ট ও সীমিত দায়সম্পন্ন। জনাব অনিন্দ ও তার বন্ধু শিপন প্রতিষ্ঠানে পরিচালক নিযুক্ত হন। তারা নিবন্ধনপত্র পাওয়ার পরপরই ব্যবসায় কার্যক্রম শুরু করে। এছাড়া এ প্রতিষ্ঠানের শেয়ার হস্তান্তরযোগ্য নয়। এটি জনগণের কাছে শেয়ার ও ঋণপত্র বিক্রি করে মূলধন সংগ্রহ করতে পারে না। এই বৈশিষ্ট্যগুলো প্রাইভেট লিমিটেড কোম্পানির সাথে সম্পর্কিত। তাই বলা যায়, উদ্দীপকের প্রথম পর্যায়ের ব্যবসায়টি একটি প্রাইভেট লিমিটেড কোম্পানি।"
        },
        {
          "label": "ঘ",
          "question": "",
          "explanation": "উদ্দীপকের ২য় পর্যায়ের পাবলিক লিমিটেড কোম্পানি দেশের অর্থনীতিতে বেশি গুরুত্বপূর্ণ অবদান রাখতে পারবে বলে আমি মনে করি। পাবলিক লিমিটেড কোম্পানির সদস্য সংখ্যা সর্বনিম্ন ৭ জন এবং সর্বোচ্চ শেয়ার সংখ্যায় সীমাবদ্ধ। এ ধরনের কোম্পানি জনগণের কাছে শেয়ার ও ঋণপত্র বিক্রি করে মূলধন সংগ্রহ করতে পারে। এজন্য ব্যবসায় সম্প্রসারণ করা সহজ হয়। উদ্দীপকের জনাব অনিন্দ ও তার ছয় বন্ধু প্রথমে একটি প্রাইভেট লিমিটেড কোম্পানি গড়ে তোলেন। প্রতিষ্ঠানটি অল্প সময়েই সফলতা অর্জন করে। তাই তারা এটি সম্প্রসারণের লক্ষ্যে এর কাঠামো পরিবর্তন করেন। এজন্য তারা জনগণের কাছে শেয়ার ও ঋণপত্র বিক্রি করে মূলধন সংগ্রহ করার সিদ্ধান্ত নেন। এছাড়া তারা পরিচালক সংখ্যাও বাড়ান। উদ্দীপকের দ্বিতীয় পর্যায়ের পাবলিক লিমিটেড কোম্পানি শেয়ার ও ঋণপত্র বিক্রি করতে পারবে। এ কারণে প্রতিষ্ঠানটি অধিক মূলধন সংগ্রহ করতে সক্ষম হবে। এর মাধ্যমে ব্যবসায় সম্প্রসারণ করলে এ প্রতিষ্ঠানে অনেক লোকের কর্মসংস্থানের সুযোগ হবে। প্রতিষ্ঠানটি জাতীয় উৎপাদন ও আয় বাড়াতেও ভূমিকা রাখবে। অন্যদিকে, প্রাইভেট লিমিটেড কোম্পানির মূলধনের পরিমাণ সীমিত। এ কারণে ব্যবসায় সম্প্রসারণের সুযোগও কম। তাই আমি মনে করি উল্লিখিত কারণে পাবলিক লিমিটেড প্রতিষ্ঠানটি দেশের অর্থনীতিতে বেশি গুরুত্বপূর্ণ অবদান রাখবে।"
        }
      ]
    },
    {
      "number": "6",
      "uddipok": "জনাব আনোয়ার একটি রাষ্ট্রীয় ব্যবসায় প্রতিষ্ঠানের নিম্নপদস্থ কর্মচারী। প্রতিষ্ঠানটি স্বার্থসংশ্লিষ্ট বিষয়ে তৃতীয়পক্ষের সাথে নিজের নামেই চুক্তি করে। কিন্তু প্রতিষ্ঠানটির মুখ্য উদ্দেশ্য মুনাফা অর্জন নয়। তবে প্রতিষ্ঠানটি সংসদে আইন পাসের মাধ্যমে গঠিত হয়।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "ন্যূনতম ২০ জন ব্যক্তিকে নিয়ে যে সমবায় সমিতি গঠিত হয়, তাকে প্রাথমিক সমবায় সমিতি বলে।"
        },
        {
          "label": "খ",
          "question": "",
          "explanation": "নিম্ন ও মধ্যবিত্তের সমমনা ব্যক্তি নিজেদের আর্থিক উদ্দেশ্য অর্জনের জন্য যে সংগঠন গড়ে তোলে, তাকে সমবায় সমিতি বলে। বাংলাদেশের শতকরা আশি ভাগ মানুষ কৃষি ও গ্রামভিত্তিক পেশায় নিয়োজিত। এ সকল জনগোষ্ঠী নিজেদের মধ্যে সমবায় সমিতি গঠন করে আর্থ-সামাজিক উন্নয়ন করতে পারে। সরকারি পৃষ্ঠপোষকতা, উপযুক্ত প্রশিক্ষণ দিয়ে এদেশের যুব সমাজকে সমবায় সমিতি গঠনে উৎসাহী করা যায়। এতে সমবায় ব্যবসায়ে সফল হওয়ার সম্ভাবনা অনেক বেড়ে যাবে।"
        },
        {
          "label": "গ",
          "question": "",
          "explanation": "জনাব আনোয়ার রাষ্ট্রীয় ব্যবসায় প্রতিষ্ঠানের কর্মচারী। এ ধরনের ব্যবসায় সাধারণত রাষ্ট্রপ্রধানের অধ্যাদেশ বা জাতীয় সংসদে বিল পাসের মাধ্যমে গঠিত হয়। মুনাফা অর্জন নয়, বরং জনকল্যাণই এ ব্যবসায়ের প্রধান উদ্দেশ্য। রাষ্ট্রীয় ব্যবসায় কৃত্রিম ও স্বতন্ত্র ব্যক্তিসত্তার অধিকারী হয়।উদ্দীপকের জনাব আনোয়ার একটি ব্যবসায় প্রতিষ্ঠানের কর্মচারী। এটি সংসদে আইন পাসের মাধ্যমে গঠিত হয়। এতে ব্যবসায় প্রতিষ্ঠানটি পরিচালনার সম্পূর্ণ নিয়ন্ত্রণ সরকারের অধীনে থাকে। প্রতিষ্ঠানটি নিজ নামেই পরিচিতি লাভ করে। এজন্য একে কৃত্রিম ব্যক্তিসত্তার অধিকারী বলা হয়। প্রতিষ্ঠানটি মুনাফা অর্জনের উদ্দেশ্যে পরিচালিত হয় না; বরং জনকল্যাণই এর প্রধান উদ্দেশ্য। এসব বৈশিষ্ট্যের সাথে রাষ্ট্রীয় ব্যবসায়ের মিল আছে। তাই বলা যায়, জনাব আনোয়ার একটি রাষ্ট্রীয় ব্যবসায় প্রতিষ্ঠানে কর্মরত আছেন।"
        },
        {
          "label": "ঘ",
          "question": "",
          "explanation": "'উদ্দীপকে উল্লিখিত রাষ্ট্রীয় ব্যবসায় প্রতিষ্ঠানটির মুখ্য উদ্দেশ্য মুনাফা অর্জন নয়'- উক্তিটি তাৎপর্যপূর্ণ বলে আমি মনে করি। এ ধরনের ব্যবসায়ের প্রধান উদ্দেশ্য হলো জনকল্যাণ। এতে অর্জিত মুনাফা সরকারি তহবিলে জমা হয়। পরবর্তীতে তা জনকল্যাণে ব্যয় হয়। কর্মসংস্থান সৃষ্টি, দেশের সম্পদের সুষম বণ্টন ও বিশেষ জনকল্যাণমূলক ক্ষেত্রে রাষ্ট্রীয় ব্যবসায় প্রতিষ্ঠিত হয়। উদ্দীপকের জনাব আনোয়ার একটি ব্যবসায় প্রতিষ্ঠানে কাজ করেন। এ প্রতিষ্ঠানটি সংসদে আইন পাসের মাধ্যমে গঠিত হয়। এছাড়া এ প্রতিষ্ঠানটি রাষ্ট্রীয় তত্ত্বাবধানে পরিচালিত হয়। প্রতিষ্ঠানটি স্বার্থসংশ্লিষ্ট বিষয়ে তৃতীয়পক্ষের সাথে নিজ নামে চুক্তি করতে পারে। এটি একটি রাষ্ট্রীয় ব্যবসায় প্রতিষ্ঠান। রাষ্ট্রীয় ব্যবসায় প্রতিষ্ঠান দেশে পণ্যমূল্যের স্থিতিশীলতা রক্ষা করে। এটি পণ্যদ্রব্য ও সেবা জনগণের চাহিদা অনুযায়ী নিয়মিত সরবরাহ করে। এছাড়া এটি বাজার ব্যবস্থা নিয়ন্ত্রণের মাধ্যমে ভোক্তাস্বার্থ রক্ষা ও একচেটিয়া ব্যবসায় রোধ করে। এ ব্যবসায় জাতীয় আয়ের সুষম বণ্টনের মাধ্যমে সমাজে সাম্য প্রতিষ্ঠায় ভূমিকা রাখে। ফলে সম্পদের সদ্ব্যবহার ও সুরক্ষা নিশ্চিত হয়। মূলত এ ব্যবসায় জনকল্যাণের উদ্দেশ্যে সব ধরনের কার্যক্রম পরিচালনা করে। তাই বলা যায়, রাষ্ট্রীয় ব্যবসায় প্রতিষ্ঠানের মুখ্য উদ্দেশ্য মুনাফা অর্জন নয় বরং জনকল্যাণ।"
        }
      ]
    },
    {
      "number": "7",
      "uddipok": "জাপানের KFC একটি বিখ্যাত খাবারের দোকান বর্তমানে বাংলাদেশেও KFC এর খাবার পাওয়া যায়। কেননা বাংলাদেশে KFC এর ফ্রানসাইজিং আছে এবং ট্রান্সকম লি. এর ব্যবস্থাপনা করছে।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "কোনো খ্যাতনামা কোম্পানির নাম ব্যবহার এবং এর পণ্য বা সেবা তৈরি ও বিক্রি করার অধিকার হলো ফ্রানসাইজিং।"
        },
        {
          "label": "খ",
          "question": "",
          "explanation": "বিমা হলো বিমাগ্রহীতা ও বিমাকারীর মধ্যে সম্পাদিত চুক্তি, যেখানে বিমাকারী নির্দিষ্ট প্রিমিয়ামের বিনিময়ে বিমাগ্রহীতাকে নির্দিষ্ট ঝুঁকির কারণে ক্ষতি হলে ক্ষতিপূরণ দেয়। বিমা ঝুঁকিগত বাধা দূর করে। মানুষের জীবন ও সম্পত্তির সাথে ঝুঁকি সবসময় বিদ্যমান। এক্ষেত্রে নির্দিষ্ট ঝুঁকির কারণে বিমাগ্রহীতা ক্ষতিগ্রস্ত হলে চুক্তি অনুযায়ী বিমাকারী বিমাগ্রহীতাকে ক্ষতিপূরণ দেয়। এতে বিমাগ্রহীতা আর্থিক নিরাপত্তা পায়।"
        },
        {
          "label": "গ",
          "question": "",
          "explanation": "KFC বাংলাদেশে স্থাপন করায় ট্রান্সকম লি. ব্র্যান্ডের পণ্য বিপণন, কর্মচারীদের প্রশিক্ষণ, পরামর্শ ও অর্থায়নের সুবিধা পাচ্ছে।. বর্তমানে ফ্রানসাইজিং পদ্ধতিতে ব্যবসায় স্থাপন ও পরিচালনা জনপ্রিয় হয়ে ওঠেছে। এ ব্যবসায়ের ক্ষেত্রে কোনো খ্যাতনামা প্রতিষ্ঠানের নাম ব্যবহার করে এর পণ্য তৈরি ও বিক্রির অধিকার পাওয়া যায়। এছাড়া কর্মচারীদের প্রশিক্ষণ, ব্যবসায় সংক্রান্ত পরামর্শ ও অর্থায়নের সুবিধা ফ্রানসাইজিং ব্যবসায় থেকে পাওয়া যায়। উদ্দীপকে বলা হয়েছে, জাপানের KFC একটি খ্যাতনামা খাবারের দোকান। এটি বাংলাদেশের ট্রান্সকম লি. এর সাথে পণ্য বিক্রির চুক্তি করেছে। এক্ষেত্রে ট্রান্সকম লি. হলো ফ্রানসাইজি আর KFC ফ্রানসাইজর। এতে ট্রান্সকম লি. KFC এর পণ্য বিক্রির সুবিধা পাচ্ছে। এছাড়া KFC একটি স্বনামধন্য প্রতিষ্ঠান বলে তারা গ্রাহকদের সেবার প্রতি গুরুত্ব দেয়। এজন্য KFC তার ফ্রানসাইজির কর্মীকে প্রশিক্ষণ দিয়ে সহায়তা দিবে। আবার, ব্যবসায়ের প্রয়োজনে ট্রান্সকম লি. KFC থেকে ব্যবসায় সংক্রান্ত পরামর্শ ও আর্থিক সুবিধা নিতে পারবে। এভাবে ট্রান্সকম লি. ফ্রানসাইজিং ব্যবসায়ের বিভিন্ন সুবিধা পাচ্ছে।"
        },
        {
          "label": "ঘ",
          "question": "",
          "explanation": "ফ্রানসাইজি ট্রান্সকম লি. ও ফ্রানসাইজর (KFC) চুক্তির মধ্যে ফি, পুঁজির পরিমাণ, ব্যবসায়ের এলাকা, চুক্তি বাতিলের কারণ প্রভৃতি বিষয় উল্লেখ থাকে। ফ্রানসাইজিং ব্যবসায়ের প্রধান বৈশিষ্ট্য হলো ফ্রানসাইজি ও ফ্রানসাইজরের মধ্যে স্বাক্ষরিত চুক্তি। পুঁজির পরিমাণ, প্রশিক্ষণের ব্যবস্থা, ব্যবস্থাপনা সাহায্য, ফ্রানসাইজ এলাকা ইত্যাদি ভেদে চুক্তির ধারাগুলো বিভিন্ন রকম হয়। দুই পক্ষই কিছু শর্ত মেনে এ চুক্তি করতে রাজি হয়। উদ্দীপকে বলা হয়েছে, জাপানের বিখ্যাত খাবারের দোকান KFC ও বাংলাদেশের ট্রান্সকম লি. এর মধ্যে ফ্রানসাইজিং চুক্তি হয়েছে। তাদের এ চুক্তিতে ব্যবসায় পরিচালনা সম্পর্কিত সব বিষয়ের উল্লেখ আছে। চুক্তিপত্রের এ বিষয়গুলোর ওপর ফ্রানসাইজর সবসময় নজর রাখে। দুই পক্ষই চুক্তির শর্তগুলো মানতে বাধ্য থাকে। ট্রান্সকম লি. ফ্রানসাইজিং ব্যবসায় শুরুর জন্য নির্দিষ্ট পরিমাণ অর্থ বিনিয়োগ করেছে। চুক্তি অনুযায়ী ট্রান্সকম লি. KFC কে নির্ধারিত ফি দিতে হয়। ফি দেওয়ার সাথে সাথে ট্রান্সকম ব্যবসায়ের কাজ শুরু করতে পেরেছে। আবার, এ চুক্তিতে ট্রান্সকম লি. এর ব্যবসায় পরিচালনার এলাকা, অবকাঠামো নির্মাণ ও এর মালিকানা সম্পর্কে বলা আছে। এছাড়া ট্রান্সকম লি. তার বিক্রয়ের ওপর কী পরিমাণ মাসিক ফি দিবে তাও উল্লেখ করতে। হয়েছে। সবশেষে ট্রান্সকম লি. মানদণ্ড অনুযায়ী খাবার তৈরি না করলে চুক্তিপত্র বাতিলের বিষয়টিও এতে উল্লেখ আছে।"
        }
      ]
    },
    {
      "number": "8",
      "uddipok": "জনাব আলিফ একজন সফটওয়‍্যার প্রকৌশলী। তিনি নতুন সফটওয়্যার উন্নয়ন করে তা নিবন্ধন করার পর ত্রিশ লক্ষ টাকায় 'গ্রিন টেকনোলজি' নামে একটি প্রতিষ্ঠানের কাছে বিক্রি করেন। উক্ত প্রতিষ্ঠানের নামের ওপর চারটি পাখা সংবলিত সুন্দর একটি চিহ্ন আছে। দুই বছর পর তিনি লক্ষ করলেন তার উদ্ভাবিত সফটওয়্যার অন্য একটি কোম্পানি ব্যবহার করছে। তিনি ক্ষতিপূরণ চেয়ে আইনের আশ্রয় নেন।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "ব্যবসায়ের ক্ষেত্রে কোনো সেবাকে অন্যের বা অভিন্ন সেবা থেকে স্বতন্ত্র করার লক্ষ্যে ব্যবহৃত প্রতীককে সার্ভিস মার্ক বলে।"
        },
        {
          "label": "খ",
          "question": "",
          "explanation": "যে বিমা চুক্তির মাধ্যমে বিমাগ্রহীতাকে অগ্নিজনিত ক্ষতির জন্য ক্ষতিপূরণ দেওয়া হয়, তাকে অগ্নি বিমা বলে। অগ্নিজনিত কারণে সম্পত্তি বিনাসের আশঙ্কা থাকে। এক্ষেত্রে অগ্নিবিমা করা থাকলে নির্দিষ্ট ঝুঁকির কারণে সম্পত্তির ক্ষতি হলে ক্ষতিপূরণ আদায় করা যায়। এজন্য অগ্নিবিমাকে ক্ষতিপূরণের চুক্তি বলা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনাব আলিফের আবিষ্কারটি কপিরাইট আইনে নিবন্ধিত হয়েছে। কপিরাইট একটি বুদ্ধিবৃত্তিক সম্পদ। এর মাধ্যমে লেখক বা শিল্পীকে তার সৃষ্টি মেধাসম্পদ ব্যবহারে নির্দিষ্ট সময়ের জন্য একচ্ছত্র অধিকার দেওয়া হয়। গল্প, নাটক, প্রবন্ধ, চিত্রকর্ম, চলচ্চিত্র প্রভৃতি কপিরাইটের মাধ্যমে সংরক্ষিত হয়। বর্তমানে কম্পিউটার সফটওয়্যারও এ আইনের মাধ্যমে সংরক্ষিত হয়। উদ্দীপকের জনাব আলিফ একজন সফটওয়‍্যার প্রকৌশলী। তিনি নতুন সফটওয়্যার উন্নয়ন করে তা নিবন্ধন করেন। এক্ষেত্রে আবিষ্কৃত সফটওয়্যারটি জনাব আলিফের মেধাসম্পদ। এ আবিষ্কারটির ওপর সম্পূর্ণ অধিকার তার। তিনি এটি বিক্রি ও ব্যবহারের একক অধিকারী। তার অনুমতি ব্যতীত কেউ সফটওয়্যারটি ব্যবহার করলে তিনি আইনগত প্রতিকার পাবেন। এসবের সাথে কপিরাইট আইনের মিল আছে। তাই বলা যায়, জনাব আলিফের আবিষ্কৃত সফটওয়্যারটি কপিরাইট আইনে নিবন্ধিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে বর্ণিত গ্রিন টেকনোলজি প্রতিষ্ঠানটির চারটি পাখা সংবলিত ট্রেডমার্ক চিহ্নের গুরুত্বপূর্ণ উপযোগিতা আছে। ট্রেডমার্ক বিশেষ কোনো চিহ্ন বা প্রতীক দিয়ে প্রকাশ করা হয়। এটি একটি প্রতিষ্ঠানের পণ্য থেকে অন্য প্রতিষ্ঠানের পণ্যকে আলাদা করে। আইনের মাধ্যমে এটি নিবন্ধন করলে অন্য কেউ এটি ব্যবহার করতে পারে না। উদ্দীপকের জনাব আলিফ একজন সফটওয়‍্যার প্রকৌশলী। তিনি একটি নতুন সফটওয়্যার উন্নয়ন করে তা নিবন্ধন করেন। এরপর 'গ্রিন টেকনোলজি' নামের একটি প্রতিষ্ঠানের কাছে সফটওয়‍্যারটি বিক্রি করেন। এ প্রতিষ্ঠানের পণ্যের নামের ওপর চারটি পাখা সংবলিত একটি চিহ্ন। আছে। এ চিহ্নটি ব্যবসায়ের আইনগত দিক ট্রেডমার্ক নির্দেশ করে। ট্রেডমার্কের মাধ্যমে গ্রিন টেকনোলজি তাদের পণ্যে নির্দিষ্ট প্রতীক ব্যবহারের একক অধিকার পায়। বিশেষ চিহ্ন থাকায় ক্রেতারা প্রতিষ্ঠানটির পণ্য সহজে' চিনতে পারে। এতে সফটওয়্যার কেনা-বেচার ক্ষেত্রে তারা সুবিধা পায়। এছাড়া প্রতিষ্ঠানটির পণ্যের স্বাতন্ত্র্য বজায় থাকে ও সুনাম বাড়ে। ট্রেডমার্ক নিবন্ধিত থাকায় আইনি সুরক্ষাও পাওয়া যায়। এ কারণে অন্য একটি কোম্পানি বিশেষ চিহ্নটি ব্যবহার করায় ক্ষতিপূরণ চেয়ে আইনি ব্যবস্থা নেওয়া সম্ভব হয়েছে। তাই বলা যায়, গ্রিন টেকনোলজি এর ব্যবহূত ট্রেডমার্কের গুরুত্বপূর্ণ উপযোগিতা রয়েছে।"
        }
      ]
    },
    {
      "number": "9",
      "uddipok": "কাজল পাঁচ বছর পর ইতালি থেকে এ দেশে এসেছেন। নিজে অনেক অর্থের মালিক হলেও গ্রামের আর্থ-সামাজিক অবস্থা ভালো নয়। কিছুদিন আগে পল্লী বিদ্যুৎ লাইন সংযোগ হয়েছে। কাজল আর বিদেশে যেতে চান না। তাই গ্রামের বাজারে ফ্রিজ, টিভির একটি দোকান দিলেন। ভেবেছেন যা আয় হবে তাতেই চলবে। কিন্তু এক বছর যেতে না যেতেই কাজল বড় ধরনের লোকসানের সম্মুখীন হলেন।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "যে পরিমাণ পণ্য বিক্রি করলে কোনো ব্যবসায়ের মোট আয় ও ব্যয় সমান হয়, তাকে সম আয়-ব্যয় বিন্দু বলে।"
        },
        {
          "label": "খ",
          "question": "পরিকল্পনা কীভাবে ব্যবসায়ীকে কাঙ্ক্ষিত লক্ষ্যে পৌঁছাতে সাহায্য করে?",
          "explanation": "পূর্বনির্ধারিত লক্ষ্য অর্জনের জন্য ভবিষ্যতে কী কাজ, কে, কীভাবে, কখন করবে তা নির্ধারণ করা হলো পরিকল্পনা। পরিকল্পনায় ব্যবসায়ের লক্ষ্য, প্রকৃতি, ব্যবস্থাপনার ধারা, অর্থায়নের উপায়, বর্তমান ও ভবিষ্যৎ সম্ভাব্য উন্নয়নের সম্পূর্ণ চিত্র তুলে ধরা হয়। ব্যবসায় কোন দিকে সম্প্রসারিত হবে এবং কীভাবে ব্যবসায়ে সাফল্য অর্জন করা যাবে তার দিকনির্দেশনা পরিকল্পনায় থাকে। এ দিকনির্দেশনা ব্যবসায়ীকে কাঙ্ক্ষিত লক্ষ্যে পৌঁছাতে সাহায্য করে।"
        },
        {
          "label": "গ",
          "question": "",
          "explanation": "কাজল ব্যবসায় স্থাপনে ম্যাক্রোস্ক্রিনিং এর অর্থনৈতিক পরিবেশ যাচাই করেননি। ভোক্তার আয়, সঞ্চয় খরচ করার প্রবণতা, জীবনমাত্রার মান প্রভৃতির সমন্বয়ে অর্থনৈতিক পরিবেশে গড়ে ওঠে। প্রকল্প বাস্তবায়নের সফলতা ও ব্যর্থতা এর ওপর নির্ভর করে। এজন্য উদ্যোক্তার প্রকল্প নির্বাচনে এ পরিবেশের উপাদানগুলো গুরুত্ব সহকারে বিবেচনা করতে হয়। উদ্দীপকের কাজল পাঁচ বছর পর ইতালি থেকে দেশে এসেছেন। সম্প্রতি তার গ্রামে পল্লী বিদ্যুৎ লাইনের সংযোগ দেওয়া হয়। তাই তিনি' পুনরায় ইতালি না গিয়ে গ্রামেই একটি ইলেকট্রনিক পণ্যের (ফ্রিজ, টিভি) দোকান দিলেন। কিন্তু বছর যেতে না যেতেই তিনি ব্যবসায়ে লোকসানের সম্মুখীন হন। কারণ গ্রামের লোকজনের আয় কম। তাই তাদের খরচ করার প্রবণতাও কম। কিন্তু ইলেকট্রনিক পণ্যগুলোর দাম সাধারণত খুবই বেশি হয়। অনেক সময় এ পণ্যগুলো কেনার সামর্থ্য তাদের তুলনামূলক কম থাকে। এক্ষেত্রে তিনি ক্রেতার আয়, ক্রয়ক্ষমতা প্রভৃতি বিবেচনা না করেই ব্যবসায়টি শুরু করেন। আর এ উপাদানগুলো ম্যাক্রোস্ক্রিনিং এর অর্থনৈতিক পরিবেশের অন্তর্গত। তাই বলা যায়, উদ্দীপকের কাজল ব্যবসায় স্থাপনে ম্যাক্রোস্ক্রিনিং এর অর্থনৈতিক পরিবেশের উপাদান যাচাই করেননি।"
        },
        {
          "label": "ঘ",
          "question": "",
          "explanation": "বর্তমান অবস্থার পরিপ্রেক্ষিতে কাজলের ব্যবসায়ের পণ্যের পরিবর্তন বা ব্যবসায়ের স্থান পরিবর্তন করা উচিত বলে আমি মনে করি। ব্যবসায়ের সাফল্য লাভের অন্যতম পূর্বশর্ত হলো সঠিক পণ্য নির্বাচন করা। পণ্য নির্বাচনের পূর্বে বাজারে পণ্যটির চাহিদা ও গ্রহণযোগ্যতা যথাযথভাবে নির্ণয় করতে হয়। বাজার জরিপ ও অন্যান্য পদ্ধতির মাধ্যমে পণ্যের সঠিক চাহিদা নিরূপণ করতে হয়। উদ্দীপকে কাজল ইতালি থেকে এসে নিজ গ্রামে একটি ব্যবসায় শুরু করেন। সেখানে তিনি অর্থনৈতিক পরিবেশ বিবেচনা না করে ইলেকট্রনিক (ফ্রিজ, টিভি) পণ্য বিক্রির দোকান দেন। কিন্তু গ্রামে এ ধরনের পণ্যের ক্রেতা খুবই কম। এজন্য তিনি ব্যবসায়ে ক্ষতির সম্মুখীন হন। উদ্দীপকের কাজল ব্যবসায়ে বর্তমান অবস্থায় দুটি কাজ করতে পারেন। প্রথমত, ব্যবসায় স্থান পরিবর্তন করা। এক্ষেত্রে যে অঞ্চলের মানুষের জীবনযাত্রার মান ভালো সেখানে তিনি ব্যবসায়টি স্থানান্তর করতে পারেন। দ্বিতীয়ত হলো, পণ্যের ধরন পরিবর্তন করা। তিনি গ্রামে যেসব পণ্যের চাহিদা আছে সেসব পণ্য বিক্রির জন্য দোকান স্থাপন করতে পারেন। এতে তার ব্যবসায়ের উন্নয়ন নিশ্চিত হবে। তাই বলা যায়, ব্যবসায়ের স্থান অথবা পণ্যের ধরন পরিবর্তন করে কাজল বর্তমান সমস্যা থেকে মুক্তি পেতে পারেন।"
        }
      ]
    },
    {
      "number": "10",
      "uddipok": "মি. আশিক কক্সবাজারে 'লিমা সল্ট ইন্ডাস্ট্রিজ' নামে একটি লবণ প্রক্রিয়াজাতকরণ কারখানা স্থাপন করেন। তার জমি ও কারখানা ভবন ব্যতিরেকে অন্যান্য স্থায়ী সম্পদের মূল্য তিন কোটি টাকা। বর্তমানে তার কারখানায় কর্মরত শ্রমিকের সংখ্যা ৩৫ জন।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "যে ব্যবসায় সংগঠন স্বল্প মূলধন ও জনবল নিয়ে গঠিত ও পরিচালিত হয়, তাকে ক্ষুদ্র শিল্প বলে।"
        },
        {
          "label": "খ",
          "question": "",
          "explanation": "স্বল্প মূলধন ও নিজস্ব কারিগরি জ্ঞানের সাহায্যে পরিবারের সদস্যদের মাধ্যমে পরিচালিত শিল্প হলো কুটির শিল্প। এ ধরনের শিল্প প্রতিষ্ঠানে বিনিয়োগের পরিমাণ ১০ লক্ষ টাকার কম হয়। স্বামী-স্ত্রী, পুত্র-কন্যা, ভাই-বোন ও পরিবারের অন্য সদস্যদের সহায়তায় কুটির শিল্প পরিচালিত হয়। এ শিল্পে সর্বোচ্চ জনবল ১৫ এর নিচে।"
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "11",
      "uddipok": "জনাব সজল নোয়াখালী বিসিক শিল্প এলাকায় একটি জুস তৈরির কারখানা স্থাপনের চিন্তাভাবনা করেছেন। তিনি প্রতিষ্ঠানটি নিবন্ধন করতে চান। তিনি উন্নতমানের জুস তৈরির জন্য কোন ধরনের মেশিন নির্বাচন করবেন এবং কোন উৎস থেকে পুঁজি আসবে এসব বিষয় চিন্তা করছেন।",
      "tag": "HC 24",
      "sub_questions": [
        {
          "label": "ক",
          "question": "",
          "explanation": "পণ্য বা সেবা উৎপাদকের কাছ থেকে ভোক্তার কাছে পৌঁছে দেওয়া পর্যন্ত সব কাজের সমষ্টিই বিপণন।"
        },
        {
          "label": "খ",
          "question": "",
          "explanation": "ব্যবসায় স্থাপন ও সঠিকভাবে পরিচালনা করতে বিভিন্ন ধরনের সহায়তা প্রয়োজন হয়। একজন উদ্যোক্তাকে ব্যবসায় উদ্যোগ বাস্তবায়নে বিভিন্ন ঝুঁকি ও বাধার সম্মুখীন হতে হয়। এসব বাধা দূর করতে উদ্দীপনামূলক, সমর্থনমূলক ও সংরক্ষণমূলক সহায়তার প্রয়োজন হয়। প্রয়োজনীয় এসব সহায়তা পেলে উদ্যোক্তা সহজেই ব্যবসায় সম্প্রসারণ ও পরিচালনা করতে পারে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত শিল্পে জনাব সজল পাঁচ বছরের কর অবকাশ পাবেন। কর অবকাশ ব্যবস্থায় নির্দিষ্ট সময়ের জন্য উদ্যোক্তাদের কর মওকুফ করা হয়। এতে তাদের মুনাফার নির্দিষ্ট অংশ সরকারকে কর হিসেবে দিতে হয় না। জাতীয় শিল্পনীতি ২০১০ অনুযায়ী ঢাকা ও চট্টগ্রাম বিভাগে স্থাপিত শিল্প প্রতিষ্ঠানের ক্ষেত্রে প্রথম দুই বছর ১০০%, পরবর্তী দুই বছর ৫০% ও শেষ ৫ম বছর ২৫% কর অবকাশ দেওয়া হয়। উদ্দীপকের জনাব সজল নোয়াখালী বিসিক শিল্প এলাকায় একটি জুস তৈরির কারখানা স্থাপনের চিন্তা করছেন। তিনি তার প্রতিষ্ঠানটি নিবন্ধন করতে চাচ্ছেন। তার এই কারখানার অবস্থান চট্টগ্রাম বিভাগে নোয়াখালী জেলায় হওয়ায় তিনি পাঁচ বছর কর অবকাশ পাবেন। এক্ষেত্রে তিনি জাতীয় শিল্পনীতি ২০১০ অনুযায়ী প্রথম দুই বছর ১০০% কর অবকাশ পাবেন। পরবর্তী দুই বছর ৫০% ও ৫ম বছর ২৫% হারে কর অবকাশ লাভ করবেন। সুতরাং, জনাব সজলের কর অবকাশ পাওয়ার মেয়াদ হলো পাঁচ বছর।"
        },
        {
          "label": "ঘ",
          "question": "উদ্দীপকের কারখানাটি স্থাপনে কোন সহায়তাটি বেশি প্রয়োজন? বিশ্লেষণ করো।",
          "explanation": "উদ্দীপকের উত্ত কারখানা স্থাপনে সমর্থনমূলক সহায়তা বেশি প্রয়োজন বলে আমি মনে করি। ব্যবসায় গঠনে আগ্রহী হওয়ার পর বাস্তবে তা স্থাপনে সমর্থনমূলক সহায়তা প্রয়োজন। এর মাধ্যমে উদ্যোক্তা সঠিকভাবে শিল্প স্থাপন ও পরিচালনা এবং সম্পদের যথাযথ ব্যবহার করতে পারেন। প্রতিষ্ঠানের নিবন্ধীকরণ, পুঁজির সংস্থান, অবকাঠামোগত সহায়তা প্রভৃতি উল্লেখযোগ্য সমর্থনমূলক সহায়তা। উদ্দীপকের জনাব সজল একটি জুস তৈরির কারখানা স্থাপন করার চিন্তাভাবনা করেছেন। এ কারণে তিনি প্রতিষ্ঠানটির নিবন্ধন করতে চান। তার প্রতিষ্ঠানের জন্য উন্নতমানের মেশিন প্রয়োজন। এজন্য কোন ধরনের মেশিন কিনবেন ও পুঁজির উৎসের বিষয়ও তিনি চিন্তা করছেন। এক্ষেত্রে সমর্থনমূলক সহায়তার মাধ্যমে তার চিন্তা বাস্তবায়ন করা সম্ভব। নিবন্ধীকরণ প্রতিষ্ঠানের সহায়তা নিয়ে জনাব সজল তার প্রতিষ্ঠানটি নিবন্ধন করতে পারবেন। আবার, বিভিন্ন আর্থিক প্রতিষ্ঠানের পুঁজির সংস্থানের মাধ্যমে তিনি ব্যবসায় স্থাপনের জন্য প্রয়োজনীয় মূলধনের ব্যবস্থা করতে পারবেন। এছাড়া তিনি বিটাক বা অন্য প্রতিষ্ঠানের সহায়তা নিয়ে উন্নতমানের জুস তৈরির যন্ত্রপাতি নির্বাচন করতে পারবেন। এভাবে তিনি জুস কারখানা স্থাপন করে ব্যবসায় পরিচালনা শুরু করতে পারবেন। উক্ত সমর্থনমূলক সহায়তা নিয়ে তিনি তার চিন্তা বাস্তবে রূপ দিতে পারবেন। অতএব, জনাব সজলের শিল্পটি স্থাপনে সমর্থনমূলক সহায়তা প্রয়োজন।"
        }
      ]
    }
  ]
}