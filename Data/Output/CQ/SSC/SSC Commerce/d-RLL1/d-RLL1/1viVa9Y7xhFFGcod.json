{
  "title": "সিলেট বোর্ড ২০২৫",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "মি. সাগর লেখাপড়া শেষ করে নিজস্ব মূলধন ও ব্যাংক থেকে ঋণ নিয়ে। আলুর চিপস তৈরির কারখানা স্থাপন করেন। বাজার চাহিদা যাচাই করে উৎপাদন পরিকল্পনা প্রণয়ন করেন। তিনি তার এলাকার সদ্য 1 এইচএসসি পাস করা কয়েকজন যুবককে কর্মী হিসেবে নিয়োগ করেন কিন্তু সময় স্বল্পতার কারণে তাদের দক্ষতা যাচাই করা সম্ভব হয়নি। তিনি ব্যবসায়ে আশানুরূপ সফলতা পাননি।",
      "tag": "SB 25",
      "sub_questions": [
        {
          "label": "ক",
          "question": "আত্ম-কর্মসংস্থানের সবচেয়ে বড় মূলধন কী?",
          "explanation": "আত্মকর্মসংস্থানের সবচেয়ে বড় মূলধন হলো নিজের 'দক্ষতা' এবং 'মানসিক দৃঢ়তা' ।"
        },
        {
          "label": "খ",
          "question": "ব্যবসায়ে সাফল্য লাভের অন্যতম পূর্বশর্ত কোনটি? ব্যাখ্যা কর।",
          "explanation": "ব্যবসায়ে সাফল্য লাভের অন্যতম প্রধান পূর্বশর্ত হলো সঠিক ব্যবসায়ের ক্ষেত্র বা পণ্য নির্বাচন । সঠিক পণ্য নির্বাচন করলে ব্যবসায়িক ঝুঁকি অনেক কমে যায়। কারণ যে পণ্যের চাহিদা আছে, তা দ্রুত বিক্রি হওয়ার সম্ভাবনা বেশি থাকে।ভুল পণ্য নির্বাচন করলে পুঁজি, সময় এবং শ্রম—সবই অপচয় হয়। সঠিক ক্ষেত্র নির্বাচন করলে সীমিত সম্পদের সর্বোচ্চ ব্যবহার নিশ্চিত করা সম্ভব। আপনি যদি এমন কোনো উদ্ভাবনী পণ্য নিয়ে আসেন যা অন্যদের চেয়ে আলাদা, তবে বাজারে খুব দ্রুত নিজের অবস্থান তৈরি করা সহজ হয়।"
        },
        {
          "label": "গ",
          "question": "মি. সাগর কোন ধরনের কর্মসংস্থানের সাথে জড়িত? ব্যাখ্যা কর।",
          "explanation": "মি. সাগর আত্মকর্মসংস্থান -এর সাথে জড়িত। নিজস্ব চিন্তা, মেধা ও দক্ষতার মাধ্যমে যখন কোনো ব্যক্তি নিজেই নিজের কাজের সংস্থান করে এবং এর মাধ্যমে জীবিকা নির্বাহ করে, তাকে আত্মকর্মসংস্থান বলে। এটি কোনো নির্দিষ্ট প্রতিষ্ঠানের অধীনে চাকরির চেয়ে ভিন্ন, কারণ এখানে উদ্যোক্তা নিজেই ব্যবসার মালিক এবং ঝুঁকি গ্রহণকারী। আত্মকর্মসংস্থানের জন্য প্রয়োজনীয় পুঁজি ব্যক্তি তাঁর নিজস্ব সঞ্চয় অথবা ব্যাংক ঋণের মাধ্যমে সংগ্রহ করেন। এটি কেবল নিজের আয় নিশ্চিত করে না, বরং সমাজের অন্যান্য মানুষের জন্য কর্মসংস্থানের সুযোগ সৃষ্টি করে বেকারত্ব দূর করতে বড় ভূমিকা রাখে। উদ্দীপকে দেখা যায়, মি. সাগর লেখাপড়া শেষ করে অন্যের অধীনে চাকরির চেষ্টা না করে নিজস্ব মূলধন ও ব্যাংক ঋণ নিয়ে আলুর চিপস তৈরির একটি কারখানা স্থাপন করেছেন। তিনি নিজেই এই উদ্যোগের পরিকল্পনা ও ঝুঁকি গ্রহণ করেছেন। পাশাপাশি তিনি এলাকার বেকার যুবকদের কর্মী হিসেবে নিয়োগ দিয়ে তাদেরও কর্মসংস্থানের ব্যবস্থা করেছেন। যেহেতু তিনি নিজেই নিজের আয়ের পথ তৈরি করেছেন এবং ব্যবসার সব দায়ভার গ্রহণ করেছেন, তাই তাঁর এই কার্যক্রমটি সরাসরি আত্মকর্মসংস্থানের অন্তর্ভুক্ত।"
        },
        {
          "label": "ঘ",
          "question": "মি: সাগরের ব্যবসায়ে সাফল্য না পাওয়ার কারণ বিশ্লেষণ কর।",
          "explanation": "মি. সাগরের ব্যবসায় সাফল্য না পাওয়ার প্রধান কারণ হলো কর্মীদের অদক্ষতা এবং সঠিক কর্মী নির্বাচনের অভাব। যেকোনো ব্যবসায়িক প্রতিষ্ঠানের চালিকাশক্তি হলো তার দক্ষ জনবল। কোনো কাজের জন্য সঠিক ব্যক্তিকে নির্বাচন করা এবং তাদের প্রয়োজনীয় প্রশিক্ষণ প্রদান করা সফলতার অন্যতম পূর্বশর্ত। কর্মীরা যদি দক্ষ না হয়, তবে উৎপাদনের গুণগত মান বজায় থাকে না, অপচয় বৃদ্ধি পায় এবং নির্ধারিত সময়ে লক্ষ্যমাত্রা অর্জন করা সম্ভব হয় না। বিশেষ করে উৎপাদনমুখী শিল্পে কারিগরি জ্ঞান ও অভিজ্ঞতার অভাব থাকলে পণ্যের মান খারাপ হয়ে যায়, যা বাজারে নেতিবাচক প্রভাব ফেলে এবং শেষ পর্যন্ত ব্যবসায় লোকসানের কারণ হয়ে দাঁড়ায়। উদ্দীপকে মি. সাগর আলুর চিপস তৈরির কারখানা স্থাপন করলেও তিনি কর্মী নিয়োগের ক্ষেত্রে বড় ভুল করেছেন। তিনি তাঁর এলাকার সদ্য এইচএসসি পাস করা কয়েকজন যুবককে নিয়োগ দিয়েছেন, যাদের এই ধরণের কাজে কোনো পূর্ব অভিজ্ঞতা বা প্রশিক্ষণ ছিল না। সময় স্বল্পতার অজুহাতে তিনি তাদের দক্ষতা যাচাই না করেই কাজে লাগিয়ে দিয়েছেন। চিপস তৈরির মতো প্রক্রিয়াজাতকরণ শিল্পে তাপমাত্রা নিয়ন্ত্রণ, সঠিক মাপ ও প্যাকেজিংয়ের জন্য নির্দিষ্ট দক্ষতার প্রয়োজন হয়। অদক্ষ কর্মীরা হয়তো সঠিক মান বজায় রেখে চিপস তৈরি করতে পারেনি, যার ফলে বাজারে তাঁর চিপস জনপ্রিয়তা পায়নি এবং তিনি ব্যর্থ হয়েছেন। সামগ্রিক বিশ্লেষণে বলা যায়, মি. সাগরের উদ্যোগটি ভালো থাকলেও ব্যবস্থাপনাগত ত্রুটি তাঁর ব্যর্থতার মূল কারণ। কেবল মূলধন বিনিয়োগ এবং বাজার চাহিদা যাচাই করলেই ব্যবসায় সফল হওয়া যায় না, বরং সেই পরিকল্পনা বাস্তবায়নের জন্য দক্ষ শ্রমশক্তির প্রয়োজন। তিনি যদি নিয়োগের সময় দক্ষতা যাচাই করতেন কিংবা নিয়োগের পর কর্মীদের যথাযথ প্রশিক্ষণের ব্যবস্থা করতেন, তবে এই সমস্যার সৃষ্টি হতো না। অদক্ষ জনবল নিয়ে প্রতিযোগিতামূলক বাজারে টিকে থাকা অসম্ভব। সুতরাং, কর্মীদের অদক্ষতা ও তড়িঘড়ি করে কর্মী নিয়োগের সিদ্ধান্তটিই মি. সাগরের ব্যবসায়িক ব্যর্থতার জন্য সবচেয়ে বেশি দায়ী।"
        }
      ]
    },
    {
      "number": "2",
      "uddipok": "আদিত্য বড়ুয়া তাদের পূর্ব-পুরুষদের প্রাচীন ব্যবসায়টি পরিচালনা করে আসছিলেন। বর্তমানে পণ্যের চাহিদা বৃদ্ধি এবং ব্যবসায়টি আধুনিকায়নের জন্য বন্ধু মি. অনিককে চুক্তির ভিত্তিতে ব্যবসায় অন্তর্ভুক্ত করেন। মি. অনিক ব্যবসায় মূলধন বিনিয়োগ করে মুনাফার অংশ নিলেও ব্যবসায় পরিচালনায় স্বক্রিয়ভাবে অংশগ্রহণ করেন না।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "'একতাই বল' এই নীতির ভিত্তিতে সমবায় ব্যবসায়ের উৎপত্তি হয়েছে।"
        },
        {
          "label": "খ",
          "question": "",
          "explanation": "মূলধনের স্বল্পতা ও একজন ব্যক্তির মালিকানার জন্য একমালিকানা ব্যবসায়ের আয়তন ক্ষুদ্র হয়। একজন ব্যক্তির মালিকানায় প্রতিষ্ঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে। এরূপ ব্যবসায় একজন ব্যক্তির ব্যক্তিগত দক্ষতা ও সামর্থ্য বিবেচনায় পরিচালিত হয় বলে মূলধন এবং ব্যবস্থাপনাগত সীমাবদ্ধতা পরিলক্ষিত হয়। তাই একমালিকানা ব্যবসায় ক্ষুদ্র আয়তনের হয়ে থাকে।"
        },
        {
          "label": "গ",
          "question": "",
          "explanation": "আদিত্য বড়ুয়ার পরিবর্তিত ব্যবসায় সংগঠনটি মালিকানার ভিত্তিতে অংশীদারি ব্যবসায় সংগঠন। মুনাফা অর্জনের উদ্দেশ্যে দুই বা ততোধিক ব্যক্তির মধ্যে চুক্তিবদ্ধ সম্পর্কের মাধ্যমে যে ব্যবসায় গঠিত হয়, তাকে অংশীদারি ব্যবসায় বলে। চুক্তিই অংশীদারি ব্যবসায়ের মূল ভিত্তি। চুক্তির শর্তের ভিত্তিতে অংশীদারি ব্যবসায় পরিচালিত হয়। উদ্দীপকের আদিত্য বড়ুয়া তাদের পূর্বপুরুষদের প্রাচীন ব্যবসায়টি পরিচালনা করে আসছিলেন। বর্তমানে পণ্যের চাহিদা বৃদ্ধি এবং ব্যবসায়টি আধুনিকায়নের জন্য বন্ধু মি. অনিককে চুক্তির ভিত্তিতে ব্যবসায় অন্তর্ভুক্ত করেন। মি. অনিক ব্যবসায় মূলধন বিনিয়োগ করে 'মুনাফার অংশ নিলেও ব্যবসায় পরিচালনায় সক্রিয়ভাবে অংশগ্রহণ করেন না। সুতরাং ব্যবসায়ের বৈশিষ্ট্য বিবেচনায় বলা যায়, আদিত্য বড়ুয়ার পরিবর্তিত ব্যবসায়টি মালিকানার ভিত্তিতে অংশীদারি ব্যবসায় সংগঠন।"
        },
        {
          "label": "ঘ",
          "question": "",
          "explanation": "একমালিকানা ব্যবসায়ের সীমাবদ্ধতা কাটিয়ে আদিত্য বড়ুয়ার ব্যবসায়কে অংশীদারি ব্যবসায় সংগঠনে রূপান্তর করার যৌক্তিকতা রয়েছে। একজন ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায় সংগঠনকে একমালিকানা ব্যবসায় বলে। অপরদিকে, সম্পর্কের মাধ্যমে যে ব্যবসায় গঠিত হয়, তাকে অংশীদারি ব্যবসায় বলে। চুক্তিই অংশীদারি ব্যবসায়ের মূল ভিত্তি। চুক্তির শর্তের ভিত্তিতে অংশীদারি ব্যবসায় পরিচালিত হয়। উদ্দীপকের আদিত্য বড়ুয়া তাদের পূর্বপুরুষদের প্রাচীন ব্যবসায়টি পরিচালনা করে আসছিলেন। বর্তমানে পণ্যের চাহিদা বৃদ্ধি এবং ব্যবসায়টি আধুনিকায়নের জন্য কন্ধু মি, অনিককে চুত্তির ভিত্তিতে ব্যবসায় অন্তর্ভুক্ত করেন। এরূপ অন্তর্ভুক্তির ফলে তাদের ব্যবসায়ে মূলধন এবং পরিচালনা সামর্থ্য বৃদ্ধি পাবে। ফলে তাদের ব্যবসায়ের মূলধন ও আয়তন বাড়বে। একমালিকানা ব্যবসায়ের তুলনায় অংশীদারি ব্যবসায়ে অধিক মূলধন ও সামর্থ্যের সমাবেশ ঘটে। এতে বেশকিছু মানুষের কর্মসংস্থানের সুযোগ সৃষ্টি হয়; যা তাদের আয় ও ভোগ-ব্যবহার বৃদ্ধি করে। সর্বোপরি একমালিকানা ব্যবসায়ের তুলনায় অংশীদারি ব্যবসায় দেশের অর্থনৈতিক উন্নয়নে বেশি ভূমিকা রাখে। তাই বলা যায়, আদিত্য বড়ুয়ার একমালিকানা ব্যবসায় থেকে অংশীদারি ব্যবসায়ে রূপান্তরের সিদ্ধান্ত দেশের আর্থসামাজিক উন্নয়ন বিবেচনায় সঠিক ও যথার্থ হয়েছে।"
        }
      ]
    },
    {
      "number": "3",
      "uddipok": "মি. মতিন একজন ফল ব্যবসায়ী। তিনি আমের মৌসুমে রাজশাহী গিয়ে প্রচুর আম সংগ্রহ করেন। আমগুলোর আকার ও গুণগত মান বিবেচনা করে পৃথক ঝুড়িতে ভরে ঢাকায় আনেন। এর ফলে খুচরা ব্যবসায় ও ক্রেতাগণ তাদের পছন্দমতো ও পরিমাণ অনুযায়ী আম কেনার সুযোগ পায়। গুদামজাতকরণের সু-ব্যবস্থা না থাকায় মাঝেমধ্যে আম পচে যায়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "সাধারণ অর্থে, পণ্যদ্রব্য বা সেবাসামগ্রী ক্রয়বিক্রয়ের কাজকে বিপণন বলে।"
        },
        {
          "label": "খ",
          "question": "",
          "explanation": "ক্রেতা আকর্ষণ করার কৌশল বা দক্ষতাকে বিক্রয়িকতা বলে। বিক্রয়িকতার মাধ্যমে একজন বিক্রয়কর্মী তার দক্ষতা ও কৌশলকে কাজে লাগিয়ে সে সম্ভাব্য ক্রেতার নিকট পণ্য বা সেবাসামগ্রী বিক্রয় করতে সক্ষম হয়। এছাড়াও তিনি তার নিজ গুণে ব্যবসায় ও পণ্য সম্পর্কে ক্রেতাদের আস্থা অর্জন করে তাদেরকে স্থায়ী গ্রাহকে পরিণত করেন।"
        },
        {
          "label": "গ",
          "question": "",
          "explanation": "ক্রেতা আকর্ষণ করার কৌশল বা দক্ষতাকে বিক্রয়িকতা বলে। বিক্রয়িকতার মাধ্যমে একজন বিক্রয়কর্মী তার দক্ষতা ও কৌশলকে কাজে লাগিয়ে সে সম্ভাব্য ক্রেতার নিকট পণ্য বা সেবাসামগ্রী বিক্রয় করতে সক্ষম হয়। এছাড়াও তিনি তার নিজ গুণে ব্যবসায় ও পণ্য সম্পর্কে ক্রেতাদের আস্থা অর্জন করে তাদেরকে স্থায়ী গ্রাহকে পরিণত করেন। উদ্দীপকের মি. মতিন একজন ফল ব্যবসায়ী। তিনি আমের মৌসুমে রাজশাহী গিয়ে প্রচুর আম সংগ্রহ করেন। আমগুলোর আকার ও গুণগত মান বিবেচনা করে পৃথক ঝুড়িতে ভরে ঢাকায় আনেন। এর ফলে খুচরা ব্যবসায় ও ক্রেতাগণ তাদের পছন্দমতো ও পরিমাণ অনুযায়ী আম কেনার সুযোগ পায়। এখানে দেখা যাচ্ছে, মি. মতিন ঝুড়িতে আম ভরার পূর্বে যে কাজটি করেছেন তা বিপণনের পর্যায়িতকরণ কাজের সাথে মিল রয়েছে।"
        },
        {
          "label": "ঘ",
          "question": "",
          "explanation": "মি. মতিনের ব্যবসায়ের জন্য 'গুদামজাতকরণ খুবই প্রয়োজন'-উক্তিটি যথার্থ মনে করছি। যে প্রক্রিয়ায় সংরক্ষণের মাধ্যমে পণ্যের সময়গত উপযোগ সৃষ্টি করা হয়, তাকে গুদামজাতকরণ বলে। বিপণনের সকল পর্যায়ে পণ্যসামগ্রী সংরক্ষণের প্রয়োজন হয়। উদ্দীপকের মি. মতিন একজন ফল ব্যবসায়ী। তিনি আমের মৌসুমে রাজশাহী গিয়ে প্রচুর আম সংগ্রহ করেন। আমগুলোর আকার ও গুণগত মান বিবেচনা করে পৃথক ঝুড়িতে ভরে ঢাকায় আনেন। এর ফলে খুচরা ব্যবসায় ও ক্রেতাগণ তাদের পছন্দমতো ও পরিমাণ অনুযায়ী আম কেনার সুযোগ পায়। গুদামজাতকরণের সু-ব্যবস্থা না থাকায় মাঝেমধ্যে আম পচে যায়। এরূপ পরিস্থিতিতে মি. মতিনকে আম সংরক্ষণের জন্য সুষ্ঠু গুদামজাতকরণের ব্যবস্থা করতে হবে। গুদামজাতকরণের মাধ্যমে পণ্যের সময়গত উপযোগ সৃষ্টি হয়। বিপণনের সকল পর্যায়ে পণ্যসামগ্রী সংরক্ষণের প্রয়োজন হয়। অনেক পণ্য বছরের একটি নির্দিষ্ট সময়ে উৎপাদিত হয় কিন্তু ব্যবহার হয় সারাবছর। বছরব্যাপী চাহিদা মেটানোর জন্য সেসব পণ্য গুদামজাতকরণের মাধ্যমে সংরক্ষণ করতে হয়। যেমন- শীতকালে উৎপাদিত গোল আলু ও টম্যাটো সারাবছর আমরা গুদামজাতকরণের ফলেই পেয়ে থাকি। অনুরূপভাবে উদ্দীপকের মতিনের ফল ব্যবসায়ের জন্যও গুদামজাতকরণ ব্যবস্থা রাখা প্রয়োজন। কেননা ফল পচনশীল হওয়ায়, সঠিক উপায়ে সংরক্ষণ না করলে নষ্ট হয়ে যাবে। তাই বলা হয়েছে, মতিনের ব্যবসায়ের জন্য গুদামজাতকরণ খুবই প্রয়োজন।"
        }
      ]
    },
    {
      "number": "4",
      "uddipok": "গাজীপুর শিল্পাঞ্চলে জনাব সজলের একটি পশুপালন খামার আছে। জনবহুল স্থান হওয়ায় সেখানে মাংসের প্রচুর চাহিদা আছে। নদীর তীরে খামার স্থাপন করায় পরিবহন সুবিধা পাওয়া যায়। এছাড়া বিস্তীর্ণ চরে সুলভে সবুজ ঘাস পাওয়া যায়। আশেপাশে ব্যাংক থাকায় সহজে ঋণ সুবিধাও পাওয়া যায়।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "ব্যবসায়ের পণ্য বণ্টনকারী শাখা হচ্ছে বাণিজ্য।"
        },
        {
          "label": "খ",
          "question": "",
          "explanation": "পেশাজীবীদের কাজ সমবায় সমিতি ব্যবসায়ের অন্তর্গত। কতিপয় নিম্ন ও মধ্যবিত্তের সমমনা পেশাজীবী ব্যক্তি নিজেদের আর্থিক উদ্দেশ্য অর্জনের জন্য স্বেচ্ছায় মিলিত হয়ে যে ব্যবসায় গঠন করে তাকে সমবায় সমিতি বলে। সাধারণত সমমনা পেশাজীবী ব্যক্তিবর্গ এ জাতীয় সংগঠন গড়ে তোলেন। এ সমিতির উদ্দেশ্য হচ্ছে সদস্যদের আর্থসামাজিক উন্নয়নসাধন করা।"
        },
        {
          "label": "গ",
          "question": "",
          "explanation": "জনাব সজলের খামারটি প্রজনন শিল্পের অন্তর্গত। যে শিল্পে উৎপাদিত সামগ্রী পুনরায় সৃষ্টি বা উৎপাদনের কাজে ব্যবহৃত হয় তাকে প্রজনন শিল্প বলে। যেমন- নার্সারি, হ্যাচারি, পশুপালন খামার ইত্যাদি। উদ্দীপকের জনাব সজল গাজীপুরের শিল্পাঞ্চলে একটি পশুপালন খামার দেন। এ খামার থেকে তিনি দুধ এবং মাংস আহরণ করে তা আশেপাশের মানুষের খাবারের চাহিদা মেটাতে বিশেষ ভূমিকা পালন করেন। এছাড়া তার খামার থেকে পশু তথা ছাগল ও গাভির বাচ্চা উৎপাদন হয়; যা প্রজনন শিল্পকে নির্দেশ করছে। তাই বলা যায়, জনাব সজলের পশুপালন খামারটি প্রজনন শিল্পের অন্তর্গত।"
        },
        {
          "label": "ঘ",
          "question": "",
          "explanation": "জনাব সজলের খামার স্থাপনে পরিবেশের প্রত্যক্ষ প্রভাব রয়েছে। পরিবেশ দ্বারা মানুষের জীবনধারা, আচার-আচরণ, শিক্ষা, সংস্কৃতি, অর্থনীতি এবং ব্যবসা প্রভাবিত হয়। পরিবেশ হলো কোনো অঞ্চলের জনগণের জীবনধারা ও অর্থনৈতিক কার্যাবলিকে প্রভাবিত করে এমন সব উপাদানের সমষ্টি। পারিপার্শ্বিক উপাদানের মধ্যে রয়েছে ভূপ্রকৃতি, জলবায়ু, নদনদী, পাহাড়, বনভূমি, জাতি, ধর্ম, শিক্ষা ইত্যাদি। উদ্দীপকে বলা হয়েছে, গাজীপুর শিল্পাঞ্চলে জনাব সজলের একটি পশুপালন খামার আছে। জনবহুল স্থান হওয়ায় সেখানে মাংসের প্রচুর চাহিদা আছে। নদীর তীরে খামার স্থাপন করায় পরিবহন সুবিধা পাওয়া যায়। এছাড়া বিস্তীর্ণ চরে সুলভে সবুজ ঘাস পাওয়া যায়। আশেপাশে ব্যাংক থাকায় সহজে ঋণ সুবিধাও পাওয়া যায়। পরিবেশের এসব উপাদান জনাব সজলের ব্যবসায়ে সফলতা অর্জনের ক্ষেত্রে ইতিবাচক ভূমিকা রেখেছে। পরিবেশের বিভিন্ন উপাদান ব্যবসায়-বাণিজ্যকে নানানভাবে প্রভাবিত 'করে। এখানে উদ্দীপকের সজলের পশুপালন খামার পরিবেশের বিভিন্ন উপাদান দ্বারা সুবিধা পেয়েছে। এক্ষেত্রে জনবহুল স্থান, নদীর তীরবর্তী স্থান, পরিবহন সুবিধা, সবুজ ঘাসের সুবিধা এবং ব্যাংকিং সুবিধা খুব সহজেই অর্জন করেছেন। এর ফলে তার ব্যবসায়টির সফলতা লাভের ক্ষেত্রে গুরুত্বপূর্ণ অবদান রেখেছে। তাই বলা যায়, জনাব সজলের খামার স্থাপনে পরিবেশের প্রভাব ছিল অত্যন্ত ইতিবাচক।"
        }
      ]
    },
    {
      "number": "5",
      "uddipok": "হিমেল ও রুবেল দুই বন্ধু। একই বাজারে পাশাপাশি দুইজনের দুইটি ব্যবসায় প্রতিষ্ঠান আছে। অগ্নিকান্ডে দুইজনের দোকান সম্পূর্ণ ভস্মীভূত হয়। বিমাচুক্তি থাকায় রুবেল ক্ষতিপূরণ পেয়ে ব্যবসায় চালিয়ে যেতে সক্ষম হন। অন্যদিকে বিমাচুক্তি না থাকায় হিমেলের ব্যবসায় বন্ধ হয়ে যায়।",
      "tag": "SB 25",
      "sub_questions": [
        {
          "label": "ক",
          "question": "কপিরাইট কোন ধরনের সম্পদ?",
          "explanation": "কপিরাইট হলো এক ধরণের অদৃশ্য বা অস্পৃশ্য সম্পদ , যা আইনগতভাবে 'মেধাসম্পদ' হিসেবে পরিচিত।"
        },
        {
          "label": "খ",
          "question": "বাংলাদেশে কোন ব্যবসায়ের নিবন্ধন ঐচ্ছিক? ব্যাখ্যা কর",
          "explanation": "বাংলাদেশে মূলত একমালিকানা ব্যবসায়ের নিবন্ধন আইনগতভাবে ঐচ্ছিক । অর্থাৎ, এই ধরণের ব্যবসা শুরু করার জন্য কোনো নির্দিষ্ট সরকারি প্রতিষ্ঠান থেকে বাধ্যতামূলকভাবে নিবন্ধন না নিলেও চলে (তবে বিশেষ কিছু ক্ষেত্রে ট্রেড লাইসেন্স প্রয়োজন হয়)। অংশীদারি কারবার বা পার্টনারশিপ ব্যবসায়ের নিবন্ধনও বাংলাদেশের ১৯৩২ সালের অংশীদারি আইন অনুযায়ী ঐচ্ছিক । তবে অনিবন্ধিত অংশীদারি ব্যবসা আইনের চোখে অনেক সুযোগ-সুবিধা থেকে বঞ্চিত হয়।"
        },
        {
          "label": "গ",
          "question": "রুবেল কোন ধরনের বিমাচুক্তি করেছিল? ব্যাখ্যা কর।",
          "explanation": "রুবেল তাঁর দোকানের জন্য অগ্নিবিমা চুক্তি করেছিলেন। অগ্নিবিমা হলো এমন একটি চুক্তি, যেখানে বিমাকারী প্রতিষ্ঠান (বিমা কোম্পানি) নির্দিষ্ট প্রিমিয়ামের বিনিময়ে বিমা গ্রহীতাকে এই মর্মে নিশ্চয়তা দেয় যে, বিমাকৃত সম্পত্তি যদি অগ্নিকাণ্ডের ফলে ক্ষতিগ্রস্ত বা বিনষ্ট হয়, তবে তার আর্থিক ক্ষতিপূরণ প্রদান করা হবে। এটি একটি ক্ষতিপূরণের চুক্তি। ব্যবসায়ের ক্ষেত্রে আগুন লাগার ঝুঁকি সবসময় থাকে, আর অগ্নিবিমা সেই অনিশ্চিত আর্থিক ক্ষতি থেকে উদ্যোক্তাকে সুরক্ষা দেয় এবং ব্যবসায়ের ধারাবাহিকতা বজায় রাখতে সাহায্য করে। উদ্দীপকে দেখা যায়, হিমেল ও রুবেল উভয়ের দোকানই অগ্নিকাণ্ডে ভস্মীভূত হয়েছে। কিন্তু রুবেল বিমা কোম্পানির কাছ থেকে ক্ষতিপূরণ পেয়ে পুনরায় ব্যবসায় শুরু করতে পেরেছেন, যা প্রমাণ করে তাঁর সাথে বিমা কোম্পানির 'অগ্নিবিমা' চুক্তি ছিল। অগ্নিকাণ্ডের ফলে তাঁর যে আর্থিক লোকসান হয়েছে, বিমা কোম্পানি সেই দায়ভার গ্রহণ করায় তাঁর মূলধন রক্ষা পেয়েছে। অন্যদিকে, হিমেলের কোনো বিমাচুক্তি না থাকায় তাকে সম্পূর্ণ লোকসান একাই বহন করতে হয়েছে এবং তাঁর ব্যবসায়টি বন্ধ হয়ে গেছে। সুতরাং, আর্থিক নিরাপত্তার মাধ্যম হিসেবে রুবেলের গৃহীত পদক্ষেপটি ছিল একটি আদর্শ অগ্নিবিমা।"
        },
        {
          "label": "ঘ",
          "question": "উদ্দীপকের আলোকে বিমার গুরুত্ব বিশ্লেষণ কর।",
          "explanation": "বিমার প্রধান গুরুত্ব হলো এটি ব্যবসায়ের অনিশ্চিত আর্থিক ঝুঁকি হ্রাস করে এবং মূলধনের নিরাপত্তা নিশ্চিত করার মাধ্যমে ব্যবসায়িক ধারাবাহিকতা বজায় রাখে। ব্যবসায় মানেই অনিশ্চয়তা ও ঝুঁকির সমষ্টি। অগ্নিকাণ্ড, চুরি, প্রাকৃতিক দুর্যোগ বা দুর্ঘটনার কারণে যেকোনো সময় একটি লাভজনক প্রতিষ্ঠান দেউলিয়া হয়ে যেতে পারে। বিমা হলো এমন একটি পদ্ধতি যা এই সম্ভাব্য ঝুঁকিকে বিমাকারী ও বিমাগ্রহীতার মধ্যে বণ্টন করে দেয়। নির্দিষ্ট প্রিমিয়ামের বিনিময়ে বিমা কোম্পানি ক্ষতির ভার গ্রহণ করে, যা উদ্যোক্তাকে মানসিক প্রশান্তি দেয় এবং বড় ধরণের লোকসানের হাত থেকে রক্ষা করে। এটি মূলত পুঁজি রক্ষাকারী একটি ঢাল হিসেবে কাজ করে। উদ্দীপকে রুবেল ও হিমেলের পরিস্থিতির তুলনামূলক চিত্র বিমার গুরুত্বকে স্পষ্টভাবে ফুটিয়ে তুলেছে। অগ্নিকাণ্ডের মতো একটি অনাকাঙ্ক্ষিত ঘটনায় দুই বন্ধুর দোকানই পুড়ে যায়। রুবেলের 'অগ্নিবিমা' চুক্তি থাকায় তিনি বিমা কোম্পানির কাছ থেকে আর্থিক সহায়তা লাভ করেন, যা তাঁকে পুনরায় ব্যবসায় ঘুরে দাঁড়াতে সাহায্য করেছে। অন্যদিকে, হিমেল বিমা না করার কারণে তাঁর সমস্ত পুঁজি হারিয়ে ফেলেন এবং তাঁর ব্যবসায়টি চিরতরে বন্ধ হয়ে যায়। রুবেলের টিকে থাকা এবং হিমেলের ব্যবসায়িক পতন—এই পার্থক্যের মূলে রয়েছে বিমা নামক আর্থিক নিরাপত্তা। সামগ্রিক বিচারে, বিমা কেবল একটি ব্যক্তিগত চুক্তি নয়, বরং এটি জাতীয় অর্থনীতির স্থিতিশীলতার জন্য অপরিহার্য। রুবেলের মতো উদ্যোক্তারা বিমার কারণে টিকে থাকতে পারেন বলেই বাজারে সরবরাহ ঠিক থাকে এবং কর্মসংস্থান নষ্ট হয় না। বিমা না থাকলে বড় কোনো দুর্ঘটনায় অসংখ্য ছোট-বড় ব্যবসায় ধ্বংস হয়ে যেত, যা দেশের অর্থনীতিতে বিরূপ প্রভাব ফেলত। বিমা উদ্যোক্তাদের নতুন বড় বিনিয়োগে সাহসী করে তোলে, কারণ তারা জানে যে কোনো চরম বিপদে তাদের পাশে একটি আর্থিক শক্তি রয়েছে। সুতরাং, ব্যবসায়ের স্থায়িত্ব এবং অর্থনৈতিক অনিশ্চয়তা দূর করতে বিমার গুরুত্ব অপরিসীম ও অনস্বীকার্য।"
        }
      ]
    },
    {
      "number": "6",
      "uddipok": "জনাব আকাশ একজন ব্যবসায়ী। তার একটি দিঘি ছিল। তিনি এলাকার বেকার যুবকদের কর্মসংস্থানের কথা চিন্তা করে উক্ত দিখিতে মাছ চাষ করার সিদ্ধান্ত নেন। তার খামারে কাজ করে কর্মীগণ দক্ষতা অর্জন করে অনেকে নিজেই মৎস্য খামার চালু করেন।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "ব্যবসায় উদ্যোগ বলতে বোঝায় লাভবান হওয়ার আশায় লোকসানের সম্ভাবনা জেনেও ঝুঁকি নিয়ে ব্যবসায় প্রতিষ্ঠার জন্য দৃঢ়ভাবে এগিয়ে যাওয়া ও সফলভাবে ব্যবসায় পরিচালনা করা।"
        },
        {
          "label": "খ",
          "question": "",
          "explanation": "আমাদের দেশে যুবকদের চাকরির প্রতি আগ্রহের কারণ হলো প্রচলিত শিক্ষাব্যবস্থা। আমাদের দেশের যুবকদের সাধারণ শিক্ষাব্যবস্থা মুখস্থনির্ভর ও তাত্ত্বিক শিক্ষাক্রমের ওপর প্রতিষ্ঠিত। দীর্ঘদিন যাবৎ এ ব্যবস্থা চলে আসছে। ফলে ব্যবসায় উদ্যোগ গ্রহণের অভ্যাস গড়ে উঠেনি। তাই বলা যায়, প্রচলিত শিক্ষাব্যবস্থা শিক্ষার্থীদেরকে চাকরির প্রতি অধিকভাবে আগ্রহী করে তোলে।"
        },
        {
          "label": "গ",
          "question": "",
          "explanation": "উদ্দীপকের জনাব আকাশকে একজন ব্যবসায় উদ্যোক্তা হিসেবে অভিহিত করা যায়। যিনি ব্যবসায়ের উদ্যোগ গ্রহণ করেন তিনিই ব্যবসায় উদ্যোক্তা। লাভের আশায় ঝুঁকি নিয়ে অর্থ ও শ্রম বিনিয়োগ করাই হলো ব্যবসায় উদ্যোগ। আর একটি কারবার প্রতিষ্ঠান সৃষ্টির ভাবনা থেকে শুরু করে এর বাস্তবায়ন এবং কারবারি প্রতিষ্ঠানকে সাফল্যের দ্বারে পৌছে দেওয়ার জন্য সংশ্লিষ্ট যাবতীয় কাজ সম্পাদনের দায়িত্বে নিয়োজিত ব্যক্তিকেই ব্যবসায় উদ্যোক্তা বলা হয়। উদ্দীপকের জনাব আকাশ একজন ব্যবসায়ী। তার একটি দিঘি ছিল। তিনি এলাকার বেকার যুবকদের কর্মসংস্থানের কথা চিন্তা করে উক্ত দিঘিতে মাছ চাষ করার সিদ্ধান্ত নেন। তার খামারে কাজ করে কর্মীগণ দক্ষতা অর্জন করে অনেকে নিজেই মৎস্য খামার চালু করেন। এখানে দেখা যাচ্ছে, জনাব আকাশ ঝুঁকি থাকা সত্ত্বেও মুনাফা লাভের আশায় মাছ চাষের উদ্যোগ নেন। তাই জনাব আকাশকে ব্যবসায় উদ্যোক্তা বলা যায়।"
        },
        {
          "label": "ঘ",
          "question": "",
          "explanation": "দেশের আর্থসামাজিক উন্নয়নে জনাব আকাশের ভূমিকা অত্যন্ত গুরুত্বপূর্ণ। একটি দেশের ব্যবসায়-বাণিজ্য ও শিল্প স্থাপন নির্ভর করে ঐ দেশের উদ্যোক্তাদের ওপর। বাংলাদেশ একটি স্বপ্নায়তনের জনবহুল দেশ। এদেশে এখনও অর্থনৈতিকভাবে আশানুরূপ উন্নয়ন সাধিত হয়নি। এদেশে বিভিন্ন শিল্প গড়ে ওঠার মতো প্রয়োজনীয় কাঁচামালের যথেষ্ট -প্রাচুর্য রয়েছে; শুধু ব্যবসায়ের যথাযথ উদ্যোগ গ্রহণ করলেই সফলতা অর্জন সম্ভব। উদ্দীপকের জনাব আকাশ এলাকার বেকার যুবকদের কর্মসংস্থানের কথা চিন্তা করে একটি মৎস্য খামার স্থাপন করেন। তিনি মৎস্য খামার স্থাপন এবং দক্ষতার সাথে পরিচালনা করে বাংলাদেশের অর্থনীতিতে বিশেষ অবদান রেখেছেন। তার এ অবদানের প্রেক্ষিতে বিশেষ করে সম্পদের যথোপযুক্ত ব্যবহার, দক্ষ জনশক্তি তৈরি, স্বাবলম্বিতা অর্জন, কর্মসংস্থানের সুযোগ সৃষ্টি, জাতীয় উৎপাদন বৃদ্ধিসহ রাজস্ব আয় বাড়ছে। ফলে অর্থনৈতিক উন্নয়ন ঘটছে। উদ্দীপকের জনাব আকাশ তার খামারে অনেকের কর্মসংস্থানের ব্যবস্থা করেছেন। ফলে ব্যক্তিগত, সামাজিক ও জাতীয় আয় বৃদ্ধি পাচ্ছে এবং জীবনযাত্রার মান উন্নয়ন হচ্ছে। ফলশ্রুতিতে দেশের আর্থ-সামাজিক উন্নয়নে তিনি তথা তার প্রতিষ্ঠান অবদান রাখছে। তাই বলা যায়, বাংলাদেশের আর্থ-সামাজিক উন্নয়নে জনাব আকাশের অবদান অত্যন্ত গুরুত্বপূর্ণ।"
        }
      ]
    },
    {
      "number": "7",
      "uddipok": "জনাব এমরান তার কারখানায় পাউরুটি প্রস্তুত করেন। তিনি উৎপাদিত পাউরুটি তার এলাকার ছোট ছোট দোকানে সরবরাহ করেন। তিনি সুদৃশ্য প্যাকেটে পাউরুটি বাজারজাত করেন। ফলে ক্রেতারা সহজেই আকৃষ্ট হয়। পাউরুটির গুণাগুণ সম্পর্কে ভোক্তাদের ধারণা দেওয়ার জন্য বিভিন্ন বিদ্যালয়ে বিনামূল্যে পাউরুটি বিতরণ করেন। বর্তমানে তার ব্যবসায়ে প্রচুর মুনাফা হচ্ছে।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "ক্রয় বিপণনের অন্যতম কাজ।"
        },
        {
          "label": "খ",
          "question": "",
          "explanation": "পণ্য স্থানান্তরের ফলে স্থানগত উপযোগ সৃষ্টি হয়। পরিবহন পণ্য বা সেবার স্থানগত উপযোগ ও চাহিদা সৃষ্টি করে। এর মাধ্যমে পণ্য একস্থান থেকে অন্যস্থানে পৌছানো হয়। এভাবে পণ্য উৎপাদনকারী থেকে শেষ পর্যন্ত ব্যবহারকারীর নিকট পৌঁছে।পরিবহনের কারণেই চীনের তৈরি বিভিন্ন ইলেকট্রনিকস দ্রব্যসামগ্রী আমরা ব্যবহার করতে পারছি। আবার আমাদের দেশের চিংড়ি মাছ ও চা বিশ্বের বিভিন্ন দেশের মানুষ ভোগ করতে পারছে।"
        },
        {
          "label": "গ",
          "question": "জনাব এমরান পণ্য বাজারজাতকরণে কোন বণ্টনপ্রণালি ব্যবহার করেন? ব্যাখ্যা কর।",
          "explanation": "জনাব এমরান পণ্য বাজারজাতকরণে 'খুচরা ব্যবসায়ীর মাধ্যমে বিক্রয়' বণ্টনপ্রণালি ব্যবহার করেন। অনেক ক্ষেত্রে পণ্য বিক্রয় বা বণ্টনে মধ্যস্থ ব্যবসায়ী হিসেবে খুচরা ব্যবসায়ির সাহায্য নেওয়া হয়। উৎপাদনকারীরা তাদের উৎপাদিত পণ্য নিজেরা ও খুচরা বিক্রেতার নিকট বিক্রয় করে। খুচরা ব্যবসায়িগণ তাদের দোকানে পণ্য রেখে ভোক্তাদের নিকট চাহিদা অনুযায়ী সরবরাহ করে থাকে। সাধারণত ধান, চাল, গোল আলু, সাবান, বিস্কুট, সেমাই ইত্যাদি এ পদ্ধতিতে বিক্রয় ও বণ্টন করা হয়। উদ্দীপকের জনাব এমরান তার কারখানায় পাউরুটি প্রস্তুত করেন। তিনি উৎপাদিত পাউরুটি তার এলাকার ছোট ছোট দোকানে সরবরাহ করেন। তিনি সুদৃশ্য প্যাকেটে পাউরুটি বাজারজাত করেন। ফলে ক্রেতারা সহজেই আকৃষ্ট হয়। এখানে দেখা যাচ্ছে, জনাব এমরান খুচরা ব্যবসায়ীর মাধ্যমে তার পাউরুটি বিক্রয় করছেন; যা খুচরা ব্যবসায়ীর মাধ্যমে বিক্রয় বণ্টনপ্রণালির অন্তর্গত।"
        },
        {
          "label": "ঘ",
          "question": "",
          "explanation": "আকর্ষণীয় মোড়কিকরণ এবং বিক্রয়িকতার গুণ ও বিনামূল্যে পণ্য বিতরণের কারণে জনাব এমরানের পণ্যের চাহিদা বৃদ্ধি পেয়েছে। পণ্যসামগ্রীকে সুন্দর ও আকর্ষণীয় করা এবং নষ্ট বা ভেঙে যাওয়া থেকে রক্ষার উদ্দেশ্যে কিছু দ্বারা আবৃত্ত করাকে মোড়কিকরণ বলে। আর বিক্রয়িকতা বলতে বিক্রয়কর্মীর ক্রেতা আকর্ষণ করার কৌশল বা দক্ষতাকে বোঝায় যার মাধ্যমে সে সম্ভাব্য ক্রেতার নিকট পণ্য বা সেবাসামগ্রী বিক্রয় করতে সক্ষম হয়। উদ্দীপকের জনাব এমরান তার কারখানায় পাউরুটি প্রস্তুত করেন। তিনি উৎপাদিত পাউরুটি তার এলাকার ছোট ছোট দোকানে সরবরাহ করেন। তিনি সুদৃশ্য প্যাকেটে পাউরুটি বাজারজাত করেন। ফলে ক্রেতারা সহজেই আকৃষ্ট হয়। পাউরুটির গুণাগুণ সম্পর্কে ভোক্তাদের ধারণা দেওয়ার জন্য বিভিন্ন বিদ্যালয়ে বিনামূল্যে পাউরুটি বিতরণ করেন। বর্তমানে তার ব্যবসায়ে প্রচুর মুনাফা হচ্ছে। এরূপ সফলতার ক্ষেত্রে পাউরুটির আকর্ষণীয় মোড়কিকরণ এবং বিক্রয়িকতায় কার্যক্রম গুরুত্বপূর্ণ ভূমিকা রেখেছে। পণ্যের আকর্ষণীয় মোড়কিকরণ একদিকে যেমন পণ্যের সুরক্ষা দেয়, তেমনি ক্রেতাদের দৃষ্টি আকর্ষণেও বিশেষ ভূমিকা রাখে। সেই সাথে বিক্রয়িকতার গুণাবলি প্রদর্শনের মাধ্যমে ক্রেতাদের নিকট সরাসরি ব্যক্তিক বিক্রয় কিংবা লক্ষ্যস্থিত ক্রেতাদের নিকট বিনামূল্যে পণ্য বিতরণের মাধ্যমে বিক্রয় বাড়ানো যায়। এক্ষেত্রে উদ্দীপকের জনাব এমরান বিদ্যালয়ের শিক্ষার্থীদের মধ্যে বিনামূল্যে পাউরুটি বিতরণ করে তার পণ্যের চাহিদা বাড়াতে সক্ষম হয়েছেন। সুতরাং বলা যায়, পণ্যের আকর্ষণীয় মোড়কিকরণ এবং বিক্রয়িকতার গুণের মাধ্যমে বিনামূল্যে পাউরুটি বিতরণ করায় তার পণ্যের চাহিদা দ্রুত বৃদ্ধি পেয়েছে।"
        }
      ]
    },
    {
      "number": "8",
      "uddipok": "জনাব শাকিল সুন্দরবনের মধু বোতলজাত করে বাজারজাতকরণের সিদ্ধান্ত নেন। তিনি বাজার বিশ্লেষণ করে পণ্যটির চাহিদা সম্পর্কে ইতিবাচক ফলাফল পেয়ে 'সুন্দরবন মধু বিতান' নামে একটি প্রতিষ্ঠান স্থাপন করেন। তিনি মধু প্রক্রিয়াজাতকরণের জন্য আধুনিক যন্ত্রপাতি ক্রয় করতে ব্যাংক থেকে ঋণ গ্রহণের কথা ভাবছেন। সুন্দরবনের মধুর ব্যাপক প্রচার, উন্নত মান, পরিবহন ব্যবস্থার উন্নয়ন ও স্থিতিশীল চাহিদার কারণে ব্যবসায় দ্রুত প্রসারিত হচ্ছে।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "ব্যবসায় একল্প প্রণয়নের শেষ ধাপ হলো একটি সুন্দর প্রতিবেদন তৈরি করা।"
        },
        {
          "label": "খ",
          "question": "",
          "explanation": "সমআয়-ব্যয় বিশ্লেষণ ব্যবসায়ের এমন একটি অবস্থাকে বোঝায় যখন আয়-ব্যয় সমান হয়। সমআয়-ব্যয় ব্যবসায়ের এমন রকম পর্যায় যখন লাভও হয় না, ক্ষতিও হয় না। যে পরিমাণ পণ্য বিক্রয় করলে মোট বিক্রয়মূল্য, মোট ব্যয়ের সমপরিমাণ হয় তাকে সমআয়-ব্যয় বলা হয়। যে বিন্দুতে পণ্য বিক্রয় করলে আয়-ব্যয় সমান হয় তাকে সমআয়-ব্যয় বিন্দু (Break Even Point) বলে। সমআয়-ব্যয় বিন্দু জানা থাকলে কাঙ্ক্ষিত মুনাফা অর্জনের আশায় পণ্যের সঠিক মূল্য নির্ধারণ, বিক্রয়ের পরিমাণ বৃদ্ধি, মুনাফা পরিকল্পনা প্রণয়ন ও মুনাফা বৃদ্ধির কার্যক্রম গ্রহণ করা যায়।"
        },
        {
          "label": "গ",
          "question": "",
          "explanation": "জনাব শাকিল প্রকল্প নির্বাচনের মাইক্রোস্ক্রিনিং পদ্ধতি অবলম্বন করেছেন। মাইক্রোস্ক্রিনিং হলো বাজার চাহিদা, কারিগরি, বাণিজ্যিক ও আর্থিক দিক এবং জাতীয় অর্থনীতিতে অবদান ইত্যাদি দিক বিবেচনা করে প্রকল্পের সম্ভাব্যতা যাচাই করার বিস্তারিত প্রক্রিয়া। এর মাধ্যমে যে প্রকল্পটি সবচেয়ে বাস্তবসম্মত এবং লাভজনক বিবেচিত হয়, সেটি বিনিয়োগের জন্য নির্ধারণ করা হয়। উদ্দীপকের জনাব শাকিল সুন্দরবনের মধু বোতলজাত করে বাজারজাতকরণের সিদ্ধান্ত নেন। তিনি বাজার বিশ্লেষণ করে পণ্যটির চাহিদা সম্পর্কে ইতিবাচক ফলাফল পেয়ে 'সুন্দরবন মধু বিতান' নামে একটি প্রতিষ্ঠান স্থাপন করেন। তিনি মধু প্রক্রিয়াজাতকরণের জন্য আধুনিক যন্ত্রপাতি ক্রয় করতে ব্যাংক থেকে ঋণ গ্রহণের কথা ভাবছেন। এখানে দেখা যাচ্ছে, জনাব শাকিল ব্যবসায়ের জন্য বাজার বিশ্লেষণ এবং ব্যাংক ঋণসহ যেসব কাজ সম্পাদন করছেন, তা প্রকল্প নির্বাচনের মাইক্রোস্ক্রিনিং পদ্ধতির অন্তর্গত বিষয়বস্তুকে নির্দেশ করছে।"
        },
        {
          "label": "ঘ",
          "question": "",
          "explanation": "'সঠিক প্রকল্প নির্বাচনই ব্যবসায়ে সাফল্য আনে'- উক্তিটি সঠিক ও যথার্থ। ব্যবসায়ের সাফল্য অনেকাংশে নির্ভর করে সঠিক প্রকল্প নির্বাচনের ওপর। প্রকল্প হচ্ছে কোনো একটি নির্দিষ্ট সময়ের মধ্যে, নির্দিষ্ট লক্ষ্য বাস্তবায়নে প্রণীত পরিকল্পিত ও সুচিন্তিত কর্ম পদ্ধতি। উদ্দীপকের জনাব শাকিল সুন্দরবনের মধু বোতলজাত করে বাজারজাতকরণের সিদ্ধান্ত নেন। তিনি বাজার বিশ্লেষণ করে পণ্যটির চাহিদা সম্পর্কে ইতিবাচক ফলাফল পেয়ে 'সুন্দরবন মধু বিতান' নামে একটি প্রতিষ্ঠান স্থাপন করেন। সুন্দরবনের মধুর ব্যাপক প্রচার, উন্নত মান, পরিবহন ব্যবস্থার উন্নয়ন ও স্থিতিশীল চাহিদার কারণে ব্যবসায় দ্রুত প্রসারিত হচ্ছে। এখানে দেখা যাচ্ছে, জনাব শাকিলের প্রকল্পটি সঠিক হওয়ার কারণে তিনি ব্যবসায়ে দ্রুত উন্নতি লাভ করেন।প্রকল্প একটি নির্দিষ্ট সময়ে শুরু হয়ে পূর্বনির্ধারিত সময় অনুযায়ী পরিসমাপ্ত হয়। একটি প্রকল্প হতে পারে সম্পূর্ণ নতুন বিনিয়োগ সিদ্ধান্ত অথবা পুরাতন ব্যবসায়ের সম্প্রসারণ। ব্যবসায় প্রকর প্রণয়নের ক্ষেত্রে প্রথম পদক্ষেপ হলো ধারণা চিহ্নিতকরণ এবং ধারণাগুলো মূল্যায়ন করে একটিকে নির্বাচন করা। এসব কাজ সুষ্ঠুভাবে সম্পন্ন করার ওপর একটি প্রকল্পের সফলতা নির্ভর করে। তেমনিভাবে উদ্দীপকের জনাব শাকিল ব্যবসায়ের জন্য সঠিক প্রকল্প নির্বাচন করতে সক্ষম হয়েছেন; যা তাকে দ্রুত সফলতা এনে দিয়েছে।"
        }
      ]
    },
    {
      "number": "9",
      "uddipok": "মিস ম্যাচিং চাকমা স্থানীয় NGO থেকে প্রশিক্ষণ নিয়ে গৃহস্থালি ও সৌখিন পণ্য তৈরির সিদ্ধান্ত নেন। কাঁচামালের সহজলভ্যতার কথা চিন্তা করে বেতের ঝুড়ি, খেলনা, চেয়ার ও বাঁশের চাটাই এবং গৃহস্থালির নিত্যপ্রয়োজনীয় পণ্য তৈরি করে স্থানীয় বাজারের পাশাপাশি পাইকারি বাজারেও বিক্রি করে উপার্জন শুরু করেন। চাহিদা বৃদ্ধি পাওয়ায় পরিবারের অন্যান্য সদস্যরাও তাকে সাহায্য করছেন। অধিক মুনাফা লাভের আশায় বর্তমানে ঘর সাজানোর বিভিন্ন জিনিস তৈরি শুরু করেছেন।",
      "tag": "SB 25",
      "sub_questions": [
        {
          "label": "ক",
          "question": "সেবা শিল্প কাকে বলে ?",
          "explanation": "যে শিল্প অভাব পূরণে সক্ষম কোনো অস্পৃশ্য কাজ বা উপযোগ প্রদানের মাধ্যমে গ্রাহকের সন্তুষ্টি বিধান করে এবং অর্থ উপার্জন করে, তাকে সেবা শিল্প বলা হয়।"
        },
        {
          "label": "খ",
          "question": "সহায়ক সেবা কাকে বলে? ব্যাখ্যা কর।",
          "explanation": "ব্যবসায়িক কার্যক্রমকে সহজতর, গতিশীল এবং নিরবচ্ছিন্নভাবে পরিচালনার জন্য যে সকল বাহ্যিক সেবা গ্রহণ করা হয়, তাকে সহায়ক সেবা বলা হয়। সহায়ক সেবা সরাসরি কোনো পণ্য উৎপাদন না করলেও, উৎপাদন ও বণ্টন প্রক্রিয়াকে সচল রাখার জন্য এটি মেরুদণ্ড হিসেবে কাজ করে। এই সেবাগুলো ছাড়া আধুনিক ব্যবসা পরিচালনা করা প্রায় অসম্ভব।"
        },
        {
          "label": "গ",
          "question": "মিস ম্যাচিং চাকমার শিল্পটি কোন শিল্পের অন্তর্গত? ব্যাখ্যা কর।",
          "explanation": "মিস ম্যাচিং চাকমার শিল্পটি কুটির শিল্প -এর অন্তর্গত। কুটির শিল্প বলতে এমন এক ধরনের শিল্প প্রতিষ্ঠানকে বোঝায়, যেখানে মূলত পরিবারের সদস্যরাই প্রধান শ্রমিক হিসেবে কাজ করেন এবং খুব স্বল্প মূলধন ও স্থানীয় কাঁচামাল ব্যবহার করে পণ্য উৎপাদন করা হয়। এই শিল্প সাধারণত নিজ বাড়িতেই পরিচালিত হয় এবং এতে ভারী কোনো যন্ত্রপাতির বদলে হাতের নৈপুণ্য ও সাধারণ সরঞ্জাম বেশি ব্যবহৃত হয়। গ্রামীণ অর্থনীতিতে কর্মসংস্থান সৃষ্টি এবং স্থানীয় ঐতিহ্য রক্ষায় কুটির শিল্প অত্যন্ত গুরুত্বপূর্ণ ভূমিকা পালন করে। উদ্দীপকে দেখা যায়, মিস ম্যাচিং চাকমা স্থানীয় এলাকা থেকে সহজলভ্য কাঁচামাল যেমন—বাঁশ ও বেত সংগ্রহ করে গৃহস্থালি ও সৌখিন পণ্য তৈরি করছেন। তাঁর এই কাজে পরিবারের অন্যান্য সদস্যরাও শ্রম দিচ্ছেন, যা কুটির শিল্পের একটি প্রধান বৈশিষ্ট্য। তিনি কোনো বড় কারখানা বা জটিল যন্ত্রপাতির সাহায্য না নিয়ে নিজের দক্ষতায় এবং পারিবারিক সহযোগিতায় স্থানীয় ও পাইকারি বাজারের জন্য পণ্য উৎপাদন করছেন। মূলত পারিবারিক শ্রমের প্রাধান্য, স্বল্প মূলধন এবং নিজস্ব বসতবাড়িতে উৎপাদন কার্যক্রম পরিচালনার কারণেই মিস ম্যাচিং চাকমার এই উদ্যোগটি কুটির শিল্পের একটি আদর্শ উদাহরণ।"
        },
        {
          "label": "ঘ",
          "question": "রাঙামাটির মতো জেলার আর্থিক উন্নয়নে মিস ম্যাচিং চাকমার শিল্পের অবদান মূল্যায়ন কর।",
          "explanation": "রাঙামাটির মতো জেলার আর্থিক উন্নয়নে মিস ম্যাচিং চাকমার কুটির শিল্পটি স্থানীয় সম্পদের সঠিক ব্যবহার, কর্মসংস্থান সৃষ্টি এবং দারিদ্র্য বিমোচনে গুরুত্বপূর্ণ ভূমিকা রাখছে। পার্বত্য জেলাগুলোতে ভৌগোলিক কারণে বৃহৎ শিল্পায়ন কঠিন হলেও কুটির শিল্পের অপার সম্ভাবনা রয়েছে। কুটির শিল্প হলো এমন এক ব্যবস্থা যেখানে স্থানীয় কাঁচামাল এবং বংশপরম্পরায় প্রাপ্ত দক্ষতাকে কাজে লাগিয়ে পণ্য উৎপাদন করা হয়। এটি স্বল্প পুঁজিতে প্রান্তিক মানুষের আয়ের উৎস তৈরি করে। বিশেষ করে নারীদের অর্থনৈতিক স্বাবলম্বিতা নিশ্চিত করতে এবং গ্রামীণ অর্থনীতিতে অর্থের প্রবাহ বজায় রাখতে এই শিল্পের অবদান অনস্বীকার্য। উদ্দীপকের মিস ম্যাচিং চাকমা রাঙামাটির সহজলভ্য প্রাকৃতিক সম্পদ—বাঁশ ও বেতকে কাজে লাগিয়ে ঝুড়ি, খেলনা ও আসবাবপত্র তৈরি করছেন। রাঙামাটির মতো পর্যটন সমৃদ্ধ এলাকায় এসব সৌখিন পণ্যের ব্যাপক চাহিদা রয়েছে। তিনি কেবল পণ্য উৎপাদনই করছেন না, বরং পরিবারের সদস্যদের কাজে লাগিয়ে একটি ক্ষুদ্র অর্থনৈতিক ইউনিট গড়ে তুলেছেন। স্থানীয় বাজারের চাহিদা মিটিয়ে পাইকারি বাজারে পণ্য বিক্রি করার মাধ্যমে তিনি ওই অঞ্চলে অর্থের সঞ্চালন ঘটাচ্ছেন, যা রাঙামাটির স্থানীয় অর্থনীতিকে শক্তিশালী করছে। সামগ্রিক বিচারে, রাঙামাটির মতো জেলার টেকসই উন্নয়নের জন্য মিস ম্যাচিং চাকমার শিল্পের অবদান অত্যন্ত সুদূরপ্রসারী। এই শিল্প একদিকে যেমন পাহাড়ের ঐতিহ্যবাহী বাঁশ-বেত শিল্পের বিলুপ্তি রোধ করছে, অন্যদিকে পর্যটকদের কাছে এসব পণ্য বিক্রির মাধ্যমে বৈদেশিক মুদ্রা অর্জনের পথও সুগম করছে। এটি পার্বত্য অঞ্চলের মানুষের বিকল্প আয়ের পথ তৈরি করে শহরমুখী জনস্রোত কমাতে সাহায্য করে। সরকার বা কোনো এনজিও যদি এই ধরণের ক্ষুদ্র উদ্যোক্তাদের আধুনিক প্রশিক্ষণ এবং সহজ শর্তে ঋণ প্রদান করে, তবে এই কুটির শিল্পটি একটি বড় রপ্তানি খাতে পরিণত হতে পারে। সুতরাং, রাঙামাটির মতো অনগ্রসর এলাকার আর্থিক ভিত মজবুত করতে এই ধরণের উদ্যোগই হলো মূল চালিকাশক্তি।"
        }
      ]
    },
    {
      "number": "10",
      "uddipok": "নবীন কুমার একটি উৎপাদনকারী প্রতিষ্ঠানের ম্যানেজার। তিনি কর্মীদের মতামত নিয়ে কাজ করেন না। তার ভাবনা কর্মীদের চাপ দিয়ে কাজ না করালে তারা অলস হয়ে পড়বেন। তাছাড়া তিনি বিভিন্ন সিদ্ধান্ত আলোচনা না করেই কর্মীদের ওপর চাপিয়ে দেন। সবসময় কর্মীদের প্রতি নেতিবাচক মনোভাব পোষণ করেন। অপরপক্ষে পাশের প্রতিষ্ঠানের ম্যানেজার মি. সোহাগ কর্মীদের সাথে পরামর্শ করে সিদ্ধান্ত গ্রহণ করেন। তিনি তার সততা, দক্ষতা, সহনশীলতা ও অভিজ্ঞতা দিয়ে অল্প দিনেই কর্মীদের পছন্দের ব্যক্তি হিসেবে সুনাম অর্জন করেন। ফলে কর্মীগণ আন্তরিকতা ও পরিশ্রম করে নিজ নিজ কাজ সম্পন্ন করায় উৎপাদন ও মুনাফা বৃদ্ধি পেয়েই চলছে।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "ব্যবসায়ের জন্য অর্থ সংগ্রহের প্রধান উৎস মালিকের নিজস্ব তহবিল।"
        },
        {
          "label": "খ",
          "question": "",
          "explanation": "যে নেতৃত্বে নেতা কাজ থেকে দূরে থাকেন এবং কর্মীদের অবাধ স্বাধীনতা প্রদান করেন তাকে মুক্ত নেতৃত্ব বলে। এক্ষেত্রে নেতা কর্মবিমুখ থাকে এবং নিজেকে অধস্তনদের কাছ থেকে দূরে রাখে। এরূপ নেতা শুধু লক্ষা নির্ধারণ করে দেয় কিন্তু লক্ষ্য বাস্তবায়নে তার কোনো ভূমিকা থাকে না। এতে প্রতিষ্ঠান তার নির্দিষ্ট লক্ষ্য অর্জন করতে ব্যর্থ হয়।"
        },
        {
          "label": "গ",
          "question": "",
          "explanation": "নবীন কুমার স্বৈরতান্ত্রিক নেতা। যে নেতৃত্বে নেতা শুধু আদেশ করেন কিন্তু জবাবদিহি করেন না, কর্মীদের সামর্থ্যের প্রতি আস্থা রাখেন না, কর্মীদের মতামত গ্রহণ করেন না এবং কর্মীদের প্রতি নেতিবাচক মনোভাব পোষণ করা হয় তাকে স্বৈরতান্ত্রিক নেতৃত্ব বলে। উদ্দীপকের নবীন কুমার একটি উৎপাদনকারী প্রতিষ্ঠানের ম্যানেজার। তিনি কর্মীদের মতামত নিয়ে কাজ করেন না। তার ভাবনা কর্মীদের চাপ দিয়ে কাজ না করালে তারা অলস হয়ে পড়বেন। তাছাড়া তিনি বিভিন্ন সিদ্ধান্ত আলোচনা না করেই কর্মীদের ওপর চাপিয়ে দেন। সবসময় কর্মীদের প্রতি নেতিবাচক মনোভাব পোষণ করেন। এখানে দেখা যাচ্ছে, নবীন কুমারের নেতৃত্বের সাথে স্বৈরতান্ত্রিক নেতৃত্বের বৈশিষ্ট্যের মিল রয়েছে। তাই বলা যায়, নবীন কুমার ম্বৈরতান্ত্রিক নেতৃত্ব অনুসরণ করছেন।"
        },
        {
          "label": "ঘ",
          "question": "",
          "explanation": "মি. সোহাগের প্রতিষ্ঠানে গণতান্ত্রিক নেতৃত্ব অনুসরণ করায় তার প্রতিষ্ঠানের কর্মীরা নিজেদেরকে প্রতিষ্ঠানের অংশ মনে করে; যা প্রতিষ্ঠানের জন্য ইতিবাচক। যে নেতৃত্বে নেতা কর্মীদের সাথে আলোচনা এবং পরামর্শ নিয়ে সিদ্ধান্ত গ্রহণ করেন, তাকে গণতান্ত্রিক নেতৃত্ব বলে। এরূপ নেতৃত্বে কর্মীরা নিজেদেরকে প্রতিষ্ঠানের অংশ মনে করেন। উদ্দীপকের মি. সোহাগ একটি প্রতিষ্ঠানের ম্যানেজার। তিনি কর্মীদের সাথে পরামর্শ করে সিদ্ধান্ত গ্রহণ করেন। তিনি তার সততা, দক্ষতা, সহনশীলতা ও অভিজ্ঞতা দিয়ে অল্প দিনেই কর্মীদের পছন্দের ব্যক্তি হিসেবে সুনাম অর্জন করেন। ফলে কর্মিগণ আন্তরিকতা ও পরিশ্রম করে নিজ নিজ কাজ সম্পন্ন করায় উৎপাদন ও মুনাফা বৃদ্ধি পেয়েই চলছে। এখানে দেখা যাচ্ছে, গণতান্ত্রিক নেতৃত্ব অনুসরণ করায় কর্মীরা নিজেদেরকে প্রতিষ্ঠানের অংশ মনে করে আন্তরিকতার সাথে কাজ করছে। স্বৈরতান্ত্রিক নেতৃত্বে কর্মীরা নিজেদেরকে প্রতিষ্ঠানের অংশ মনে করতে পারেন না। কিছু গণতান্ত্রিক নেতৃত্বে কর্মীরা নিজেদেরকে প্রতিষ্ঠানের অংশ মনে করেন। এর ফলে কর্মীরা স্বপ্রণোদিত হয়ে আন্তরিকতার সাথে প্রতিষ্ঠানের সকল কাজে অংশগ্রহণ করে। এতে প্রতিষ্ঠানের কাজ সুষ্ঠুভাবে সম্পাদিত হয়; যা প্রতিষ্ঠানের কাঙ্ক্ষিত সফলতাকে ত্বরান্বিত করে। তাই বলা যায়, মি. সোহাগ গণতান্ত্রিক নেতৃত্ব অনুসরণ করার কারণে তার প্রতিষ্ঠানের কর্মীরা নিজেদেরকে প্রতিষ্ঠানের অংশ মনে করে বলে ব্যবসায়ের উৎপাদন ও মুনাফা বাড়ছে।"
        }
      ]
    },
    {
      "number": "11",
      "uddipok": "গাজীপুরের সালনায় অবস্থিত শিল্পকারখানার ধোঁয়া যথাযথভাবে পরিশোধনের ব্যবস্থা না থাকায় উক্ত এলাকার মানুষের রোগ প্রতিরোধ ক্ষমতা কমে যাওয়ায় তারা নানা রোগে ভুগছে, বিশেষ করে শিশুরা বেশি ক্ষতিগ্রস্ত হচ্ছে।",
      "tag": "SB 25",
      "sub_questions": [
        {
          "label": "ক",
          "question": "",
          "explanation": "ব্যবসায় একটি সামাজিক প্রতিষ্ঠান।"
        },
        {
          "label": "খ",
          "question": "",
          "explanation": "মানুষের ভালো-মন্দের বিচার-বিশ্লেষণ করে সঠিকটি গ্রহণ করাই নৈতিকতা। ব্যবসায়িক নৈতিকতা বলতে সত্য, ন্যায় ও আদর্শের মাঝে থেকে সততার ভিত্তিতে ব্যবসায়ের বিভিন্ন কাজ পরিচালনা করাকে বোঝায়। ব্যবসায়িক নৈতিকতার মাধ্যমে ন্যায়বিচার, আদর্শ, সততা, বিশ্বস্ততা, আইনগত ও সামাজিক দায়বদ্ধতার মাধ্যমে ব্যবসায়িক কাজ পরিচালনা করা যায়। কারণ ব্যবসায়ের প্রকৃত উদ্দেশ্য সম্বন্ধে দেশের ব্যবসায়ী সমাজ সচেতন নয়। এক্ষেত্রে নৈতিকতা হলো ন্যায়নীতির পথপ্রদর্শক যা ব্যবসায়ীকে অন্যায়, অবৈধ ও নীতি বিবর্জিত কাজ থেকে বিরত রাখে।"
        },
        {
          "label": "গ",
          "question": "",
          "explanation": "উদ্দীপকে গাজীপুরে বায়ুদূষণের চিত্র ফুটে ওঠেছে। যত্রতত্র ময়লা নিক্ষেপ, যানবাহনের ধোঁয়া এবং শিল্পকারখানার ধোঁয়ার ফলে পরিবেশ ও জীব বৈচিত্র্যের যে ক্ষতিসাধন হয়, তাকে বায়ুদূষণ বলে। উদ্দীপকের গাজীপুরের সালনায় কিছু শিল্পকারখানা গড়ে উঠেছে। এসব শিল্পকারখানার ধোঁয়া যথাযথভাবে পরিশোধনের ব্যবস্থা না থাকায় উক্ত এলাকার মানুষের রোগ প্রতিরোধ ক্ষমতা কমে যাচ্ছে। এতে তারা নানা রোগে ভুগছে। বিশেষ করে শিশুরা বেশি ক্ষতিগ্রস্ত হচ্ছে। এখানে দেখা যাচ্ছে এসব শিল্পকারখানা দ্বারা পরিবেশের বায়ুদূষণ করা হচ্ছে; যা বায়ুদূষণের অন্তর্গত। তাই বলা যায়, উদ্দীপকে গাজীপুরে বায়ুদূষণের চিত্র ফুটে ওঠেছে।"
        },
        {
          "label": "ঘ",
          "question": "",
          "explanation": "গাজীপুরের সালনার শিল্পমালিকদের সমাজের প্রতি দায়বদ্ধতার অভাব রয়েছে। সমাজের সুবিধা-অসুবিধার কথা চিন্তা করে সমাজকল্যাণমূলক কাজকে গুরুত্ব দিয়ে ব্যবসায় পরিচালনা করাকে ব্যবসায়ের সমাজের প্রতি দায়বদ্ধতা বলে। মানসম্মত পণ্য উৎপাদন, কর্মসংস্থান সৃষ্টি, মজুতদারি না করা এবং পরিবেশ দূষণ থেকে এলাকাকে রক্ষা করা ব্যবসায়ের সমাজের প্রতি দায়বদ্ধতার অংশ হিসেবে কাজ করে। উদ্দীপকের গাজীপুরের সালনায় কিছু শিল্পকারখানা গড়ে ওঠেছে। এসব শিল্পকারখানার ধোঁয়া যথাযথভাবে পরিশোধনের ব্যবস্থা না থাকায় উক্ত এলাকার মানুষের রোগ প্রতিরোধ ক্ষমতা কমে যাচ্ছে। এতে তারা নানা রোগে ভুগছে। বিশেষ করে শিশুরা বেশি ক্ষতিগ্রস্ত হচ্ছে। এরূপ পরিস্থিতি তৈরি হয়েছে ব্যবসায়ের সমাজের প্রতি দায়বদ্ধতা পালন না করার কারণে। সমাজ থেকে সুযোগ-সুবিধা গ্রহণ করেই ব্যবসায়ের উন্নতি ও সমৃদ্ধি ঘটে। এজন্য ব্যবসায়কে কতকগুলো সামাজিক দায়িত্ব পালন করতে হয়। উদ্দীপকে দেখা যাচ্ছে, গাজীপুরের সালনায় অবস্থিত শিল্পকারখানা দ্বারা বায়ুদূষণসহ নানানভাবে পরিবেশ দূষিত হচ্ছে। 'এভাবে পরিবেশ দূষণ করা ব্যবসায়ের সমাজের প্রতি দায়বদ্ধতার পরিপন্থি। যেহেতু সমাজ এবং সমাজের মানুষকে নিয়ে ব্যবসায় পরিচালিত হয়, তাই ব্যবসায়কে অবশ্যই সমাজের প্রতি দায়বদ্ধতামূলক কাজ করতে হবে। অন্যথায় ব্যবসায়ে কাঙ্ক্ষিত মাত্রায় সফলতা অর্জন করা যাবে না। এমতাবস্থায় গাজীপুরের সালনার শিল্পমালিকদেরকে সমাজের প্রতি দায়বদ্ধতার অভাবগুলো পূরণে সচেষ্ট হওয়া জরুরি।"
        }
      ]
    }
  ]
}