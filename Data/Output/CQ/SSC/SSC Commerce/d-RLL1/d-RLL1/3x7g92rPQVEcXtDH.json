{
  "title": "কুমিল্লা বোর্ড ২০২২",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব মাসুদ একজন ইলেকট্রনিক পণ্যের ব্যবসায়ী। তিনি বিদেশ থেকে পণ্য আমদানি করে বিক্রয় করেন। কিন্তু আশানুরূপ মুনাফা অর্জন করতে পারছেন না। অপরদিকে জনাব রশিদ ভারত থেকে পাথর, কয়লা প্রভৃতি পণ্য আমদানি করে নদীপথে বিভিন্ন জেলায় সরবরাহ করেন। পণ্যের ব্যাপক চাহিদা থাকা সত্ত্বেও আর্থিক সংকটের কারণে ব্যবসায় বাধাগ্রস্ত হচ্ছে। এজন্য বাণিজ্যিক ব্যাংক থেকে ঋণ নিয়ে সফলভাবে ব্যবসায় পরিচালনা করছেন।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "অর্থ উপার্জনের উদ্দেশ্যে গ্রাহকদের সরাসরি কোনো সুবিধা বা সেবা দেওয়ার সাথে জড়িত কাজ হলো প্রত্যক্ষ সেবা।"
        },
        {
          "label": "খ",
          "question": "",
          "explanation": "কাপড়ের মাস্ক তৈরি উৎপাদন শিল্পের অন্তর্গত। এ শিল্পে শ্রম ও যন্ত্রের সাহায্যে পণ্য উৎপাদন করা হয়। কাপড়ের মাস্ক তৈরিতে কাঁচামাল হিসেবে কাপড় ব্যবহার করা হয়। এরপর যন্ত্রের সাহায্যে তা থেকে মাস্ক তৈরি হয়। এভাবে এটি মানুষের ব্যবহার উপযোগী হয়। তাই কাপড়ের মাস্ক তৈরি উৎপাদন শিল্পের আওতায় পড়ে।"
        },
        {
          "label": "গ",
          "question": "",
          "explanation": "উদ্দীপকে জনাব মাসুদের কাজটি ব্যবসায়ের বাণিজ্য শাখার অন্তর্গত। বাণিজ্য হলো ব্যবসায়ের পণ্য বণ্টনকারী শাখা। এর মাধ্যমে শিল্পে উৎপাদিত পণ্য চূড়ান্ত ভোক্তার কাছে পৌছানো হয়। এটি ভোক্তার কাছে পণ্য পৌছাতে সব বাধা (মালিকানাগত, স্থানগত, অর্থগত প্রভৃতি) দূর করে। এক্ষেত্রে বাণিজ্যে ক্রয়, বিক্রয়, পরিবহন, গুদামজাতকরণ প্রভৃতি কাজ করা হয়। জনাব মাসুদ একজন ইলেকট্রনিক পণ্যের ব্যবসায়ী। তিনি বিদেশ থেকে পণ্য এনে বিক্রি করেন। এক্ষেত্রে তিনি পরিবহনের মাধ্যমে পণ্য আমদানি করেন। এটি পণ্যের স্থানগত উপযোগ সৃষ্টি করে। আবার এ পণ্য তিনি বিক্রি করেন। এতে পণ্যের মালিকানা পরিবর্তন হয়। এভাবে তিনি পরিবহন ও ক্রয়-বিক্রয় কাজের মাধ্যমে এক স্থানের পণ্য অন্য স্থানের ক্রেতার কাছে পৌছে দেন। এসব কাজের সাথে বাণিজ্যের মিল আছে। এটি ব্যবসায়ের একটি শাখা। সুতরাং, জনাব মাসুদের কাজকে বাণিজ্য বলা যায়।"
        },
        {
          "label": "ঘ",
          "question": "",
          "explanation": "জনাব রশিদের ব্যবসায় সফলতা অর্জনে প্রাকৃতিক ও অর্থনৈতিক পরিবেশের উপাদানের প্রভাব লক্ষণীয়। বাংলাদেশে শিল্প ও ভোগ্য পণ্যের কাঁচামাল সহজলভ্য। এখানকার প্রাকৃতিক উপাদান শিল্প ও ব্যবসায় স্থাপনে সহায়ক। অন্যদিকে, অর্থনৈতিক পরিবেশ সমৃদ্ধ হলে নতুন শিল্প কারখানা গড়ে তোলা সহজ হয়। এতে ব্যবসায়ের সম্প্রসারণ হয়। জনাব রশিদ একজন আমদানিকারক। তিনি ভারত থেকে পাথর, কয়লা প্রভৃতি পণ্য আমদানি করেন। এরপর নদীপথে বিভিন্ন জেলায় এসব পণ্য সরবরাহ করেন। পণ্যের ব্যাপক চাহিদা থাকা সত্ত্বেও আর্থিক সংকটের কারণে তার ব্যবসায় বাধাগ্রস্ত হচ্ছে। এজন্য বাণিজ্যিক ব্যাংক থেকে ঋণ নিয়ে জনাব রশিদ সফলভাবে ব্যবসায় পরিচালনা করছেন। উদ্দীপকে জনাব রশিদ তিনি প্রাকৃতিকভাবে প্রাপ্ত কাঁচামাল পাথর ও কয়লা পর্যাপ্ত পরিমাণে আমদানি করেন। আবার, নদীপথে খুব সহজে ও কম ব্যয়ে পরিবহনের মাধ্যমে পণ্য সরবরাহ করতে পারেন। এ উপাদানগুলো অনুকূল প্রাকৃতিক পরিবেশের, যা তার ব্যবসায়িক কাজে সহায়ক হয়েছে। জনাব রশিদের ব্যবসায়ের পণ্যের ব্যাপক চাহিদা থাকা সত্ত্বেও আর্থিক সংকটের কারণে ব্যবসায় বাধাগ্রস্ত হচ্ছে। তাই তিনি বাণিজ্যিক ব্যাংক থেকে ঋণ নেন। এ অর্থ দিয়ে তিনি ব্যবসায় সম্প্রসারণ করতে পারবেন। বিভিন্ন ব্যাংক ও আর্থিক প্রতিষ্ঠান ব্যবসায়ীদের এভাবে অর্থ ঋণ দিয়ে সহায়তা করে। এটি অর্থনৈতিক পরিবেশের উপাদান। সুতরাং, জনাব রশিদের ব্যবসায় সফলতা অর্জনে প্রাকৃতিক ও অর্থনৈতিক পরিবেশের গুরুত্বপূর্ণ ভূমিকা আছে।"
        }
      ]
    },
    {
      "number": "2",
      "uddipok": "জনাব রাজিন স্থানীয় একটি শিক্ষা প্রতিষ্ঠানে চাকরি করেন। তিনি প্রতিষ্ঠানে শিক্ষার্থীদের ব্যবহৃত কলম-খাতা প্রভৃতি দিয়ে বিভিন্ন খেলনাসামগ্রী তৈরি করে স্থানীয় বাজারে বিক্রয়ের মাধ্যমে মুনাফা অর্জন করেন। জনাব রাকিব রাজিনের বন্ধু। জনাব রাকিব বাইপাস সড়কের পাশে সরকার কর্তৃক নির্দিষ্ট স্থানে একটি মাছের খাদ্য তৈরির কারখানা স্থাপন করেন। ব্যবসায় সম্প্রসারণের জন্য মূলধনের প্রয়োজন হলে স্থানীয় সরকারি আর্থিক প্রতিষ্ঠান থেকে ঋণ গ্রহণ করেন। বর্তমানে তিনি একজন সফল উদ্যোক্তা হিসেবে প্রতিষ্ঠিত হয়েছেন।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "কাগজি মুদ্রার প্রচলন ব্যবসায়ের মধ্য যুগের অন্তর্ভুক্ত।"
        },
        {
          "label": "খ",
          "question": "",
          "explanation": "যখনি থেকে স্বর্ণ উত্তোলন নিষ্কাশন শিল্পের অন্তর্গত। এর মাধ্যমে বিভিন্ন ধরনের প্রাকৃতিক সম্পদ সংগ্রহ করে তার উপযোগিতা বাড়ানো হয়। ফলে সাধারণ মানুষের নাগালের বাইরের সম্পদ ব্যবহারের আওতায় চলে আসে। খনি থেকে খনিজ দ্রব্য (তেল, গ্যাস, কয়লা প্রভৃতি) উত্তোলন নিষ্কাশন শিল্পের অন্তর্গত।"
        },
        {
          "label": "গ",
          "question": "",
          "explanation": "জনাব রাজিনের খেলনাসামগ্রী তৈরি উদ্যোক্তার 'সৃজনশীলতা' গুণাবলির অন্তর্ভুক্ত বলে আমি মনে করি। কোনো বিষয়ে চিন্তা করে নতুন কিছু তৈরি করার ক্ষমতা হলো সৃজনশীলতা। উদ্যোক্তার মধ্যে এ গুণটি থাকা প্রয়োজন। সৃজনশীলতার মাধ্যমে উদ্যোক্তা তার কাজের ক্ষেত্র ও পদ্ধতিতে নতুনত্ব আনেন। এর ফলে অর্থনীতিতে নতুন কিছু সংযোজিত হয়। এভাবে উদ্যোক্তা সৃজনশীলতার মাধ্যমে ব্যবসায়ে অগ্রগতির জন্য নতুন উপায় উদ্ভাবন করে থাকেন। উদ্দীপকের জনাব রাজিন একটি শিক্ষা প্রতিষ্ঠানে কর্মরত আছেন। তিনি শিক্ষার্থীদের ব্যবহৃত খাতা-কলমগুলো সংগ্রহ করেন। আর সেগুলো দিয়ে তিনি খেলনাসামগ্রী তৈরি করে স্থানীয় বাজারে বিক্রি করেন। এখানে, জনাব রাজিনের মধ্যে নতুন সৃষ্টিশীল কিছু করার ক্ষমতা ফুটে ওঠেছে। তার খেলনাসামগ্রী তৈরির মাধ্যমে অর্থনীতিতে নতুন বিষয় সংযোজিত হয়েছে। আর এগুলো একমাত্র সৃজনশীলতার মাধ্যমেই সম্ভব হয়েছে। সৃজনশীলতা উদ্যোক্তার গুণাবলির আওতায় পড়ে। তাই বলা যায়, জনাব রাজিন সৃজনশীলতার মাধ্যমে খেলনাসামগ্রী তৈরির কাজ করেন।"
        },
        {
          "label": "ঘ",
          "question": "",
          "explanation": "জনাব রাকিবের সফলতার পেছনে ব্যবসায় উদ্যোগের অনুকূল পরিবেশের উন্নত অবকাঠামো, সরকারি পৃষ্ঠপোষকতা ও পর্যাপ্ত পুঁজির - প্রাপ্যতা উপাদানগুলোর ভূমিকা রয়েছে। ব্যবসায়ের সফলতা অনেকাংশে নির্ভর করে এর অবকাঠামোগত সুবিধা ও সঠিক স্থানের ওপর। এক্ষেত্রে উন্নত অবকাঠামো হলো উন্নত রাস্তাঘাট, যাতায়াত ব্যবস্থা, বিদ্যুৎ, গ্যাস প্রভৃতি আনুষঙ্গিক সুবিধা। অন্যদিকে, সরকারি পৃষ্ঠপোষকতা ব্যবসায় উদ্যোগ সম্প্রসারণ ও সমৃদ্ধ করে। এটি দেশীয় উদ্যোক্তাদের কর মওকুফ, স্বল্প বা বিনা সুদে মূলধন সরবরাহ প্রভৃতি সেবা দিয়ে থাকে। এ উপাদান দুটি ব্যবসায়ের অনুকূল পরিবেশ সৃষ্টিতে বিশেষ ভূমিকা রাখে। উদ্দীপকের রাকিব সরকার কর্তৃক নির্দিষ্ট স্থানে একটি মাছের খাদ্য তৈরির কারখানা গড়ে তোলেন। তার ব্যবসায়ের অবস্থান বাইপাস রোডের পাশে। এর ফলে তার পণ্যের চাহিদা বেশি। তাই তিনি ব্যবসায় সম্প্রসারণের সিদ্ধান্ত নেন। এতে মূলধনের প্রয়োজন হলে স্থানীয় সরকারি আর্থিক প্রতিষ্ঠান থেকে তিনি ঋণ নেন। রাকিবের ব্যবসায়টি বাইপাস রোডের পাশে হওয়ায় যোগাযোগ ব্যবস্থা ভালো। ফলে তার পণ্যের বিক্রি বেশি হয়। যোগাযোগ ব্যবস্থা ভালো হলে পণ্য বহনে বিশেষ সুবিধা পাওয়া যায়। এতে ক্রেতাসমাগমও বেশি থাকে। ফলে ভালো মুনাফা হয়। এছাড়া সরকারি পৃষ্ঠপোষকতার মাধ্যমে জনাব রাকিব কারখানা স্থাপনে সুবিধা পান। আর ঋণ নেওয়ার ফলে নিজের আর্থিক সক্ষমতা বাড়ান। ব্যাংক ও আর্থিক প্রতিষ্ঠানগুলো ব্যবসায়ীদের এ ধরনের ঋণ দেয়। এ পর্যাপ্ত পুঁজি নিয়ে তিনি ব্যবসায়ের আওতা বাড়িয়ে লাভবান হন। বর্তমানে তিনি একজন সফল ব্যবসায়ী। সুতরাং, উন্নত অবকাঠামো, সরকারি পৃষ্ঠপোষকতা ও পর্যাপ্ত পুঁজির প্রাপ্যতা থাকায় জনাব রাকিব ব্যবসায়ে সফল হন।"
        }
      ]
    },
    {
      "number": "3",
      "uddipok": "জনাব মনিবুর তার পতিত জলাশয়ে স্বল্প পুঁজি নিয়ে সমন্বিত হাঁস ও মাছ চাষ করেন এবং প্রচুর মুনাফা অর্জন করে সফল হয়েছেন। অপরদিকে, বরগুনার জনাব হারুন স্থানীয় এনজিও থেকে উচ্চ সুদে ঋণ নিয়ে ইলেকট্রনিক সামগ্রী তৈরির কারখানা স্থাপন করেন। এ কারখানায় স্বল্পশিক্ষিত ও পরিচিত কিছু লোক নিয়োগ দেন। অনেক সময় প্রয়োজনীয় জ্বালানি ও কাঁচামালের অভাবে উৎপাদন বন্ধ থাকে। ফলে প্রতিষ্ঠানে উৎপাদিত পণ্য ও বিক্রয় আশানুরূপ না হওয়ায় ক্ষতির সম্মুখীন হন।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যুব প্রশিক্ষণ কেন্দ্র যুব ও ক্রীড়া মন্ত্রণালয় কর্তৃক পরিচালিত হয়।"
        },
        {
          "label": "খ",
          "question": "",
          "explanation": "একটি ব্যবসায় প্রতিষ্ঠান গঠন করতে প্রাথমিকভাবে যে পুঁজির প্রয়োজন হয়, তাকে প্রাথমিক মূলধন বলে। ব্যবসায় প্রতিষ্ঠান শুরুর পর্যায়ে কিছু বড় ধরনের খরচ হয়ে থাকে। জমি ক্রয়, কারখানা নির্মাণ, যন্ত্রপাতি ক্রয় প্রভৃতি খরচ নির্বাহের জন্যই প্রাথমিক মূলধনের প্রয়োজন হয়। প্রয়োজনীয় মূলধন নির্ধারণ ও সংগ্রহ করতে না পারলে ব্যবসায়ের পূর্ণ ক্ষমতা ব্যবহার করা যায় না। তাই ব্যবসায় প্রতিষ্ঠানের জন্য প্রাথমিক মূলধন যথেষ্ট গুরুত্ব বহন করে।"
        },
        {
          "label": "গ",
          "question": "",
          "explanation": "জনাব মনিবুরের কাজটি আত্মকর্মসংস্থানমূলক। আত্মকর্মসংস্থান একটি স্বাধীন পেশা। এ ধরনের পেশার মাধ্যমে যেকোনো ব্যক্তি নিজের কর্মসংস্থানের সুযোগ তৈরি করতে পারে। এজন্য স্বল্প পুঁজি, নিজস্ব চিন্তা ও দক্ষতার প্রয়োজন হয়। উদ্দীপকের জনাব মনিবুর তার পতিত জলাশয়ে সমন্বিত হাঁস ও মাছ চাষ করেন। এর মাধ্যমে তিনি নিজেই নিজের কর্মসংস্থানের ব্যবস্থা করেছেন। ফলে তার বেকারত্ব দূর হয়। এছাড়া কাজের জন্য তার স্বল্প পুঁজি, নিজস্ব চিন্তা ও দক্ষতা প্রয়োজন হয়। এক্ষেত্রে তিনি নিজের আয়ের সুযোগ নিজেই করে নিয়েছেন। আর এসব বিষয় আত্মকর্মসংস্থানের সাথে জড়িত। সুতরাং, জনাব মনিবুরের কাজটি আত্মকর্মসংস্থানমূলক কাজ।"
        },
        {
          "label": "ঘ",
          "question": "",
          "explanation": "ব্যবসায়ের অনুপযুক্ত স্থান ও অদক্ষ কর্মীবাহিনী জনাব হারুনের ব্যর্থতার মূল কারণ। সঠিক স্থান নির্বাচন একটি ব্যবসায়ের সফলতা ও বিফলতার পেছনে প্রভাব ফেলে। ব্যবসায়ের স্থান নির্বাচনের ক্ষেত্রে কাঁচামালের সহজলভ্যতা, বাজারজাতকরণ অবকাঠামোগত সুযোগ-সুবিধার প্রতি নজর রাখতে হয়। এছাড়াও ব্যবসায় পরিচালনায় দক্ষ কর্মী নিয়োগ দেওয়া, তাদের নিয়মিত প্রশিক্ষণ দানের ব্যবস্থা করাও জরুরি। উদ্দীপকের জনাব হারুন উচ্চ সুদে ঋণ নিয়ে ইলেকট্রনিক সামগ্রী তৈরির কারখানা স্থাপন করেন। তবে কারখানার কাজে তিনি কিছু স্বল্পশিক্ষিত ও পরিচিত লোক নিয়োগ দেন। এছাড়া, প্রায় সময়ই প্রয়োজনীয় কাঁচামাল ও জ্বালানির অভাবে তার উৎপাদন কাজ বন্ধ থাকে। ফলে পণ্য উৎপাদন ও বিক্রি আশানুরূপ না হওয়ায় তিনি ক্ষতির সম্মুখীন হন। দেশের একেক স্থানে কাঁচামাল ও জ্বালানির প্রাপ্যতা একেক রকম। এই বিষয়টি ব্যবসায়ের স্থান নির্বাচনের আগে ব্যবসায়ীকে ভালোভাবে বিবেচনায় নিতে হয়। জনাব হারুনের পর্যাপ্ত পুঁজি থাকা সত্ত্বেও ব্যবসায়ের স্থান নির্বাচনের ক্ষেত্রে কাঁচামাল ও অবকাঠামোগত সুবিধার বিষয়টি গুরুত্ব দেননি। ফলে পর্যাপ্ত কাঁচামাল ও জ্বালানির অভাবে প্রায়ই তার কারখানার উৎপাদন কাজ বন্ধ থাকে। এর পাশাপাশি অদক্ষ কর্মী দিয়ে কাজ পরিচালনা করায় পর্যাপ্ত পরিমাণে উৎপাদন করতে পারেন না। এর ফলে পণ্যের বিক্রি কমে যায় এবং তিনি পর্যাপ্ত মুনাফা অর্জনে ব্যর্থ হন। এসব কারণেই জনাব হারুন ব্যবসায়ের কাজে ক্ষতিগ্রস্ত হন।"
        }
      ]
    },
    {
      "number": "4",
      "uddipok": "জনাব আলী আহমেদ পড়াশোনা শেষে একটি প্রতিষ্ঠান গড়ে তোলার চিন্তা করেছেন। এজন্য তিনি বিভিন্ন বিষয়ে পর্যালোচনা শুরু করেছেন। অপরদিকে, জনাব মারুফ কয়েকজন বন্ধু মিলে ১৯৩২ সালের আইন অনুযায়ী 'নিঝুম' নামে একটি প্রতিষ্ঠান গঠন করেন। জনাব মারুফ সমস্ত দায়িত্ব পালন করেন এবং অতিরিক্ত কাজ করার জন্য অতিরিক্ত অর্থ পান। 'নিঝুম' প্রতিষ্ঠানের অন্য একজন সদস্য জনাব লিটন ব্যবসায় হতে অবসর গ্রহণের পরও প্রয়োজনীয় অর্থ উত্তোলন করেনি। ফলে 'নিঝুম' প্রতিষ্ঠানটি সফলভাবে পরিচালিত হচ্ছে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "কর্মসংস্থানের প্রধান উৎস হলো সরকারি ও বেসরকারি প্রতিষ্ঠান।"
        },
        {
          "label": "খ",
          "question": "",
          "explanation": "কোনো নির্দিষ্ট ক্ষেত্রে সরকার কর্তৃক সুযোগ-সুবিধা ও অনুকূল পরিবেশ তৈরি করে দেওয়াকে বলা হয় সরকারি পৃষ্ঠপোষকতা। প্রয়োজনীয় সহায়তা দেওয়ার মাধ্যমে সরকার দেশের ব্যবসায়িক পরিবেশের উন্নয়ন ঘটায়। কর মওকুফ, স্বল্প বা বিনা সুদে মূলধন সরবরাহ প্রভৃতি সরকার প্রদত্ত সুবিধা। এরূপ সুবিধা বা পৃষ্ঠপোষকতা পেলে ব্যবসায়ীরা সহজেই ব্যবসায় স্থাপন ও সম্প্রসারণ করতে পারে।"
        },
        {
          "label": "গ",
          "question": "",
          "explanation": "জনাব আলী আহমেদের কাজটিকে পরিকল্পনা বলা হয়। এটি হলো ব্যবসায়ের ভবিষ্যৎ কাজের প্রতিচ্ছবি। এর মাধ্যমে ব্যবসায়ের লক্ষ্য, প্রকৃতি, ব্যবস্থাপনার ধারা, অর্থায়নের উপায় প্রভৃতি নির্ধারণ করা হয়। এটি ব্যবসায়ীকে কাঙ্ক্ষিত লক্ষ্যে পৌছাতে সাহায্য করে। উদ্দীপকের জনাব আলী আহমেদ পড়াশোনা শেষে চাকরি করতে চান না। তিনি একটি প্রতিষ্ঠান গড়ে তোলার চিন্তা করেছেন। তার উদ্দেশ্য প্রতিষ্ঠানটি থেকে মুনাফা অর্জন করা। এজন্য তিনি বিভিন্ন বিষয়ে পর্যালোচনা শুরু করেছেন। এক্ষেত্রে তিনি একটি প্রতিষ্ঠানের লক্ষ্য, প্রকৃতি প্রভৃতি বিষয়ে আগাম চিত্র তৈরি করছেন। জনাব আলী আহমেদের এসব কাজ পরিকল্পনার সাথে মিলে যায়। এসব কাজ তাকে ভবিষ্যতে প্রতিষ্ঠান স্থাপনে সহায়তা করবে। তাই তার কাজকে পরিকল্পনা বলা যায়।"
        },
        {
          "label": "ঘ",
          "question": "",
          "explanation": "উদ্দীপকে অংশীদারি সংগঠন 'নিঝুম' সংগঠনটি সফলভাবে পরিচালিত হওয়ার ক্ষেত্রে সদস্যদের ভূমিকা গুরুত্বপূর্ণ। অংশীদারি ব্যবসায় সংগঠনে বিভিন্ন ধরনের অংশীদার থাকে। সাধারণ অংশীদার চুক্তি অনুযায়ী মূলধন, মুনাফা ও দায় বণ্টন করে থাকেন। আপাতদৃষ্টিতে অংশীদার ব্যবসায় থেকে অবসর নেওয়ার পর মূলধন উত্তোলন করেন না। বরং ঋণ হিসেবে রেখে দেন। এরা মূলত ব্যবসায়ের পাঁওনাদার। উদ্দীপকের জনাব মারুফ কয়েকজন বন্ধু মিলে 'নিঝুম' নামে একটি অংশীদারি ব্যবসায় প্রতিষ্ঠান গঠন করেন। জনাব মারুফ ব্যবসায়ের সব দায়িত্ব পালন করেন। এজন্য তিনি পারিশ্রমিক হিসেবে অতিরিক্ত অর্থ পান। অন্য অংশীদার জনাব লিটন ব্যবসায় থেকে অবসর নেন। কিন্তু এরপরেও তিনি অর্থ উত্তোলন করেননি। উদ্দীপকের জনাব মারুফ ব্যবসায়ের সাধারণ অংশীদার। তিনি ব্যবসায় পরিচালনার কাজ করেন। এতে ব্যবসায়ের কাজগুলো সুষ্ঠুভাবে সম্পন্ন হয়। অন্যদিকে, জনাব লিটন আপাতদৃষ্টিতে অংশীদার। তিনি ব্যবসায়ে তার মূলধন ঋণ হিসেবে রেখে দেন। এতে ব্যবসায়ের প্রয়োজনীয় অর্থসংস্থান হয়। অর্থের অভাবে জনাব মারুফকে ব্যবসায় পরিচালনার কাজ বন্ধ রাখতে হয় না। এর ফলে 'নিঝুম' সংগঠনটি সফলভাবে পরিচালিত হচ্ছে। তাই বলা যায়, 'নিঝুম' সংগঠনটি সফলভাবে পরিচালিত হওয়ার ক্ষেত্রে সদস্যদের ভূমিকা গুরুত্বপূর্ণ।"
        }
      ]
    },
    {
      "number": "5",
      "uddipok": "সবুজ ও কয়েকজন বন্ধু মিলে ঢাকার বাণিজ্য মেলায় সমঝোতার ভিত্তিতে একটি ব্যবসায় পরিচালনা করে প্রচুর মুনাফা অর্জন করে। অপরদিকে জারিফ ও জাহিন মিলে 'দোয়েল' নামে একটি ব্যবসায় প্রতিষ্ঠান গড়ে তোলে। তারা উক্ত প্রতিষ্ঠানের নামে আক্তার নামক এক ব্যক্তির নিকট থেকে বিশ হাজার টাকা ঋণ নেন। পরবর্তীতে আক্তার - পাওনা টাকা চাইলে তারা ঋণ পরিশোধ করতে অস্বীকৃতি জানায়। এক্ষেত্রে আক্তার আদালতের শরণাপন্ন হয়েও অর্থ আদায়ে ব্যর্থ হন।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "ব্যবসায়ের জন্য সাফল্য লাভের অন্যতম পূর্বশর্ত হলো সঠিক পণ্য নির্বাচন করা।"
        },
        {
          "label": "খ",
          "question": "",
          "explanation": "যে অংশীদার ব্যবসায়ে মূলধন বিনিয়োগসহ সক্রিয়ভাবে ব্যবসায় পরিচালনায় অংশগ্রহণ করেন, তাকে সাধারণ অংশীদার বলে। এ ধরনের অংশীদার ব্যবসায় থেকে বিশেষ সুবিধা পেয়ে থাকেন। চুক্তির ভিত্তিতেই এদের মধ্যে লাভ-লোকসান বণ্টন করা হয়। ব্যবসায়ে এদের দায় অসীম।"
        },
        {
          "label": "গ",
          "question": "",
          "explanation": "সবুজের প্রতিষ্ঠানটির বিশেষ ঘটনাসাপেক্ষে বিলোপসাধন হবে। ১৯৩২ সালের অংশীদারি আইনের ৪২ ধারায় বিশেষ ঘটনাসাপেক্ষে বিলোপসাধন প্রক্রিয়া সম্পর্কে বলা হয়েছে। এক্ষেত্রে ব্যবসায়ের নির্দিষ্ট সময় শেষ হয়ে গেলে বা নির্দিষ্ট উদ্দেশ্য 'অর্জিত হলে এ ধরনের বিলোপ হয়। এছাড়া কোনো অংশীদারের মৃত্যু হলে অথবা আদালত কর্তৃক কোনো অংশীদার দেউলিয়া ঘোষিত হলেও এ ধরনের বিলোপ হয়। উদ্দীপকের সবুজ ও কয়েকজন বন্ধু মিলে ঢাকার বাণিজ্য মেলায় সমঝোতার ভিত্তিতে একটি ব্যবসায় স্থাপন করে। অর্থাৎ, এটি একটি অংশীদারি ব্যবসায়। তারা ব্যবসায়টি থেকে প্রচুর মুনাফা অর্জন করে। তবে মেলা শেষ হয়ে গেলে তারা আর ব্যবসায়টি পরিচালনা করতে পারবে না। অর্থাৎ তাদের ব্যবসায়টি নির্দিষ্ট মেয়াদের জন্য গঠিত হয়েছিল। নির্দিষ্ট মেয়াদ শেষে ব্যবসায়টি বিলুপ্ত হয়ে যাবে। এটি অংশীদারি আইনের বিশেষ ঘটনাসাপেক্ষে বিলোপসাধন প্রক্রিয়াকে নির্দেশ করে। সুতরাং, সবুজের প্রতিষ্ঠানটি বিশেষ ঘটনাসাপেক্ষে বিলুপ্ত হবে।"
        },
        {
          "label": "ঘ",
          "question": "",
          "explanation": "উদ্দীপকে 'দোয়েল' নামক প্রতিষ্ঠানটি নিবন্ধিত না হওয়ায় আক্তার প্রতিষ্ঠানটির কাছ থেকে অর্থ আদায়ে ব্যর্থ হন। ১৯৩২ সালের অংশীদারি আইন অনুযায়ী অংশীদারি ব্যবসায় নিবন্ধিত হোক বা না হোক, এর আইনগত সত্তার সৃষ্টি হয় না। ফলে এটি নিজ নামে পরিচিত ও পরিচালিত হতে পারে না। এটি অংশীদারদের নামে পরিচালিত হয়। নিবন্ধিত না হওয়ায় এ ব্যবসায়ের নামে মামলা করা যায় না। উদ্দীপকের জারিফ ও জাহিন 'দোয়েল' নামে একটি অংশীদারি ব্যবসায় প্রতিষ্ঠান গড়ে তোলে। তারা উক্ত প্রতিষ্ঠানের নামে আক্তার নামক এক ব্যক্তির কাছ থেকে বিশ হাজার টাকা ঋণ নেয়। পরবর্তীতে আক্তার পাওনা টাকা চাইলে তারা তা পরিশোধ করতে অস্বীকৃতি জানায়। এক্ষেত্রে তিনি আদালতের শরণাপন্ন হয়েও অর্থ আদায়ে ব্যর্থ হন। উদ্দীপকের 'দোয়েল' নামক অংশীদারি ব্যবসায়টি নিবন্ধিত নয়। ফলে প্রতিষ্ঠানটি নিজ নামে পরিচালিত হতে পারবে না। এজন্য আক্তার প্রতিষ্ঠানটির নামে মামলা করেও অর্থ আদায়ে ব্যর্থ হন। এক্ষেত্রে তিনি প্রতিষ্ঠানটির অংশীদারদের নামে মামলা করতে পারতেন। এর মাধ্যমে তিনি তার প্রাপ্য অর্থ আদায় করতে পারতেন। তাই বলা যায়; নিবন্ধনের অনুপস্থিতির কারণে 'দোয়েল' প্রতিষ্ঠানটির কাছ থেকে আক্তার অর্থ আদায়ে ব্যর্থ হন।"
        }
      ]
    },
    {
      "number": "6",
      "uddipok": "করোনাকালীন জনাব বাবর জীবাণুনাশক হ্যান্ড স্যানিটাইজার তৈরি করে বিনামূল্যে জনগণের কাছে পৌছে দেন। এ কাজে তিনি সরকারের সহযোগিতা আশা করেন। যেন কেউ তার পণ্যের নকল বের করতে না পারেন। এছাড়া তিনি তার বোতলজাতকৃত পণ্যের গায়ে স্বাক্ষর ব্যবহার করেন। কিছুদিন পর 'শাপলা' প্রতিষ্ঠান জনাব বাবরের উদ্ভাবিত পণ্যের লোগো ব্যবহার করে বিক্রয় শুরু করে। এখন জনাব বাবর 'শাপলা' প্রতিষ্ঠানের বিরুদ্ধে আইনি ব্যবস্থা গ্রহণ করতে চান।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "কোনো খ্যাতনামা কোম্পানির নাম ব্যবহার এবং এর পণ্য বা সেবা তৈরি ও বিক্রি করার অধিকার হলো ফ্রানসাইজিং চুক্তি।"
        },
        {
          "label": "খ",
          "question": "",
          "explanation": "ব্যক্তি তার মেধা ও মননশীলতা ব্যবহার করে যা কিছু সৃষ্টি করেন, তাকে মেধাসম্পদ বলে। সৃজনশীল ব্যক্তি দীর্ঘদিন প্রচেষ্টা চালিয়ে মেধাসম্পদ সৃষ্টি করেন। এক্ষেত্রে তার অনুমতি ছাড়া অন্য কেউ তার মেধাসম্পদ বিক্রি ও উন্নয়ন করতে পারে না। গল্প, নাটক, চলচ্চিত্র, ফটোগ্রাফ, সফটওয়্যার প্রভৃতি মেধাসম্পদের উদাহরণ।"
        },
        {
          "label": "গ",
          "question": "",
          "explanation": "জনাব বাবর তার আবিষ্কারটির জন্য পেটেন্ট আইনের সহায়তা পাবেন। - পণ্য বা সেবার উদ্ভাবক বা আবিষ্কারক ও সরকারের মধ্যে পেটেন্ট চুক্তি হয়ে থাকে। এর মাধ্যমে আবিষ্কারককে তার আবিষ্কারের ওপর একটি নির্দিষ্ট সময়ের জন্য একচেটিয়া মালিকানা দেওয়া হয়। এতে অন্য কেউ তা নকল করলেও আইনগত ব্যবস্থা নেওয়া যায়। উদ্দীপকের জনাব বাবর করোনাকালীন জীবাণুনাশক হ্যান্ড স্যানিটাইজার তৈরি করেন। তৈরিকৃত পণ্য তিনি বিনামূল্যে জনগণের কাছে পৌছে দেন। এ কাজে তিনি সরকারি সহযোগিতা আশা করেন। যেন কেউ তার পণ্য নকল করতে না পারেন। সরকারের সাথে চুক্তি হলে তিনি এই স্যানিটাইজারের ওপর স্বত্বগত স্বীকৃতি পাবেন। ফলে তিনি এটি ব্যবহার ও বিক্রয়ের একক অধিকারী হবেন। অন্য কেউ এটি নকল করলেও ক্ষতিপূরণ আদায় করা যাবে। এভাবে স্বত্বগত অধিকার পাওয়ার বিষয়টি পেটেন্টের সাথে সম্পর্কিত। সুতরাং, জনাব বাবর পেটেন্ট আইনের সহায়তা পাবেন।"
        },
        {
          "label": "ঘ",
          "question": "",
          "explanation": "পণ্যের ট্রেডমার্ক নিবন্ধিত হওয়ায় উদ্দীপকের 'শাপলা' প্রতিষ্ঠানের বিরুদ্ধে জনাব বাবর আইনি ব্যবস্থা নিতে পারবেন বলে আমি মনে করি। কোনো পণ্যকে বাজারের অন্য পণ্য থেকে আলাদা করার জন্য ট্রেডমার্ক ব্যবহৃত হয়। এর মূল বিষয় হলো স্বাতন্ত্র্য রক্ষা। এটি নিবন্ধিত থাকলে আইনগত সুবিধা পাওয়া যায়। উদ্দীপকের জনাব বাবর জীবাণুনাশক হ্যান্ড স্যানিটাইজার তৈরি করেন। তিনি বোতলজাতকৃত পণ্যের গায়ে স্বাক্ষর ব্যবহার করেন। কিছুদিন পর 'শাপলা' প্রতিষ্ঠান জনাব বাবরের উদ্ভাবিত পণ্যের লোগো ব্যবহার করে বিক্রি শুরু করে। এখন তিনি 'শাপলা' প্রতিষ্ঠানের বিরুদ্ধে আইনি ব্যবস্থা নিতে চান। জনাব বাবর তার স্বাক্ষরের মাধ্যমে পণ্যের স্বাতন্ত্র্য বজায় রেখেছেন। এ স্বাতন্ত্র্য হলো ট্রেডমার্ক। অনিবন্ধিত ট্রেডমার্ক যে কেউ নকল করার সুযোগ পায়। আর নকলকারীর বিরুদ্ধে মামলা করেও আইনগত সহায়তা লাভ করা যায় না। তাই তিনি পণ্যের ট্রেডমার্ক নিবন্ধন করেন। জনাব বাবর পণ্যের ট্রেডমার্ক নিবন্ধন করার ফলে 'শাপলা' প্রতিষ্ঠানের থেকে আর্থিক ক্ষতিপূরণ পাবেন। এছাড়াও নিবন্ধন করায় তিনি 'শাপলা' প্রতিষ্ঠানের বিরুদ্ধে মামলা করতে পারবেন। সুতরাং, জনাব বাবর ২০০৯ সালের ট্রেডমার্ক আইনে নিবন্ধনের ফলে আইনি ব্যবস্থা গ্রহণ করতে পারবেন।"
        }
      ]
    },
    {
      "number": "7",
      "uddipok": "জনাব লিটু তার 'সাজনা' প্রতিষ্ঠানের বিভিন্ন কর্মচারীদের কাজের দক্ষতা অনুযায়ী বেতন দেন। ধর্মীয় অনুষ্ঠানে উৎসব ভাতা দেওয়ার পাশাপাশি বিভিন্ন উপহারসামগ্রী দেন। এতে তার প্রতিষ্ঠানটি সফলভাবে ব্যবসায় করছে। অন্যদিকে, 'সূচনা' প্রতিষ্ঠানের ব্যবস্থাপক জনাব ফাহিম কাজের দক্ষতা অর্জনের জন্য বিদেশ হতে প্রশিক্ষণ গ্রহণ করেন। তিনি অত্যন্ত সদালাপী ও দক্ষ। প্রতিষ্ঠানের সকল শ্রমিকদের সাথে নিরপেক্ষ আচরণ করেন। এছাড়া সঠিক সময়ে কাকে কোন দায়িত্ব দিতে হবে তা যথাযথভাবে অনুসরণ করেন। ফলে 'সূচনা' প্রতিষ্ঠানটি সকলের আস্থার প্রতীক হিসেবে পরিগণিত হয়েছে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "যে ধরনের নেতৃত্বে অধস্তনরা অবাধ, স্বাধীনতা ভোগ করে এবং নেতা প্রতিষ্ঠান থেকে নিজেকে দূরে রাখেন, তাকে মুক্ত নেতৃত্ব বলে।"
        },
        {
          "label": "খ",
          "question": "",
          "explanation": "সাধারণত ব্যবসায়ের জন্য অর্থ সংগ্রহ করাকে অর্থায়ন বলে। যেকোনো ব্যবসায় প্রতিষ্ঠানের জন্য অর্থ বা মূলধন প্রয়োজন। এর কাজ চালু রাখা ও ব্যবসায় সম্প্রসারণের জন্য অর্থের প্রয়োজন। ব্যবসায়ের আর্থিক প্রয়োজন মেটানোর জন্য অর্থ সংগ্রহ, সংরক্ষণ ও সংগৃহীত অর্থের সুষ্ঠু ব্যবহার সংক্রান্ত সব কাজ ব্যবসায় অর্থায়নের অন্তর্ভুক্ত।"
        },
        {
          "label": "গ",
          "question": "",
          "explanation": "উদ্দীপকে জনাব লিটুর মধ্যে ব্যবস্থাপকের প্রেষণাদান কার্যাবলি পরিলক্ষিত হয়েছে। এর মাধ্যমে কর্মীদের সামর্থ্যের সর্বোচ্চ ব্যবহার করা যায়। শুধু নির্দেশনা দিলেই কর্মীরা কাজ করে না। বরং, তাদের মধ্যে কাজের প্রতি আগ্রহও সৃষ্টি করতে হয়। তাদের বিভিন্ন সুযোগ-সুবিধা দিয়ে উৎসাহ বাড়ানো হয়। কর্মীদের মধ্যে কাজের উৎসাহ তৈরির এ প্রক্রিয়াই হলো প্রেষণা। জনাব লিটু তার 'সাজনা' প্রতিষ্ঠানের বিভিন্ন কর্মচারীদের কাজের দক্ষতা অনুযায়ী বেতন দেন। ধর্মীয় অনুষ্ঠানে উৎসব ভাতা দেওয়ার পাশাপাশি বিভিন্ন উপহারসামগ্রী দেন। এতে কর্মচারীরা আনন্দিত হন। এছাড়া, তারা নিজেদেরকে প্রতিষ্ঠানের জন্য গুরুত্বপূর্ণ মনে করেন। তারা নিজেদের আগ্রহে কাজ করেন। ফলে প্রতিষ্ঠানটি সফলভাবে ব্যবসায় করছে। পাশাপাশি কর্মচারীদের মানসিক প্রশান্তিও আসবে। আর প্রতিষ্ঠানের প্রতি তারা অনুগত থাকবে। এসব বৈশিষ্ট্য প্রেষণার সাথে সম্পর্কিত। সুতরাং, জনাব লিটুর মধ্যে প্রেষণাদান কার্যাবলি পরিলক্ষিত হয়।"
        },
        {
          "label": "ঘ",
          "question": "",
          "explanation": "একজন আদর্শ নেতা হিসেবে জনাব ফাহিমের মধ্যে শিক্ষা ও অভিজ্ঞতা, প্রখর ব্যক্তিত্ব, জেন্ডার সচেতনতা, সাংগঠনিক ক্ষমতা প্রভৃতি গুণাবলি ফুটে ওঠেছে। একজন আদর্শ নেতার কাজ হচ্ছে লক্ষ্য বাস্তবায়নে প্রতিষ্ঠানের কর্মীদের উৎসাহিত ও পরিচালিত করা। তিনি তার বিশেষ গুণাবলির মাধ্যমে প্রতিষ্ঠানকে সামনের দিকে এগিয়ে নিয়ে যান। তিনি প্রতিষ্ঠানের লক্ষ্য অর্জনে গুরুত্বপূর্ণ ভূমিকা রাখেন। উদ্দীপকের জনাব ফাহিম 'সূচনা' প্রতিষ্ঠানের ব্যবস্থাপক। তিনি কাজে দক্ষতা অর্জনের জন্য বিদেশ থেকে প্রশিক্ষণ গ্রহণ করেন। তিনি অত্যন্ত সদালাপী ও দক্ষ। প্রতিষ্ঠানের সকল শ্রমিকদের সাথে তিনি নিরপেক্ষ আচরণ করেন। এছাড়াও সঠিক সময়ে সকলকে যথাযথভাবে দায়িত্ব বণ্টন করে দেন। তার অবদানে 'সূচনা' প্রতিষ্ঠানটি সকলের আস্থার প্রতীক হয়ে উঠেছে। অর্থাৎ, আদর্শ নেতার গুণাবলির সাথে জনাব ফাহিমের এসব গুণাবলির মিল রয়েছে। জনাব ফাহিমের বিদেশ থেকে প্রশিক্ষণ গ্রহণ তাকে ইতিবাচক জ্ঞান, দক্ষতা ও দৃষ্টিভঙ্গি অর্জনে সাহায্য করেছে। এর সাথে তার অভিজ্ঞতাও সমৃদ্ধ করেছে। এছাড়াও তিনি সদালাপী। এর মাধ্যমে সে তার মার্জিত ব্যবহার তুলে ধরেছেন। আবার, জনাব ফাহিম শ্রমিকদের সাথে নিরপেক্ষ ব্যবহার করেন'। অর্থাৎ, তিনি পক্ষপাতহীন এবং \"নারী-পুরুষের ভিন্ন-ভিন্ন দৃষ্টিভঙ্গি সম্পর্কে সচেতন। এর মাধ্যমে তার জেন্ডার সচেতনতা গুণটি ফুটে উঠেছে। পাশাপাশি সঠিক সময়ে কর্মচারীদের দায়িত্ব বণ্টনের মাধ্যমে তিনি সাংগঠনিক ক্ষমতা ফুটিয়ে তুলেছেন। সুতরাং, উল্লিখিত গুণাবলি জনাব ফাহিমকে একজন আদর্শ নেতা হিসেবে গড়ে তুলেছে।"
        }
      ]
    },
    {
      "number": "8",
      "uddipok": "রফিক মিয়া একজন ফুল ব্যবসায়ী। তিনি সারা বছরই বিভিন্ন ফুলের চাষ করেন। বর্তমানে বিভিন্ন মাধ্যম থেকে তথ্য সংগ্রহ করে টিউলিপ ফুলের চাষ শুরু করেন। উক্ত ফুলের মান ঠিক রাখতে বিক্রয়ের সময় ফুলের অংশে পলিপ্যাক ব্যবহার করেন। ফলে তার উৎপাদিত ফুলের চাহিদা ও বিক্রয়ের পরিমাণ বৃদ্ধি পায়।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "বিক্রয়কর্মীর জ্ঞান, কৌশল এবং দক্ষতার মাধ্যমে ক্রেতা আকর্ষণ করার কৌশলকে বলা হয় বিক্রয়িকতা।"
        },
        {
          "label": "খ",
          "question": "",
          "explanation": "বিক্রয়ের মাধ্যমে পণ্যের মালিকানা হস্তান্তরিত হয়। প্রাথমিক অবস্থায় উৎপাদক পণ্যের মালিকানা লাভ করে। উৎপাদক পণ্য বিক্রি করলে সেই পণ্যের মালিকানা পাইকার বা খুচরা ব্যবসায়ীর কাছে হস্তান্তরিত হয়। আবার, ভোক্তাদের কাছে পণ্য বিক্রির মাধ্যমে পাইকার বা খুচরা ব্যবসায়ীর কাছ থেকে মালিকানা ভোক্তাদের কাছে চলে যায়। এভাবে বিক্রয়ের মাধ্যমে পণ্যের মালিকানা হস্তান্তরিত হয়।"
        },
        {
          "label": "গ",
          "question": "",
          "explanation": "বণ্টন প্রণালিতে রফিক মিয়া উৎপাদক হিসেবে অবস্থান করছেন। যিনি পণ্য উৎপাদন করেন তিনিই উৎপাদক। বণ্টন প্রণালির শুরুতেই তার অবস্থান। উৎপাদকের কাছ থেকে পণ্য সরাসরি অথবা মধ্যস্থব্যবসায়ীর মাধ্যমে ভোক্তার কাছে পৌছায়। উদ্দীপকের রফিক মিয়া একজন ফুল ব্যবসায়ী। তিনি বিভিন্ন জাতের ফুলের চাষ করেন। বিভিন্ন মাধ্যম থেকে তথ্য সংগ্রহ করে বর্তমানে তিনি টিউলিপ ফুলের চাষ শুরু করেন। ফুল চাষের জন্য তাকে জমি প্রস্তুত করতে হয়। এরপর বীজ বপন ও চারা রক্ষণাবেক্ষণের মাধ্যমে গাছ বড় করতে হয়। রফিক মিয়া এই গাছ থেকেই ফুল সংগ্রহ করে বিক্রি করেন। সুতরাং, বণ্টন প্রণালিতে রফিক মিয়া একজন উৎপাদক।"
        },
        {
          "label": "ঘ",
          "question": "",
          "explanation": "টিউলিপ ফুল চাষে রফিক মিয়া বিপণনের তথ্য সংগ্রহ, মোড়কিকরণ ও বিক্রয়ের কাজগুলো করেন। বাজারে পণ্যের চাহিদা ও ক্রেতাদের পছন্দ জানার জন্য তথ্য সংগ্রহ করা হয়। মোড়কিকরণের মাধ্যমে পণ্যকে আকর্ষণীয় করা হয় এবং নষ্ট বা ভেঙে যাওয়া থেকে রক্ষা করা হয়। বিক্রয়ের মাধ্যমে পণ্যের মালিকানা হস্তান্তর হয়। উদ্দীপকের রফিক মিয়া একজন ফুল ব্যবসায়ী। তিনি সারা বছরই বিভিন্ন ফুলের চাষ করেন। বিভিন্ন মাধ্যম থেকে তথ্য সংগ্রহ করে বর্তমানে তিনি টিউলিপ ফুলের চাষ করেন। সেই ফুলের মান ঠিক রাখতে তিনি বিক্রয়ের সময় ফুলের অংশে পলিপ্যাক ব্যবহার করেন। এতে তার ফুলের চহিদা ও বিক্রি বেড়ে যায়। বাজারে কোন ফুলের চাহিদা ও সরবরাহ কেমন তা জানার জন্য রফিক মিয়া তথ্য সংগ্রহ করেন। এটি বিপণনের তথ্য সংগ্রহের কাজ। গুণাগুণ বজায় রাখতে পলিপ্যাক ব্যবহারের মাধ্যমে রফিক মিয়া বিপণনের মোড়কিকরণের কাজটি করেন। মোড়কিকরণের পর তিনি ফুলগুলো গ্রাহকের চাহিদা অনুযায়ী সরবরাহ করেন। এটি বিপণনের বিক্রয় কাজটিকে নির্দেশ করে। তাই বলা যায়, রফিক মিয়া বিপণনের তথ্য সংগ্রহ, মোড়কিকরণ ও বিক্রয়ের কাজগুলোর মাধ্যমে বিক্রির পরিমাণ বাড়াতে পেরেছেন।"
        }
      ]
    },
    {
      "number": "9",
      "uddipok": "জনাব আসলাম শীতের মৌসুমে উৎপাদিত পণ্য স্বল্পমূল্যে ক্রয় করে যথাযথভাবে সংরক্ষণ করেন। পরবর্তীতে তিনি অধিক মূল্যে বিক্রয় করে প্রচুর মুনাফা অর্জন করেন। পক্ষান্তরে জনাব শাহীন স্থানীয় বাজারে একটি প্রসাধনীর ব্যবসায় শুরু করেন। তার পণ্যের মান ভালো এবং মূল্য তুলনামূলক কম। কিন্তু তিনি ব্যবসায়ের সফলতা অর্জনে ব্যর্থ হচ্ছেন। বন্ধু আশরাফের পরামর্শে পণ্যের মান, মূল্য ইত্যাদি বিষয়ে প্রচারণা শুরু করেন। ফলে বিক্রয় ও মুনাফা উভয়ই বৃদ্ধি পায়।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "মান অনুযায়ী পণ্যকে বিভিন্ন শ্রেণিতে ভাগ করা হলো পর্যায়িতকরণ।"
        },
        {
          "label": "খ",
          "question": "",
          "explanation": "নারী-পুরুষের ভিন্ন-ভিন্ন দৃষ্টিভঙ্গি ও সামাজিক অবস্থান সম্পর্কে সচেতন থাকাকে জেন্ডার সচেতনতা বলে। একজন কর্মী নারী বা পুরুষ যাই হোক না কেন উভয়ের প্রতি শ্রদ্ধাশীল ও সহানুভূতিশীল হতে হবে। প্রতিষ্ঠানে নারী-পুরুষ পক্ষপাতহীনতা বজায় রাখতে হবে। কারো প্রতি আলাদা দৃষ্টি না দেওয়াই জেন্ডার সচেতনতার মূল বিষয়।"
        },
        {
          "label": "গ",
          "question": "",
          "explanation": "উদ্দীপকে জনাব আসলাম বিপণনের গুদামজাতকরণ কাজ অনুসরণ করেছেন। গুদামজাতকরণের মাধ্যমে পণ্যের সময়গত উপযোগ সৃষ্টি হয়। এতে অনেক পণ্য বছরের একটি নির্দিষ্ট সময়ে উৎপাদিত হলেও সারা বছরব্যাপী ব্যবহার করা যায়। ক্রেতাদের বছরব্যাপী চাহিদা মেটানোর জন্য সেসব পণ্য গুদামজাতকরণের মাধ্যমে সংরক্ষণ করা হয়'। জনাব আসলাম শীতের মৌসুমে উৎপাদিত পণ্য স্বল্পমূল্যে কেনেন। এরপর তা যথাযথভাবে সংরক্ষণ করেন। পরবর্তীতে তিনি এসব পণ্য বেশি দামে বিক্রি করেন। এতে তিনি প্রচুর মুনাফা অর্জন করেন। জনাব আসলাম তার কাজের মাধ্যমে সময়গত উপযোগ সৃষ্টি করেন। এতে ক্রেতা ও ভোক্তারা শীতকালে উৎপাদিত পণ্য বছরের অন্যান্য সময়ে ব্যবহারের সুযোগ পেয়ে থাকেন। সুতরাং, জনাব আসলামের কাজ বিপণনের গুদামজাতকরণ কাজের অন্তর্ভুক্ত।"
        },
        {
          "label": "ঘ",
          "question": "",
          "explanation": "জনাব শাহীনের সফলতার কারণ হলো বিজ্ঞাপনের ব্যবস্থা করা। বিজ্ঞাপন হলো পণ্য বা সেবাসামগ্রীর প্রতি জনসাধারণকে আকৃষ্ট করার উপায়। এর মাধ্যমে খুব সহজেই ক্রেতাদের পণ্য কিনতে উদ্বুদ্ধ করা যায়। এতে ব্যবসায়ের সম্ভাব্য ক্রেতা স্থায়ী ক্রেতায় পরিণত হয়। ফলে ব্যবসায়ের বিক্রি বাড়ে। জনাব শাহীন স্থানীয় বাজারে প্রসাধনীর ব্যবসায় শুরু করেন। তার পণ্যের মান ভালো এবং দাম তুলনামূলক কম। কিন্তু তিনি ব্যবসায়ে সফলতা অর্জনে ব্যর্থ হচ্ছেন। পরবর্তীতে তিনি বন্ধু আশরাফের পরামর্শে পণ্যের মান, মূল্য ইত্যাদি বিষয়ে প্রচারণা শুরু করেন। জনাব শাহীন তার পণ্যের জন্য বিজ্ঞাপনের ব্যবস্থা করেন। এতে ক্রেতারা তার পণ্য সম্পর্কে ধারণা পায়। কম দামে ভালো মানের পণ্য পাওয়ায় ক্রেতারা তা কিনতে আগ্রহী হয়। এজন্য জনাব শাহীনের বিক্রয় ও মুনাফা উভয়ই বেড়ে যায়। তাই বলা যায়, বিজ্ঞাপনের জন্য জনাব শাহীন সফলতা লাভ করেন।"
        }
      ]
    },
    {
      "number": "10",
      "uddipok": "জনাব আলম একজন মুদি ব্যবসায়ী। তিনি পাইকারি ব্যবসায়ীর নিকট থেকে মানসম্মত পণ্য ক্রয় করে সুলভমূল্যে তা বিক্রয় করেন। পক্ষান্তরে জনাব সাইফুল একই ধরনের ব্যবসায়ে নিম্নমানের পণ্য অধিক মূল্যে বিক্রয় করেন। এছাড়া তিনি অতিরিক্ত মুনাফার আশায় পণ্যে ভেজাল দেন। ফলে জনাব সাইফুল ব্যবসায়ে সফলতা অর্জনে ব্যর্থ হন।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "ব্যবসায়ের যে জ্ঞানবোধ ও আচরণ সমাজ মূল্যবান ও অনুকরণীয় মনে করে, তাকে ব্যবসায়িক মূল্যবোধ বলে।"
        },
        {
          "label": "খ",
          "question": "",
          "explanation": "শিল্পোন্নয়নের সবচেয়ে বড় সমস্যা হলো পরিবেশ দূষণ। নতুন শিল্প কারখানা স্থাপনের ফলে শিল্পবর্জ্যের পরিমাণ বেড়ে যায়। এসব বর্জ্য নদী-নালায় পড়ে পানি দূষণ করে। আবার কলকারখানার কালো ধোঁয়া বায়ু দূষণ করে। এছাড়া কারখানার মেশিনের বিকট আওয়াজ শব্দ দূষণ করে।"
        },
        {
          "label": "গ",
          "question": "",
          "explanation": "জনাব আলমের ব্যবসায়ে সামাজিক দায়বদ্ধতা প্রকাশ পেয়েছে। ব্যবসায়ী মুনাফা অর্জনের পাশাপাশি সমাজের জন্য কিছু মঙ্গলময় বা কল্যাণমূলক কাজ করেন। সামাজিক দায়বদ্ধতা হিসেবে ব্যবসায়ীকে ক্রেতা ও ভোক্তাদের প্রতি বিশেষভাবে দায়িত্ব পালন করতে হয়। কারণ, ব্যবসায়ের সফলতা অনেকাংশে নির্ভর করে ক্রেতা ও ভোক্তার আস্থার ওপর। জনাব আলম পাইকারদের থেকে মানসম্মত পণ্য কিনে ভোক্তাদের সরবরাহ করেন। কারণ, সঠিক ও গুণগত পণ্য ক্রেতার চাহিদা বাড়ায়। এছাড়া তিনি ন্যায্যমূল্যে পণ্য বিক্রি করেন। এতে ভোক্তারা তার থেকে সুলভমূল্যে পণ্য কিনতে পারছে। তাই তিনি ক্রেতাদের আস্থা ও বিশ্বাস অর্জন করেন। এভাবে তিনি সমাজের অন্যতম একটি পক্ষ ক্রেতা-ভোক্তার প্রতি বিশেষ দায়িত্ব পালন করছেন। এটি তাকে ব্যবসায়ে সফলতা লাভে সাহায্য করবে। অতএব, জনাব আলমের ব্যবসায়ে ক্রেতা ও ভোক্তাদেও প্রতি সামাজিক দায়বদ্ধতা প্রকাশ পেয়েছে।"
        },
        {
          "label": "ঘ",
          "question": "",
          "explanation": "ব্যবসায়ে নৈতিকতা মেনে না চলা জনাব সাইফুলের ব্যবসায়ে ব্যর্থতার মূল কারণ। অতিরিক্ত মুনাফার লোভে সমাজের জন্য ক্ষতিকর কোনো কিছু করা অনৈতিক কাজ। খাদ্যে ভেজাল দেওয়া, নিম্নমানের পণ্য তৈরি ও বিক্রি করা, \"ওজনে কম দেওয়া, মেয়াদ উত্তীর্ণ পণ্য বিক্রি করা প্রভৃতি এ কাজের অন্তর্গত। এসব কাজ ব্যবসায়ীর সুনাম নষ্ট করে। জনাব সাইফুল নিম্নমানের পণ্য অধিক দামে বিক্রি করেন। এতে ভোক্তারা তার থেকে দাম দিয়ে পণ্য কিনে প্রতিনিয়ত ঠকছে। এছাড়া, তিনি অধিক লাভের আশায় পণ্যে ভেজাল দেন। ফলে তার পণ্য কিনে ভোক্তারা মারাত্মক স্বাস্থ্যঝুঁকির সম্মুখীন হচ্ছে। এ কারণে তার ব্যবসায়ের প্রতি ভোক্তারা বিমুখ হচ্ছে। জনাব সাইফুলের এসব কাজ ব্যবসায়ের দৃষ্টিতে অনৈতিক। তার এসব কাজের কারণে ভোক্তারা আর্থিক, শারীরিক ক্ষতির সম্মুখীন হয়েছে। এজন্য ভোক্তারা তার প্রতি অসন্তুষ্ট। এতে তার ব্যবসায়ের সুনাম নষ্ট হয়েছে। ফলে তিনি ব্যবসায়ে সফলতা অর্জনে ব্যর্থ হয়েছেন। সুতরাং, ব্যবসায়ে অনৈতিকতা জনাব সাইফুলের ব্যবসায়ে ব্যর্থতার মূল কারণ।"
        }
      ]
    },
    {
      "number": "11",
      "uddipok": "শিল্পপতি জনাব আরেফিন ব্যবসায় পরিচালনার পাশাপাশি সমাজের দরিদ্র ও মেধাবী শিক্ষার্থীদের সাহায্যের জন্য 'আরেফিন কল্যাণ ট্রাস্ট' গঠন করেন। তিনি এলাকায় একটি ক্লিনিক ও একটি বিদ্যালয় স্থাপন করেন। পক্ষান্তরে জনাব আমান দেশের প্রচলিত নিয়মনীতি অনুসরণ না করে অধিক মুনাফা অর্জনের জন্য পণ্যের কৃত্রিম সংকট তৈরি করে বেশি মূল্যে বিক্রয় করেন। তিনি সামাজিকভাবে লাভবান হলেও ধীরে ধীরে প্রতিষ্ঠানটি অস্তিত্বের সংকটে পড়ে।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "ঐচ্ছিক অংশীদারি ব্যবসায়ের ক্ষেত্রে কোনো অংশীদার লিখিত বিজ্ঞপ্তির মাধ্যমে ব্যবসায় বিলোপের ইচ্ছা প্রকাশ করলে তাকে বিজ্ঞপ্তির দ্বারা অংশীদারি ব্যবসায়ের বিলোপসাধন বলা হয়।"
        },
        {
          "label": "খ",
          "question": "",
          "explanation": "'স্থান নির্বাচন' আত্মকর্মসংস্থানের ক্ষেত্রে একটি গুরুত্বপূর্ণ বিবেচ্য বিষয়। ব্যবসায় স্থান নির্বাচনের সময় কাঁচামালের সহজলভ্যতা, বাজারজাতকরণের সুবিধা, অবকাঠামোগত সুবিধা প্রভৃতি বিষয়ের প্রতি লক্ষ রাখা হয়। এসব উপাদানের অনুকূলতার ওপর আত্মকর্মসংস্থানের সফলতা নির্ভর করে। তাই আত্মকর্মসংস্থানের ক্ষেত্রে 'স্থান নির্বাচন' গুরুত্বপূর্ণ একটি বিষয়।"
        },
        {
          "label": "গ",
          "question": "",
          "explanation": "জাশিল্পপতি জনাব আরেফিনের কাজের মাধ্যমে সামাজিক দায়বদ্ধতা প্রকাশ পেয়েছে। সমাজ ও সমাজের মানুষকে ঘিরেই ব্যবসায় এবং এর কাজ পরিচালিত হয়। তাই সমাজের সাধারণ মানুষের উপকারে আসে এমন কাজ ব্যবসায়ীর করা উচিত। বিভিন্ন জনহিতকর কাজে সহায়তা, পণ্যের মজুতদারি না করা, পরিবেশ দূষণ রোধে কাজ করা, চাহিদা অনুযায়ী যথাসময়ে পণ্য উৎপাদন ও সরবরাহ করা প্রভৃতি সমাজের প্রতি ব্যবসায়ীর সামাজিক দায়বদ্ধতা। শিল্পপতি জনাব আরেফিন তার ব্যবসায়ের মুনাফার একটি অংশ এলাকার কল্যাণমূলক কাজে ব্যয় করেন। মুনাফার এ অংশ থেকে তিনি 'আরেফিন কল্যাণ ট্রাস্ট' নামে একটি ফান্ড গঠন করেন। এ ফান্ড থেকে দরিদ্র ও মেধাবী শিক্ষার্থীরা পড়াশোনার জন্য আর্থিক সহায়তা পাচ্ছে। এছাড়া তিনি এলাকায় একটি ক্লিনিক ও হাসপাতাল স্থাপন করেন। ফলে এলাকার মানুষের কিছু মৌলিক অধিকার যেমন: চিকিৎসা, শিক্ষা প্রভৃতি পূরণ হচ্ছে। এভাবে তিনি সমাজের মানুষের জন্য বিভিন্ন জনহিতকর কাজ করে বিশেষ দায়িত্ব পালন করে যাচ্ছেন। তার এসব দায়িত্ব সামাজিক দায়বদ্ধতা নামে পরিচিত। অতএব, শিল্পপতি জনাব আরেফিনের কাজের মাধ্যমে সামাজিক দায়বদ্ধতা প্রকাশ পেয়েছে।"
        },
        {
          "label": "ঘ",
          "question": "",
          "explanation": "ব্যবসায় নৈতিকতা মেনে না চলা জনাব আমানের প্রতিষ্ঠানের ব্যর্থতার মূল কারণ। অতিরিক্ত মুনাফার লোভে সমাজের জন্য ক্ষতিকর কিছু করা অনৈতিক কাজ। খাদ্যে ভেজাল দেওয়া, নিম্নমানের পণ্য তৈরি ও বিক্রি করা, ওজনে কম দেওয়া, মেয়াদ উত্তীর্ণ পণ্য বিক্রি করা প্রভৃতি এ কাজের অন্তর্গত। এসব কাজ ব্যবসায়ীর সুনাম নষ্ট করে। জনাব আমান পণ্য মজুদ করে বাজারে পণ্যের কৃত্রিম সংকট সৃষ্টি করেন। বাজারে অস্থিতিশীলতা দেখা দিলে তিনি এসব পণ্য চড়া দামে বিক্রি করেন। অতিরিক্ত লাভের জন্য তিনি এসব কাজ করছেন। সামাজিকভাবে লাভবান হলেও তার ক্রেতার সংখ্যা দিন দিন কমছে। ফলে তার প্রতিষ্ঠানটি অস্তিত্বের সংকটে পড়েছে। জনাব আমানের পণ্য মজুদ করে অতিরিক্ত দামে বিক্রির বিষয়টি ব্যবসায়ের দিক থেকে অনৈতিক। পণ্যের চড়া দাম নির্ধারণ করায় তার প্রতি ভোক্তারা হতাশ ও বিমুখ। এজন্য ভোক্তারা প্রতিনিয়ত তার থেকে পণ্য কেনা কমিয়ে দিচ্ছে। অন্যদিকে, সামাজিকভাবে লাভবান হলেও তার ক্রেতার সংখ্যা কমছে। ফলে তার ব্যবসায়টি ধীরে ধীরে অস্তিত্ব সংকটের সম্মুখীন হচ্ছে। তাই ব্যবসায়ে অনৈতিকতা অবলম্বন' জনাব আমানের প্রতিষ্ঠানের ব্যর্থতার মূল কারণ বলে আমি মনে করি।"
        }
      ]
    }
  ]
}