{
  "title": "দিনাজপুর বোর্ড ২০২৩",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব আনসারি 'মা বেকারি' নামে একটি বেকারি প্রতিষ্ঠা করেন। তিনি বেকারিটিতে বিভিন্ন ধরনের রুটি, কেক, বিস্কুট প্রভৃতি প্রস্তুত করেন। গ্রাহকদের স্বাস্থ্যের কথা বিবেচনায় রেখে তিনি খাদ্যে ভেজাল ও ক্ষতিকর রং মেশানো থেকে বিরত থাকেন। বেকারিটিতে নিয়োজিত ব্যক্তিবর্গ যাতে স্বাচ্ছন্দ্যে কাজ করতে পারে তার জন্য প্রয়োজনীয় আলো-বাতাসের সু-ব্যবস্থা নিশ্চিত করেন। তাছাড়া বিদ্যুৎ সংযোগ বিচ্ছিন্ন হলে জেনারেটরের ব্যবস্থা করেছেন। সম্প্রতি কিছু অদক্ষ লোককে স্থায়ীভাবে নিয়োজিত করে তাদের প্রশিক্ষণের ব্যবস্থা করেন।",
      "tag": "Din B 23",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "যে জ্ঞানবোধ ও আচরণ সমাজ মূল্যবান ও অনুকরণীয় মনে করে, তাকে মূল্যবোধ বলে।"
        },
        {
          "label": "খ",
          "question": "",
          "explanation": "পরিবেশ দূষণের কারণে জীববৈচিত্র্য হুমকির মুখে পড়েছে। পরিবেশ দূষণের ফলে পানি বিষাক্ত হয়। ফলে মাছসহ অন্যান্য জলজ প্রাণীর জন্য পানি বসবাসের অনুপযোগী হয়ে পড়ে। এছাড়াও গাছ কাটার জন্য পশু-পাখি বসবাসের জায়গা কমছে, খাবারের অভাব সৃষ্টি হচ্ছে। সুতরাং পরিবেশ দূষণ জীববৈচিত্র্য হুমকিতে ফেলার অন্যতম কারণ।"
        },
        {
          "label": "গ",
          "question": "",
          "explanation": "উদ্দীপকের আনসারির মধ্যে ব্যবসায়ের নৈতিকতার দিকটি ফুটে ওঠেছে। ভালো-মন্দের বিচার-বিশ্লেষণ করে সঠিক কাজটি করাই হলো নৈতিকতা। আর, ব্যবসায়ের বিভিন্ন পক্ষের (যেমন: সমাজ, রাষ্ট্র, ক্রেতা ও ভোক্তা প্রভৃতি) প্রতি যথাযথভাবে দায়িত্ব পালন করে ব্যবসায় পরিচালনা করা ব্যবসায়ের নৈতিকতার অন্তর্গত। এটি ব্যবসায়ীদের কাজের প্রতি সচেতনতা বাড়ায়।. জনাব আনসারি 'মা বেকারি' নামের একটি বেকারির মালিক। তিনি ক্রেতাদের স্বাস্থ্যের কথা বিবেচনা করে মানসম্মত খাদ্য প্রস্তুত করেন। তিনি খাদ্যে ভেজাল ও ক্ষতিকর রং মেশানো থেকে বিরত থাকেন। এছাড়াও বেকারিতে নিয়োজিত ব্যক্তিবর্গ যেন স্বাচ্ছন্দ্যে কাজ করতে পারে তা নিশ্চিত করেন। এতে প্রতিনিয়ত তার ব্যবসায়ের প্রতি ক্রেতাদের আস্থা ও বিশ্বাস বাড়ছে। তার এসব কাজ ব্যবসায়িক দৃষ্টিকোণ থেকে নৈতিকতার অন্তর্গত। অতএব, জনাব আনসারির মধ্যে ব্যবসায়ের নৈতিকতার দিকটি ফুটে ওঠেছে।"
        },
        {
          "label": "ঘ",
          "question": "",
          "explanation": "উদ্দীপকের জনাব আনসারি ভোক্তা ও শ্রমিক-কর্মীদের প্রতি যথাযথভাবে সামাজিক দায়িত্ব পালন করেছেন। 1 ব্যবসায়ের সাথে জড়িত সব পক্ষের প্রতি ব্যবসায়ের সামাজিক দায়িত্ব পালন করা উচিত। এতে ব্যবসায়ের প্রতি সমাজের সকল পক্ষ সন্তুষ্ট থাকে। ফলে ব্যবসায়ী সহজে তাদের আস্থা অর্জন করে লাভবান হতে পারে। জনাব আনসারি তার ক্রেতাদের সুস্বাস্থ্যের কথা মাথায় রেখে খাবারের মান বজায় রাখেন। তিনি খাদ্যে ভেজাল ও ক্ষতিকর রং মেশানো থেকে বিরত থাকেন। বেকারিতে নিয়োজিত ব্যক্তিবর্গ যাতে স্বাচ্ছন্দ্যে কাজ করতে পারে তা নিশ্চিত করেন। তাছাড়া, তিনি সম্প্রতি কিছু অদক্ষ লোককে স্থায়ীভাবে নিয়োজিত করে তাদের প্রশিক্ষণের ব্যবস্থাও করেছেন। জনাব আনসারি তার কাজের মাধ্যমে ব্যবসায় সংশ্লিষ্ট বিভিন্ন পক্ষের (ভোক্তা, কর্মচারী) প্রতি সামাজিক দায়িত্ব পালন করছেন। তিনি ক্রেতাদের স্বাস্থ্যসম্মত ও ভেজালমুক্ত খাবার সরবরাহ করছেন। এতে তিনি ভোক্তাদের প্রতি সামাজিক দায়বদ্ধতা পালন করছেন। তিনি কর্মচারীদের কাজের সুবিধার জন্য প্রয়োজনীয় ব্যবস্থা গ্রহণ করেন। তাছাড়া প্রশিক্ষণের মাধ্যমে অদক্ষ কর্মীদের দক্ষতা বাড়ানোর ব্যবস্থাও করেন। এতে তিনি শ্রমিক-কর্মীদের প্রতিও দায়িত্ব পালন করছেন। তাই বলা যায়, জনাব আনসারির প্রতিষ্ঠানটি সামাজিক দায়বদ্ধতা যথাযথভাবে পালন করছে।"
        }
      ]
    },
    {
      "number": "2",
      "uddipok": "আরমান বর্তমান তথ্য প্রযুক্তির যুগে ইলেকট্রনিক্স সরঞ্জাম; যেমন: ইস্ত্রি, ওভেন, ফ্রিজ, এসি ইত্যাদি মেরামতের বিষয়টি অনুধাবন করে তার নিজ এলাকায় \"জননী ইলেকট্রনিক্স মেরামত\" প্রতিষ্ঠান নামে একটি দোকান স্থাপন করেন। এ কাজে পূর্ব অভিজ্ঞতা না থাকায় প্রথমদিকে তার মুনাফার পরিমাণ সন্তোষজনক হয় না। এমতাবস্থায় তিনি এ বিষয়ের ওপর একটি প্রশিক্ষণ গ্রহণ করেন এবং দুইজন শিক্ষিত বেকার ছেলেকে নিয়োগ দেন। ফলে তাদের মধ্যে পরনির্ভরশীলতা দূর হয়। তিনি গ্রাহকদের উন্নত সেবা নিশ্চিত করতে পারায় তার মুনাফা বৃদ্ধির সাথে সাথে প্রতিষ্ঠানটির সুনামও চারদিকে ছড়িয়ে পড়ে।",
      "tag": "Din B 23",
      "sub_questions": [
        {
          "label": "ক",
          "question": "",
          "explanation": "উদ্যোক্তা চ্যালেঞ্জমূলক কাজ করতে বিশেষ আনন্দ পান।"
        },
        {
          "label": "খ",
          "question": "",
          "explanation": "প্রত্যাশিত মুনাফা থেকে প্রকৃত মুনাফা কম হওয়া হলো আর্থিক ঝুঁকি। একটি নির্দিষ্ট সময়ে উদ্যোক্তা তার ব্যবসায় থেকে নির্দিষ্ট পরিমাণ মুনাফা প্রত্যাশা করেন। এ মুনাফা বাস্তবে অর্জিত না হলে তিনি ক্ষতির সম্মুখীন হতে পারেন। এতে ব্যবসায় পরিচালনায় অনিশ্চয়তার সৃষ্টি হতে পারে। তাই প্রত্যাশিত মুনাফা থেকে প্রকৃত মুনাফা কম হওয়া হলো আর্থিক ঝুঁকি।"
        },
        {
          "label": "গ",
          "question": "",
          "explanation": "উদ্দীপকে আরমানের কাজটি হলো ব্যবসায় উদ্যোগ। লাভের আশায় ঝুঁকি নিয়ে কোনো কাজের জন্য অর্থ ও শ্রম বিনিয়োগ করা হলো ব্যবসায় উদ্যোগ। এটি মূলত ব্যবসায় স্থাপনের কর্মপ্রচেষ্টা। এর মাধ্যমে নিজের এবং অন্যদেরও কর্মসংস্থানের সুযোগ সৃষ্টি হয়। উদ্দীপকের আরমান ইলেকট্রনিক্স সরঞ্জাম, যেমন: ইস্ত্রি, ওভেন, ফ্রিজ, এসি ইত্যাদি মেরামতের বিষয়টি অনুধাবন করেন। তিনি নিজ এলাকায় \"জননী ইলেকট্রনিক্স মেরামত\" নামে একটি দোকান স্থাপন করেন। এ কাজে ঝুঁকি আছে জানা সত্ত্বেও তিনি অর্থ বিনিয়োগ করেছেন। আবার, তিনি নিজের পাশাপাশি অন্যদের জন্যও কাজের সুযোগ সৃষ্টি করেছেন। এ বৈশিষ্ট্যগুলো ব্যবসায় উদ্যোগের সাথে সম্পর্কিত। সুতরাং, উদ্দীপকের আরমানের কাজটি হলো ব্যবসায় উদ্যোগ।"
        },
        {
          "label": "ঘ",
          "question": "",
          "explanation": "আরমানের ব্যবসায় উদ্যোগের মাধ্যমে দেশের আর্থ-সামাজিক উন্নয়ন ঘটে। একজন ব্যবসায় উদ্যোক্তা ঝুঁকি নিয়ে ব্যবসায়ে অর্থ ও শ্রম বিনিয়োগ করেন। ব্যবসায় স্থাপন ও পরিচালনার মাধ্যমে তিনি নিজের কর্মসংস্থান সৃষ্টি করেন। পাশাপাশি এর মাধ্যমে তিনি বেকার মানুষদের কর্মসংস্থানের ব্যবস্থা করেন। এতে তাদের আয়ের সুযোগ তৈরি হয় এবং জীবনযাত্রার মান বাড়ে। আরমান নিজ এলাকায় \"জননী ইলেকট্রনিক্স মেরামত\" নামে একটি দোকান স্থাপন করেন। প্রথমে তিনি সন্তোষজনক মুনাফা অর্জনে ব্যর্থ হন। পরে এ বিষয়ে প্রশিক্ষণ গ্রহণ করেন। তিনি তার প্রতিষ্ঠানে দুইজন শিক্ষিত বেকার কর্মী নিয়োগ দেন। তিনি গ্রাহকদের উন্নত সেবা নিশ্চিত করায় তার প্রতিষ্ঠানের সুনাম চারিদিকে ছড়িয়ে পড়ে। তার প্রতিষ্ঠান বিভিন্নভাবে ইতিবাচক কাজে ভূমিকা রাখছে। আরমানের ব্যবসায় উদ্যোগের ফলে তার নিজের আর্থিক অবস্থার উন্নতি হয়েছে। আবার, তার দোকানে দুইজন শিক্ষিত বেকারের কাজের সুযোগ তৈরি হয়েছে। এর মাধ্যমে তাদের বেকারত্বের সমস্যা ঘুচে আয়ের সুযোগ সৃষ্টি হয়েছে। এছাড়া তার সফলতায় অনুপ্রাণিত হয়ে অন্যরাও এ ধরনের কাজে আগ্রহী হবে। এভাবে দেশে বেকারত্বের সমস্যা কমবে এবং জাতীয় অর্থনীতি আরও শক্তিশালী হবে। সুতরাং, আর্থ-সামাজিক উন্নয়নে আরমানের কাজের গুরুত্ব অনেক বেশি।"
        }
      ]
    },
    {
      "number": "3",
      "uddipok": "সুমন, সুজন এবং স্বপন তিন ভাই মিলে তিন বছরের জন্য একটি সেলুন প্রতিষ্ঠা করে। তারা সকলে ব্যবসায়ে পুঁজি বিনিয়োগ করে। কিন্তু সুমন ও স্বপন দেশে থাকায় ব্যবসায় পরিচালনার দায়িত্ব পালন করে। সুজন বিদেশে থাকায় ব্যবসায়ের কোনো কাজে অংশগ্রহণ করে না। কিন্তু মুনাফা পেয়ে থাকে। তিন বছর পর ব্যবসায়ের সময় 'পার হলে সুমন সড়ক দুর্ঘটনায় মৃত্যুবরণ করে। ফলে প্রতিষ্ঠানটির বিলোপসাধন হয়।",
      "tag": "Din B 23",
      "sub_questions": [
        {
          "label": "ক",
          "question": "",
          "explanation": "দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে যে ব্যবসায় গড়ে তোলে তাকে অংশীদারি ব্যবসায় বলে।"
        },
        {
          "label": "খ",
          "question": "",
          "explanation": "একমালিকানা ব্যবসায়ে গোপনীয়তা বেশি রক্ষা পায়। একমালিকানা ব্যবসায়ের সদস্য একজন। তিনি একা ব্যবসায় পরিচালনার যাবতীয় দায়িত্ব পালন করেন। তাকে তার কোনো কাজ বা সিদ্ধান্তের জন্য অন্য কারও সাথে আলোচনা করতে হয় না। ফলে এ ব্যবসায়ে সর্বোচ্চ গোপনীয়তা রক্ষা করা যায়।"
        },
        {
          "label": "গ",
          "question": "",
          "explanation": "উদ্দীপকের সুজন একজন ঘুমন্ত অংশীদার। এ ধরনের অংশীদার ব্যবসায়ে মূলধন বিনিয়োগ করে। তারা চুক্তি মোতাবেক মুনাফার অংশ পায়। এ অংশীদারকের দায় সসীম। তবে তারা ব্যবসায় পরিচালনায় অংশ নেয় না।উদ্দীপকের সুমন, সুজন ও স্বপন তিন ভাই মিলে একটি সেলুন প্রতিষ্ঠা করে। চুক্তির ভিত্তিতে তারা ব্যবসায়ে প্রয়োজনীয় পুঁজি বিনিয়োগ করে। এছাড়া সুমন ও স্বপন ব্যবসায় পরিচালনার দায়িত্ব নেয়। তবে সুজন বিদেশে থাকায় ব্যবসায় পরিচালনায় সরাসরি অংশ নিতে পারে না। কিন্তু সে চুক্তি অনুযায়ী মুনাফার অংশ পায়। সুজনের এসব বৈশিষ্ট্যের সাথে ঘুমন্ত অংশীদারের মিল আছে। তাই সুজনকে ঘুমন্ত অংশীদার বলা যায়।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটির বিশেষ ঘটনাসাপেক্ষে বিলোপসাধনের প্রক্রিয়াটি যৌক্তিক। ১৯৩২ সালের অংশীদারি আইনের ৪২ ধারায় 'বিশেষ ঘটনাসাপেক্ষে বিলোপসাধন' প্রক্রিয়া সম্পর্কে বলা হয়েছে। এক্ষেত্রে ব্যবসায়ের নির্দিষ্ট সময় শেষ হয়ে গেলে এ প্রক্রিয়ায় বিলোপ ঘটে। এছাড়া কোনো অংশীদার মারা গেলে বা আদালত কর্তৃক দেউলিয়া ঘোষিত হলে এ ধরনের বিলোপ হয়। উদ্দীপকের সুমন, সুজন ও স্বপন তিন বছরের জন্য একটি সেলুন প্রতিষ্ঠা করে। চুক্তির ভিত্তিতে তারা ব্যবসায়ে প্রয়োজনীয় পুঁজি বিনিয়োগ করে। তারা যৌথ প্রচেষ্টায় ব্যবসায় পরিচালনা ও মুনাফা ভোগ করে। তবে ব্যবসায়ের নির্ধারিত সময় শেষ হওয়ায় এবং একজন অংশীদার মারা যাওয়ার ব্যবসায়টির বিলোপ ঘটে যায়। উদ্দীপকের ব্যবসায়টি তিন বছরের জন্য গঠন করা হয়েছিল। আর এ মেয়াদকাল ইতোমধ্যে শেষ হয়েছে। তাছাড়া এর একজন অংশীদার সুমন সড়ক দুর্ঘটনায় মারা যায়। ব্যবসায়ের ক্ষেত্রে এগুলোকে বলা হয় বিশেষ ঘটনা। এ পরিস্থিতিতে অংশীদারি আইনে ব্যবসায়ের বিলোপসাধনের কথা বলা হয়েছে। অতএব, বিশেষ ঘটনাসাপেক্ষে উদ্দীপকের প্রতিষ্ঠানটির বিলোপসাধনের বিষয়টি যৌক্তিক।"
        }
      ]
    },
    {
      "number": "4",
      "uddipok": "আবরার একজন সুপরিচিত লেখক। প্রতি বছরই তার প্রকাশিত বিভিন্ন বই একুশে বই মেলায় প্রকাশিত হয়। সম্প্রতি বই মেলায় তিনি \"Spoken English\" এর ওপর একটি বইয়ের মোড়ক উন্মোচন করেন। বইটি সকল শ্রেণির মানুষের কাছে অল্প সময়ের মধ্যে স্থান দখল করে নেয়। কিন্তু অন্য একটি প্রকাশনীর মালিক তার বইটির নকল কপি বাজারে প্রকাশ করে। ফলে তিনি আর্থিকভাবে ক্ষতিগ্রস্ত হন। তাই তিনি থানায় গিয়ে ঐ প্রকাশনীর মালিকের বিরুদ্ধে মামলা করলেও কোনো আইনগত সহায়তা পাননি।",
      "tag": "Din B 23",
      "sub_questions": [
        {
          "label": "ক",
          "question": "",
          "explanation": "ব্যবসায় শুরুর আগে সংশ্লিষ্ট কর্তৃপক্ষের কাছ থেকে নেওয়া লিখিত অনুমোদনপত্র হলো লাইসেন্স।"
        },
        {
          "label": "খ",
          "question": "",
          "explanation": "কোনো স্বনামধন্য প্রতিষ্ঠানের নাম ব্যবহার ও এর পণ্য তৈরি এবং বিক্রি করার অধিকার হলো ফ্রানসাইজিং। এক্ষেত্রে ফ্রানসাইজি ও ফ্রানসাইজরের মধ্যে পারস্পরিক প্রতিদানের জন্য চুক্তি স্বাক্ষরিত হয়। এতে ফ্রানসাইজিকে নির্দিষ্ট পরিমাণ ফি পরিশোধ করতে হয়। আর ফ্রানসাইজর ফ্রানসাইজিকে তার প্রতিষ্ঠানের পণ্য উৎপাদন ও বিক্রির অনুমতি দেয়।"
        },
        {
          "label": "গ",
          "question": "",
          "explanation": "উদ্দীপকের আবরারের বইটি মেধা সম্পদের অন্তর্গত। সৃজনশীল ব্যক্তি তার মেধা ও মননশীলতা প্রয়োগ করে মেধা সম্পদ সৃষ্টি করেন। এ ধরনের সম্পদ সৃষ্টি করার জন্য ব্যক্তিকে দীর্ঘদিন গবেষণা ও প্রচেষ্টা চালিয়ে যেতে হয়। সাহিত্য ও শিল্পকর্ম মেধা সম্পদের আওতাভুক্ত। উদ্দীপকের আবরার একজন সুপরিচিত লেখক। তিনি বই মেলায় \"Spoken English\" এর ওপর একটি বইয়ের মোড়ক উন্মোচন করেন। বইটি রচনার সময় তাকে বিভিন্ন তথ্য ও উপাত্ত সংগ্রহ করতে হয়েছে। এ কাজের জন্য তিনি মানসিক শ্রম ও মেধা ব্যবহার করেছেন। এভাবে দীর্ঘ সাধনা ও প্রচেষ্টার মাধ্যমে তিনি বইটি প্রকাশ করতে সমর্থ হয়েছেন। এটি মেধা সম্পদের বৈশিষ্ট্য। সুতরাং, আবরার রচিত বইটি মেধা সম্পদের আওতায় পড়ে।"
        },
        {
          "label": "ঘ",
          "question": "",
          "explanation": "আবরার কপিরাইট না করার কারণে প্রকাশনীর মালিকের বিরুদ্ধে আইনগত ব্যবস্থা নিতে পারেননি বলে আমি মনে করি। কপিরাইট হলো লেখক বা শিল্পীর সৃষ্টকর্মের ওপর একটি নির্দিষ্ট সময়ের জন্য স্থায়ী আইনগত অধিকার। এতে শিল্পকর্ম নির্দিষ্ট সময়ের জন্য বিক্রি, উন্নয়ন বা ব্যবহারের একক অধিকার লাভ করা যায়। গ্রন্থ, গল্প, প্রবন্ধ, কবিতা, নাটক, গান, চলচিত্র প্রভৃতির সুরক্ষার জন্য কপিরাইট আইনের সহায়তা নিতে হয়। উদ্দীপকের আবরার একুশে বইমেলায় \"Spoken English\" এর ওপর একটি বইয়ের মোড়ক উন্মোচন করেন। বইটি সকল শ্রেণির মানুষের কাছে অল্প সময়ের মধ্যে স্থান দখল করে নেয়। কিন্তু, অন্য একটি প্রকাশনীর মালিক তার বইটির নকল কপি বাজারে প্রকাশ করে। ফলে তিনি আর্থিকভাবে ক্ষতিগ্রস্ত হন। এ অবস্থায় থানায় গিয়ে ঐ প্রকাশনীর মালিকের বিরুদ্ধে মামলা করলেও কোনো আইনগত সহায়তা পাননি। এক্ষেত্রে আবরার বইটি কপিরাইট করলে অন্য কেউ এটি নকল করতে পারতো না। আর, নকল করলেও তিনি তাদের বিরুদ্ধে আইনগত ব্যবস্থা নিতে পারতেন। এতে ক্ষতিপূরণ আদায় করাও সম্ভব হতো। কিন্তু বইটির কোনো কপিরাইট না থাকায় অসাধু ব্যবসায়ীরা এটি নকল করার সুযোগ পেয়েছে। আবরারও তাদের বিরুদ্ধে আইনগত ব্যবস্থা নেওয়ার ক্ষেত্রে কোনো রকম আইনি সহায়তা পাননি। সুতরাং, আবরার বইটির কপিরাইট না থাকায় তিনি আইনগত সহায়তা পাননি।"
        }
      ]
    },
    {
      "number": "5",
      "uddipok": "জামাল সাহেব একটি বেসরকারি শিক্ষা প্রতিষ্ঠানের শিক্ষক। কোভিড-১৯ এর প্রথম দিকে প্রতিষ্ঠানটি তাকেসহ কয়েকজন শিক্ষককে ছাঁটাই করে দেন। তিনি হতাশ না হয়ে ঘরে বসে অনলাইনে ফ্রিল্যান্সিং এর ডাটা এন্ট্রি কোর্সটি তিন মাসের মধ্যে সম্পন্ন করেন। অনলাইনে দৈনিক কয়েক ঘণ্টা কাজ করে তিনি মাসে প্রায় দুইলক্ষ টাকার মতো আয় করেন। জামাল সাহেবের সফলতার গল্প দেশের একটি বেসরকারি টিভি চ্যানেল প্রচার করে। প্রতিবেদনটি প্রচারের পর দেশের অনেক পেশাজীবী ছাড়াও বেকার ছেলে-মেয়ে অনুপ্রাণিত হয়। জামাল সাহেবের মতে, যে কেউ এরূপ কাজের মাধ্যমে নিজেদের স্বাবলম্বী করে গড়ে তুলতে পারবে।",
      "tag": "Din B 23",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানে নিয়োজিত কর্মীদের কাজের দক্ষতা বাড়ানোর জন্য হাতে-কলমে শিক্ষাদান করা হলো প্রশিক্ষণ।"
        },
        {
          "label": "খ",
          "question": "",
          "explanation": "নট্রামস হলো আত্মকর্মসংস্থানমূলক কাজের প্রশিক্ষণ দানকারী একটি প্রতিষ্ঠান। এটি শিক্ষা মন্ত্রণালয় কর্তৃক পরিচালিত হয়। বিভিন্ন ধরনের কম্পিউটার প্রোগ্রামিং ও কম্পিউটার চালনা শিক্ষা দেওয়া এ প্রতিষ্ঠানের প্রধান কাজ।"
        },
        {
          "label": "গ",
          "question": "",
          "explanation": "জামাল সাহেবের কর্মকাণ্ডটি আত্মকর্মসংস্থানমূলক কাজের অন্তর্ভুক্ত। আত্মকর্মসংস্থান একটি স্বাধীন পেশা। এ ধরনের পেশার মাধ্যমে যেকোনো ব্যক্তি নিজের কর্মসংস্থানের সুযোগ তৈরি করতে পারে। -এজন্য স্বল্পপুঁজি, নিজস্ব চিন্তা ও দক্ষতার প্রয়োজন হয়'। উদ্দীপকের জামাল সাহেব ঘরে বসে অনলাইনে ফ্রিল্যান্সিং এর তিন মাসের কোর্স সম্পন্ন করেন। এখন তিনি ঘরে বসে অনলাইনে কাজ করেন। তিনি দৈনিক কয়েক ঘণ্টা কাজ করে প্রতিমাসে প্রায় দুই লক্ষ টাকার মতো আয় করেন। এতে তিনি নিজেই নিজের কর্মসংস্থানের ব্যবস্থা করেছেন। ফলে তার বেকারত্ব দূর হয়। এ কাজের জন্য তার নিজস্ব চিন্তা ও দক্ষতার প্রয়োজন হয়। ফলে তিনি নিজের আয়ের সুযোগ নিজেই করেছেন। এসব বিষয় আত্মকর্মংস্থানের সাথে জড়িত। সুতরাং, জামাল সাহেবের কর্মকাণ্ডটি আত্মকর্মসংস্থানমূলক কাজ।"
        },
        {
          "label": "ঘ",
          "question": "",
          "explanation": "নতুন উদ্যোক্ত সৃষ্টিতে জামাল সাহেবের কাজের গুরুত্ব অপরিসীম। আত্মকর্মসংস্থান একটি স্বাধীন ও সম্মানজনক পেশা। এটির মাধ্যমে বেকার সমস্যা কমানো যায়। তাই আত্মকর্মসংস্থানে বর্তমানে অনেকেই আগ্রহী হচ্ছেন। উদ্দীপকে জামাল সাহেব একজন শিক্ষক ছিলেন। কিন্তু কোভিড-১৯ এর সময় তাকে ছাঁটাই করা হয়। তিনি হতাশ না হয়ে ঘরে বসে অনলাইনে ফ্রিল্যান্সিং এর কোর্স করেন। বর্তমানে অনলাইনে কাজ করে তিনি মাসে প্রায় ২ লক্ষ টাকা আয় করেন। তার এ সফলতার গল্প টিভিতে প্রকাশ করলে অনেকে অণুপ্রাণিত হয়। জামাল সাহেব একজন আত্মকর্মসংস্থানকারী। তিনি স্বাধীনভাবে কাজ করেন। তার এ সফলতা প্রচারের মাধ্যমে দেশের মানুষকে জানানো হয়। এতে মানুষ বুঝতে পারবে আত্মকর্মসংস্থান একটি সম্মানজনক পেশা। অন্যের অধীনে থেকে কাজ করার চেয়ে নিজে কিছু করা অধিক সম্মানের। এটি মানুষের বেকারত্ব দূর করে এবং মানুষকে স্বাবলম্বী করে তোলে। তাছাড়া, এর মাধ্যমে অন্যের কর্মসংস্থানের ব্যবস্থা করা যায়। এতে সমাজের মানুষ আত্মকর্মসংস্থানকারীকে সম্মান ও শ্রদ্ধা করে। তাই অনেক বেকার ছেলে-মেয়ে আত্মকর্মসংস্থানে অনুপ্রাণিত হবে। তাই বলা যায়, জামাল সাহেবের আত্মকর্মসংস্থান কাজের মাধ্যমে নতুন উদ্যোক্তা সৃষ্টি হবে।"
        }
      ]
    },
    {
      "number": "6",
      "uddipok": "জরিনা বেগম সামান্য পুঁজি নিয়ে জনতা ফার্নিচার্স নামে তার ব্যবসায় শুরু করেছিলেন। বর্তমানে তার দুইটি শাখা সুনামের সাথে পরিচালিত হচ্ছে। তিনি প্রতিষ্ঠানের যেকোনো গুরুত্বপূর্ণ বিষয়ে কর্মীদের সাথে আলোচনা করে সিদ্ধান্ত গ্রহণ করেন এবং কর্মীরা প্রশ্ন করলে উত্তর দেন। প্রতিষ্ঠানে নিয়োজিত নারী-পুরুষ কর্মীদের প্রতি তিনি শ্রদ্ধাশীল। তাছাড়া সম্মোহনী ক্ষমতা ও দায়িত্বশীলতা তাকে সফল ব্যবসায়ী হতে সাহায্য করেছে।",
      "tag": "Din B 23",
      "sub_questions": [
        {
          "label": "ক",
          "question": "",
          "explanation": "সাধারণত ব্যবসায়ের জন্য অর্থ সংগ্রহ করাকে অর্থায়ন বলে।"
        },
        {
          "label": "খ",
          "question": "",
          "explanation": "ব্যবস্থাপনার পারস্পরিক নির্ভরশীল ও ধারাবাহিক কাজের সমষ্টিকে ব্যবস্থাপনা প্রক্রিয়া বলে। ব্যবস্থাপনার কাজ পরিকল্পনা দিয়ে শুরু হয়ে সংগঠিতকরণ, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণের মাধ্যমে শেষ হয়। নিয়ন্ত্রণের মাধ্যমে প্রাপ্ত ফলাফলের ওপর ভিত্তি করে আবার নতুন পরিকল্পনা তৈরি করা হয়। এভাবে ব্যবস্থাপনার কাজগুলো চলমান ধারায় আবর্তিত হয়। তাই একে একটি চলমান প্রক্রিয়া হিসেবে বিবেচনা করা হয়।"
        },
        {
          "label": "গ",
          "question": "",
          "explanation": "জনতা ফার্নিচার্সের মালিক জরিনা বেগমের মধ্যে গণতান্ত্রিক নেতৃত্ব প্রকাশ পেয়েছে। এ নেতৃত্বে নেতা অধস্তনদের সাথে আলাপ-আলোচনা ও পরামর্শ করে কাজ পরিচালনা করেন। এক্ষেত্রে নেতা সব ক্ষমতা নিজের কাছে না রেখে প্রয়োজনীয় কর্তৃত্ব অধস্তনদের কাছে দেন। তিনি কর্মীদের সাথে ভালো সম্পর্ক বজায় রেখে কাজ আদায়ের চেষ্টা করেন। এতে নেতার প্রতি কর্মীদের ইতিবাচক ধারণা সৃষ্টি হয়। উদ্দীপকে জরিনা বেগম সামান্য পুঁজি নিয়ে 'জনতা ফার্নিচার্স' নামে তার ব্যবসায় শুরু করেছিলেন। প্রতিষ্ঠানের কর্মীদের সাথে আলোচনা করে তিনি সিদ্ধান্ত নেন। কর্মীদের প্রশ্নের উত্তর দেন এবং মতামতের গুরুত্ব দেন। তার আচরণে কর্মীরা সন্তুষ্ট থাকেন। এছাড়াও নেতার প্রতি তাদের আস্থা বাড়ে। এতে তারা গুরুত্ব দিয়ে কাজ করে। এসব বৈশিষ্ট্যের সাথে গণতান্ত্রিক নেতৃত্বের মিল আছে। তাই বলা যায়, জরিনা বেগমের মধ্যে গণতান্ত্রিক নেতৃত্ব প্রকাশ পেয়েছে।"
        },
        {
          "label": "ঘ",
          "question": "",
          "explanation": "আদর্শ নেতার গুণাবলির আলোকে জরিনা বেগমকে একজন আদর্শ নেতা হিসেবে বিবেচনা করা যায়। একজন আদর্শ নেতার প্রতিষ্ঠানের সব বিষয়ে জ্ঞান থাকা উচিত। তিনি প্রখর ব্যক্তিত্ব তথা মার্জিত ব্যবহার ও সম্মোহনী ক্ষমতা দিয়ে অন্যকে আকর্ষিত করেন। তিনি সাহস, দক্ষতা ও বুদ্ধিমত্তার মাধ্যমে প্রতিষ্ঠানকে সামনে দিকে নিয়ে যান। এভাবে তিনি প্রতিষ্ঠানের লক্ষ্য অর্জনে ভূমিকা রাখেন। উদ্দীপকে জরিনা বেগম সামান্য পুঁজি নিয়ে ব্যবসায় শুরু করেন। তিনি নেতাকর্মীদের সাথে আলোচনা করে সিদ্ধান্ত নেন। কর্মীরা প্রশ্ন করলে উত্তর দেন এবং তাদের মতামতকে গুরুত্ব দেন। তিনি নারী-পুরুষ উভয় কর্মীর প্রতিই শ্রদ্ধাশীল। তার সম্মোহনী ক্ষমতা ও দায়িত্বশীলতা তাকে সফল ব্যবসায়ী হতে সাহায্য করেছে। এখানে জরিনা বেগমের নারী-পুরুষের প্রতি শ্রদ্ধাশীল থাকা জেন্ডার সচেতনার অন্তর্ভুক্ত। তার এই আচরণের জন্য নারী-পুরুষ উভয়ই সন্তুষ্ট। তার সম্মোহনী ক্ষমতা ও মার্জিত ব্যবহারের গুণটি কর্মীদের কাছে অনুকরণীয়। তিনি তার কাজের প্রতি দায়িত্বশীল। তার এ গুণটি কর্মীদের কাছে অনুপ্রেরণার কারণ হয়। অন্যদিকে, সকলের প্রতি সহযোগিতার মনোভাব প্রতিষ্ঠানের লক্ষ্য অর্জনকে সহজতর করে। অর্থাৎ একজন আদর্শ নেতার অধিকাংশ গুণ তার মধ্যে রয়েছে। সুতরাং, উদ্দীপকে উল্লিখিত জরিনা বেগম একজন আদর্শ নেতা।"
        }
      ]
    },
    {
      "number": "7",
      "uddipok": "জনাব খালেক নিজের জমানো অর্থ এবং মায়ের কাছ থেকে কিছু অর্থ ধার নিয়ে মূলধন গঠন করে একটি মুদির দোকান স্থাপন করেন। ব্যবসায় থেকে যা লাভ হবে তিনি ভোগ করবেন এবং ক্ষতি হলে দায়ভার নিজে গ্রহণ করবেন। এ ধরনের ব্যবসায় প্রতিষ্ঠানে আইনগত ঝামেলা না থাকায় জনপ্রিয়তার দিক থেকে সবার শীর্ষে অবস্থান করে।",
      "tag": "Din B 23",
      "sub_questions": [
        {
          "label": "ক",
          "question": "",
          "explanation": "১৯৩২ সালের অংশীদারি আইন অনুযায়ী অংশীদারি ব্যবসায় পরিচালিত হয়।"
        },
        {
          "label": "খ",
          "question": "",
          "explanation": "অংশীদারি ব্যবসায়ের মূলভিত্তি হলো চুক্তি। চুক্তির মাধ্যমে অংশীদারি ব্যবসায় গঠন করা হয়। অংশীদারদের মধ্যে পারস্পরিক সম্পর্ক নির্ধারণ, পরিচালনা সম্পর্কিত যাবতীয় নিয়ম, বিলোপসাধন, বিবাদ মীমাংসাসহ বিভিন্ন বিষয় চুক্তিতে বিস্তারিত উল্লেখ করা হয়। তাই চুক্তিকে অংশীদারি ব্যবসায়ের মূলভিত্তি বলা হয়।"
        },
        {
          "label": "গ",
          "question": "",
          "explanation": "মালিকানার ভিত্তিতে জনাব খালেকের প্রতিষ্ঠানটি একমালিকানা ব্যবসায়। এ ধরনের ব্যবসায় একক মালিকানায় গঠিত, পরিচালিত ও নিয়ন্ত্রিত হয়। একক মালিক সীমিত মূলধন নিয়ে সহজেই এ ব্যবসায় শুরু করতে পারেন। ব্যবসায়ের যাবতীয় লাভ তিনি একাই ভোগ করেন। আবার ক্ষতি হলে সব দায়ভার মালিককেই বহন করতে হয়। উদ্দীপকের জনাব খালেক স্বল্প পুঁজি নিয়ে একটি মুদি দোকান দেন। এ ব্যবসায়ের সব মুনাফা তিনি একাই ভোগ করেন। আবার ক্ষতির দায়ভারও তিনি নিজে গ্রহণ করেন। আইনগত জটিলতা কম থাকায় ব্যবসায়টি গঠন ও পরিচালনা করা সহজ। এসব বৈশিষ্ট্য একমালিকানা ব্যবসায়ের সাথে সামঞ্জস্যপূর্ণ। অতএব বলা যায়, জনাব খালেকের ব্যবসায়টি একমালিকানা ব্যবসায়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রতিষ্ঠানটি গঠন ও পরিচালনাগত সুবিধার কারণে জনপ্রিয়তা অর্জন করেছে। একমালিকানা ব্যবসায় বেশ জনপ্রিয় ব্যবসায় সংগঠন। স্বল্প শ্রম ও পুঁজি বিনিয়োগ করে সহজেই এ ব্যবসায় গঠন করা যায়। এতে কোনো আইনি জটিলতা নেই। এছাড়া মালিক একজন হওয়ায় সহজেই পরিচালনা করা যায়। উদ্দীপকের জনাব খালেক একজন মুদি দোকানি। তিনি স্বল্প পুঁজি নিয়ে একাই এ ব্যবসায় শুরু করেছেন। তার ব্যবসায়ের সব লাভ তিনি একা ভোগ করেন। আর ক্ষতি হলে তার দায়ভার ও তিনি নিজে গ্রহণ করেন। অর্থাৎ, তার দোকানটি একটি একমালিকানা ব্যবসায়। উদ্দীপকে জনাব খালেক একাই ব্যবসায়ের কাজ পরিচালনা করেন। এজন্য ক্রেতাদের সাথে তার প্রত্যক্ষ যোগাযোগ তৈরি হয়। এতে তিনি ক্রেতাদের পছন্দ ও রুচি অনুযায়ী পণ্য সরবরাহ করতে পারেন। আইনগত জটিলতা না থাকায় তিনি সহজেই ব্যবসায়টি গঠন করতে পেরেছেন। এছাড়া স্বল্প পুঁজি নিয়ে তিনি ব্যবসায়টি শুরু করেছেন। ব্যবসায় পরিচালনা সংক্রান্ত যেকোনো সিদ্ধান্ত তিনি একাই গ্রহণ করেন। ফলে তিনি স্বাধীনভাবে ও দ্রুততম সময়ে যেকোনো সিদ্ধান্ত নিতে পারেন। আবার প্রয়োজনে দ্রুত সিদ্ধান্ত পরিবর্তনও করতে পারেন। এসব সুবিধার কারণে জনাব খালেকের একমালিকানা ব্যবসায়টি জনপ্রিয়তা অর্জন করেছে।"
        }
      ]
    },
    {
      "number": "8",
      "uddipok": "হাজেরা বানু ঢাকার বেইলী রোডে একটি বিউটি পার্লার প্রতিষ্ঠা করেন। পার্লারটিতে প্রতিদিন জন্মদিন, বিয়ে ইত্যাদি অনুষ্ঠানের সাজগোজের জন্য অনেক নারী আসেন। প্রত্যেক গ্রাহকই তাদের সেবার জন্য সন্তুষ্টি প্রকাশ করেন। অতিরিক্ত গ্রাহকদের চাহিদা মেটানোর জন্য অনেকেই পার্লারটি সংস্করণ করে আয়তন বাড়াতে পরামর্শ দেন। কিন্তু তার কাছে প্রয়োজনীয় টাকা-পয়সা না থাকায় তিনি পার্লারটির আয়তন বাড়াতে পারছেন না। তাই তিনি আর্থিক প্রতিষ্ঠান থেকে ঋণ নেওয়ার চিন্তা-ভাবনা করছেন।",
      "tag": "Din B 23",
      "sub_questions": [
        {
          "label": "ক",
          "question": "",
          "explanation": "কাঁচামালকে শ্রম ও যন্ত্রপাতির সাহায্যে প্রক্রিয়াজাত করে মানুষের ব্যবহার উপযোগী পণ্যে পরিণত করার প্রক্রিয়াকে উৎপাদন শিল্প বলে।"
        },
        {
          "label": "খ",
          "question": "",
          "explanation": "ব্যবসায়ের পণ্যের বণ্টনকারী শাখা হলো বাণিজ্য। পণ্য উৎপাদনের পর তা ভোক্তার কাছে পৌঁছানোর প্রয়োজন হয়। এই পণ্যসামগ্রী ভোক্তার কাছে পৌছানো পর্যন্ত বিপণনকারীকে বিভিন্ন বাধার (স্থানগত, সময়গত, ঝুঁকিগত, তথ্যগত প্রভৃতি) সম্মুখীন হতে হয়। এসব বাধা দূর করে ভোক্তার কাছে পণ্য পৌছে দেওয়াই বাণিজ্যের কাজ। এজন্য বাণিজ্যকে পণ্যের বণ্টনকারী শাখা বলা হয়।"
        },
        {
          "label": "গ",
          "question": "",
          "explanation": "হাজেরা বানুর কর্মসংস্থানটির ধরন হলো আত্মকর্মসংস্থান। এর মাধ্যমে স্বল্প পুঁজি ও ন্যূনতম ঝুঁকি নিয়ে নিজের প্রচেষ্টায় জীবিকা অর্জনের ব্যবস্থা করা হয়। এতে কোনো ব্যক্তি নিজেই নিজের বেকারত্ব দূর করতে পারে। এটি একটি স্বাধীন পেশা। উদ্দীপকে হাজেরা বানু ঢাকার বেইলী রোডে একটি বিউটি পার্লার প্রতিষ্ঠা করেন। তার পার্লারটির সেবার মান ভালো হওয়ায় গ্রাহকদের কাছে ভালো গ্রহণযোগ্যতা রয়েছে। এজন্য প্রতিদিন জন্মদিন, বিয়ে প্রভৃতি অনুষ্ঠানের সাজগোজের জন্য অনেক নারী পার্লারটিতে আসেন। এক্ষেত্রে গ্রাহকদের সেবা দিয়ে হাজেরা বানু জীবিকা অর্জনের ব্যবস্থা করেছেন। এছাড়া ব্যবসায়টি স্থাপনে প্রয়োজনীয় পুঁজি সংগ্রহ ও ঝুঁকি নেওয়ার কাজটিও তিনি একাই করেছেন। তার এসব কাজ আত্মকর্মসংস্থানের সাথে সম্পৃক্ত। সুতরাং, হাজেরা বানু আত্মকর্মসংস্থানমূলক কাজের সাথে জড়িত।"
        },
        {
          "label": "ঘ",
          "question": "",
          "explanation": "হাজেরা বানুর ঋণ নেওয়ার প্রক্রিয়াটি অর্থনৈতিক পরিবেশকে প্রভাবিত করে। এ পরিবেশ সৃষ্টি হয় দেশের অর্থ ও ঋণ ব্যবস্থা, জনগণের আয় ও সঞ্চয়, বিনিয়োগ প্রভৃতি উপাদান নিয়ে। এ উপাদানগুলো অনুকূল হলে ব্যবসায়ের প্রসার হয়। আর, এগুলো প্রতিকূল হলে ব্যবসায়ের কাজে বাধা আসে। উদ্দীপকে হাজেরা বানু ঢাকার বেইলী রোডে একটি বিউটি পার্লার প্রতিষ্ঠা করেন। এর মাধ্যমে তিনি নিজেই নিজের কর্মসংস্থানের ব্যবস্থা করেন। গ্রাহকদের চাহিদা বাড়ার কারণে তিনি তার পার্লারের আয়তন বাড়াতে চান। কিন্তু, তার কাছে প্রয়োজনীয় অর্থ নেই। এজন্য তিনি আর্থিক প্রতিষ্ঠান থেকে ঋণ নেওয়ার কথা ভাবছেন। প্রয়োজনীয় মূলধনের অভাবে হাজেরা বানুর ব্যবসায় পরিচালনা ও সম্প্রসারণ করা সম্ভব হচ্ছে না। এটি তার মূলধনজনিত অভাববোধ তৈরি করেছে। এজন্য তিনি আর্থিক প্রতিষ্ঠান থেকে ঋণ নেওয়ার চিন্তা করেছেন। আর্থিক প্রতিষ্ঠান তাকে ঋণ দিয়ে সহায়তা করতে পারবে। প্রাপ্ত এ ঋণ দিয়ে তিনি ব্যবসায়ের আয়তন সহজেই বাড়াতে পারবেন। এতে সহজেই গ্রাহকদের চাহিদা মেটানো যাবে। আর্থিক প্রতিষ্ঠানের ঋণ দেওয়ার বিষয়টি অর্থনৈতিক পরিবেশের উপাদান। তাই বলা যায়, হাজেরা বানুর ঋণ নেওয়ার বিষয়টি অর্থনৈতিক পরিবেশকে প্রভাবিত করে।"
        }
      ]
    },
    {
      "number": "9",
      "uddipok": "জনাব আজমল 'সততা সিরামিক্স' এর মালিক। জন্মদিন, বিয়ে ইত্যাদি অনুষ্ঠানের উপহারসামগ্রী তার প্রতিষ্ঠানে বিক্রি করেন। পণ্যটিকে গ্রাহকের নিকট সুন্দরভাবে উপস্থাপন করার লক্ষ্যে বিক্রয়ের পর সুন্দর কাগজ দিয়ে মুড়িয়ে তাদের নির্দিষ্ট শপিং ব্যাগে দিয়ে থাকেন। এতে রাস্তায় ভেঙে যায় না। সম্প্রতি তিনি বিভিন্ন মাধ্যমে প্রতিষ্ঠানের পণ্যের প্রচারণা চালান। প্রচারণার মধ্যে তিনি একটি স্লোগান ব্যবহার করেন \"স্বদেশী পণ্য কিনে হউন ধন্য।\" ফলে তার পণ্যের চাহিদা বৃদ্ধি পায়, মুনাফার পরিমাণ বাড়ে এবং প্রতিষ্ঠানটির সুনাম চারিদিকে ছড়িয়ে পড়ে।",
      "tag": "Din B 23",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ায় পণ্য বা সেবা উৎপাদনকারীদের কাছ থেকে প্রকৃত ভোক্তা বা ব্যবহারকারীদের কাছে পৌঁছানো হয়, তাকে বণ্টন প্রণালি বলে।"
        },
        {
          "label": "খ",
          "question": "",
          "explanation": "নতুন পণ্য সম্পর্কে ক্রেতাকে অবহিত করার মাধ্যম হলো বিজ্ঞাপন। এর মাধ্যমে পণ্যের গুণাগুণ, মূল্য ও ব্যবহারবিধি তুলে ধরা হয়। ফলে জনসাধারণ নতুন পণ্য ও সেবা সম্পর্কে পূর্ণ ধারণা পায়। এতে ক্রেতা পণ্য কিনতে আগ্রহী হয়।"
        },
        {
          "label": "গ",
          "question": "",
          "explanation": "দাউদ্দীপকে জনাব আজমলের দ্বারা বিপণনের 'মোড়কিকরণ' কাজটি সম্পাদিত হয়েছে। কোনো আবরণ বা মোড়ক দিয়ে পণ্যকে আবৃত করা হলো মোড়কিকরণ। এ ব্যবস্থা ক্রেতার কাছে পণ্যকে সুন্দর ও আকর্ষণীয় করে তোলে। এটি পণ্যকে নষ্ট হওয়া বা ভেঙে যাওয়া থেকে সুরক্ষা দেয়। ফলে মোড়কিকরণের মাধ্যমে ক্রেতার কাছে পণ্যের গ্রহণযোগ্যতা বাড়ে। জনাব আজমল 'সততা সিরামিক্স' দোকানটির মালিক। তিনি জন্মদিন, বিয়ে প্রভৃতি অনুষ্ঠানের উপহার সামগ্রী বিক্রয় করেন। তিনি এ পণ্যগুলোকে ক্রেতাদের সামনে সুন্দরভাবে উপস্থাপন করতে চান। তাই বিক্রয়ের সময় পণ্যগুলো সুন্দর কাগজে মুড়িয়ে নির্দিষ্ট শপিং ব্যাগে দিয়ে থাকেন। এতে সেগুলো রাস্তায় ভেঙে যাওয়ার আশঙ্কা থাকে না। জনাব আজমলের গৃহীত ব্যবস্থাটি 'মোড়কিকরণ' কাজটির সাথে সাদৃশ্যপূর্ণ। তাই বলা যায়, জনাব আজমল বিপণনের মোড়কিকরণ কাজটি করেন।"
        },
        {
          "label": "ঘ",
          "question": "",
          "explanation": "দেশি পণ্য কিনতে ক্রেতাকে উৎসাহী করতে \"স্বদেশী পণ্য কিনে হউন ধন্য\" স্লোগানটি গুরুত্বপূর্ণ ভূমিকা রাখে। ক্রেতাদের পণ্য সম্পর্কে জানাতে বিজ্ঞাপনের প্রয়োজন হয়। দেশি পণ্যের প্রচারে বিজ্ঞাপন সহায়ক ভূমিকা রাখে। এতে ক্রেতাসাধারণ দেশি পণ্যের প্রতি আগ্রহী হয়ে ওঠে। ফলে বিক্রিও বেড়ে যায়। জনাব আজমলের 'সততা সিরামিক্স' নামের একটি দোকান আছে। সেখানে তিনি বিভিন্ন অনুষ্ঠানের উপহার সামগ্রী বিক্রি করেন। এসব পণ্য সম্পর্কে ক্রেতাদের জানাতে প্রচারণা প্রয়োজন হয়। তাই তিনি বিভিন্ন মাধ্যমে এ পণ্যগুলোর প্রচারণা চালান। প্রচারণার মধ্যে একটি স্লোগান ব্যবহার করেন- \"স্বদেশী পণ্য কিনে হউন ধন্য\"। স্লোগানটি দেশি পণ্য কেনার প্রতি ইঙ্গিত দেয়। একটি দেশের জনসাধারণের স্বভাবতই স্বদেশের প্রতি টান থাকে। উক্ত স্লোগানটি তাদের সেই আবেগকে প্রভাবিত করে। এতে ক্রেতাসাধারণ বিদেশি সিরামিক্সের তুলনায় দেশি সিরামিক্স কেনার প্রতি উৎসাহী হয়। জনাব আজমলের সিরামিক্সের ব্যবসায়ে তাই বিক্রি বেড়ে যায়। ফলশ্রুতিতে মুনাফার পরিমাণও বাড়তে থাকে। এভাবে প্রতিষ্ঠানটির সুনাম চারিদিকে ছড়িয়ে যায়। এক্ষেত্রে দেশাত্মবোধকে জাগ্রত করতে উদ্দীপকের স্লোগানটি তাৎপর্যপূর্ণ ভূমিকা রাখে।"
        }
      ]
    },
    {
      "number": "10",
      "uddipok": "রহিমা খানম একজন কাপড়ের ব্যবসায়ী। তিনি দেশীয় পণ্যের সাথে বিদেশি শাড়ি, থ্রি-পিস, বোরকা ইত্যাদি বিক্রি করেন। সম্প্রতি তিনি সামাজিক যোগাযোগ মাধ্যম যেমন- ফেসবুক, ইন্সটাগ্রাম, হোয়াটসঅ্যাপ ইত্যাদিতে আইডি খুলে লাইভ-এ এসে তার পণ্য বিক্রি করেন। তার সরবরাহকৃত পণ্যের মান ভালো হওয়ায় চাহিদা বাড়ার সাথে সাথে মুনাফার পরিমাণ বৃদ্ধি পায়। তিনি প্রতিবছরই সরকারকে কর দিয়ে থাকেন। এছাড়া বেকার সমস্যা সমাধানে তার প্রতিষ্ঠানে কয়েকজন বেকার ছেলে-মেয়েকে স্থায়ীভাবে নিয়োগ দেন।",
      "tag": "Din B 23",
      "sub_questions": [
        {
          "label": "ক",
          "question": "",
          "explanation": "কাঁচামাল উৎপাদকের কাছে পৌছানো কিংবা শিল্পে উৎপাদিত পণ্যসামগ্রী ভোক্তার কাছে পৌঁছানোর ক্ষেত্রে সম্পাদিত সব কাজ (ক্রয়, বিক্রয়, পরিবহন, গুদামজাতকরণ, বিজ্ঞাপন) হলো বাণিজ্য।"
        },
        {
          "label": "খ",
          "question": "",
          "explanation": "\"ময়দা থেকে বিস্কুট তৈরি\" উৎপাদন শিল্পের অন্তর্ভুক্ত। এ শিল্পে শ্রম ও যন্ত্রের সাহায্যে পণ্য উৎপাদন করা হয়। বিস্কুট তৈরিতে কাঁচামাল হিসেবে ময়দা ব্যবহার করা হয়। এরপর যন্ত্রের সাহায্যে তা থেকে বিস্কুট তৈরি হয়। এভাবে এটি খাওয়ার উপযোগী হয়। তাই ময়দা থেকে বিস্কুট তৈরি উৎপাদন শিল্পের আওতায় পড়ে।"
        },
        {
          "label": "গ",
          "question": "",
          "explanation": "রহিমা খানম ব্যবসায়ে পরিবেশের প্রযুক্তিগত উৎপাদনটির সহায়তা গ্রহণ করেছেন। বিজ্ঞান ও কারিগরি শিক্ষা, উন্নত প্রযুক্তির ব্যবহার প্রভৃতির সমন্বয়ে সৃষ্ট হয় প্রযুক্তিগত পরিবেশ। বর্তমানে শিল্প ও ব্যবসা-বাণিজ্যের উন্নয়নে এটি বিশেষ ভূমিকা রাখছে। ফলে সহজেই ব্যবসায়িক সফলতা অর্জন করা যাচ্ছে। উদ্দীপকে রহিমা খানম একজন কাপড়ের ব্যবসায়ী। তিনি দেশি-বিদেশি শাড়ি, থ্রি-পিস, বোরকা ইত্যাদি বিক্রি করেন। সম্প্রতি তিনি সামাজিক যোগাযোগের মাধ্যমে পণ্য বিক্রি শুরু করেন। এজন্য তিনি প্রযুক্তির বিভিন্ন উপাদান যেমন: কম্পিউটার, ইন্টারনেট ও বিভিন্ন অ্যাপের সাহায্য নেন। তিনি এগুলোর মাধ্যমে লাইভে এসে পণ্য বিক্রয় করেন। এতে তিনি খুব সহজেই ক্রেতাদের সাথে যোগাযোগ করতে পারেন। ফলে কাঙ্ক্ষিত পরিমাণ বিক্রি সহজ হয়। তাই বলা যায়, রহিমা খানম ব্যবসায়ে প্রযুক্তিগত পরিবেশের উপাদানের সাহায্য নিয়েছেন।"
        },
        {
          "label": "ঘ",
          "question": "",
          "explanation": "বাংলাদেশের প্রেক্ষাপটে রহিমা খানমের কাজ খুবই গুরুত্বপূর্ণ। ব্যবসায় দেশের আর্থ-সামাজিক উন্নয়ন ঘটায়। ব্যবসায়ের মাধ্যমে নিজের ও অন্যদের কর্মসংস্থানের ব্যবস্থা করা যায়। তাছাড়া, এটি সরকারকে অধিক পরিমাণ কর প্রদানের মাধ্যমে দেশের অর্থনৈতিক অবস্থা সচল রাখে। উদ্দীপকে রহিমা খানম একজন কাপড়ের ব্যবসায়ী। তিনি সামাজিক যোগাযোগ মাধ্যমের সাহায্যে পণ্য বিক্রয় করেন। তার পণ্যের মান ভালো হওয়ায় ব্যবসায়ের বিক্রি ও মুনাফার পরিমাণ বাড়ে। তিনি প্রতিবছর সরকারকে কর দিয়ে থাকেন। তাছাড়া তিনি তার প্রতিষ্ঠানে বেশ কিছু ছেলে-মেয়ের স্থায়ী নিয়োগ দেন। এক্ষেত্রে তার কাজ বিবেচনায় তিনি একজন সফল ব্যবসায়ী। তিনি বাংলাদেশের মানুষের কাছে উন্নতমানের কাপড় বিক্রি করে। এতে তাদের কাপড়ের চাহিদা পূরণ হয়। তিনি ব্যবসায় থেকে অধিক পরিমাণ মুনাফা অর্জন করেন। মুনাফার পরিমাণ অনুপাতে তিনি সরকারকে নিয়মিত কর দিচ্ছে। এতে দেশের আর্থ-সামাজিক অবস্থার উন্নতি হয়। এছাড়া তিনি তার ব্যবসায়ে কিছু কর্মচারী নিয়োগ দেন। ফলে সমাজের বেকার সমস্যা কমছে। সুতরাং, বাংলাদেশের আর্থ-সামাজিক উন্নয়নে রহিমা খানমের কাজ খুবই গুরুত্বপূর্ণ।"
        }
      ]
    },
    {
      "number": "11",
      "uddipok": "সুফিয়া বেগম একজন কসমেটিক্স ব্যবসায়ী। তিনি বিদেশ থেকে বিভিন্ন প্রসাধনী সামগ্রী এনে দেশের গ্রাহকদের মাঝে সরবরাহ করেন। পণ্যের মান ভালো হওয়ায় লাভের পরিমাণ সন্তোষজনক হয়। সম্প্রতি তিনি আছিয়া নামে একজন অভিজ্ঞ বিক্রয়কর্মী নিয়োগ দেন। বিক্রয়কর্মী আছিয়া সব বয়সের ক্রেতার সাথে একই ধরনের আচরণ করেন। কোনো ক্রেতা ভুল করে বেশি টাকা দিলে, তা ফেরত দেন। তার ব্যবহারে সবাই খুশি।",
      "tag": "Din B 23",
      "sub_questions": [
        {
          "label": "ক",
          "question": "",
          "explanation": "মধ্যস্থ ব্যবসায়ীগণ উৎপাদক ও ভোক্তার মধ্যে সেতুবন্ধন হিসেবে কাজ করে।"
        },
        {
          "label": "খ",
          "question": "",
          "explanation": "পণ্যের গুণাগুণ, আকার, রং, স্বাদ প্রভৃতির ওপর ভিত্তি করে পণ্যমূল্য স্থির করা হলো প্রমিতকরণ। এর ফলে সহজেই পণ্যের মান চিহ্নিত করা যায়। এতে পণ্যের বিপণন প্রক্রিয়া সহজ হয়। তাছাড়া বিক্রয় কাজের গতিশীলতাও বাড়ে।"
        },
        {
          "label": "গ",
          "question": "",
          "explanation": "মালিকানার ভিত্তিতে সুফিয়া বেগমের ব্যবসায়টি একমালিকানা ব্যবসায়। এ ধরনের ব্যবসায় একক ব্যক্তির মালিকানায় গঠিত হয়। মালিক একাই ব্যবসায় পরিচালনা ও নিয়ন্ত্রণ করেন। তাই ব্যবসায়ের মুনাফা তিনি একাই পান। তবে মালিক ব্যবসায় পরিচালনায় সহযোগিতার জন্য বেতনভুক্ত কর্মী নিয়োগ দিতে পারেন। এক্ষেত্রে ব্যবসায়ে ক্ষতি হলে তার দায় মালিককেই নিতে হয়। উদ্দীপকে সুফিয়া বেগম একজন কসমেটিক্স ব্যবসায়ী। তিনি বিদেশ থেকে বিভিন্ন প্রসাধনী সামগ্রী আমদানি করেন। এসব সামগ্রী তিনি দেশের বিভিন্ন ক্রেতাদের কাছে সরবরাহ করেন। এক্ষেত্রে ব‍্যবসায়ের যাবতীয় কাজ তিনি একাই সম্পাদন করেন। অর্থের যোগানদাতা তিনি একাই। এছাড়া ব্যবসায়ের মুনাফা বা ক্ষতির বাহকও তিনি নিজেই। তার ব্যবসায়ের সাথে একমালিকানা ব্যবসায়ের মিল পাওয়া যায়। সুতরাং, মালিকানার ভিত্তিতে সুফিয়া বেগমের ব্যবসায়টি একমালিকানা ব্যবসায়।"
        },
        {
          "label": "ঘ",
          "question": "",
          "explanation": "উদ্দীপকের আছিয়াকে একজন আদর্শ বিক্রয়কর্মী বলা যায় বলে আমি মনে করি। ব্যবসায়ের সফলতা ও ব্যর্থতা দক্ষ বিক্রয়কর্মীর ওপর অনেকাংশ নির্ভর করে। ক্রেতা ও ভোক্তাদের আকৃষ্ট ও প্রভাবিত করার জন্য একজন বিক্রয়কর্মীর বিভিন্ন গুণের (সুন্দর হাসি, আত্মবিশ্বাস, সততা ও বিশ্বস্ততা, মার্জিত ব্যবহার প্রভৃতি) অধিকারী হতে হয়। আর বিক্রয়িকতার গুণে বিক্রেতা তার ব্যবসায় ও পণ্য সম্পর্কে ক্রেতাদের আস্থা অর্জন করতে পারে। উদ্দীপকে সুফিয়া বেগম একজন কসমেটিক্স ব্যবসায়ী। পণ্যের মান ভালো হওয়ায় গ্রাহকদের কাছে তার কসমেটিক্সের চাহিদা বেশি। পণ্য বিক্রিতে সাহায্য করার জন্য সম্প্রতি তিনি আছিয়া নামের একজন বিক্রয়কর্মী নিয়োগ দেন। বিক্রয়কর্মী আছিয়া সব ধরনের ক্রেতার সাথে একই ধরনের আচরণ করেন। কোনো ক্রেতা ভুল করে বেশি টাকা দিলেও তিনি তা তাদেরকে ফেরত দেন। তার এ ব্যবহারে ক্রেতারা খুশি। এখানে বিক্রয়কর্মী আছিয়া ক্রেতাভেদে আলাদা আচরণ করেন না। সব বয়সের ক্রেতাকে তিনি একইভাবে দেখেন, একই আচরণ করেন। এটি আছিয়ার মার্জিত ব্যবহারকে নির্দেশ করে। আবার, তিনি ক্রেতাদের সাথে লেনদেনে সততা, বিশ্বস্ততার পরিচয় দেন। কোনো ক্রেতা ভুলে বেশি টাকা দিলে তিনি তা ফেরত দেন। এর মাধ্যমে তার সততা ও বিশ্বস্ততা গুণের প্রকাশ, পায়। তার এসব গুণ (সততা ও বিশ্বস্ততা, মার্জিত ব্যবহার) আদর্শ বিক্রয়কর্মীর গুণের অন্তর্ভুক্ত। তাই আছিয়াকে একজন আদর্শ বিক্রয়কর্মী বলা যায়।"
        }
      ]
    }
  ]
}