{
  "title": "বরিশাল বোর্ড ২০২৪",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব আরমান একজন বুদ্ধিমান, 'সাহসী ও সৎ লোক। হঠাৎ বাবার মৃত্যুর কারণে তাকে বাবার ব্যবসায় দেখাশোনা করতে হয়। তিনি কখনও অধিক মুনাফার আশায় পণ্যের কৃত্রিম বাজার সংকট তৈরি করেন না এবং জাতীয় দুর্যোগে মানুষের মাঝে টাকা-পয়সা, খাদ্য-সামগ্রী, ঔষধ ইত্যাদি দিয়ে সাহায্য করেন। অন্যদিকে তার-বন্ধু সায়মন অতি লোভের আশায় খাদ্য দ্রব্যে ভেজাল, ক্রেতাদের ওজনে কম দিয়ে পণ্য বিক্রয় করে প্রচুর মুনাফা অর্জন করেন। আরমান সায়মনের চেয়ে কম অর্থ উপার্জন করলেও মানসিকভাবে অনেক সুখী।",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "যে জ্ঞানবোধ ও আচরণ সমাজ মূল্যবান ও অনুকরণীয় মনে করে, তাকে মূল্যবোধ বলে।"
        },
        {
          "label": "খ",
          "question": "",
          "explanation": "পরিবেশ দূষণের কারণে জীববৈচিত্র্য হুমকির মুখে পড়েছে। পরিবেশ দূষণের ফলে পানি বিষাক্ত হয়ে যাচ্ছে। ফলে মাছসহ অন্যান্য জলজ প্রাণির বসবাসের জন্য পানি অনুপযোগী হয়ে পড়ছে। এছাড়াও গাছ কাটার জন্য পশু-পাখি বসবাসের জায়গা কমছে, খাবারের অভাব সৃষ্টি হচ্ছে। তাই পরিবেশ দূষণ জীববৈচিত্র্য হুমকিতে ফেলার অন্যতম কারণ।"
        },
        {
          "label": "গ",
          "question": "",
          "explanation": "জনাব আরমান ব্যবসায়ের সমাজের প্রতি দায়বদ্ধতা পালন করেছেন। ব্যবসায় একটি সামাজিক প্রতিষ্ঠান। সমাজ থেকে বিভিন্ন সুযোগ-সুবিধা নিয়ে এটি গঠিত ও পরিচালিত হয়। তাই ব্যবসায়ীদেরও সমাজের প্রতি কিছু দায়িত্ব পালন করতে হয়। কর্মসংস্থানের সুযোগ সৃষ্টি, মানসম্মত পণ্য উৎপাদন ও সরবরাহ, পণ্যের মজুতদারি না করা প্রভৃতি সমাজের প্রতি ব্যবসায়ের দায়বদ্ধতার অন্তর্গত।উদ্দীপকের জনাব আরমান একজন বুদ্ধিমান, সাহসী ও সৎ লোক। তার বাবার মৃত্যুর পর তাকে পারিবারিক ব্যবসায় দেখাশোনা করতে হয়। তিনি অধিক মুনাফার আশায় বাজারে কৃত্রিম সংকট সৃষ্টি করেন না। তিনি মানসম্মত পণ্য উৎপাদন ও সরবরাহ করেন। তাছাড়া যেকোনো জাতীয় দুর্যোগে তিনি জনগণের পাশে দাঁড়ান। তার এসব কর্মকাণ্ড ব্যবসায়ের সামাজিক দায়বদ্ধতার সাথে মিলে যায়। সুতরাং, জনাব আরমান ব্যবসায়ের সমাজের প্রতি দায়বদ্ধতা পালন করেন।"
        },
        {
          "label": "ঘ",
          "question": "",
          "explanation": "ব্যবসায়ের সামাজিক দায়বদ্ধতা পালন না করায় জনাব সায়মন আর্থিকভাবে লাভবান হলেও তার পরিণাম তার জন্য কখনও ভালো হবে না- উক্তিটি যৌক্তিক বলে আমি মনে করি। ব্যবসায়ী মুনাফা অর্জনের পাশাপাশি সমাজের জন্য কিছু কল্যাণমূলক কাজ করেন। সামাজিক দায়বদ্ধতা হিসেবে ব্যবসায়ীকে ক্রেতা ও ভোক্তাদের প্রতি বিশেষভাবে দায়িত্ব পালন করতে হয়। কারণ ব্যবসায়ের সফলতা অনেকাংশে নির্ভর করে ক্রেতা ও ভোক্তার আস্থার ওপর। উদ্দীপকের জনাব সায়মন ব্যবসায়ে অসৎ উপায় অবলম্বন করেন। তিনি অতিরিক্ত লাভের আশায় খাদ্যদ্রব্যে ভেজাল মেশান। আবার ক্রেতাদের ওজনে কম দিয়ে পণ্য বিক্রি করেও প্রচুর মুনাফা অর্জন করেন। অর্থাৎ তিনি ব্যবসায়ের ক্ষেত্রে সামাজিক দায়বদ্ধতা অনুসরণ করেন না। জনাব সায়মনের ব্যবসায়ের এসব কার্যক্রম তাকে স্বল্প সময়ের জন্য হয়তো লাভবান করতে পারে। কিন্তু দীর্ঘমেয়াদে তিনি তার ব্যবসায় টিকিয়ে রাখতে পারবেন না। তার এসব অসৎ কাজের কারণে ভোক্তারা শারীরিক ও আর্থিক ক্ষতির সম্মুখীন হচ্ছে। তাই একটা সময় পর ভোক্তারা তার প্রতি অসন্তুষ্ট হবে। ফলে তারা জনাব সায়মনের ব্যবসায়কে এড়িয়ে চলবে। এতে তার ব্যবসায়ের সুনাম নষ্ট হবে। তিনি ব্যবসায়ে সফলতা অর্জনে ব্যর্থ হবেন। তাই বলা যায়, জনাব সায়মন আর্থিকভাবে লাভবান হলেও এর পরিণাম তার জন্য কখনোই ভালো হবে না।"
        }
      ]
    },
    {
      "number": "2",
      "uddipok": "মি. সুমন পড়ালেখা শেষ করে ইলেকট্রনিকস পণ্যসামগ্রীর দোকান দেন। তিনি চীন থেকে স্মার্ট ওয়াচ, ইলেকট্রিক চার্জার ফ্যান, হেড ফোন ইত্যাদি সামগ্রী আমদানি করে বিক্রয় করেন। তার পণ্যের মান ভালো হওয়ায় বিক্রয় বৃদ্ধির সাথে সাথে মুনাফার পরিমাণও বাড়ে। ফলে তিনি আরও একটি দোকান প্রতিষ্ঠার কথা ভাবছেন। কিন্তু তার কাছে প্রয়োজনীয় অর্থ না থাকায় করতে পারছেন না। এমতাবস্থায় তিনি একটি আর্থিক প্রতিষ্ঠানের নিকট থেকে ঋণ নেওয়ার কথা চিন্তাভাবনা করছেন।",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "শিল্পে ব্যবহৃত কাঁচামাল উৎপাদকের কাছে পৌছানো কিংবা উৎপাদিত পণ্যসামগ্রী 'ভোক্তার কাছে পৌঁছানোর ক্ষেত্রে সম্পাদিত সব কাজ (ক্রয়, বিক্রয়, পরিবহন, গুদামজাতকরণ, বিজ্ঞাপন) হলো বাণিজ্য।"
        },
        {
          "label": "খ",
          "question": "",
          "explanation": "চামড়া থেকে জুতা তৈরি উৎপাদন শিল্পের অন্তর্ভুক্ত। এ শিল্পে শ্রম ও যন্ত্রের সাহায্যে পণ্য উৎপাদন করা হয়। জুতা তৈরিতে কাঁচামাল হিসেবে চামড়া ব্যবহার করা হয়। এরপর যন্ত্রের সাহায্যে তা থেকে জুতা তৈরি হয়। এভাবে এটি ব্যবহারের উপযোগী হয়। তাই চামড়া থেকে জুতা তৈরি উৎপাদন শিল্পের আওতায় পড়ে।"
        },
        {
          "label": "গ",
          "question": "",
          "explanation": "উদ্দীপকে মি. সুমনের কর্মকাণ্ড ব্যবসায়ের বাণিজ্য শাখার অন্তর্গত। বাণিজ্য হলো ব্যবসায়ের পণ্য বণ্টনকারী শাখা। এর মাধ্যমে শিল্পে উৎপাদিত পণ্য চূড়ান্ত ভোক্তার কাছে পৌঁছানো হয়। এটি ভোক্তার কাছে পণ্য পৌঁছাতে সব বাধা (মালিকানাগত, স্থানগত, অর্থগত প্রভৃতি) দূর করে। এক্ষেত্রে বাণিজ্যে ক্রয়, বিক্রয়, পরিবহন, গুদামজাতকরণ প্রভৃতি কাজ করা হয়। উদ্দীপকের মি. সুমন একজন ইলেকট্রনিক পণ্যের ব্যবসায়ী। তিনি চীন থেকে পণ্য আমদানি করে বিক্রি করেন। এক্ষেত্রে তিনি পরিবহনের মাধ্যমে পণ্য আমদানি করেন। এটি পণ্যের স্থানগত উপযোগ সৃষ্টি করে। আবার এ পণ্য তিনি ক্রেতা-ভোক্তাদের কাছে বিক্রি করেন। এতে পণ্যের মালিকানা পরিবর্তন হয়। এভাবে তিনি পরিবহন ও ক্রয়-বিক্রয় কাজের মাধ্যমে এক স্থানের পণ্য অন্য স্থানের ক্রেতার কাছে পৌঁছে দেন। এসব কাজের সাথে বাণিজ্যের মিল আছে। সুতরাং, মি. সুমনের কর্মকান্ডকে বাণিজ্য বলা যায়।"
        },
        {
          "label": "ঘ",
          "question": "",
          "explanation": "মি. সুমনের ঋণ নেওয়ার চিন্তা-ভাবনা ব্যবসায়ের অর্থনৈতিক পরিবেশকে প্রভাবিত করে বলে আমি মনে করি। দেশের অর্থ ও ঋণ ব্যবস্থা, জনগণের আয় ও সঞ্চয়, মূলধন প্রভৃতি উপাদানের সমন্বয়ে এ পরিবেশ গঠিত হয়। দেশের অর্থনৈতিক পরিবেশ উন্নত হলে ব্যবসায়ের ক্ষেত্রে অনেক প্রবৃদ্ধি অর্জন করা যায়। তাই কোনো দেশের উন্নতির পেছনে ঐ দেশের অর্থনৈতিক পরিবেশ উল্লেখযোগ্য ভূমিকা রাখে। উদ্দীপকে মি. সুমন একজন ব্যবসায়ী। তিনি চীন থেকে ইলেকট্রনিক পণ্য এনে বিক্রি করেন। পণ্যের মান ভালো হওয়ায় বাড়তি চাহিদা তৈরি হয় এবং তিনি ব্যবসায়টি সম্প্রসারণের সিদ্ধান্ত নেন। কিন্তু তার কাছে প্রয়োজনীয় অর্থ না থাকায় তিনি এটি পারছেন না। এজন্য তিনি একটি আর্থিক প্রতিষ্ঠান থেকে ঋণ নেওয়ার কথা ভাবছেন। এক্ষেত্রে মি. সুমনের ঋণ নেওয়ার বিষয়টি অর্থনৈতিক পরিবেশের প্রভাবকে নির্দেশ করে। তিনি এ ঋণ দিয়ে ব্যবসায় পরিচালনা ও সম্প্রসারণ সংক্রান্ত ব্যয় নির্বাহ করতে পারবেন। এতে তার ব্যবসায়ের পরিধি বাড়বে। ব্যবসায়ের পরিধি বাড়লে আগের তুলনায় তার বিক্রিও বেড়ে যাবে। ফলে তিনি আরও বেশি মুনাফা অর্জন করতে পারবেন। তাই বলা যায়, মি. সুমনের ঋণ নেওয়ার চিন্তা-ভাবনা ব্যবসায়ের অর্থনৈতিক পরিবেশের দ্বারা প্রভাবিত।"
        }
      ]
    },
    {
      "number": "3",
      "uddipok": "দরিদ্র পরিবারের সন্তান আসিফ পারিবারিক কারণে অষ্টম শ্রেণি পর্যন্ত পড়াশোনা করার সুযোগ পায়। প্রতিবেশীর পরামর্শে যুব প্রশিক্ষণ কেন্দ্র থেকে কম্পিউটার চালনার উপর একটি কোর্স সম্পন্ন করে। পরবর্তীতে মায়ের কাছ থেকে কিছু টাকা ঋণ নিয়ে পৌরসভা এলাকায় \"মা কম্পিউটার প্রশিক্ষণ কেন্দ্র\" নামে একটি প্রতিষ্ঠান প্রতিষ্ঠা করে। প্রশিক্ষণ কেন্দ্রটি সফলতার সাথে সে পরিচালনা করে। প্রশিক্ষণ কেন্দ্র থেকে যারা ভালো ফলাফল করে তাদের সে প্রশিক্ষক হিসেবে নিয়োগ দিয়ে থাকে। ফলে বেকার ছেলে-মেয়ে সমাজ বিরোধী কাজে লিপ্ত না হয়ে দেশের উন্নয়নে অবদান রাখতে পারে।",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "BRDB-এর পূর্ণরূপ হলো Bangladesh Rural Development Board."
        },
        {
          "label": "খ",
          "question": "",
          "explanation": "কর্মীদের জ্ঞান ও দক্ষতা বৃদ্ধির কৌশল হচ্ছে প্রশিক্ষণ। কোনো নির্দিষ্ট বিষয়ে জ্ঞান ও দক্ষতা বাড়ানোর জন্য হাতেকলমে শিক্ষাদান করা হলো প্রশিক্ষণ। এর মাধ্যমে কর্মীরা নতুন বিষয়, কৌশল ও প্রক্রিয়া শিখতে পারে। ফলে কর্মীরা দক্ষতার সাথে কাজ করতে পারে। তারা আত্মবিশ্বাসী এবং মানসিকভাবে কাজের প্রতি আগ্রহী হয়।' সুতরাং প্রশিক্ষণ হচ্ছে কর্মীদের জ্ঞান ও দক্ষতা বৃদ্ধির একটি কৌশল।"
        },
        {
          "label": "গ",
          "question": "",
          "explanation": "জনাব আসিফের কাজটিকে বলে আত্মকর্মসংস্থান। এর মাধ্যমে স্বল্প পুঁজি ও ন্যূনতম ঝুঁকি নিয়ে নিজের প্রচেষ্টায় জীবিকা অর্জনের ব্যবস্থা করা হয়। এটি মূলত নিজেই নিজের কর্মসংস্থানের সুযোগ তৈরি করার একটি উপায়। এতে যেকোনো ব্যক্তি তার বেকারত্ব দূর করতে পারে। উদ্দীপকের আসিফ যুব উন্নয়ন অধিদপ্তর থেকে কম্পিউটার চালনার প্রশিক্ষণ নেয়। পরবর্তীতে সে মায়ের কাছ থেকে ঋণ নিয়ে পৌরসভা এলাকায় 'মা কম্পিউটার প্রশিক্ষণ কেন্দ্র' নামে একটি প্রতিষ্ঠান গড়ে তোলে। এতে তার নিজের একটি আয়ের উৎস তৈরি হয়। সে বর্তমানে সফলতার সাথে প্রতিষ্ঠানটি পরিচালনা করছে। এক্ষেত্রে আসিফ নিজের দক্ষতা ও পরিশ্রম দিয়ে নিজের কর্মসংস্থানের ব্যবস্থা করেছে। এসব বিষয়ের সাথে আত্মকর্মসংস্থানের মিল আছে। তাই 'আসিফের কাজটিকে আত্মকর্মসংস্থানমূলক কাজ বলা যায়।"
        },
        {
          "label": "ঘ",
          "question": "",
          "explanation": "দেশের আর্থ-সামাজিক উন্নয়নে জনাব আসিফের প্রতিষ্ঠানটি গুরুত্বপূর্ণ ভূমিকা রাখছে বলে আমি মনে করি। উদ্যোক্তাগণ ব্যবসায় উদ্যোগমূলক কাজের মাধ্যমে নিজেদের জীবিকা অর্জনের ব্যবস্থা করেন। এছাড়া তারা সম্পদের সঠিক ব্যবহারের মাধ্যমে দেশের অর্থনীতিকে গতিশীল করেন। উদ্দীপকের আসিফ দরিদ্র পরিবারের স্বল্প শিক্ষিত এক যুবক। সে যুব প্রশিক্ষণ কেন্দ্র থেকে কম্পিউটার চালনার ওপর প্রশিক্ষণ নেয়। এরপর সে 'মা কম্পিউটার প্রশিক্ষণ কেন্দ্র' নামের একটি প্রতিষ্ঠান চালু করে। এই প্রতিষ্ঠানটি সে সফলতার সাথে পরিচালনা করে। জনাব আসিফের এই 'আত্মকর্মসংস্থানমূলক কাজের ফলে তার আর্থিক অবস্থার উন্নতি ঘটেছে। তার প্রতিষ্ঠানে যারা ভালো ফলাফল করে তাদেরকে প্রশিক্ষক হিসেবে নিয়োগ দেওয়া হয়। এতে অন্যান্য বেকারদেরও কর্মসংস্থান হয়েছে। আবার, তার এই উদ্যোগে উৎসাহিত অনেকেই আত্মকর্মসংস্থানমূলক কাজের প্রতি উৎসাহিত হবে। এতে দেশের বেকারত্ব অনেকাংশে কমবে এবং জাতীয় আয় বাড়বে। তাই বলা যায়, দেশের আর্থ-সামাজিক অবস্থার উন্নয়নে আসিফের প্রতিষ্ঠানটি গুরুত্বপূর্ণ ভূমিকা পালন করবে।"
        }
      ]
    },
    {
      "number": "4",
      "uddipok": "জনাব তালহা একটি ব্যবসায় প্রতিষ্ঠানের মালিক। তিনি প্রতিষ্ঠানের সুনির্দিষ্ট লক্ষ্য অর্জনের জন্য কর্মীদের দায়িত্ব দিয়ে নিশ্চিন্তে থাকেন। কিন্তু কর্মীরা নিজেদের ইচ্ছামতো কাজ করে। ফলে প্রতিষ্ঠানটি ক্ষতির সম্মুখীন হয়। তিনি চিন্তা-ভাবনা করছেন প্রতিষ্ঠানের কর্মীদের নিয়ে একটি সভা করবেন। ব্যর্থতার কারণ খুঁজে সকলের পরামর্শ গ্রহণ করবেন এবং কর্মীদের প্রশ্ন করার সুযোগ দিবেন। তিনি আশাবাদী সকলে একসাথে কাজ করলে প্রতিষ্ঠানের সফলতা অর্জন সম্ভব।",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "সাধারণত ব্যবসায়ের জন্য অর্থ সংগ্রহ করাকে ব্যবসায় অর্থায়ন বলে।"
        },
        {
          "label": "খ",
          "question": "",
          "explanation": "ব্যবস্থাপনার নিয়ন্ত্রণ কাজের মাধ্যমে পরিকল্পনা বাস্তবায়ন করা সহজতর হয়। নিয়ন্ত্রণের মাধ্যমে পরিকল্পনা অনুযায়ী কাজ হচ্ছে কি না তা তদারকি করা হয়। এর মাধ্যমে ত্রুটি-বিচ্যুতি নির্ণয় করে সংশোধনমূলক ব্যবস্থা নেওয়া হয়। নিয়ন্ত্রণের ওপর ভিত্তি করে পরবর্তী বছরের পরিকল্পনা গ্রহণ করা হয়। এভাবে নিয়ন্ত্রণ ব্যবস্থার মাধ্যমে পরিকল্পনা প্রণয়ন সহজতর হয়।"
        },
        {
          "label": "গ",
          "question": "",
          "explanation": "জনাব তালহার মাঝে প্রথমে মুক্ত বা লাগামহীন নেতৃত্ব পরিলক্ষিত হয়। এ ধরনের নেতৃত্বে নেতা কর্মীদের ওপর দায়িত্ব দিয়ে নিশ্চিন্তে থাকেন। কর্মীদের সুনির্দিষ্ট কোনো আদেশও দেন না। তাই কর্মীরা নিজেদের ইচ্ছামতো কাজ করে। আর এ কাজের জন্য কর্মীদের কাছ থেকে কোনো জবাবদিহিতাও আদায় করা হয় না। এ ধরনের নেতৃত্বে নেতা নিজে কাজ করতে পছন্দ করেন না। উদ্দীপকে জনাব তালহা একটি ব্যবসায় প্রতিষ্ঠানের মালিক। তিনি প্রতিষ্ঠানের সুনির্দিষ্ট লক্ষ্য অর্জনের জন্য কর্মীদের দায়িত্ব দিয়ে নিশ্চিন্তে থাকেন। তাদের সুনির্দিষ্ট কাজের নির্দেশ দেন না। কর্মীরা নিজেদের ইচ্ছামতো কাজ করে। এতে সঠিক সময়ে প্রতিষ্ঠানের লক্ষ্য অর্জন সম্ভব হয় না। ফলে প্রতিষ্ঠানটি ক্ষতির সম্মুখীন হয়। এসব বৈশিষ্ট্য মুক্ত নেতৃত্বের সাথে সাদৃশ্যপূর্ণ। তাই বলা যায়, জনাব তালহার মাঝে প্রথমে মুক্ত বা লাগামহীন নেতৃত্ব পরিলক্ষিত হয়।"
        },
        {
          "label": "ঘ",
          "question": "",
          "explanation": "জনাব তালহা প্রতিষ্ঠানের সফলতা অর্জনে মুক্ত নেতৃত্ব থেকে গণতান্ত্রিক নেতৃত্বে পরিবর্তন করেছেন বলে আমি মনে করি। গণতান্ত্রিক নেতৃত্বে নেতা কর্মীদের সাথে পরামর্শ করে সিদ্ধান্ত গ্রহণ করেন। তিনি কর্মীদের থেকে কাজের জবাবদিহিতা আশা করেন। এছাড়া তিনি কর্মীদের সাথে ভালো সম্পর্ক বজায় রেখে কাজ আদায়ের চেষ্টা করেন। উদ্দীপকে জনাব তালহা তার ব্যবসায় প্রতিষ্ঠানে কর্মীদের অর্জনের জন্য দায়িত্ব দিয়ে নিশ্চিন্তে থাকেন। তিনি কর্মীদের কাজের সঠিক আদেশ নির্দেশ দেন না। কিন্তু কর্মীরা নিজেদের ইচ্ছামতো কাজ করায় প্রতিষ্ঠান ক্ষতির সম্মুখীন হয়। এ সমস্যা থেকে উত্তরণের জন্য তিনি নেতৃত্বে পরিবর্তনের সিদ্ধান্ত নেন। তিনি কর্মীদের সাথে পরামর্শ করে সিদ্ধান্ত নেওয়ার পাশাপাশি তাদের প্রশ্ন করার সুযোগ দেন। জনাব তালহা প্রথমে মুক্ত নেতৃত্ব অনুসরণ করতেন। ফলে তার প্রতিষ্ঠানের কর্মীরা স্বেচ্ছাচারী হয়ে ওঠে। তারা কাজের প্রতিও অমনোযোগী হয়ে ওঠে। কাজের প্রতি অনাগ্রহের ফলে ব্যবসায় প্রতিষ্ঠান ক্ষতির সম্মুখীন হয়। এই সমস্যা থেকে উত্তরণের জন্য তিনি গণতান্ত্রিক নেতৃত্ব অনুসরণ করার কথা ভাবেন। এতে কর্মীদের মতামতকে গুরুত্ব দেওয়ায় কাজের প্রতি তাদের আগ্রহ বাড়বে। তারা প্রতিষ্ঠানের প্রতি আন্তরিক হয়ে ওঠবে। ফলে প্রতিষ্ঠানের কাজে গতিশীলতা আসবে। সুতরাং, জনাব তালহার প্রতিষ্ঠানে সফলতা অর্জনে মুক্ত নেতৃত্বের পরিবর্তে গণতান্ত্রিক নেতৃত্বের অনুসরণ যথার্থ হবে।"
        }
      ]
    },
    {
      "number": "5",
      "uddipok": "জনাব আবরার একজন ফল ব্যবসায়ী। তিনি তার দোকানের ফলগুলো ছোট-বড় সাইজ, ওজন ইত্যাদির ভিত্তিতে ভাগ করে বিক্রয় করেন। ফলে তার পরিশ্রম কম লাগে এবং বিক্রয় সহজ হয়। সম্প্রতি তার দোকানে মাসুদ নামের একজন বিক্রয়কর্মী নিয়োগ দেন। বিক্রয়কর্মী সকল বয়সের ছেলে-মেয়ে, নারী-পুরুষ ক্রেতাদের সম্পর্কে সচেতন থেকে ভদ্র ব্যবহার করেন। কোনো ক্রেতা পণ্যের মান ও মূল্য সম্পর্কে খারাপ মন্তব্য করলেও তিনি হাসিমুখে তাদের বিদায় জানায়।",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ায় পণ্য বা সেবা উৎপাদনকারীদের কাছ থেকে প্রকৃত ভোক্তা বা ব্যবহারকারীদের কাছে পৌছানো হয়, তাকে বণ্টন প্রণালি বলে।"
        },
        {
          "label": "খ",
          "question": "",
          "explanation": "আকর্ষণীয় বিজ্ঞাপনের মাধ্যমে ক্রেতাদের পণ্য ক্রয়ে উদ্বুদ্ধ করা যায়। বিজ্ঞাপনের মাধ্যমে পণ্য বা সেবা সম্পর্কে ক্রেতাদের জানানো হয়। আকর্ষণীয় বিজ্ঞাপন সহজেই ক্রেতাদের দৃষ্টি আকর্ষণ করে। এতে ক্রেতার মাঝে পণ্য কেনার আগ্রহ জন্ম নেয়। এভাবে আকর্ষণীয় বিজ্ঞাপন ক্রেতাদের পণ্য কিনতে উদ্বুদ্ধ করে।"
        },
        {
          "label": "গ",
          "question": "",
          "explanation": "জনাব আবরার বিপণনের পর্যায়িতকরণের কাজটি করেন। পর্যায়িতকরণের মাধ্যমে পূর্বনির্ধারিত মান অনুযায়ী পণ্যকে বিভিন্ন শ্রেণিতে ভাগ করা হয়। সাধারণত ওজন, আকার ও গুণাগুণ অনুযায়ী পর্যায়িতকরণ করা হয়। এতে পণ্য বিক্রয়ে সময় ও শ্রমের অপচয় কমে যায়। ফলে বিক্রির কাজ সহজ হয়। উদ্দীপকের আবরার একজন ফলের ব্যবসায়ী। তিনি দোকানের ফলগুলো বিভিন্ন শ্রেণিতে ভাগ করে বিক্রি করেন। এক্ষেত্রে তিনি মূলত ছোট-বড় সাইজ, ওজন, গুণাগুণ প্রভৃতির ভিত্তিতে ফলগুলো ভাগ করেন। ফলে বিক্রয় কাজ সহজ হয়। সময় ও শ্রমের সাশ্রয় হয়। এসব বৈশিষ্ট্য বিপণনের পর্যায়িতকরণের সাথে সামঞ্জস্যপূর্ণ। তাই বলা যায়, জনাব আবরার বিপণনের পর্যায়িতকরণের কাজটি করছেন।"
        },
        {
          "label": "ঘ",
          "question": "",
          "explanation": "\"মাসুদ একজন দক্ষ বিক্রয়কর্মী\" আদর্শ বিক্রয়কর্মীর বৈশিষ্ট্যের আলোকে উক্তিটি যথার্থ। একজন বিক্রয়কর্মী নিজস্ব গুণ বা দক্ষতা অর্জনের মাধ্যমে আদর্শ বিক্রয়কর্মীতে পরিণত হয়। একজন দক্ষ বা আদর্শ বিক্রয়কর্মী বিভিন্ন শারীরিক (সুদর্শন চেহারা, সুস্বাস্থ্য), মানসিক (ধৈর্য, আন্তরিকতা), নৈতিক গুণাবলির (মার্জিত ব্যবহার, জেন্ডার সচেতনতা, ইতিবাচক দৃষ্টিভঙ্গি) অধিকারী হয়। তিনি তার গুণাবলি দিয়ে ক্রেতাদের সহজে আকৃষ্ট করতে পারেন।' উদ্দীপকে জনাব আবরার একজন ফল ব্যবসায়ী। সম্প্রতি তিনি মাসুদ নামে একজন বিক্রয়কর্মী নিয়োগ দিয়েছেন। মাসুদ সকল বয়সের ছেলে-মেয়ে, নারী-পুরুষ ক্রেতাদের বিষয়ে সচেতন। ক্রেতারা পণ্যের মান ও মূল্য সম্পর্কে নেতিবাচক মন্তব্য করলে তিনি হাসিমুখে পরিস্থিতি সামাল দেন। এক্ষেত্রে মাসুদের মাঝে আদর্শ বিক্রয়কর্মীর নৈতিক গুণ লক্ষ করা যায়। ক্রেতাদের মাঝে ছেলে-মেয়ে, নারী-পুরুষ বিষয়টি খেয়াল রাখা মাসুদের জেন্ডার সচেতনতা প্রকাশ করে। আবার ক্রেতার সাথে নম্র, ভদ্র ব্যবহার করায় ক্রেতারা তার দিকে আকৃষ্ট হয়। ফলে তার দোকানে ক্রেতা সমাগম বেড়ে যায়। এছাড়া ক্রেতাদের নেতিবাচক মন্তব্য হাসিমুখে গ্রহণ করার মাধ্যমে তার ইতিবাচক দৃষ্টিভঙ্গি ফুটে ওঠে। এতে ক্রেতারা তার প্রতি সন্তুষ্ট থাকে এবং স্থায়ী ক্রেতায় পরিণত হয়। অতএব, মাসুদ একজন দক্ষ বিক্রয়কর্মী।"
        }
      ]
    },
    {
      "number": "6",
      "uddipok": "মি. টুটুল নিজের জমানো অর্থ এবং মায়ের কাছ থেকে কিছু টাকা ঋণ নিয়ে আবাসিক এলাকায় \"জননী লন্ড্রি' নামে একটি দোকান ভাড়া নেয়। কাপড় ইস্ত্রির অভিজ্ঞতা না থাকায় একজন কর্মী নিয়োগ দেন। কিন্তু দোকানের কর্মী প্রায়ই গ্রাহকের কাপড় পুড়ে ফেলে। ফলশ্রুতিতে মালিক টুটুলকে আর্থিক ক্ষতিপূরণ বহন করতে হয়। কারণ তার ব্যবসাটির ধরন হলো কম ঝুঁকিপূর্ণ ও অসীমদায় সম্পন্ন।",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "যে অংশীদার ব্যবসায়ে মূলধন বিনিয়োগ করে, কিন্তু ব্যবসায় পরিচালনায় অংশগ্রহণ করে না তাকে ঘুমন্ত অংশীদার বলে।"
        },
        {
          "label": "খ",
          "question": "",
          "explanation": "স্মারকলিপিকে কোম্পানির মূল দলিল বলা হয়। এতে কোম্পানির নাম, ঠিকানা, উদ্দেশ্য, মূলধন, দায় ও সম্মতির বিষয় দেওয়া থাকে। এছাড়া, এটি কোম্পানির কাজের ক্ষেত্র ও ক্ষমতার সীমা নির্দেশ করে। এতে অন্তর্ভুক্ত নেই এমন কোনো কাজ কোম্পানি করলে, তা ক্ষমতার বাইরের কাজ হিসেবে বিবেচনা করা হয়। তাই একে কোম্পানির মূল সনদ বা দলিল বলা হয়।"
        },
        {
          "label": "গ",
          "question": "",
          "explanation": "মালিকানার ভিত্তিতে মি. টুটুলের ব্যবসায়টি একমালিকানা ব্যবসায়। এ ধরনের ব্যবসায় একক মালিকানায় গঠিত, পরিচালিত ও নিয়ন্ত্রিত হয়। এ ধরনের ব্যবসায়ে মালিকের দায় অসীম। ব্যবসায়ের যাবতীয় লাভ তিনি একাই ভোগ করেন। আবার ক্ষতি হলে সব দায়ভার মালিককেই বহন করতে হয়। উদ্দীপকের মি. টুটুল নিজের জমানো অর্থ ও মায়ের কাছ থেকে ঋণ নিয়ে 'জননী লন্ড্রি' নামে একটি ব্যবসায় শুরু করেন। এ ব্যবসায় তিনি একাই পরিচালনা করেন। এ ব্যবসায়ের সব মুনাফা তিনি একাই ভোগ করেন। আবার ক্ষতির দায়ভারও তিনি একা বহন করেন। এসব বৈশিষ্ট্য একমালিকানা ব্যবসায়ের সাথে সামঞ্জস্যপূর্ণ। অতএব বলা যায়, মি. টুটুলের ব্যবসায়টি একমালিকানা ব্যবসায়।"
        },
        {
          "label": "ঘ",
          "question": "",
          "explanation": "মি. টুটুলের একমালিকানা ব্যবসায়টি \"কম ঝুঁকিপূর্ণ ও অসীম দায় সম্পন্ন\" উক্তিটির যৌক্তিকতা রয়েছে। একমালিকানা ব্যবসায়ের পৃথক কোনো সত্তা থাকে না। এ কারণে দায় বণ্টনের কোনো সুযোগ নেই। তাই, একমালিকানা ব্যবসায়ের দায় অসীম। অন্যদিকে, এ ধরনের ব্যবসায়ের মূলধনের পরিমাণ তুলনামূলক কম হওয়ায় ঝুঁকিও কম। উদ্দীপকের মি. টুটুল ব্যক্তিগত ও ঋণের অর্থ দিয়ে একটি একমালিকানা ব্যবসায় গঠন করেন। তিনি তার কাজে সহায়তার জন্য একজন দক্ষ কর্মী নিয়োগ দেন। কিন্তু তার কর্মী প্রায়ই গ্রাহকের কাপড় পুড়ে ফেলে। ফলশ্রুতিতে মি. টুটুলকে আর্থিক ক্ষতির সম্মুখীন হতে হয়। মি. টুটুল স্বল্প মূলধন নিয়ে সহজেই 'জননী লক্ট্রি' ব্যবসায় প্রতিষ্ঠানটি গড়ে তোলেন। তার ব্যবসায়ের মূলধনের পরিমাণ তুলনামূলক কম হওয়ায় তার ব‍্যবসায়টি কম ঝুঁকিপূর্ণ। আবার তার ব্যবসায়ের দায় বণ্টনের কোনো সুযোগ নেই। ব্যবসায়ের দায়ের জন্য তার ব্যক্তিগত সম্পত্তি দায়বদ্ধ হতে পারে। এজন্য কর্মীর ভুলের দায়ও তাকে নিতে হয়। অর্থাৎ তার ব্যবসায়টিতে অসীমদায় বিদ্যমান। সুতরাং মি. টুটুলের ব্যবসায়টি কম ঝুঁকিপূর্ণ ও অসীম দায়সম্পন্ন।"
        }
      ]
    },
    {
      "number": "7",
      "uddipok": "সুজন তার মা-বাবা, ভাই-বোনদের নিয়ে চার লক্ষ টাকা মূলধন খাটিয়ে বেতের ঝুড়ি, চেয়ার, দোলনা, চাটাই, কুলা ইত্যাদি তৈরি করে স্থানীয় বাজারে বিক্রয় করে। তাদের প্রস্তুতকৃত পণ্যের মান ভালো হওয়ায় তার সুনাম দ্রুত ছড়িয়ে পড়ে। অন্যদিকে তার বন্ধু রুমন বত্রিশ কোটি টাকা পুঁজি নিয়ে পাট ও পাটজাত পণ্য তৈরির একটি প্রতিষ্ঠান স্থাপন করেন। তার উৎপাদিত পণ্যসামগ্রী দেশের চাহিদা পূরণ করে বিদেশেও রপ্তানি করা হয়। বর্তমানে প্রতিষ্ঠানটিতে তিনশ জনের মতো শ্রমিক কাজ করে।",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "জনশক্তি রপ্তানি বাংলাদেশের সম্ভাবনাময় বৃহৎ শিল্প।"
        },
        {
          "label": "খ",
          "question": "",
          "explanation": "মূলত কায়িক শ্রমের ওপর নির্ভর করে গড়ে ওঠে এমন শিল্প হলো শ্রমঘন শিল্প। অর্থাৎ, যেসব শিল্পে শ্রমের আধিক্যতা বেশি সেগুলোই শ্রমঘন শিল্প। ক্ষুদ্র, মাঝারি ও কুটির শিল্পে বেশি সংখ্যক শ্রমিক ব্যবহারের প্রয়োজন বলে এটিকে শ্রমঘন শিল্প বলা হয়। অনুন্নত ও উন্নয়নশীল দেশে শ্রমঘন শিল্পের উপস্থিতি বেশি।"
        },
        {
          "label": "গ",
          "question": "",
          "explanation": "উদ্দীপকের সুজনের শিল্পটি কুটির শিল্পের অন্তর্গত। পরিবারের সদস্যদের শ্রম ও সহযোগিতায় গড়ে ওঠা শিল্প প্রতিষ্ঠান হলো কুটির শিল্প। এ শিল্পের মূলধন সাধারণত ১০ লক্ষ টাকার কম হয়। আর শ্রমিক সংখ্যা পরিবারের সদস্যসহ ১৫ জন। উদ্দীপকে সুজন বেতের জিনিসপত্র তৈরি করে বিক্রি করেন। তিনি বেতের ঝুড়ি, চেয়ার, দোলনা, চাটাই, কুলা প্রভৃতি পণ্য তৈরি করেন। এ কাজে তার পরিবারের সদস্যরাও যুক্ত 'আছে। এ কাজে তিনি চার লক্ষ টাকা বিনিয়োগ করেন। এর মাধ্যমে তার নিজের পাশাপাশি পরিবারের সদস্যদেরও আয়ের সুযোগ সৃষ্টি হয়েছে। এসব বৈশিষ্ট্যের সাথে কুটির শিল্পের মিল রয়েছে। সুতরাং, উদ্দীপকের সুজনের শিল্পটি কুটির শিল্পের অন্তর্ভুক্ত।"
        },
        {
          "label": "ঘ",
          "question": "",
          "explanation": "বাংলাদেশের মতো উন্নয়নশীল দেশে রুমনের মাঝারি শিল্পের অসামান্য অবদান রয়েছে বলে আমি মনে করি। উৎপাদনমুখী মাঝারি শিল্পে ১৫ থেকে ৫০ কোটি টাকা মূলধন প্রয়োজন হয়। আবার, এ শিল্পে ১২১ থেকে ৩০০ জন শ্রমিক কাজ করে। উদ্দীপকে রুমন পাট ও পাটজাত পণ্য তৈরির একটি প্রতিষ্ঠান স্থাপন করেন। প্রতিষ্ঠানটিতে তিনি ৩২ কোটি টাকা বিনিয়োগ করেন। এছাড়া এটিতে ৩০০ জনের মতো শ্রমিক কাজ করে। প্রতিষ্ঠানটির উৎপাদিত পণ্য দেশের চাহিদা মেটানোর পাশাপাশি বিদেশেও রপ্তানি করা হচ্ছে। বৈশিষ্ট্যানুযায়ী সুমনের শিল্পটি উৎপাদনমুখী মাঝারি শিল্প। এর মাধ্যমে বৃহদায়তন উৎপাদন নিশ্চিত করা যাবে। এ উৎপাদিত পণ্য দেশের বাজারের পাশাপাশি বিদেশে রপ্তানি করে বৈদেশিক মুদ্রা অর্জন করা যাবে। এছাড়া কারখানাটিতে অনেক লোকের কর্মসংস্থানের সুযোগ হচ্ছে। এতে শ্রমিক-কর্মচারীদের আয় ও জীবনযাত্রার মান বাড়ছে। এসব বিষয় দেশের সামগ্রিক অর্থনৈতিক উন্নয়নে গুরুত্বপূর্ণ ভূমিকা রাখবে। এভাবে রুমনের শিল্পটি বাংলাদেশের অর্থনীতিতে অসামান্য ভূমিকা রাখছে।"
        }
      ]
    },
    {
      "number": "8",
      "uddipok": "জনাব মাজহারুল ইসলাম একটি কনফেকশনারির মালিক। তার দোকানের বছর শেষের আয়-ব্যয়ের তথ্য ছিল- পণ্য ক্রয় ৫০,০০০ টাকা, কর্মচারীর বেতন ৩০,০০০ টাকা, মেশিন ক্রয় ৭০,০০০ টাকা, বিদ্যুৎ খরচ ১০,০০০ টাকা, দোকান ভাড়া ১৫,০০০ টাকা, পণ্য বিক্রয় ১,০০,০০০ টাকা, আসবাবপত্র ক্রয় ৩০,০০০ টাকা ও অগ্রিম বেতন ৫,০০০ টাকা।",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট সময়ের মধ্যে নির্দিষ্ট লক্ষ্য বাস্তবায়নে প্রণীত পরিকল্পিত ও সুচিন্তিত কার্যপদ্ধতি হলো প্রকল্প।"
        },
        {
          "label": "খ",
          "question": "",
          "explanation": "যে পরিমাণ পণ্য বিক্রি করলে আয়-ব্যয় সমান হয়, তাকে সম আয়-ব্যয় বিন্দু বলে। এ বিন্দুর মাধ্যমে একটি প্রতিষ্ঠান কী পরিমাণ পণ্য বিক্রি করলে লাভ-লোকসান কিছুই হবে না, তা জানা যায়। সম আয়-ব্যয় জানা থাকলে পণ্যের সঠিক মূল্য বিক্রয়ের পরিমাণ ও কাঙ্ক্ষিত মুনাফার পরিমাণ নির্ধারণ করা সহজ হয়। এজন্য ব্যবসায়ের ক্ষেত্রে সম আয়-ব্যয় বিন্দু জানা প্রয়োজন।"
        },
        {
          "label": "গ",
          "question": "",
          "explanation": "প্রাক্কলিত আয় থেকে ব্যয় বাদ দেওয়ার পর উদ্বৃত্ত অংশকে প্রাক্কলিত লাভ/ক্ষতি বলে। প্রাক্কলিত লাভ-ক্ষতি নির্ণয়ের মাধ্যমে ব্যবসায়ের প্রকৃত অবস্থা জানা যায়। এতে ব্যবসায়ের পরিকল্পনা বাস্তবায়ন সহজ হয়। জনাব মাজহাবুল ইসলামের ব্যবসায়ের প্রাক্কলিত লাভ নিচে নির্ণয় করা হলো- সুতরাং, জনাব মাজহারুল ইসলামের ব্যবসায়ের প্রাক্কলিত ক্ষতির পরিমাণ ৫,০০০ টাকা।"
        },
        {
          "label": "ঘ",
          "question": "",
          "explanation": "প্রাক্কলিত লাভের দিক থেকে জনাব মাজহারুল ইসলামের ব্যবসায়ের অবস্থা সন্তোষজনক নয়। ব্যবসায়ের লাভ-ক্ষতি পরিমাণ নির্ণয়ের মাধ্যমে এর সার্বিক অবস্থা সম্পর্কে জানা যায়। ব্যবসায়ে ব্যয়ের তুলনায় আয় বেশি হলে ধরে নেওয়া হয়, ব্যবসায়ের অবস্থা সন্তোষজনক। আর ব্যয়ের তুলনায় আয় কম হলে ব্যবসায়ের ক্ষতি হয়। উদ্দীপকের জনাব মাজহারুল ইসলাম একটি কনফেকশনারির মালিক। তার ব্যবসায়ে একবছরে অর্জিত প্রাক্কলিত আয়ের পরিমাণ ১,০০,০০০ টাকা। অপরদিকে, প্রাক্কলিত মোট ব্যয়ের পরিমাণ হলো ১,০৫,০০০ টাকা (গ নং উত্তর থেকে প্রাপ্ত)। পর্যালোচনা করে দেখা যায়, জনাব মাজহারুল ইসলামের ব্যবসায়ে আয়ের তুলনায় ব্যয়ের পরিমাণ বেশি। তিনি তার মোট আয়ের চেয়ে অতিরিক্ত (১,০০,০০০- ১,০৫,০০০) টাকা বা ৫,০০০ টাকা বেশি ব্যয় করেন। অর্থাৎ, তার ব্যবসায়ে ক্ষতি সংঘটিত হয়েছে। তাই বলা যায়, বর্তমানে জনাব মাজহারুল ইসলামের ব্যবসায়ের অবস্থা সন্তোষজনক নয়।"
        }
      ]
    },
    {
      "number": "9",
      "uddipok": "জসিম সাহেব একজন লেখক। তিনি দুই বছর সময় নিয়ে একটি উপন্যাস লেখেন। পরবর্তীতে একটি স্বনামধন্য প্রকাশনী থেকে দুই হাজার কপি ছাপিয়ে বাজারজাত করেন। তার উপন্যাসটির মান ভালো হওয়ায় কিছু দিনের মধ্যে সুনাম ছড়িয়ে পড়ে। কিন্তু একটি প্রকাশনী তার বইটি নকল করে বাজারজাত করে। ফলে তিনি আর্থিকভাবে ক্ষতিগ্রস্ত হন। পরবর্তীতে অসাধু চক্রকে চিহ্নিত করে নিকটবর্তী থানায় অভিযোগ জানান। দায়িত্বরত পুলিশ অফিসার সবকিছু শুনে অসাধু চক্রের বিরুদ্ধে আইনগত কোনো ব্যবস্থা নিতে পারবেন না বলে জানান।",
      "tag": "BB 24",
      "sub_questions": [
        {
          "label": "ক",
          "question": "ফ্রানসাইজিং কী?",
          "explanation": "কোনো খ্যাতনামা কোম্পানির নাম ব্যবহার এবং এর পণ্য বা সেবা তৈরি ও বিক্রি করার অধিকার হলো ফ্রানসাইজিং।"
        },
        {
          "label": "খ",
          "question": "",
          "explanation": "বাংলাদেশের পণ্যের মান নির্ধারণ, পরীক্ষা ও মান নিশ্চিত করার জন্য যে সরকারি প্রতিষ্ঠান নিয়েজিত আছে, তা হলো BSTI। BSTI এর পূর্ণরূপ হলো- Bangladesh Standards and Testing Institution। এটি শিল্প মন্ত্রণালয়ের অধীন একটি সংস্থা। পণ্যের মান নিশ্চিত করার লক্ষ্যে BSTI থেকে সনদপত্র নিতে হয়। নির্ধারিত মান অনুযায়ী পণ্য উৎপাদন না করলে বিএসটিআই সংশ্লিষ্ট প্রতিষ্ঠানের লাইসেন্স বাতিল করে দেয়।"
        },
        {
          "label": "গ",
          "question": "",
          "explanation": "উদ্দীপকের জসিম সাহেবের উপন্যাস লেখার কাজটি মেধাসম্পদের অন্তর্গত। সৃজনশীল ব্যক্তি তার মেধা ও মননশীলতা প্রয়োগ করে মেধাসম্পদ সৃষ্টি করেন। এ ধরনের সম্পদ সৃষ্টি করার জন্য ব্যক্তিকে দীর্ঘদিন গবেষণা ও প্রচেষ্টা চালিয়ে যেতে হয়। সাহিত্য ও শিল্পকর্ম মেধাসম্পদের আওতাভুক্ত। উদ্দীপকের জসিম সাহেব একজন লেখক। তিনি দুই বছর সময় নিয়ে একটি উপন্যাস লেখেন। তার উপন্যাসটির মান ভালো হওয়ায় কিছু দিনের মধ্যে তার সুনাম ছড়িয়ে পড়ে। এ কাজের জন্য তিনি মানসিক শ্রম ও মেধা ব্যবহার করেছেন। এভাবে দীর্ঘ সাধনা ও প্রচেষ্টার মাধ্যমে তিনি উপন্যাসটি প্রকাশ করতে সমর্থ হয়েছেন। এটি মেধাসম্পদের বৈশিষ্ট্যের সাথে মিলে যায়। সুতরাং, জসিম সাহেবের রচিত উপন্যাসটি মেধাসম্পদের আওতায় পড়ে।"
        },
        {
          "label": "ঘ",
          "question": "",
          "explanation": "জসিম সাহেব তার মেধাসম্পদের কপিরাইট না করার কারণে কোনো আইনগত সুবিধা নিতে পারেননি বলে আমি মনে করি। কপিরাইট হলো লেখক বা শিল্পীর সৃষ্টকর্মের ওপর একটি নির্দিষ্ট সময়ের জন্য আইনগত অধিকার। এর মাধ্যমে শিল্পকর্ম নির্দিষ্ট সময়ের জন্য বিক্রি, উন্নয়ন বা ব্যবহারের অধিকার লাভ করা যায়। গ্রন্থ, গল্প, প্রবন্ধ, কবিতা, নাটক, গান, চলচ্চিত্র প্রভৃতির সুরক্ষার জন্য কপিরাইট আইনের সহায়তা নিতে হয়। উদ্দীপকের জসিম সাহেব দীর্ঘদিন পরিশ্রম করে একটি উপন্যাস লেখেন। পরবর্তীতে তিনি একটি প্রকাশনী থেকে বইটি বাজারজাত করেন। তার উপন্যাসটির মান ভালো হওয়ায় দ্রুত সুনাম ছড়িয়ে পড়ে।কিন্তু একটি প্রকাশনী তার বইটি নকল করে বাজারজাত করে। এ অবস্থায় তিনি আইনি ব্যবস্থা নিয়েও কোনো প্রতিকার পাননি। জসিম সাহেব তার উপন্যাসটির কপিরাইট করলে অন্য কেউ এটি নকল করতে পারতো না। আর নকল করলেও তিনি তাদের বিরুদ্ধে আইনগত ব্যবস্থা নিতে পারতেন। এতে তার পক্ষে ক্ষতিপূরণ আদায় করাও সম্ভব হতো। কিন্তু উপন্যাসটির কোনো কপিরাইট না থাকায় অসাধু ব্যবসায়ীরা এটি নকল করার সুযোগ পেয়েছে। জসিম সাহেব তাদের বিরুদ্ধে আইনগত ব্যবস্থা নিয়ে কোনো প্রতিকার পাননি। সুতরাং, জসিম সাহেবের উপন্যাসটির কপিরাইট না থাকায় তিনি আইনগত সুবিধা পাননি।"
        }
      ]
    },
    {
      "number": "10",
      "uddipok": "জনাব নয়ন ঢাকার সাভার এলাকায় একটি বস্ত্রশিল্প প্রতিষ্ঠা করেন। তার প্রতিষ্ঠানটিতে শাড়ি, গামছা, বেডশিট ইত্যাদি তৈরি হয়। শিল্পটিকে আধুনিকায়ন ও সম্প্রসারণের জন্য একটি প্রতিষ্ঠান হতে ঋণ নেন। সংস্থাটি ব্যবসায় উদোক্তাদের মধ্যে সহযোগিতার হাত বাড়িয়ে দিয়ে ঋণ সুবিধা প্রদান করে থাকে। অপরদিকে বাবার মৃত্যুর কারণে কলেজ পড়ুয়া ছাত্র ফারুক একটি ব্যবসায় প্রতিষ্ঠানের মালিক হয়। তার বর্তমান বয়স ১৭ বছর ও ১ বছর যাবৎ ব্যবসায়টি দেখাশোনা করছে, অভিজ্ঞতা না থাকার কারণে আর্থিক ক্ষতির সম্মুখীন হয়। একটি প্রতিষ্ঠান থেকে ঋণ নেয়ার প্রত্যাশা করে। কিন্তু প্রতিষ্ঠানটি ঋণ না দিয়ে তাকে খালি হাতে নিরাশ করে।",
      "tag": "BB 24",
      "sub_questions": [
        {
          "label": "ক",
          "question": "নতুন ব্যবসায় বা শিল্প স্থাপন কী ধরনের কাজ?",
          "explanation": "নতুন ব্যবসায় বা শিল্প স্থাপন একটি সৃজনশীল ও গঠনমূল্ক কাজ।"
        },
        {
          "label": "খ",
          "question": "",
          "explanation": "একজন নারী যদি কোনো ব্যবসায় প্রতিষ্ঠানের মালিক হন তাহলে তিনি নারী উদ্যোক্তা হিসেবে বিবেচিত হবেন। কোনো নারী, অংশীদারি বা যৌথ মূলধনী ব্যবসায়ের শেয়ারহোল্ডারদের মধ্যে ন্যূনতম ৫১% শেয়ারের মালিক হলে, তাকে বলা হয় নারী উদ্যোক্তা। কিন্তু ব্যক্তিমালিকানাধীন প্রতিষ্ঠানের ক্ষেত্রে নারী কোনো ব্যবসায় স্থাপন করলেই তাকে নারী উদ্যোক্তা হিসেবে ধরা হয়। এদের অংশগ্রহণে দেশের সুষম অর্থনৈতিক উন্নয়ন নিশ্চিত হয়।"
        },
        {
          "label": "গ",
          "question": "",
          "explanation": "উদ্দীপকের জনাব নয়ন বাংলাদেশ ডেভেলপমেন্ট ব্যাংক লিমিটেড (BDBL) হতে ঋণ সুবিধা পায়। বিডিবিএল হলো সম্পূর্ণ রাষ্ট্রীয় মালিকানাধীন একটি বিশেষায়িত ব্যাংক। নতুন শিল্প প্রকল্প স্থাপন, চালু শিল্প প্রকল্পগুলোর আধুনিকীকরণ, শিল্প উদ্যোক্তাদের ঋণ ও পরামর্শদান, কৃষিভিত্তিক শিল্পের পৃষ্ঠপোষকতা প্রভৃতি এর প্রধান কাজ। এছাড়া বিডিবিএল ক্ষুদ্র উদ্যোক্তা, উৎপাদন ও সেবা খাত ও নারী উদ্যোক্তাদের অগ্রাধিকার দিয়ে এসব সহায়তা করে থাকে। উদ্দীপকের নয়ন ঢাকার সাভার এলাকায় একটি বস্ত্রশিল্প প্রতিষ্ঠা করে। তার প্রতিষ্ঠানটিতে শাড়ি, গামছা, বেডশিট ইত্যাদি তৈরি হয়। তিনি তার শিল্পটিকে আধুনিকায়ন ও সম্প্রসারণের জন্য একটি সংস্থা হতে ঋণ নেন। সংস্থাটি ব্যবসায় উদ্যোক্তাদের জন্য ঋণ সুবিধা দিয়ে সহায়তা করে থাকে। এছাড়া সংস্থাটি উদ্যোক্তাদের আর্থিক ও কারিগরি সহায়তা প্রদান করে। এ ধরনের সহায়তা বাংলাদেশ ডেভেলপমেন্ট ব্যাংক (বিডিবিএল) দিয়ে থাকে। সুতরাং, জনাব নয়ন বাংলাদেশ ডেভেলপমেন্ট ব্যাংক লিমিটেড হতে ঋণ সুবিধা পায়।"
        },
        {
          "label": "ঘ",
          "question": "",
          "explanation": "উদ্দীপকের ফারুকের ঋণপ্রাপ্তির যোগ্যতা নেই বলে বাণিজ্যিক ব্যাংক তাকে ঋণ দেয়নি। এ ধরনের ব্যাংক থেকে ব্যবসায়িক ঋণ নিতে চাইলে ঋণপ্রার্থীর ২ বছরের ব্যবসায়িক অভিজ্ঞতা থাকতে হয়। তাকে সুস্থ, শিক্ষিত এবং বয়স ১৮ থেকে ৬০-এর মধ্যে হতে হয়। ঋণপ্রার্থীকে বাংলাদেশের নাগরিক হতে হয়। এক্ষেত্রে ঋণখেলাপি, দেউলিয়া, উন্মাদ কোনো ব্যক্তি ঋণের আবেদন করতে পারে না এবং মহিলাদের অগ্রাধিকার দেওয়া হয়। উদ্দীপকের ফারুক তার বাবার মৃত্যুর কারণে একটি ব্যবসায় প্রতিষ্ঠানের মালিক হয়। তার বর্তমান বয়স ১৭ বছর। এছাড়া সে ১ বছর যাবৎ তার ব্যবসায়টি দেখাশোনা করছে। তার ব্যবসায়িক অভিজ্ঞতা না থাকার কারণে সে আর্থিক ক্ষতির সম্মুখীন হয়। এতে সে একটি প্রতিষ্ঠান থেকে ঋণ নেয়ার প্রত্যাশা করে। কিন্তু প্রতিষ্ঠানটি তাকে ঋণ প্রদান করেনি। এ ধরনের ব্যাংক উদ্যোক্তাদের কিছু যোগ্যতা যাচাই করে ঋণ প্রদীন করে থাকে। এক্ষেত্রে ফারুক বাংলাদেশের নাগরিক ও সুস্থ মস্তিষ্কের মানুষ। কিন্তু সে বাণিজ্যিক ব্যাংক থেকে ঋণ নেওয়ার অন্য শর্তগুলো (যেমন: বয়স ও অভিজ্ঞতা) পূরণ করতে সক্ষম হয়নি। ফারুকের রয়স ১৮ বছরের কম। তাছাড়া তার ব্যবসায়িক অভিজ্ঞতা ২ বছর পূর্ণ হয়নি। এজন্য বাণিজ্যিক ব্যাংক ফারুককে ঋণ সুবিধা প্রদান করেনি। তাই বলা যায়, ফারুককে আর্থিক প্রতিষ্ঠানটির ঋণ না দেওয়ার যৌক্তিকতা রয়েছে।"
        }
      ]
    },
    {
      "number": "11",
      "uddipok": "লেখাপড়া শেষ করার পর জনাব খোরশেদ নিজস্ব পুঁজি এবং ব্যাংক থেকে ঋণ নিয়ে তার পৈত্রিক জমিতে মাছ চাষ আরম্ভ করেন। কঠোর পরিশ্রমের ফলে তার খামারটি লাভ জনক হয়। তিনি নিজের কর্মসংস্থানের পাশাপাশি আরও ২০ জন লোকের কর্মসংস্থান করেন।",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "প্রত্যাশিত মুনাফার চেয়ে প্রকৃত মুনাফা কম হওয়ার আশঙ্কা হলো আর্থিক ঝুঁকি।"
        },
        {
          "label": "খ",
          "question": "",
          "explanation": "বিতর্ক প্রতিযোগিতার আয়োজন ও জুয়েলারির দোকান প্রতিষ্ঠার মধ্যে ২য় কাজটি ব্যবসায় উদ্যোগ। মুনাফা অর্জনের উদ্দেশ্য ও ঝুঁকির সম্পৃক্ততা ব্যবসায় উদ্যোগের দুইটি বিশেষ বৈশিষ্ট্য। জুয়েলারির দোকানে মুনাফা অর্জনের উদ্দেশ্য থাকলেও বিতর্ক প্রতিযোগিতায় এই উদ্দেশ্য নেই। আবার, জুয়েলারির দোকান ঝুঁকি নিয়ে পরিচালনা করা হয়। কিন্তু বিতর্ক প্রতিযোগিতার সাথে ঝুঁকি জড়িত নয়। তাই বলা যায়, জুয়েলারি দোকান প্রতিষ্ঠার কাজটি ব্যবসায় উদ্যোগ।"
        },
        {
          "label": "গ",
          "question": "",
          "explanation": "জনাব খোরশেদ আত্মকর্মসংস্থানের মাধ্যমে নিজের কাজের ব্যবস্থা করেন। আত্মকর্মসংস্থান একটি স্বাধীন পেশা। এর মাধ্যমে স্বল্প পুঁজি, নিজস্ব চিন্তা ও দক্ষতাকে কাজে লাগিয়ে জীবিকা অর্জনের ব্যবস্থা করা হয়। এভাবে কোনো ব্যক্তি নিজেই তার বেকারত্ব দূর করতে পারে। হাঁস-মুরগি পালন, মাছ চাষ প্রভৃতি আত্মকর্মসংস্থানের উদাহরণ। উদ্দীপকের জনাব খোরশেদ নিজস্ব পুঁজি ও ঋণ নিয়ে পৈত্রিক জমিতে মাছ চাষ শুরু করেন। কঠোর পরিশ্রমের ফলে তার খামারটি দ্রুত লাভজনক হয়ে উঠে। এক্ষেত্রে মূলধন ছিল তার নিজস্ব অর্থ ও ঋণ করা স্বল্প সম্পদ। তাছাড়া খামারটি দাঁড় করাতে তিনি নিজের দক্ষতা ও শ্রম কাজে লাগিয়েছেন। এভাবে তিনি নিজেই নিজের আয়ের ব্যবস্থা করেছেন। তার এই কাজটির সাথে আত্মকর্মসংস্থানের মিল রয়েছে। সুতরাং, জনাব খোরশেদ আত্মকর্মসংস্থানে নিয়োজিত আছেন।"
        },
        {
          "label": "ঘ",
          "question": "",
          "explanation": "জনাব খোরশেদ শুধু আত্মকর্মীই নন, তিনি একজন ব্যবসায় উদ্যোক্তাও। একজন আত্মকর্মসংস্থান সৃষ্টিকারী ব্যক্তি শুধু নিজের কাজের ব্যবস্থা করেন। কিন্তু একজন ব্যবসায় উদ্যোক্তা নিজের পাশাপাশি আরও অনেকের কাজের ব্যবস্থা করেন। উদ্দীপকের জনাব খোরশেদ নিজস্ব পুঁজি ও স্বল্প পরিমাণ ঋণ নিয়ে মাছ চাষ শুরু করেন। তার কঠোর পরিশ্রমের ফলে খামারটি দ্রুত মুনাফা অর্জন করতে থাকে। প্রথমে তিনি নিজের আত্মকর্মসংস্থানের জন্য মাছ চাষ শুরু করেন। কিন্তু বর্তমানে সেখানে তার পাশাপাশি আরও ২০ জন লোক কাজ করছে। উদ্দীপকের জনাব খোরশেদ প্রথমদিকে নিজস্ব পুঁজি ও পরিশ্রমকে কাজে লাগিয়ে নিজেই নিজের কাজের ব্যবস্থা করেছিলেন। অর্থাৎ, তিনি আত্মকর্মসংস্থানে নিয়োজিত ছিলেন। কিন্তু পরবর্তীতে তার খামারটি বড় হলে সেখানে আরও অনেকের কাজের ব্যবস্থা, হয়। বর্তমানে সেখানে আরও ২০ জন লোক কাজ করছেন। ফলে তার আত্মকর্মসংস্থানটি ব্যবসায় উদ্যোগে রূপ নেয়। কারণ ব্যবসায় উদ্যোগে উদ্যোক্তা নিজের পাশাপাশি অনন্যদের কাজের ব্যবস্থা করেন। সুতরাং, বর্তমানে জনাব খোরশেদকে কেবল আত্মকর্মী বলা যায় না। তিনি একজন সফল উদ্যোক্তাও।"
        }
      ]
    }
  ]
}