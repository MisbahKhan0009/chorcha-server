{
  "title": "দিনাজপুর, কুমিল্লা, চট্টগ্রাম বোর্ড ২০১৯",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "প্রতিষ্ঠান: A সুতা → বস্ত্র চামড়া →জুতা কাঠ→ আসবাবপত্র প্রতিষ্ঠান: B বিদ্যুৎ উৎপাদন→ বিতরণ গ্যাস উৎপাদন→ বিতরণ",
      "tag": "DIN.B, CB, CTG.B 19",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে ঝুঁকি নিয়ে বৈধভাবে পরিচালিত যাবতীয় অর্থনৈতিক কাজকে ব্যবসায় বলে।"
        },
        {
          "label": "খ",
          "question": "",
          "explanation": "উন্নত যন্ত্রপাতির ব্যবহার প্রযুক্তিগত পরিবেশের অন্তর্গত। এ পরিবেশ বিজ্ঞান ও প্রযুক্তিগত উপাদানের সমন্বয়ে গড়ে ওঠে। প্রযুক্তিগত উন্নয়ন উৎপাদন প্রক্রিয়াকে সহজ করে। উন্নত প্রযুক্তির মাধ্যমে কম সময়ে ও শ্রমে বেশি উৎপাদন সম্ভব হয়। বিজ্ঞান ও প্রযুক্তিতে উন্নত দেশ শিল্প-বাণিজ্যেও উন্নত হয়।"
        },
        {
          "label": "গ",
          "question": "",
          "explanation": "উদ্দীপকের 'A' প্রতিষ্ঠানটি উৎপাদন শিল্পের অন্তর্গত। এ ধরনের শিল্পে শ্রম ও যন্ত্রের মাধ্যমে কাঁচামাল প্রক্রিয়াজাত করা হয়। এভাবে তা মানুষের ব্যবহার উপযোগী পণ্যে রূপান্তর করা হয়। তুলা থেকে সুতা, সুতা থেকে কাপড় তৈরি প্রভৃতি এ শিল্পের উদাহরণ। উদ্দীপকের 'A' প্রতিষ্ঠানে তিনটি পণ্যের উৎপাদন প্রক্রিয়া দেখানো হয়েছে। পণ্যগুলো হলো বস্ত্র, জুতা ও আসবাবপত্র। এসব পণ্য তৈরি করতে কাঁচামাল হিসেবে যথাক্রমে সুতা, চামড়া ও কাঠ ব্যবহার করা হয়। এরপর এগুলো যন্ত্রের মাধ্যমে প্রক্রিয়াজাত করা হয়। এভাবে পণ্যের রূপগত পরিবর্তন হয়। আর তা মানুষের ব্যবহার উপযোগী হয়। - এসব কাজের সাথে উৎপাদন শিল্পের বৈশিষ্ট্যের মিল আছে। তাই বলা যায়, 'A' প্রতিষ্ঠানটি উৎপাদন শিল্পে নিয়োজিত আছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত 'B' প্রতিষ্ঠানটি সেবা পরিবেশক শিল্পের অন্তর্গত, যার যথেষ্ট গুরুত্ব আছে। এ শিল্পের মাধ্যমে মানুষকে সেবা দেওয়া হয়। ফলে মানুষের জীবনযাত্রা সহজ ও আরামদায়ক হয়। বিদ্যুৎ ও গ্যাস উৎপাদন এবং বিতরণ, ব্যাংকিং ও স্বাস্থ্য সেবা প্রভৃতি এ শিল্পের অন্তর্গত। উদ্দীপকে 'B' প্রতিষ্ঠানের দুই ধরনের সেবার বিষয়ে উল্লেখ আছে। এই প্রতিষ্ঠানে গ্যাস ও বিদ্যুৎ উৎপাদন এবং বিতরণ করা হয়। আর এসব কাজ মূলত সেবা শিল্পের মাধ্যমে করা হয়। উক্ত শিল্পের মাধ্যমে দেশের মানুষ গ্যাস ও বিদ্যুৎ সেবা পাচ্ছে। ফলে দেশের মানুষ উপকৃত হচ্ছে। এর মাধ্যমে মানুষের জীবনযাত্রা সহজ ও আরামদায়ক হচ্ছে। এছাড়া, এ শিল্প প্রতিষ্ঠার কারণে সেখানে মানুষের কর্মসংস্থান হচ্ছে। তাদের আয় ও জীবনমান বাড়ছে। ফলে সমাজ ও দেশ অর্থনৈতিকভাবে এগিয়ে যাচ্ছে। সুতরাং, দেশের আর্থ-সামাজিক উন্নয়নে 'B' প্রতিষ্ঠানের মতো সেবা শিল্প গুরুত্বপূর্ণ ভূমিকা পালন করে।"
        }
      ]
    },
    {
      "number": "2",
      "uddipok": "পরিবেশ দূষণ কমাতে জনাব নিজামুল পরিত্যক্ত প্লাস্টিক সামগ্রীকে। পুনঃব্যবহারযোগ্য করার উপায় খুঁজতে থাকেন। সে চিন্তা থেকে তিনি রিসাইক্লিং প্রক্রিয়ায় পরিত্যক্ত প্লাস্টিক থেকে শিশুদের বিভিন্ন খেলনা তৈরির কারখানা স্থাপন করলেন। তার কারখানায় কর্মচারী হিসেবে ১৫ জন বেকার যুবককে নিয়োগ দিয়েছেন। উৎপাদিত পণ্যসামগ্রীর চাহিদা বৃদ্ধি পাওয়ায় তিনি বিদেশেও রপ্তানি করছেন। এভাবে তিনি অল্প সময়ে একজন সফল ব্যবসায়ী হয়ে ওঠলেন। তার কর্মকান্ডের ফলে অনেক বেকার যুবকের কর্মসংস্থানের ব্যবস্থা হয়েছে।",
      "tag": "DIN.B, CB, CTG.B 19",
      "sub_questions": [
        {
          "label": "ক",
          "question": "",
          "explanation": "একজন ব্যাক্তির মালিকানায় প্রতিষ্ঠিত, পরিচালিত ও নিয়ন্ত্রিত ব্যবসায় হলো একমালিকানা ব্যবসায়।"
        },
        {
          "label": "খ",
          "question": "",
          "explanation": "দেশের অর্থনৈতিক উন্নয়ন ও প্রবৃদ্ধি অর্জনের ক্ষেত্রে অন্যতম বাধা হলো রাজনৈতিক অস্থিরতা। রাজনৈতিক অস্থিতিশীলতা দেশের আইন-শৃঙ্খলার অবনতি ঘটায়। এতে ব্যবসায়ের প্রসার সম্ভব হয় না। ফলে সম্ভাবনাময় উদ্যোক্তারা নতুন কিছু করতে আগ্রহ হারিয়ে ফেলে। আবার, এ ধরনের সমস্যা দেশে আন্তর্জাতিক বিনিয়োগকে অনুৎসাহিত করে। এসব কারণে দেশের অর্থনৈতিক উন্নয়ন ও প্রবৃদ্ধি অর্জন কঠিন হয়ে পড়ে।"
        },
        {
          "label": "গ",
          "question": "",
          "explanation": "জনাব নিজামুলের প্লাস্টিক থেকে খেলনা তৈরির কাজটি উদ্যোক্তার 'উদ্ভাবনী শক্তি' গুণের সাথে সাদৃশ্যপূর্ণ। নিজের মেধা ও বুদ্ধি কাজে লাগিয়ে নতুন ধারণা বা পদ্ধতি তৈরি করার ক্ষমতা হলো উদ্ভাবনী শক্তি। এর মাধ্যমে উদ্যোক্তা নতুন নতুন পণ্য ও ধারণা তৈরি করেন। এছাড়া উৎপাদন প্রক্রিয়ায় নতুন কৌশল বা পদ্ধতি ব্যবহার করেন। ফলে শিল্পক্ষেত্রের উন্নয়ন হয়। উদ্দীপকের জনাব নিজামুল পরিত্যক্ত প্লাস্টিক সামগ্রী পুনঃব্যবহারযোগ্য করার চিন্তা করেছেন। সে চিন্তা থেকেই তিনি পরিত্যক্ত প্লাস্টিক রিসাইক্লিং করার কারখানা স্থাপন করেন। পরিত্যক্ত প্লাস্টিক থেকে তিনি শিশুদের খেলনা তৈরি করেন। এতে পরিত্যক্ত প্লাস্টিক কাঁচামাল হিসেবে ব্যবহৃত হওয়ায় পরিবেশ দূষণও কমছে। উৎপাদন প্রক্রিয়ায় এ নতুন ধারণা ও পদ্ধতির প্রয়োগ জনাব নিজামুলের নিজস্ব বুদ্ধি থেকে এসেছে। সুতরাং, জনাব নিজামুলের মধ্যে উদ্যোক্তার উদ্ভাবনী শক্তি গুণটি ফুটে ওঠেছে।"
        },
        {
          "label": "ঘ",
          "question": "",
          "explanation": "দেশের আর্থ-সামাজিক উন্নয়নে জনাব নিজামুলের মতো উদ্যোক্তার ভূমিকা অনস্বীকার্য। ব্যবসায় উদ্যোক্তারা নতুন ধারণা উদ্ভাবন ও প্রতিষ্ঠান স্থাপনে ভূমিকা রাখেন। তারা নিজের ও অন্যদের জন্য কর্মসংস্থানের সুযোগ তৈরি করেন। এতে দেশে বেকারত্বের হার কমে। এছাড়া সম্পদের সুষ্ঠু ব্যবহার, জাতীয় আয় বৃদ্ধি, জীবনযাত্রার মান উন্নয়ন প্রভৃতি ক্ষেত্রেও উদ্যোক্তার ভূমিকা গুরুত্বপূর্ণ। উদ্দীপকের জনাব নিজামুল পরিত্যক্ত প্লাস্টিক সামগ্রী রিসাইক্লিং করার একটি কারখানা স্থাপন করেন। এখানে তিনি শিশুদের জন্য বিভিন্ন খেলনা তৈরি করেন। কারখানায় ১৫ জন বেকার যুবকের কর্মসংস্থান হয়েছে। চাহিদা বাড়ায় বর্তমানে তিনি বিদেশে পণ্য রপ্তানি করছেন। জনাব নিজামুল পরিত্যক্ত প্লাস্টিক কাজে লাগানোর মাধ্যমে পরিবেশ দূষণ কমাচ্ছেন। এতে প্রাপ্ত সম্পদের যথাযথ ব্যবহারও নিশ্চিত হচ্ছে। এছাড়া তার কারখানায় বেকার যুবকদের কাজের সুযোগ 'তৈরি হয়েছে। বর্তমানে তিনি বিদেশে পণ্য রপ্তানির মাধ্যমে বৈদেশিক মুদ্রা আয় করছেন। এতে দেশের জাতীয় আয় বাড়ছে। তাকে দেখে বেকার যুবকরা অনুপ্রাণিত হবে। ফলে তারাও ব্যবসায় উদ্যোগ নেবে। এতে সামগ্রিকভাবে দেশের আর্থ-সামাজিক অবস্থার উন্নয়ন হবে। তাই বলা যায়, জনাব নিজামুলের মতো উদ্যোক্তা দেশের আর্থ-সামাজিক উন্নয়নকে গতিশীল করেন।"
        }
      ]
    },
    {
      "number": "3",
      "uddipok": "জনাব হাবিবুর রহমান যুব উন্নয়ন অধিদপ্তর থেকে প্রশিক্ষণ ও বাবার 'কাছ থেকে অর্থ নিয়ে পোলট্রি খামার স্থাপন করেন। তিনি প্রথমে ১০০টি মুরগি নিয়ে খামার শুরু করলেও এক বছরের মধ্যে তার খামারের মুরগির সংখ্যা দাঁড়ায় ১,০০০টি। তার সাফল্য দেখে গ্রামের বেকার যুবকরা পোলট্রি খামার তৈরি করতে' আগ্রহী হচ্ছে। জনাব হাবিবুর রহমান আগ্রহী বেকার যুবকদের পোলট্টি'খামার তৈরি করতে বিভিন্ন পরামর্শ দেন।",
      "tag": "DIN.B, CB, CTG.B 19",
      "sub_questions": [
        {
          "label": "ক",
          "question": "নট্রামস কী?",
          "explanation": "নট্রামস হলো আত্মকর্মসংস্থানে সহায়ক কম্পিউটার বিষয়ক প্রশিক্ষণ প্রদানকারী প্রতিষ্ঠান।"
        },
        {
          "label": "খ",
          "question": "ব্যবসায়ে আর্থিক ঝুঁকি কী? ব্যাখ্যা করো।",
          "explanation": "ব্যবসায় থেকে প্রত্যাশিত মুনাফা অর্জিত না হওয়ার অনিশ্চয়তা হলো আর্থিক ঝুঁকি। একটি নির্দিষ্ট সময়ে উদ্যোক্তা তার ব্যবসায় থেকে নির্দিষ্ট পরিমাণ মুনাফা প্রত্যাশা করেন। এ মুনাফা বাস্তবে অর্জিত না হওয়াই হলো আর্থিক ঝুঁকি।"
        },
        {
          "label": "গ",
          "question": "জনাব হাবিবুর রহমানের কর্মসংস্থানের ধরন বর্ণনা করো।",
          "explanation": "জনাব হাবিবুর রহমানের কর্মসংস্থানের ধরনটি হলো আত্মকর্মসংস্থান। এর মাধ্যমে স্বল্প পুঁজি ও ন্যূনতম ঝুঁকি নিয়ে নিজের প্রচেষ্টায় জীবিকা অর্জনের ব্যবস্থা করা হয়। এটি মূলত নিজেই নিজের কর্মসংস্থানের সুযোগ তৈরি করার একটি উপায়। এতে যেকোনো ব্যক্তি তার বেকারত্ব দূর করতে পারে। উদ্দীপকের জনাব হাবিবুর রহমান যুব উন্নয়ন অধিদপ্তর থেকে প্রশিক্ষণ নেন। এরপর তিনি বাবার কাছ থেকে অর্থ নিয়ে একটি পোলট্রি খামার স্থাপন করেন। প্রথমে তিনি ১০০টি মুরগি নিয়ে খামার শুরু করেছিলেন। এক বছরের মধ্যে তার খামারে মুরগির 'সংখ্যা দাঁড়ায় ১,০০০টি। এক্ষেত্রে জনাব হাবিবুর রহমান নিজের দক্ষতা ও স্বল্প পুঁজি নিয়ে খামার প্রতিষ্ঠা করেন। এতে তারচার নিজের কর্মসংস্থানের ব্যবস্থা হয়েছে। সুতরাং, জনাব হাবিবুর রহমানের খামার প্রতিষ্ঠাকে আত্মকর্মসংস্থানমূলক কাজ বলা যায়।"
        },
        {
          "label": "ঘ",
          "question": "উদ্দীপকের আলোকে কর্মসংস্থান তৈরিতে জনাব হাবিবুর রহমানের ভূমিকা মূল্যায়ন করো।",
          "explanation": "কর্মসংস্থান সৃষ্টিতে সফল আত্মকর্মসংস্থানকারী হিসেবে জনাব হাবিবুর রহমান গুরুত্বপূর্ণ ভূমিকা পালন করেন। আত্মকর্মসংস্থানকারী ব্যক্তি নিজেই নিজের কর্মসংস্থানের সুযোগ তৈরি করেন। এতে তার বেকারত্ব দূর হওয়ার পাশাপাশি অর্থনৈতিক উন্নয়ন হয়। এছাড়া সফল আত্মকর্মসংস্থানকারীকে দেখে বেকার যুবসমাজ আত্মকর্মসংস্থানে উদ্বুদ্ধ হয়। এতে দেশের বেকারত্বের হার কমে। উদ্দীপকের জনাব হাবিবুর রহমান একজন আত্মকর্মসংস্থানকারী ব্যক্তি। তিনি নিজের দক্ষতা ও পরিশ্রম দিয়ে সফল হয়েছেন। বাবার কাছ থেকে পুঁজি নিয়ে তিনি পোলট্রি ফার্ম স্থাপন করেছেন। ফলে তাকে বেকার থাকতে হয়নি। তার নিজস্ব মেধা ও দক্ষতা দিয়ে তিনি দুই বছরেই একজন সফল আত্মকর্মসংস্থানকারী হিসেবে পরিচিতি পেয়েছেন। জনাব হাবিবুর রহমানকে দেখে সমাজের বেকার যুবকরা পোলট্রি খামার স্থাপনে আগ্রহী হচ্ছে। তিনি আগ্রহী যুবকদের খামার স্থাপন সম্পর্কে বিভিন্ন পরামর্শ দিচ্ছেন। এতে তারা সহজেই খামার স্থাপন ও পরিচালনা করতে পারবে। ফলে সমাজের একটি বড় অংশের জন্য কর্মসংস্থানের সুযোগ তৈরি হবে। তাই বলা যায়, কর্মসংস্থান তৈরিতে জনাব হাবিবুর রহমান অনুপ্রেরণামূলক ভূমিকা রেখেছেন।"
        }
      ]
    },
    {
      "number": "4",
      "uddipok": "কাশিশ্বরপুর গ্রামের মতিন ও তার ২ বন্ধু সমঝোতার ভিত্তিতে একটি সংগঠন গড়ে তোলেন। এতে তাদের অবস্থা বেশ ভালো দেখে তাদের গ্রামের ২৫ জন কৃষক একত্র হয়ে সমতার ভিত্তিতে মূলধন বিনিয়োগ, নিজেদের মধ্যে ঝুঁকি ও সুযোগ-সুবিধা ভাগ করে নিতে সম্মত হয়ে একটি সংগঠন স্থাপন করেন। সংগঠনটি আইনগত নিয়ম পালন করে নিবন্ধিত হয়ে মতামতের ভিত্তিতে পরিচালিত হয় এবং সদস্যদের পারস্পরিক উন্নয়নে ভূমিকা রাখে।",
      "tag": "DIN.B, CB, CTG.B 19",
      "sub_questions": [
        {
          "label": "ক",
          "question": "",
          "explanation": "একজন ব্যক্তির মালিকানায় প্রতিষ্ঠিত, পরিচালিত ও নিয়ন্ত্রিত ব্যবসায় হলো একমালিকানা ব্যবসায়।"
        },
        {
          "label": "খ",
          "question": "",
          "explanation": "কোনো বিষয়ে একাধিক ব্যক্তির মধ্যে সৃষ্ট মতের ঐক্যকে চুক্তি বলে। অংশীদারি ব্যবসায়ে অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, বিবাদ মীমাংসাসহ বিভিন্ন বিষয় চুক্তিতে বিস্তারিত উল্লেখ করা হয়। চুক্তির মাধ্যমেই এ ব্যবসায় গঠিত ও পরিচালিত হয়। তাই চুক্তিকে অংশীদারি ব্যবসায়ের মূলভিত্তি বলা হয়।"
        },
        {
          "label": "গ",
          "question": "",
          "explanation": "উদ্দীপকের মতিনের ব্যবসায়টি হলো অংশীদারি ব্যবসায় সংগঠন। দুই বা ততোধিক ব্যক্তি মুনাফা অর্জনের উদ্দেশ্যে এ ব্যবসায় গঠন করে। এ ব্যবসায়ের মূল ভিত্তি হলো চুক্তি। চুক্তি অনুযায়ী ব্যবসায় পরিচালিত ও লাভ-ক্ষতি বণ্টিত হয়।উদ্দীপকের মতিন ও তার দুই বন্ধু সমঝোতার ভিত্তিতে একটি সংগঠন গড়ে তোলেন। এ সংগঠনের উদ্দেশ্য হলো মুনাফা অর্জন করা। আর এ মুনাফা তারা চুক্তি অনুযায়ী ভাগ করে নিবেন। চুক্তি অনুযায়ী সংগঠনটির সব কাজ পরিচালিত হয়। এব বৈশিষ্ট্য অংশীদারি ব্যবসায়ের সাথে মিলে যায়। তাই মতিনের ব্যবসায়কে অংশীদারি সংগঠন বলা যায়।"
        },
        {
          "label": "ঘ",
          "question": "",
          "explanation": "কৃষকদের প্রতিষ্ঠিত সমবায় সমিতি সদস্যদের আর্থ-সামাজিক উন্নয়নে ইতিবাচক ভূমিকা রাখবে বলে আমি মনে করি। সমবায় সমিতি নিম্নবিত্ত, স্বপ্নবিত্ত ও বিত্তহীন সমমনা শ্রেণির লোকদের মাধ্যমে গঠিত হয়। এখানে সদস্যরা নিজেদের আর্থিক কল্যাণের জন্য একত্রে কাজ করে। উদ্দীপকের কাশিশ্বরপুর গ্রামের ২৫ জন কৃষক একত্র হয়ে একটি সংগঠন গড়ে তোলেন। তারা সমঝোতার ভিত্তিতে এখানে মূলধন বিনিয়োগ করেন। নিজেদের মধ্যে ঝুঁকি ও সুযোগ-সুবিধা ভাগ করে নিতে তারা সম্মত হন। সংগঠনটি আইনগতভাবে নিবন্ধিত হয়ে মতামতের ভিত্তিতে পরিচালিত হয়। বৈশিষ্ট্য অনুযায়ী এটি সমবায় সমিতির অন্তর্গত। এ ধরনের সমিতির সদস্যরা সাধারণত নিম্ন আয়ের হয়। এর মাধ্যমে কৃষকরা নিজেদের অবস্থার উন্নয়নের জন্য একসাথে কাজ করতে পারবেন। ফলে মধ্যস্বত্ব ভোগীদের শোষণ থেকে তারা রক্ষা পাবেন। আবার, সমিতির মাধ্যমে তাদের সঞ্চয় বাড়বে। মুনাফার অংশ পাওয়ায় তাদের আর্থিক অবস্থার উন্নতি হবে। এতে জীবনযাত্রার মান বাড়বে। এভাবে সমিতিটি কৃষকদের আর্থ-সামাজিক উন্নয়নে সহায়ক হবে ।"
        }
      ]
    },
    {
      "number": "5",
      "uddipok": "জনাব সাইফ ঢাকা থেকে লঞ্চযোগে ভোলায় পণ্য নিয়ে এসে স্থানীয় বাজারে বিক্রি করেন। হঠাৎ একদিন সন্ধ্যায় ঘূর্ণিঝড়ের কবলে পড়লে একটি লঞ্চ ডুবে যায়। ফলে জনাব সাইফ আর্থিকভাবে ক্ষতিগ্রস্ত হন। কিন্তু পূর্বেই 'P' নামক একটি প্রতিষ্ঠানের সাথে চুক্তি থাকায় তিনি আর্থিক সাহায্য পান। পরবর্তীতে সাইফ স্থানীয় বাজারে 'Q' নামক একটি প্রতিষ্ঠান গড়ে তোলেন। প্রতিষ্ঠানটি ভোগ্যপণ্য উৎপাদন ও বিক্রি করে। একদিন 'X' নামক একটি প্রতিষ্ঠান 'Q' নামক প্রতিষ্ঠানের উৎপাদিত পণ্যের মান যাচাই করে এবং গুণগতমান সম্পন্ন না হওয়ায় জরিমানা করে। ভবিষ্যতে যদি এ ধরনের পণ্য উৎপাদন করে তাহলে প্রতিষ্ঠানটির উৎপাদন চিরতরে বন্ধ করে দেবে বলে সতর্ক করে।",
      "tag": "DIN.B, CB, CTG.B 19",
      "sub_questions": [
        {
          "label": "ক",
          "question": "",
          "explanation": "কোনো খ্যাতনামা কোম্পানির নাম ব্যবহার এবং এর পণ্য বা সেবা তৈরি ও বিক্রি করার অধিকার হলো ফ্রানসাইজিং।"
        },
        {
          "label": "খ",
          "question": "",
          "explanation": "ট্রেডমার্ক এক ধরনের মেধাসম্পদ। সৃজনশীল ব্যক্তি তার মেধা দিয়ে দীর্ঘদিন চেষ্টার মাধ্যমে এ ধরনের মেধা সম্পদ সৃষ্টি করেন। ট্রেডমার্কের মাধ্যমে পণ্যের স্বাতন্ত্র্যতা প্রকাশ পায়। এক্ষেত্রে মূল মালিকের অনুমতি ছাড়া অন্য কেউ ট্রেডমার্ক ব্যবহার বা নকল করতে পারে না।"
        },
        {
          "label": "গ",
          "question": "",
          "explanation": "জনাব সাইফ নৌ বিমা চুক্তির ফলে আর্থিক ক্ষতিপূরণ পেয়েছিলেন। নৌপথের দুর্ঘটনা বা সামুদ্রিক যাত্রাপথের ঝুঁকির বিপক্ষে এ বিমা করা হয়। এক্ষেত্রে বিমাগ্রহীতা তার সম্পত্তির ঝুঁকির বিপরীতে বিমাকারীকে প্রিমিয়াম দেয়। কোনো দুর্ঘটনার ফলে ঐ সম্পত্তির ক্ষতি হলে বিমাকারী ক্ষতিপূরণ দেয়। উদ্দীপকের জনাব সাইফ ঢাকা থেকে পণ্য নিয়ে ভোলার স্থানীয় বাজারে বিক্রি করেন। তিনি লঞ্চের মাধ্যমে পণ্য বহন করেন। একদিন যাত্রাপথে ঘূর্ণিঝড়ে পণ্যসহ লঞ্চ ডুবে যায়। ফলে তিনি আর্থিকভাবে ক্ষতিগ্রস্ত হন। তিনি 'P' নামক একটি বিমা কোম্পানির সাথে আগেই চুক্তি করেছিলেন। নৌপথের দুর্ঘটনার কারণে তার ক্ষতি হওয়ায় চুক্তি অনুযায়ী বিমা কোম্পানি তার ক্ষতি পূরণ করে। নৌপথের ঝুঁকি এড়াতে মূলত নৌ বিমা করা হয়। সুতরাং, জনাব সাইফ নৌ বিমা করার ফলে আর্থিক ক্ষতিপূরণ পান।"
        },
        {
          "label": "ঘ",
          "question": "",
          "explanation": "উদ্দীপকের 'X' নামক BSTI (Bangladesh Standards and Testing Institution) প্রতিষ্ঠানের গুরুত্বপূর্ণ ভূমিকা আছে বলে আমি মনে করি। এই প্রতিষ্ঠান পণ্যের মান নির্ধারণ ও নিয়ন্ত্রণ করে। এছাড়া পণ্যের দৈর্ঘ্য, ওজন, আয়তন এবং শক্তি পরিমাপের বিষয়েও প্রতিষ্ঠানটি কাজ করে। উদ্দীপকের জনাব সাইফ 'Q' নামক প্রতিষ্ঠানে ভোগ্যপণ্য উৎপাদন ও বিক্রি করেন। 'X' নামক একটি প্রতিষ্ঠান জনাব সাইফের প্রতিষ্ঠানের উৎপাদিত পণ্যের মান যাচাই করে। পণ্যের মান গুণগত না হওয়ায় তাকে জরিমানা করা হয়। আর তাকে এ ধরনের পণ্য উৎপাদন বন্ধ করতে বলা হয়। বাংলাদেশে এভাবে পণ্য মান নির্ধারণে BSTI প্রতিষ্ঠানটি কাজ করে। উক্ত প্রতিষ্ঠান জনাব সাইফের প্রতিষ্ঠানের পণ্যের মান নিয়ন্ত্রণ করছে। এতে প্রতিষ্ঠানটি মানসম্পন্ন পণ্য উৎপাদনে জোর দিবে। ফলে ভোক্তা সমাজ উপকৃত হবে। এছাড়া, ক্রেতারা BSTI-এর লোগো দেখে পণ্যমান সম্পর্কে নিশ্চিত হয়ে পণ্য কিনে থাকে। ফলে তারা প্রতারিত হয় না। এভাবে দেশের মানুষ উপকৃত হয়। তাই বলা যায়, 'X' নামক BSTI প্রতিষ্ঠানটি গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "জনাব ইকবাল পাউরুটি ও কেক উৎপাদন করে বিক্রির জন্য 'ইকবাল কনফেকশনারি' প্রতিষ্ঠার সিদ্ধান্ত নিলেন। সিদ্ধান্তটি বাস্তবায়নের জন্য তিনি বাজারে পণ্যটির চাহিদা ও গ্রহণযোগ্যতা যথাযথভাবে নিরূপণের লক্ষ্যে জনগণের জীবনযাত্রার মান, ভোক্তার আয় প্রভৃতি বিশ্লেষণ করলেন। ফলাফল অনুকূল হওয়ায় তিনি শহরের বিসিক-এ একটি কারখানা স্থাপন করলেন। তার উৎপাদিত পণ্যের মান ভালো হওয়ায় প্রতিদিন নগদ লেনদেনের পরিমাণ বাড়ে। এজন্য তাকে দৈনিক, সাপ্তাহিক ও মাসিক নগদ লেনদেনের হিসাব সংরক্ষণ করতে হয়।",
      "tag": "DIN.B, CB, CTG.B 19",
      "sub_questions": [
        {
          "label": "ক",
          "question": "",
          "explanation": "সম আয়-ব্যয় বিশ্লেষণ ব্যবসায়ের এমন একটি অবস্থাকে বোঝায় যখন আয়-ব্যয় সমান হয়।"
        },
        {
          "label": "খ",
          "question": "",
          "explanation": "ব্যবসায় সচল ও সম্প্রসারণের জন্য মূলধন প্রয়োজন হয়। মূলধন বা অর্থ হলো ব্যবসায়ের প্রাণ। কারণ, অর্থ ছাড়া কোনো ব্যবসায় শুরু করা যায় না। অনেক সময় ব্যবসায় সম্প্রসারণের জন্য উদ্যোক্তার একার পক্ষে মূলধন জোগাড় করা সম্ভব হয় না। এক্ষেত্রে ব্যাংক ঋণ বা অন্যান্য বাহ্যিক উৎস থেকে মূলধন সংগ্রহ করতে হয়।"
        },
        {
          "label": "গ",
          "question": "",
          "explanation": "জনাব ইকবালের হিসাব বিবরণীটি হলো প্রাক্কলিত নগদানপ্রবাহ বিবরণী। এ বিবরণীতে নির্দিষ্ট সময়ে প্রতিষ্ঠানে কী পরিমাণ নগদ অর্থ আসছে ও ব্যয় হচ্ছে তা সংরক্ষণ করা হয়। এর মাধ্যমে উদ্যোক্তা তার ব্যবসায়ের নগদের প্রকৃত অবস্থা জানতে পারেন। তাই সুষ্ঠুভাবে ব্যবসায় পরিচালনার জন্য উদ্যোক্তার নগদানপ্রবাহ বিবরণী তৈরি করা প্রয়োজন। উদ্দীপকের জনাব ইকবাল পাউরুটি ও কেক উৎপাদন এবং বিক্রির জন্য 'ইকবাল কনফেকশনারি' প্রতিষ্ঠা করেন। উৎপাদিত পণ্যের মান ভালো হওয়ায় প্রতিষ্ঠানটির নগদ লেনদেনের পরিমাণ বাড়তে থাকে। ফলে দৈনিক, সাপ্তাহিক ও মাসিক নগদ লেনদেনের হিসাব সংরক্ষণ করতে হয়। এতে জনাব ইকবাল প্রতিষ্ঠানটির নগদ জমা ও খরচের পরিমাণ জানতে পারেন। ফলে লাভ-ক্ষতির পরিমাণও সহজে জানা যায়। এভাবে নগদ লেনদেনের তথ্য লিপিবদ্ধ করা হয় প্রাক্কলিত নগদানপ্রবাহ বিবরণীতে। তাই বলা যায়, জনাব ইকবাল প্রাক্কলিত নগদানপ্রবাহ হিসাব বিবরণীটি তৈরি করেছেন।"
        },
        {
          "label": "ঘ",
          "question": "",
          "explanation": "জনাব ইকবাল ব্যবসায় প্রকল্প প্রণয়নের ক্ষেত্রে প্রকল্প ধারণা চিহ্নিতকরণ ও মূল্যায়নের পদক্ষেপ নিয়েছেন। একজন সম্ভাবনাময় উদ্যোক্তা তার পারিপার্শ্বিক অবস্থা বিবেচনা করে প্রকল্প চিহ্নিতকরণ প্রক্রিয়া শুরু করেন। বিভিন্ন উৎস থেকে প্রাপ্ত তথ্য বিশ্লেষণ করে তিনি একটি সম্ভাব্য তালিকা তৈরি করেন। এরপর দুইটি পদ্ধতির মাধ্যমে চিহ্নিত ধারণাগুলো মূল্যায়ন করে প্রকল্প নির্বাচন করেন। এর একটি হলো ম্যাক্রোস্ক্রিনিং (জনসংখ্যা, অর্থনৈতিক পরিবেশ) ও অন্যটি হলো মাইক্রোস্ক্রিনিং (বাজার চাহিদা, বাণিজ্যিক দিক)। উদ্দীপকের জনাব ইকবাল 'ইকবাল কনফেকশনারি' প্রতিষ্ঠার সিদ্ধান্ত নেন। এটি বাস্তবায়নের জন্য তিনি বাজারে নির্দিষ্ট পণ্যের চাহিদা ও গ্রহণযোগ্যতা যথাযথভাবে নিরূপণ করেন। এক্ষেত্রে জনগণের জীবনযাত্রার মান, ভোক্তার আয় প্রভৃতির ফলাফল অনুকূল হওয়ায় কারখানাটি স্থাপন করেন। জনাব ইকবাল ব্যবসায়টি শুরুর ক্ষেত্রে ব্যবসায় পরিকল্পনা প্রণয়নের প্রক্রিয়া সঠিকভাবে অনুসরণ করেন। তিনি প্রকল্প ধারণা চিহ্নিত করার -আগে এর প্রয়োজনীয়তা আছে কিনা তা যাচাই করেন। এছাড়া ধারণাটি মূল্যায়নের জন্য ম্যাক্রোস্ক্রিনিং-এর অর্থনৈতিক পরিবেশ বিবেচনা করেন। আবার মাইক্রোস্ক্রিনিং-এর বাজার চাহিদাও যাচাই করেন। এভাবে সঠিকভাবে প্রকল্প প্রণয়ন করায় প্রতিষ্ঠানটি দ্রুত সফলতা পেয়েছে। অতএব, ম্যাক্রো ও মাইক্রোস্ক্রিনিং-এর উপাদান যাচাই করে জনাব ইকবালের প্রকল্প ধারণা চিহ্নিতকরণ ও মূল্যায়ন পদক্ষেপটি যথার্থ হয়েছে।"
        }
      ]
    },
    {
      "number": "7",
      "uddipok": "জনাব রহমান পটুয়াখালী জেলার কুয়াকাটায় 'রহমান সল্ট ইন্ডাস্ট্রিজ লি.' নামে একটি লবণ প্রক্রিয়াজাতকরণ কারখানা স্থাপন করেন। তার বিনিয়োগকৃত মূলধনের পরিমাণ, জমি ও কারখানা ভবন ছাড়া ৩ কোটি টাকা। সাগর সংলগ্ন তার কারখানায় ৪১ জন শ্রমিক কর্মরত রয়েছে।",
      "tag": "DIN.B, CB, CTG.B 19",
      "sub_questions": [
        {
          "label": "ক",
          "question": "",
          "explanation": "যন্ত্রপাতি কিংবা স্থায়ী সম্পদ বা মেধাসম্পদের ব্যবহারের মাধ্যমে যেসব সেবামূলক কর্ম সম্পাদিত হয়, তাকে সেবা শিল্প বলে।"
        },
        {
          "label": "খ",
          "question": "",
          "explanation": "খণ্ডকালীন উৎপাদন বা সেবা কাজে নিয়োজিত শিল্প হলো কুটির শিল্প। এ শিল্প প্রধানত পরিবারভিত্তিক হয়। উদ্যোক্তা নিজেই এর কারিগর। পারিবারিক অন্যান্য কাজের পাশাপাশি এ শিল্পের কাজ করা হয়। এজন্য কুটির শিল্প একটি খণ্ডকালীন উৎপাদন শিল্প হিসেবে বিবেচিত হয়।"
        },
        {
          "label": "গ",
          "question": "",
          "explanation": "জনাব রহমানের ব্যবসায়টি উৎপাদনমুখী ক্ষুদ্র শিল্পের অন্তর্গত। এ শিল্পে জমি ও কারখানা ভবন ছাড়া স্থায়ী সম্পদের মূল্য ৭৫ লক্ষ থেকে ১৫ কোটি টাকার মধ্যে হয়। আর সদস্য সংখ্যা ৩১ থেকে ১২০ জনের মধ্যে সীমাবদ্ধ থাকে। উদ্দীপকের জনাব রহমান পটুয়াখালী জেলার কুয়াকাটায় 'রহমান সল্ট ইন্ডাস্ট্রিজ লি.' নামে একটি লবণ প্রক্রিয়াজাত কারখানা স্থাপন করেন। এখানে লবণ উৎপাদন করা হয় বলে এটি একটি উৎপাদনধর্মী প্রতিষ্ঠান। এটি স্থাপনে তার বিনিয়োগকৃত মূলধনের পরিমাণ ছিল ৩ কোটি টাকা। কারখানায় কর্মরত শ্রমিক সংখ্যা ৪১ জন। মূলধন ও জনবলের সংখ্যা বিবেচনায় 'এর সাথে ক্ষুদ্র শিল্পের মিল আছে। সুতরাং, জনাব রহমানের ব্যবসায়কে উৎপাদনমুখী ক্ষুদ্র শিল্প বলা যায়।"
        },
        {
          "label": "ঘ",
          "question": "",
          "explanation": "আর্থ-সামাজিক অবস্থা বিবেচনায় জনাব রহমানের ক্ষুদ্র শিল্পটি স্থাপনের যৌক্তিকতা আছে বলে আমি মনে করি। বাংলাদেশের মতো উন্নয়নশীল দেশের অর্থনৈতিক ও সামাজিক অগ্রগতির ক্ষেত্রে ক্ষুদ্র শিল্প গুরুত্বপূর্ণ ভূমিকা রাখে। এ শিল্পের জন্য তুলনামূলক কম পুঁজির প্রয়োজন হয়। তাই উদ্যোক্তারা শিল্প স্থাপনে - বেশি আগ্রহী হয়। সঠিক স্থানে উপযুক্ত শিল্প স্থাপন করলে এর গ্রহণযোগ্যতা বাড়ে। দেশেরও উন্নতি হয়। উদ্দীপকের জনাব রহমান কুয়াকাটায় একটি লবণ প্রক্রিয়াজাত কারখানা স্থাপন করেন। এখানে তিনি ৩ কোটি টাকা বিনিয়োগ করেন। আর ৪১ জন শ্রমিকের কর্মসংস্থানের ব্যবস্থা করেন। তার কারখানাটি ক্ষুদ্র শিল্পের অন্তর্গত। শিল্পটি কুয়াকাটায় অবস্থিত। এখানে, লবণ প্রক্রিয়াজাত করা হয়। কুয়াকাটায় সমুদ্রের লোনা পানি থেকে প্রচুর লবণ উৎপাদন করা যায়। তাই জনাব রহমান কম খরচে ও সহজে কাঁচামাল সংগ্রহ করতে পারেন। অন্যদিকে কুয়াকাটা থেকে সারা দেশে যোগাযোগ ব্যবস্থা ভালো হওয়ায় লবণ বিপণন তার জন্য সহজ হয়। আর এ শিল্পের মাধ্যমে স্থানীয় অনেক লোকের কর্মসংস্থান হয়েছে। তাদের আয় বাড়ছে। এতে সমাজের ও দেশের অর্থনৈতিক উন্নয়ন হচ্ছে। সুতরাং, দেশের আর্থ-সামাজিক উন্নয়নের জন্য জনাব রহমানের ক্ষুদ্র শিল্প স্থাপন যৌক্তিক হয়েছে।"
        }
      ]
    },
    {
      "number": "8",
      "uddipok": "প্রকৌশলী জনাব রাইজুল তার কারখানার জন্য কিছু অভিজ্ঞ লোকের নিয়োগ দেন। এছাড়া কিছু নতুন ব্যক্তির নিয়োগ দানের জন্য পত্রিকায় বিজ্ঞপ্তি দেন। কিছুদিন পরে সজল নামে একজন ব্যক্তিকে দুর্নীতির জন্য চাকরি থেকে অপসারণ করেন। তিনি কারখানায় নারী-পুরুষ উভয়ের কাজের ভেদাভেদ না করে উপযুক্ত পারিশ্রমিক নির্ধারণ করেন এবং যারা ভালো কাজ করে তাদেরকে পুরস্কৃত করে থাকেন। মাঝে মাঝে তিনি অনেক ঝুঁকিপূর্ণ কাজ হাতে নিয়ে দক্ষতার সাথে সম্পন্ন করে মুনাফাও বেশি অর্জন করেন। বর্তমানে তার প্রতিষ্ঠানটি একটি সফল প্রতিষ্ঠান হিসেবে স্বীকৃতি লাভ করেছে।",
      "tag": "DIN.B, CB, CTG.B 19",
      "sub_questions": [
        {
          "label": "ক",
          "question": "",
          "explanation": "ব্যবস্থাপনা হলো অন্যের সামর্থ্যকে কাজে লাগিয়ে দক্ষতার সাথে কাজ করিয়ে নেওয়ার কৌশল।"
        },
        {
          "label": "খ",
          "question": "",
          "explanation": "গণতান্ত্রিক নেতৃত্বে কর্মীরা কাজে আন্তরিক হয়। এ নেতৃত্বে নেতা সব ক্ষমতা নিজের হাতে না রেখে প্রয়োজনীয় কর্তৃত্ব অধস্তনদের কাছে ছেড়ে দেন। এছাড়া তিনি সিদ্ধান্ত নেওয়ার জন্য অধস্তনদের সাথে পরামর্শ করেন। এ কারণে কর্মীদের কাজের প্রতি মনোবল বাড়ে এবং তারা কাজে আন্তরিক হয়।"
        },
        {
          "label": "গ",
          "question": "",
          "explanation": "প্রকৌশলী জনাব রাইজুলের প্রথম পর্যায়ের কাজটি ব্যবস্থাপনার কর্মীসংস্থান কাজের সাথে সম্পৃক্ত। ব্যবস্থাপনার উপকরণসমূহের মধ্যে জনশক্তি সবচেয়ে গুরুত্বপূর্ণ। জনশক্তি যোগ্য, দক্ষ ও উৎসাহী না হলে অন্য উপাদান (যন্ত্রপাতি, কাঁচামাল) মানসম্পন্ন হলেও সদ্ব্যবহার করা যায় না। তাই প্রতিষ্ঠানের জন্য দক্ষ ও যোগ্য কর্মীবাহিনী গঠনের প্রয়োজন হয়। এটি ব্যবস্থাপনার কর্মীসংস্থান কাজের মাধ্যমে সম্ভব করা যায়। উদ্দীপকের প্রকৌশলী জনাব রাইজুল তার কারখানার জন্য কিছু অভিজ্ঞ লোক নিয়োগ দেন। আর কিছু নতুন ব্যক্তি নিয়োগের জন্য পত্রিকায় বিজ্ঞপ্তি দেন। কিছুদিন পরে তিনি একজন কর্মীকে দুর্নীতির জন্য চাকরি থেকে অপসারণ করেন। মূলত প্রতিষ্ঠানে উপযুক্ত কর্মবাহিনী গঠনের জন্যই তিনি কাজ করেন। এ কাজ কর্মীসংস্থানের বিভিন্ন পর্যায়ে করা হয়। সুতরাং, জনাব রাইজুল ব্যবস্থাপনার কর্মীসংস্থান কাজটি করেছেন।"
        },
        {
          "label": "ঘ",
          "question": "",
          "explanation": "প্রকৌশলী জনাব রাইজুলকে আদর্শ নেতা হিসেবে বিবেচনা করা যায়। একজন আদর্শ নেতার মধ্যে সব ধরনের গুণ থাকতে হয়। নেতা কর্মীদের দিয়ে কাজ করান। এজন্য তাদের উৎসাহ দিয়ে কাজ আদায় করতে হয়। এছাড়া নেতার জেন্ডার সচেতনতা, ঝুঁকি নেওয়ার মানসিকতা ও পরিশ্রমী হতে হয়। উদ্দীপকের প্রকৌশলী জনাব রাইজুল তার কারখানায় নারী-পুরুষ উভয়ের কাজের ভেদাভেদ করেন না। তিনি জেন্ডার সচেতন বলে সকলের জন্য উপযুক্ত পারিশ্রমিক নির্ধারণ করেন। যারা ভালো কাজ করে তাদেরকে তিনি পুরস্কার দেন। এতে কাজের প্রতি কর্মীদের আগ্রহ বাড়ে ও কাজের মান ভালো হয়। ফলে লক্ষ্য অর্জন করা সহজ হয়। জনাব রাইজুল অনেক ঝুঁকিপূর্ণ কাজ হাতে নেন। অর্থাৎ, তার মধ্যে ঝুঁকি নেওয়ার সাহসিকতা আছে। এ কাজগুলো তিনি দক্ষতার সাথে করে বেশি মুনাফা অর্জন করেন। তার এ গুণগুলো একজন নেতার জন্য খুবই গুরুত্বপূর্ণ। এগুলোর কারণেই জনাব রাইজুলের প্রতিষ্ঠান একটি সফল প্রতিষ্ঠান হিসেবে স্বীকৃতি পেয়েছে। তাই তাকে একজন আদর্শ নেতা বলা যায়।"
        }
      ]
    },
    {
      "number": "9",
      "uddipok": "জনাব আলম সাতক্ষীরা থেকে বিভিন্ন পণ্যসামগ্রী কিনে নিজ প্রতিষ্ঠান আলম স্টোরস-এ পণ্যের গুণাগুণ, ওজন ও আকৃতি অনুযায়ী শ্রেণিবিন্যাস করেন। বিক্রি কাজে সুবিধার জন্য আসাদ নামে এসএসসি পাসকৃত অন্য প্রতিষ্ঠানে চাকরি করতো এমন একজন বিক্রয়কর্মী নিয়োগ দেন। আসাদ ক্রেতা ও ভোক্তাদের সাথে সদা হাসিমুখে কথা বলেন, কোনো কথায় বিরক্তবোধ করেন না। ভোক্তারা আসাদের সততায় মুগ্ধ। এছাড়া তিনি বয়স্ক নারী-পুরুষের কাছে অত্যন্ত সচেতনতার সাথে পণ্য বিক্রি করেন। ফলে অল্প সময়ে আলম স্টোরস সফলতা লাভ করে।",
      "tag": "DIN.B, CB, CTG.B 19",
      "sub_questions": [
        {
          "label": "ক",
          "question": "",
          "explanation": "বিজ্ঞাপন হলো পণ্য বা সেবাসামগ্রীর প্রতি জনসাধারণের দৃষ্টি আকর্ষণের জন্য একটি উপায় বা কৌশল।"
        },
        {
          "label": "খ",
          "question": "",
          "explanation": "গুদামজাতকরণ কাজের মাধ্যমে গ্রীষ্মকালে উৎপাদিত পণ্য শীতকালে ব্যবহার করা যায়। কিছু কিছু পণ্য শুধু নির্দিষ্ট মৌসুমে উৎপাদিত হয়। এসব পণ্য গুদামজাত করে রাখলে তা সারা বছর ব্যবহার করা যায়। এতে পণ্যের সময়গত বাধা দূর হয়। তাই গুদামজাতকরণের মাধ্যমে গ্রীষ্মকালে উৎপাদিত পণ্য শীতকালে ব্যবহার সম্ভব হয়।"
        },
        {
          "label": "গ",
          "question": "",
          "explanation": "জনাব আলমের প্রথম পর্যায়ের কাজটি বিপণনের পর্যায়িতকরণের অন্তর্ভুক্ত। এর মাধ্যমে পূর্বনির্ধারিত মান অনুযায়ী পণ্যকে বিভিন্ন শ্রেণিতে ভাগ করা হয়। সাধারণত ওজন, আকার ও গুণাগুণ অনুযায়ী পণ্য ভাগ করা হয়। এতে পণ্য বিক্রির কাজ সহজ হয়। এছাড়া ক্রেতারা সহজেই তাদের পছন্দমতো পণ্য সংগ্রহ করতে পারে। ফলে ক্রেতা সন্তুষ্টি অর্জন করা যায়। উদ্দীপকের জনাব আলম সাতক্ষীরা থেকে বিভিন্ন পণ্য কেনেন। এরপর সেগুলো গুণাগুণ, ওজন ও আকৃতি অনুযায়ী শ্রেণিবিন্যাস করেন। এতে তার বিক্রির কাজ সহজ হয়। এছাড়া পণ্য বিভিন্ন শ্রেণিতে বিভক্ত হওয়ায় ক্রেতারা সহজেই তাদের পছন্দমতো পণ্য কিনতে পারেন। এরূপ পণ্য শ্রেণিবিন্যাস পর্যায়িতকরণকে বোঝায়। সুতরাং, জনাব আলম প্রথম পর্যায়ে পর্যায়িতকরণ কাজটি করেছেন।"
        },
        {
          "label": "ঘ",
          "question": "",
          "explanation": "উদ্দীপকের আসাদ একজন আদর্শ বিক্রয়কর্মী বলে আমি মনে করি। একজন বিক্রয়কর্মী তার গুণাবলির মাধ্যমে আদর্শ বিক্রয়কর্মী হয়ে ওঠেন। কারণ তিনি নিজস্ব গুণ বা বৈশিষ্ট্য দিয়ে ক্রেতা ও ভোক্তাদের সহজে আকৃষ্ট করতে পারেন। সততা, ধৈর্যশীলতা, শিক্ষা ও অভিজ্ঞতা, আন্তরিকতা, জেন্ডার সচেতনতা প্রভৃতি একজন আদর্শ বিক্রয়কর্মীর অন্যতম গুণাবলি। উদ্দীপকের জনাব আলম তার প্রতিষ্ঠানে, আসাদ নামে একজন বিক্রয়কর্মী নিয়োগ দেন। আসাদ ক্রেতা ও ভোক্তাদের সাথে সব সময় হাসিমুখে কথা বলেন। তিনি কারো কথায় বিরক্তবোধ করেন না। ভোক্তারা তার সততায় মুগ্ধ হয়। এছাড়া তিনি বয়স্ক নারী-পুরুষের কাছে অত্যন্ত সচেতনতার সাথে পণ্য বিক্রি করেন। এতে অল্প সময়েই প্রতিষ্ঠানটি সফল হয়। আসাদ আলম স্টোরস-এ কাজ করার আগে অন্য প্রতিষ্ঠানে চাকরি করতেন। সেখানে তিনি অভিজ্ঞতা অর্জন করেছেন। তিনি সবার সাথে সুন্দর করে কথা বলতে শিখেছেন। এতে ক্রেতা ও ভোক্তারা তার প্রতি ইতিবাচক মনোভাব প্রকাশ করে। তিনি বয়স্ক নারী ও পুরুষের সাথে মার্জিত, কথা বলা রপ্ত করেছেন। এর মাধ্যমে তার জেন্ডার সচেতনতা গুণটি ফুটে ওঠে। তার ধৈর্যশীল মানসিকতার কারণে তিনি কারও কথায় বিরক্ত হন না। আসাদের শারীরিক, মানসিক, নৈতিক প্রভৃতি গুণ তাকে সবার কাছে গ্রহণযোগ্য করে তুলেছে। তাই, আসাদকে একজন আদর্শ বিক্রয়কর্মী।"
        }
      ]
    },
    {
      "number": "10",
      "uddipok": "জনাব সেঁজুতি ও তার কয়েকজন বান্ধবী মিলে একটি ব্যবসায় প্রতিষ্ঠান গড়ে তুলতে চান। এ লক্ষ্যে তারা বিভিন্ন প্রতিষ্ঠানের বিভিন্ন সুযোগ-সুবিধা জানতে চান। তারা এমন একটি সরকারি প্রতিষ্ঠানে গিয়েছিল, যাদের ঋণ বিতরণের লক্ষ্যমাত্রার ৪০%-এর বেশি এসএমই খাতে বিতরণ করতে হয়। এছাড়া উৎপাদন ও সেবা শিল্পে ঋণ দিতে হয় এবং সহজ শর্তে নারী উদ্যোক্তাদের অগ্রাধিকার দিয়ে থাকে। তিন বছর পর অন্য একটি সরকারি আর্থিক প্রতিষ্ঠান থেকে জনাব সেঁজুতি এবং তার বান্ধবীরা ৫ বছরের জন্য ৫ কোটি টাকা ঋণ নেন এবং ব্যবসায় সম্প্রসারণ করে সফলতা লাভ করেছেন।",
      "tag": "DIN.B, CB, CTG.B 19",
      "sub_questions": [
        {
          "label": "ক",
          "question": "",
          "explanation": "সম্ভাবনাময় উদ্যোক্তাকে ব্যবসায় স্থাপনে পরামর্শ, প্রশিক্ষণ ও অনুপ্রেরণা দেওয়া হলো, উদ্দীপনামূলক সহায়তা।"
        },
        {
          "label": "খ",
          "question": "",
          "explanation": "'ভর্তুকি প্রদান' সমর্থনমূলক সহায়তার অন্তর্ভুক্ত। এটি হলো ব্যবসায় প্রতিষ্ঠানের পণ্য বা সেবা কম বা ন্যায্য মূল্যে সরবরাহের জন্য সরকারের দেওয়া আর্থিক সুবিধা। দেশ ও জনগণের স্বার্থে দেশের শিল্প প্রতিষ্ঠানকে টিকিয়ে রাখার জন্য সরকার ভর্তুকি দিয়ে থাকে। এ সহায়তা নগদ টাকা, সুদমুক্ত ঋণ, খাজনা মওকুফ প্রভৃতি উপায়ে হতে পারে।"
        },
        {
          "label": "গ",
          "question": "জনাব সেঁজুতি ও তার বান্ধবীরা সহায়তার জন্য কোন সরকারি প্রতিষ্ঠানে গিয়েছিল? বর্ণনা করো।",
          "explanation": "জনাব সেঁজুতি ও তার বান্ধবীরা সহায়তার জন্য 'বাংলাদেশ ডেভেলপমেন্ট ব্যাংক লিমিটেড (বিডিবিএল)'-এ গিয়েছিলেন। এটি সম্পূর্ণ রাষ্ট্রীয় মালিকানাধীন একটি বাণিজ্যিক ব্যাংক। দ্রুত শিল্পায়নের জন্য নতুন শিল্প প্রকল্প স্থাপন, ঋণ ও পরামর্শ দান প্রভৃতি এ ব্যাংকের প্রধান কাজ। এছাড়া বিডিবিএল-এর শাখাগুলো এসএমই খাতে বিনিয়োগের লক্ষ্যে ঋণ বিতরণ করে থাকে। আর নারী উদ্যোক্তাদের সহজ শর্তে ঋণ দেওয়ার ক্ষেত্রেও ব্যাংকটি ভূমিকা রাখছে। উদ্দীপকের জনাব সেঁজুতি ও তার কয়েকজন বান্ধবী মিলে একটি ব্যবসায় প্রতিষ্ঠান গড়ে তুলতে চান। তারা একটি সরকারি প্রতিষ্ঠানে যান যেখানে ঋণ বিতরণের লক্ষ্যমাত্রার ৪০% এর বেশি এসএমই খাতে বিতরণ করে। এছাড়া প্রতিষ্ঠানটি ঋণ দেওয়ার ক্ষেত্রে নারী উদ্যোক্তাদের অগ্রাধিকার দিয়ে থাকে। এ ঋণ নেওয়ার ফলে জনার সেঁজুতি ও তার বান্ধবীরা সহজে ব্যবসায়টি শুরু করতে পারবেন। এক্ষেত্রে তারা এসএমই খাতে বিনিয়োগ করে দেশের শিল্প ও সেবা খাতকে এগিয়ে নিতে পারবেন। এ প্রতিষ্ঠানটির সহায়তার সাথে বাংলাদেশ ডেভেলপমেন্ট ব্যাংক লিমিটেড-এর মিল আছে। তাই বলা যায়, নারী উদ্যোক্তার অগ্রাধিকার সুবিধা পাওয়ার জন্য জনাব সেঁজুতি ও তার বান্ধবীরা বিডিবিএল-এ গিয়েছিলেন।"
        },
        {
          "label": "ঘ",
          "question": "",
          "explanation": "জনাব সেঁজুতিদের ব্যবসায় সম্প্রসারণের জন্য ঋণ প্রদানকারী 'বাণিজ্যিক ব্যাংক'-এর ভূমিকা গুরুত্বপূর্ণ। এ ধরনের ব্যাংক সারা দেশে বিভিন্ন শাখার মাধ্যমে শিল্প ও ব্যবসায় উদ্যোক্তাদের আর্থিক সেবা দিয়ে থাকে। বিশেষ করে শ্রমঘন ক্ষুদ্র ও মাঝারি শিল্পের দ্রুত প্রসারের জন্য বাণিজ্যিক ব্যাংক সহায়তা করে থাকে। এ ব্যাংকের ঋণ সীমা ব্যবসায় বা প্রকল্পের ধরন অনুযায়ী সর্বনিম্ন পঞ্চাশ হাজার থেকে সর্বোচ্চ দশ কোটি টাকা হয়ে থাকে। আর এ ঋণ পাওয়ার ক্ষেত্রে মহিলা উদ্যোক্তাদের অগ্রাধিকার দেওয়া হয়। উদ্দীপকের জনাব সেঁজুতি ও তার কয়েকজন বান্ধবী বিডিবিএল থেকে ঋণ নিয়ে ব্যবসায় শুরু করেন। তিন বছর পর তাদের ব্যবসায় সম্প্রসারণের প্রয়োজন হয়। তাই তারা সরকারি আর্থিক প্রতিষ্ঠান থেকে পাঁচ বছরের জন্য পাঁচ কোটি টাকা ঋণ নেন। দেশের অর্থনৈতিক উন্নয়নে বাণিজ্যিক ব্যাংক স্বল্প ও মধ্য মেয়াদে ঋণ, দিয়ে থাকে। এক্ষেত্রে দেশের রাষ্ট্রায়ত্ত বাণিজ্যিক ব্যাংকগুলো (সোনালী, জনতা, অগ্রণী ও রূপালী) নিয়োজিত আছে। এ ব্যাংকগুলো থেকে শিল্প ও ব্যবসায় উদ্যোক্তারা তুলনামূলক কম সুদে ঋণ পেয়ে থাকেন। ফলে ব্যবসায়ের অর্থসংস্থান খরচ কম হয়। এতে সহজে ব্যবসায় সম্প্রসারণ করা যায়। জনাব সেঁজুতি ও তার বান্ধবীরা এসব সুবিধার কথা বিবেচনা করে বাণিজ্যিক ব্যাংক থেকে ঋণ নিয়েছেন। অতএব, জনাব সেঁজুতিদের ব্যবসায় সম্প্রসারণে বাণিজ্যিক ব্যাংক গুরুত্বপূর্ণ ভূমিকা রেখেছে।"
        }
      ]
    },
    {
      "number": "11",
      "uddipok": "কুষ্টিয়ার জজকোর্ট সংলগ্ন এলাকায় জনাব মেজবাহ একটি হোটেল প্রতিষ্ঠা করেন। হোটেলে দুপুরের খাবারে রুই ও ইলিশ মাছ একত্রে রান্না করে। তিনি ইলিশ মাছের দামে রুই মাছ এবং পোলট্রি মুরগির মাংস দেশীয় মুরগির দামে বিক্রি করেন। ফলে অল্প কিছুদিনের মধ্যে তার ব্যবসায় ক্ষতির সম্মুখীন হয়। অন্যদিকে রাজ্জাক ও তার বন্ধুরা মিলে একটি প্রতিষ্ঠান গড়ে তোলেন। প্রতিষ্ঠানে কয়েকজন স্থানীয় বেকার যুবককে নিয়োগ দেন এবং তাদের প্রশিক্ষণের ব্যবস্থা করেন। প্রতিষ্ঠানটির মুনাফার একটি অংশ দিয়ে গ্রামের মেধাবী শিক্ষার্থীদের বৃত্তির ব্যবস্থা করে। এছাড়া লাভের ওপর সরকারি করও দেয়। বর্তমানে রাজ্জাকদের প্রতিষ্ঠানটি সমাজে মডেল হিসেবে বিবেচিত হয়েছে।",
      "tag": "DIN.B, CB, CTG.B 19",
      "sub_questions": [
        {
          "label": "ক",
          "question": "",
          "explanation": "মায়েদের শ্রদ্ধা প্রদর্শন ও সচেতনতা বাড়াতে 'রত্নগর্ভা মা অ্যাওয়ার্ড' প্রচলন করা হয়।"
        },
        {
          "label": "খ",
          "question": "",
          "explanation": "নিত্য প্রয়োজনীয় দ্রব্যসামগ্রীর মূল্য স্থির রাখা ক্রেতা ও ভোক্তাদের প্রতি সামাজিক দায়বদ্ধতা। ক্রেতা ও ভোক্তারা ব্যবসায়ের প্রাণ। প্রত্যেক ব্যবসায়ীর উচিত ক্রেতা ও ভোক্তাদের ক্রয় ক্ষমতা বিবেচনা করে দ্রব্যমূল্য স্থির রাখা। এতে ক্রেতা-ভোক্তারা ন্যায্যমূল্যে পণ্য কিনতে পারে। ফলে ব্যবসায়ীর সুনাম প্রতিষ্ঠিত হয়। এটি একটি জনকল্যাণমূলক কাজ, যা ব্যবসায়ীর সামাজিক দায়িত্ব।"
        },
        {
          "label": "গ",
          "question": "",
          "explanation": "জনাব মেজবাহের মধ্যে ব্যবসায় নৈতিকতার অভাব আছে। নৈতিকতার মাধ্যমে ভালো-মন্দ বিচার করে সঠিক কাজটি করা হয়। ব্যবসায়ীরা অনৈতিক কাজ করলে ভোক্তাদের আস্থা অর্জন করতে পারে না। পণ্যে ভেজাল মেশানো, নকল পণ্য বিক্রি প্রভৃতি অনৈতিক কাজ। বেশি মুনাফার লোভে এসব কাজ করা উচিত নয়। উদ্দীপকের জনাব মেজবাহ হোটেলে দুপুরের খাবারে রুই ও ইলিশ মাছ একসাথে রান্না করেন। তিনি ইলিশ মাছের দামে রুই মাছ বিক্রি করেন। আবার, পোলট্রি মুরগির মাংস দেশীয় মুরগির দামে বিক্রি করেন। তিনি বেশি মুনাফার লোভে এ কাজগুলো করছেন। এভাবে তিনি ভোক্তাদের সাথে প্রতারণা করছেন ও ঠকাচ্ছেন। তিনি নীতি লঙ্ঘন করছেন। এটি ব্যবসায়ের দৃষ্টিকোণ থেকে সম্পূর্ণ অনৈতিক কাজ।"
        },
        {
          "label": "ঘ",
          "question": "",
          "explanation": "রাজ্জাকদের প্রতিষ্ঠানটির ব্যবসায়ের সামাজিক দায়িত্ব পালনের যৌক্তিকতা আছে বলে আমি মনে করি। ব্যবসায়ের সাথে জড়িত বিভিন্ন পক্ষের (ক্রেতা ও ভোক্তা, সমাজ, সরকার, সগোত্রীয় ব্যবসায়ী প্রভৃতি) প্রতি ব‍্যবসায়ীর দায়িত্ব আছে। এ দায়িত্ব পালন করলে সমাজের সব পক্ষ সন্তুষ্ট থাকে। ফলে ব্যবসায়ীর সুনাম অর্জিত হয়। উদ্দীপকের রাজ্জাক ও তার বন্ধুরা একটি প্রতিষ্ঠান গড়ে তোলেন। সেখানে কয়েকজন স্থানীয় বেকার যুবককে নিয়োগ দিয়ে প্রশিক্ষণ দেন। এতে তাদের কর্মসংস্থান হয়েছে। এছাড়া তারা প্রতিষ্ঠানটির মুনাফার একটি অংশ দিয়ে গ্রামের মেধাবী শিক্ষার্থীদের বৃত্তির ব্যবস্থা করেন। আবার সরকারকে কর দিয়ে রাষ্ট্রের প্রতি দায়িত্ব পালন করেন। রাজ্জাকদের প্রতিষ্ঠানটির মাধ্যমে ব্যবসায়ের সামাজিক দায়িত্বগুলো সঠিকভাবে পালন করা হয়েছে। তাদের মাধ্যমে সমাজের মানুষ উপকৃত হচ্ছে। স্থানীয় বেকারদের কর্মসংস্থানের সুযোগ হয়েছে। শিক্ষার হার বেড়েছে। তারা জনগণের কল্যাণে কাজ করছে। ফলে সমাজে তাদের সুনাম প্রতিষ্ঠিত হয়। বর্তমানে তাদের প্রতিষ্ঠান সমাজে মডেল হিসেবে বিবেচিত হয়েছে। এভাবে তারা অনেকদিন সফলতার সাথে ব্যবসায় টিকিয়ে রাখতে পারবেন। তাই বলা যায়, রাজ্জাকদের প্রতিষ্ঠানটির ব্যবসায়ের সামাজিক দায়িত্ব পালনের গুরুত্ব আছে।"
        }
      ]
    }
  ]
}