{
  "title": "ময়মনসিংহ বোর্ড ২০২২",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব শাফি চার্টার্ড অ্যাকাউন্টেন্সি পাস করে অন্যের অধীনে চাকরি না করে 'শাফি এন্ড কোং' নামে একটি চার্টার্ড অ্যাকাউন্টেন্সি ফার্ম স্থাপন করেন। নতুন প্রতিষ্ঠান হওয়ায় স্বল্প পরিচিতির কারণে কাজ পাওয়ার ক্ষেত্রে তিনি সমস্যার সম্মুখীন হন। এ অবস্থা থেকে উত্তরণের জন্য তিনি সমাধানের উপায় খুঁজছেন।",
      "tag": "MB 22",
      "sub_questions": [
        {
          "label": "ক",
          "question": "পণ্য বিনিময় কোন ধরনের বাধা দূর করে?",
          "explanation": "পণ্য বিনিময় স্বত্বগত (মালিকানা) বাধা দূর করে।"
        },
        {
          "label": "খ",
          "question": "গুদামজাতকরণ বাণিজ্যের কী ধরনের প্রতিবন্ধকতা দূর করে? ব্যাখ্যা করো।",
          "explanation": "গুদামজাতকরণ বাণিজ্যের সময়গত প্রতিবন্ধকতা দূর করে। গুদামজাতকরণের মাধ্যমে পণ্য সংরক্ষণের ফলে পণ্যের মান ঠিক রেখে ক্রেতাদের চাহিদা অনুযায়ী, পণ্য সরবরাহ করা যায়। এর মাধ্যমে মৌসুমে উৎপাদিত পণ্য সারা বছর ব্যবহার করা হয়। এভাবে সময়গত বাধা দূর করতে বাজারজাতকরণের প্রতিটি পর্যায়ে গুদামজাতকরণের প্রয়োজন।"
        },
        {
          "label": "গ",
          "question": "উদ্দীপকে 'শাফি এন্ড কোং'-এর ব্যবসায়িক কার্যাবলি ব্যবসায়ের কোন শাখার অন্তর্গত? ব্যাখ্যা করো।",
          "explanation": "'শাফি এন্ড কোং'-এর ব্যবসায়িক কার্যাবলি ব্যবসায়ের প্রত্যক্ষ সেবা শাখার অন্তর্গত। এ ব্যবসায়ে গ্রাহকদের সরাসরি সেবা দেওয়া হয়। এ সেবার বিনিময়ে অর্থ উপার্জন করা যায়। এক্ষেত্রে সেবা দেখা বা স্পর্শ করা যায় না। কিন্তু তা মানুষের প্রয়োজন পূরণ করতে পারে। ক্লিনিক ব্যবসায়, আইন ব্যবসায়, হিসাব বৃত্তি প্রভৃতি প্রত্যক্ষ সেবার অন্তর্গত। জনাব শাফি চার্টার্ড অ্যাকাউন্টেন্সিতে লেখাপড়া শেষ করেন। এরপর তিনি 'শাফি এন্ড কোং' নামে একটি অ্যাকাউন্টেন্সি চার্টার্ড ফার্ম স্থাপন করেন। এ ফার্মের মাধ্যমে তিনি সরাসরি গ্রাহকদের হিসাবসংক্রান্ত নিরীক্ষা সেবা দিয়ে থাকেন। এর বিনিময়ে তিনি তাদের কাছ থেকে অর্থ পান। তার ব্যবসায়ের কাজগুলো প্রত্যক্ষ সেবার সাথে মিলে যায়। এটি ব্যবসায়ের একটি শাখা। সুতরাং, 'শাফি এন্ড কোং'-কে ব্যবসায়ের প্রত্যক্ষ সেবা শাখার অন্তর্গত বলা যায়।"
        },
        {
          "label": "ঘ",
          "question": "উদ্দীপকের সমস্যা মোকাবিলায় জনাব শাফির জন্য কোন কাজটি সবচেয়ে গুরুত্বপূর্ণ বলে তুমি মনে করো? উত্তরের সপক্ষে যুক্তি দাও।",
          "explanation": "জনাব শাফির সমস্যা সমাধানে ব্যবসায়ের প্রচারের জন্য বিজ্ঞাপন দেওয়া সবচেয়ে গুরুত্বপূর্ণ বলে আমি করি। প্রতিটি ব্যবসায় প্রতিষ্ঠান নতুন পণ্যের পরিচিত বাড়াতে বিজ্ঞাপন দেয়। এতে ক্রেতারা প্রতিষ্ঠান বা এর পণ্য সম্পর্কে জানতে পারে। ফলে পণ্যের প্রতি ক্রেতাদের আকর্ষণ বাড়ে। উদ্দীপকে জনাব শাফি চার্টার্ড অ্যাকাউন্টেসিতে পড়ালেখা শেষ করেন। এরপর তিনি 'শাফি এন্ড কোং' নামে একটি চার্টার্ড অ্যাকাউন্টেন্সি ফার্ম স্থাপন করেন। তার প্রতিষ্ঠানটি নতুন। তাই এটির পরিচিতি কম। এতে . তার নিরীক্ষা সংক্রান্ত কাজ পেতে সমস্যা হয়। এক্ষেত্রে গ্রাহক সংখ্যা কম হওয়ার সমস্যা সমাধানে জনাব শাফির প্রতিষ্ঠানের জন্য বিজ্ঞাপন দেওয়া প্রয়োজন। এতে তার ফার্ম ও এর কাজ সম্পর্কে মানুষ জানতে পারবে। তার কাজের মান সম্পর্কেও ধারণা পাবে। এভাবে তার ফার্মের পরিচিতি আরও বাড়বে। এর ফলে গ্রাহকরা তার কাছ থেকে সেবা নিতে আগ্রহী হবে। এতে ফার্মের গ্রাহক সংখ্যাও বাড়বে। এভাবে বিজ্ঞাপন দেওয়ার মাধ্যমে জনাব শাফি তার ফার্মের পরিচিতি বাড়াতে পারেন।"
        }
      ]
    },
    {
      "number": "2",
      "uddipok": "জনাব রাফি রাজধানীর পুরান ঢাকার একটি শপিংমলের কাপড় ব্যবসায়ী। ঈদ 'মৌসুমে তিনি লক্ষ করলেন তার দোকান যে শপিংমলে অবস্থিত সে শপিংমলের তুলনায় শহরের একটি অভিজাত শপিংমলে ক্রেতার সমাগম অত্যধিক, যেখানে বিভিন্ন সুযোগ-সুবিধা তথা বিদ্যুৎ গ্যাস ও উন্নত, যাতায়াত ব্যবস্থা রয়েছে। ব্যয়বহুল জেনেও তিনি অভিজাত শপিংমলে দোকান ভাড়া নেওয়ার সিদ্ধান্ত নিলেন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "উদ্যোগের ইংরেজি প্রতিশব্দ হলো Entrepreneurship"
        },
        {
          "label": "খ",
          "question": "",
          "explanation": "ব্যবসায় উদ্যোগের সাথে ঝুঁকির সম্পর্ক ধনাত্মক। কোনো ব্যবসায়ের ঝুঁকি কম, আবার কোনোটির বেশি। যে ব্যবসায়ের ঝুঁকি কম সেখানে লাভের সম্ভাবনাও কম। আর ঝুঁকি বেশি এমন ব্যবসায়ে লাভের সম্ভাবনাও বেশি। তাই ঝুঁকির সাথে ব্যবসায় উদ্যোগের ধনাত্মক সম্পর্ক বিদ্যমান।"
        },
        {
          "label": "গ",
          "question": "",
          "explanation": "জনাব রাফির মধ্যে উদ্যোক্তার ঝুঁকি নেওয়ার ক্ষমতা ও চ্যালেঞ্জ গ্রহণের মানসিকতার গুণাবলি বিদ্যমান রয়েছে। একজন ব্যবসায় উদ্যোক্তা যেকোনো ধরনের ঝুঁকি নিতে প্রস্তুত থাকেন। এই গুণটি তাকে সব বাধা উপেক্ষা করে সামনে এগিয়ে যেতে সহায়তা করে। তার এ কাজটি চ্যালেঞ্জিং। এজন্য তার মধ্যে চ্যালেঞ্জ গ্রহণের মানসিকতা থাকতে হয়। উদ্দীপকের জনাব রাফি পুরান ঢাকার একটি শপিংমলে কাপড় ব্যবসায়ী। তিনি অভিজাত একটি শপিংমলে দোকান ভাড়া নিতে চান। কেননা, তিনি লক্ষ করেছেন উক্ত শপিংমলটিতে ক্রেতা সমাগম অনেক - বেশি। এছাড়াও সেখানে বিদ্যুৎ, গ্যাস ও উন্নত যাতায়াত ব্যবস্থা রয়েছে। উক্ত শপিংমলে দোকান ভাড়া ব্যয়বহুল হলেও তিনি তার সিদ্ধান্তে অনঢ়। এতে তার ঝুঁকি নেওয়ার ক্ষমতার বহিঃপ্রকাশ ঘটে। অভিজাত এলাকায় ব্যবসায় করতে হলে তাকে প্রচুর অর্থ বিনিয়োগ করতে হবে। আবার বিভিন্ন বাধা-বিপত্তিও আসতে পারে। এগুলো তিনি চ্যালেঞ্জ হিসেবে নিয়েছেন। এসব বাধা দূর করে জনাব রাফি লক্ষ্যে পৌছাতে চান। জনাব রাফির মধ্যে উদ্যোক্তার ঝুঁকি নেওয়ার ক্ষমতা ও চ্যালেঞ্জ গ্রহণের মানসিকতা বিদ্যমান আছে।"
        },
        {
          "label": "ঘ",
          "question": "",
          "explanation": "অভিজাত এলাকায় শপিংমলগুলো গড়ে ওঠার পেছনে অনুকূল পরিবেশের উন্নত অবকাঠামো ও ক্রেতাদের অর্থনৈতিক অবস্থার প্রভাব রয়েছে। ব্যবসায়ের সফলতা অনেকাংশে নির্ভর করে এর অবকাঠামোগত সুবিধার ওপর। এক্ষেত্রে উন্নত অবকাঠামোগত সুবিধা হলো সুষ্ঠু যাতায়াত ব্যবস্থা, বিদ্যুৎ, গ্যাস প্রভৃতি। অন্যদিকে, ক্রেতার অর্থনৈতিক অবস্থা ভালো হলে তারা অধিক পরিমাণে পণ্য ক্রয় করেন। ফলে, ব্যবসায়ের মুনাফা অর্জনের সম্ভাবনাও বাড়ে। উদ্দীপকের জনাব রাফি পুরান ঢাকার একটি শপিংমলে কাপড়ের ব্যবসায়ী। তিনি লক্ষ করেন শহরের একটি অভিজাত এলাকায় ক্রেতা সমাগম অনেক বেশি। কারণ সেখানে বিদ্যুৎ, গ্যাস ও উন্নত যাতায়াত ব্যবস্থা রয়েছে। তবে অভিজাত এলাকায় দোকান ভাড়া অনেক ব্যয়বহুল। তবে তিনি ঝুঁকি নিয়ে সেখানকার শপিংমলটিতে দোকান ভাড়া নেওয়ার সিদ্ধান্ত নেন। অভিজাত এলাকায় উন্নত অবকাঠামোগত উপাদানের ইতিবাচক প্রভাব থাকে। কারণ সেখানে শপিংমল পরিচালনায় আবশ্যক বিদ্যুৎ ও গ্যাস পর্যাপ্ত পরিমাণে থাকে। এছাড়া, অভিজাত এলাকায় যাতায়াত ব্যবস্থাও ভালো হয়। ফলে বিভিন্ন শ্রেণির ক্রেতারা সহজেই সেখানে আসতে পারেন। অভিজাত এলাকার বাসিন্দাদের আর্থিক অবস্থাও বেশ ভালো থাকে। তাই তারা প্রচুর পরিমাণে পণ্য ক্রয় করেন। ফলে ব্যবসায়ীরা লাভবান হন। তাই বলা যায়, অভিজাত এলাকায় শপিংমল গড়ে ওঠার পেছনে অনুকূল পরিবেশের উন্নত অবকাঠামো ও ক্রেতার অর্থনৈতিক অবস্থার প্রভাব রয়েছে।"
        }
      ]
    },
    {
      "number": "3",
      "uddipok": "জনাব হিমেল যুব উন্নয়ন অধিদপ্তর থেকে দুগ্ধ খামারের ওপর প্রশিক্ষণ গ্রহণ করেন। প্রশিক্ষণ শেষে তিনি বিদেশি গাভী নিয়ে খামার শুরু করেন। খামার করতে গিয়ে তিনি বিভিন্ন প্রতিকূলতার সম্মুখীন হলেও সেগুলো মোকাবিলা করে আজ স্বাবলম্বী।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "বাংলাদেশ অর্থনৈতিক রিভিউ-২০১১-এর পরিসংখ্যান অনুযায়ী জাতীয় অর্থনীতিতে সেবা খাতের অবদান ৫০ ভাগ।"
        },
        {
          "label": "খ",
          "question": "",
          "explanation": "যোগ্যতা থাকা সত্ত্বেও কোনো কাজের ব্যবস্থা না করতে পারা হলো বেকারত্ব। বাংলাদেশ একটি উন্নয়নশীল ও জনবহুল দেশ। এদেশে চাকরির চাহিদা যে হারে বাড়ছে সে হারে কর্মসংস্থানের সুযোগ তৈরি হচ্ছে না। অর্থনৈতিক অনগ্রসরতার কারণে এখানে চাকরির নতুন ক্ষেত্র তৈরি করাও কষ্টকর। এসব কারণে বাংলাদেশে বেকার সমস্যা দিন দিন বাড়ছে।"
        },
        {
          "label": "গ",
          "question": "",
          "explanation": "জনাব হিমেলের খামার প্রতিষ্ঠা একটি আত্মকর্মসংস্থানমূলক কাজ। আত্মকর্মসংস্থানের মাধ্যমে স্বল্প পুঁজি ও ন্যূনতম ঝুঁকি নিয়ে নিজেই নিজের কর্মসংস্থানের ব্যবস্থা করা হয়। আত্মকর্মসংস্থানকারী ব্যক্তি জীবিকা অর্জনের উদ্দেশ্যে নিজের কর্মসংস্থান তৈরি করেন। এর মাধ্যমে যেকোনো ব্যক্তি সহজে তার বেকারত্ব দূর করতে পারেন। উদ্দীপকের জনাব হিমেল যুব উন্নয়ন অধিদপ্তর থেকে দুগ্ধ খামারের ওপর প্রশিক্ষণ নেন। । প্রশিক্ষণ শেষে তিনি কয়েকটি বিদেশি গাভী কিনে একটি খামার স্থাপন করেন। এতে তার কর্মসংস্থানের সুযোগ তৈরির পাশাপাশি বেকারত্ব দূর হয়েছে। এভাবে নিজস্ব স্বল্প পুঁজি ও দক্ষতা কাজে লাগিয়ে নিজের জন্য কর্মসংস্থানের সুযোগ তৈরি করা হলো আত্মকর্মসংস্থান। তাই বলা যায়, জনাব হিমেলের খামার প্রতিষ্ঠা আত্মকর্মসংস্থানমূলক কাজের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকের আলোকে জনাব হিমেলের কার্যক্রমটি বাংলাদেশের অর্থনৈতিক উন্নয়নে ইতিবাচক ভূমিকা রাখছে। আত্মকর্মসংস্থানকারী ব্যক্তি নিজেই নিজের কর্মসংস্থান ও আয়ের, সুযোগ তৈরি করেন। তার সফলতায় অনুপ্রাণিত হয়ে বেকার যুবসমাজ এ কাজের প্রতি আগ্রহী হয়। ফলে বেকারত্ব কমে যায় এবং দেশের অর্থনীতির চাকা সচল থাকে। উদ্দীপকের জনাব হিমেল যুব উন্নয়ন অধিদপ্তর থেকে দুগ্ধ খামারের ওপর প্রশিক্ষণ নেন। এরপর তিনি কিছু বিদেশি গাভী কিনে খামার শুরু করেন। খামার করতে গিয়ে তিনি বিভিন্ন প্রতিকূলতার সম্মুখীন হন। তবে নিজের কঠোর পরিশ্রম, যত্নশীলতা ও সৃজনশীলতার কারণে তিনি সফল হন। তার কাজটি একটি আত্মকর্মসংস্থানমূলক কাজ। জনাব হিমেলের এই আত্মকর্মসংস্থানের ফলে তার আর্থিক অবস্থার উন্নয়ন ঘটেছে। ভবিষ্যতে তার ব্যবসায় বড় হলে সেখানে অনেক মানুষের কর্মসংস্থানের ব্যবস্থা হবে। এছাড়া তার ব্যবসায়টির গঠনও বেশ সহজ। এটি দেখে অনেক শিক্ষিত ও অর্ধশিক্ষিত বেকার যুবক-যুবতী আত্মকর্মসংস্থানের প্রতি উৎসাহিত হবে। ফলে বেকার সমস্যা লাঘব হবে এবং জাতীয় আয় বাড়বে। এভাবে জনাব হিমেলের কার্যক্রম দেশের অর্থনীতিকে সচল রাখতে কাজ করছে।"
        }
      ]
    },
    {
      "number": "4",
      "uddipok": "আশিক, মেহেদী ও সুজন তিন বন্ধু মিলে পারস্পরিক সমঝোতার ভিত্তিতে একটি তৈরি পোশাক. শিল্প স্থাপন করেন। ব্যবসায়টি প্রথম দিকে ভালো মুনাফা করলেও কিছুদিন পর আশিক নিজে একটি প্রতিষ্ঠান দিতে চাওয়ায় তাদের মধ্যে সন্দেহ দেখা দেয় এবং পারস্পরিক আস্থার অভাব পরিলক্ষিত হয়। মেহেদী ব্যবসায়টি বিলোপের জন্য লিখিত পত্র প্রদান করেন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "যে সংগঠন মুনাফা অর্জনের উদ্দেশ্যে ঝুঁকি নিয়ে অর্থনৈতিক কাজে নিয়োজিত থাকে তাকে ব্যবসায় সংগঠন বলে।"
        },
        {
          "label": "খ",
          "question": "",
          "explanation": "কোনো বিষয়ে একাধিক ব্যক্তির মধ্যে সৃষ্ট মতের ঐক্যকে চুক্তি বলে। চুক্তির মাধ্যমে অংশীদারি ব্যবসায়ে অংশীদারদের মধ্যে পারস্পরিক সম্পর্ক নির্ধারণ করা হয়। এছাড়াও ব্যবসায় সম্পর্কিত যাবতীয় নিয়ম, বিলোপসাধন, বিবাদ মীমাংসাসহ বিভিন্ন বিষয় চুক্তিতে বিস্তারিত উল্লেখ করা হয়। তাই চুক্তিকে অংশীদারি ব্যবসায়ের মূলভিত্তি বলা হয়।"
        },
        {
          "label": "গ",
          "question": "",
          "explanation": "আশিক ও তার বন্ধুদের ব্যবসায়টি মালিকানার ভিত্তিতে অংশীদারি ব্যবসায়। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে এ ব্যবসায় গঠন করে। এ ব্যবসায়ের মূলভিত্তি হলো চুক্তি। চুক্তি ছাড়া অংশীদারি ব্যবসায় গঠিত হতে পারে না। এটি অনুযায়ী অংশীদারদের মধ্যে লাভ-লোকসান বণ্টন হয়। উদ্দীপকে আশিক, মেহেদী ও সুজন তিনজন বন্ধু নিয়ে একটি তৈরি পোশাক শিল্প স্থাপন করেন। এই ব্যবসায়টি গঠনের পেছনে তাদের উদ্দেশ্য ছিল মুনাফা অর্জন করা। প্রতিষ্ঠানটিতে মালিকের সংখ্যা একের বেশি। তারা চুক্তিবদ্ধ সম্পর্কের ভিত্তিতে ব্যবসায়টি গঠন করে। চুক্তি অনুযায়ী তারা ব্যবসায়টি পরিচালনা এবং লাভ-লোকসান ভাগ করে। সদস্য সংখ্যা ও চুক্তিবদ্ধ সম্পর্ক বিবেচনায় এটি অংশীদারি ব্যবসায়ের সাথে মিলে যায়। তাই বলা যায়, আশিক তার বন্ধুদের নিয়ে অংশীদারি ব‍্যবসায় গড়ে তুলেছে।"
        },
        {
          "label": "ঘ",
          "question": "",
          "explanation": "আশিকদের ব্যবসায় সংগঠনটির ক্ষেত্রে বিজ্ঞপ্তির মাধ্যমে বিলোপসাধন হবে। কোনো অংশীদার লিখিত বিজ্ঞপ্তির মাধ্যমে অন্য অংশীদারদের কাছে ব্যবসায় বিলোপের ইচ্ছা প্রকাশ করলে বিজ্ঞপ্তির মাধ্যমে ব্যবসায়ের বিলোপ হয়ে থাকে। এ ধরনের বিলোপসাধন সম্পর্কে অংশীদারি আইনের ৪৩ নং ধারায় বলা হয়েছে। উদ্দীপকে আশিক, মেহেদী ও সুজন তিন জন বন্ধু নিয়ে একটি তৈরি পোশাক শিল্প - স্থাপন করে। তাদের ব্যবসায়টি প্রথম দিকে ভালো মুনাফা অর্জন করলেও কিছুদিন পর আশিক নিজে একটি প্রতিষ্ঠান স্থাপন করতে চান। এতে অংশীদারদের মধ্যে সন্দেহ দেখা দেয়। এ অবস্থায় ব্যবসায়টি বিলোপসাধনের পর্যায়ে চলে যায়। ফলে মেহেদী লিখিত চিঠির মাধ্যমে বিলোপসাধন প্রক্রিয়া শুরু করে। অংশীদারি আইনের ৪৩ নং ধারায় বলা হয়েছে, যদি কোনো অংশীদারি ব্যবসায়ের কোনো সদস্য লিখিত বিজ্ঞপ্তির মাধ্যমে ব্যবসায়ের বিলোপের ইচ্ছা প্রকাশ করে তবে ঐ ব্যবসায়ের বিলোপ ঘটে। মেহেদীও ব্যবসায়ের বিলোপের জন্য লিখিত চিঠি দেয়। তাই ব্যবসায়টির বিজ্ঞপ্তির মাধ্যমে বিলোপসাধন হবে।"
        }
      ]
    },
    {
      "number": "5",
      "uddipok": "জনাব শানিম ঢাকা বিশ্ববিদ্যালয় থেকে বিবিএ সম্পন্ন করেছেন। চাকরি করার তার ইচ্ছা নেই। ছোট ব্যবসায় থেকে শুরু করে আস্তে আস্তে একজন বড় ব্যবসায়ী হিসেবে প্রতিষ্ঠিত হতে চান। তাই তিনি প্রাথমিক অবস্থায় স্বল্প পুঁজি ও শ্রম বিনিয়োগ করে কম ঝুঁকিতে যেকোনো স্থানে স্থাপন করা যায় এরূপ ব্যবসায় চালু করতে চান। এ ব্যবসায়ের বেশ কিছু সীমাবদ্ধতা থাকলেও দৃঢ় আত্মবিশ্বাস, কঠোর পরিশ্রম ও নতুন উদ্যমে ব্যবসায় পরিচালনা করতে চান। তার বিশ্বাস তিনি একদিন সফল ব্যবসায়ী হবেন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "একমালিকানা ব্যবসায়ের মালিকের দায় অসীম।"
        },
        {
          "label": "খ",
          "question": "",
          "explanation": "একক মালিকানায় গঠিত, পরিচালিত ও নিয়ন্ত্রিত ব্যবসায় হলো একমালিকানা ব্যবসায়। এ ব্যবসায়ের দুটি উপযুক্ত ক্ষেত্র হলো কুটির শিল্পের দোকান ও সবজির দোকান। এই ব্যবসায় আরম্ভ করতে বেশি অর্থের প্রয়োজন হয় না। স্বল্প ঝুঁকি নিয়ে খুব সহজেই এই ব্যবসায় গঠন করা যায়।"
        },
        {
          "label": "গ",
          "question": "",
          "explanation": "উদ্দীপকের জনাব শানিমের ব্যবসায়টি একমালিকানা ব্যবসায় সংগঠন। এ ধরনের ব্যবসায়ের মালিক একজন। তাই ব্যবসায় স্থাপন ও পরিচালনায় ব্যক্তি সামর্থ্যের সীমাবদ্ধতা দেখা যায়। তবে ব্যক্তি স্বল্প পুঁজি নিয়ে নিজস্ব প্রচেষ্টায় এ ব্যবসায় গঠন ও পরিচালনা করতে পারেন। এছাড়া প্রয়োজনে সঠিক সিদ্ধান্ত নিয়ে মালিক ব্যবসায়ের সফলতাও নিশ্চিত করতে পারেন। উদ্দীপকের জনাব শানিম পড়াশোনা শেষ করে চাকরি না করে ছোট ব্যবসায় স্থাপন করতে চান। তাই তিনি প্রাথমিক অবস্থায় স্বল্প পুঁজি ও শ্রম বিনিয়োগ করতে পারবেন। এছাড়াও তিনি কম ঝুঁকিতে যেকোনো স্থানে ব্যবসায় স্থাপন করতে চান। এক্ষেত্রে কিছু সীমাবদ্ধতা থাকলেও তিনি বিশ্বাস ও দৃঢ়তার সাথে ব্যবসায় পরিচালনা করতে পারবেন। এসব বৈশিষ্ট্য একমালিকানা ব্যবসায় সংগঠনকে নির্দেশ করে। তাই, জনাব শানিমের ব্যবসায়টিকে একমালিকানা ব্যবসায় বলা যায়।"
        },
        {
          "label": "ঘ",
          "question": "",
          "explanation": "উদ্যোক্তা হিসেবে জনাব শানিমের মধ্যে সফল উদ্যোক্তার গুণাবলি পরিলক্ষিত হয়। উদ্যোক্তা লাভের আশায় ঝুঁকি নিয়ে অর্থ ও শ্রম বিনিয়োগ করেন। এক্ষেত্রে উদ্যোক্তাকে কিছু গুণাবলির অধিকারী হতে হয়। আত্মবিশ্বাস, সাহস, উদ্যম, একাগ্রতা, নমনীয়তা, কঠোর পরিশ্রম করার মানসিকতা। ঝুঁকি গ্রহণের ক্ষমতা, কৃতিত্ব অর্জনের আকাঙ্ক্ষা প্রভৃতি গুণ উদ্যোক্তাকে সফলতা এনে দেয়। উদ্দীপকের জনাব শানিম ছোট ব্যবসায় স্থাপন করতে চাচ্ছেন। এরপর তা আস্তে আস্তে বড় ব্যবসায় প্রতিষ্ঠানে রূপান্তর করতে চান। তাই তিনি প্রাথমিক অবস্থায় স্বল্প পুঁজি ও শ্রম বিনিয়োগ করতে পারবেন। এছাড়াও তিনি কম ঝুঁকিতে যেকোনো স্থানে ব্যবসায় স্থাপন করতে চান। এজন্য তিনি দৃঢ় আত্মবিশ্বাস, কঠোর পরিশ্রম ও নতুন উদ্যোমে ব্যবসায় পরিচালনা করতে পারেন। উদ্দীপকে জনাব শানিমের মধ্যে ঝুঁকি গ্রহণের ক্ষমতা রয়েছে। এছাড়া তার মধ্যে সফলতা অর্জনের তীব্র আকাঙ্ক্ষাও রয়েছে। তাই তিনি ছোট ব্যবসায় থেকে বড় ব্যবসায় স্থাপন করতে চান। এজন্য তিনি কঠোর পরিশ্রম কবার মানসিকতা রাখেন। এছাড়া তিনি একাগ্রতা ও দৃঢ় আত্মবিশ্বাসের সাথেও ব্যবসায় পরিচালনা করতে চান। তার বিশ্বাস তিনি একদিন সফল ব্যবসায়ী হবেন। আর উদ্যোক্তাসুলভ এসব গুণাবলিই তাকে সফলতা লাভে সহায়তা করবে।"
        }
      ]
    },
    {
      "number": "6",
      "uddipok": "জনাব সিহাব একটি প্রসাধনী দ্রব্য উৎপাদনকারী প্রতিষ্ঠানের পরিচালক। পণ্য উৎপাদন করে বাজারজাত করার পূর্বে পণ্যের মান নির্ধারণ করে সনদপত্র গ্রহণ করতে হয়। তবে উৎপাদিত পণ্যের মান ভালো হওয়ায় তিনি বেশি মুনাফার আশা করছেন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "বাংলাদেশে ২০০৯ সালের ট্রেডমার্ক আইন চালু আছে।"
        },
        {
          "label": "খ",
          "question": "",
          "explanation": "কোনো পণ্যকে অন্যের অনুরূপ বা অভিন্ন পণ্য থেকে আলাদা করার লক্ষ্যে ব্যবহৃত প্রতীক হলো ট্রেডমার্ক। এর মাধ্যমে মালিক নিজের পণ্যের ওপর নির্দিষ্ট চিহ্ন ব্যবহারের একক অধিকার পেয়ে থাকে। এতে ক্রেতা-ভোক্তাদের কাছে তার পণ্যের পরিচিতি বাড়ে। আবার, অসাধু ব্যবসায়ীদের জালিয়াতি রোধ করা যায়।"
        },
        {
          "label": "গ",
          "question": "",
          "explanation": "জনাব সিহাব বিএসটিআই সংস্থার মাধ্যমে পণ্যের মান যাচাই করেন। বিএসটিআই পণ্যের মান নিয়ন্ত্রণ করে নির্ধারিত মানের পণ্য উৎপাদনের জন্য এ সংস্থা থেকে সার্টিফিকেট সংগ্রহ করতে হয়। নির্ধারিত মান অনুযায়ী পণ্য উৎপাদন না করলে বিএসটিআই সংশ্লিষ্ট প্রতিষ্ঠানের লাইসেন্স বাতিল করতে পারে। জনাব সিহাব একটি প্রসাধনী দ্রব্য উৎপাদনকারী প্রতিষ্ঠানের পরিচালক। তিনি পণ্য উৎপাদন করে বাজারজাত করার আগে পণ্যের মান যাচাই করেন। এক্ষেত্রে পণ্যের মান নিশ্চিত করতে নির্ধারিত মান অনুযায়ী পণ্য উৎপাদন করতে হয়। এরপর বাধ্যতামূলকভাবে পণ্যের মান সনদ নিতে হয়। এতে পণ্যটি ক্রেতাদের কাছে গ্রহণযোগ্যতা পায়। নির্ধারিত মান অনুযায়ী পণ্য উৎপাদন না করলে বিপণনের অনুমতি পাওয়া যায় না। বাংলাদেশে পণ্যের এ মান নিয়ন্ত্রণকারী সংস্থা হলো বিএসটিআই। সুতরাং, জনাব সিহাব বিএসটিআই-এর মাধ্যমে পণ্যের মান যাচাই করেন।"
        },
        {
          "label": "ঘ",
          "question": "",
          "explanation": "বিএসটিআই থেকে সনদ পেয়ে জনাব সিহাব তার পণ্যের মান সম্পর্কে নিশ্চিত হয়েছেন বলে আমি মনে করি। বিএসটিআই শিল্প মন্ত্রণালয়ের অধীন একটি সংস্থা। এটি পণ্যের মান নির্ধারণ করে সার্টিফিকেট প্রদান করে। এ সার্টিফিকেটের মাধ্যমে পণ্যের মান সম্পর্কে নিশ্চিত হওয়া যায়। জনাব সিহাব তার প্রতিষ্ঠানে প্রসাধন সামগ্রী উৎপাদন করেন। তিনি বাজারজাত করার আগে পণ্যের মান যাচাই করেন। এক্ষেত্রে তিনি নির্ধারিত মান অনুযায়ী পণ্য উৎপাদন করেন। এরপর বিএসটিআই থেকে পণ্যের মান সম্পর্কে সনদপত্র সংগ্রহ করেন। এ সনদপত্র তার প্রতিষ্ঠানের পণ্যের মান সম্পর্কে নিশ্চয়তা দেয়। উৎপাদিত পণ্যের মান নিয়ন্ত্রণের জন্য বিএসটিআই প্রয়োজনীয় সহযোগিতা দেয়। তালিকাভুক্ত প্রতিষ্ঠানগুলোতে নির্ধারিত মান অনুযায়ী পণ্য উৎপাদন না হলে এটি সনদপত্র বাতিল করে দেয়। এছাড়া এটি জনাব সিহাবের প্রতিষ্ঠানের পণ্যের মান সম্পর্কে ধারণা দেয়। ফলে ক্রেতারাও বিএসটিআইএর সনদপত্র যাচাই করে পণ্য কিনতে পারে। এতে পণ্যের মান সম্পর্কে ক্রেতা ও উৎপাদনকারী দুই পক্ষই নিশ্চয়তা পায়। এভাবেই জনাব সিহাব তার প্রতিষ্ঠানের পণ্যের মান সম্পর্কে নিশ্চিত হয়েছেন।"
        }
      ]
    },
    {
      "number": "7",
      "uddipok": "আজাদ সাহেবের গাজীপুরের শ্রীপুরে একটি শার্ট তৈরির গার্মেন্টস ফ্যাক্টরি রয়েছে। তিনি পরিকল্পনা করেন চলতি বছর বিগত বছরের তুলনায় আরও বেশি পণ্য উৎপাদন করে বিদেশে বিক্রয় করবেন। তাই তিনি অধস্তনদের সাথে আলোচনা করে পরামর্শ গ্রহণের মাধ্যমে প্রতিষ্ঠানের পরিকল্পনা বাস্তবায়ন করেন। এছাড়াও তিনি কর্মীদের প্রশ্ন করার সুযোগ দেন এবং বিভিন্ন তথ্য সংগ্রহ করেন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "নেতৃত্বকে চার ভাগে ভাগ করা হয়েছে।"
        },
        {
          "label": "খ",
          "question": "",
          "explanation": "নিয়ন্ত্রণ হলো প্রতিষ্ঠানের পূর্বনির্ধারিত আদর্শমানের সাথে প্রকৃত কার্যফলের তুলনা, বিচ্যুতি নির্ণয় এবং সংশোধনমূলক ব্যবস্থা নেওয়া। ব্যবস্থাপনা প্রক্রিয়া পরিকল্পনার মাধ্যমে শুরু হয়ে নিয়ন্ত্রণের মাধ্যমে শেষ হয়। প্রণীত পরিকল্পনা অনুযায়ী যথাযথভাবে কাজ হচ্ছে কি না তা যাচাইয়ের প্রয়োজন হয়। পরিকল্পনার ত্রুটি-বিচ্যুতি নির্ণয় ও এর জন্য সংশোধনমূলক ব্যবস্থা নেওয়া নিয়ন্ত্রণের আওতাভুক্ত।"
        },
        {
          "label": "গ",
          "question": "",
          "explanation": "উদ্দীপকে আজাদ সাহেবের নেতৃত্বের ধরন হলো গণতান্ত্রিক। গণতান্ত্রিক নেতৃত্বে নেতা কর্মীদের সাথে আলোচনা করে সিদ্ধান্ত নেন। এ আলোচনায় কর্মীরা মতামত দিতে পারেন। তারা নিজেদেরকে প্রতিষ্ঠানের জন্য গুরুত্বপূর্ণ মনে করেন। এতে কাজের প্রতি তাদের আগ্রহ বাড়ে। এ নেতৃত্বে কর্মীদেরকে প্রশ্ন করার সুযোগও দেওয়া হয়। উদ্দীপকের আজাদ সাহেবের শ্রীপুরে শার্ট তৈরির একটি গার্মেন্টস ফ্যাক্টরি রয়েছে। তিনি কর্মচারীদের সাথে আলাপ-আলোচনা করে ব্যবসায়িক সিদ্ধান্ত নিয়ে থাকেন। তিনি কোনো কাজের সিদ্ধান্ত নেওয়ার আগে কর্মীদের মতামত নেন। তাদের সুযোগ-সুবিধাকে মূল্যায়ন করেন। এছাড়াও তিনি কর্মীদের কাছ থেকে তথ্য সংগ্রহ করেন এবং তাদের প্রশ্ন করার সুযোগ দেন। ফলে কর্মীরা ইতিবাচক মনোভাব প্রকাশ করেন। তারা আগ্রহী হয়ে প্রতিষ্ঠানের কাজ করেন। এসব বৈশিষ্ট্যের সাথে গণতান্ত্রিক নেতৃত্বের মিল পাওয়া যায়। সুতরাং, আজাদ সাহেব গণতান্ত্রিক নেতৃত্ব অনুসরণ করেন।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটির সাফল্য লাভের পেছনে ব্যবস্থাপনার পরিকল্পনা কাজটি অধিকতর গুরুত্বপূর্ণ ভূমিকা রেখেছে বলে আমি মনে করি। পরিকল্পনা হলো ভবিষ্যৎ কাজের দিকনির্দেশনা। এর মাধ্যমে আগে থেকে নির্ধারিত লক্ষ্য অর্জনে প্রয়োজনীয় পদক্ষেপ নেওয়া হয়। এতে প্রতিষ্ঠানের ব্যবস্থাপকীয় অন্যান্য কাজ করা সহজ হয়। এছাড়া, নির্দিষ্ট নিয়ম অনুসরণের ফলে সম্পদের সঠিক ব্যবহার নিশ্চিত হয়। উদ্দীপকে আজাদ সাহেবের শ্রীপুরে একটি শার্ট তৈরির গার্মেন্টস ফ্যাক্টরি রয়েছে। তিনি তার পণ্য বিদেশে বিক্রি করতে চান। এ কারণে তিনি বিগত বছরের তুলনায় চলতি বছরে বেশি পণ্য উৎপাদন করার লক্ষ্য নির্ধারণ করেন। নির্ধারিত লক্ষ্য বাস্তবায়নের জন্য অধস্তনদের সাথে আলোচনা করে পরামর্শ গ্রহণ করেন। এটি পরিকল্পনা কাজের সাথে সম্পর্কিত। আজাদ সাহেব পরিকল্পনা প্রণয়নের মাধ্যমে নির্দিষ্ট করণীয় সম্পর্কে জানতে পারেন। উৎপাদন লক্ষ্যমাত্রা ঠিক করা, উপায়-উপকরণ ও সম্পদের সঠিক ব্যবহার নিশ্চিত করা প্রভৃতি তার কাজ। এছাড়াও তিনি পূর্বানুমান ও অতীত কার্যক্রমের ভিত্তিতে ভবিষ্যৎ কাজের রূপরেখা ঠিক করেন। অন্যদিকে, তিনি পরিকল্পনাকে ব্যবস্থাপনার অন্যান্য কাজের ভিত্তি হিসেবেও নিতে পারেন। পাশাপাশি কর্মীদের থেকে কীভাবে তথ্য সংগ্রহ করা যায় তা নিয়েও ভাবেন। পরিকল্পনার মাধ্যমে তিনি নির্দিষ্ট লক্ষ্য অনুযায়ী কাজ করতে প্রতিষ্ঠানে 'সবার জন্য দলগত প্রচেষ্টা তৈরি করেন। তাই বলা যায়, পরিকল্পনা কাজটি আজাদ সাহেবের প্রতিষ্ঠানে সাফল্য লাভের পেছনে অধিকতর গুরুত্বপূর্ণ ভূমিকা রেখেছে।"
        }
      ]
    },
    {
      "number": "8",
      "uddipok": "জনাব নাহিদের দোকানের পাশে একই ধরনের আরও একটি দোকান গড়ে ওঠায় বিক্রির পরিমাণ কমে যায়। বিক্রয় বাড়ানোর কৌশল হিসেবে জনাব নাহিদ দেখতে ভালো, সদালাপী এ রকম একজন বিক্রয়কর্মী নিয়োগ দেন। কিছুদিন পর তার দোকানে বিক্রির পরিমাণ আগের অবস্থায় ফিরে আসে।'",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "পণ্যকে মোড়কিকরণের মাধ্যমে আকর্ষণীয় করা যায়।"
        },
        {
          "label": "খ",
          "question": "",
          "explanation": "পণ্যের গুণাগুণ, আকার, রং, স্বাদ প্রভৃতির ওপর ভিত্তি করে পণ্যমূল্য স্থির করা হলো প্রমিতকরণ। এর মাধ্যমে সহজেই পণ্যের মান চিহ্নিত করা যায়। এতে পণ্যের বিপণন প্রক্রিয়া সহজ হয় এবং বিক্রয় কাজের গতিশীলতা বাড়ে।"
        },
        {
          "label": "গ",
          "question": "",
          "explanation": "জনাব নাহিদ বিক্রয়কর্মী নিয়োগের ক্ষেত্রে বিক্রয়কর্মীর শারীরিক গুণাবলির কথা বিবেচনা করেছেন। বিক্রয়কর্মী তার নিজস্ব গুণ বা বৈশিষ্ট্য দিয়ে ক্রেতা ও ভোক্তাদের সহজে আকৃষ্ট করতে পারেন। এজন্য বিক্রয়কর্মীর কিছু শারীরিক গুণ থাকা প্রয়োজন। বিক্রয়কর্মীর সুন্দর হাসি, দৃষ্টিভঙ্গি, কণ্ঠস্বর প্রভৃতি তার শারীরিক গুণাবলির অন্তর্ভুক্ত। উদ্দীপকের জনাব নাহিদ তার দোকানের বিক্রি বাড়ানোর জন্য একজন বিক্রয়কর্মী নিয়োগ দেন। এজন্য তিনি দেখতে ভালো এবং সদালাপী এ রকম বিক্রয়কর্মীকে প্রাধান্য দেন। কেননা সুন্দর ও আকর্ষণীয় চেহারার বিক্রয়কর্মী সহজেই ক্রেতাদের দৃষ্টি আকর্ষণ করতে পারেন। তাছাড়া বিক্রয়কর্মীর হাসিমাখা মুখ ক্রেতাদের পণ্য কিনতে উদ্বুদ্ধ করে। এতে পণ্য বিক্রির পরিমাণ বাড়ে। এ বিষয়গুলো একজন বিক্রয়কর্মীর শারীরিক গুণাবলির সাথে সঙ্গতিপূর্ণ। তাই বলা যায়, জনাব নাহিদ শারীরিক বৈশিষ্ট্যকে গুরুত্ব দিয়ে বিক্রয়কর্মী নিয়োগ দিয়েছেন।"
        },
        {
          "label": "ঘ",
          "question": "",
          "explanation": "বিক্রয় বৃদ্ধিতে জনাব নাহিদের বিক্রয়কর্মী নিয়োগের পদক্ষেপটি যথার্থ হয়েছে বলে আমি মনে করি। নিয়োগকৃত বিক্রয়কর্মী তার শারীরিক (সুদর্শন চেহারা, সুস্বাস্থ্য), মানসিক (আন্তরিকতা, ধৈর্যশীলতা) ও নৈতিক (সততা, জেন্ডার সচেতনতা) প্রভৃতি গুণের মাধ্যমে গ্রাহকের আস্থা অর্জন করেন। বর্তমানে ব্যবসায় প্রতিষ্ঠানের সাফল্য বিক্রয়কর্মীর ওপরই অনেকাংশে নির্ভর করে। এজন্য বিক্রয়কর্মীর কাজকে খুবই গুরুত্ব দেওয়া হয়। উদ্দীপকের জনাব নাহিদের একটি দোকান আছে। তার দোকানের পাশে একই ধরনের আরও একটি দোকান গড়ে ওঠেছে। এতে তার দোকানের পণ্যের বিক্রির পরিমাণ কমে যায়। তাই জনাব নাহিদ বিক্রি বাড়াতে একজন আদর্শ বিক্রয়কর্মী নিয়োগ দেন। নিয়োগকৃত বিক্রয়কর্মীর সুদর্শন চেহারা, হাসি-খুশি মনোভাব দেখে গ্রাহকরা আকৃষ্ট হয়। ফলে নতুন নতুন ক্রেতা এসে দোকানে ভিড় করে। বিক্রয়কর্মী এভাবে তাদের পণ্য কিনতে উদ্বুদ্ধ করে। তখন অনেক গ্রাহক স্থায়ী ক্রেতায় পরিণত হন। এতে জনাব নাহিদের দোকানে পণ্যের বিক্রি বেড়ে যায়। ফলে বিক্রির পরিমাণ আগের অবস্থানে ফিরে আসে। সুতরাং, জনাব নাহিদের বিক্রয়কর্মী নিয়োগের সিদ্ধান্তটি সময়োপযোগী ও যথাযথ হয়েছে।"
        }
      ]
    },
    {
      "number": "9",
      "uddipok": "জনাব নোমান একজন মাছ ব্যবসায়ী। তিনি মাছে কোনো রাসায়নিক পদার্থ ব্যবহার করেন না। তিনি সততার সাথে ব্যবসায় করেন। এছাড়াও তিনি কারো কাছ থেকে অর্থ ধার নিলেও সময়মতো ফেরত দিয়ে দেন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "নৈতিকতা শব্দের অর্থ মানব আচরণের মানদণ্ড'।"
        },
        {
          "label": "খ",
          "question": "",
          "explanation": "মানুষের, ভালো-মন্দের বিচার বিশ্লেষণ করে সঠিকভাবে ব্যবসায় পরিচালনা করাই হলো ব্যবসায় নৈতিকতা। ব্যবসায়ের ক্ষেত্রে চারটি নৈতিকতা হলো- ১. ব্যবসায়ের কাজে সততা বজায় রাখা; ২. ব্যবসায়ের ক্ষতিকর পণ্য উৎপাদন ও বিপণন না করা; ৩. ব্যবসায়ের ক্রেতা, ভোক্তাদের সাথে প্রতারণা না করা; ৪. ব্যবসায়ে মেয়াদোত্তীর্ণ পণ্যদ্রব্য বিক্রি না করা।"
        },
        {
          "label": "গ",
          "question": "",
          "explanation": "জনাব নোমানের ব্যবসায় পরিচালনায় নৈতিকতার দিকটি ফুটে ওঠেছে। ভালো-মন্দের বিচার-বিশ্লেষণ করে সঠিক কাজটি করাই নৈতিকতা। আর ব্যবসায়ে বিভিন্ন পক্ষের (সমাজ, রাষ্ট্র, ক্রেতা ও ভোক্তা প্রভৃতি) প্রতি যথাযথভাবে দায়িত্ব পালন করে ব্যবসায় পরিচালনা করা ব্যবসায় নৈতিকতার অন্তর্গত। জনাব নোমান একজন মাছ ব্যবসায়ী। তিনি অত্যন্ত সততার সাথে ব্যবসায় পরিচালনা করেন। তাই তিনি মাছে কোনো ফরমালিন বা ক্ষতিকর রাসায়নিক পদার্থ ব্যবহার করেন না। কারণ তিনি জানেন মাছে রাসায়নিক পদার্থ ব্যবহার করলে মানুষের স্বাস্থ্য ঝুঁকি বেড়ে যাবে। এছাড়া, ধারে পণ্য কিনলে বা ঋণ নিলে তিনি সময়মতো পরিশোধ করেন। এসব কাজের মাধ্যমে জনাব নোমানের ব্যবসায় নৈতিকতা প্রকাশ পায়। তাই বলা যায়, জৰাৰ নোমান নৈতিকতা মেনে মাছের ব্যবসায় পরিচালনা করেন।"
        },
        {
          "label": "ঘ",
          "question": "",
          "explanation": "\"জনাব নোমান সততা ও নিষ্ঠার মাধ্যমে ব্যবসায়ে সফলতা অর্জনে সক্ষম হবেন\" উক্তিটি যথার্থ বলে আমি মনে করি। মূল্যবোধ ও নৈতিকতা শব্দ দু'টির ধারণা প্রায় অবিচ্ছেদ্য। মূল্যবোধ বলতে সমাজের মানুষের কাছে অনুকরণীয় জ্ঞানবোধ এবং আচরণকে বোঝায়। আর নৈতিকতা হলো মানব আচরণের মানদণ্ড। এর মাধ্যমে ভালো-মন্দের পার্থক্য করা যায়। সততা ও নিষ্ঠার সাথে কাজ করা মূল্যবোধ ও নৈতিকতারই অংশ। জনাব নোমান একজন সৎ মাছ ব্যবসায়ী। তিনি সবসময় ক্রেতাদের আস্থা অর্জনের চেষ্টা করেন। এজন্য তিনি কখনোই মাছে রাসায়নিক পদার্থ ব্যবহার করেন না। এছাড়া, তিনি যথাসময়ে ধার পরিশোধ করেন। ফলে ক্রেতারা তার ব্যবসায়ের প্রতি আস্থাশীল হবে। জনাব নোমানের এ ধরনের কাজ তার ব্যবসায়ের সুনাম বাড়াতে সহায়তা করবে। এতে তার ব্যবসায়ের বিক্রিও বাড়বে। যথাসময়ে ঋণ পরিশোধ করে তিনি সততা ও নিষ্ঠার পরিচয় দেন। ফলে সমাজের বিভিন্ন পক্ষ তার সাথে ব্যবসায়িক লেনদেন করতে উৎসাহিত হবে। পাওনাদাররাও তাকে বিশ্বাস করবে। এতে তার ব্যবসায়ের প্রতি সবার ইতিবাচক ধারণা তৈরি হবে। এভাবে সততা ও নিষ্ঠার মাধ্যমে জনাব নোমানের ব্যবসায়ে সফলতা অর্জন করতে পারবেন।"
        }
      ]
    },
    {
      "number": "10",
      "uddipok": "মিসেস সামিয়া একজন ব্যবসায়ী। তিনি অন্য দেশ থেকে কৃষি যন্ত্রপাতি আমদানি করে দেশের বিভিন্ন স্থানে সরবরাহ করেন। তিনি তার আমদানিকৃত পণ্য সমুদ্রপথে আনয়ন করেন। ঝুঁকি এড়াতে তিনি বিমা কোম্পানির শরণাপন্ন হন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "BSTI-এর পূর্ণরূপ হলো- Bangladesh Standards and Testing Institution!"
        },
        {
          "label": "খ",
          "question": "",
          "explanation": "বিমা হলো নির্দিষ্ট ঝুঁকি বা অনিশ্চয়তা থেকে ভবিষ্যতের ক্ষতির বিপক্ষে প্রতিরোধমূলক ব্যবস্থা। বর্তমানে বিভিন্ন প্রকার বিমার প্রচলন হয়েছে। এর মধ্যে চার প্রকার বিমা সর্বাধিক প্রচলিত। যথা: (১) জীবন বিমা, (২) নৌ বিমা, (৩) অগ্নি বিমা ও (৪) দুর্ঘটনা বিমা। এখানে জীবন বিমা ছাড়া সব বিমাই ক্ষতিপূরণের চুক্তি। আর জীবন বিমা হলো নিশ্চয়তার চুক্তি।"
        },
        {
          "label": "গ",
          "question": "",
          "explanation": "মিসেস সামিয়ার জন্য নৌ বিমা প্রয়োজন। এ বিমায় নদী ও সামুদ্রিক যাত্রা থেকে সৃষ্ট ঝুঁকির জন্য ক্ষতিপূরণের প্রতিশ্রুতি দেওয়া হয়। সারা পৃথিবীর ব্যবসা-বাণিজ্যের অধিকাংশ পণ্যই নৌপথে পরিবাহিত হয়। ঘূর্ণিঝড়, ঢেউ, দস্যুতা, যুদ্ধ-বিদ্রোহসহ বিভিন্ন প্রকার ঝুঁকি এড়াতে নৌ বিমা করা হয়। উদ্দীপকের মিসেস সামিয়া একজন ব্যবসায়ী। তিনি বিদেশ থেকে কৃষি যন্ত্রপাতি আমদানি করেন। এরপর দেশের বিভিন্ন স্থানে সরবরাহ করেন। নদী ও সমুদ্রপথে পণ্য পরিবহনে যেকোনো ঝুঁকি পারে। এতে আর্থিক ক্ষতির আশঙ্কা থাকে। এ ঝুঁকি মোকাবিলায় পণ্যের বিমা করা প্রয়োজন। নৌপথে পণ্য পরিবহনের ঝুঁকি কমাতে নৌ বিমা করা হয়ে থাকে। সুতরাং, মিসেস সামিয়ার জন্য নৌ বিমা প্রয়োজন।"
        },
        {
          "label": "ঘ",
          "question": "",
          "explanation": "উদ্দীপকের আলোকে মিসেস সামিয়ার ব্যবসায়ের সহায়ক হিসেবে নৌ বিমার যথেষ্ট গুরুত্ব আছে। নৌ বিমা চুক্তির মাধ্যমে নদী ও সামুদ্রিক যাত্রা থেকে সৃষ্ট ঝুঁকির জন্য ক্ষতিপূরণ দেওয়ার প্রতিশ্রুতি দেওয়া হয়। নৌ পথে দুর্ঘটনার ফলে যে আর্থিক ক্ষতি হতে পারে তা থেকে রক্ষার জন্য এ বিমা করা হয়। উদ্দীপকের মিসেস সামিয়া একজন ব্যবসায়ী। তিনি বিদেশ থেকে সমুদ্রপথে কৃষি যন্ত্রপাতি আনেন। এরপর তা দেশের বিভিন্ন স্থানে সরবরাহ করেন। আমদানিকৃত পণ্য আনয়নের ঝুঁকি এড়াতে তিনি নৌ বিমা করার উদ্যোগ নেন। ব্যবসায় বাণিজ্যের অধিকাংশ পণ্যই নৌ বা সমুদ্রপথে আসে। সমুদ্রপথে সৃষ্ট ঝুঁকি এড়াতে নৌ বিমা ভূমিকা রাখে। মিসেস সামিয়ার পণ্য আনয়নের সময় সমুদ্রপথে যেকোনো ক্ষতি হতে পারে। এ ধরনের কোনো ক্ষতি হলে নির্দিষ্ট প্রিমিয়ামের বিনিময়ে বিমা কোম্পানি ক্ষতিপূরণ দেবে। ফলে তার ব্যবসায় ঝুঁকিমুক্ত থাকবে। আর্থিক ক্ষতি হলেও তিনি ক্ষতিপূরণ পেয়ে নতুনভাবে ব্যবসায় সম্প্রসারণ করতে পারবেন। এতে প্রতিযোগিতায় টিকে থাকা সহজ হবে। সুতরাং, মিসেস সামিয়ার ব্যবসায়ে নৌ বিমা গুরুত্বপূর্ণ ভূমিকা রাখবে।"
        }
      ]
    },
    {
      "number": "11",
      "uddipok": "জনাব শরীফ সিলেট বন্দরবাজার এলাকায় একটি মুদির দোকান দিয়েছেন। তিনি কালিঘাট থেকে মাল ক্রয় করে এনে দোকানে বিক্রি করেন। এ কাজে সহায়তার জন্য তিনি একজন অভিজ্ঞ বিক্রয়কর্মী নিয়োগ দিয়েছেন। তিনি সততা ও বিশ্বস্ততার সাথে ব্যবসায় করার কারণে মাত্র কয়েক বছরেই বেশ উন্নতি করেছেন।",
      "tag": "MB 22",
      "sub_questions": [
        {
          "label": "ক",
          "question": "",
          "explanation": "পণ্য উৎপাদনের সময় থেকে বিক্রি বা ভোগের সময় পর্যন্ত সংরক্ষণ করা হলো গুদামজাতকরণ।।"
        },
        {
          "label": "খ",
          "question": "",
          "explanation": "ভোক্তার চাহিদা, রুচি, পছন্দ প্রভৃতি যাচাই-বাছাই করা হলো ভোক্তা বিশ্লেষণ। ভোক্তা বিশ্লেষণের মাধ্যমে ক্রেতা বা ভোক্তাদের চাহিদা ও রুচি সম্পর্কে তথ্য সংগ্রহ করা হয়। এরপর উৎপাদকরা সংগৃহীত তথ্যের ওপর ভিত্তি করে পণ্য উৎপাদন ও বিপণন করতে পারে। এতে বাজারে পণ্যের গ্রহণযোগ্যতা বাড়ে।"
        },
        {
          "label": "গ",
          "question": "",
          "explanation": "জনাব শরীফ বণ্টন প্রণালিতে খুচরা ব্যবসায়ী হিসেবে অবস্থান করছেন। খুচরা ব্যবসায়ীরা উৎপাদক ও পাইকারের কাছ থেকে ছোট ছোট লটে পণ্য কিনে থাকেন। পরবর্তীতে তারা ক্রেতাদের চাহিদা অনুযায়ী তা সরবরাহ করেন। বণ্টন প্রণালিতে খুচরা ব্যবসায়ীরা হলেন মধ্যস্বব্যবসায়ী। জনাব শরীফ সিলেট বন্দরবাজার এলাকায় একটি মুদির দোকান দিয়েছেন। তিনি কালিঘাট থেকে মাল কেনেন। এরপর সেগুলো নিজ দোকানে রেখে সরাসরি ভোক্তাদের কাছে বিক্রি করেন। এ কাজের মাধ্যমে তিনি উৎপাদক বা পাইকারদের সাথে স্থানীয় ক্রেতাদের যোগসূত্র তৈরি করেছেন। বণ্টন প্রণালিতে জনাব শরীফের অবস্থান নিম্নরূপ- উল্লিখিত কারণে জনাব শরীফকে খুচরা ব্যবসায়ী বলা যায়।"
        },
        {
          "label": "ঘ",
          "question": "",
          "explanation": "একজন মধ্যস্থব্যবসায়ী হিসেবে জনাব শরীফ বিপণন কার্যাবলি সম্পাদন করেন। খুচরা ব্যবসায়ীরা বণ্টন প্রণালিতে উৎপাদক ও ভোক্তার মাঝে অবস্থান করেন। তারা পণ্য সংগ্রহ থেকে শুরু করে ভোক্তার কাছে পৌছানো পর্যন্ত সব কাজ করেন। তারা ভোক্তার চাহিদা ও পণ্য সংক্রান্ত তথ্য উৎপাদককে সরবরাহ করেন। এতে চাহিদা ও যোগানের মধ্যে সমতা রাখা সম্ভব হয়। জনাব শরীফ একজন খুচরা ব্যবসায়ী। তিনি কালিঘাট থেকে মাল কিনে এনে নিজ দোকানে রেখে বিক্রি করেন। এক্ষেত্রে সুষ্ঠুভাবে ব্যবসায় পরিচালনা করতে তাকে পণ্য ক্রয়-বিক্রয়, পরিবহন, তথ্য সংগ্রহ, ঝুঁকি নেওয়া প্রভৃতি কাজ করতে হয়। এজন্য তিনি একজন বিক্রয়কর্মী নিয়োগ দেন। জনাব শরীফকে প্রথমে পণ্য ক্রয়-বিক্রয়ের কাজ করতে হয়। কারণ এ কাজের ওপর ব্যবসায়ের মুনাফা অর্জন নির্ভর করে। আবার ক্রয়কৃত পণ্য দোকানে আনতে পরিবহনের প্রয়োজন হয়। এছাড়া তিনি তার দোকানে অভিজ্ঞ বিক্রয়কর্মী নিয়োগ দেন। এ কর্মী পণ্য সম্পর্কিত বিভিন্ন তথ্য ক্রেতাদের কাছে তুলে ধরেন। এতে ক্রেতারা পণ্য কেনায় উৎসাহী হয়। ফলে প্রতিষ্ঠানের বিক্রয়ে গতিশীলতা আসে। সুতরাং, জনাব শরীফ মধ্যস্থব্যবসায়ী হিসেবে বিপণন সংক্রান্ত কাজ সম্পাদন করে থাকেন।"
        }
      ]
    }
  ]
}