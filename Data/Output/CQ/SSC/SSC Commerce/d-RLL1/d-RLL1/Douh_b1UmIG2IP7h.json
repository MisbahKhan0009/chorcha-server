{
  "title": "ময়মনসিংহ বোর্ড ২০২৩",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব মজিদ এমবিএ পাস করার পর রাজশাহীতে সিল্ক শাড়ির পাইকারি ব্যবসায় শুরু করেন। তিনি মানসম্মত শাড়ি উৎপাদকের কাছ থেকে কিনে সেগুলো পাইকারি দামে বিক্রি করেন এবং বিদেশেও রপ্তানি করেন। রাজশাহী সিল্ক শাড়ির চাহিদা দিন দিন বৃদ্ধি পাওয়ায় তিনি তার ব্যবসায়কে আরও বাড়াতে চাচ্ছেন। এজন্য তার ব্যাংকের সাহায্য প্রয়োজন।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "'আন্তর্জাতিক সম্পর্ক' রাজনৈতিক পরিবেশের উপাদান।"
        },
        {
          "label": "খ",
          "question": "",
          "explanation": "উৎপাদিত পণ্য বা সেবার বণ্টন সংক্রান্ত কাজের (ক্রয়, বিক্রয়, পরিবহন, গুদামজাতকরণ প্রভৃতি) সমষ্টি হলো বাণিজ্য। এটি ব্যবসায়ের পণ্য বণ্টনকারী শাখা হিসেবে বিবেচিত। উৎপাদিত পণ্যসামগ্রী বা সেবা ভোক্তার কাছে পৌছানো পর্যন্ত বিভিন্ন বাধার (স্থানগত, ব্যক্তিগত, সময়গত, ঝুঁকিগত) সম্মুখীন হতে হয়। এসব বাধা দূর করে ভোক্তার কাছে পণ্য পৌছে দেওয়াই বাণিজ্যের কাজ।"
        },
        {
          "label": "গ",
          "question": "",
          "explanation": "রাজশাহীতে জনাব মজিদের সিল্ক শাড়ির ব্যবসায়টিতে ব্যবসায়ের সামাজিক পরিবেশের ঐতিহ্য উপাদানটি প্রাধান্য পেয়েছে। ঐতিহ্য সামাজিক পরিবেশের একটি গুরুত্বপূর্ণ উপাদান। ঐতিহ্যগত কারণে বিশেষ কিছু অঞ্চলে (সোনারগাঁ ও টাঙ্গাইল প্রভৃতি) বিশেষ ধরনের পেশার আধিক্য লক্ষ করা যায়। যেমন: তাঁতের শাড়ি, বেনারসি, দই তৈরির কাজ বংশপরম্পরায় পেশা হিসেবে নিতে দেখা যায়। জনাব মজিদ এমবিএ পাস করেন। এরপর তিনি রাজশাহীতে সিল্ক শাড়ির পাইকারি ব্যবসায় শুরু করেন। যুগ যুগ ধরে দেশ-বিদেশে এ শাড়ি পরিচিতি পেয়ে আসছে। সব জায়গায় এর সুনাম আছে। এ শাড়ি বাঙালিদের ঐতিহ্য ও সংস্কৃতির প্রতীক। এ কারণে এর চাহিদা ক্রেতাদের কাছে সবসময় বেশি থাকে। মজিদের ব্যবসায়ের এসবের সাথে ব্যবসায়ের সামাজিক পরিবেশের মিল রয়েছে। সুতরাং, তার ব্যবসায়ে পরিবেশের সামাজিক উপাদানের (ঐতিহ্য) প্রভাব রয়েছে।"
        },
        {
          "label": "ঘ",
          "question": "",
          "explanation": "জনাব মজিদের ব্যবসায়ে ব্যাংক তাকে ঋণ দেওয়ার মাধ্যমে পুঁজির সংস্থান করে ভূমিকা রাখতে পারে বলে আমি মনে করি। ব্যবসায় পরিচালনা ও সম্প্রসারণের জন্য পর্যাপ্ত অর্থের প্রয়োজন হয়। ব্যবসায়ী ব্যাংক ও অন্যান্য আর্থিক প্রতিষ্ঠান থেকে ঋণ দিয়ে এ অর্থের প্রয়োজন মেটাতে পারে। এটি ব্যবসায়ের আর্থিক পরিবেশের উপাদান। জনাব মজিদ রাজশাহীতে সিল্ক শাড়ির ব্যবসায় করেন। তিনি মানসম্মত শাড়ি উৎপাদকের কাছ থেকে কেনেন। এরপর শাড়িগুলো পাইকারি দামে দেশের বিভিন্ন জেলায় ও বিদেশে রপ্তানি করেন। রাজশাহী সিল্কের চাহিদা দিন দিন বেড়ে যাচ্ছে। এ কারণে তিনি ব্যবসায় আরও বাড়াতে চাচ্ছেন। এজন্য তার ব্যাংকের সাহায্য প্রয়োজন। জনাব মজিদ তার ব্যবসায়ের প্রয়োজনে ব্যাংক থেকে ঋণ নিতে পারেন। এতে তার অতিরিক্ত অর্থের প্রয়োজনীয়তা পূরণ হবে। তার আর্থিক সচ্ছলতা বাড়বে। ঋণের অর্থ দিয়ে তিনি ব্যবসায়ের পরিধি বাড়াতে পারবেন। আবার ভোক্তাদের বাড়তি চাহিদাও মেটাতে পারবেন। ব্যাংক ও আর্থিক প্রতিষ্ঠানগুলো ঋণ দিয়ে ব্যবসায়ীদের সহায়তা করে। জনাব মজিদের ব্যবসায়েও ব্যাংক ঋণ দিয়ে তাকে আর্থিক সহায়তা করতে পারে।"
        }
      ]
    },
    {
      "number": "2",
      "uddipok": "জনাব শাফি চার্টার্ড অ্যাকাউন্টেন্সি পাস করে অন্যের অধীনে চাকরি না করে 'শাফি এন্ড কোং' নামে একটি চার্টার্ড অ্যাকাউন্টেন্সি ফার্ম স্থাপন করেন। নতুন প্রতিষ্ঠান হওয়ায় স্বল্প পরিচিতির কারণে কাজ পাওয়ার ক্ষেত্রে তিনি সমস্যার সম্মুখীন হন। এ অবস্থা থেকে উত্তরণের জন্য তিনি সমাধানের উপায় খুঁজছেন।",
      "tag": "MB 23",
      "sub_questions": [
        {
          "label": "ক",
          "question": "পণ্য বিনিময় কোন ধরনের বাধা দূর করে?",
          "explanation": "পণ্য বিনিময় স্বত্বগত (মালিকানা) বাধা দূর করে।"
        },
        {
          "label": "খ",
          "question": "গুদামজাতকরণ বাণিজ্যের কী ধরনের প্রতিবন্ধকতা দূর করে? ব্যাখ্যা করো।",
          "explanation": "গুদামজাতকরণ বাণিজ্যের সময়গত প্রতিবন্ধকতা দূর করে। গুদামজাতকরণের মাধ্যমে পণ্য সংরক্ষণের ফলে পণ্যের মান ঠিক রেখে ক্রেতাদের চাহিদা অনুযায়ী, পণ্য সরবরাহ করা যায়। এর মাধ্যমে মৌসুমে উৎপাদিত পণ্য সারা বছর ব্যবহার করা হয়। এভাবে সময়গত বাধা দূর করতে বাজারজাতকরণের প্রতিটি পর্যায়ে গুদামজাতকরণের প্রয়োজন।"
        },
        {
          "label": "গ",
          "question": "উদ্দীপকে 'শাফি এন্ড কোং'-এর ব্যবসায়িক কার্যাবলি ব্যবসায়ের কোন শাখার অন্তর্গত? ব্যাখ্যা করো।",
          "explanation": "'শাফি এন্ড কোং'-এর ব্যবসায়িক কার্যাবলি ব্যবসায়ের প্রত্যক্ষ সেবা শাখার অন্তর্গত। এ ব্যবসায়ে গ্রাহকদের সরাসরি সেবা দেওয়া হয়। এ সেবার বিনিময়ে অর্থ উপার্জন করা যায়। এক্ষেত্রে সেবা দেখা বা স্পর্শ করা যায় না। কিন্তু তা মানুষের প্রয়োজন পূরণ করতে পারে। ক্লিনিক ব্যবসায়, আইন ব্যবসায়, হিসাব বৃত্তি প্রভৃতি প্রত্যক্ষ সেবার অন্তর্গত। জনাব শাফি চার্টার্ড অ্যাকাউন্টেন্সিতে লেখাপড়া শেষ করেন। এরপর তিনি 'শাফি এন্ড কোং' নামে একটি অ্যাকাউন্টেন্সি চার্টার্ড ফার্ম স্থাপন করেন। এ ফার্মের মাধ্যমে তিনি সরাসরি গ্রাহকদের হিসাবসংক্রান্ত নিরীক্ষা সেবা দিয়ে থাকেন। এর বিনিময়ে তিনি তাদের কাছ থেকে অর্থ পান। তার ব্যবসায়ের কাজগুলো প্রত্যক্ষ সেবার সাথে মিলে যায়। এটি ব্যবসায়ের একটি শাখা। সুতরাং, 'শাফি এন্ড কোং'-কে ব্যবসায়ের প্রত্যক্ষ সেবা শাখার অন্তর্গত বলা যায়।"
        },
        {
          "label": "ঘ",
          "question": "উদ্দীপকের সমস্যা মোকাবিলায় জনাব শাফির জন্য কোন কাজটি সবচেয়ে গুরুত্বপূর্ণ বলে তুমি মনে করো? উত্তরের সপক্ষে যুক্তি দাও।",
          "explanation": "জনাব শাফির সমস্যা সমাধানে ব্যবসায়ের প্রচারের জন্য বিজ্ঞাপন দেওয়া সবচেয়ে গুরুত্বপূর্ণ বলে আমি করি। প্রতিটি ব্যবসায় প্রতিষ্ঠান নতুন পণ্যের পরিচিত বাড়াতে বিজ্ঞাপন দেয়। এতে ক্রেতারা প্রতিষ্ঠান বা এর পণ্য সম্পর্কে জানতে পারে। ফলে পণ্যের প্রতি ক্রেতাদের আকর্ষণ বাড়ে। উদ্দীপকে জনাব শাফি চার্টার্ড অ্যাকাউন্টেসিতে পড়ালেখা শেষ করেন। এরপর তিনি 'শাফি এন্ড কোং' নামে একটি চার্টার্ড অ্যাকাউন্টেন্সি ফার্ম স্থাপন করেন। তার প্রতিষ্ঠানটি নতুন। তাই এটির পরিচিতি কম। এতে . তার নিরীক্ষা সংক্রান্ত কাজ পেতে সমস্যা হয়। এক্ষেত্রে গ্রাহক সংখ্যা কম হওয়ার সমস্যা সমাধানে জনাব শাফির প্রতিষ্ঠানের জন্য বিজ্ঞাপন দেওয়া প্রয়োজন। এতে তার ফার্ম ও এর কাজ সম্পর্কে মানুষ জানতে পারবে। তার কাজের মান সম্পর্কেও ধারণা পাবে। এভাবে তার ফার্মের পরিচিতি আরও বাড়বে। এর ফলে গ্রাহকরা তার কাছ থেকে সেবা নিতে আগ্রহী হবে। এতে ফার্মের গ্রাহক সংখ্যাও বাড়বে। এভাবে বিজ্ঞাপন দেওয়ার মাধ্যমে জনাব শাফি তার ফার্মের পরিচিতি বাড়াতে পারেন।"
        }
      ]
    },
    {
      "number": "3",
      "uddipok": "জনাব আবিদ একটি ফার্নিচার ব্যবসায় শুরু করেন। তিনি উন্নতমানের আসবাবপত্র তৈরি করে সারা দেশে বাজারজাত করতে শুরু করলেন। এতে তার বিক্রি ও মুনাফা প্রচুর পরিমাণে বৃদ্ধি পাচ্ছে। তার অদম্য ইচ্ছা ও সৃজনশীলতা তাকে কাঙ্ক্ষিত লক্ষ্যে পৌছাতে সাহায্য করছে।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "সফল উদ্যোক্তার একটি বড় বৈশিষ্ট্য হলো পরিমিত পরিমাণ ঝুঁকি নেওয়া।"
        },
        {
          "label": "খ",
          "question": "",
          "explanation": "উদ্যোক্তা চ্যালেঞ্জমূলক কাজ করে আত্মতৃপ্ত হয়। উদ্যোগ গ্রহণ একটি ঝুঁকিপূর্ণ কাজ। এজন্য উদ্যোক্তা লক্ষ্য অর্জনে নিরলস শ্রম দেন। তিনি ফলাফল অর্জিত না হওয়া পর্যন্ত কাজে নিয়োজিত থাকেন। কেবল লক্ষ্য অর্জিত হলেই তিনি আত্মতৃপ্ত হন।"
        },
        {
          "label": "গ",
          "question": "",
          "explanation": "উদ্দীপকের জনাব আবিদের মধ্যে উদ্যোক্তার চ্যালেঞ্জ গ্রহণের মানসিকতা ও সৃজনশীলতার গুণাবলি লক্ষ করা যায়। একজন উদ্যোক্তা সবসময় চ্যালেঞ্জ গ্রহণে প্রস্তুত থাকে। এই গুণটি তাকে সব বাধা উপেক্ষা করে সামনে এগিয়ে যেতে সহায়তা করে। সৃজনশীলতার মাধ্যমে উদ্যোক্তা তার কাজের ক্ষেত্র ও পদ্ধতিতে নতুনত্ব আনে। ফলে অর্থনীতিতে নতুন কিছুর সংযোজন হয়। জনাব আবিদ একজন ফার্নিচার ব্যবসায়ী। তিনি উন্নতমানের আসবাবপত্র তৈরি করে সারা দেশে বাজারজাত করেন। এতে তার বিক্রি ও মুনাফা বাড়ে। তার অদম্য ইচ্ছা তাকে সব প্রতিবন্ধকতা এড়িয়ে যেতে সহায়তা করেছে। তিনি দূর-দূরান্তে ফার্নিচার পৌছে দেওয়ার ব্যবস্থা করেছেন। এভাবে চ্যালেঞ্জ গ্রহণের মানসিকতা তার কাজে অগ্রগতি এনেছে। তাছাড়া সৃজনশীলতার মাধ্যমে তিনি উন্নতমানের ও নতুন নতুন ডিজাইনের ফার্নিচার তৈরি করেছেন। তার এ সৃষ্টিশীল ক্ষমতা তাকে সফল করেছে। সুতরাং, জনাব আবিদের মধ্যে একজন সফল উদ্যোক্তার সৃজনশীলতা ও চ্যালেঞ্জ গ্রহণের মানসিকতা প্রকাশ পেয়েছে।"
        },
        {
          "label": "ঘ",
          "question": "",
          "explanation": "জনাব আবিদকে অবশ্যই একজন সফল উদ্যোক্তা বলা যায়। একজন সফল উদ্যোক্তার একাধিক বিশেষ গুণাগুণ থাকে। এসব গুণের কারণে তিনি সব বাধা অতিক্রম করে কাঙ্ক্ষিত লক্ষ্যে পৌছে যান। চ্যালেঞ্জ গ্রহণের মানসিকতা, সৃষ্টিশীলতা, উদ্ভাবনী শক্তি, ঝুঁকি নেওয়ার ক্ষমতা প্রভৃতি গুণ একজন উদ্যোক্তাকে সফল হতে সহায়তা করে। জনাব আবিদ একটি ফার্নিচার ব্যবসায় শুরু করেন। তিনি উন্নতমানের আসবাবপত্র তৈরি করে সারা দেশে বাজারজাত করেন। এতে তার বিক্রি ও মুনাফা বাড়ে। তার অদম্য ইচ্ছাশক্তি এবং সৃজনশীলতা তাকে অন্যদের থেকে পৃথক করেছে। তার এ গুণগুলো তাকে কাঙ্ক্ষিত লক্ষ্যে পৌছাতে সাহায্য করেছে। জনাব আবিদ ফার্নিচার ব্যবসায় শুরু করার মাধ্যমে একজন উদ্যোক্তায় পরিণত হয়েছেন। তিনি উন্নতমানের আসবাবপত্র তৈরি করে সেগুলো বাজারজাত করেন। তার সৃজনশীলতা এবং উদ্ভাবনী শক্তি তাকে উন্নতমানের আসবাবপত্র তৈরিতে সহায়তা করেছে। বাজারের অন্যান্য ফার্নিচার প্রতিষ্ঠানগুলোর সাথে তাকে প্রতিযোগিতা করে সফল হতে হয়েছে। এজন্য তার সৃষ্টিশীল চিন্তাধারা এবং অদম্য ইচ্ছা তাকে অন্যদের থেকে এগিয়ে এনেছে। তার অর্জিত মুনাফা পরোক্ষভাবে দেশের অর্থনীতির চাকা গতিশীল করছে। তাই জনাব আবিদকে অবশ্যই একজন সফল উদ্যোক্তা বলা যায়।"
        }
      ]
    },
    {
      "number": "4",
      "uddipok": "জনাব মাহিন যুব উন্নয়ন অধিদপ্তর থেকে দুগ্ধ খামারের ওপর প্রশিক্ষণ গ্রহণ করেন। প্রশিক্ষণ শেষে তিনি বিদেশি গাড়ী নিয়ে খামার শুরু করেন। খামার করতে গিয়ে বিভিন্ন প্রতিকূলতার সম্মুখীন হলেও তিনি সেগুলো মোকাবিলা করে আজ স্বাবলম্বী।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "আত্মকর্মসংস্থানের সবচেয়ে বড় মূলধন হলো নিজের দক্ষতা।"
        },
        {
          "label": "খ",
          "question": "",
          "explanation": "সকল আত্মকর্মসংস্থানকারী নিজের পাশাপাশি অন্যের জন্য কর্মসংস্থান সৃষ্টি করে না বলে তাদের উদ্যোক্তা বলা যায় না। একজন আত্মকর্মসংস্থানকারী কেবল নিজ কর্মসংস্থানের কথা চিন্তা করে ব্যবসায় গঠন করেন। অন্যদিকে, ব্যবসায় উদ্যোক্তা নিজের কর্মসংস্থানের পাশাপাশি সমাজের অন্যের কর্মসংস্থান সৃষ্টি করেন। তাই সকল আত্মকর্মসংস্থানকারীকে উদ্যোক্তা বলা যায় না।"
        },
        {
          "label": "গ",
          "question": "",
          "explanation": "জনাব মাহিনের খামার প্রতিষ্ঠা একটি আত্মকর্মসংস্থানমূলক কাজ। আত্মকর্মসংস্থানের মাধ্যমে স্বল্প পুঁজি ও ন্যূনতম ঝুঁকি নিয়ে নিজেই নিজের কর্মসংস্থানের ব্যবস্থা করা হয়। আত্মকর্মসংস্থানকারী ব্যক্তি জীবিকা অর্জনের উদ্দেশ্যে নিজের কর্মসংস্থান তৈরি করেন। এর মাধ্যমে যেকোনো ব্যক্তি সহজে তার বেকারত্ব দূর করতে পারেন। উদ্দীপকের জনাব মাহিন যুব উন্নয়ন অধিদপ্তর থেকে দুগ্ধ খামারের ওপর প্রশিক্ষণ নেন। প্রশিক্ষণ শেষে তিনি কয়েকটি বিদেশি গাভী কিনে একটি খামার স্থাপন করেন। এতে তার কর্মসংস্থানের সুযোগ তৈরির পাশাপাশি বেকারত্ব দূর হয়েছে। এভাবে নিজস্ব স্বল্প পুঁজি ও দক্ষতা কাজে লাগিয়ে নিজের জন্য কর্মসংস্থানের সুযোগ তৈরি করা হলো আত্মকর্মসংস্থান। তাই বলা যায়, জনাব মাহিনের খামার প্রতিষ্ঠা আত্মকর্মসংস্থানমূলক কাজের অন্তর্ভুক্ত।"
        },
        {
          "label": "ঘ",
          "question": "",
          "explanation": "আত্মকর্মসংস্থানে সহায়ক প্রশিক্ষণ প্রদানকারী প্রতিষ্ঠান হিসেবে যুব উন্নয়ন অধিদপ্তরের অবদান অত্যন্ত গুরুত্বপূর্ণ। যুব উন্নয়ন অধিদপ্তর যুব ও ক্রীড়া মন্ত্রণালয়ের অধীনে পরিচালিত হয়। দেশের বিভিন্ন অঞ্চলে এর শাখা আছে। এসব প্রশিক্ষণ কেন্দ্রের মাধ্যমে বেকার যুবক ও যুব মহিলাদের প্রশিক্ষণ দেওয়া হয়। এতে তারা নিজেদের কর্মসংস্থানের ব্যবস্থা করতে পারেন। উদ্দীপকের জনাব মাহিন যুব উন্নয়ন অধিদপ্তর থেকে দুগ্ধ খামারের ওপর প্রশিক্ষণ নেন। এরপর তিনি কিছু বিদেশি গাভী কিনে খামার শুরু করেন। খামার করতে গিয়ে তিনি বিভিন্ন প্রতিকূলতার সম্মুখীন হন। কিন্তু নিজের কঠোর পরিশ্রম ও দক্ষতা কাজে লাগিয়ে তিনি আজ স্বাবলম্বী। যুব উন্নয়ন অধিদপ্তর গবাদিপশু পালন, কৃষি খামার, কুটির শিল্পের কাজসহ বিভিন্ন ক্ষেত্রে প্রশিক্ষণ দেয়। এখান থেকে কম মূল্যে অনেক বেকার যুবক ও যুব মহিলা প্রশিক্ষণ নেন। আত্মকর্মসংস্থানমূলক পেশায় নিয়োজিত হওয়ার মাধ্যমে তারা নিজেদের অর্জিত জ্ঞান কাজে লাগিয়ে নিজেরাই বিভিন্ন কাজে নিয়োজিত হন। এতে তাদের কর্মসংস্থানের সুযোগ তৈরি হয়। আবার পরবর্তীতে তাদের প্রতিষ্ঠান বা খামারগুলোতে অন্যদেরও কাজের সুযোগ তৈরি হয়। এভাবে যুব উন্নয়ন অধিদপ্তরের মাধ্যমে কর্মসংস্থানের সুযোগ সৃষ্টি হয়; যা জনাব মাহিনের ক্ষেত্রেও হয়েছে। তাই যুব উন্নয়ন অধিদপ্তরের অবদান অত্যন্ত গুরুত্বপূর্ণ।"
        }
      ]
    },
    {
      "number": "5",
      "uddipok": "মি. সামি ও তার চার বন্ধু মিলে পারস্পরিক চুক্তির ভিত্তিতে একটি তৈরি পোশাক শিল্প স্থাপন করেন। ব্যবসায়টি প্রথমদিকে ভালো মুনাফা অর্জন করলেও কিছু দিন পর মি. সামি নিজেই একটি প্রতিষ্ঠান দিতে চাওয়ায় তাদের মধ্যে সন্দেহ দেখা দেয়। এ অবস্থায় মি. সামি ব্যবসায় বিলোপের জন্য লিখিত পত্র প্রদান করেন।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "অংশীদারি ব্যবসায়ের সব নিয়ম-নীতি যে দলিলে লিপিবদ্ধ করা হয়, তাকে অংশীদারি চুক্তিপত্র বলে।"
        },
        {
          "label": "খ",
          "question": "",
          "explanation": "যে অংশীদার মূলধন হিসেবে শ্রম, অর্থ, দক্ষতা বা অন্য কিছুই বিনিয়োগ করেন না এবং পরিচালনায়ও অংশ নেন না; শুধু নাম ব্যবহারের অনুমতি দেন, তাকে নামমাত্র অংশীদার বলে। কোনো ব্যক্তির সুনাম বা ব্যবসায়িক খ্যাতি অংশীদারি ব্যবসায়ে ব্যবহারের উদ্দেশ্যে তাকে অংশীদার হিসেবে নেওয়া হয়। এ অংশীদার চুক্তি অনুযায়ী মুনাফা পেয়ে থাকেন। তবে অন্যান্য অংশীদারদের মতো তিনি অসীম দায় বহনে বাধ্য থাকেন না।"
        },
        {
          "label": "গ",
          "question": "",
          "explanation": "মি. সামি ও তার বন্ধুদের ব্যবসায়টি মালিকানার ভিত্তিতে অংশীদারি ব্যবসায়। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে এ ব্যবসায় গঠন করে। এ ব্যবসায়ের মূলভিত্তি হলো চুক্তি। চুক্তি ছাড়া অংশীদারি ব্যবসায় গঠিত হতে পারে না। অংশীদারদের মধ্যে লাভ-লোকসানও চুক্তি অনুযায়ী বণ্টন করা হয়। উদ্দীপকে মি. সামি ও তার চার বন্ধু মিলে একটি তৈরি পোশাক শিল্প স্থাপন করে। এ ব্যবসায়টি গঠনের পেছনে তাদের উদ্দেশ্য ছিল মুনাফা অর্জন করা। প্রতিষ্ঠানটিতে মালিকের সংখ্যা একের বেশি। তারা চুক্তিবদ্ধ সম্পর্কের ভিত্তিতে ব্যবসায়টি গঠন করে। চুক্তি অনুযায়ী তারা ব্যবসায়টি পরিচালনা এবং লাভ-লোকসান ভাগ করে। সদস্য সংখ্যা ও চুক্তিবদ্ধ সম্পর্ক বিবেচনায় এটি অংশীদারি ব্যবসায়ের সাথে মিলে যায়। তাই বলা যায়, মি. সামি তার বন্ধুদের নিয়ে অংশীদারি ব্যবসায় গড়ে তুলেছেন।"
        },
        {
          "label": "ঘ",
          "question": "",
          "explanation": "মি. সামিদের ব্যবসায় সংগঠনটির ক্ষেত্রে বিজ্ঞপ্তির মাধ্যমে বিলোপসাধন হবে। কোনো অংশীদার লিখিত বিজ্ঞপ্তির মাধ্যমে অন্য অংশীদারদের কাছে ব্যবসায় বিলোপের ইচ্ছা প্রকাশ করলে বিজ্ঞপ্তির মাধ্যমে ব্যবসায়ের বিলোপ হয়ে থাকে। এ ধরনের বিলোপসাধন সম্পর্কে অংশীদারি আইনের ৪৩ ধারায় বলা হয়েছে। উদ্দীপকে মি. সামি ও তার চার বন্ধু মিলে একটি তৈরি পোশাক শিল্প স্থাপন করেন। তাদের ব্যবসায়টি প্রথম দিকে ভালো মুনাফা অর্জন করলেও কিছুদিন পর মি. সামি নিজেই একটি প্রতিষ্ঠান স্থাপন করতে চান। এতে অংশীদারদের মধ্যে সন্দেহ দেখা দেয়। এ অবস্থায় মি. সামি ব্যবসায়টি বিলোপসাধনের জন্য লিখিত পত্র দেন। অংশীদারি ব্যবসায় ১৯৩২ সালের আইন অনুযায়ী পরিচালিত হয়। এ আইনের ৪৩ ধারায় ব্যবসায়টির লিখিত বিজ্ঞপ্তির মাধ্যমে বিলোপসাধনের কথা বলা আছে। ধারা অনুযায়ী কোনো অংশীদারি ব্যবসায়ের কোনো সদস্য লিখিত বিজ্ঞপ্তির মাধ্যমে ব্যবসায়ের বিলোপের ইচ্ছা প্রকাশ করলে ঐ ব্যবসায়ের বিলোপ ঘটে। মি. সামিও ব্যবসায়ের বিলোপের জন্য লিখিত চিঠি দেন। তাই ব্যবসায়টির বিজ্ঞপ্তির মাধ্যমে বিলোপসাধন হবে।"
        }
      ]
    },
    {
      "number": "6",
      "uddipok": "মি. নাহিদ রাজশাহীর নিউমার্কেটে একটি প্রসাধন সামগ্রীর ব্যবসায় শুরু করেন। তিনি নিজেই ব্যবসায়ের মূলধন সরবরাহ করেন এবং পরিচালনা করেন। পরবর্তীতে তিনি তার ব্যবসায়ের পরিসর বৃদ্ধির লক্ষ্যে তার বন্ধু মি. জাহিদকে অংশীদার হিসেবে গ্রহণ করেন। কিন্তু মি. জাহিদ চুক্তি অনুযায়ী মূলধন বিনিয়োগ করে লাভের অংশ গ্রহণ করলেও তৃতীয় পক্ষের নিরুট ব্যবসায়ের কোনো কাজের জন্য দায়বদ্ধ থাকবেন না বলে জানিয়েছেন।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "কোনো খ্যাতনামা কোম্পানির নাম ব্যবহার এবং এর পণ্য বা সেবা তৈরি ও বিক্রি করার অধিকার হলো ফ্রানসাইজিং।"
        },
        {
          "label": "খ",
          "question": "",
          "explanation": "ব্যক্তি তার মেধা ও মননশীলতা ব্যবহার করে যা কিছু সৃষ্টি করেন, তাকে মেধাসম্পদ বলে। সৃজনশীল ব্যক্তি দীর্ঘদিন প্রচেষ্টা চালিয়ে মেধাসম্পদ সৃষ্টি করেন। এক্ষেত্রে তার অনুমতি ছাড়া অন্য কেউ তার মেধাসম্পদ বিক্রি ও উন্নয়ন করতে পারে না। গল্প, নাটক, চলচ্চিত্র, ফটোগ্রাফ, সফটওয়্যার প্রভৃতি মেধাসম্পদের উদাহরণ।"
        },
        {
          "label": "গ",
          "question": "",
          "explanation": "উদ্দীপকে উল্লিখিত মি. নাহিদের প্রথম পর্যায়ের ব্যবসায়টি একমালিকানা ব্যবসায়। এ ধরনের ব্যবসায় একক মালিকানায় গঠিত হয়। মালিক নিজেই এ ব্যবসায়ের মূলধন সরবরাহ করেন। ব্যবসায়ের সব কাজ তিনি একাই পরিচালনা করেন। তাই এ ব্যবসায়ের লাভ-ক্ষতির সম্পূর্ণ অংশ মালিক পেয়ে থাকেন। উদ্দীপকের মি. নাহিদ রাজশাহীর নিউমার্কেটে একটি প্রসাধন সামগ্রীর ব্যবসায় শুরু করেন। তিনি নিজেই ব্যবসায়ের মূলধন সরবরাহ করেন। ব্যবসায় পরিচালনার সম্পূর্ণ দায়িত্বও তিনি একাই পালন করেন। ফলে ব্যবসায়ের লাভ বা ক্ষতি হলেও তার দায়ভার তিনিই বহন করেন। এসব বৈশিষ্ট্য একমালিকানা সংগঠনের সাথে সঙ্গতিপূর্ণ। সুতরাং, মি. নাহিদের প্রথম পর্যায়ের ব্যবসায়টি একমালিকানা ব্যবসায়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত মি. জাহিদ ঘুমন্ত অংশীদার। এ ধরনের অংশীদার ব্যবসায়ে মূলধন বিনিয়োগ করে। চুক্তি অনুযায়ী সে লাভের অংশ গ্রহণ করে। তবে ব্যবসায় পরিচালনায় তার সরাসরি অংশগ্রহণ থাকে না। ফলে ব্যবসায়ের কোনো কাজের জন্য তৃতীয়পক্ষের কাছে সে দায়বদ্ধ হয় না। উদ্দীপকে মি. নাহিদের নিউমার্কেটে প্রসাধন সামগ্রীর ব্যবসায় রয়েছে। প্রথমদিকে তিনি একমালিকানার ভিত্তিতে ব্যবসায়টি শুরু করেন। কিন্তু পরবর্তীতে ব্যবসায় সম্প্রসারণের সিদ্ধান্ত নেন। এজন্য বন্ধু মি. জাহিদকে ব্যবসায়ের অংশীদার হিসেবে গ্রহণ করেন। অর্থাৎ, বর্তমানে তার ব্যবসায়টি অংশীদারি ব্যবসায়। উদ্দীপকে মি. জাহিদ চুক্তি অনুযায়ী মূলধন বিনিয়োগ করেন। ব্যবসায়ের লাভে তিনি নিয়মিত ভাগ পান। তবে তিনি ব্যবসায়ের কোনো কাজের জন্য তৃতীয়পক্ষের নিকট দায়বদ্ধ নন। এর কারণ তিনি ব্যবসায় পরিচালনায় সরাসরি অংশগ্রহণ করেন না। এসব বৈশিষ্ট্য ঘুমন্ত অংশীদারের সাথে সাদৃশ্যপূর্ণ। অতএব বলা যায়, মি. জাহিদ একজন ঘুমন্ত অংশীদার।"
        }
      ]
    },
    {
      "number": "7",
      "uddipok": "জনাব আরিফ একজন উদ্ভাবক। তিনি দীর্ঘদিন গবেষণা করে এমন একটি সৌরশক্তি চালিত পানি সেচের যন্ত্র আবিষ্কার করেন যেটি বাজারে প্রচলিত অন্যান্য সেচ যন্ত্র থেকে আলাদা। জাতীয় বিজ্ঞান মেলায় অংশগ্রহণ করে এটি প্রথম স্থান অধিকার করে। তিনি এটি বাণিজ্যিক ভিত্তিতে উৎপাদন করে নিজের নাম ছাড়াই বাজারে ছাড়েন এবং ব্যাপক সাড়া পান। কিছুদিনের মধ্যেই অন্য একটি প্রতিষ্ঠিত কোম্পানি তার এ যন্ত্র নকল করে বাজারজাত করে। কিন্তু তিনি ঐ কোম্পানির বিরুদ্ধে মামলা করেও আইনগত কোনো ব্যবস্থা নিতে পারেননি।",
      "tag": "MB 23",
      "sub_questions": [
        {
          "label": "ক",
          "question": "কত সালের ট্রেডমার্ক আইন বাংলাদেশে চালু আছে?",
          "explanation": "২০০৯ সালের ট্রেডমার্ক আইন বাংলাদেশে চালু আছে।"
        },
        {
          "label": "খ",
          "question": "একমালিকানা ব্যবসায়ে 'মালিকের দায় অসীম'- ব্যাখ্যা করো।",
          "explanation": "ব্যবসায়ের অসীম দায় বলতে বিনিয়োগকৃত মূলধনের বাইরেও ব্যক্তির দায় সৃষ্টি হওয়াকে বোঝায়। একমালিকানা ব্যবসায়ে মালিক একজন। ব্যবসায়ের সব দায়-দায়িত্ব তাকেই নিতে হয়। কোনো কারণে ব্যবসায়ে দায় সৃষ্টি হলে তার জন্য মালিকের বিনিয়োগকৃত মূলধন ও ব্যক্তিগত সম্পত্তি দায়বদ্ধ হয়। এ কারণে বলা হয় একমালিকানা, ব্যবসায়ের দায় অসীম।"
        },
        {
          "label": "গ",
          "question": "জনাব আরিফের পানি সেচ যন্ত্রটি কোন সম্পদের অন্তর্ভুক্ত? বর্ণনা করো।",
          "explanation": "জনাব আরিফের পানি সেচ যন্ত্রটি মেধা সম্পদের অন্তর্গত। সৃজনশীল ব্যক্তি তার মেধা ও মননশীলতা প্রয়োগ করে মেধাসম্পদ সৃষ্টি করেন। এ ধরনের সম্পদ সৃষ্টি করার জন্য ব্যক্তিকে দীর্ঘদিন গবেষণা ও প্রচেষ্টা চালিয়ে যেতে হয়। ব্যবসায়, শিল্পে বা বাণিজ্যে প্রয়োগ উপযোগী আবিষ্কার মেধাসম্পদের আওতাভুক্ত। উদ্দীপকের জনাব আরিফ একজন উদ্ভাবক। তিনি দীর্ঘদিন গবেষণা করে একটি সৌরশক্তি চালিত পানি সেচের যন্ত্র আবিষ্কার করেন। এই যন্ত্রটি বাজারে প্রচলিত অন্যান্য সেচ যন্ত্র থেকে আলাদা। যন্ত্রটি আবিষ্কার করার সময় তাকে দীর্ঘদিন গবেষণা ও প্রচেষ্টা চালিয়ে যেতে হয়েছে। এ কাজের জন্য তিনি মানসিক শ্রম ও মেধা ব্যবহার করেছেন। এটি মেধাসম্পদের বৈশিষ্ট্য। সুতরাং, জনাব আরিফের আবিষ্কৃত পানি সেচ যন্ত্রটি মেধা সম্পদের আওতায় পড়ে।"
        },
        {
          "label": "ঘ",
          "question": "উদ্দীপকে জনাব আরিফ কোনো আইনি সহায়তা না পাওয়ার কারণ বিশ্লেষণ করো।",
          "explanation": "পেটেন্ট চুক্তি না থাকার কারণে উদ্দীপকে জনাব আরিফ কোনো আইনি সহায়তা পাননি বলে আমি মনে করি। এটি নতুন আবিষ্কৃত পণ্যের ওপর একক অধিকার লাভের জন্য আবিষ্কারক ও সরকারের সাথে সম্পাদিত চুক্তি। এই চুক্তি না থাকলে আবিষ্কারকের উদ্ভাবিত পণ্য অন্য কেউ নকল করলেও তার বিরুদ্ধে কোনো আইনগত ব্যবস্থা নেওয়া যায় না। উদ্দীপকের জনাব আরিফ দীর্ঘদিন গবেষণা করে একটি সৌর চালিত সেচের যন্ত্র আবিষ্কার করেন। তিনি এটি নিজের নাম ছাড়াই বাণিজ্যিক ভিত্তিতে বাজারজাত করেন। কিছুদিনের মধ্যে অন্য একটি কোম্পানি তার যন্ত্র নকল করে বাজারজাত করে। তিনি ঐ কোম্পানির বিরুদ্ধে মামলা করেও আইনগত কোনো ব্যবস্থা নিতে পারেননি। জনাব আরিফ প্রকৃত উদ্ভাবক হিসেবে সরকারের সাথে পেটেন্ট চুক্তি করেননি। এ চুক্তি করলে অন্য কেউ এরূপ যন্ত্র উদ্ভাবন বা নকল করতে পারতো না। এছাড়া নকল করলেও আদালতের মাধ্যমে ক্ষতিপূরণ আদায় করা যেত। এ সুযোগ কাজে লাগিয়ে অসাধু প্রতিষ্ঠান তার উদ্ভাবিত যন্ত্র নকল করেছে। তাই বলা যায়, পেটেন্ট চুক্তির অভাবে জনাব আরিফ অসাধু প্রতিষ্ঠানটির বিরুদ্ধে আইনগত ব্যবস্থা নিতে পারেননি।"
        }
      ]
    },
    {
      "number": "8",
      "uddipok": "জনাব নাভিদ একজন ভোগ্য পণ্যের আমদানিকারক। তিনি ব্রাজিল থেকে চিনি আমদানি করে তা প্যাকেটজাতকরণের মাধ্যমে বাজারে বিক্রি করেন। তিনি প্যাকেটের গাজে লেবেলের ওপর 'N' অক্ষর ব্যবহার করেন যা বাজারে অন্যান্য কোম্পানির উৎপাদিত চিনি থেকে তার প্যাকেটজাত চিনিকে আলাদা করে প্রকাশ করে। চিনি আমদানির সময় কোনোরূপ ক্ষতি হলে তা পূরণ করার জন্য তিনি একটি প্রতিষ্ঠানের সাথে চুক্তি স্বাক্ষর করেন।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "BSTI-এর পূর্ণরূপ হলো- Bangladesh Standards and Testing Institution."
        },
        {
          "label": "খ",
          "question": "",
          "explanation": "লাইসেন্স হলো ব্যবসায় করার অনুমতিপত্র। ব্যবসায়ের ক্ষেত্রে প্রতিষ্ঠানকে সরকার কর্তৃক নির্ধারিত কর্তৃপক্ষের কাছ থেকে অনুমতির জন্য আবেদন করতে হয়। আবেদন ফরমের সাথে নির্দিষ্ট হারে ফি জমা দিতে হয়। অনুমতিপত্র পাওয়ার পর প্রতিষ্ঠানটি ব্যবসায় করার অনুমোদন পায়। এটিই লাইসেন্স বলে পরিচিত।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্যাকেটের গায়ে চিহ্নিত 'N' অক্ষরটি ব্যবসায়ের 'ট্রেডমার্ক'-এর আইনগত দিকটি প্রকাশ করে। ব্যবসায়ের ক্ষেত্রে কোনো পণ্যকে প্রতিযোগী অনুরূপ পণ্য থেকে আলাদা করার লক্ষ্যে ট্রেডমার্ক ব্যবহৃত হয়। এটি দেখে ক্রেতারা সহজেই কোনো প্রতিষ্ঠানের পণ্যকে চিহ্নিত করতে পারে। ডিভাইস, ব্রান্ড, শিরোনাম, শব্দ, প্রতীক প্রভৃতি এর উদাহরণ। উদ্দীপকের নাভিদ তিনি ব্রাজিল থেকে চিনি আমদানি করেন। পণ্য দেশে আসার পর প্যাকেটজাত করে প্যাকেটের ওপর 'N' অক্ষর ব্যবহার করেন। এরপর প্রতিষ্ঠানটি পণ্য বাজারজাত করে। এতে বাজারে অন্যান্য কোম্পানির উৎপাদিত চিনি থেকে তার প্যাকেটজাত চিনিকে আলাদা করে প্রকাশ করা যায়। ক্রেতা ও ভোক্তারা 'N' অক্ষরটি দেখে নাভিদ এর পণ্য সম্পর্কে নিশ্চিত হয়। এ বৈশিষ্ট্যগুলো ট্রেডমার্কের সাথে মিলে যায়। তাই বলা যায়, 'N' অক্ষরটির মাধ্যমে পণ্যের ট্রেডমার্ক প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত পণ্যের আমদানির সময় নৌ বিমা চুক্তি করা হয়েছে যা সম্পূর্ণ যৌক্তিক। নদী ও সমুদ্র পথে পণ্য আনা-নেওয়ার ক্ষেত্রে ঝড়, বন্যা, অতি 'বৃষ্টিপাত, চুরি-ডাকাতি, নৌ দুর্ঘটনা প্রভৃতির কারণে ব্যবসায়ের ব্যাপক ক্ষয়ক্ষতি হতে পারে। এসব ঝুঁকি কমানোর ক্ষেত্রে একটি অন্যতম উপায় হলো নৌ বিমা চুক্তি। এর মাধ্যমে বিমাকারী নির্দিষ্ট প্রিমিয়ামের বিনিময়ে বিমাগ্রহীতার নির্দিষ্ট বিষয়ের ঘটনাজনিত ক্ষতিপূরণের জন্য চুক্তিবদ্ধ হয়। উদ্দীপকের নাভিদ সমুদ্রপথে ব্রাজিল থেকে চিনি আমদানি করেন। দেশে আনার পর চিনি প্যাকেটজাত করে থাকেন। এরপর চিনি প্যাকেটগুলো তিনি বাজারে বিক্রি করেন। আবার চিনি আমদানির সময় কোনোরূপ ক্ষতি হলে তা পূরণ করার জন্য একটি প্রতিষ্ঠানের সাথে চুক্তি স্বাক্ষর করেন। এক্ষেত্রে নাভিদ বিমা কোম্পানির সাথে নৌ বিমা চুক্তি সম্পাদন করেন। এতে তিনি বহনের সময় সৃষ্ট সম্ভাব্য ঝড় বা প্রাকৃতিক দুর্যোগজনিত ঝুঁকি কমবে। আবার, এসবের কারণে তার পণ্যের কোনো ক্ষতি হলেও তিনি চুক্তি অনুযায়ী বিমা কোম্পানি থেকে ক্ষতিপূরণ পাবেন। ফলে নাভিদের ব্যবসায়টি কোনো ঝুঁকি ছাড়াই নিরবচ্ছিন্নভাবে পরিচালিত হবে। তার সম্পাদিত চুক্তিটি বৈশিষ্ট্যানুযায়ী নৌ বিমার সাথে সাদৃশ্যপূর্ণ। সুতরাং, তিনি পণ্য আমদানির সময় নৌ বিমার চুক্তি করেছিলেন।"
        }
      ]
    },
    {
      "number": "9",
      "uddipok": "জনাব লাবণি একটি প্রতিষ্ঠানের ব্যবস্থাপনা পরিচালক। তিনি নিজ প্রতিষ্ঠানে খুব একটা সময় দেন না বরং কর্মীদের ওপর দায়িত্ব দিয়ে নিশ্চিন্তে থাকতে চান। ফলে প্রতিষ্ঠানটি মারাত্মক ক্ষতির সম্মুখীন হয়েছে। এ অবস্থা থেকে উত্তরণে জনাব লাবণি নেতৃত্বের কৌশল পরিবর্তন করে কর্মীদের সাথে আলাপ-আলোচনার মাধ্যমে কাজ পরিচালনা করতে চান।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হলেন হেনরি ফেওল।"
        },
        {
          "label": "খ",
          "question": "",
          "explanation": "পরিকল্পনা অনুযায়ী কর্মীদের মধ্যে দায়িত্ব ও ক্ষমতা বণ্টন করা হলো সংগঠিতকরণ। কর্মীদের মধ্যে বিভাগ ও উপবিভাগ অনুযায়ী কাজ বিভিন্ন ভাগে ভাগ করা হয়। এ ব্যবস্থা কর্মীদের দক্ষভাবে কাজ করতে সহায়তা করে। এতে ব্যবসায়ের জন্য প্রয়োজনীয় মানবিক ও বস্তুগত সম্পদের সুষ্ঠু ব্যবহার নিশ্চিত করা যায়। আর দক্ষ সংগঠন ব্যবস্থা প্রতিষ্ঠানকে ফলপ্রসূ করে।"
        },
        {
          "label": "গ",
          "question": "",
          "explanation": "জনার লাবণি মুক্ত নেতৃত্ব অনুসরণ করছেন। মুক্ত নেতৃতে নেতা কর্মীদের ওপর দায়িত দিয়ে নিশ্চিন্তে থাকেন। ওমীদের সুনিদিষ্ট কোনো আদেশও দেন না। কর্মীরা নিজেদের ইচ্ছামতো কাজ করে। আর এ কাজের জন্য কর্মীদের কাছে থেকে কোনো জবাবদিহিতাও আদায় করা হয় না। এ ধরনের নেতৃত্বে নেতা নিজে কাজ করতে পছন্দ করেন না। উদ্দীপকে জনাব লাবণি একটি প্রতিষ্ঠানের ব্যবস্থাপনা পরিচালক। তিনি নিজ প্রতিষ্ঠানে খুব একটা সময় দেন না। কর্মীদের ওপর দায়িত্ব দিয়ে নিশ্চিন্ত থাকতে চান। তিনি কর্মীদের সুনির্দিষ্ট কাজের আদেশ দেন না। ফলে কর্মীরা নিজেদের ইচ্ছামতো কাজ করে। আর এ কাজের জন্য জবাবদিহিতাও আদায় করা হয় না। এসব বৈশিষ্ট্য মুক্ত নেতৃত্বের সাথে সাদৃশ্যপূর্ণ। তাই বলা যায়, জনাব লাবণি মুক্ত নেতৃত্ব অনুসরণ করছেন।"
        },
        {
          "label": "ঘ",
          "question": "",
          "explanation": "জনাব লাবণির প্রতিষ্ঠানের সুষ্ঠু পরিবেশ বজায় রাখতে গণতান্ত্রিক নেতৃত্ব অনুসরণ করা উচিত বলে আমি মনে করি। গণতান্ত্রিক নেতৃত্বে নেতা কর্মীদের কাজের জবাবদিহিতা আশা করেন। প্রয়োজনীয় বিষয়ে তাদের সাথে আলোচনা করেন ও পরামর্শ গ্রহণ করেন। তিনি কর্মীদের সাথে ভালো সম্পর্ক বজায় রেখে কাজ আদায়ের চেষ্টা করেন। এতে নেতার প্রতি কর্মীদের ইতিবাচক ধারণা সৃষ্টি হয়। উদ্দীপকে জনাব লাবণি প্রথমে মুক্ত নেতৃত্ব অনুসরণ করতেন। প্রতিষ্ঠানটি মারাত্মক ক্ষতির সম্মুখীন হয়েছে। পরবর্তীতে তিনি এ অবস্থা থেকে উত্তরণের জন্য নেতৃত্বের কৌশল পরিবর্তন করতে চান। তিনি কর্মীদের সাথে আলাপ আলোচনার মাধ্যমে কাজ পরিচালনা করতে চান। অর্থাৎ তিনি গণতান্ত্রিক নেতৃত্ব অনুসরণ করতে চাচ্ছেন। । ফলে তার গণতান্ত্রিক নেতৃত্বে কর্মীরা জনাব লাবণির প্রতি সন্তুষ্ট ও অনুগত থাকবে। তারা কাজের প্রতি আগ্রহী হবে। তাদের কাজের মান ভালো হবে। তারা নিজেদেরকে প্রতিষ্ঠানের অংশ মনে করবে। এছাড়াও কর্মীদের সাথে আলাপ আলোচনা করে তিনি উত্তম সিদ্ধান্ত নিতে পারবেন। এতে প্রতিষ্ঠানের লক্ষ্য অর্জন সহজ হবে ও সুষ্ঠু পরিবেশ বজায় থাকবে। তাই আমার মতে, জনাব লাবণির গণতান্ত্রিক নেতৃত্ব অনুসরণ করা উচিত।"
        }
      ]
    },
    {
      "number": "10",
      "uddipok": "জনাব মানিক নিজ জমিতে কৃষি পণ্য ও মাছ চাষ করেন। সারা বছর ভোগ করা যায় এমন পণ্যগুলো তড়িঘড়ি করে বিক্রি করতে গিয়ে কিছু পণ্য পচে নষ্ট হয়। ফলে মুনাফার পরিমাণ কমে যায়। পরবর্তীতে স্থানীয় প্রচার মাধ্যমে পণ্যের গুণাগুণ তুলে ধরায় পণ্য বিক্রির পরিমাণ বহুগুণ বেড়ে যায়। বর্তমানে তিনি একজন সফল চাষি হিসেবে পুরস্কৃত হন।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "মান অনুযায়ী পণ্যকে বিভিন্ন শ্রেণিতে ভাগ করা হলো পর্যায়িতকরণ।"
        },
        {
          "label": "খ",
          "question": "",
          "explanation": "তীক্ষ্ণ বুদ্ধিমত্তা বিক্রয়কর্মীর মানসিক গুণ। পেশার প্রতি আগ্রহ, পণ্য বিক্রিতে আত্মবিশ্বাস, তীক্ষ্ণ বুদ্ধিমত্তা, ধৈর্যশীলতা প্রভৃতি হলো বিক্রয়কর্মীর মানসিক গুণাবলি। বিক্রয়কর্মী তীক্ষ্ণ বুদ্ধিমত্তার মাধ্যমে তার কাজের জটিলতা, দূর করতে সক্ষম হন। এর মাধ্যমে তিনি ক্রেতার আগ্রহ, মনোভাব ও আচরণ বুঝতে পারেন। ফলে যেকোনো পরিস্থিতি মোকাবিলা করা সহজ হয়।"
        },
        {
          "label": "গ",
          "question": "",
          "explanation": "জনাব মানিকের ব্যবসায়ে ১ম পর্যায়ে বিপণনের 'গুদামজাতকরণ' কাজটির অভাব পরিলক্ষিত হয়। গুদামজাতকরণের মাধ্যমে পণ্য সংরক্ষণ করে রাখা যায়। ফলে 'কোনো নির্দিষ্ট সময়ে উৎপাদিত পণ্য সারা বছর ভোগ করা যায়। অর্থাৎ, পণ্যের সময়গত উপযোগ তৈরি হয়। উদ্দীপকের জনাব মানিকের নিজস্ব জমি আছে। সেখানে তিনি কৃষিপণ্য উৎপাদন ও মাছ চাষ করেন। এগুলো সারা বছর ভোগ করা যায়। সংরক্ষণের ব্যবস্থা না থাকায় তিনি তড়িঘড়ি করে সেগুলো বিক্রি করেন। এ সময়ে কিছু পণ্য পচে নষ্ট হয়। জনাব মানিক পণ্যগুলো গুদামজাতকরণের মাধ্যমে সংরক্ষণ করলে এভাবে পণ্য নষ্ট হতো না। আবার তিনি সারা বছর ধরে সুবিধামতো সময়ে সেগুলো বিক্রি করতে পারতেন। ফলে তার মুনাফার পরিমাণও কমে যেত না। এক্ষেত্রে জনাব মানিকের ব্যবসায়ে গুদামজাতকরণের অভাব লক্ষ করা যায়।"
        },
        {
          "label": "ঘ",
          "question": "",
          "explanation": "উদ্দীপকের জনাব মানিকের সফল চাষী হিসেবে পুরস্কার প্রাপ্তিতে প্রচার মাধ্যমে সহায়ক ভূমিকা পালন করেছে বলে আমি মনে করি। প্রচার মাধ্যম হচ্ছে পণ্য বা সেবাসামগ্রীর প্রতি জনসাধারণের দৃষ্টি আকর্ষণের একটি উপায়। এর মাধ্যমে ক্রেতা বা ভোক্তারা কোনো পণ্যের মান, মূল্য ও ব্যবহারবিধি সম্পর্কে সম্পূর্ণ ধারণা লাভ করে। ফলে তারা পণ্য কিনতে আকৃষ্ট হয়। এতে পণ্যের বিক্রি বেড়ে যায়। উদ্দীপকের জনাব মানিক একজন চাষী। বিক্রি কম হওয়ায় প্রথমে তার মুনাফা কম ছিল। পরবর্তীতে তিনি স্থানীয় প্রচার মাধ্যমে উৎপাদিত পণ্যের গুণাগুণ তুলে ধরেন। এতে ক্রেতারা তার উৎপাদিত পণ্য সম্পর্কে ধারণা পায়। ফলে তার পণ্যের চাহিদা বেড়ে যায়। পণ্য সম্পর্কে জানতে পেরে ক্রেতারা জনাব মানিকের উৎপাদিত পণ্য কেনায় আগ্রহী হয়েছে। এতে তার পণ্যের চাহিদা বেড়েছে। চাহিদা বেড়ে যাওয়ায় পণ্যের বিক্রিও বেড়েছে। ফলে তার মুনাফার পরিমাণও বাড়ছে। এজন্য তিনি সফল চাষী হিসেবে পুরস্কৃত হয়েছেন। তাই বলা যায়, প্রচার মাধ্যমই জনাব মানিককে পুরস্কার পেতে সহায়তা করেছে।"
        }
      ]
    },
    {
      "number": "11",
      "uddipok": "জনাব কামালের বগুড়া বাজারে একটি চালের আড়ত আছে। । তিনি ন্যায্যমূল্যে ও সঠিক ওজনে ভালো মানের চাল বিক্রি করেন। পক্ষান্তরে জনাব জামাল বগুড়া বাজারের অন্য একজন ব্যবসায়ী। তিনি অধিক লাভের আশায় চালের সাথে সাদা পাথরের কণা মিশিয়ে ক্রেতাদের কাছে চাল বিক্রি করেন। কয়েক দিন ব্যবসায়টি ভালো চললেও পরবর্তীতে তার বিক্রয়ের পরিমাণ কমতে থাকে।",
      "tag": "MB 23",
      "sub_questions": [
        {
          "label": "ক",
          "question": "মূল্যবোধ কী?",
          "explanation": "যে জ্ঞানবোধ ও আচরণ সমাজ মূল্যবান ও অনুকরণীয় মনে করে, তাকে মূল্যবোধ বলে।"
        },
        {
          "label": "খ",
          "question": "",
          "explanation": "কর্মীদের পূর্ণ কার্যক্ষমতা ব্যবহারের লক্ষ্যে তাদেরকে কাজের প্রতি অনুপ্রাণিত বা উৎসাহিত করার প্রক্রিয়া হলো প্রেষণা। মানুষের ইচ্ছা ও আকাঙ্ক্ষাকে প্রভাবিত করে স্বতঃস্ফূর্তভাবে কাজ করার আগ্রহ তৈরি করা প্রেষণার উদ্দেশ্য। এটি কর্মীদের মানসিক অবস্থাকে প্রতিষ্ঠান ও কাজের প্রতি ইতিবাচক করে তোলে। এতে কাজের প্রতি কর্মীর মনোবল বাড়ে।"
        },
        {
          "label": "গ",
          "question": "",
          "explanation": "উদ্দীপকের জনাব কামাল ব্যবসায়ের ক্রেতা ও ভোক্তার প্রতি সামাজিক দায়বদ্ধতা পালন করছেন। ব্যবসায়ীদের মুনাফা অর্জনের পাশাপাশি সমাজের জন্য কল্যাণমূলক কিছু কাজ করতে হয়। ক্রেতা ও ভোক্তার জন্য কল্যাণকর ও মজঙ্গলজনক কাজ করা এ ধরনের দায়িত্বের মধ্যে পড়ে। এর ফলে ব্যবসায়ের সুনাম বাড়ে। অনেকদিন ব্যবসায় টিকিয়ে রাখা যায়। উদ্দীপকের জনাব কামাল একজন ব্যবসায়ী। বগুড়া বাজারে তার চালের আড়ত আছে। সেখানে তিনি ন্যায্যমূল্যে ক্রেতাদের কাছে চাল বিক্রি করেন। ওজনে সঠিক ও ভালো মানের চাল সরবরাহ করায় ক্রেতা-ভোক্তারাও সন্তুষ্ট। এসব বিষয়ের সাথে ক্রেতা-ভোক্তার প্রতি ব্যবসায়ের সামাজিক দায়বদ্ধতার মিল আছে। সুতরাং, জনাব কামাল ক্রেতা-ভোক্তার প্রতি সামাজিক দায়িত্ব পালন করছেন।"
        },
        {
          "label": "ঘ",
          "question": "",
          "explanation": "নৈতিকতার মানদণ্ডে জনাব জামালের কাজটি অনৈতিক। নৈতিকতার মাধ্যমে ব্যবসায়ের ভালো-মন্দ, সত্য-মিথ্যা, সঠিক-ভুল প্রভৃতি বিষয় বিচার করে কাজ করা হয়। অনৈতিকভাবে ব্যবসায় করলে ব্যবসায় ও সমাজের ওপর নেতিবাচক প্রভাব পড়ে। পণ্যে ভেজাল মেশানো, ওজনে কম দেওয়া, বাজারে কৃত্রিম সংকট সৃষ্টি প্রভৃতি ব্যবসায়ের অনৈতিক কাজ। উদ্দীপকের জনাৰ জামাল বগুড়া বাজারের একজন ব্যবসায়ী। অধিক লাভের আশায় তিনি চালের সাথে সাদা পাথরের কণা মিশিয়ে বিক্রি করেন। কয়েকদিন ব্যবসায় ভালো চললেও পরবর্তীতে তার বিক্রয়ের পরিমাণ কমে যায়। চালের সাথে পাথরের কণা মিশিয়ে জনাব জামাল অধিক লাভের চেষ্টা করেন। এতে ক্রেতাদের স্বাস্থ্যের ক্ষতি হওয়ার আশঙ্কা রয়েছে। এছাড়া পাথর মেশানোর ফলে ক্রেতারা ওজনে কম চাল পাচ্ছে। এতে তারা আর্থিক ক্ষতিরও সম্মুখীন হচ্ছে। এক্ষেত্রে তিনি নিজের লাভের জন্য ক্রেতাদের ক্ষতি করছেন। এটি ব্যবসায়ের নৈতিকতা বিরোধী কাজ। তাই বলা যায়, নৈতিকতার মানদণ্ডে জনাব জামালের কার্যক্রমটি অনৈতিক।"
        }
      ]
    }
  ]
}