{
  "title": "মনিপুর উচ্চ বিদ্যালয় ও কলেজ, ঢাকা ২০২৪",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "আসাদ মিয়া স্থানীয় জেলেদের নিয়ে মেঘনার মোহনা থেকে ইলিশ মাছ ধরে ভোলায় বিক্রি করেন। ব্যাপক চাহিদা থাকায় তিনি নতুন জাল ও ট্রলার কেনার কথা ভাবছেন। কিন্তু নিজস্ব তহবিল না থাকায় তিনি আর্থিক প্রতিষ্ঠানের কাছ থেকে ঋণ নেওয়ার চিন্তা করছেন।",
      "tag": "MHSCD 24",
      "sub_questions": [
        {
          "label": "ক",
          "question": "",
          "explanation": "শিল্পে ব্যবহৃত কাঁচামাল উৎপাদকের কাছে পৌঁছানো কিংবা উৎপাদিত পণ্যসামগ্রী ভোক্তার কাছে পৌছানোর সব কাজকে বাণিজ্য বলে।।"
        },
        {
          "label": "খ",
          "question": "",
          "explanation": "দেশীয় ও আন্তর্জাতিক পর্যায়ে প্রচলিত বিভিন্ন আইনের সমন্বয়ে সৃষ্ট পরিবেশ হলো আইনগত পরিবেশ। বাণিজ্য ও শিল্প আইন, শ্রম আইন, আমদানি-রপ্তানি নীতি প্রভৃতি এ পরিবেশের উপাদান। ব্যবসায় সংক্রান্ত আইন ব্যবসায়ের অনুকূল হলে দেশি-বিদেশি উদ্যোক্তারা ব্যবসায়ে উৎসাহিত হয়। এতে দেশে ব্যবসায়ের প্রসার সহজ হয়।"
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "2",
      "uddipok": "রানার বাবা একজন পল্লি চিকিৎসক। চিকিৎসার পাশাপাশি তিনি ওষুধ বিক্রি, করেন। সুষ্ঠু যোগাযোগ ব্যবস্থার অভাবে ওষুধ সময়মতো পৌছায় না। সংরক্ষণের অভাবে অনেক ওষুধ নষ্ট হয়ে যায়।",
      "tag": "MHSCD 24",
      "sub_questions": [
        {
          "label": "ক",
          "question": "",
          "explanation": "ব্যবসায় প্রধানত তিন প্রকার।"
        },
        {
          "label": "খ",
          "question": "",
          "explanation": "প্রাকৃতিক সম্পদ ও কাঁচামালকে প্রক্রিয়াজাত করে মানুষের ব্যবহার উপযোগী পণ্যে পরিণত করার প্রক্রিয়াকে শিল্প বলে। এটি পণ্যদ্রব্য উৎপাদনের সাথে জড়িত। সম্পদের রূপ বা আকার পরিবর্তনের মাধ্যমে শিল্প নতুন উপযোগ তৈরি করে।"
        },
        {
          "label": "গ",
          "question": "",
          "explanation": "রানার বাবার ব্যবসায়টি হলো প্রত্যক্ষ সেবামূলক। প্রত্যক্ষ সেবার মাধ্যমে গ্রাহকদের সরাসরি কোনো প্রয়োজন বা চাহিদা মেটানো হয়। এ ধরনের ব্যবসায়ে গ্রাহকদের সেবা দেওয়ার বিনিময়ে অর্থ উপার্জন করা হয়। চিকিৎসক, আইনজীবী ও প্রকৌশলীর কাজ প্রত্যক্ষ সেবামূলক ব্যবসায়ের অন্তর্ভুক্ত। উদ্দীপকে বর্ণিত রানার বাবা একজন পল্লি চিকিৎসক। তিনি রোগীর রোগ নির্ণয় করেন। এরপর রোগ অনুযায়ী রোগীদের ব্যবস্থাপত্র দেন। অর্থের বিনিময়ে তিনি এ কাজ করেন। এর মাধ্যমে একদিকে গ্রামের লোকজন সরাসরি চিকিৎসা সেবা পাচ্ছে। অন্যদিকে, রানার বাবা এ সেবা দেওয়ার মাধ্যমে অর্থ উপার্জন করছেন। রানার বাবার ব্যবসায়ের এসব বৈশিষ্ট্যের সাথে প্রত্যক্ষ সেবামূলক ব্যবসায়ের মিল রয়েছে। তাই বলা যায়, রানার বাবার ব্যবসায়টি প্রত্যক্ষ সেবার আওতাভুক্ত।"
        },
        {
          "label": "ঘ",
          "question": "",
          "explanation": "রানার বাবার পক্ষে এলাকাবাসীর চাহিদামাফিক ওষুধ সরবরাহ করতে না পারার প্রধান কারণ সুষ্ঠু যোগাযোগ ব্যবস্থার অভাব বলে আমি মনে করি। অনুন্নত যোগাযোগ ব্যবস্থার কারণে ব্যবসায়ের পণ্যসামগ্রী এক স্থান থেকে অন্য স্থানে সময়মতো পৌছানো যায় না। এতে ভোক্তারা তাদের চাহিদা অনুযায়ী পণ্যসামগ্রী পান না। ফলে ব্যবসায়ের সাফল্য অর্জন বাধাপ্রাপ্ত হয়। উদ্দীপকের রানার বাবা একজন চিকিৎসক। এক্ষেত্রে তিনি প্রত্যক্ষ সেবামূলক কাজের সাথে জড়িত। চিকিৎসার পাশাপাশি তিনি মানসম্মত ওষুধ সরবরাহ করেন। কিন্তু সুষ্ঠু যোগাযোগ ব্যবস্থার অভাবে তিনি ক্রেতাদের কাছে সময়মতো ওষুধ সরবরাহ করতে পারেন না। রানার বাবা সময়মতো ওষুধের ফরমায়েশ দেন। কিন্তু এলাকার রাস্তাঘাট অনুন্নত হওয়ায় ওষুধ কোম্পানি ঠিক সময়ে ওষুধ পৌছাতে পারে না। এতে তিনি সময়মতো ওষুধ পান না। ফলে তিনি গ্রাহকদের চাহিদা মোতাবেক ওষুধ সরবরাহ করতে পারেন না। এছাড়া তার দোকানের ওষুধ সংরক্ষণ ব্যবস্থাও ভালো না। তাই অনেক ওষুধ নষ্ট হয়ে পণ্যের সংকট আরও প্রকট হয়। তাই বলা যায়, সুষ্ঠু যোগাযোগ ব্যবস্থার অভাবে রানার বাবার পক্ষে এলাকাবাসীর চাহিদামাফিক ওষুধ সরবরাহ সম্ভব হচ্ছে না।"
        }
      ]
    },
    {
      "number": "3",
      "uddipok": "মনসুর, আলী কোরবানির সময় কম মূল্যে পশুর চামড়া কিনে প্রক্রিয়াজাত করে গুদামজাত করেন। চামড়া সংরক্ষণের সঠিক নিয়ম না জানার কারণে সব চামড়া নষ্ট হয়ে যায়। তিনি সর্বদ্বান্ত হয়ে যান।",
      "tag": "MHSCD 24",
      "sub_questions": [
        {
          "label": "ক",
          "question": "",
          "explanation": "লাভের আশায় ঝুঁকি নিয়ে অর্থ ও শ্রম বিনিয়োগ করে ব্যবসায় স্থাপন ও পরিচালনা করাকে ব্যবসায় উদ্যোগ বলে।"
        },
        {
          "label": "খ",
          "question": "",
          "explanation": "কোনো নির্দিষ্ট ক্ষেত্রে সরকার কর্তৃক সুযোগ-সুবিধা ও অনুকূল পরিবেশ তৈরি করে দেওয়াকে বলা হয় সরকারি পৃষ্ঠপোষকতা। সরকার দেশের ব্যবসায়িক পরিবেশের উন্নয়ন ঘটাতে প্রয়োজনীয় সহায়তা করে থাকে। কর মওকুফ, স্বপ্ন বা বিনা সুদে মূলধন সরবরাহ প্রভৃতি সরকার প্রদত্ত সুবিধা। এরূপ সুবিধা বা পৃষ্ঠপোষকতা পেলে ব্যবসায়ীরা সহজেই ব্যবসায় স্থাপন ও সম্প্রসারণ করতে পারে।"
        },
        {
          "label": "গ",
          "question": "",
          "explanation": "মনসুর আলীর উদ্যোগটি ব্যর্থ হওয়ার প্রধান কারণ হলো তার কারিগরি ও বৃত্তিমূলক প্রশিক্ষণের অভাব। ব্যবসায় একটি ঝুঁকিপূর্ণ ও সৃজনশীল কাজ। এটি শুরু করার আগে উদ্যোন্তাকে সংশ্লিষ্ট বিষয়ে অবশ্যই যথাযথ জ্ঞান ও দক্ষতা অর্জন করতে হয়। কারিগরি ও বৃত্তিমূলক প্রশিক্ষণ, পরামর্শ, পূর্ব অভিজ্ঞতা প্রভৃতির মাধ্যমে একজন উদ্যোক্তা তার কাঙ্ক্ষিত বিষয়ে শিক্ষা নিতে পারে। উদ্দীপকের মনসুর আলী কোরবানির সময় স্বল্প মূল্যে চামড়া কেনেন। এগুলো তিনি প্রক্রিয়াজাত করে গুদামজাত করেন। কিন্তু চামড়া প্রক্রিয়াকরণ ও গুদামজাতকরণ বিষয়ে তিনি কোনো প্রশিক্ষণ বা পরামর্শ নেননি। ফলে চামড়া সংরক্ষণ বিষয়ে তার কোনো সঠিক জ্ঞান ও দক্ষতা ছিল না। অর্থাৎ কারিগরি ও বৃত্তিমূলক প্রশিক্ষণের অভাবে তিনি সঠিক উপায়ে চামড়া সংরক্ষণও করতে পারেননি। এতে তার সব চামড়া নষ্ট হয়ে যায়। তাই বলা যায়, মনসুর আলীর কারিগরি ও বৃত্তিমূলক প্রশিক্ষণের অভাবে তার উদ্যোগটি ব্যর্থ হয়েছে।"
        },
        {
          "label": "ঘ",
          "question": "",
          "explanation": "উদ্দীপকের মনসুর আলীর চামড়ার ব্যবসায় পরিবেশের ওপর। নেতিবাচক প্রভাব ফেলে বলে আমি মনে করি। পরিবেশ দূষণের ফলে প্রকৃতির স্বাভাবিক ভারসাম্য বাধাগ্রস্ত হয়। শিল্প উন্নয়নের সবচেয়ে বড় সমস্যা হলো পরিবেশ দূষণ। অপরিকল্পিত শিল্পায়ন পরিবেশের জন্য হুমকিস্বরূপ। বায়ু, পানি, মাটি প্রভৃতি দূষণের মাধ্যমে শিল্পায়ন পরিবেশের ক্ষতি করে। উদ্দীপকের মনসুর আলী একজন চামড়া ব্যবসায়ী। তিনি নিজেই চামড়া প্রক্রিয়াজাত ও গুদামজাত করেন। তিনি চামড়া সংরক্ষণের সঠিক নিয়ম জানেন না। ফলে তার সব চামড়া নষ্ট হয়ে যায়। এতে স্থানীয় পরিবেশের ওপর বিরূপ প্রভাব পড়ে। আর মনসুর আলী ব্যবসায়িকভাবে বিরাট ক্ষতির সম্মুখীন হন। মনসুর আলীর চামড়া প্রক্রিয়াজাত কারখানায় প্রচুর বর্জ্য তৈরি হয়। এগুলো এলাকার নদী-নালায় পড়ে পানি দূষিত করে। এছাড়া চামড়া থেকে দুর্গন্ধ তৈরি হয়। ফলে আশপাশের মানুষ বায়ু দূষণের শিকার হয়। তার গুদামজাতকৃত চামড়াগুলো নষ্ট হওয়ায় জীবাণু তৈরি হতে পারে। এতে স্থানীয় মানুষ রোগাক্রান্ত হওয়ার আশঙ্কা তৈরি হয়। এভাবে মনসুর আলীর ব্যবসায়ের কারণে স্থানীয় পরিবেশের ভারসাম্য নষ্ট হয়। তাই বলা যায়, চামড়া ব্যবসায়ের কারণে পরিবেশের ওপর নেতিবাচক প্রভাব পড়ে।"
        }
      ]
    },
    {
      "number": "4",
      "uddipok": "শীলা একটি প্রকাশনী থেকে ছোট গল্পের বই 'জোনাকীর আলো' বের করেন। তিনি বইটির কপিরাইট নিবন্ধন করে বাজারজাত করেন। সম্প্রতি তিনি দেখতে পান, তার অনুমতি না নিয়ে তারই গল্প দিয়ে নাটক তৈরি করা হয়েছে।",
      "tag": "MHSCD 24",
      "sub_questions": [
        {
          "label": "ক",
          "question": "",
          "explanation": "পেটেন্ট হলো এক ধরনের মেধাসম্পদ।"
        },
        {
          "label": "খ",
          "question": "",
          "explanation": "কোনো পণ্যকে অন্যের অনুরূপ বা অভিন্ন পণ্য থেকে আলাদা করার লক্ষ্যে ব্যবহৃত প্রতীক হলো ট্রেডমার্ক। এটি রেজিস্টার্ড মালিককে প্রতীক বা চিহ্ন ব্যবহারের একক অধিকার দেয়। অন্য কোনো কোম্পানি এ চিহ্ন বা প্রতীক ব্যবহার করলে তার বিরুদ্ধে মামলা করে ক্ষতিপূরণ আদায় করা যায়। এজন্য ট্রেডমার্ক রেজিস্ট্রেশন করা প্রয়োজন।"
        },
        {
          "label": "গ",
          "question": "",
          "explanation": "শীলা তার লিখিত বইয়ের ওপর একক অধিকার পেতে এবং নিজের স্বার্থ সুরক্ষার জন্য কপিরাইট নিবন্ধন করেন। কপিরাইটের মাধ্যমে লেখক বা শিল্পী তার সৃষ্টকর্ম ব্যবহারের একচ্ছত্র অধিকার পান। এর উদ্দেশ্য হলো নকল করা থেকে প্রকৃত লেখক বা শিল্পীর স্বার্থ সুরক্ষা করা। কারণ সৃষ্টকর্ম কেউ নকল করলে প্রকৃত উদ্ভাবনকারী আর্থিকভাবে ক্ষতিগ্রস্ত হন। উদ্দীপকের শীলা 'জোনাকীর আলো' নামে একটি ছোটগল্পের বই বের করেন। তিনি বইটির কপিরাইট নিবন্ধন করে বাজারজাত করেন। কপিরাইট নিবন্ধন করায় তিনি বইটি প্রকাশ ও বাজারজাতকরণের একচ্ছত্র অধিকার পান। এছাড়াও তার বই কেউ নকল করতে পারবে না। কেউ নকল করলে তিনি আইনগত প্রতিকার পাবেন। ফলে তার স্বার্থ সুরক্ষিত থাকবে। তাই বলা যায়, লিখিত বইয়ের একক অধিকার অর্জনের জন্য শীলা কপিরাইট নিবন্ধন করেন।"
        },
        {
          "label": "ঘ",
          "question": "",
          "explanation": "কপিরাইট থাকায় শীলা আইনের আশ্রয় নিয়ে ক্ষতিপূরণ পাবেন বলে আমি মনে করি। কপিরাইটের উদ্দেশ্য হলো- নকল করা থেকে প্রকৃত স্বত্বাধিকারীর অধিকার সুরক্ষা করা। কপিরাইট নিবন্ধিত থাকলে লেখক নকলকারীর বিরুদ্ধে আদালতে মামলা করতে পারেন। এতে আইন অনুযায়ী তিনি নির্দিষ্ট পরিমাণ ক্ষতিপূরণ পান। উদ্দীপকের শীলা একটি প্রকাশনী থেকে 'জোনাকীর আলো' নামে ছোটগল্পের বই বের করেন। সুরক্ষার জন্য তিনি বইটির কপিরাইট নিবন্ধন করেন। পরবর্তী সময়ে তিনি একটি টিভি চ্যানেলে তার গল্প নিয়ে তৈরি করা নাটক দেখতে পান। এক্ষেত্রে নাটক তৈরির জন্য তার কোনো অনুমতি নেওয়া হয়নি। কপিরাইট আইন ভঙ্গ করায় শীলা টিভি চ্যানেলের বিরুদ্ধে মামলা করতে পারবেন। এতে আদালত আইনগতভাবে তাকে আর্থিক ক্ষতিপূরণ দেওয়ার ব্যবস্থা করবে। এতে অন্য কেউ পরবর্তী সময়ে তার অনুমতি ছাড়া গল্পটি ব্যবহার করবে না। আর করলেও কপিরাইট আইন অনুযায়ী তিনি যথাযথ আইনগত সুবিধা পাবেন। তার বইটির কপিরাইট নিবন্ধিত থাকায় তিনি এসব সুবিধা পাবেন। সুতরাং, শীলা আইনের আশ্রয় নিয়ে নকল করা থেকে বইটির সুরক্ষা বজায় রাখতে পারবেন।"
        }
      ]
    },
    {
      "number": "5",
      "uddipok": "সজীব ঢাকায় বেড়াতে গিয়ে বিভিন্ন জায়গায় একই নামের একটি বিদেশি রেস্টুরেন্ট দেখতে পায় ও সেখানে খাওয়া-দাওয়া করে। * বাংলাদেশের বড় শহরগুলোতে এর শাখা রয়েছে। তবে বাংলাদেশে এই জাতীয় ব্যবসায় জনপ্রিয়তা লাভ করেনি।",
      "tag": "MHSCD 24",
      "sub_questions": [
        {
          "label": "ক",
          "question": "",
          "explanation": "বর্তমানে বাংলাদেশে ২০০৯ সালের ট্রেডমার্কস আইন চালু আছে।"
        },
        {
          "label": "খ",
          "question": "",
          "explanation": "লাইসেন্স হলো ব্যবসায় করার অনুমতিপত্র। ব্যবসায়ের ক্ষেত্রে প্রতিষ্ঠানকে সরকার কর্তৃক নির্ধারিত কর্তৃপক্ষের কাছ থেকে অনুমতির জন্য আবেদন করতে হয়। আবেদন ফরমের সাথে নির্দিষ্ট হারে ফি জমা দিতে হয়। অনুমতিপত্র পাওয়ার পর প্রতিষ্ঠানটি ব্যবসায় করার অনুমোদন পায়। এটিই লাইসেন্স বলে পরিচিত।"
        },
        {
          "label": "গ",
          "question": "",
          "explanation": "উদ্দীপকের রেস্টুরেন্ট ব্যবসায়টি ফ্রানসাইজিং ব্যবসায়ের অন্তর্ভুক্ত। এর মাধ্যমে কোনো খ্যাতনামা কোম্পানির নাম ব্যবহার করে পণ্য তৈরি ও বিক্রি করার অধিকার পাওয়া যায়। ফ্রানসাইজি ও ফ্রানসাইজরের চুক্তির ভিত্তিতে এ ব্যসায় পরিচালিত হয়। কেএফসি, পিজ্জাহাট, ব্যান্ড বক্স কোম্পানি প্রভৃতি ফ্রানসাইজিং ব্যবসায়ের উদাহরণ। উদ্দীপকের সজীব ঢাকায় বেড়াতে এসে বিভিন্ন জায়গায় একই নামের একটি রেস্টুরেন্ট দেখতে পায়। এই রেস্টুরেন্টটি বিদেশি। মূল রেস্টুরেন্টের নাম ব্যবহারের অনুমতি নিয়েই ব্যবসায়ীরা এদেশে এর শাখা। খুলেছে। সব শাখায় একই ধরনের খাবার ও সেবা দেওয়া হয়। প্রথমে নির্দিষ্ট অঙ্কের ফি দিয়ে এ ব্যবসায়ের চুক্তি করা হয়। এরপর রেস্টুরেন্টের শাখাগুলো বিক্রীত পণ্যের ওপর নির্দিষ্ট হারে ফি মূল প্রতিষ্ঠানকে দেয়। এসব বৈশিষ্ট্য ফ্রানসাইজিং ব্যবসায়ের সাথে সামঞ্জস্যপূর্ণ। তাই বলা যায়, উদ্দীপকের রেস্টুরেন্ট ব্যবসায়টি ফ্রানসাইজিং ব্যবসায়ের আওতাভুক্ত।"
        },
        {
          "label": "ঘ",
          "question": "",
          "explanation": "ফ্রানসাইজিং ব্যবসায়ের সুবিধা ও অসুবিধা উভয়ই আছে বলে আমি মনে করি। ফ্রানসাইজিং ব্যবসায়ে ফ্রানসাইজর তার পণ্য তৈরি ও বিক্রি করার অধিকার ফ্রানসাইজিকে দেয়। এজন্য তাদের মধ্যে চুক্তি হয়। চুক্তি ও অন্যান্য বিষয় নিয়ে ফ্রানসাইজিং ব্যবসায়ে অনেক সুবিধা ও অসুবিধা রয়েছে। উদ্দীপকের সজীব ঢাকায় বেড়াতে এসে একটি বিদেশি রেস্টুরেন্টে খাওয়া-দাওয়া করে। সে বিভিন্ন জায়গায় একই নামের ঐ রেস্টুরেন্টটি দেখতে পায়। রেস্টুরেন্টটি ফ্রানসাইজিং পদ্ধতিতে পরিচালিত হয়। বাংলাদেশে বড় শহরগুলোতে এর শাখা রয়েছে। বিভিন্ন শর্ত মেনে এই ব্যবসায় পরিচালনা করতে হয়। উক্ত ব্যবসায়টির মাধ্যমে খ্যাতনামা ব্র্যান্ডের পণ্য বাজারজাতকরণ করা যায়। আবার ফ্রানসাইজর কোম্পানি ফ্রানসাইজিকে পরামর্শ ও মূলধন দিয়েও সহায়তা করে। এছাড়া এ ব্যবসায়ে ফ্রানসাইজর কর্মীদের প্রশিক্ষণের ব্যবস্থা করে। অন্যদিকে, এ ব্যবসায়ে বিভিন্ন অসুবিধা রয়েছে। এর মধ্যে ফ্রানসাইজর সবসময় ফ্রানসাইজিকে সম্পূর্ণরূপে মনিটরিং করে। এছাড়াও কোনো কারণে শর্ত ভঙ্গ হলে ফ্রানসাইজর কর্তৃক চুক্তি বাতিলের আশঙ্কা থাকে। আবার এই ব্যবসায় শুরু করার জন্য বেশি পরিমাণ বিনিয়োগ করতে হয়।"
        }
      ]
    },
    {
      "number": "6",
      "uddipok": "জীবন চৌধুরী সমুদ্রের বাতাসকে কাজে লাগিয়ে উইন্ড মিলের মাধ্যমে উৎপাদিত বিদ্যুৎ বিভিন্ন জায়গায় সরবরাহ করে। তার এই শিল্পে বিনিয়োগের পরিমাণ ৫ কোটি টাকার অধিক।",
      "tag": "MHSCD 24",
      "sub_questions": [
        {
          "label": "ক",
          "question": "",
          "explanation": "ব্যাপক অর্থে, শিল্পকে দুই ভাগে ভাগ করা হয়েছে।"
        },
        {
          "label": "খ",
          "question": "",
          "explanation": "স্বল্প মূলধন ও নিজস্ব কারিগরি জ্ঞানের সাহায্যে পরিবারের সদস্যদের মাধ্যমে পরিচালিত শিল্প হলো কুটির শিল্প। এ ধরনের শিল্প প্রতিষ্ঠানে জমি এবং কারখানা ভবন ছাড়াও অন্যান্য স্থায়ী সম্পদের মূল্য প্রতিস্থাপন ব্যয়সহ ১০ লক্ষ টাকার কম হয়। এ শিয়ে পারিবারিক সদস্য সমন্বয়ে সর্বোচ্চ জনবল ১৫ জন নিয়োজিত থাকে।"
        },
        {
          "label": "গ",
          "question": "",
          "explanation": "জীবন চৌধুরীর উইন্ড মিলটি সেবামূলক মাঝারি শিল্পের অন্তর্ভুক্ত। এ শিল্পের জমি এবং কারখানা ভবন ছাড়া অন্যান্য স্থায়ী সম্পদের মূল্য প্রতিস্থাপন ব্যয়সহ ২-৩০ কোটি টাকা পর্যন্ত। অন্যদিকে, এ শিল্পে শ্রমিক সংখ্যা ৫১-১২০ জন হয়ে থাকে। হাসপাতাল ও ক্লিনিক, বিদ্যুৎ উৎপাদন ও সরবরাহ, পরিবহন, যোগাযোগ প্রভৃতি সেবা শিল্পের অন্তর্গত। উদ্দীপকে জীবন চৌধুরী সমুদ্রতীরে একটি বিদ্যুৎ উৎপাদন কেন্দ্র স্থাপন করেন। এক্ষেত্রে সমুদ্রের বাতাসকে কাজে লাগিয়ে তিনি বিদ্যুৎ উৎপাদন করেন। তিনি উৎপাদিত বিদ্যুৎ-বিভিন্ন জায়গায় সরবরাহ করেন। এতে করে তিনি গ্রাহকদের বিদ্যুৎ সেবা নিশ্চিত করছেন। তার প্রতিষ্ঠানটিতে বিনিয়োজিত মূলধনের পরিমাণ ৫ কোটি টাকার বেশি। প্রতিষ্ঠানটির কাজের ধরন ও মূলধনের পরিমাণের সাথে সেবামূলক মাঝারি শিল্পের মিল আছে। সুতরাং, জীবন চৌধুরীর ব্যবসায়কে সেবামূলক মাঝারি শিল্প হিসেবে অভিহিত করা যায়।"
        },
        {
          "label": "ঘ",
          "question": "",
          "explanation": "জীবন চৌধুরীর স্থাপিত সেবামূলক মাঝারির শিল্পটির মাধ্যমে দেশের অর্থনৈতিক চাকা গতিশীল হয় বলে আমি মনে করি। কোনো দেশের অর্থনীতির প্রভাবক' হিসেবে শিল্প গুরুত্বপূর্ণ ভূমিকা পালন করে। এটি ক্রেতা-ভোক্তার চাহিদা অনুযায়ী পণ্য উৎপাদন নিশ্চিত করে। এছাড়া এটি দেশের বেকার জনগোষ্ঠীর জন্য কর্মসংস্থানের সুযোগ সৃষ্টি করে। উদ্দীপকে জীবন চৌধুরী একটি বিদ্যুৎ উৎপাদনকেন্দ্র স্থাপন করেন। তিনি সমুদ্রের বাতাসকে কাজে লাগিয়ে বিদ্যুৎ উৎপাদন করেন। তিনি এ শিল্পে ৫ কোটি টাকার অধিক বিনিয়োগ করেন। বৈশিষ্ট্য অনুযায়ী তার এ শিল্পটি সেবামূলক মাঝারি শিল্পের অন্তর্ভুক্ত। জীবন চৌধুরীর প্রতিষ্ঠানটি গ্রাহকদের নিয়মিত বিদ্যুৎ সরবরাহ করছে। এতে বিভিন্ন শিল্প প্রতিষ্ঠান নিরবচ্ছিন্ন পণ্য উৎপাদন করতে পারবে। ফলে উত্ত প্রতিষ্ঠানগুলো চাহিদা অনুযায়ী পণ্য সরবরাহ করতে পারবে। আবার উৎপাদিত পণ্য রপ্তানি করে বৈদেশিক মুদ্রা অর্জন করতে পারবে; যা দেশের জাতীয় আয় বাড়াবে। এছাড়া জীবন চৌধুরীর শিল্পটির মাধ্যমে বিপুল জনগণের কর্মসংস্থানের সৃষ্টি হয়। এতে দেশের অর্থনৈতিক অবস্থা চালা থাকবে। তাই বলা যায়, উদ্দীপকে স্থাপিত জীবন চৌধুরীর সেবামূলক মাঝারি শিল্পটির মাধ্যমে দেশের অর্থনৈতিক চাকা গতিশীল হবে।"
        }
      ]
    },
    {
      "number": "7",
      "uddipok": "নাজমা আক্তার 'নাজমা ফুড প্রডাক্টস' নামে একটি রপ্তানিমুখী কারখানা স্থাপন করেন। এজন্য তিনি একটি প্রতিষ্ঠান থেকে আর্থিক ও কারিগরি সহায়তা নিয়েছেন। বর্তমানে তার প্রতিষ্ঠানে ৪০০ জন কর্মচারী নিয়োজিত আছে।",
      "tag": "MHSCD 24",
      "sub_questions": [
        {
          "label": "ক",
          "question": "",
          "explanation": "BSCIC (বিসিক)-এর পূর্ণরূপ হলো Bangladesh Small and Cottage Industries Corporation."
        },
        {
          "label": "খ",
          "question": "",
          "explanation": "মহিলা অধিদপ্তরের প্রধান কাজ হলো মহিলাদের সৃজনশীলতার বিকাশ, আত্মকর্মসংস্থান ও ক্ষমতায়ন। মহিলা অধিদপ্তর নারী উদ্যোক্তাদের প্রশিক্ষণ ও ঋণ দেওয়াসহ বিভিন্ন ধরনের সহায়তা দেয়। প্রশিক্ষণের মধ্যে আছে হাঁস-মুরগি ও গবাদিপশু, পালন, হস্ত শিল্প, বাটিকের কাজ, বুনন শিল্প, সেলাই প্রভৃতি।"
        },
        {
          "label": "গ",
          "question": "",
          "explanation": "নাজমা আক্তারের মতো উদ্যোক্তাদের সহায়তা প্রদানে সরকারি প্রতিষ্ঠান হিসেবে বিডিবিএল নিয়োজিত রয়েছে। বিডিবিএল সম্পূর্ণ রাষ্ট্রীয় মালিকানাধীন একটি বাণিজ্যিক ব্যাংক। এটি সরকারি-বেসরকারি শিল্পে আর্থিক ও কারিগরি সহায়তা প্রদান করে। দ্রুত শিল্পায়নের লক্ষ্যে নতুন শিল্প স্থাপন, পুরাতন শিল্প আধুনিকীকরণ ও শিল্প উদ্যোক্তাদের সহায়তা করা এর প্রধান কাজ। তাছাড়া বিডিবিএল ঋণ প্রদানে নারী উদ্যোক্তাদের অগ্রাধিকার দেয়। উদ্দীপকের নাজমা আক্তার 'নাজমা ফুড প্রডাক্টস' নামে একটি রপ্তানিমুখী কারখানা স্থাপন করেন। এজন্য তিনি একটি প্রতিষ্ঠান থেকে কারিগরি ও আর্থিক সহায়তা নেন। প্রতিষ্ঠানটি নারী উদ্যোক্তাদের অগ্রাধিকার দেয়। এজন্য নাজমা প্রতিষ্ঠানটি থেকে আর্থিক সহায়তা পাওয়ার ক্ষেত্রে গুরুত্ব পেয়েছেন। আবার কারখানাটি স্থাপনেও এটি তাকে সহায়তা দিয়েছে। উক্ত প্রতিষ্ঠানটির সহায়তার সাথে বিডিবিএল-এর কার্যক্রমের মিল আছে। তাই বলা যায়, নাজমা আক্তার বিডিবিএল থেকে সহায়তা পেয়েছেন।"
        },
        {
          "label": "ঘ",
          "question": "",
          "explanation": "উদ্দীপকের শিল্প প্রতিষ্ঠান স্থাপনের মাধ্যমে দেশের অর্থনৈতিক প্রবৃদ্ধি অর্জনে নাজমা আক্তারের মতো উদ্যোক্তাদের ভূমিকা প্রশংসনীয়। ব্যবসায় উদ্যোগের মাধ্যমে দেশে নতুন শিল্প-কারখানা স্থাপন, পরিচালনা ও সম্প্রসারণ সম্ভব হয়। এতে দেশে নতুন কর্মক্ষেত্র তৈরি হয়। আবার এসব শিল্পের তৈরিকৃত পণ্য রপ্তানির মাধ্যমেও দেশের অর্থনৈতিক উন্নয়ন হয়। উদ্দীপকের নাজমা আক্তার 'নাজমা ফুড প্রডাক্টস' নামে একটি কারখানা স্থাপন করেন। প্রতিষ্ঠানটিতে তিনি রপ্তানিমুখী খাদ্যপণ্য উৎপাদন করেন। তিনি দক্ষতা ও দৃঢ় মনোবলের সাথে প্রতিষ্ঠানটি সফলভাবে পরিচালনা করছেন। বর্তমানে তার প্রতিষ্ঠানে ৪০০ জন কর্মচারী নিয়োজিত আছে। নাজমা আক্তারের উৎপাদিত পণ্য রপ্তানিমুখী হওয়ায় তিনি তা দেশের বাইরে রপ্তানি করতে পারেন। এতে দেশে বৈদেশিক মুদ্রার প্রবাহ বাড়ে। তাছাড়া তার প্রতিষ্ঠানের মাধ্যমে ৪০০ জন মানুষের কর্মসংস্থান হয়েছে। ফলে দেশের বেকারত্ব কমেছে। আবার তার অর্জিত আয়ের ওপর আয়কর দিতে হয়, যা দেশের রাজস্ব বাড়ায়। এছাড়া তার উৎপাদন কার্যক্রম মোট জাতীয় উৎপাদনে ভূমিকা রাখে। এভাবে দেশের অর্থনৈতিক প্রবৃদ্ধি অর্জনে নাজমা আক্তারের মতো উদ্যোক্তাদের ভূমিকা অপরিসীম।"
        }
      ]
    },
    {
      "number": "8",
      "uddipok": "জনাব সাগর কৃষকের কাছ থেকে সবজি কিনে ক্রেতাদের কাছে বিক্রি করেন। কিন্তু পরিবহন ও সংরক্ষণের ব্যবস্থা না থাকায় ক্রেতাদের চাহিদামতো সবজি সরবরাহ করতে পারছেন না।",
      "tag": "MHSCD 24",
      "sub_questions": [
        {
          "label": "ক",
          "question": "",
          "explanation": "গুদামজাতকরণ সময়গত উপযোগ সৃষ্টি করে।"
        },
        {
          "label": "খ",
          "question": "",
          "explanation": "কোনো কিছু দিয়ে পণ্যকে আবৃত করা হলো মোড়কিকরণ। মোড়ক পণ্যসামগ্রীকে সুন্দর ও আকর্ষণীয় করে তোলে। এছাড়াও পণ্য নষ্ট বা ভেঙে যাওয়া থেকে রক্ষার উদ্দেশ্যে মোড়কিকরণ করা হয়। এ ব্যবস্থা পণ্যের নিরাপত্তা নিশ্চিতকরণ ও বিক্রি বাড়ানোর জন্য আবশ্যক।"
        },
        {
          "label": "গ",
          "question": "",
          "explanation": "জনাব সাগরের কাজটির বণ্টন প্রণালি হলো খুচরা ব্যবসায়ীর মাধ্যমে বিক্রয়। অর্থাৎ, উৎপাদনকারী খুচরা বিক্রেতা ভোক্তা। অনেক সময় উৎপাদক তার উৎপাদিত পণ্য সরাসরি ভোক্তার কাছে বিক্রি করতে পারে না। এক্ষেত্রে পণ্য বণ্টনে মধ্যস্থব্যবসায়ী হিসেবে খুচরা ব্যবসায়ীর সাহায্য নেওয়া হয়। এ ব্যবসায়ীগণ উৎপাদকের কাছ থেকে পণ্য সংগ্রহ করে। এরপর তা ভোক্তাদের চাহিদা অনুযায়ী সরবরাহ করে। উদ্দীপকে জনাব সাগর একজন ব্যবসায়ী। তিনি গ্রামের কৃষকদের কাছ থেকে সবজি কেনেন। এরপর তা ক্রেতাদের কাছে বিক্রি করেন। তিনি কৃষকের উৎপাদিত সবলি সরাসরি ভোক্তার কাছে বিক্রি করেন। ফলে তিনি একজন মধ্যস্থব্যবসায়ী হিসেবে উৎপাদক ও ভোক্তার মাঝে যোগসূত্র স্থাপন করেছেন। জনাব সাগরের এসব কাজ বণ্টন প্রণালির খুচরা ব্যবসায়ীর বৈশিষ্ট্যের সাথে মিলে যায়। তাই তার কাজটি হলো খুচরা ব্যবসায়ীর মাধ্যমে পণ্য বিক্রয়।"
        },
        {
          "label": "ঘ",
          "question": "",
          "explanation": "জনাব সাগরের ব্যবসায়ে স্থানগত ও সময়গত বাধা তৈরি হয়েছে বলে আমি মনে করি। একটি নির্দিষ্ট স্থানে উৎপাদিত পণ্য অনেক সময় অন্য স্থানের ক্রেতারা ব্যবহারের সুযোগ পায় না। এক্ষেত্রে স্থানগত বাধা তৈরি হয়। আবার নির্দিষ্ট সময়ে উৎপাদিত পণ্য বছরের অন্য সময়ে সরবরাহ করা না গেলে সময়গত বাধা তৈরি হয়। উদ্দীপকের জনাব সাগর একজন খুচরা ব্যবসায়ী। তিনি কৃষকের কাছ থেকে সবজি কিনে ভোক্তাদের কাছে বিক্রি করেন। কিন্তু তার নিজস্ব পরিবহন ও সংরক্ষণের ব্যবস্থা নেই। তাই তিনি ক্রেতাদের চাহিদামতো সবজি সরবরাহ করতে পারেন না। ফলে ব্যবসায় পরিচালনায় তিনি বিভিন্ন বাধার সম্মুখীন হচ্ছেন। জনাব সাগরের নিজস্ব পরিবহন ব্যবস্থা না থাকায় তিনি অন্যান্য এলাকায় সবজি বিক্রি করতে পারেন না। এতে পরিবহনের অভাবে স্থানগত বাধা তৈরি হয়। এছাড়া তার পণ্য সংরক্ষণের ব্যবস্থাও নেই। সবজি পচনশীল পণ্য হওয়ায় তা হিমাগারে সংরক্ষণ করতে হয়। অন্যথায় তা পরবর্তী ভোগ করা যায় না। এক্ষেত্রে হিমাগারের অভাবে তার ব্যবসায়ে সময়গত বাধা তৈরি হয়েছে। সুতরাং, জনাব সাগরের ব্যবসায়ে স্থানগত ও সময়গত বাধা তৈরি হয়েছে।"
        }
      ]
    },
    {
      "number": "9",
      "uddipok": "আসিফ বিক্রয় বাড়ানোর কৌশল হিসেবে দেখতে ভালো ও সদালাপি বিক্রয়কর্মী নিয়োগ দেন। কিছুদিন পর তার দোকানের বিক্রি বেড়ে যায়।",
      "tag": "MHSCD 24",
      "sub_questions": [
        {
          "label": "ক",
          "question": "",
          "explanation": "বিপণনের অন্যতম কাজ হলো ক্রয়।"
        },
        {
          "label": "খ",
          "question": "",
          "explanation": "প্রমিতকরণ ও পর্যায়িতকরণের পার্থক্য উল্লেখ করা হলো- প্রমিতকরণ পর্যায়িতকরণ পণ্যদ্রব্যের গুণাগুন, রং, আকার প্রভৃতি বৈশিষ্ট্যের ওপর ভিত্তি করে পণ্যের মান নির্ধারণ করা হলো প্রমিতকরণ। মান অনুযায়ী পণ্যকে বিভিন্ন শ্রেণিতে ভাগ করা হলো পর্যায়িতকরণ। প্রমিতকরণের ফলে বিপণন প্রক্রিয়া সহজ হয়। পর্যায়িতকরণের কারণে বিক্রয় কাজ সহজ হয়।"
        },
        {
          "label": "গ",
          "question": "",
          "explanation": "আসিক বিক্রয়কর্মীর শারীরিক ও নৈতিক বৈশিষ্ট্যের কথা বিবেচনা করেছেন। বিক্রয়কর্মী তার নিজস্ব গুণ বা বৈশিষ্ট্য দিয়ে ক্রেতা ও ভোক্তাদের সহজে আকৃষ্ট করতে পারেন। বিক্রয়কর্মীর সুন্দর হাসি, সুদর্শন চেহারা, কণ্ঠস্বর প্রভৃতি তার শারীরিক বৈশিষ্ট্যের অন্তর্ভুক্ত। আবার বিক্রয়কর্মীর সততা ও বিশ্বস্ততা, মার্জিত ব্যবহার, মেলামেশার ক্ষমতা প্রভৃতি নৈতিক গুণের আওতাভুক্ত। উদ্দীপকের আসিক তার দোকানের জন্য একজন বিক্রয়কর্মী নিয়োগ দেন। এজন্য তিনি দেখতে ভালো এবং সদালাপি এরকম বিক্রয়কর্মীকে প্রাধান্য দেন। কেননা সুন্দর ও আকর্ষণীয় চেহারার বিক্রয়কর্মী সহজেই ক্রেতাদের দৃষ্টি আকর্ষণ করতে পারেন। এটি বিক্রেতার শারীরিক বৈশিষ্ট্যের অন্তর্ভুক্ত। তাছাড়া সদালাপি বা মানুষের সাথে মেশার গুণ ক্রেতাদের সহজে আপন করে নিতে সহায়তা করে। এটি বিক্রেতার নৈতিক বৈশিষ্ট্যের সাথে সংগতিপূর্ণ। বিক্রেতার এসব বৈশিষ্ট্যের কারণে ক্রেতা সমাগম বেশি হয় এবং পণ্যের বিক্রির পরিমাণও বাড়ে। তাই বলা যায়, আসিক শারীরিক ও নৈতিক বৈশিষ্ট্যকে গুরুত্ব দিয়ে বিক্রয়কর্মী নিয়োগ দিয়েছেন।"
        },
        {
          "label": "ঘ",
          "question": "",
          "explanation": "বিক্রি বাড়াতে আসিফের বিক্রয়কর্মী নিয়োগের পদক্ষেপটি যথার্থ হয়েছে বলে আমি মনে করি। বিক্রয়কর্মী তার শারীরিক, মানসিক ও নৈতিক প্রভৃতি গুণাবলির মাধ্যমে গ্রাহকের আস্থা অর্জন করেন। ব্যবসায় প্রতিষ্ঠানের সাফল্য বিক্রয়কর্মীর ওপর অনেকাংশে নির্ভর করে। এজন্য বিক্রয়কর্মীর কাজকে খুবই গুরুত্ব দেওয়া হয়। উদ্দীপকের আসিফের একটি ব্যবসায় আছে। তিনি তার দোকানের বিক্রয় বাড়ানোর প্রয়োজনবোধ করেন। এজন্য তিনি দেখতে ভালো ও. সদালাপী একজন বিক্রয়কর্মী নিয়োগ দেন। এতে কিছুদিন পর তার দোকানের বিক্রি বেড়ে যায়। আসিফের বিক্রয়কর্মীর সুদর্শন চেহারা, হাসি-খুশি মনোভাব দেখে গ্রাহকরা আকৃষ্ট হয়। ফলে নতুন নতুন ক্রেতা এসে তার দোকানে ভিড় করে। এছাড়া আসিফের বিক্রয়কর্মী তার সদালাপের মাধ্যমে সহজেই ক্রেতাদের আপন করে নেয়। এতে তার ব্যবসায়ের সম্ভাব্য ক্রেতারা স্থায়ী গ্রাহকে পরিণত হয়। এভাবে আসিফের দোকানে পণ্যের বিক্রি বেড়ে যায়। সুতরাং, আসিকের বিক্রয়কর্মী নিয়োগের সিদ্ধান্তটি সময়োপযোগী ও যথাযথ হয়েছে"
        }
      ]
    },
    {
      "number": "10",
      "uddipok": "পাহাড়ি মেয়ে কারিনা তার শিক্ষকের কাছ থেকে পরামর্শ নিয়ে পাহাড়ি মেয়েদের পোশাক 'থামি' তৈরি করে ও বিক্রি করে উন্নতি লাভ করেন কারিনার কারণে কয়েকটি মেয়ের কর্মসংস্থান হয়েছে। তার জেলায় বিগত তিন বছর যাবৎ তিনি সেরা নারী উদ্যোক্তা হিসেবে বিবেচিত হয়েছেন।",
      "tag": "MHSCD 24",
      "sub_questions": [
        {
          "label": "ক",
          "question": "",
          "explanation": "বাংলাদেশ অর্থনৈতিক রিভিউ ২০১১-এর পরিসংখ্যান অনুযায়ী জাতীয় অর্থনীতিতে শিল্প খাতের অবদান শতকরা ৩০ ভাগ।"
        },
        {
          "label": "খ",
          "question": "",
          "explanation": "সামর্থ্য অনুযায়ী কোনো পেশায় নিয়োজিত হতে না পারার পরিস্থিতিকে বেকারত্ব বলে। বাংলাদেশে বেকার সমস্যা বেড়ে যাওয়ার দুটি কারণ হলো- ১. দ্রুত জনসংখ্যা বৃদ্ধি এবং সে অনুসারে কর্মসংস্থানের সুযোগ সৃষ্টি না হওয়া; ২. শিল্প প্রতিষ্ঠান না বাড়ায় নতুন নতুন চাকরির সুযোগ সৃষ্টি হয় না।"
        },
        {
          "label": "গ",
          "question": "",
          "explanation": "উদ্দীপকের কারিনার ব্যবসায়ের দ্রুত উন্নতিতে 'সঠিক পণ্য নির্বাচন' বিষয়টি ভূমিকা রেখেছে। সঠিক পণ্য নির্বাচনের ওপর ব্যবসায়ের সফলতা অনেকাংশে নির্ভর করে। ব্যবসায় স্থাপনে বর্তমানে চাহিদা আছে এবং ভবিষ্যতে বাড়বে, এমন পণ্য নির্বাচন করতে হয়। এতে ব্যবসায়ের সাফল্যে অনেকটা নিশ্চিত হওয়া যায়। উদ্দীপকের কারিনা পাহাড়ি মেয়েদের পোশাক 'থামি' উৎপাদন ও বিক্রি করেন। পণ্য নির্বাচনের আগে তিনি বাজারে পণ্যটির চাহিদা ও গ্রহণযোগ্যতার বিষয় যথাযথভাবে নিরূপণ করেছেন। পাহাড়ি এলাকা মূলত পাহাড়িদের আবাসস্থল। এজন্য এখানে পাহাড়ি মেয়েদের পোশাক থামির ব্যাপক চাহিদা রয়েছে। তাই কারিনার তৈরি 'থামি' পোশাকটির বিক্রিও অনেক বেড়েছে। সুতরাং, স্থানীয় চাহিদা বুঝে পণ্য নির্বাচনই কারিনার ব্যবসায়ের দ্রুত উন্নতির মূল কারণ।"
        },
        {
          "label": "ঘ",
          "question": "",
          "explanation": "শিক্ষকের পরামর্শ অনুযায়ী কাজ করাই কারিনার জীবনে এত স্বীকৃতি এনে দিয়েছে- উক্তিটি যথার্থ বলে আমি মনে করি। যেকোনো ব্যক্তিই যেকোনো সময় আত্মকর্মসংস্থানমূলক পেশায় নিয়োজিত হতে পারে। তবে এ পেশায় নিয়োজিত হলেই সফলতা আসবে তা নিশ্চিত করে বলা যায় না। এক্ষেত্রে আত্মকর্মসংস্থানে সফল হওয়ার জন্য উপযুক্ত পরামর্শ ও অভিজ্ঞতা প্রয়োজন। উদ্দীপকের কারিনার শিক্ষক তাকে পাহাড়ি মেয়েদের পোশাক তৈরি ও বিক্রির পরামর্শ দেন। এ পরামর্শে অনুপ্রাণিত হয়ে কারিনা পাহাড়ি মেয়েদের পোশাক 'থামি' তৈরি করা শুরু করেন। তার তৈরি পোশাক ব্যাপক সাড়া পায় এবং সে সফল হয়। এতে কারিনা তার জেলায় তিন বছর নিয়মিত সেরা নারী উদ্যোক্তা হিসেবে বিবেচিত হয়েছেন। কারিনার তৈরিকৃত পোশাক ব্যাপক চাহিদা সৃষ্টি করে। পোশাক বিক্রি করে তিনি' দিন দিন উন্নতি লাভ করেন। নিজের ভাগ্যোন্নয়নের পাশাপাশি 'তিনি অন্য মেয়েদেরও কর্মংসংস্থানের ব্যবস্থা করেছেন। মূলত শিক্ষকের পরামর্শ গুরুত্বসহকারে নেওয়ায় তিনি এ পর্যায়ে পৌঁছাতে পেরেছেন। তাই বলা যায়, কারিনার এই সাফল্য ও স্বীকৃতি এসেছে তার শিক্ষকের পরামর্শ যথাযথভাবে প্রতিপালনের কারণে।"
        }
      ]
    },
    {
      "number": "11",
      "uddipok": "ঝুঁকির কথা চিন্তা করে জনাব খালেদ ব্যবসায় স্থাপন করতে চাননি। গণমাধ্যমে প্রচারিত সরকারি ও বেসরকারি সহায়তার কথা শুনে সাভারে গার্মেন্টস ফ্যাক্টরি স্থাপন করেন। সফলতার মুখও দেখেন। সম্প্রতি প্রতিযোগী অন্যান্য প্রতিষ্ঠান উন্নতমানের যন্ত্রপাতির ব্যবহারের ফলে প্রতিযোগিতায় টিকে থাকা তার জন্য দুরূহ হয়ে পড়েছে।",
      "tag": "MHSCD 24",
      "sub_questions": [
        {
          "label": "ক",
          "question": "",
          "explanation": "প্রকৃতি অনুযায়ী সহায়তাকে তিন ভাগে ভাগ করা হয়েছে।"
        },
        {
          "label": "খ",
          "question": "",
          "explanation": "যুব উন্নয়ন অধিদপ্তরের কাজ হচ্ছে শিক্ষিত ও স্বল্পশিক্ষিত যুবকদের ক্ষুদ্র ব্যবসায়, কৃষি খামার, মৌমাছি পালন, গবাদি, পশু পালন প্রভৃতি ক্ষেত্রে প্রশিক্ষণ দেওয়া। যুব উন্নয়ন অধিদপ্তর হলো যুব ও ক্রীড়া মন্ত্রণালয়ের অধীনে পরিচালিত প্রতিষ্ঠান। এটি যুবক ও যুব মহিলাদের প্রশিক্ষণ, ঋণ সহায়তা, পরামর্শ দান প্রভৃতি সহায়তা দিয়ে থাকে। এর ফলে যুবক ও যুব মহিলারা তাদের দক্ষতা বাড়ানোর মাধ্যমে আত্মকর্মসংস্থানে নিয়োজিত হতে পারে।"
        },
        {
          "label": "গ",
          "question": "",
          "explanation": "জনাব খালেদ বিভিন্ন গণমাধ্যমে ব্যবসায় স্থাপন ও পরিচালনায় উদ্দীপনামূলক সহায়তার কথা শুনে গার্মেন্টস ফ্যাক্টরি স্থাপনে আগ্রহী হলেন। ব্যবসায় ও শিল্প উদ্যোগে সহায়তাকারী বিভিন্ন সরকারি ও বেসরকারি প্রতিষ্ঠান আছে। প্রতিষ্ঠানগুলো উদ্যোক্তা সৃষ্টিতে অনুপ্রেরণা দেয়। তারা উদ্যোক্তাদের অনুপ্রেরণামূলক প্রশিক্ষণ, বিনিয়োগ পরামর্শ প্রভৃতি উদ্দীপনামূলক সহায়তা দিয়ে থাকে। উদ্দীপকের জনাব খালেদ ব্যবসায়ের ঝুঁকি সম্পর্কে চিন্তিত ছিলেন। তাই তিনি ব্যবসায়ের কাজে প্রথমে আগ্রহ দেখাননি। কিন্তু বিভিন্ন গণমাধ্যমে সরকারি ও বেসরকারি সহায়তার কথা শুনে ফ্যাক্টরি স্থাপন করেন। এক্ষেত্রে গণমাধ্যম থেকে তিনি ব্যবসায়ে সহায়তাকারী প্রতিষ্ঠানের ধারণা পেয়েছেন। এরপর উক্ত প্রতিষ্ঠানগুলোর সহায়তার ধরন সম্পর্কে জেনেছেন। এসব সহায়তা তাকে ব্যবসায় উদ্যোগ গ্রহণে উদ্বুদ্ধ করেছে। এসব বিষয় উদ্দীপনামূলক সহায়তার সাথে মিলে যায়। সুতরাং, উদ্দীপনামূলক সহায়তা জনাব খালেদকে ফ্যাক্টরি স্থাপনে আগ্রহী করে তুলেছে।"
        },
        {
          "label": "ঘ",
          "question": "",
          "explanation": "বর্তমান পরিস্থিতিতে জনাব খালেদের সংরক্ষণমূলক সহায়তার প্রয়োজন আছে বলে আমি মনে করি।.. ব্যবসায় স্থাপনের পর একজন উদ্যোক্তাকে উৎপাদন কাজ অব্যাহত রাখতে বিভিন্ন রকম বাধার সম্মুখীন হতে হয়। এক্ষেত্রে সংরক্ষণমূলক সহায়তা উদ্যোক্তাকে ব্যবসায়ে টিকে থাকতে সাহায্য করে। ব্যবসায়ের আধুনিকীকরণ, শিল্প সম্প্রসারণের পরামর্শ, বাজারজাতকরণ প্রভৃতি সংরক্ষণমূলক সহায়তার উদাহরণ। উদ্দীপকের জনাব খালেদ গণমাধ্যম থেকে বিভিন্ন সহায়তার কথা শুনে ব্যবসায় স্থাপনে অনুপ্রাণিত হন। এজন্য তিনি একটি গার্মেন্টস ফ্যাক্টরি স্থাপন করেন। এটি গঠন করে তিনি সফলতার মুখও দেখেন। কিন্তু বর্তমানে প্রতিযোগী প্রতিষ্ঠানগুলো উন্নতমানের যন্ত্রপাতি ব্যবহার করায় তার পক্ষে প্রতিযোগিতায় টিকে থাকা কঠিন হয়ে পড়েছে। এ অবস্থায় জনাব খালেদ বিভিন্ন ধরনের সরকারি-বেসরকারি সহায়তাদানকারী প্রতিষ্ঠান থেকে ঋণ সহায়তা নিতে পারেন। এর মাধ্যমে তিনি গার্মেন্টস ফ্যাক্টরির আধুনিকীকরণ, যন্ত্রপাতি পরিবর্তন ও সম্প্রসারণ করতে পারবেন। এতে তিনি পণ্যের গুণগত মান ও উৎপাদনের মাত্রা বাড়াতে পারবেন। ফলে তিনি প্রতিযোগিতা মোকাবিলা করতে পারবেন। আবার তার পক্ষে মুনাফা অর্জনও সহজ হবে। এভাবে তার ব্যবসায়ে সফলতা ফিরে আসবে। তাই বলা যায়, প্রতিষ্ঠানের সফলতা আনয়ন এবং প্রতিযোগিতায় টিকে থাকার জন্য জনাব খালেদের সংরক্ষণমূলক সহায়তা নেওয়া প্রয়োজন।"
        }
      ]
    }
  ]
}