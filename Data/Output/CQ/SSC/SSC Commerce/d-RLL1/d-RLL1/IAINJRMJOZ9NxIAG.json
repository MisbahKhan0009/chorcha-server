{
  "title": "কুমিল্লা বোর্ড ২০২৩",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব মামুন জাপান থেকে মোবাইল কিনে সিলেটে নিজস্ব শোরুমে বিক্রির ব্যবস্থা করেন। পণ্য ক্রয়ের অর্থ তিনি একটি ব্যাংক থেকে সংগ্রহ করেন। শোরুমের পাশেই তিনি একটি গোডাউন ভাড়া নেন। বিদেশ থেকে পণ্য আনার ঝুঁকি নিরসনেও তিনি পদক্ষেপ নেন। ক্রেতার কাছে পণ্যকে আকর্ষণীয় করার জন্য ব্যবস্থা নেন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "প্রাকৃতিক সম্পদ বা কাঁচামাল আহরণ করে তা মানুষের ব্যবহার উপযোগী পণ্যে পরিণত করার প্রক্রিয়াকে শিল্প বলে।"
        },
        {
          "label": "খ",
          "question": "",
          "explanation": "দেশীয় ও আন্তর্জাতিক পর্যায়ে প্রচলিত বিভিন্ন আইনের সমন্বয়ে সৃষ্ট পরিবেশ হলো আইনগত পরিবেশ। বাণিজ্য ও শিল্প আইন, শ্রম আইন, আমদানি-রপ্তানি নীতি প্রভৃতি এ পরিবেশের উপাদান। ব্যবসায় সংক্রান্ত আইন ব্যবসায়ের অনুকূল হলে দেশি-বিদেশি উদ্যোক্তারা ব্যবসায়ে উৎসাহী হয়। এতে দেশে ব্যবসায়ের প্রসার সহজ হয়।"
        },
        {
          "label": "গ",
          "question": "",
          "explanation": "জনাব মামুনের কাজটি ব্যবসায়ের বাণিজ্য শাখার অন্তর্গত। বাণিজ্যের মাধ্যমে পণ্য বা সেবার বণ্টন করা হয়। উৎপাদিত পণ্য বা সেবা ভোক্তার কাছে পৌছানো পর্যন্ত বিভিন্ন বাধার (ব্যক্তিগত, স্থানগত, সময়গত, ঝুঁকিগত, অর্থগত, তথ্যগত প্রভৃতি) সম্মুখীন হতে হয়। এসব বাধা দূর করে ভোক্তার কাছে পণ্য পৌঁছে দেওয়াই বাণিজ্যের কাজ। এটি ব্যবসায়ের পণ্য বণ্টনকারী শাখা হিসেবে বিবেচিত। উদ্দীপকের জনাব মামুন জাপান থেকে মোবাইল কিনে সিলেটে আনেন। এরপর সেগুলো নিজস্ব শোরুমে বিক্রি করেন। এক্ষেত্রে তিনি প্রথমে মোবাইল কেনার মাধ্যমে স্বত্বগত বাধা দূর করেন। আর জাপান থেকে ঢাকায় পণ্য পরিবহন করে আনার মাধ্যমে স্থানগত বাধা দূর করেন। এছাড়া তিনি অন্য দেশ থেকে পণ্য আমদানি করে নিজ দেশে আনেন। পণ্য আমদানির ঝুঁকি এড়াতে তিনি বিমার ব্যবস্থা করেন। এরপর আমদানিকৃত মোবাইল তিনি গুদামজাত করেন। এছাড়া ক্রেতার কাছে পণ্যকে আকর্ষণীয় করার কাজ তিনি মোড়কিকরণের মাধ্যমে করেন। তার ব্যবসায়ের এসব বৈশিষ্ট্য বাণিজ্যের কাজের সাথে সামঞ্জস্যপূর্ণ। তাই জনাব মামুনের কাজটিকে বাণিজ্য বলা যায়, যা ব্যবসায়ের একটি শাখা।"
        },
        {
          "label": "ঘ",
          "question": "",
          "explanation": "দেশের অর্থনৈতিক উন্নয়নে জনাব মামুনের অপরিসীম ভূমিকা রয়েছে বলে আমি মনে করি। শিল্প ও ব্যবসায়কে অর্থনীতির উন্নয়নের প্রভাবক মনে করা হয়। এর প্রসার হলে পুরো দেশের উন্নতি হয়। যে দেশ ব্যবসা-বাণিজ্যে যত উন্নত, 'সে দেশ আর্থিকভাবে তত সচ্ছল। উদ্দীপকে জনাব মামুন জাপান থেকে মোবাইল কিনে সিলেটে নিজস্ব শোরুমে বিক্রি করেন। তার এ ব্যবসায়িক কাজে নানাবিধ বাধার (স্বত্বগত, অর্থগত, ঝুঁকিগত, স্থানগত, সময়গত) সৃষ্টি হয়। এসব বাধা তিনি বাণিজ্যের সহায়তায় (ক্রয়-বিক্রয়, ব্যাংক, বিমা, পরিবহন, গুদামজাতকরণ) দূর করে থাকেন। এক্ষেত্রে জনাব মামুনের সম্পাদিত সামগ্রিক ব্যবসায়িক কর্মকান্ড দেশের অর্থনীতিতে ভূমিকা রাখছে। রাজস্ব ও শুল্ক সরকারের অন্যতম আয়ের উৎস। তিনি বাইরে থেকে আমদানিকৃত পণ্যের জন্য সরকারকে শুল্ক দিচ্ছেন। আবার তিনি অর্জিত মুনাফা থেকে সরকারকে নিয়মিত কর বা রাজস্ব দিচ্ছেন। এ থেকে দেশে সরকারি আয় বাড়ছে। এছাড়া তার ব্যক্তিগত আয় বাড়ার সাথে সাথে জাতীয় আয়ও বাড়ছে। এসব কিছু দেশের অর্থনীতির উন্নয়নের প্রভাবক। তাই বলা যায়, জনাব মামুন দেশের অর্থনীতিতে গুরুত্বপূর্ণ ভূমিকা রাখছেন।"
        }
      ]
    },
    {
      "number": "2",
      "uddipok": "জনাব ফারুক লেখাপড়া শেষ করার পর একটি গাড়ির ওয়ার্কশপে কাজ নেন। দশ বছর কাজ করার পর তিনি একটি গাড়ি সার্ভিসিং ওয়ার্কশপ দেন। বর্তমানে তিনি ঢাকায় দুইটি গাড়ি সার্ভিসিং ওয়ার্কশপের মালিক। এতে তিনি শুধু নিজেই উপকৃত হচ্ছেন না বরং দেশের অর্থনীতিতেও অবদান রাখছেন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "অর্থ উপার্জনের উদ্দেশ্যে গ্রাহকদের সরাসরি কোনো সুবিধা বা সেবা দেওয়ার সাথে জড়িত কাজ হলো প্রত্যক্ষ সেবা।"
        },
        {
          "label": "খ",
          "question": "",
          "explanation": "ঝুঁকি নিয়ে কোনো ব্যবসায় প্রতিষ্ঠান স্থাপন ও পরিচালনা করাকে ব্যবসায় উদ্যোগ বলা হয়। এর মূল উদ্দেশ্য হলো মুনাফা অর্জন করা। এটি সাধারণত নতুন ব‍্যবসায় শুরুর সাথে সম্পর্কিত। তবে প্রতিষ্ঠানে নতুন পণ্য বা সেবা চালু করাও ব্যবসায় উদ্যোগের মধ্যে পড়ে।"
        },
        {
          "label": "গ",
          "question": "",
          "explanation": "উদ্দীপকের জনাব ফারুকের মধ্যে উদ্যোক্তার ঝুঁকি নেওয়ার ক্ষমতা গুণটি ফুটে ওঠেছে। কোনো কাজের অনিশ্চিত ফলাফলই হলো ঝুঁকি। ব্যবসা-বাণিজ্যের সাথে ঝুঁকি ওতপ্রোতভাবে জড়িত। ব্যবসায় উদ্যোক্তারা তাদের কাজে ঝুঁকি নেন মুনাফা অর্জনের জন্য। এ ঝুঁকি বিবেচনা করে পদক্ষেপ নেওয়াই সাফল্যর পথ সুগম করে। জনাব ফারুক লেখাপড়া শেষ করার পর একটি গাড়ির ওয়ার্কশপে কাজ নেন। দশ বছর কাজ করার পর তিনি নিজেই একটি গাড়ি সার্ভিসিং ওয়ার্কশপ দেন। তিনি আগের ওয়ার্কশপের চাকরি থেকে প্রতি মাসে নির্দিষ্ট বেতন পেলেও নিজের ব্যবসায়ে সে নিশ্চয়তা নেই। এক্ষেত্রে তিনি তার কাজে ঝুঁকি নিয়েছেন। এ ঝুঁকি থেকেই তার মুনাফা অর্জিত হবে। তাই বলা যায়, জনাব ফারুকের মধ্যে উদ্যোক্তার 'ঝুঁকি নেওয়ার ক্ষমতা' গুণটি লক্ষ করা যায়।"
        },
        {
          "label": "ঘ",
          "question": "",
          "explanation": "কর্মসংস্থান সৃষ্টি, মাথাপিছু আয় এবং জাতীয় আয় বাড়ানোর মাধ্যমে জাতীয় অর্থনীতিতে জনাব ফারুক অবদান রাখছেন। নতুন ব্যবসায় উদ্যোগ বিপুল কর্মসংস্থান সৃষ্টি করে। এতে মানুষের মাথাপিছু আয় বাড়ে। এছাড়া অর্থনৈতিক লেনদেন বেড়ে যায়। এটি জাতীয় আয় বাড়াতেও ভূমিকা রাখে। জনাব ফারুক লেখাপড়া শেষ করার পর একটি গাড়ির ওয়ার্কশপে কাজ নেন। দশ বছর সেখানে কাজ করার পর তিনি নিজেই একটি গাড়ি সার্ভিসিং ওয়ার্কশপ দেন। বর্তমানে তিনি ঢাকায় দুটি গাড়ি সার্ভিসিং ওয়ার্কশপের মালিক। তার মাধ্যমে দেশের অর্থনীতি উপকৃত হচ্ছে। জনাব ফারুক বর্তমানে নিজের পাশাপাশি আরও কয়েকজনের কর্মসংস্থানের সুযোগ সৃষ্টি করেছেন। ফলে তাদের আয় বাড়ছে। এটি দেশের মাথাপিছু আয় বাড়াতেও সহায়তা করছে। আবার তার দুইটি ওয়ার্কশপে প্রতিদিন অর্থের লেনদেন হচ্ছে। অর্থ যত বেশি হাত বদল হয় দেশের অর্থনীতি তত গতিশীল হয়। এভাবে তিনি ক্ষুদ্র আকারে হলেও দেশের সামগ্রিক অর্থনীতিতে ইতিবাচক অবদান রাখছেন বলে আমি মনে করি।"
        }
      ]
    },
    {
      "number": "3",
      "uddipok": "মি. জামিল একটি ব্যবসায় প্রতিষ্ঠানে স্বল্প বেতনে চাকরি করতেন। চাকরি ছেড়ে স্বাধীনভাবে কাজ করার ইচ্ছায় গ্রামে চলে আসেন। আত্মবিশ্বাস ও দক্ষতাকে পুঁজি করে উপযুক্ত প্রশিক্ষণ নিয়ে ছাগলের খামার শুরু করেন। খামারে তিনি আরও দুইজন শ্রমিক নিয়োগ করেন। খামার ব্যবসায়ে বর্তমানে তিনি সফল।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "যিনি কোনো কাজের বা বিষয়ের উদ্যোগ নেন তিনিই উদ্যোক্তা।"
        },
        {
          "label": "খ",
          "question": "",
          "explanation": "সমাজে বসবাসরত মানুষের সংখ্যা, মূল্যবোধ, আচার-আচরণ, দেশীয় ঐতিহ্য, শিক্ষা ও সংস্কৃতি, ধর্মীয় বিশ্বাস প্রভৃতির সমন্বয়ে সামাজিক পরিবেশ গড়ে ওঠে। এ পরিবেশের উপাদানগুলো মূলত মানুষের সৃষ্টি। এটি ব্যবসায়ের আয়, - ও লাভ-লোকসানকে নানাভাবে প্রভাবিত করে।"
        },
        {
          "label": "গ",
          "question": "",
          "explanation": "উদ্দীপকে মি. জামিলের কাজটি হলো আত্মকর্মসংস্থান। এর মাধ্যমে স্বল্প পুঁজি, নিজস্ব চিন্তা, চেষ্টা ও দক্ষতাকে কাজে লাগিয়ে জীবিকা অর্জনের ব্যবস্থা করা হয়। এভাবে কোনো ব্যক্তি নিজেই তার বেকারত্ব দূর করতে পারে। তাই একে স্বকর্মসংস্থানও বলা হয়। উদ্দীপকের মি. জামিল চাকরি ছেড়ে স্বাধীনভাবে কাজ করার ইচ্ছায় গ্রামে চলে আসেন। এরপর তিনি উপযুক্ত প্রশিক্ষণ নিয়ে ছাগলের খামার শুরু করেন। এ ধরনের কাজ করতে সাধারণত অল্প পুঁজি প্রয়োজন হয়। এছাড়া, এমন ব্যবসায়ের ক্ষেত্রে নিজস্ব চিন্তা, চেষ্টা ও দক্ষতা কাজে লাগানোর সুযোগ থাকে। তিনি এ কাজের মাধ্যমে তার বেকারত্ব লাঘব করেছেন। এসব বৈশিষ্ট্য আত্মকর্মসংস্থানের সাথে সম্পর্কিত। তাই মি. জামিলের কাজটিকে আত্মকর্মসংস্থান বলা যায়।"
        },
        {
          "label": "ঘ",
          "question": "",
          "explanation": "\"মি. জামিলের কর্মসংস্থান বেকার যুবকদের উৎসাহিত করবে\"-উক্তিটির সাথে আমি একমত। আত্মকর্মসংস্থান একটি স্বাধীন ও সম্মানজনক পেশা। এটির মাধ্যমে বেকার সমস্যা কমানো যায়। তাই আত্মকর্মসংস্থানে বর্তমানে অনেকেই আগ্রহী হচ্ছেন। উদ্দীপকের মি. জামিল স্বল্প বেতনে চাকরি করতেন। পরবর্তীতে গ্রামে ফিরে স্বল্প পুঁজি নিয়ে ছাগল পালন শুরু করেন। নিজের ইচ্ছায় আত্মবিশ্বাস ও দক্ষতাকে কাজে লাগিয়ে তিনি এগিয়ে যান। এজন্য তিনি প্রশিক্ষণও নেন। বর্তমানে তিনি সফল ব্যবসায়ী। এক্ষেত্রে তিনি নিজের কর্মসংস্থান সৃষ্টি করেন বলে একজন আত্মকর্মসংস্থানকারী হিসেবে বিবেচিত হবেন। মি. জামিল আত্মকর্মসংস্থানের মাধ্যমে স্বাধীন পেশা বেছে নিয়েছেন। অন্যের অধীনে কাজ করার থেকে নিজেই কিছু করা অনেক সম্মানজনক। বর্তমানে তার প্রতিষ্ঠানে দু'জন শ্রমিকও কাজ করছে। মি. জামিলের এমন সাফল্য তার আশপাশের অনেক যুবকদের উৎসাহিত করবে। কারণ এটি সম্মানজনক পেশা। আবার এটি বেকারত্ব দূর করে স্বাবলম্বী হতেও সহায়ক। তাই আমি মনে করি, মি. জামিলের কর্মসংস্থান বেকার যুবকদের উৎসাহী করবে।"
        }
      ]
    },
    {
      "number": "4",
      "uddipok": "জনাব কামরুল ময়মনসিংহে একটি মাছের খামার প্রতিষ্ঠা করেন। আগে থেকে মাছ চাষ সম্পর্কে ধারণা না থাকায় প্রথম দিকে লোকসান হলেও মাছ চাষের ওপর প্রশিক্ষণ নিয়ে নতুন উদ্যমে ব্যবসায়ে মনোনিবেশ করেন। বর্তমানে তিনি দুইটি খামারের মালিক। তিনি নিয়মিত বিদেশে মাছ রপ্তানি করেন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "BRDB-এর পূর্ণরূপ হলো Bangladesh Rural Development Board."
        },
        {
          "label": "খ",
          "question": "",
          "explanation": "যেকোনো পর্যায়ের প্রতিষ্ঠানের সফলতা অর্জনের জন্য দক্ষ মানবসম্পদ সৃষ্টি প্রয়োজন। দক্ষ মানবসম্পদ প্রতিষ্ঠানের একটি অপরিহার্য উপাদান বা চালিকাশক্তি। কারণ এটিই অন্যান্য সব উপাদানকে কার্যকর করে তোলে। ফলে প্রতিষ্ঠানের উদ্দেশ্য অর্জন সহজ হয় এবং সফলতা আসে। এ কারণে দক্ষ মানবসম্পদ সৃষ্টি প্রয়োজন।"
        },
        {
          "label": "গ",
          "question": "",
          "explanation": "ব্যবসায় সম্প্রসারণে জনাব কামরুলের মধ্যে উদ্যোক্তার ব্যর্থতা থেকে শিক্ষা নেওয়ার গুণটি প্রতিফলিত হয়েছে। ব্যবসায় উদ্যোগ একটি ঝুঁকিপূর্ণ কাজ। এ উদ্যোগ নিলেই সফলতা আসে না। এক্ষেত্রে ব্যর্থতাও আসতে পারে। তাই একজন উদ্যোক্তা তার ব্যর্থতার কারণ বিশ্লেষণ করেন। এরপর ভুলগুলো সংশোধন করে তিনি নতুন উদ্যমে কাজ শুরু করেন। এতে তার ব্যর্থতা থেকে শিক্ষা নেওয়ার মানসিকতা থাকে। উদ্দীপকের জনাব কামরুল ময়মনসিংহে একটি মাছের খামার প্রতিষ্ঠা করেন। আগে থেকে অভিজ্ঞতা না থাকায় তিনি প্রথম দিকে কিছুটা লোকসানের সম্মুখীন হন। কিন্তু তিনি মাছ চাষের ওপর পড়াশোনা করে নতুন উদ্যমে ব্যবসায়ে মনোনিবেশ করেন। জনাব কামরুল প্রথমে তার লোকসান হওয়ার কারণ খুঁজে বের করেন। এরপর তা সমাধান করতে তিনি প্রশিক্ষণ নেন। এতে তিনি মাছ চাষে পারদর্শী হয়ে ওঠেন। এভাবে তিনি লোকসান কাটিয়ে ওঠেন এবং সফলতা লাভ করেন। সুতরাং, ব্যবসায় সম্প্রসারণে জনাব কামরুলের ব্যর্থতা থেকে শিক্ষা নেওয়ার গুণটি প্রতিফলিত হয়েছে।"
        },
        {
          "label": "ঘ",
          "question": "",
          "explanation": "\"সাহসী উদ্যোগই জনাব কামরুলকে ব্যবসায় সফলতা এনে দিয়েছে\"- এ বক্তব্যটি যথার্থ। ব্যবসায় উদ্যোগের সাথে সর্বদা ঝুঁকির সম্পর্ক বিদ্যমান। প্রতিটি ব্যবসায় উদ্যোগে থাকে অনিশ্চয়তা। একজন উদ্যোক্তা তার সাহসী পদক্ষেপ এবং প্রচেষ্টার মাধ্যমে সফলতা অর্জন করতে পারেন। উদ্দীপকের জনাব কামরুল ময়মনসিংহে একটি মাছের খামার প্রতিষ্ঠা করেন। এ কাজে আগে থেকে তার অভিজ্ঞতা ছিল না। কিন্তু পরবর্তীতে মাছ চাষের ওপর পড়াশোনা করে তিনি নতুন উদ্যমে ব্যবসায়ে মনোনিবেশ করেন। বর্তমানে তিনি দুইটি খামারের মালিক। তার খামারের মাছ বিদেশেও রপ্তানি হয়। জনাব কামরুল প্রথমেই তার ব্যবসায়ে ক্ষতির সম্মুখীন হন। কিন্তু আদর্শ উদ্যোক্তার গুণাবলি তার মধ্যে বিদ্যমান। তাই তিনি দমে যাননি, বরং নতুন উদ্যমে ব্যবসায়ে মনোনিবেশ করেন। তিনি তার ব্যর্থতার কারণ খুঁজে বের করেন। কঠোর পরিশ্রমের মাধ্যমে সমস্যার সমাধান করে তিনি সফলতার দিকে অগ্রসর হন। অর্থাৎ, তার সাহসী উদ্যোগের মাধ্যমে তিনি ব্যর্থতা থেকে শিক্ষা লাভ করেন। তাই বলা যায়, সাহসী উদ্যোগই জনাব কামরুলকে ব্যবসায়ে সফলতা এনে দিয়েছে।"
        }
      ]
    },
    {
      "number": "5",
      "uddipok": "জনাব আনোয়ার অন্যের অধীনে চাকরি করা পছন্দ না করায় স্বল্প পুঁজি নিয়ে একটি কাপড়ের দোকান শুরু করেন। ক্রেতাদের ব্যাপক চাহিদার কথা ভেবে তিনি ব্যবসায়টিকে বড় করতে চাইলেন। এজন্য তিনি তার এক বন্ধুকে চুক্তির ভিত্তিতে ব্যবসায়ে সংযুক্ত করলেন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "বাংলাদেশে অংশীদারি ব্যবসায় ১৯৩২ সলের আইন দ্বারা পরিচালিত হয়।"
        },
        {
          "label": "খ",
          "question": "",
          "explanation": "কোনো বিষয়ে একাধিক ব্যক্তির মধ্যে সৃষ্ট মতের ঐক্যকে চুক্তি বলে। অংশীদারি ব্যবসায়ে অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম, বিলোপসাধন, বিবাদ-মীমাংসাসহ বিভিন্ন বিষয় চুক্তিতে বিস্তারিত উল্লেখ করা হয়। তাই চুক্তিকে অংশীদারি ব্যবসায়ের মূলভিত্তি বলা হয়।"
        },
        {
          "label": "গ",
          "question": "",
          "explanation": "জনাব আনোয়ারের প্রথম ব্যবসায়টি হলো একমালিকানা ব্যবসায়। এ ধরনের ব্যবসায় একক ব্যক্তির মালিকানায় এবং তার লাভের উদ্দেশ্যে পরিচালিত হয়। এ ব্যবসায়ে মালিক নিজেই মূলধন সরবরাহ করেন। এক্ষেত্রে ব্যবসায়ের সব ঝুঁকি মালিককে বহন করতে হয়। উদ্দীপকের জনাব আনোয়ার স্বল্প পুঁজি নিয়ে একটি কাপড়ের দোকান শুরু করেন। এটি একমালিকানা ব্যবসায়ের একটি উত্তম ক্ষেত্র হিসেবে বিবেচিত। এক্ষেত্রে ব্যবসায়ের সব ঝুঁকি জনাব আনোয়ারকে বহন করতে হয়। এ ব্যবসায়ের সম্পূর্ণ দায়-দায়িত্বও তার। তার এ দায় অসীম এবং ব্যবসায়ের স্থায়িত্ব তার ইচ্ছার ওপর নির্ভরশীল। তিনি নিজেই ব্যবসায় পরিচালনা করেন। আবার, তিনিই লাভ-ক্ষতির অধিকারী হন। সুতরাং, জনাব আনোয়ার একমালিকানা ব্যবসায় গড়ে তুলেছেন।"
        },
        {
          "label": "ঘ",
          "question": "",
          "explanation": "জনাব আনোয়ারের ব্যবসায় সম্প্রসারণের জন্য অংশীদারি ব্যবসায়ে রূপান্তরের সিদ্ধান্তটি যৌক্তিক বলে আমি মনে করি। মুনাফা অর্জনের উদ্দেশ্যে দুই বা ততোধিক ব্যক্তি চুক্তির ভিত্তিতে এ ব্যবসায় গঠন করে। চুক্তির শর্ত অনুযায়ী অংশীদারগণ লাভ-ক্ষতি নিজেদের মধ্যে ভাগ করে নেন। উদ্দীপকের জনাব আনোয়ার প্রথমে কাপড়ের দোকান শুরু করেন। এটি একমালিকানা ব্যবসায়ের অন্তর্ভুক্ত। তার ব্যবসায় অনেক ছোট এবং পুঁজি অনেক কম। কিন্তু তার পণ্যের ব্যাপক চাহিদা রয়েছে। তাই তিনি ব্যবসায় সম্প্রসারণের কথা চিন্তা করেন। তিনি তার বন্ধুকে ব্যবসায়ে যুক্ত করেন। ফলে তার ব্যবসায়টি অংশীদারি ব্যবসায়ে পরিণত হয়। ব্যবসায় সম্প্রসারণের ফলে জনাব আনোয়ারের ব্যবসায়ে মূলধনের পরিমাণ বেশি হবে। এছাড়া ব্যবসায়ের ঝুঁকি তিনি তার বন্ধু ও নিজের মধ্যে ভাগ করে নেবেন। আবার দলবদ্ধ প্রচেষ্টা ও যৌথ সিদ্ধান্ত তাদের ব্যবসায়ে দক্ষ পরিচালনা নিশ্চিত করবে। এতে তাদের ব্যবসায়ে মুনাফা অর্জনের সম্ভাবনা বাড়বে। তাই বলা যায়, জনাব আনোয়ারের ব্যবসায় সম্প্রসারণের জন্য নেওয়া পদক্ষেপটি যথার্থ হয়েছে।"
        }
      ]
    },
    {
      "number": "6",
      "uddipok": "তারেক, রিফাত ও সাজু তিন বন্ধু চুক্তিবদ্ধ সম্পর্কের ভিত্তিতে ব্যবসায় পরিচালনা, মূলধন সরবরাহ ও লাভ-লোকসান বণ্টন করেন। ব্যবসায় শুরু হওয়ার চার বছরের মধ্যেই রিফাতের মৃত্যু হলে তার পনেরো বছরের সন্তান রাজুকে চুক্তির আওতায় নিয়ে আসা হয়। বর্তমানে ব্যবসায়টি বিগত কয়েক বছর যাবৎ লোকসানের সম্মুখীন হয়।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "মালিকানার ভিত্তিতে ব্যবসায় সংগঠনগুলোকে পাঁচ ভাগে ভাগ করা যায়।"
        },
        {
          "label": "খ",
          "question": "",
          "explanation": "ব্যবসায়ে অসীম দায় বলতে বিনিয়োগকৃত মূলধনের বাইরেও ব্যক্তির দায় সৃষ্টি হওয়াকে বোঝায়। এরূপ দায়ের ফলে ব্যবসায়ে বিনিয়োগকৃত মূলধনের বাইরেও মালিকের ব্যক্তিগত সম্পত্তি দায়বদ্ধ হয়। এরূপ দায় ব্যক্তিকে দেউলিয়া করতে পারে। অসীম দায়ের কারণে অনেক সামর্থ্যবান ব্যক্তিরাও ব্যবসায় গঠনে উৎসাহী হন না।"
        },
        {
          "label": "গ",
          "question": "",
          "explanation": "উদ্দীপকে রাজু হলো সীমিত অংশীদার। চুক্তি অনুযায়ী সকল অংশীদারের সম্মতিতে কোনো নাবালককে সুবিধা দেওয়ার জন্য ব্যবসায়ের অংশীদার করা যায়। এক্ষেত্রে ব্যবসায়ে তার দায় বিনিয়োজিত মূলধন পর্যন্ত সীমাবদ্ধ থাকে। তাই নাবালক ব্যবসায়ের সীমিত অংশীদার হিসেবে গণ্য হয়। উদ্দীপকের তারেক, রিফাত ও সাজু তিন বন্ধু চুক্তিবদ্ধ সম্পর্কের ভিত্তিতে ব্যবসায় স্থাপন করেন। চুক্তি অনুযায়ী তারা ব্যবসায় পরিচালনা, মূলধন সরবরাহ ও লাভ-লোকসান ভাগ করে নেন। হঠাৎ অংশীদার রিফাতের মৃত্যু হলে তার পনেরো বছরের সন্তান রাজুকে চুক্তির আওতায় আনা হয়। কিন্তু নাবালক রাজু ব্যবসায়ের অংশীদার হতে পারবে না। চুক্তি অনুযায়ী সে ব্যবসায়ের মুনাফা পাবে। তবে তার দায় ব্যবসায়ে বিনিয়োজিত মূলধন পর্যন্ত সীমাবদ্ধ থাকবে। এসব বৈশিষ্ট্যের সাথে সীমিত অংশীদারের মিল আছে। তাই রাজুকে সীমিত অংশীদার বলা যায়।"
        },
        {
          "label": "ঘ",
          "question": "",
          "explanation": "উদ্দীপকের ব্যবসায়টির আদালতের নির্দেশে বিলোপসাধন হতে পারে। অংশীদারি আইনের ৪৪ ধারায় আদালতের মাধ্যমে বিলোপসাধনের কথা বলা হয়েছে। এক্ষেত্রে কোনো অংশীদারের মস্তিষ্ক বিকৃতি ঘটলে, দায়িত্ব পালনে চিরতরে অসমর্থ হলে, ব্যবসায়ে ক্রমাগত লোকসান হতে থাকলে ব্যবসায়ের বিলোপ হয়। উদ্দীপকে তারেক, রিফাত ও সাজু তিন বন্ধু চুক্তিবদ্ধ হয়ে অংশীদারি ব্যবসায় স্থাপন করেন। অংশীদার রিফাতের মৃত্যু হলে তার পনেরো বছরের ছেলে রাজুকে চুক্তির আওতায় নিয়ে আসা হয়। বর্তমানে তাদের ব্যবসায়টি বিগত কয়েক বছর যাবত লোকসানের সম্মুখীন হচ্ছে। অংশীদারি ব্যবসায় ১৯৩২ সালের অংশীদারি আইন অনুযায়ী পরিচালিত হয়। এ আইনের ৪৪ ধারা মোতাবেক উদ্দীপকের অংশীদারি ব্যবসায়টির আদালতের নির্দেশে বিলোপসাধন হবে। কেননা ব্যবসায়টি বিগত কয়েক বছর যাবৎ লোকসানের সম্মুখীন হচ্ছে। আর ব্যবসায়ে ক্রমাগত লোকসান হতে থাকলে এবং লোকসান ছাড়া ব্যবসায় পরিচালনা অসম্ভব হলে আদালতের নির্দেশে উক্ত ব্যবসায়ের বিলোপ ঘটে। তাই উদ্দীপকের ব্যবসায়টির ক্ষেত্রে আদালতের মাধ্যমে বিলোপসাধন হবে।"
        }
      ]
    },
    {
      "number": "7",
      "uddipok": "মি. রায়হান একজন শিল্পপতি। নারায়ণগঞ্জ এলাকায় নিজস্ব জমিতে তার একটি টেক্সটাইল মিল রয়েছে। তার মিলের শ্রমিকের নিরাপত্তার জন্য তিনি ফারইস্ট লাইফ ইন্‌স্যুরেন্স লি. এর নিকট ৮ কোটি টাকা মূল্যে বিমাচুপ্তি সম্পাদন করেন। সম্প্রতি তার মিলটি ভূমিকম্পে ধ্বসে পড়লে তিনি বিমা কোম্পানির নিকট দাবি পেশ করেন। কিন্তু বিমা কোম্পানি ক্ষতিপূরণ প্রদানে অস্বীকৃতি জানায়। মি. রায়হান এ প্রেক্ষিতে আদালতের শরণাপন্ন হন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "ব্যবসায় শুরুর আগে সংশ্লিষ্ট কর্তৃপক্ষের কাছ থেকে নেওয়া লিখিত অনুমোদনপত্র হলো ট্রেড লাইসেন্স।"
        },
        {
          "label": "খ",
          "question": "",
          "explanation": "বাংলাদেশের পণ্যের মান নির্ধারণ, পরীক্ষা ও মান নিশ্চিত করার জন্য যে সরকারি প্রতিষ্ঠান নিয়েজিত আছে, তা হলো বিএসটিআই। বিএসটিআই পণ্য ও সেবার বিষয়ে আঞ্চলিক ও আন্তর্জাতিক মানের সাথে দেশি মান নির্ধারণ করে। দৈর্ঘ্য, ওজন, ভার, আয়তন এবং শক্তির পরিমাপ বিষয়েও বাংলাদেশি পণ্যের মান প্রতিষ্ঠা করে প্রতিষ্ঠানটি। তাই পণ্যের মান নির্ধারণে বিএসটিআই-এর ভূমিকা গুরুত্বপূর্ণ।"
        },
        {
          "label": "গ",
          "question": "",
          "explanation": "মি. রায়হান জীবন বিমা চুক্তি সম্পাদন করেছেন। এ ধরনের বিমার বিষয়বস্তু হচ্ছে মানুষের জীবন। জীবন বিমা চুক্তির মাধ্যমে বিমাকারী বিমা প্রিমিয়ামের বিনিময়ে বিমাগ্রহীতাকে বা তার মনোনীত ব্যক্তিকে একটি নির্দিষ্ট সময় পরে বিমাকৃত অর্থ ফেরত দেয়। উদ্দীপকে মি. রায়হানের নারায়ণগঞ্জে একটি টেক্সাটাইল মিল রয়েছে। তার মিলে অনেক শ্রমিক কাজ করে। এসব শ্রমিকের নিরাপত্তার জন্য তিনি ফারইস্ট লাইফ ইনস্যুরেন্স লি.-এর সাথে একটি বিমা চুক্তি করেন। এ বিমা চুক্তিতে তিনি প্রতিষ্ঠানটিকে ৮ কোটি টাকা প্রিমিয়াম দিতে সম্মত হন। এ চুক্তির মাধ্যমে উক্ত প্রতিষ্ঠানটি একটি নির্দিষ্ট মেয়াদপূর্তিতে এসব শ্রমিককে বা এদের মৃত্যুতে তাদের পরিবারের মনোনীত কেউকে অর্থ দেওয়ায় প্রতিশ্রুতিবদ্ধ। এর মাধ্যমে ভবিষ্যতে কোনো শ্রমিকের মৃত্যুতে তার পরিবার সম্ভাব্য আর্থিক সংকট থেকে মুক্তি পাবে। এসবের সাথে জীবন বিমার মিল রয়েছে। সুতরাং, মি. রায়হান তার শ্রমিকদের জন্য জীবন বিমা চুক্তি সম্পাদন করেছেন।"
        },
        {
          "label": "ঘ",
          "question": "",
          "explanation": "জীবন বিমার শর্ত পূরণ না হওয়ার বিমা কোম্পানি কর্তৃক বিমা দাবি পরিশোধ না করার যৌক্তিকতা রয়েছে বলে আমি মনে করি। জীবন বিমায় বিমা প্রতিষ্ঠান বিমাগ্রহীতাকে নির্দিষ্ট প্রিমিয়ামের বিনিময়ে আর্থিক সুবিধা দিতে প্রতিশ্রুতিবদ্ধ হয়। বিমাগ্রহীতার মৃত্যু, দুর্ঘটনায় ক্ষতিগ্রস্ত হওয়া প্রভৃতি বিষয় বিবেচনায় বিমা প্রতিষ্ঠান ক্ষতিপূরণ দেয়। উদ্দীপকে মি. রায়হানের মিলে অনেক শ্রমিক কাজ করে। শ্রমিকের জীবনের নিরাপত্তা নিশ্চিতে তিনি ফারইস্ট লাইফ ইনস্যুরেন্স লি.-এর সাথে এদের জন্য একটি বিমা চুক্তি সম্পাদন করেন। সম্প্রতি তার মিলটি ভূমিকম্পে ধ্বসে পড়ে। এ ক্ষতির জন্য তিনি উক্ত বিমা কোম্পানির কাছে ক্ষতিপূরণ দাবি করেন। কিন্তু কোম্পানিটি তাকে ক্ষতিপূরণ দিতে অস্বীকৃতি জানায়। মি. রায়হান তার শ্রমিকদের জন্য জীবন বিমা করেছেন। এ হিসেবে তিনি শুধু তার শ্রমিকদের মৃত্যু বা তারা দুর্ঘটনাগ্রস্ত হলেই ক্ষতিপূরণ পাওয়ার অধিকার রাখেন। চুক্তি অনুযায়ী তিনি তার কারখানার সম্পত্তির বিনষ্ট বা ক্ষতিতে কোম্পানিটি থেকে কোনো আর্থিক সাহায্য পাওয়ার অধিকার রাখেন না। এসব কারণ বিবেচনায় তার মিলটি ভূমিকম্পে ধ্বসে পড়লেও বিমা কোম্পানি তাকে বিমা দাবি পরিশোধে অস্বীকৃতি জানায়। তাই বলা যায়, বিমা কোম্পানির বিমা দাবি পরিশোধ না করার যৌক্তিকতা রয়েছে।"
        }
      ]
    },
    {
      "number": "8",
      "uddipok": "মি. জাকির একটি গার্মেন্টস ফ্যাক্টরির মালিক। নিজস্ব মতামত ও ধ্যান-ধারণার বাহিরে অন্যদের সাথে আলাপ-আলোচনা করে সিদ্ধান্ত নেওয়া তিনি পছন্দ করেন না। কর্মচারীদের তিনি কথা বলার সুযোগ দেন না। সবসময় চাপের মধ্যে রাখেন এবং নিজের সিদ্ধান্ত চাপিয়ে দেন। ফলে কর্মচারীদের মধ্যে অসন্তোষ দেখা দেয়। অন্যদিকে, রাকিব ট্রেডার্সের মালিক মি. আফজাল কর্মচারীদের সাথে আলাপ-আলোচনা করে ব্যবসায়িক সিদ্ধান্ত নিয়ে থাকেন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "ব্যবস্থাপনা হলো অন্যের সামর্থ্যকে কাজে লাগিয়ে দক্ষতার সাথে কাজ করিয়ে নেওয়ার কৌশল।"
        },
        {
          "label": "খ",
          "question": "",
          "explanation": "কর্মীদের কাজের প্রতি আগ্রহী করতে প্রেষণা দেওয়া প্রয়োজন। কর্মীরাই উৎপাদনের চাকা সচল রাখে। স্বতঃস্ফূর্তভাবে কর্মীদের কাছ থেকে কাজ আদায়ে প্রেষণা দেওয়া প্রয়োজন। প্রেষণা প্রতিষ্ঠানের কাজে তাদের উৎসাহী করে। এতে প্রতিষ্ঠানের উৎপাদনের পরিমাণ বাড়ে।"
        },
        {
          "label": "গ",
          "question": "",
          "explanation": "মি. জাকিরের নেতৃত্বের ধরন হলো স্বৈরতান্ত্রিক। এ ধরনের নেতৃত্বে কর্মীদেরকে চাপ প্রয়োগ ও ভয়-ভীতি দেখিয়ে কাজ আদায় করা হয়। নেতা নিজের ইচ্ছামতো সব সিদ্ধান্ত নিয়ে থাকেন। এ নেতৃত্বে কর্মীদের মতামত বা সুযোগ-সুবিধার কোনো গুরুত্ব দেওয়া হয় না। ফলে কর্মীরা নেতার প্রতি নেতিবাচক ধারণা পোষণ করে। উদ্দীপকে মি. জাকির একটি গার্মেন্টস ফ্যাক্টরির মালিক। তিনি অন্যদের সাথে আলাপ-আলোচনা করে সিদ্ধান্ত নেওয়া পছন্দ করেন না। কর্মীদের তিনি কথা বলার সুযোগ দেন না। সবসময় চাপের মধ্যে রাখেন এবং নিজের সিদ্ধান্ত চাপিয়ে দেন। ফলে কর্মীরা প্রতিষ্ঠানকে নিজেদের বলে ভাবতে পারে না। এসব বৈশিষ্ট্যের সাথে স্বৈরতান্ত্রিক নেতৃত্বের মিল আছে। তাই মি. জাকিরের নেতৃত্বকে স্বৈরতান্ত্রিক বলা যায়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত স্বৈরতান্ত্রিক নেতৃত্ব ও গণতান্ত্রিক নেতৃত্বের মধ্যে ব্যাপক বৈসাদৃশ্য রয়েছে। স্বৈরতান্ত্রিক নেতৃত্বে নেতা অধস্তনদের চাপ প্রয়োগ ও ভয়-ভীতি দেখিয়ে কাজ আদায় করেন। এ নেতৃত্বে কর্মীরা কোনো গুরুত্ব পায় না। অন্যদিকে, গণতান্ত্রিক নেতৃত্বে নেতা অধস্তনদের সাথে আলোচনা করে যেকোনো কাজের সিদ্ধান্ত নেন। এ নেতৃত্বে কর্মীরা গুরুত্ব পায়। উদ্দীপকে মি. জাকির অন্যদের সাথে আলাপ-আলোচনা করে সিদ্ধান্ত নেওয়া পছন্দ করেন না। কর্মীদের তিনি কথা বলার সুযোগ দেন না। কর্মীদেরকে ওপর নিজের সিদ্ধান্ত চাপিয়ে দেন। ফলে কর্মচারীদের মধ্যে অসন্তোষ দেখা দেয়। অন্যদিকে, মি. আফজাল কর্মচারীদের সাথে আলাপ-আলোচনা করে ব্যবসায়িক সিদ্ধান্ত নিয়ে থাকেন। তিনি গণতান্ত্রিক নেতৃত্ব অনুসরণ করেন। অর্থাৎ মি. জাকির ও মি. আফজলের নেতৃত্বের মধ্যে বৈসাদৃশ্য আছে। স্বৈরতান্ত্রিক নেতৃত্বে নেতা শুধু আদেশ করেন, জবাবদিহিতা করেন না। এ ধরনের নেতৃত্বে নেতা কর্মীদের ওপর আস্থা রাখেন না। কর্মীদের ওপর সিদ্ধান্ত চাপিয়ে দেন। যা মি. জাকিরের মধ্যে লক্ষ করা যায়। অন্যদিকে, মি. আফজাল কর্মীদের সাথে আলোচনা করে সিদ্ধান্ত নেন। কর্মীদের পরামর্শ গ্রহণ করেন এবং গুরুত্ব দেন। এতে করে কর্মীরা কাজে আগ্রহী হয় এবং তাদের মনোবল বাড়ে। সুতরাং বলা যায়, মি. জাকিরের স্বৈরতান্ত্রিক নেতৃত্ব ও মি. আফজলের গণতান্ত্রিক নেতৃত্বের মধ্যে স্পষ্টত বৈসাদৃশ্য আছে।"
        }
      ]
    },
    {
      "number": "9",
      "uddipok": "জনাব আলম ঢাকার কাওরান বাজার থেকে আম ক্রয় করে নিউমার্কেটের সামনে বিক্রয় করেন। তিনি ক্রয়কৃত আমগুলোকে কাঁচা ও পাকা শ্রেণিতে ভাগ করে বিক্রয় করেন। ফলে ক্রেতারা তাদের পছন্দমতো, আম ক্রয় করতে পারে। কিন্তু তিনি আমগুলোকে আকার অনুযায়ী ছোট-বড় ভাগ না করে বিক্রি করায় ব্যবসায়ে সফলতা লাভ করতে পারছেন না।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "পণ্য বা সেবা উৎপাদকের কাছ থেকে ভোক্তার কাছে পৌছে দেওয়া পর্যন্ত সব কাজের সমষ্টিই বিপণন।"
        },
        {
          "label": "খ",
          "question": "",
          "explanation": "পণ্যের প্রতি জনসাধারণের দৃষ্টি আকর্ষণের জন্য বিজ্ঞাপন ব্যবহার' কুরা হয়। এর মাধ্যমে ক্রেতাদের পণ্য ও সেবা সম্পর্কে জানানো হয়। এভাবে বিজ্ঞাপন পণ্যের চাহিদা সৃষ্টিতে সহায়তা করে। ফলে বিক্রি ও মুনাফা বাড়ার সম্ভাবনা তৈরি হয়। এসব কারণে পণ্যের বিজ্ঞাপন দেওয়া হয়।"
        },
        {
          "label": "গ",
          "question": "",
          "explanation": "জনাব আলম বিপণনের প্রমিতকরণ কাজটি করছিলেন। প্রমিতকরণে পণ্যের রং, আকার, আয়তন, স্বাদ ইত্যাদির ভিত্তিতে পণ্যের মান নির্ধারণ করা হয়। এরপর মানের ভিত্তিতে পণ্যমূল্য নির্ধারণ করা হয়। এতে বিপণন কাজ সহজ হয়। ফলে বিক্রয় কাজের গতিশীলতা বেড়ে যায়। উদ্দীপকে জনাব আলম ঢাকার কারওয়ান বাজার থেকে আম কিনে নিউমার্কেটের সামনে বিক্রি করেন। তিনি তার কেনা আমগুলো কাঁচা ও পাকা শ্রেণিতে ভাগ করে বিক্রি করেন। এক্ষেত্রে জনাব আলম আমের রং ও স্বাদের ভিত্তিতে কাঁচা ও পাকা দুটি মান নির্ধারণ করেন। পরবর্তীতে এই মান অনুযায়ী আমের ভিন্ন ভিন্ন মূল্য নির্ধারণ করেন। এতে তার বিপণন কাজ সহজ হয়ে যায়। আর বিক্রয় কাজের গতিশীলতা আসে। অতএব বলা যায়, জনাব আলম আমকে কাঁচা ও পাকা শ্রেণিতে ভাগ করার মাধ্যমে প্রমিতকরণ করছিলেন।"
        },
        {
          "label": "ঘ",
          "question": "",
          "explanation": "জনাব আলম পর্যায়িতকরণ না করায় ব্যবসায়ে সফল হতে পারছেন না। পর্যায়িতকরণে পূর্ব নির্ধারিত মানের ভিত্তিতে পণ্যকে বিভিন্ন শ্রেণিতে ভাগ করা হয়। এতে ক্রেতারা সহজেই তাদের পছন্দের পণ্যটি কিনতে পারে। ফলে বিক্রয় কাজের গতিশীলতা বেড়ে যায়। উদ্দীপকের জনাব আলম কারওয়ান বাজার থেকে আম কিনে নিউমার্কেটের সামনে বিক্রি করেন। তিনি আমের রং ও গুণাগুণের ভিত্তিতে বিভিন্ন মান নির্ধারণ করেন। তবে তিনি আমগুলোকে আকার অনুযায়ী ছোট বড় ভাগে ভাগ করেন না। ফলে তিনি ক্ষতিগ্রস্ত হচ্ছেন। উদ্দীপকের জনাব আলম মূলত পর্যায়িতকরণ করেননি। এতে আমের আকারভেদে আলাদা আলাদা মূল্য নির্ধারণ করা সম্ভব হয়নি। আকারভেদে ভাগ করলে তিনি বড় আমের জন্য বেশি ও ছোট আমের কম মূল্য ধার্য করতে পারতেন। ফলে ক্রেতারা তদের চাহিদা ও ক্রয় ক্ষমতা অনুযায়ী আম কিনতে পারতেন। কাজটি না করায় জনাব আলমের বিক্রি কমে যাচ্ছে। এতে তিনি আর্থিকভাবে ক্ষতিগ্রস্ত হচ্ছেন। অতএব বলা যায়, পর্যায়িতকরণ না করার কারণে জনাব আলম সফল হচ্ছেন না।"
        }
      ]
    },
    {
      "number": "10",
      "uddipok": "জনাব শামীম একজন ভোজ্য তেল ব্যবসায়ী। মাঝে মধ্যে তিনি সরকারের কর ফাঁকি দেন। সম্প্রতি তিনি অধিক লাভের আশায় প্রচুর ভোজ্য তেল মজুদ করেন। তার প্রতিষ্ঠানের কর্মীদের বেতন-ভাতা সময়মতো পরিশোধ করেন। কর্মীদের থাকা-খাওয়ার ব্যাপারে খোঁজ-খবর নেন। হঠাৎ ভোজ্য তেলের দাম বেড়ে যাওয়ায় মজুদকৃত তেল বিক্রির সিদ্ধান্ত নেন। এ সময় প্রশাসনিক লোক এসে তাকে গ্রেফতার করে নিয়ে যায়।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "মানুষের ভালো-মন্দের বিচার-বিশ্লেষণ করে সঠিকটি বেছে নেওয়াই হলো নৈতিকতা।"
        },
        {
          "label": "খ",
          "question": "",
          "explanation": "সমাজ ও সমাজ সংশ্লিষ্ট পক্ষসমূহের প্রতি ব্যবসায়ের কর্তব্য পালনের দায় হলো ব্যবসায়ের সামাজিক দায়বদ্ধতা। উৎপাদক, সরবরাহকারী, ক্রেতা, ভোক্তা, সরকার, মধ্যস্থব্যবসায়ী প্রভৃতি উপাদানের সমষ্টি হলো সমাজ। ব্যবসায়কে সমাজের এসব পক্ষের প্রতি দায়িত্ব পালন করতে হয়'। সমাজের প্রতি দায়িত্ব পালনের মাধ্যমে ব্যবসায়ী সফল হতে পারে।"
        },
        {
          "label": "গ",
          "question": "",
          "explanation": "শ্রমিক-কর্মচারীদের প্রতি দায়বদ্ধতা থেকে জনাব শামীম কর্মীদের পাশে ছিলেন। শ্রমিক-কর্মচারীরা সরাসরি ব্যবসায় পরিচালনার সাথে জড়িত। তাদের পরিশ্রমের ওপর ব্যবসায়ের উন্নতি নির্ভর করে। এজন্য একজন ব্যবসায়ীকে শ্রমিক-কর্মচারীদের প্রতি দায়িত্ব (উপযুক্ত পারিশ্রমিক, চাকরির নিরাপত্তা, প্রশিক্ষণ ও পদোন্নতির ব্যবস্থা প্রভৃতি) যথাযথভাবে পালন করতে হয়। উদ্দীপকের জনাব শামীম একজন ভোজ্য তেল ব্যবসায়ী। তিনি প্রতিষ্ঠানে কর্মীদের কাজের সুষ্ঠু পরিবেশ নিশ্চিত করেন। সময়মতো তাদের পারিশ্রমিক দেন। আবার, তিনি তাদের চিকিৎসা ও বাসস্থানের ব্যাপারেও লক্ষ রাখেন। ফলে কর্মীদের জীবনযাত্রার মান বাড়ছে। এভাবে কর্মীদের সুযোগ-সুবিধা নিশ্চিত করা শ্রমিক কর্মীদের প্রতি ব্যবসায়ের সামাজিক দায়বদ্ধতাকে নির্দেশ করে। সুতরাং, জনাব শামীম শ্রমিক-কর্মীদের প্রতি দায়বদ্ধতা পালন করেছেন।"
        },
        {
          "label": "ঘ",
          "question": "",
          "explanation": "উদ্ভূত পরিস্থিতিতে জনাব শামীমের রাষ্ট্র ও সমাজের প্রতি দায়িত্ব পালন করা উচিত বলে আমি মনে করি। ব্যবসা-বাণিজ্য সুষ্ঠুভাবে পরিচালনা করতে ব্যবসায়ীদেরকে রাষ্ট্র বা সরকারের প্রতি কিছু দায়িত্ব (নিয়মিত কর ও রাজস্ব দেওয়া, সরকারের নিয়মনীতি মেনে চলা প্রভৃতি) পালন করতে হয়। আবার, সমাজ থেকে বিভিন্ন সুযোগ-সুবিধা নিয়েই ব্যবসায়ের উন্নতি হয়। তাই ব্যবসায়ীদের সমাজের প্রতিও কিছু দায়িত্ব (মানসম্মত পণ্য উৎপাদন ও সরবরাহ, পণ্যের মজুদদারি না করা প্রভৃতি) পালন করতে হয়। জনাব শামীম ভোজ্য তেলের ব্যবসায় করেন। তিনি কর্মচারীদের প্রতি যথাযথ দায়িত্ব পালন করেন। কিন্তু মাঝে মাঝে তিনি সরকারের কর ফাঁকি দেন। আবার বেশি লাভের আশায় তিনি প্রচুর ভোজ্য তেল মজুদ করে রাখেন। হঠাৎ ভোজ্য তেলের দাম বেড়ে যাওয়ায় জনাব শামীম মজুদ করা তেল বিক্রির সিদ্ধান্ত নেন। এমন সময় প্রশাসনিক লোক এসে তাকে ধরে নিয়ে যায়। জনাব শামীম কর না দেওয়ায় সরকার সঠিক পরিমাণে রাজস্ব পাচ্ছে না। এভাবে তিনি ব্যবসায়ী হিসেবে রাষ্ট্রের প্রতি দায়িত্বের অবহেলা করছেন। এছাড়া অধিক তেল মজুদ করে তিনি বাজারে কৃত্রিম সংকট তৈরি করেন। ফলে সমাজের ক্রেতা ও ভোক্তাদের অতিরিক্ত দামে তেল কিনতে হয়। বর্তমানে তার উচিত সরকারকে সঠিক সময়ে কর পরিশোধ করা। তার উচিত বাজারে তেলের কৃত্রিম সংকট সৃষ্টি না করা ও ন্যায্যমূল্যে পণ্য সরবরাহ করা। এসব পদক্ষেপের মাধ্যমে তিনি উদ্ভূত পরিস্থিতি মোকাবিলা করতে পারবেন।"
        }
      ]
    },
    {
      "number": "11",
      "uddipok": "জনাব শরীফ সিলেট বন্দরবাজার এলাকায় একটি মুদির দোকান দিয়েছেন। তিনি কালিঘাট থেকে মাল ক্রয় করে এনে দোকানে বিক্রি করেন। এ কাজে সহায়তার জন্য তিনি একজন অভিজ্ঞ বিক্রয়কর্মী নিয়োগ দিয়েছেন। তিনি সততা ও বিশ্বস্ততার সাথে ব্যবসায় করার কারণে মাত্র কয়েক বছরেই বেশ উন্নতি করেছেন।",
      "tag": "CB 23",
      "sub_questions": [
        {
          "label": "ক",
          "question": "",
          "explanation": "পণ্য উৎপাদনের সময় থেকে বিক্রি বা ভোগের সময় পর্যন্ত সংরক্ষণ করা হলো গুদামজাতকরণ।।"
        },
        {
          "label": "খ",
          "question": "",
          "explanation": "ভোক্তার চাহিদা, রুচি, পছন্দ প্রভৃতি যাচাই-বাছাই করা হলো ভোক্তা বিশ্লেষণ। ভোক্তা বিশ্লেষণের মাধ্যমে ক্রেতা বা ভোক্তাদের চাহিদা ও রুচি সম্পর্কে তথ্য সংগ্রহ করা হয়। এরপর উৎপাদকরা সংগৃহীত তথ্যের ওপর ভিত্তি করে পণ্য উৎপাদন ও বিপণন করতে পারে। এতে বাজারে পণ্যের গ্রহণযোগ্যতা বাড়ে।"
        },
        {
          "label": "গ",
          "question": "",
          "explanation": "জনাব শরীফ বণ্টন প্রণালিতে খুচরা ব্যবসায়ী হিসেবে অবস্থান করছেন। খুচরা ব্যবসায়ীরা উৎপাদক ও পাইকারের কাছ থেকে ছোট ছোট লটে পণ্য কিনে থাকেন। পরবর্তীতে তারা ক্রেতাদের চাহিদা অনুযায়ী তা সরবরাহ করেন। বণ্টন প্রণালিতে খুচরা ব্যবসায়ীরা হলেন মধ্যস্বব্যবসায়ী। জনাব শরীফ সিলেট বন্দরবাজার এলাকায় একটি মুদির দোকান দিয়েছেন। তিনি কালিঘাট থেকে মাল কেনেন। এরপর সেগুলো নিজ দোকানে রেখে সরাসরি ভোক্তাদের কাছে বিক্রি করেন। এ কাজের মাধ্যমে তিনি উৎপাদক বা পাইকারদের সাথে স্থানীয় ক্রেতাদের যোগসূত্র তৈরি করেছেন। বণ্টন প্রণালিতে জনাব শরীফের অবস্থান নিম্নরূপ- উল্লিখিত কারণে জনাব শরীফকে খুচরা ব্যবসায়ী বলা যায়।"
        },
        {
          "label": "ঘ",
          "question": "",
          "explanation": "একজন মধ্যস্থব্যবসায়ী হিসেবে জনাব শরীফ বিপণন কার্যাবলি সম্পাদন করেন। খুচরা ব্যবসায়ীরা বণ্টন প্রণালিতে উৎপাদক ও ভোক্তার মাঝে অবস্থান করেন। তারা পণ্য সংগ্রহ থেকে শুরু করে ভোক্তার কাছে পৌছানো পর্যন্ত সব কাজ করেন। তারা ভোক্তার চাহিদা ও পণ্য সংক্রান্ত তথ্য উৎপাদককে সরবরাহ করেন। এতে চাহিদা ও যোগানের মধ্যে সমতা রাখা সম্ভব হয়। জনাব শরীফ একজন খুচরা ব্যবসায়ী। তিনি কালিঘাট থেকে মাল কিনে এনে নিজ দোকানে রেখে বিক্রি করেন। এক্ষেত্রে সুষ্ঠুভাবে ব্যবসায় পরিচালনা করতে তাকে পণ্য ক্রয়-বিক্রয়, পরিবহন, তথ্য সংগ্রহ, ঝুঁকি নেওয়া প্রভৃতি কাজ করতে হয়। এজন্য তিনি একজন বিক্রয়কর্মী নিয়োগ দেন। জনাব শরীফকে প্রথমে পণ্য ক্রয়-বিক্রয়ের কাজ করতে হয়। কারণ এ কাজের ওপর ব্যবসায়ের মুনাফা অর্জন নির্ভর করে। আবার ক্রয়কৃত পণ্য দোকানে আনতে পরিবহনের প্রয়োজন হয়। এছাড়া তিনি তার দোকানে অভিজ্ঞ বিক্রয়কর্মী নিয়োগ দেন। এ কর্মী পণ্য সম্পর্কিত বিভিন্ন তথ্য ক্রেতাদের কাছে তুলে ধরেন। এতে ক্রেতারা পণ্য কেনায় উৎসাহী হয়। ফলে প্রতিষ্ঠানের বিক্রয়ে গতিশীলতা আসে। সুতরাং, জনাব শরীফ মধ্যস্থব্যবসায়ী হিসেবে বিপণন সংক্রান্ত কাজ সম্পাদন করে থাকেন।"
        }
      ]
    }
  ]
}