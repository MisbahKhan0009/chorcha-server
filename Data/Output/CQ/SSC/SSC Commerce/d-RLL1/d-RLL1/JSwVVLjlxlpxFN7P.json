{
  "title": "চট্টগ্রাম, সিলেট বোর্ড ২০২০",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "মাধবপুরের ইদ্রিস মিয়া বাড়ির পাশের পতিত জায়গায় বীজ থেকে বিভিন্ন ফলজ ও ঔষধি গাছের চারা উৎপাদন করে বিক্রি করেন। প্রথম দিকে চারা উৎপাদন ভালো হলেও একপর্যায়ে বীজ না ফোটা, চারা মরে যাওয়াসহ বিভিন্ন সমস্যা দেখা দেয়। এসব সমস্যা কাটিয়ে ওঠার জন্য তিনি দুজন দক্ষ কর্মী নিয়োগ দেওয়ার চিন্তা করছেন।",
      "tag": "Ctg B,SB 20",
      "sub_questions": [
        {
          "label": "ক",
          "question": "",
          "explanation": "বাংলাদেশের চট্টগ্রাম বন্দরকে Porto Grando বলা হতো।"
        },
        {
          "label": "খ",
          "question": "",
          "explanation": "মুনাফা অর্জনের আশায় ব্যবসায়ীরা অর্থ বিনিয়োগ করে। মানুষ জীবিকা অর্জনের উপায় হিসেবে ব্যবসায় করে থাকে। ব্যবসায় থেকে মুনাফা না পেলে এ কাজে কেউ বিনিয়োগ করতে চায় না। তাই মুনাফা অর্জনের উদ্দেশ্যে ঝুঁকি নিয়ে মানুষ ব্যবসায়ে অর্থ বিনিয়োগ করে।"
        },
        {
          "label": "গ",
          "question": "",
          "explanation": "ইদ্রিস মিয়ার ব্যবসায়টি প্রজনন শিল্পের অন্তর্গত। এ শিল্পের মাধ্যমে প্রাকৃতিক উপায়ে উদ্ভিদ ও প্রাণীর বংশবিস্তার করা হয়। এভাবে উৎপাদিত সামগ্রী পরবর্তী উৎপাদনের কাজে ব্যবহারের উপযুক্ত হয়। নার্সারি, হ্যাচারি, পোলট্রি ফার্ম প্রভৃতি প্রজনন শিল্পের আওতায় পড়ে। উদ্দীপকের ইদ্রিস মিয়া বাড়ির পাশের পতিত জায়গায় একটি নার্সারি স্থাপন করেন। এখানে তিনি বীজ থেকে বিভিন্ন ফলজ ও ঔষধি গাছের চারা উৎপাদন করে বিক্রি করেন। এক্ষেত্রে বীজগুলো প্রাকৃতিক উপায়ে পরিচর্যার মাধ্যমে বড় গাছে পরিণত করা যাবে। বড় গাছের ফল থেকে আবার বীজ ও চারা উৎপাদিত হবে। আর, সেগুলো পরবর্তীতে নতুন গাছ উৎপাদনের কাজে ব্যবহৃত হবে। এসব বৈশিষ্ট্য প্রজনন শিল্পের সাথে সংগতিপূর্ণ। সুতরাং, ইদ্রিস মিয়ার ব্যবসায়কে প্রজনন শিল্প বলা যায়।"
        },
        {
          "label": "ঘ",
          "question": "",
          "explanation": "ইদ্রিস মিয়ার দক্ষ কর্মী নিয়োগের চিন্তাটি সামাজিক পরিবেশের অন্তর্গত। জাতি, শিক্ষা, মানবসম্পদ, ভোক্তাদের মনোভাব প্রভৃতি উপাদানের সমন্বয়ে সামাজিক পরিবেশ গড়ে ওঠে। এ উপাদানগুলো ব্যবসায়ের লাভও লোকসানের ওপর প্রভাব ফেলে। উদ্দীপকের ইদ্রিস মিয়া বিভিন্ন ফলজ ও ঔষধি গাছের চারা উৎপাদন করেন। এ কাজে প্রথমদিকে লাভ হয়। কিন্তু এক পর্যায়ে বীজ না ফোটা, চারা মরে যাওয়া প্রভৃতি সমস্যা দেখা দেয়। তাই তিনি দুজন দক্ষ কর্মী নিয়োগ দেওয়ার চিন্তা করেন। দক্ষ কর্মী হলো মানবসম্পদ, যা সামাজিক পরিবেশের একটি গুরুত্বপূর্ণ উপাদান। দক্ষ মানবসম্পদ বা কর্মী ব্যবসায়ের কাজ সঠিকভাবে করতে পারে। তাই ব্যবসায়ের উন্নতির জন্য ইদ্রিস মিয়া দক্ষ কর্মী নিয়োগের কথা ভাবেন। এতে তারা সঠিকভাবে বীজ পরিচর্যা করতে পারবে। ফলে বীজ না ফোটা ও চারা মরে যাওয়ার সমস্যাটির সমাধান হবে। তারা উৎপাদন বাড়ানোর চেষ্টাও করবে। আর উৎপাদন বাড়লে ইদ্রিস মিয়ার ব্যবসায়ে বিক্রি ও মুনাফা বাড়বে। এভাবে তিনি ব্যবসায়ের লোকসান কাটিয়ে উঠতে পারবেন। সুতরাং, ইদ্রিস মিয়া সামাজিক পরিবেশের উপাদান ব্যবহার করে তার সমস্যা সমাধান করার চিন্তা করছেন।"
        }
      ]
    },
    {
      "number": "2",
      "uddipok": "শ্যামলের বাড়ির পাশের মহাসড়কে প্রতিদিন স্থানীয় কৃষকদের উৎপাদিত সবজির পাইকারি বাজার বসে। ফলে এখানে অনেক লোকের সমাগম হয়। শ্যামল দেখলেন, এই সকল লোকের খাবারের বেশ চাহিদা আছে। তাই তিনি স্থানীয় ব্যাংক থেকে ঋণ নিয়ে এবং ১১ জন দক্ষ শ্রমিক নিয়োগ দিয়ে একটি হোটেল স্থাপন করেন। প্রথমদিকে আয় কম হলেও শ্যামলের বিভিন্ন কর্মকান্ডের ফলে ব্যবসায়টির সুনাম চারিদিকে ছড়িয়ে পড়ে।",
      "tag": "Ctg B,SB 20",
      "sub_questions": [
        {
          "label": "ক",
          "question": "",
          "explanation": "'বাংলাদেশ অর্থনৈতিক সমীক্ষা-২০১০' অনুযায়ী জাতীয় অর্থনীতিতে শিল্পখাতের অবদান ৩০ ভাগ।"
        },
        {
          "label": "খ",
          "question": "",
          "explanation": "যিনি ঝুঁকি নিয়ে নিজস্ব চেষ্টায় নতুন কিছু তৈরি করেন তিনিই উদ্যোক্তা। ভবিষ্যৎ উদ্যোক্তা হওয়ার কিছু ব্যক্তিগত গুণাবলি অনেকে জন্মসূত্রেই পেয়ে থাকে। যেমন: আত্মবিশ্বাস, স্বাধীনচেতা, উদ্যম, সাহস, সৃজনশীলতা প্রভৃতি। এগুলো তারা পরবর্তীতে কাজে লাগিয়ে ব্যবসায় বা অন্যান্য ক্ষেত্রে সফলতা পান। তাই বলা হয়, উদ্যোক্তাগণ জন্মগতভাবেই উদ্যোক্তা।"
        },
        {
          "label": "গ",
          "question": "",
          "explanation": "উদ্দীপকের শ্যামলের মধ্যে উদ্যোক্তার সাংগঠনিক ক্ষমতার গুণটি পরিলক্ষিত হয়েছে। একজন উদ্যোক্তার গুণের ওপর ব্যবসায়ের সাফল্য নির্ভর করে। তিনি সবসময় সঠিক পরিকল্পনা ও সিদ্ধান্ত নেওয়ার চেষ্টা করেন। এতে তিনি প্রতিযোগীদের চেয়ে এগিয়ে যান। এজন্য তার মধ্যে পর্যাপ্ত সাংগঠনিক জ্ঞান ও দক্ষতা থাকা প্রয়োজন। উদ্দীপকের শ্যামলের বাড়ির পাশের মহাসড়কে সবজির বাজার বসে। সেখানে অনেক লোকের সমাগম হয়। আর তাদের খাবারের বেশ চাহিদা আছে।' এই সুযোগটি কাজে লাগিয়ে শ্যামল ঋণ নিয়ে একটি হোটেল স্থাপন করেন। এটি তার জন্য একটি নতুন উদ্যোগ। এ উদ্যোগটি সফল করতে তিনি ১১ জন দক্ষ কর্মী নিয়োগ দেন। এক্ষেত্রে তিনি মানবীয় (দক্ষ কর্মী) ও বস্তুগত (অর্থ সংগ্রহ) উপাদান সঠিকভাবে সমন্বয় করেন। এর মাধ্যমেই তিনি ব্যবসায়ের উদ্যোগটি বাস্তবায়ন করবেন। এসব বৈশিষ্ট্য সাংগঠনিক ক্ষমতার সাথে সংগতিপূর্ণ। সুতরাং, শ্যামলের মধ্যে সাংগঠনিক ক্ষমতা গুণটি বিদ্যমান।"
        },
        {
          "label": "ঘ",
          "question": "",
          "explanation": "শ্যামলের মতো, ব্যবসায় উদ্যোক্তাদের গৃহীত উদ্যোগ দেশের বেকার সমস্যা কমাতে কার্যকর হবে বলে আমি মনে করি। ব্যবসায় উদ্যোক্তারা নতুন ধারণা উদ্ভাবন ও প্রতিষ্ঠান স্থাপনে ভূমিকা রাখেন। এভাবে তারা নিজের ও অন্যদের জন্য কর্মসংস্থানের সুযোগ তৈরি করেন। এতে দেশের বেকারত্ব কমে। উদ্দীপকের শ্যামল তার বাড়ির পাশের সবজির বাজারে একটি খাবারের হোটেল স্থাপন করেন। সেখানে তিনি ১১ জন দক্ষ কর্মী নিয়োগ দেন। ব্যবসায়টি নতুন হওয়ায় প্রথমদিকে লাভ কম হয়। কিন্তু পরবর্তীতে তার বিভিন্ন কর্মকান্ডের ফলে ব্যবসায়টির সুনাম ও পরিচিতি বাড়ে। শ্যামল তার হোটেলটি স্থাপনের মাধ্যমে স্থানীয় লোকের চাহিদা মেটাচ্ছেন। এছাড়া এখানে তিনি নিজের পাশাপাশি অন্যদেরও কাজের সুযোগ সৃষ্টি করেছেন। এতে তাদের বেকারত্ব দূর হয়েছে। তাদের আয় ও জীবনমান উন্নত হচ্ছে। আবার, শ্যামলের সফলতায় উদ্বুদ্ধ হয়ে আরও অনেকেই এ ধরনের কাজে এগিয়ে আসবে। ফলে নতুন করে কর্মসংস্থান হবে। এভাবেই দেশের বেকার সমস্যা কমে যাবে।"
        }
      ]
    },
    {
      "number": "3",
      "uddipok": "সুমনের বাড়ির পাশের বিদ্যালয়ের পুরস্কার বিতরণী অনুষ্ঠানে এলাকার একজন সফল উদ্যোক্তাকে প্রধান অতিথি করা হলো। সুমন ঐ অনুষ্ঠানে উপস্থিত হয়ে প্রধান অতিথির বক্তব্য শোনে। প্রধান অতিথি তার বক্তব্যে কীভাবে নিজ উদ্যোগে এবং বিভিন্ন প্রতিষ্ঠানের সহযোগিতায় সফল হয়েছেন তা বর্ণনা করেন। এই বক্তব্যের মাধ্যমে অনুপ্রাণিত হয়ে সুমন তাদের দুটি পুকুরে মাছের চাষ শুরু করে। কিন্তু এ বিষয়ে যথাযথ জ্ঞান না থাকায় সে লাভের মুখ দেখেনি।",
      "tag": "Ctg B,SB 20",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে ঝুঁকি নিয়ে বৈধভাবে পরিচালিত যাবতীয় অর্থনৈতিক কাজকে ব্যবসায় বলে।"
        },
        {
          "label": "খ",
          "question": "",
          "explanation": "যেকোনো ব্যবসায়ের সফলতা অর্জনে অভিজ্ঞতা ও শিক্ষা সহায়তা করে। একজন ব্যবসায়ীর শিক্ষাগত জ্ঞান থাকলে ব্যবসায়ের সুযোগ-সুবিধাগুলো সহজে বিশ্লেষণ করতে পারে। অর্জিত শিক্ষা দিয়ে যেকোনো সমস্যা সমাধানের উপায় জানা যায়। আর, ব্যবসায় বিষয়ক প্রয়োজনীয় অভিজ্ঞতা থাকলে চ্যালেঞ্জমূলক কাজে দ্রুত সফল হওয়া যায়।"
        },
        {
          "label": "গ",
          "question": "",
          "explanation": "সুমনের মতো বেকার যুবকদের কর্মসংস্থানে উদ্বুদ্ধকরণের জন্য যথাযথ পদক্ষেপ নিতে হবে। যেকোনো ব্যবসায় গঠনে আগ্রহী করতে নতুন উদ্যোক্তাদের সহযোগিতা করতে হবে। কারণ পারিপার্শ্বিক অবস্থা অনূকূল হলে বেকার যুবকরা ব্যবসায় উদ্যোগ নিতে বেশি উৎসাহী হয়। উদ্দীপকের সুমন বিদ্যালয়ের একটি অনুষ্ঠানে একজন সফল উদ্যোক্তার বক্তব্য শোনে। এ বক্তব্য থেকে সে ব্যবসায়ে সফল হওয়ার উপায় সম্পর্কে জানতে পারে। বক্তব্যটি তাকে ব্যবসায় গঠনে অনুপ্রাণিত করে। এ কারণে সে পুকুরে মাছ চাষ শুরু করে। কিন্তু, ব্যবসায় সম্পর্কে পূর্ব অভিজ্ঞতা ও জ্ঞান না থাকায় সে সফল হয়নি। তাই এ ধরনের নতুন উদ্যোক্তাদেরকে ব্যবসায় গঠনের আগে প্রশিক্ষণের ব্যবস্থা করতে হবে। তাদের জন্য প্রয়োজনীয় অর্থসংস্থানের ব্যবস্থা করতে হবে। আর দেশব্যাপী ব্যাপক প্রচার-প্রচারণার ব্যবস্থা করতে হবে। এর ফলে বেকার যুবকরা ব্যবসায় গঠনে আগ্রহী হবে। এভাবে দেশের কর্মসংস্থান বাড়বে।"
        },
        {
          "label": "ঘ",
          "question": "",
          "explanation": "ব্যবসায়ের সমস্যা সমাধানের জন্য সুমনকে প্রশিক্ষণ নিতে হবে বলে আমি মনে করি। কোনো বিষয়ে কর্মদক্ষতা বাড়ানোর জন্য প্রশিক্ষণের প্রয়োজন হয়। প্রশিক্ষণ নিলে নির্ভুলভাবে ও দক্ষতার সাথে কাজ করা যায়। তাই যেকোনো ব্যবসায়' গঠনের আগে প্রশিক্ষণ নিতে হয়। উদ্দীপকের সুমন ব্যবসায় সম্পর্কে একজন সফল উদ্যোক্তার বক্তব্য শোনে। এ বক্তব্যের দ্বারা অনুপ্রাণিত হয়ে সে দুটি পুকুরে মাছের চাষ শুরু করে। কিন্তু এ বিষয়ে যথাযথ জ্ঞান না থাকায় সে এ কাজে সফল হতে পারেনি। সুমন তার ব্যবসায়ের সমস্যা সমাধানে প্রশিক্ষণ নিতে পারে। এক্ষেত্রে সে প্রশিক্ষণ থেকে পাওয়া জ্ঞান ও ধারণা ব্যবসায়ের কাজে লাগাতে পারবে। প্রশিক্ষিত হলে সে দক্ষভাবে মাছের পরিচর্যা করতে পারবে। এতে মাছের উৎপাদন বাড়বে। আবার মাছের রোগ বালাইয়ের জন্য সে প্রতিরোধের ব্যবস্থা নিতে পারবে। এভাবে সে ব্যবসায়ের ঝুঁকি কমাতে পারবে। ফলে তার পক্ষে বেশি মুনাফা অর্জন করাও 'সহজ হবে। সুতরাং, ব্যবসায়ে সফল হতে সুমনকে প্রশিক্ষণ নিতে হবে।"
        }
      ]
    },
    {
      "number": "4",
      "uddipok": "মালিবাগ বাজারে রাফিন একটি ব্যবসায় প্রতিষ্ঠান স্থাপন করেন। ভালো মানের পণ্য সরবরাহ ও সেবার কারণে অল্প দিনেই তিনি বেশ সুনাম অর্জন করেন। ব্যবসায়ের পরিধি বাড়ানোর জন্য তিনি দুই বন্ধু মবিন ও রবিনকে সমানভাবে লাভ-লোকসান বণ্টনের শর্তে চুক্তিবদ্ধ করেন। কিছুদিন পর মবিন পারিবারিক কারণে ব্যবসায় থেকে অবসর নেন।",
      "tag": "Ctg B,SB 20",
      "sub_questions": [
        {
          "label": "ক",
          "question": "",
          "explanation": "রাফিনের প্রথম পর্যায়ের ব্যবসায়টি একমালিকানা সংগঠনের অন্তর্গত। এ ব্যবসায় একক মালিকানায় গঠিত হয়। মালিক নিজেই এ ব্যবসায়ের মূলধন সরবরাহ করেন। ব্যবসায়ের সব কাজ তিনি একাই পরিচালনা করেন। তাই এর লাভ-ক্ষতির সম্পূর্ণ অংশ মালিক পেয়ে থাকেন। উদ্দীপকের রাফিন মালিবাগ বাজারে একটি ব্যবসায় প্রতিষ্ঠান স্থাপন করেন। তিনি এ ব্যবসায় নিজেই পরিচালনা করেন। এর সব ঝুঁকি ও দায়-দায়িত্ব তাকে নিতে হয়। ফলে ব্যবসায়ের লাভ হলে তিনি তার সম্পূর্ণ মালিকানা পাবেন। আবার, ক্ষতি হলেও এর দায়-ভার তিনিই বহন করবেন। এক্ষেত্রে রাফিনের দায় অসীম। এসব বৈশিষ্ট্য একমালিকানা সংগঠনের সাথে সঙ্গতিপূর্ণ। সুতরাং, রাফিনের প্রথম পর্যায়ের ব্যবসায়কে একমালিকানা সংগঠন বলা যায়।"
        },
        {
          "label": "খ",
          "question": "",
          "explanation": "রাফিনের প্রথম পর্যায়ের ব্যবসায়টি একমালিকানা সংগঠনের অন্তর্গত। এ ব্যবসায় একক মালিকানায় গঠিত হয়। মালিক নিজেই এ ব্যবসায়ের মূলধন সরবরাহ করেন। ব্যবসায়ের সব কাজ তিনি একাই পরিচালনা করেন। তাই এর লাভ-ক্ষতির সম্পূর্ণ অংশ মালিক পেয়ে থাকেন। উদ্দীপকের রাফিন মালিবাগ বাজারে একটি ব্যবসায় প্রতিষ্ঠান স্থাপন করেন। তিনি এ ব্যবসায় নিজেই পরিচালনা করেন। এর সব ঝুঁকি ও দায়-দায়িত্ব তাকে নিতে হয়। ফলে ব্যবসায়ের লাভ হলে তিনি তার সম্পূর্ণ মালিকানা পাবেন। আবার, ক্ষতি হলেও এর দায়-ভার তিনিই বহন করবেন। এক্ষেত্রে রাফিনের দায় অসীম। এসব বৈশিষ্ট্য একমালিকানা সংগঠনের সাথে সঙ্গতিপূর্ণ। সুতরাং, রাফিনের প্রথম পর্যায়ের ব্যবসায়কে একমালিকানা সংগঠন বলা যায়।"
        },
        {
          "label": "গ",
          "question": "",
          "explanation": "রাফিনের প্রথম পর্যায়ের ব্যবসায়টি একমালিকানা সংগঠনের অন্তর্গত। এ ব্যবসায় একক মালিকানায় গঠিত হয়। মালিক নিজেই এ ব্যবসায়ের মূলধন সরবরাহ করেন। ব্যবসায়ের সব কাজ তিনি একাই পরিচালনা করেন। তাই এর লাভ-ক্ষতির সম্পূর্ণ অংশ মালিক পেয়ে থাকেন। উদ্দীপকের রাফিন মালিবাগ বাজারে একটি ব্যবসায় প্রতিষ্ঠান স্থাপন করেন। তিনি এ ব্যবসায় নিজেই পরিচালনা করেন। এর সব ঝুঁকি ও দায়-দায়িত্ব তাকে নিতে হয়। ফলে ব্যবসায়ের লাভ হলে তিনি তার সম্পূর্ণ মালিকানা পাবেন। আবার, ক্ষতি হলেও এর দায়-ভার তিনিই বহন করবেন। এক্ষেত্রে রাফিনের দায় অসীম। এসব বৈশিষ্ট্য একমালিকানা সংগঠনের সাথে সঙ্গতিপূর্ণ। সুতরাং, রাফিনের প্রথম পর্যায়ের ব্যবসায়কে একমালিকানা সংগঠন বলা যায়।"
        },
        {
          "label": "ঘ",
          "question": "",
          "explanation": "উদ্দীপকের মবিন অবসর নেওয়ার পরেও অংশীদারি ব্যবসায়টির কাজ চালিয়ে নেওয়া যাবে বলে আমি মনে করি।। দুই বা ততোধিক ব্যক্তি চুক্তির ভিত্তিতে অংশীদারি ব্যবসায় গঠন করে। চুক্তি অনুযায়ীই এ ব্যবসায়ের সব কাজ পরিচালনা করা হয়। ব্যবসায়ের লাভ-ক্ষতিও চুক্তির শর্ত অনুসারে বণ্টন হয়। উদ্দীপকের রাফিন একটি ব্যবসায় প্রতিষ্ঠান স্থাপন করেন। এ ব্যবসায় থেকে অল্প দিনেই তিনি সফলতা পান। ব্যবসায়ের পরিধি বাড়ানোর জন্য তিনি মবিন ও রবিনকে অংশীদার হিসেবে নেন। তারা প্রত্যেকে সমানভাবে লাভ-লোকসান বণ্টনের শর্তে চুক্তিবদ্ধ হন। এক্ষেত্রে সদস্য সংখ্যা ও চুক্তিবদ্ধ সম্পর্কের ভিত্তিতে একে অংশীদারি ব্যবসায় বলা যায়। ব্যবসায়টির একজন অংশীদার মবিন কিছুদিন পর প্রতিষ্ঠান থেকে অবসর নেন। তার অবর্তমানে ব্যবসায়ে এখন দু'জন সদস্য বিদ্যমান। আর, আইন অনুযায়ী অংশীদারি ব্যবসায়ে ন্যূনতম দু'জন সদস্য থাকতে হয়। তাই রাফিন ও রবিন ব্যবসায়ের কাজ স্বাভাবিকভাবেই পরিচালনা করতে পারবেন। তবে এক্ষেত্রে তাদের ব্যবসায়ে বিদ্যমান চুক্তিপত্র সংশোধন করে নিতে হবে। সংশোধনী চুক্তি অনুযায়ী তারা ব্যবসায়ের সিদ্ধান্ত নেবেন ও লাভ-ক্ষতি বণ্টন করবেন। সুতরাং, উদ্দীপকের প্রতিষ্ঠানটিতে অংশীদারি ব্যবসায়ের বৈশিষ্ট্যগুলো বিদ্যমান থাকায় আইন অনুযায়ী এটি চালু রাখা যাবে।"
        }
      ]
    },
    {
      "number": "5",
      "uddipok": "জাহিদ ট্রেডার্স অস্ট্রেলিয়া থেকে সমুদ্রপথে ছোলা আমদানি করে। দেশে আনার পর ছোলা প্যাকেটজাত করে প্যাকেটের উপরে 'JT' অক্ষর দু'টি ব্যবহার করে প্রতিষ্ঠানটি পণ্য বাজারজাত করে। প্যাকেটের উপরে 'JT' অক্ষর দু'টি ব্যবহারের জন্য একটি প্রতিষ্ঠানের কাছে রেজিস্ট্রিশন করতে হয়েছে। ব্যবসায় প্রতিষ্ঠানটি ভালোভাবেই চলছিল। কিন্তু একবার অস্ট্রেলিয়া থেকে পণ্য আনার পথে ঝড়ের কবলে পড়ে জাহাজের মালের ব্যাপক ক্ষতি হয়।",
      "tag": "Ctg B,SB 20",
      "sub_questions": [
        {
          "label": "ক",
          "question": "",
          "explanation": "পেটেন্ট হলো নতুন আবিষ্কৃত পণ্যের ওপর একক অধিকার লাভের জন্য সরকারের সাথে আবিষ্কারকের সম্পাদিত চুক্তি।"
        },
        {
          "label": "খ",
          "question": "",
          "explanation": "বিমাগ্রহীতার নির্দিষ্ট ঝুঁকি নেওয়ার বিপরীতে বিমাকারীকে যে অর্থ দেওয়া হয়, তাই প্রিমিয়াম। কোনো নির্দিষ্ট ঘটনার বিপক্ষে ক্ষতিপূরণ পাওয়ার জন্য বিমাগ্রহীতা বিমাকারীর সাথে চুক্তিবদ্ধ হয়। কিন্তু ক্ষতিপূরণের ঝুঁকি নেওয়ার বিনিময়ে বিমাকারী নির্দিষ্ট পরিমাণ অর্থ দাবি করে। বিমাকারীকে পরিশোধ করা এ অর্থ হলো প্রিমিয়াম।"
        },
        {
          "label": "গ",
          "question": "",
          "explanation": "জাহিদ ট্রেডার্স-এর প্যাকেটের উপর 'JI' অক্ষর দু'টি দিয়ে 'ট্রেডমার্ক'-এর আইনগত দিকটি প্রকাশ পেয়েছে। ব্যবসায়ের ক্ষেত্রে কোনো পণ্যকে প্রতিযোগীর অনুরূপ পণ্য থেকে আলাদা করার লক্ষ্যে ট্রেডমার্ক ব্যবহৃত হয়। এটি দেখে ক্রেতারা সহজেই কোনো প্রতিষ্ঠানের পণ্যকে চিহ্নিত করতে পারে। ডিভাইস, ব্র্যান্ড, শিরোনাম, শব্দ, প্রতীক প্রভৃতি এর উদাহরণ। উদ্দীপকের জাহিদ ট্রেডার্স অস্ট্রেলিয়া থেকে সমুদ্রপথে ছোলা আমদানি করে। দেশে আসার পর ছোলা প্যাকেটজাত করে প্যাকেটের ওপর 'JT' অক্ষর দু'টি ব্যবহার করা হয়। এরপর প্রতিষ্ঠানটি পণ্য বাজারজাত করে। প্যাকেটের উপর ঐ অক্ষর দু'টি ব্যবহারের জন্য জাহিদ ট্রেডার্স একটি প্রতিষ্ঠানের অধীনে রেজিস্ট্রেশন করেছে। এতে অন্য কোনো প্রতিষ্ঠান তাদের পণ্যের ওপর 'JT' ব্যবহার করতে পারবে না। আর করলেও জাহিদ ট্রেডার্স তাদের বিরুদ্ধে আদালতে মামলা করতে পারবে। এক্ষেত্রে প্রতিষ্ঠানটি 'JT' অক্ষর দু'টি ব্যবহারের একক অধিকারী। আর ক্রেতা ও ভোক্তারা এ দু'টি অক্ষর দেখে জাহিদ ট্রেডার্স-এর পণ্য সম্পর্কে নিশ্চিত হয়। এ বৈশিষ্ট্যগুলো ট্রেডমার্কের সাথে মিলে যায়। তাই বলা যায়, 'JT' অক্ষর দু'টির মাধ্যমে পণ্যের ট্রেডমার্ক প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকের প্রতিষ্ঠানটি ক্ষতি এড়ানোর জন্য নৌ বিমা চুক্তির সাহায্য নিতে পারতো। নদী ও সমুদ্র পথে পণ্য আনা-নেওয়ার ক্ষেত্রে ঝড়, বন্যা, অতি বৃষ্টিপাত, চুরি-ডাকাতি, নৌ দুর্ঘটনা প্রভৃতির কারণে ব্যবসায়ের ব্যাপক ক্ষয়ক্ষতি হতে পারে। এসব ঝুঁকি কমানোর ক্ষেত্রে একটি অন্যতম উপায় হলো নৌ বিমা। এর মাধ্যমে বিমাকারী নির্দিষ্ট প্রিমিয়ামের বিনিময়ে বিমাগ্রহীতার নির্দিষ্ট বিষয়ের ঘটনাজনিত ক্ষতিপূরণের জন্য চুক্তিবদ্ধ হয়। উদ্দীপকের জাহিদ ট্রেডার্স সমুদ্রপথে অস্ট্রেলিয়া থেকে ছোলা আমদানি করে। দেশে আনার পর ছোলা প্যাকেট করে বাজারজাত করে। জাহিদ ট্রেডার্স-এর ব্যবসায়টি ভালোভাবেই চলছিল। কিন্তু, একবার অস্ট্রেলিয়া থেকে পণ্য আনার পথে জাহাজটি ঝড়ের কবলে পড়ে। এতে প্রতিষ্ঠানটির আমদানিকৃত মালের ব্যাপক ক্ষতি হয়। জাহিদ ট্রেডার্স-এর নৌ বিমা চুক্তি করা থাকলে এ সমস্যা দূর করা যেত। এক্ষেত্রে বিমা কোম্পানিটি ঝড়ের কবলে পড়া ক্ষতিগ্রস্ত মালের ক্ষতিপূরণ দিত। ক্ষতিপূরণের অর্থ দিয়ে জাহিদ ট্রেডার্স নতুনভাবে ব্যবসায়টি শুরু করতে পারতো। ফলে প্রতিষ্ঠানটির ব্যবসায় নিরবচ্ছিন্নভাবে পরিচালিত হতো। সুতরাং, ক্ষতি এড়ানোর জন্য জাহিদ ট্রেডার্স-এর প্রয়োজন ছিল নৌ বিমা চুক্তি সম্পন্ন করা।"
        }
      ]
    },
    {
      "number": "6",
      "uddipok": "জনাব রফিক ঢাকা থেকে পড়াশোনা শেষ করেন। কোনো কিছু চিন্তা-ভাবনা না করেই তিনি নিজের জমানো অর্থ ও বাবার কাছ থেকে কিছু অর্থ নিয়ে নিজ এলাকায় সুসজ্জিত একটি ফাস্ট ফুডের দোকান দেন। এলাকাটি জনবহুল কিন্তু লোকজন আর্থিক দিক থেকে দুর্বল এবং তাদের সঞ্চয়ও কম। আবার জীবনযাত্রার মানও উন্নত নয়। ফলে ব্যবসায়টি থেকে যথেষ্ট মুনাফা অর্জন করা সম্ভব হয়নি। তাই বন্ধুর পরামর্শে তিনি ব্যবসায়টি অন্যত্র স্থানান্তর করেন।",
      "tag": "Ctg B,SB 20",
      "sub_questions": [
        {
          "label": "ক",
          "question": "",
          "explanation": "কুটির শিল্পকে দেশের ঐতিহ্য ও গৌরবের প্রতীক বলা হয়।"
        },
        {
          "label": "খ",
          "question": "",
          "explanation": "ব্যবসায় উদ্যোক্তার সক্ষমতা, গুণ বা কর্মদক্ষতা যাচাইয়ের প্রক্রিয়া হলো আত্মবিশ্লেষণ পদ্ধতি। আত্মবিশ্লেষণের জন্য উদ্যোক্তা সম্পর্কিত কতগুলো প্রশ্ন নির্ধারণ করা হয়। উদ্যোক্তা হ্যাঁ-না এর মাধ্যমে প্রশ্নগুলোর উত্তর দেন। এর মাধ্যমে উদ্যোক্তার মানসিক প্রস্তুতি সম্পর্কে জানা যায়। এজন্য ব্যবসায়ের ক্ষেত্রে আত্মবিশ্লেষণ পদ্ধতির প্রয়োজনীয়তা অপরিসীম।"
        },
        {
          "label": "গ",
          "question": "",
          "explanation": "জনাব রফিক প্রকল্প নির্বাচনে প্রাথমিক পদক্ষেপ হিসেবে ম্যাক্রোস্ক্রিনিং-এর জনসংখ্যা উপাদানটি বিবেচনা করেছেন। একটি ব্যবসায়ের অস্তিত্ব, প্রবৃদ্ধি ও অগ্রগতি উক্ত এলাকার জনগোষ্ঠীর ওপর অনেকাংশে নির্ভর করে। সাধারণত জনসংখ্যা বহুল এলাকায় ব্যবসা-বাণিজ্যের সম্প্রসারণ ঘটে। তাই এ বিষয়টি বিশেষভাবে বিবেচনা করতে হয়। উদ্দীপকের জনাব রফিক ঢাকা থেকে পড়াশোনা করে নিজ এলাকায় ফিরে আসেন। তিনি নিজের জমানো ও বাবার কাছ থেকে কিছু অর্থ নিয়ে একটি সুসজ্জিত ফাস্ট ফুডের দোকান দেন। এক্ষেত্রে তিনি এলাকার জনসংখ্যাকে বিবেচনায় রাখেন। তিনি মনে করেন, এলাকাটি জনবহুল হওয়ায় তার ব্যবসায়ের ক্রেতার সংখ্যা বেশি হবে। ফলে ফাস্ট ফুডের চাহিদার পরিমাণ বাড়বে। এতে কম সময়ে কাঙ্ক্ষিত মুনাফা অর্জন সম্ভব হবে। সুতরাং, এলাকার জনসংখ্যা বিবেচনায় জনাব রফিক ফাস্ট ফুডের ব্যবসায় প্রকল্পটি নির্বাচন করেন।"
        },
        {
          "label": "ঘ",
          "question": "",
          "explanation": "মুনাফা অর্জনের জন্য জনাব রফিকের বন্ধুর 'অন্য জায়গায় ব্যবসায় স্থানান্তরের' পরামর্শটি নেওয়া যুক্তিসঙ্গত হয়েছে বলে আমি মনে করি। ব্যবসায়ের প্রকল্প নির্বাচনের ওপর ব্যবসায়ের সাফল্য নির্ভর করে। এক্ষেত্রে জনসংখ্যা, অর্থনৈতিক পরিবেশ, বাজার চাহিদা প্রভৃতি বিষয় বিবেচনায় ব্যবসায়ের স্থান নির্বাচন করতে হয়। কারণ, সঠিক স্থানে ব্যবসায় স্থাপন করলে দ্রুত গ্রাহক জনপ্রিয়তা ও কাঙ্ক্ষিত মুনাফা অর্জন করা যায়।উদ্দীপকের জনাব রফিক পড়াশোনা শেষে নিজ এলাকায় একটি ফাস্ট ফুডের দোকান দেন। এলাকাটি জনবহুল কিন্তু লোকজন আর্থিক দিক থেকে দুর্বল। আবার, তাদের সঞ্চয় কম এবং জীবনযাত্রার মানও উন্নত নয়। ফলে ব্যবসায়টি থেকে যথেষ্ট মুনাফা অর্জন করা সম্ভব হয়নি। তাই বন্ধুর পরামর্শে তিনি ব্যবসায়টি অন্য জায়গায় স্থানান্তর করেন। জনাব রফিক প্রথমে ফাস্ট ফুডের ব্যবসায়টির প্রকল্প নির্বাচনে, শুধু জনসংখ্যা উপাদানটি বিবেচনা করেছেন। ব্যবসায়টি লাভজনক হবে কিনা, তা তিনি যাচাই করেননি। তাই পরবর্তীতে তিনি রন্ধুর পরামর্শে ব্যবসায়টি অন্য জায়গায় নিয়ে যান। কারণ, এ স্থানটিতে জনগণের জীবনযাত্রার মান ভালো। এদের কাছে ফাস্টফুডের চাহিদাও বেশি। এতে আগের চেয়ে তার ব্যবসায়ে ক্রেতা সমাগম বাড়বে। আর ফাস্ট ফুডের বিক্রিও বাড়বে। এভাবে তিনি সহজে কাঙ্ক্ষিত মুনাফা অর্জন করতে পারবেন। সুতরাং, জনাব রফিক বন্ধুর পরামর্শ অনুযায়ী ব্যবসায়টি অন্যত্র স্থানান্তর করে যথাযথ কাজ করেছেন।"
        }
      ]
    },
    {
      "number": "7",
      "uddipok": "মামুনের বাড়ি সিলেটের মাধবপুর গ্রামে। তিনি তার দুই ভাই, এক বোন, স্ত্রী ও দুইজন দক্ষ শ্রমিক নিয়ে বাড়ির পাশের একখণ্ড জমিতে একটি শিল্প স্থাপন করেন। মামুনের পুঁজি ও কাঁচামালের সমস্যা না থাকায় ব্যবসায়টি ভালোভাবে উৎপাদন কার্যক্রম শুরু করে। কিন্তু মামুনকে উৎপাদিত পণ্য অনেক দূরে নিয়ে সদরে বিক্রি করতে হয়। আবার গত বর্ষায় কারখানার সামনের রাস্তাটিরও ব্যাপক ক্ষতি সাধন হয়। ফলে উৎপাদিত পণ্য বিপণনে মামুনকে বিভিন্ন সমস্যার সম্মুখীন হতে হচ্ছে।",
      "tag": "Ctg B,SB 20",
      "sub_questions": [
        {
          "label": "ক",
          "question": "",
          "explanation": "বৃহৎ শিল্পের অবদান দিন দিন বৃদ্ধি পাচ্ছে।"
        },
        {
          "label": "খ",
          "question": "",
          "explanation": "যেসব এলাকার আর্থ-সামাজিক অবস্থা, অবকাঠামোগত সুবিধা (রাস্তা-ঘাট, বিদ্যুৎ, গ্যাস, পরিবহন, যোগাযোগ ব্যবস্থা প্রভৃতি) উন্নত ও পর্যাপ্ত নয়, তাকে অনুন্নত এলাকা বলে। এ ধরনের এলাকার মানুষের মাথাপিছু আয় কম। এ কারণে মানুষ মৌলিক চাহিদা পূরণ থেকে পিছিয়ে থাকে। অবকাঠামোগত সুবিধা * পর্যাপ্ত না থাকায় অনুন্নত এলাকায় উৎপাদনের পরিমাণ কম হয়। এ কারণে জনগণের জীবনযাত্রার মানও খারাপ হয়।"
        },
        {
          "label": "গ",
          "question": "",
          "explanation": "মামুনের স্থাপিত শিল্পটিকে কুটির শিল্প বলা যায়। এ শিল্প সাধারণত পরিবারের সদস্যদের সহযোগিতায় গড়ে ওঠে। স্বল্প পরিসরে সহজেই এটি গঠন করা যায়। এ শিল্পের মূলধনের পরিমাণ দশ লক্ষ টাকার কম। আর এর সদস্য সংখ্যা হয় সর্বোচ্চ পনেরো জন। এ ধরনের শিল্পে সদস্যদের সৃজনশীলতা ও কারিগরি দক্ষতা বিশেষভাবে প্রয়োজন হয়। উদ্দীপকের মামুন বাড়ির পাশের একখণ্ড জমিতে একটি শিল্প স্থাপন করেন। তিনি তার দুই ভাই, এক বোন, স্ত্রী ও দুইজন দক্ষ শ্রমিক নিয়ে শিল্পের কাজ পরিচালনা করেন। শিল্পের উৎপাদন কাজে তার পরিবারের সদস্যরা তাকে বিশেষভাবে সহায়তা করছেন। এছাড়া সদস্যরা ব্যক্তিগত নৈপুণ্য ও সৃজনশীলতাকে কাজে লাগিয়ে পণ্য উৎপাদন করে থাকেন। এসব বৈশিষ্ট্য কুটির শিল্পের সাথে সঙ্গতিপূর্ণ। সুতরাং, মামুন কুটির শিল্প স্থাপন করেছেন।"
        },
        {
          "label": "ঘ",
          "question": "",
          "explanation": "মামুনের প্রতিষ্ঠানের উৎপাদিত পণ্যের সুষ্ঠু বিপণনে বাজারের নৈকট্য ও পরিবহনের সুযোগ-সুবিধা নিশ্চিত করতে যথাযথ পদক্ষেপ নেওয়া উচিত বলে আমি মনে করি। মুনাফা অর্জনের উদ্দেশ্যে শিল্পপণ্য উৎপাদনের পর তা বিক্রি করা হয়। তাই পণ্য বিপণনের পারিপার্শ্বিক অবস্থা অনুকূল হওয়া জরুরি। কাঁচামালের সহজলভ্যতা, বাজারের নৈকট্য, পরিবহনের সুবিধা প্রভৃতি পণ্য বিপণনে সহায়ক হয়। এ বিষয়গুলো অপর্যাপ্তত হলে শিল্পের বিকাশ হয় না। উদ্দীপকের মামুন একটি কুটির শিল্প স্থাপন করেন। পুঁজি ও কাঁচামালের সমস্যা না থাকায় তিনি শিল্পের উৎপাদন কাজ ভালোভাবে শুরু করেছেন। কিন্তু তার উৎপাদিত পণ্য অনেক দূরে নিয়ে বাজারে বিক্রি করতে হয়। আবার গত বর্ষায় কারখানার সামনের রাস্তার ব্যাপক ক্ষতি হয়। ফলে উৎপাদিত পণ্য বিপণনে মামুন সমস্যার সম্মুখীন হচ্ছেন। উৎপাদিত পণ্য দ্রুত বিপণনে বাজারের নৈকট্য প্রয়োজন। তাই উৎপাদন স্থানের কাছাকাছি বাজারের 'অবস্থান হলে পণ্য বহনে মামুনের ব্যয় কম হবে। এছাড়া, সংশ্লিষ্ট কর্তৃপক্ষের সহায়তায় তার কারখানার সামনের রাস্তা মেরামত করা প্রয়োজন। এক্ষেত্রে সরকারি সহায়তা ও পৃষ্ঠপোষকতাও প্রয়োজন। ফলে সহজেই উৎপাদিত পণ্য দূর-দূরান্তে পরিবহন করা যাবে। এতে মামুনের উৎপাদিত পণ্যের চাহিদা বাড়বে। সুতরাং, মামুনের উৎপাদিত পণ্য বিপণনে বাজারের নৈকট্য ও অবকাঠামোগত উন্নয়ন আবশ্যক।"
        }
      ]
    },
    {
      "number": "8",
      "uddipok": "মি. হাবিব একটি প্রতিষ্ঠানের স্বত্বাধিকারী। লক্ষ্য অর্জনের জন্য কর্মীদের যথাযথভাবে নিয়োগ দেওয়া, দায়িত্ব বণ্টন করে দেওয়া ও কাজের প্রতি আগ্রহী করে তোলার জন্য তিনি প্রয়োজনীয় ব্যবস্থা নেন। অতি অল্প সময়ের মধ্যে প্রতিষ্ঠানটি সফলতা অর্জন করে। মি. হাবিব ব্যবসায়টির পরিধি বাড়াতে চান। এজন্য তিনি একটি প্রধান উৎস থেকে ঋণ নেওয়ার চিন্তা করছেন।",
      "tag": "Ctg B,SB 20",
      "sub_questions": [
        {
          "label": "ক",
          "question": "",
          "explanation": "সঠিক পরিকল্পনা উদ্দেশ্য অর্জনকে সহজ করে।"
        },
        {
          "label": "খ",
          "question": "",
          "explanation": "নারী-পুরুষের ভিন্ন-ভিন্ন দৃষ্টিভঙ্গি ও সামাজিক অবস্থান সম্পর্কে সচেতন থাকাকে জেন্ডার সচেতনতা বলে। একজন কর্মী নারী বা পুরুষ যাই হোক না কেন উভয়ের প্রতি শ্রদ্ধাশীল ও সহানুভূতিশীল হতে হবে। প্রতিষ্ঠানে নারী-পুরুষের প্রতি পক্ষপাতহীনতা বজায় রাখতে হবে। কারো প্রতি আলাদা দৃষ্টি না দেওয়ায় জেন্ডার সচেতনতার মূল বিষয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত মি. হাবিবের গৃহীত পদক্ষেপগুলো ব্যবস্থাপনা কাজের অন্তর্ভুক্ত। একজন ব্যবস্থাপক প্রতিষ্ঠানের লক্ষ্য অর্জনে প্রয়োজনীয় উপকরণ সংগ্রহ করেন। এছাড়া তিনি যোগ্য কর্মী নিয়োগ, কর্মীদের পরামর্শ ও প্রশিক্ষণের ব্যবস্থাও করেন। এ কাজগুলো ব্যবস্থাপনার আওতায় পড়ে। ব্যবস্থাপনার এ কাজগুলোর সঠিক সমন্বয়ের মাধ্যমে প্রতিষ্ঠানের সফলতা অর্জন হয়। উদ্দীপকের মি. হাবিব একটি প্রতিষ্ঠানের স্বত্বাধিকারী। তিনি প্রতিষ্ঠানের লক্ষ্য বাস্তবায়নের জন্য যথাযথভাবে কর্মী নিয়োগ দেন। এ কাজটি কর্মীসংস্থানের অন্তর্গত। এ কর্মীদের তিনি নির্দিষ্টভাবে দায়িত্ব বণ্টন করে দেন। এটি সংগঠিতকরণ কাজের অন্তর্গত। আর দায়িত্ব পালনে আগ্রহী করার জন্য তিনি কর্মীদের প্রেষণা দেন। এগুলো ব্যবস্থাপনার অন্তর্ভুক্ত কাজ। এ কাজগুলো সঠিকভাবে করার ফলেই প্রতিষ্ঠানটি সফলতা অর্জন করে। সুতরাং, মি. হাবিব তার প্রতিষ্ঠানের লক্ষ্য অর্জনে ব্যবস্থাপনা কাজটি করেছেন।"
        },
        {
          "label": "ঘ",
          "question": "",
          "explanation": "মি. হাবিবের ঋণ নেওয়ার উৎস হিসেবে বাণিজ্যিক ব্যাংক-কে নির্বাচন করা যুক্তিযুক্ত হয়েছে বলে আমি মনে করি। সাধারণত ব্যবসায়ের জন্য বাণিজ্যিক ব্যাংকই অর্থ সংগ্রহের প্রধান উৎস। এটি ব্যবসায়ীদের প্রয়োজনে' নগদ অর্থ ধার দিয়ে থাকে। ব্যবসায়ীরা ব্যবসায় সম্প্রসারণ ও এর কাজ চালু রাখতে ব্যাংক থেকে ঋণ নেন। উদ্দীপকের মি. হাবিব একটি প্রতিষ্ঠানের স্বত্বাধিকারী। এ প্রতিষ্ঠানটি অল্প সময়ের মধ্যে সফলতা অর্জন করে। এখন তিনি এর পরিধি বাড়াতে চান। এজন্য তিনি একটি প্রধান উৎস থেকে ঋণ নেওয়ার চিন্তা করছেন। এ উৎসটি হলো বাণিজ্যিক ব্যাংক। নিজস্ব তহবিল দিয়ে ব্যবসায় সম্প্রসারণ সম্ভব না হলে ব্যবসায়ীরা ঋণ নেন। এক্ষেত্রে বাণিজ্যিক ব্যাংক ব্যবসায়ীদের সহজ শর্তে ঋণ দেয়। এ ব্যাংক থেকে ঋণ নিয়ে মি. হাবিব তার আর্থিক প্রয়োজন মেটাতে পারবেন। আবার প্রয়োজনে এ ব্যাংক থেকে ব্যবসায় সংক্রান্ত পরামর্শও পাওয়া যাবে। ব্যাংক ঋণ তার ব্যবসায়ের পরিধি বাড়াতে সহায়ক হবে। এ ব্যাংকের সহযোগিতা ছাড়া তার একার পক্ষে অতিরিক্ত মূলধনের যোগান দেওয়া কঠিন। সুতরাং, বাণিজ্যিক ব্যাংক থেকে মি. হাবিবের ঋণ নেওয়ার সিদ্ধান্তটি যৌক্তিক হয়েছে।"
        }
      ]
    },
    {
      "number": "9",
      "uddipok": "জনাব শামীম একটি নতুন স্বাদের চিপস বাজারে আনতে চান। এই উদ্দেশ্যে তিনি চিপসের ছোট ছোট প্যাকেট বিভিন্ন জনবহুল এলাকায় বিনামূল্যে বিতরণ শুরু করেন। এর ফলে ক্রেতারা এই পণ্যটির গুণাগুণ, তৈরির উপকরণসহ আরও অনেক কিছু জানতে পারে। এটি জনাব শামীমের পণ্য বিক্রি বাড়াতে সহায়তা করে।",
      "tag": "Ctg B,SB 20",
      "sub_questions": [
        {
          "label": "ক",
          "question": "",
          "explanation": "বিক্রয়কর্মীর জ্ঞান, কৌশল এবং দক্ষতার মাধ্যমে ক্রেতা আকর্ষণ করার কৌশল হলো বিক্রয়িকতা।"
        },
        {
          "label": "খ",
          "question": "",
          "explanation": "গুদামজাতকরণের মাধ্যমে পণ্যের সময়গত উপযোগ সৃষ্টি হয়। কিছু কিছু পণ্য একটি নির্দিষ্ট সময়ে উৎপাদিত হয়। কিন্তু সেসব পণ্যের চাহিদা থাকে সারা বছর। পণ্য সংরক্ষণের ফলে সারা বছর তা ব্যবহার ও বিক্রি করা যায়। এভাবে গুদামজাতকরণ ব্যবস্থা পণ্যের সময়গত উপযোগ সৃষ্টি করে।"
        },
        {
          "label": "গ",
          "question": "",
          "explanation": "জনাব শামীমের কাজটিকে 'নমুনা' বিজ্ঞাপন মাধ্যম বলা যায়। এ ধরনের বিজ্ঞাপন মাধ্যমে বিনামূল্যে ক্রেতাদেরকে পণ্য সরবরাহ করা হয়। পণ্যটি ব্যবহার করে ক্রেতারা এর উপকরণ ও গুণাগুণ সম্পর্কে জানতে পারে। সাধারণত ওষুধ, পুস্তক ও প্রসাধন সামগ্রীর নমুনা-বিতরণ করা হয়ে থাকে। উদ্দীপকের জনাব শামীম একটি নতুন স্বাদের চিপস বাজারে আনতে চান। এ উদ্দেশ্যে তিনি চিপসের ছোট ছোট প্যাকেট বিভিন্ন জনবহুল এলাকায় বিনামূল্যে বিতরণ করেন। ফলে ক্রেতারা পণ্যটির গুণাগুণ, তৈরির উপকরণ সম্পর্কে জানতে পারে। তারা পণ্যটি খেয়ে সন্তুষ্ট হলে আবার তা কিনতে আগ্রহী হবে। এভাবে পণ্যের চাহিদা সৃষ্টি নমুনা বিজ্ঞাপন মাধ্যমের সাথে সম্পর্কিত। সুতরাং, জনাব শামীম বিনামূল্যে চিপস বিতরণ করে বিজ্ঞাপনের নমুনা মাধ্যমটি ব্যবহার করেন।"
        },
        {
          "label": "ঘ",
          "question": "",
          "explanation": "বিক্রয় বাড়াতে জনাব শামীমের গৃহীত 'নমুনা- বিজ্ঞাপন' কৌশলটি যুক্তিযুক্ত বলে আমি মনে করি। পণ্য বা সেবা সামগ্রীর প্রতি ক্রেতাসাধারণের দৃষ্টি আকর্ষণের কৌশল হিসেবে বিজ্ঞাপন ব্যবহৃত হয়। এর মাধ্যমে ক্রেতারা পণ্যের মান, মূল্য ও ব্যবহার বিধি সম্পর্কে জানতে পারে। এতে পণ্যের চাহিদা ও বিক্রির পরিমাণ বাড়ে। সংবাদপত্র, সাময়িকী, টেলিভিশন, রেডিও, নমুনা, প্রাচীরপত্র প্রভৃতি বিজ্ঞাপনের বিভিন্ন মাধ্যম। উদ্দীপকের জনাব শামীম বাজারে একটি নতুন স্বাদের চিপস আনতে চান। তিনি বিভিন্ন জনবহুল এলাকায় চিপসের ছোট ছোট প্যাকেট বিনামূল্যে বিতরণ শুরু করেন। এতে ক্রেতারা চিপসটির গুণাগুণ, তৈরির উপকরণসহ বিভিন্ন তথ্য জানতে পারে। এটি বিজ্ঞাপনের নমুনা পদ্ধতির সাথে সম্পর্কিত। জনাব শামীমের বিনামূল্যে চিপস বিতরণের উদ্দেশ্য ছিল বাজার চাহিদা সম্পর্কে ধারণা নেওয়া। ক্রেতারা চিপস খেয়ে এর গুণাগুণ ও উপকরণ সম্পর্কে নিশ্চিত হয়েছে। এতে তাদের দৃষ্টিভঙ্গি ও আগ্রহ সম্পর্কে জানা গেছে। পরবর্তীতে ক্রেতাদের মতামতের ভিত্তিতে জনাব শামীম চূড়ান্তভাবে চিপসটি উৎপাদনের সিদ্ধান্ত নেন। আর ক্রেতারা ইতিবাচক থাকায় চিপসের চাহিদা বেড়ে যায়। এ কারণে বিক্রির পরিমাণ বাড়তে থাকে। তাই বলা যায়, জনাব শামীম বিজ্ঞাপনের মাধ্যমে চিপসটি সম্পর্কে ক্রেতাদের যথাযথ ধারণা দিতে পারায় এর বিক্রি বেড়েছে।"
        }
      ]
    },
    {
      "number": "10",
      "uddipok": "মিস নাছিমা চাঁপাইনবাবগঞ্জের একটি প্রত্যন্ত গ্রামে মাসকলাইয়ের ডালের বড়ি ও পাঁপড় তৈরির একটি ব্যবসায় স্থাপন করতে চান। তিনি এই শিল্পের সম্ভাব্যতা যাচাইয়ের জন্য বিভিন্ন উৎস থেকে তথ্য সংগ্রহ করেন। পাশাপাশি বিনিয়োগ সুযোগ-সুবিধা যাচাইসহ সংশ্লিষ্ট সকলের পরামর্শে ১০ জন মহিলা কর্মী নিয়ে ব্যবসায়টির কাজ শুরু করেন। উৎপাদিত পণ্য 'বিপণনে সহায়তা ও অবকাঠামোগত উন্নয়নে সাহায্যের জন্য মিস নাছিমা শিল্প মন্ত্রণালয়ের অধীনস্থ একটি প্রতিষ্ঠানের শরণাপন্ন হন।",
      "tag": "Ctg B,SB 20",
      "sub_questions": [
        {
          "label": "ক",
          "question": "",
          "explanation": "ব্র্যাক হলো পৃথিবীর সর্ববৃহৎ বেসরকারি উন্নয়ন সংস্থা, যেটি বর্তমানে দারিদ্র্য বিমোচন ও নারীর ক্ষমতায়নের লক্ষ্য নিয়ে কাজ করছে।"
        },
        {
          "label": "খ",
          "question": "",
          "explanation": "নারী উদ্যোক্তা তৈরিতে মহিলা অধিদপ্তর কাজ করে। এ প্রতিষ্ঠান নারী উদ্যোক্তাদের বিভিন্ন ধরনের প্রশিক্ষণ দিয়ে থাকে। এ প্রশিক্ষণের মধ্যে আছে হাঁস-মুরগি ও গবাদিপশু পালন, হস্ত শিল্প, বাটিকের কাজ, বুনন শিল্প, সেলাই প্রভৃতি। এসব ক্ষেত্রে প্রশিক্ষণ নিয়ে নারীরা নিজেদের কর্মসংস্থান তৈরি করতে পারে।"
        },
        {
          "label": "গ",
          "question": "",
          "explanation": "মিস নাছিমা ব্যবসায় স্থাপনে উদ্দীপনামূলক সহায়তা নিয়েছেন। এ ধরনের সহায়তা একজন সম্ভাবনাময় উদ্যোক্তাকে ব্যবসায় স্থাপনে আগ্রহী করতে প্রয়োজন হয়। এতে ঝুঁকি আছে জেনেও উদ্যোক্তা ব্যবসায় শুরু করার ক্ষেত্রে অনুপ্রাণিত হয়। অনুপ্রেরণামূলক প্রশিক্ষণ, শিল্প স্থাপনে সরকারি সহযোগিতা সম্পর্কে প্রচার, কারিগরি ও অর্থনৈতিক তথ্য সরবরাহ প্রভৃতি উদ্দীপনামূলক সহায়তার অন্তর্গত। উদ্দীপকের মিস নাছিমা চাঁপাইনবাবগঞ্জের একটি প্রত্যন্ত গ্রামে ব্যবসায় স্থাপন করতে চান। তার ব্যবসায়ের পণ্য মাসকলাইয়ের ডালের বড়ি ও পাঁপড়। এ ব্যবসায়ের সম্ভাব্যতা যাচাইয়ের জন্য তিনি বিভিন্ন উৎস থেকে তথ্য সংগ্রহ করেন। তথ্য বিশ্লেষণ করে তিনি এ ব্যবসায়ের লাভজনকতা সম্পর্কে ধারণা পান। এছাড়া তিনি বিভিন্ন সহায়তাদানকারী সরকারি ও বেসরকারি প্রতিষ্ঠান সম্পর্কে জানতে পারেন। প্রাপ্ত তথ্যই তাকে উদ্যোক্তা হতে আগ্রহী করে তোলে। এ বৈশিষ্ট্যগুলো উদ্দীপনামূলক সহায়তার সাথে সম্পর্কিত। সুতরাং, মিস নাছিমা মাসকলাইয়ের ডালের বড়ি ও পাঁপড় তৈরির ব্যবসায়টি স্থাপনে উদ্দীপনামূলক সহায়তা পেয়েছেন।"
        },
        {
          "label": "ঘ",
          "question": "",
          "explanation": "মিস নাছিমা শিল্প মন্ত্রণালয়ের অধীনস্থ 'বাংলাদেশ ক্ষুদ্র ও কুটির শিল্প সংস্থা'- এর শরণাপন্ন হয়েছেন। এ সংস্থাটি দেশের ক্ষুদ্র ও কুটির শিল্পের সম্প্রসারণে সহায়তাকারী প্রতিষ্ঠান হিসেবে কাজ করে। এটি মূলত শিল্পখাতের উন্নয়নের জন্য বিনিয়োগ পরামর্শ দিয়ে থাকে। এছাড়া এটি উদ্যোক্তা চিহ্নিতকরণ, শিল্পোদ্যোগ উন্নয়ন, প্রকল্প নির্বাচন, অবকাঠামোগত উন্নয়ন, উৎপাদিত দ্রব্যসামগ্রী বিপণনে সহায়তা করে থাকে। উদ্দীপকের মিস নাছিমা মাসকলাইয়ের ডালের বড়ি ও পাঁপড় তৈরির একটি ব্যবসায় স্থাপন করেন। ব্যবসায়টি শুরুর আগে তিনি বিনিয়োগ সুযোগ-সুবিধা যাচাইয়ের জন্য বিভিন্ন উৎস থেকে তথ্য সংগ্রহ করেন। এরপর তিনি সংশ্লিষ্ট সকলের পরামর্শে দশজন মহিলা কর্মী নিয়ে ব্যবসায়ের কাজ শুরু করেন। এখন উৎপাদিত পণ্য বিপণন ও অবকাঠামোগত উন্নয়নে তার সহায়তা প্রয়োজন। উক্ত সহায়তার জন্য মিস নাছিমা শিল্প মন্ত্রাণালয়ের অধীনে পরিচালিত একটি প্রতিষ্ঠানের কাছে যান। প্রতিষ্ঠানটি ক্ষুদ্র ও কুটির শিল্প উন্নয়নে কাজ করে। এজন্য উদ্যোক্তাদের প্রতিনিয়ত পরামর্শ দিয়ে থাকে। প্রতিষ্ঠানটি উৎপাদিত পণ্য বিপণনের সঠিক দিকনির্দেশনা দেয়। এছাড়া পণ্য উৎপাদন ও পরিবহনের জন্য অবকাঠামোগত (বিদ্যুৎ, গ্যাস ও যাতায়াত ব্যবস্থা) সহায়তা করে থাকে। এ কাজগুলো মূলত, ক্ষুদ্র ও কুটির শিল্প সংস্থা করে থাকে। তাই বলা যায়, মিস নাছিমা সহায়তার জন্য ক্ষুদ্র ও কুটির শিল্প সংস্থার দ্বারস্থ হয়েছেন।"
        }
      ]
    },
    {
      "number": "11",
      "uddipok": "জনাব মুন্না একজন পণ্য আমদানিকারক। আসন্ন রমজানকে সামনে রেখে তিনি বিদেশ থেকে সয়াবিন তেল আমদানি করেন এবং বেশি দাম পাওয়ার আশায় প্রচুর তেল মজুদ করে রাখেন। ভ্রাম্যমাণ আদালত গোপন সংবাদের ভিত্তিতে অভিযান চালিয়ে তাকে ৩,০০,০০০ টাকা জরিমানা করে। এ ঘটনায় তার ব্যবসায়ের সুমান ক্ষুণ্ণ হয় এবং ব্যবসায়টি মুনাফা অর্জনে ব্যর্থ হয়।",
      "tag": "Ctg B,SB 20",
      "sub_questions": [
        {
          "label": "ক",
          "question": "",
          "explanation": "মানব আচরণের মানদণ্ড হলো নৈতিকতা।"
        },
        {
          "label": "খ",
          "question": "",
          "explanation": "শিল্পোন্নয়নের সবচেয়ে বড় সমস্যা হলো পরিবেশ দূষণ। নতুন শিল্প কারখানা স্থাপনের ফলে শিল্পবর্জ্যের পরিমাণ বেড়ে যায়। এসব বর্জ্য নদী-নালায় পড়ে পানি দূষণ হয়। আবার, কলকারখানার কালো ধোঁয়া বায়ু দূষণ করে। এছাড়া কারখানার মেশিনের বিকট আওয়াজ শব্দ দূষণ করে।"
        },
        {
          "label": "গ",
          "question": "",
          "explanation": "জনাব মুন্না সমাজের প্রতি দায়িত্ব পালনে ব্যর্থ হয়েছেন। ব্যবসায় একটি সামাজিক প্রতিষ্ঠান। সমাজ থেকে বিভিন্ন সুযোগ-সুবিধা নিয়ে এটি গঠিত ও পরিচালিত হয়। তাই ব্যবসায়ীদেরও সমাজের প্রতি কিছু দায়িত্ব পালন করতে হয়। ।। কর্মসংস্থানের সুযোগ সৃষ্টি, মানসম্মত পণ্য উৎপাদন ও সরবরাহ, পণ্যের মজুতদারি না করা প্রভৃতি সমাজের প্রতি ব্যবসায়ের দায়বদ্ধতার অন্তর্গত। উদ্দীপকের জনাব মুন্না একজন পণ্য আমদানিকারক। আসন্ন রমজানকে সামনে রেখে তিনি বিদেশ থেকে সয়াবিন তেল আমদানি করেন। বেশি দাম পাওয়ার আশায় তিনি প্রচুর তেল মজুদ করে কৃত্রিম সংকট তৈরি করেন। পরবর্তীতে চাহিদা বাড়লে তিনি অতিরিক্ত দামে ক্রেতাদের কাছে তেল বিক্রি করে লাভবান হন। কিন্তু, তিনি সমাজের মানুষের ক্রয়ক্ষমতা বিবেচনায় রাখেন না। এভাবে অসাধু উপায়ে সমাজের মানুষের ক্ষতিসাধন করা সামাজিক দায়বদ্ধতার লঙ্ঘন। সুতরাং, জনাব মুন্না ব্যবসায়ী হিসেবে সমাজের প্রতি দায়বদ্ধতা পালন করেননি।"
        },
        {
          "label": "ঘ",
          "question": "",
          "explanation": "জনাব মুন্নার ব্যবসায়ের কার্যক্রম নৈতিকতার মানদণ্ডে অবৈধ। নৈতিকতার মাধ্যমে ব্যবসায়ে ভালো-মন্দ, সত্য-মিথ্যা, সঠিক-ভুল প্রভৃতি বিষয় বিচার করে কাজ করা হয়। অনৈতিকভাবে ব্যবসায় করলে ব্যবসায় ও সমাজের ওপর নেতিবাচক প্রভাব পড়ে। পণ্যে ভেজাল মেশানো, ওজনে কম দেওয়া, অতিরিক্ত লাভের আশায় কৃত্রিম সংকট তৈরি প্রভৃতি ব্যবসায়ের অনৈতিক কাজ। উদ্দীপকের জনাব মুন্না বিদেশ থেকে সয়াবিন তেল আমদানি করে দেশে বিক্রি করেন। কিন্তু, তিনি বেশি দাম পাওয়ার আশায় প্রচুর তেল মজুদ করে রাখেন। পরবর্তীতে ভ্রাম্যমাণ আদালত গোপন সংবাদের ভিত্তিতে অভিযান চালায়। এতে জনাব মুন্নাকে ৩,০০,০০০ টাকা জরিমানা করা হয়। এ ঘটনায় তার ব্যবসায়ের সুনাম নষ্ট হয়। যথেষ্ট পরিমাণ তেলের সরবরাহ থাকলেও জনাব মুন্না বাজারে কৃত্রিম সংকট তৈরি করেন। এতে ক্রেতারা বেশি দামে তেল কিনতে বাধ্য হয়। ফলে তারা আর্থিকভাবে ক্ষতিগ্রস্ত হয়। এক্ষেত্রে জনাব মুন্না নিজ স্বার্থের জন্য ক্রেতাদের ক্ষতি করেন। কিন্তু, এটি ব্যবসায়ের নৈতিকতা বিরোধী কাজ। তাই ভ্রাম্যমাণ আদালত জনাব মুন্নাকে যথাযথ শাস্তি দেয়। সুতরাং, জনাব মুন্না পণ্য মজুদদারির মতো অনৈতিক কাজ করায় ব্যবসায়ের সফলতা পাননি।"
        }
      ]
    }
  ]
}