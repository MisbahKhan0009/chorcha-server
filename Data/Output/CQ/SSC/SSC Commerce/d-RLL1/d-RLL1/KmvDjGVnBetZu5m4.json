{
  "title": "বগুড়া ক্যান্টনমেন্ট পাবলিক স্কুল ও কলেজ ২০২৪",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব ইব্রাহিম পাকিস্তান থেকে উন্নতমানের তুলা এনে তা থেকে তার মিলে সুতা বানিয়ে তা দিয়ে উন্নতমানের কাপড় তৈরি করে। তার মিলে উৎপাদিত কাপড় সে দেশীয় বাজারে বিক্রয়ের ব্যবস্থা করে। তার মিলে ও কাপড় বিক্রয় কাজে বিপুলসংখ্যক মানুষের কর্মসংস্থান হচ্ছে। এছাড়া জনাব ইব্রাহিম প্রতি বছর বিপুল পরিমাণ অর্থ রাজস্ব হিসেবে সরকারকে প্রদান করে।",
      "tag": "BCPC 24",
      "sub_questions": [
        {
          "label": "ক",
          "question": "",
          "explanation": "পণ্যদ্রব্য ক্রয়-বিক্রয় কাজের ক্ষেত্রে অর্থগত, ঝুঁকিগত, স্থানগত, কালগত ও তথ্যগত বাধা বা সমস্যা দেখা যায়।"
        },
        {
          "label": "খ",
          "question": "",
          "explanation": "দেশীয় ও আন্তর্জাতিক পর্যায়ে প্রচলিত বিভিন্ন আইনের সমন্বয়ে সৃষ্ট পরিবেশ হলো আইনগত পরিবেশ। বাণিজ্য ও শিল্প আইন, শ্রম আইন, আমদানি-রপ্তানি নীতি প্রভৃতি এ পরিবেশের উপাদান। ব্যবসায় সংক্রান্ত আইন ব্যবসায়ের অনুকূল হলে দেশি-বিদেশি উদ্যোক্তারা ব্যবসায়ে উৎসাহিত হয়। এতে দেশে ব্যবসায়ের প্রসার সহজ হয়।"
        },
        {
          "label": "গ",
          "question": "",
          "explanation": "জনাব ইব্রাহিম পণ্যের রূপগত উপযোগ সৃষ্টি করেছেন। এ উপযোগ সম্পদের রূপ বা আকার পরিবর্তনের সাথে জড়িত। এটির মাধ্যমে কাঁচামালকে প্রক্রিয়াজাত করে মানুষের ব্যবহার উপযোগী পণ্য তৈরি করা হয়। শিল্পের মাধ্যমে এ উপযোগ সৃষ্টি হয়। উদ্দীপকে জনাব ইব্রাহিমের একটি কাপড় তৈরির মিল রয়েছে। এ মিলে সে তুলা থেকে সুতা আর সুতা থেকে কাপড় তৈরি করে। এ কাজের জন্য সে প্রথমে পাকিস্তান থেকে তুলা কিনে আনে। এরপর এ তুলা মেশিনের সাহায্যে সুতায় রূপান্তরিত করে। আবার এ সুতা থেকেই মেশিনের সাহায্যে কাপড় উৎপাদিত হয়। এভাবে তার মিলে তুলা থেকে সুতা এবং সুতা থেকে ব্যবহার উপযোগী কাপড় তৈরি হয়। এসব বৈশিষ্ট্য রূপগত উপযোগের সাথে মিলে যায়। সুতরাং, জনাব ইব্রাহিম পণ্যের রূপগত উপযোগ সৃষ্টি করেছেন।"
        },
        {
          "label": "ঘ",
          "question": "",
          "explanation": "জনাব ইব্রাহিমের শিল্পপ্রতিষ্ঠানের মতো শিল্প কর্মসংস্থান সৃষ্টি করে জীবনযাত্রার মান বাড়াতে সহায়তা করে বলে আমি মনে করি। শিল্পে উৎপাদিত পণ্যের মাধ্যমে মানুষ উন্নত মানের পণ্য ভোগের সুবিধা লাভ করে। এছাড়া শিল্পের মাধ্যমে বিশাল কাজের ক্ষেত্র তৈরি হয়। এতে বেকার জনগোষ্ঠীর কর্মসংস্থানের ব্যবস্থা হয়। উদ্দীপকে জনাব ইব্রাহিমের একটি কাপড় উৎপাদনের মিল রয়েছে। উৎপাদিত কাপড় সে দেশীয় বাজারে বিক্রির ব্যবস্থা করে। তার মিলে কাপড় উৎপাদন ও কাপড় বিক্রির কাজে অনেক মানুষের কর্মসংস্থান হচ্ছে। এছাড়া জনাব ইব্রাহিম প্রতি বছর বিপুল পরিমাণ অর্থ রাজস্ব হিসেবে সরকারকে প্রদান করে। জনাব ইব্রাহিমের প্রতিষ্ঠানের মতো শিল্পপ্রতিষ্ঠানে পণ্য উৎপাদন ও বিক্রির জন্য কাজের ক্ষেত্র তৈরি হয়। এসব ক্ষেত্রে সমাজের বেকার জনগোষ্ঠী কাজ করে আয় করতে পারে। এতে তারা পরিবারের মৌলিক চাহিদা মেটাতে পারে। ফলে তাদের জীবনযাত্রার মান উন্নত হয়। আবার উক্ত শিল্প প্রতিষ্ঠানের প্রদত্ত রাজস্ব সরকার বিভিন্ন অবকাঠামোগত উন্নয়নে ব্যয় করে। এছাড়া রাজস্ব দিয়ে সরকার বিভিন্ন সেবামূলক প্রতিষ্ঠান গড়ে তোলে। এতে মানুষের জীবন সহজ ও আরামদায়ক হয়। এভাবে জনাব ইব্রাহিমের শিল্পের মতো শিল্প প্রতিষ্ঠান মানুষের জীবনযাত্রার মান বাড়াতে সহায়তা করে।"
        }
      ]
    },
    {
      "number": "2",
      "uddipok": "মিস রিমানুন আইটি ফার্মের কর্ণধার। বিগত দুই বছর পূর্বে প্রতিষ্ঠানটি প্রতিষ্ঠিত হওয়ার পর থেকেই লোকসান হওয়ায় তিনি অনেকটা হতাশাগ্রস্ত। তারপরও তিনি একেবারে হাল ছেড়ে দেননি। তিনি বাধা-বিপত্তি অতিক্রম করে সবেমাত্র তার ব্যবসায় নিয়ে আশাবাদী হতে শুরু করেছেন। এখন ব্যবসায় খুব ভালো চলছে। তিনি দৃঢ়ভাবে বিশ্বাসী যে তিনি ব্যবসায়ে অবশ্যই সফল হবেন।",
      "tag": "BCPC 24",
      "sub_questions": [
        {
          "label": "ক",
          "question": "",
          "explanation": "ম্যাটসুসিটা কোম্পানির প্রতিষ্ঠাতা কনোকে ম্যাটসুসিটা।"
        },
        {
          "label": "খ",
          "question": "",
          "explanation": "কর্মসংস্থানের প্রধান উৎস সরকারি ও বেসরকারি প্রতিষ্ঠান। সরকারি ও বেসরকারি প্রতিষ্ঠানের কাজ সুষ্ঠুভাবে পরিচালনার জন্য বহু কর্মীর প্রয়োজন হয়। এজন্য এসব প্রতিষ্ঠানে নির্দিষ্ট পরিমাণ মজুরি বা বেতন এবং অন্যান্য সুবিধা দিয়ে কর্মী নিয়োগ করা হয়। আয়ের নিরাপত্তা, সম্মান, পদোন্নতি প্রভৃতি সুবিধা থাকায় এসব প্রতিষ্ঠানের চাকরি সকলের কাছে আকর্ষণীয়।"
        },
        {
          "label": "গ",
          "question": "",
          "explanation": "উদ্দীপকে মিস রিমানুন ব্যবসায় উদ্যোগ উন্নয়নে সুষ্ঠু পরিকল্পনা, প্রচার-প্রচারণা ও অর্থসংস্থানের অভাব প্রভৃতি বাধার সম্মুখীন হয়েছিলেন। ব্যবসায় উদ্যোগ উন্নয়নে বিরাজমান পরিবেশ সবসময় অনুকূল হয় না। বেশকিছু বাধার কারণে উদ্যোগ উন্নয়ন কাঙ্ক্ষিত পর্যায়ে পৌঁছাতে পারে না। এজন্য উদ্যোক্তারা ব্যবসায় উদ্যোগ গ্রহণে আগ্রহ হারিয়ে ফেলে। উদ্দীপকের মিস রিমানুন একটি আইটি ফার্মের কর্ণধার। বিগত দুই বছর পূর্বে প্রতিষ্ঠানটি প্রতিষ্ঠিত হয়। এরপর থেকেই ব্যবসায় লোকসান হওয়ায় তিনি অনেকটা হতাশাগ্রস্ত হয়ে পড়েন। তার এই উদ্যোগ উন্নয়নের ক্ষেত্রে প্রথম বাধা হলো সুষ্ঠু পরিকল্পনার অভাব। সঠিক পরিকল্পনার অভাব তার এই উদ্যোগ বাস্তবায়নে বিরূপ প্রভাব ফেলেছে। আবার সঠিক প্রচার-প্রচারণার অভাবে গ্রাহকরা প্রথমে ব্যবসায় সম্পর্কে জানতে পারেনি। ফলে প্রথম দিকে তার প্রতিষ্ঠানে আশানুরূপ গ্রাহকও আসেনি। এছাড়া প্রয়োজনীয় অর্থসংস্থানের অভাবে শুরুর দিকে তিনি ব্যবসায় সম্প্রসারণ করতে পারেননি। এসব বিষয় মিস রিমানুনের ব্যবসায় উদ্যোগ উন্নয়নে বাধা তৈরি করে।"
        },
        {
          "label": "ঘ",
          "question": "",
          "explanation": "উদ্দীপকে মিস রিমানুনের মধ্যে ব্যবসায় উদ্যোক্তার আত্মবিশ্বাস, অধ্যবসায়, ঝুঁকি গ্রহণের ক্ষমতা প্রভৃতি গুণাবলি থাকায় তিনি সফল হওয়ার ব্যাপারে আশাবাদী। একজন সফল উদ্যোক্তার কিছু বিশেষ গুণাবলি থাকে। এসব গুণসমূহের কারণে তিনি সব বাধা অতিক্রম করে কাঙ্ক্ষিত লক্ষ্যে পৌঁছে যান। উদ্যম, সাহস, আত্মবিশ্বাস, অধ্যবসায়, সৃজনশীলতা, ঝুঁকি গ্রহণের ক্ষমতা প্রভৃতি ব্যবসায় উদ্যোক্তার উল্লেখযোগ্য কিছু গুণ। উদ্দীপকের মিস রিমানুন একটি আইটি ফার্মের কর্ণধার। বিগত দুই বছর পূর্বে এটি প্রতিষ্ঠিত হলেও ক্রমাগত লোকসানের কারণে তিনি হতাশাগ্রস্ত হয়ে পড়েন। তারপরও তিনি হাল ছেড়ে দেননি। তিনি সকল বাধা অতিক্রম করে দৃঢ় বিশ্বাসের সাথে এগিয়ে গেছেন। বর্তমানে তার ব্যবসায়টি খুব ভালো চলছে। মিস রিমানুনের শুরু থেকে নিজের ওপর বিশ্বাস ছিল। তাই তিনি ব্যর্থ হওয়ার পরও হাল ছাড়েননি। এই আত্মবিশ্বাসই তাকে সব বাধা-বিপত্তি অতিক্রম করার অনুপ্রেরণা জুগিয়েছে। ব্যর্থ হতে পারেন জেনেও তিনি বার বার চেষ্টা করে গেছেন। এটি সফল উদ্যোক্তার অধ্যবসায়ের গুণাবলিকে নির্দেশ করে। আবার ব্যবসায়ে ঝুঁকি আছে জেনেও তিনি দমে যাননি। তার ঝুঁকি নেওয়ার মানসিকতাই তাকে নতুন উদ্যমে এগিয়ে যেতে সহায়তা করেছে। তাই বলা যায়, সফল উদ্যোক্তার গুণাবলি থাকার কারণেই মিস রিমানুন ব্যবসায়ে সফল হওয়ার ব্যাপারে আশাবাদী।"
        }
      ]
    },
    {
      "number": "3",
      "uddipok": "ইছামতি ফুটওয়্যার লি. চামড়াজাত পণ্য প্রস্তুতকারী একটি বিখ্যাত প্রতিষ্ঠান। সম্প্রতি কয়েক বছর ধরে এই প্রতিষ্ঠানটি প্রত্যাশিত মুনাফা অর্জনে ব্যর্থ হচ্ছে। এর কারণ অনুসন্ধানের দায়িত্ব প্রদান করে জাপানি একটি প্রতিষ্ঠানকে। জাপানি প্রতিষ্ঠানটি অনুসন্ধান করার পর রিপোর্ট পেশ করে। রিপোর্টটিতে কর্মীদের প্রশিক্ষণের সুপারিশ করে। প্রশিক্ষণ পরবর্তী সময়ে প্রতিষ্ঠানের সম্পদ অপচয় এবং দুর্ঘটনা হ্রাস পায়।",
      "tag": "BCPC 24",
      "sub_questions": [
        {
          "label": "ক",
          "question": "",
          "explanation": "বাংলাদেশ পরিসংখ্যান ব্যুরোর প্রতিবেদন-২০১০ অনুযায়ী দেশের মোট শ্রমশক্তির পরিমাণ হলো ৫ কোটি ৬৭ লক্ষ।"
        },
        {
          "label": "খ",
          "question": "",
          "explanation": "কোনো নির্দিষ্ট ক্ষেত্রে সরকার কর্তৃক সুযোগ-সুবিধা ও অনুকূল পরিবেশ তৈরি করে দেওয়াকে বলা হয় সরকারি পৃষ্ঠপোষকতা। সরকার দেশের ব্যবসায়িক পরিবেশের উন্নয়ন ঘটাতে প্রয়োজনীয় সহায়তা করে থাকে। কর মওকুফ, স্বল্প বা বিনা সুদে মূলধন সরবরাহ প্রভৃতি সরকার প্রদত্ত সুবিধা। এরূপ সুবিধা বা পৃষ্ঠপোষকতা পেলে ব্যবসায়ীরা সহজেই ব্যবসায় স্থাপন ও সম্প্রসারণ করতে পারে।"
        },
        {
          "label": "গ",
          "question": "",
          "explanation": "প্রশিক্ষণ ইছামতি ফুটওয়‍্যার লি. এর কর্মীদের কাজ সম্পর্কে যথাযথ ধারণা দিয়ে কর্মক্ষমতা বৃদ্ধি করছে। কোনো বিশেষ কাজ যথার্থভাবে সম্পাদনের জ্ঞান ও দক্ষতা বাড়ানোর প্রক্রিয়া হলো প্রশিক্ষণ। এর মাধ্যমে কর্মীদের আধুনিক প্রযুক্তি, কলা-কৌশল ও যন্ত্রপাতি সম্পর্কে ধারণা দেওয়া যায়। ফলে কর্মীরা নির্দিষ্ট কাজের পদ্ধতি সম্পর্কে সুস্পষ্ট জ্ঞান লাভ করে। এতে কর্মীদের উৎপাদনশীলতা বাড়ে। উদ্দীপকের ইছামতি ফুটওয়্যার লি. চামড়াজাত পণ্য উৎপাদনকারী একটি প্রতিষ্ঠান। প্রতিষ্ঠানটি বিগত কয়েক বছর ধরে প্রত্যাশিত মুনাফা অর্জনে ব্যর্থ হচ্ছে। তাই জাপানি একটি প্রতিষ্ঠানকে এর কারণ অনুসন্ধানে দায়িত্ব দেওয়া হয়। তারা কর্মীদেরকে প্রশিক্ষণের জন্য সুপারিশ করে। এর মাধ্যমে প্রতিষ্ঠানটির কর্মীরা আধুনিক প্রযুক্তি, কলা-কৌশল ও যন্ত্রপাতি সম্পর্কে জ্ঞান লাভ করে। ফলে প্রতিষ্ঠানের যন্ত্রপাতি, সাজ সরঞ্জাম ও অন্যান্য সম্পদের সঠিক ব্যবহার সম্ভব হয়। এভাবে প্রশিক্ষণ উক্ত প্রতিষ্ঠানের কর্মীদের কর্মদক্ষতা বৃদ্ধি করেছে।"
        },
        {
          "label": "ঘ",
          "question": "",
          "explanation": "'প্রশিক্ষণ অপচয় ও দুর্ঘটনা হ্রাস করে'- উক্তিটি যথার্থ। প্রশিক্ষণের ফলে কর্মীরা দক্ষতা ও মিতব্যয়িতার সাথে কাজ করতে পারে। এছাড়া কর্মীরা নিরাপত্তামূলক ব্যবস্থা গ্রহণের কলা-কৌশল সম্পর্কে জ্ঞান লাভ করে। এতে প্রতিষ্ঠানের সম্পদেরও সদ্ব্যবহার হয়। উদ্দীপকের ইছামতি ফুটওয়্যার লি. চামড়াজাত পণ্য প্রস্তুতকারী একটি প্রতিষ্ঠান। সম্প্রতি কয়েক বছর ধরে প্রতিষ্ঠানটি প্রত্যাশিত মুনাফা অর্জনে ব্যর্থ হচ্ছে। তাই এর কারণ অনুসন্ধান করতে তারা জাপানি একটি প্রতিষ্ঠানকে দায়িত্ব দেয়। তারা কর্মীদের প্রশিক্ষণের জন্য' পরামর্শ দেয়। এতে প্রশিক্ষণ পরবর্তী সময়ে প্রতিষ্ঠানটির সম্পদ অপচয় ও দুর্ঘটনা হ্রাস পায়। প্রশিক্ষণের মাধ্যমে ইছামতি ফুটওয়‍্যার লি. তাদের কর্মীদের কাজে দক্ষ।। করে তোলে। প্রতিষ্ঠানটির কর্মীরা বর্তমানে দক্ষতা ও মিতব্যয়িতার সাথে কাজ সম্পাদন করতে পারছে। ফলে প্রতিষ্ঠানটির অপচয় কমে। তাছাড়া প্রশিক্ষণের মাধ্যমে কোন যন্ত্র কীভাবে ব্যবহার করতে হবে কর্মীরা সে সম্পর্কে ধারণা পায়। এতে কর্মীরা নিরাপত্তামূলক ব্যবস্থা সম্পর্কেও 'সচেতন হয়। ফলে কারখানার যন্ত্রপাতি ব্যবহারসহ অন্যান্য দুর্ঘটনা এড়ানো সহজ হয়। তাই বলা যায়, 'প্রশিক্ষণ অপচয় ও দুর্ঘটনা হ্রাস করে'- উক্তিটি যথার্থ।'"
        }
      ]
    },
    {
      "number": "4",
      "uddipok": "জনাব মহসিন বগুড়া শহরের প্রাণকেন্দ্র 'হাজী কাবাব ঘর' নামে একটি খাবারের দোকান দিলেন। তিনি সর্বদা খাদ্য মানের ব্যাপারে আপসহীন ছিলেন। ফলে দ্রুত সময়ের মধ্যে তার সুনাম ছড়িয়ে পড়ে। পরবর্তীতে তিনি পাশেই একটি ছয়তলা বিশিষ্ট বিল্ডিং ভাড়া নিয়ে ব্যবসায় সম্প্রসারণ করেন। এতে তাকে আরও দুই কোটি টাকা বিভিন্ন উৎস থেকে সংগ্রহ করে বিনিয়োগ করতে হয়েছে। বর্তমানে প্রতিষ্ঠানটি বৃহৎ - আকার রূপলাভ করছে।",
      "tag": "BCPC 24",
      "sub_questions": [
        {
          "label": "ক",
          "question": "",
          "explanation": "অংশীদারি ব্যবসায়ের সর্বনিম্ন সদস্য ২ জন।"
        },
        {
          "label": "খ",
          "question": "",
          "explanation": "সরকার কর্তৃক গঠিত, পরিচালিত ও নিয়ন্ত্রিত ব্যবসায় হলো রাষ্ট্রীয় ব্যবসায়। রাষ্ট্রীয় ব্যবসায়ের দুটি বৈশিষ্ট্য উল্লেখ করা হলো- ১. রাষ্ট্রীয় ব্যবসায় রাষ্ট্রপ্রধানের অধ্যাদেশ বা জাতীয় সংসদে বিল পাসের মাধ্যমে গঠিত হয়। ২. রাষ্ট্রীয় ব্যবসায়ের প্রধান উদ্দেশ্য জনকল্যাণ।"
        },
        {
          "label": "গ",
          "question": "",
          "explanation": "উদ্দীপকের জনাব মহসিনের ব্যবসায়টি একমালিকানা ব্যবসায়। এ ধরনের ব্যবসায় একক মালিকানায় গঠিত, পরিচালিত ও নিয়ন্ত্রিত হয়। যে কেউ সীমিত মূলধন নিয়ে সহজেই এ ব্যবসায় শুরু করতে পারেন। ব্যবসায়ের যাবতীয় মুনাফা তিনি একাই ভোগ করেন। আবার ক্ষতি হলে সব দায়ভার মালিককে বহন করতে হয়। - উদ্দীপকের জনাব মহসিন 'হাজী 'কাবাব ঘর' নামে একটি খাবার দোকানের মালিক। এ ব্যবসায় তিনি নিজেই পরিচালনা করেন। আবার ব্যবসায়টি শুরু করার জন্য প্রয়োজনীয় মূলধনও তিনি বিনিয়োগ করেন। এ ব্যবসায়ের যাবতীয় মুনাফা তিনি একাই ভোগ করেন। এছাড়া ব্যবসায়ে ক্ষতি হলে সব দায়ভার তাকে বহন করতে হয়। ব্যবসায়ের যেকোনো সিদ্ধান্ত তিনি একাই নেন। এসব বৈশিষ্ট্য একমালিকানা ব্যবসায়ের সাথে মিলে যায়। সুতরাং, জনাব মহসিনের ব্যবসায়টি একটি একমালিকানা ব্যবসায়।"
        },
        {
          "label": "ঘ",
          "question": "",
          "explanation": "জনাব মহসিনের একমালিকানা ব্যবসায়টি গঠনে ঝামেলা কম অথচ অসীম দায়সম্পন্ন বলে আমি মনে করি। আইনগত বাধা না থাকায় যে কেউ ইচ্ছা করলে একমালিকানা ব্যবসায় শুরু করতে পারে। তাই এ ধরনের ব্যবসায় গঠন কম ঝামেলাপূর্ণ। আবার ব্যবসায়ে লোকসান হলে মালিককে এককভাবে বহন করতে হয়। এজন্য এ ব্যবসায়ে মালিকের দায় অসীম হয়। উদ্দীপকের জনাব মহসিনের খাবারের দোকানটি একটি একমালিকানা ব্যবসায়। স্বল্প পুঁজি নিয়ে তিনি ব্যবসায়টি শুরু করেন। খাবারের গুণাগুণ ভালো থাকায় তার ব্যবসায়ের সুনাম ছড়িয়ে পড়ে। পরবর্তীতে তিনি বিভিন্ন উৎস থেকে মূলধন সংগ্রহ করে তার ব্যবসায় সম্প্রসারণ করেন। বর্তমানে তার ব্যবসায়টি বৃহৎ আকার রূপ লাভ করেছে। জনাব মহসিন আইনগত ঝামেলা না থাকায় তার ব্যবসায়টি সহজে স্থাপন করতে পেরেছেন। এক্ষেত্রে তিনি শুধু ট্রেড লাইসেন্স সংগ্রহ করেই তার ব্যবসায়টি শুরু করেন। এদিক থেকে তার ব্যবসায়টি গঠন কম ঝামেলাপূর্ণ। আবার পরবর্তীতে তিনি একটি ছয়তলা বিশিষ্ট বিল্ডিং ভাড়া নিয়ে ব্যবসায় সম্প্রসারণ করেন। এজন্য তাকে বিভিন্ন উৎস থেকে মূলধন সংগ্রহ করতে হয়েছে। এতে তার দায়ের পরিমাণ বেড়ে যায়। প্রয়োজনে ব্যক্তিগত সম্পত্তি বিক্রি করে হলেও তাকে এ দায় পরিশোধ করতে হবে। এ দিক থেকে তার দায় অসীম। সুতরাং, জনাব মহসিনের ব্যবসায়টি গঠনে ঝামেলা কম থাকলেও তা অসীম দায়সম্পন্ন।"
        }
      ]
    },
    {
      "number": "5",
      "uddipok": "বগুড়ার 'নদী সিরামিকস লি.' এর প্রয়োজনীয় কাঁচামাল চীন থেকে -আমদানি করা হয়। উক্ত প্রতিষ্ঠানের উৎপাদিত পণ্য দেশীয় ও আন্তর্জাতিক বাজারে বাজারজাতকরণ করা হয়ে থাকে। এছাড়া প্রতিষ্ঠানটির বিপুল পরিমাণে মূলধনী যন্ত্রপাতি ও অন্যান্য সরঞ্জামাদি রয়েছে। এসব কারণে প্রতিটি ধাপে ধাপে তাকে ঝুঁকিজনিত ক্ষতি মোকাবিলার জন্য বিভিন্ন ধরনের বিমা পলিসি গ্রহণ করতে হয়। এজন্য প্রতিষ্ঠানকে প্রতি বছর বিপুল পরিমাণ প্রিমিয়াম প্রদান করতে হয়।",
      "tag": "BCPC 24",
      "sub_questions": [
        {
          "label": "ক",
          "question": "",
          "explanation": "কোনো খ্যাতনামা কোম্পানির নাম ব্যবহার এবং এর পণ্য বা সেবা তৈরি ও বিক্রি করার অধিকার হলো ফ্রানসাইজিং।"
        },
        {
          "label": "খ",
          "question": "",
          "explanation": "পেটেন্ট ও কপিরাইটের মধ্যে দুটি পার্থক্য উল্লেখ করা হলো- পেটেন্ট কপিরাইট পেটেন্ট হলো নতুন আবিষ্কৃত পণ্যের ওপর একক অধিকার পাওয়ার জন্য সরকারের সাথে আবিষ্কারকের সম্পাদিত চুক্তি। লেখক বা শিল্পী কর্তৃক তার সৃষ্ট কর্মের ওপর একটি নির্দিষ্ট সময়ের জন্য স্থায়ী আইনগত অধিকার হলো কপিরাইট। পেটেন্টের স্থায়িত্ব চুক্তির মেয়াদের ওপর নির্ভর করে। লেখক বা শিল্পীর জীবনকাল ও মৃত্যুর ৬০ বছর পর্যন্ত কপিরাইট সংরক্ষিত থাকে।"
        },
        {
          "label": "গ",
          "question": "",
          "explanation": "নদী সিরামিকস্ লি. এর উদ্দীপকে উল্লিখিত ক্ষেত্রে অগ্নি, নৌ ও দুর্ঘটনা বিমা পলিসি গ্রহণ করতে হয়। ব্যবসায়ে সর্বদা ঝুঁকি বিদ্যমান। ঝুঁকির ধরন অনুযায়ী বিমা পলিসি গ্রহণ করতে হয়। অগ্নিজনিত ঝুঁকির জন্য অগ্নিবিমা, নৌপথের ঝুঁকির জন্য নৌবিমা করা হয়। এছাড়া ব্যক্তির জীবন বা সম্পত্তি বিনাশের ঝুঁকির জন্য দুর্ঘটনা বিমা করা হয়। উদ্দীপকে বগুড়ার 'নদী সিরামিকস লি.' ব্যবসায়ের প্রয়োজনীয় কাঁচামাল চীন থেকে আমদানি করে। নৌ পথে আমদানির ক্ষেত্রে ঝড়, ঢেউ, সুনামি, দস্যুতার ঝুঁকি রয়েছে। এই ঝুঁকি নিরসনে নৌ বিমা করা হয়। এছাড়া প্রতিষ্ঠানটির বিপুল পরিমাণ মূলধনী যন্ত্রপাতি ও সরঞ্জামাদি রয়েছে। এগুলো আগুনে পুড়ে ক্ষতিগ্রস্ত হতে পারে। এজন্য অগ্নিবিমা করা হয়। আবার এটির কারখানার কর্মরত কর্মীদের জীবনের নিরাপত্তার ঝুঁকি রয়েছে। এজন্য দুর্ঘটনা বিমা করা হয়। তাই বলা যায়, নদী সিরামিকস লি. ঝুঁকি নিরসনে অগ্নি, নৌ ও দুর্ঘটনা বিমা পলিসি গ্রহণ করে।"
        },
        {
          "label": "ঘ",
          "question": "",
          "explanation": "'বিমা দেশের শিল্পায়নে অপরিসীম অবদান রাখে'- উক্তিটি যথার্থ বলে আমি মনে করি। প্রাকৃতিক ও অপ্রাকৃতিক কারণে ব্যবসায় প্রতিষ্ঠান ঝুঁকির সম্মুখীন হয়। এতে দেশের শিল্পায়ন বাধাগ্রস্ত হয়। এক্ষেত্রে বিমা আর্থিক ক্ষতিপূরণ দিয়ে ঝুঁকিগত বাধা দূর করে। উদ্দীপকের 'নদী সিরামকস লি.' ব্যবসায়ের প্রয়োজনীয় কাঁচামাল চীন থেকে আমদানি করে। প্রতিষ্ঠানটি তাদের উৎপাদিত পণ্য দেশীয় ও আন্তর্জাতিক বাজারে বাজারজাতকরণ করে থাকে। এছাড়াও প্রতিষ্ঠানটির বিপুল পরিমাণ মূলধনী যন্ত্রপাতি ও অন্যান্য সরঞ্জামাদি রয়েছে। নদী সিরামিকস লি. এর ব্যবসায়ের প্রতিটি ধাপে ধাপে ঝুঁকি বিদ্যমান। উক্ত ঝুঁকি মোকাবিলায় প্রতিষ্ঠানটি বিমা পলিসি গ্রহণ করে। কোনো দুর্ঘটনা, আগুন বা জাহাজ ডুবির মতো অনাকাঙ্ক্ষিত ঘটনায় 'নদী সিরামিকস লি.' ক্ষতির সম্মুখীন হতে পারে। এতে প্রতিষ্ঠানটি বন্ধ হয়ে যাওয়ার আশঙ্কাও রয়েছে। কিন্তু বিমা চুক্তি থাকলে কোনো দুর্ঘটনা ঘটলে প্রতিষ্ঠানটি আর্থিক ক্ষতিপূরণ পায়। ফলে ভবিষ্যতেও ব্যবসায় সচল রাখার নিশ্চয়তা থাকে। এভাবে বিমা শিল্পপ্রতিষ্ঠানের ঝুঁকি কমায়। ফলে উদ্যোক্তারা শিল্প স্থাপনে আগ্রহী হয়। এতে শিল্পায়ন ত্বরান্বিত হয়। এভাবে বিমা ব্যবসায়ের ঝুঁকি ও অনিশ্চয়তা দূর করে দেশের শিল্পায়নে অবদান রাখছে।"
        }
      ]
    },
    {
      "number": "6",
      "uddipok": "জনাব X এর কুষ্টিয়া শহরের নিউমার্কেট এলাকায় \"মুসলিম হোটেল অ্যান্ড রেস্টুরেন্ট\" নামে একটি খাবার প্রতিষ্ঠান রয়েছে। খাবারের মান, পরিষ্কার-পরিচ্ছন্ন ও গ্রাহক সেবায় তিনি ছিলেন খুবই সচেতন। তদুপরি তার একজন কর্মচারী বাসি খাবার পরিবেশনের দায়ে বরখাস্ত হয়েছিলেন। তিনি মনে করেন বাসি-পচা ও নোংরা খাবার জনস্বাস্থ্যের জন্য খুবই ক্ষতিকর। তিনি সবসময় ক্রেতা-সাধারণের কল্যাণের কথা ভেবে থাকেন।",
      "tag": "BCPC 24",
      "sub_questions": [
        {
          "label": "ক",
          "question": "",
          "explanation": "আজাদ প্রোডাক্টের মালিক আবুল কালাম আজাদ' ৪৫০ টাকার পুঁজি নিয়ে ব্যবসায় শুরু করেছিলেন।"
        },
        {
          "label": "খ",
          "question": "",
          "explanation": "জহুরুল ইসলাম একজন সফল উদ্যোক্তা হিসেবে সমাজের বিভিন্ন উন্নয়নমূলক কাজে তার সাহায্যের হাত প্রসারিত করেছিলেন। জহুরুল ইসলামের প্রতিষ্ঠিত দুটি শিক্ষাপ্রতিষ্ঠান হলো- ১. জহুরুল ইসলাম মেডিকেল কলেজ ও হাসপাতল, ২. জহুরুল ইসলাম এডুকেশন কমপ্লেক্স।"
        },
        {
          "label": "গ",
          "question": "",
          "explanation": "নৈতিক মনোভাবের কারণে উদ্দীপকে বর্ণিত জনাব X তার কর্মচারীকে চাকরিচ্যুত করেছিল। ব্যবসায় নৈতিকতার মাধ্যমে কোনো বিষয়ে ভালো-মন্দ, উচিত-অনুচিত, ঠিক-বেঠিক, ন্যায়-অন্যায় প্রভৃতি বিচার করা হয়। ন্যায্যমূল্যে পণ্য বিক্রি করা, ভেজাল পণ্য বিক্রি না করা, পণ্যের কৃত্রিম সংকট তৈরি না করা প্রভৃতি ব্যবসায় নৈতিকতার অন্তর্ভুক্ত। এসব কাজ ব্যবসায়ীদের ব্যবসায়ের প্রতি সচেতনতা বাড়ায়। উদ্দীপকে জনাব X এর একটি খাবারের প্রতিষ্ঠান রয়েছে। তিনি তার প্রতিষ্ঠানটি পরিচালনায় অত্যন্ত সচেতন। এজন্য তিনি খাবারের মান, পরিষ্কার-পরিচ্ছন্নতা ও গ্রাহক সেবার দিকে সবসময় নজর দেন। তার প্রতিষ্ঠানের এক কর্মচারী বাসি খাবার পরিবেশন করায় তিনি তাকে বরখাস্ত করেছিলেন। তার দৃষ্টিতে কর্মচারীর এ কাজটি ন্যায়সঙ্গত নয়। জনাব X ব্যবসায়িক কাজ সম্পাদনে সবসময় ক্রেতাসাধারণের কল্যাণের কথা ভেবে থাকেন। তার এ মনোভাব ব্যবসায় নৈতিকতার সাথে মিলে যায়। সুতরাং, নৈতিক মনোভাবের কারণে জনাব X তার কর্মচারীকে চাকরিচ্যুত করেছিলেন।"
        },
        {
          "label": "ঘ",
          "question": "",
          "explanation": "উদ্দীপকের জনাব X যে দৃষ্টান্ত রেখেছিলেন তা গণমাধ্যমের দ্বারা সবার মাঝে ছড়িয়ে দেওয়া সম্ভব বলে আমি মনে করি। নৈতিকতা মেনে ব্যবসায় পরিচালনা করলে ক্রেতাসাধারণের স্বার্থ রক্ষার পাশাপাশি সমাজে ব্যবসায়ীর গ্রহণযোগ্যতাও বাড়ে। এছাড়া এর মাধ্যমে ব্যবসায়ী দীর্ঘমেয়াদি ব্যবসায়িক সুবিধা ভোগ করে। নৈতিকতার এসব সুবিধা প্রচার করা গেলে অন্য ব্যবসায়ীরাও তা অনুসরণ করতে উদ্বুদ্ধ হয়। উদ্দীপকের জনাব X নৈতিকতার সাথে তার খাবারের প্রতিষ্ঠানটি পরিচালনা করেন। তিনি মনে করেন বাসি-পচা খাবার স্বাস্থ্যের জন্য ক্ষতিকর। এজন্য তার এক কর্মচারী বাসি খাবার পরিবেশন করায় তিনি তাকে বরখাস্ত করেছিলেন। তিনি সবসময় খাবারের মান, পরিষ্কার পরিচ্ছন্নতা ও গ্রাহক সেবা নিশ্চিতে সচেতন থাকেন। জনাব X নৈতিকতা মেনে ব্যবসায় পরিচালনা করেন। তিনি মুনাফা অর্জনের চেয়ে গ্রাহক সেবা নিশ্চিতে বেশি সচেতন। এতে তার ব্যবসায়ের গ্রহণযোগ্যতা তৈরি হয়। তার এ ব্যবসায়িক নৈতিকতা গণমাধ্যম প্রতিবেদন আকারে প্রচার করতে পারে। এতে অন্যান্য ব্যবসায়ীগণ জনাব X এর পরিচালনাগত দিক সম্পর্কে জানতে পারবে। এতে তারাও ক্রেতা স্বার্থ মেনে ব্যবসায় পরিচালনা করতে পারবে। এভাবে গণমাধ্যমের দ্বারা প্রচার-প্রচারণার মাধ্যমে জনাব X এর দৃষ্টান্ত সবার মাঝে ছড়িয়ে দেওয়া যায়।"
        }
      ]
    },
    {
      "number": "7",
      "uddipok": "মি. একরাম খুলনার কয়রা উপজেলায় একটি মৎস্য আহরণ ও প্রক্রিয়াজাতকরণ শিল্প গড়ে তোলেন। তার বিনিয়োগকৃত মূলধনের পরিমাণ জমি ও কারখানা ভবন ব্যতিরেকে ১০ কোটি টাকা। তার কারখানায় প্রায় ৪০ জন শ্রমিক কর্মরত আছে।",
      "tag": "BCPC 24",
      "sub_questions": [
        {
          "label": "ক",
          "question": "",
          "explanation": "সিমেন্ট শিল্পের কাঁচামাল হলো চুনাপাথর।"
        },
        {
          "label": "খ",
          "question": "",
          "explanation": "কুটির, ক্ষুদ্র ও মাঝারি শিল্প দেশের অর্থনীতিতে গুরুত্বপূর্ণ অবদান - রেখে চলছে। কুটির, ক্ষুদ্র ও মাঝারি শিল্পের বিকাশে দু'টি করণীয় হলো- ১. কাঁচামালের সহজলভ্যতা নিশ্চিত করা: যেকোনো শিল্পপ্রতিষ্ঠান গড়ে তোলার জন্য কাঁচামালের সহজলভ্যতা নিশ্চিত করা প্রয়োজন। ২. পরিবহন: সুষ্ঠুভাবে বিক্রয় ও বিপণন সম্পন্ন করার জন্য পরিবহনের সুব্যবস্থা আবশ্যক।"
        },
        {
          "label": "গ",
          "question": "",
          "explanation": "উদ্দীপকের মি. একরামের ব্যবসায়টি উৎপাদনমুখী ক্ষুদ্র শিল্পের অন্তর্গত। - এ ধরনের শিল্প পণ্য উৎপাদনের সাথে জড়িত থাকে। এ শিল্পপ্রতিষ্ঠান স্থাপনে ৭৫ লক্ষ থেকে ১৫ কোটি টাকা মূলধনের প্রয়োজন হয়। এছাড়া এ শিল্পে ৩১ থেকে ১২০ জন শ্রমিক নিয়োজিত থাকে। উদ্দীপকের মি. একরাম খুলনায় একটি মৎস্য আহরণ ও প্রক্রিয়াজাতকরণ শিল্প গড়ে তোলেন। তার এ শিল্পটি উৎপাদন প্রক্রিয়ার সাথে জড়িত। অর্থাৎ, শিল্পটিতে প্রক্রিয়াজাতকরণের মাধ্যমে চূড়ান্ত পণ্য উৎপাদন করা হয়। এছাড়া শিল্পটিতে বিনিয়োগকৃত মূলধনের পরিমাণ জমি ও কারখানা ভবন ব্যতিরেকে ১০ কোটি টাকা। আবার তিনি তার কারখানায় ৪০ জন শ্রমিক নিয়োগ করেছেন। এ বৈশিষ্ট্যগুলোর সাথে উৎপাদনমুখী ক্ষুদ্র শিল্পের মিল রয়েছে। তাই মি. একরামের ব্যবসায়টি হলো উৎপাদনমুখী ক্ষুদ্র শিল্প।"
        },
        {
          "label": "ঘ",
          "question": "",
          "explanation": "কাঁচামালের সহজলভ্যতা বিবেচনায় শিল্প স্থাপনে মি. একরাম খুলনার কয়রা উপজেলাকে নির্বাচন করেছেন বলে আমি মনে করি। শিল্পের কাঁচামাল আসে প্রাকৃতিক পরিবেশ থেকে। যে এলাকায় যে - ধরনের কাঁচামাল পাওয়া যায় সেখানে সে ধরনের শিল্প গড়ে ওঠে। কাঁচামাল সহজলভ্য হলে শিল্পপ্রতিষ্ঠানে সহজে সফলতা আসে। উদ্দীপকের মি. একরাম একটি মৎস্য আহরণ ও প্রক্রিয়াজাতকরণ শিল্প গড়ে তুলেছেন। এটি খুলনার কয়রা উপজেলায় অবস্থিত। শিল্পটিতে তিনি জমি ও কারখানা ব্যতিরেকে ১০ কোটি টাকা বিনিয়োগ করেছেন। আবার, এখানে ৪০ জন শ্রমিক কর্মরত আছে। মি. একরাম মৎস্য আহরণ ও প্রক্রিয়াজাতকরণ শিল্পের সাথে জড়িত। শিল্পটির প্রধান কাঁচামাল হলো মাছ। খুলনার কয়রা উপজেলা একটি মৎস্য সমৃদ্ধ এলাকা। এ কারণে মি. একরাম সহজেই তার শিল্পের কাঁচামালের যোগান দিতে পারেন। কাঁচামাল সহজলভ্য হওয়ায় উৎপাদন খরচ কম হয়। আবার, উৎপাদন প্রক্রিয়াও নিরবচ্ছিন্ন থাকে। সুতরাং, কাঁচামাল সহজলভ্য হওয়ায় মি. একরাম কয়রা উপজেলায় মৎস্য আহরণ ও প্রক্রিয়াজাত শিল্প গড়ে তুলেছেন।"
        }
      ]
    },
    {
      "number": "8",
      "uddipok": "জনাব নিয়াজ ঢাকায় একটি কোরিয়ান কোম্পানিতে ম্যানেজার হিসেবে কর্মরত আছেন। তিনি তার দক্ষতা ও কৌশলের মাধ্যমে তার কোম্পানির অন্যান্য স্টাফদের সর্বোচ্চ সামর্থ্যকে কাজে লাগিয়ে লক্ষ্য অর্জনে সমর্থ হন। তাকে সংগঠনের মানবিক ও অন্যান্য উপাদানকে দক্ষতার সাথে কাজে লাগানোর মাধ্যমে লক্ষ্য অর্জনের জন্য কাজ করতে হয়।",
      "tag": "BCPC 24",
      "sub_questions": [
        {
          "label": "ক",
          "question": "",
          "explanation": "নেতৃত্ব চার প্রকার। যথা: (১) গণতান্ত্রিক; (২) স্বৈরতান্ত্রিক; (৩) মুক্ত; (৪) আমলাতান্ত্রিক।"
        },
        {
          "label": "খ",
          "question": "",
          "explanation": "সাধারণত ব্যবসায়ের জন্য অর্থ সংগ্রহ করাকে অর্থায়ন বলে। যেকোনো ব্যবসায় প্রতিষ্ঠানের জন্য অর্থ বা মূলধন প্রয়োজন। এর কাজ চালু রাখাও ব্যবসায় সম্প্রসারণের জন্য অর্থের প্রয়োজন। ব্যবসায়ের আর্থিক প্রয়োজন মেটানোর জন্য অর্থ সংগ্রহ, সংরক্ষণ ও সংগৃহীত অর্থের সুষ্ঠু ব্যবহার সংক্রান্ত সব কাজ ব্যবসায় অর্থায়নের অন্তর্ভুক্ত।"
        },
        {
          "label": "গ",
          "question": "",
          "explanation": "উদ্দীপকের জনাব নিয়াজ লক্ষ্য অর্জনের জন্য ব্যবস্থাপনা সংক্রান্ত কাজ সম্পাদন করেন। ব্যবস্থাপনা হলো প্রাতিষ্ঠানিক লক্ষ্য অর্জনে অন্যদের দিয়ে কাজ আদায়ের কৌশল। এক্ষেত্রে মানবীয় (কর্মী) ও অমানবীয় (কাঁচামাল, যন্ত্রপাতি) উপকরণসমূহের সঠিক ব্যবহার করা হয়। একজন ব্যবস্থাপক দক্ষভাবে এগুলো ব্যবহারের মাধ্যমে প্রতিষ্ঠানের লক্ষ্য অর্জন করতে পারে। উদ্দীপকের জনাব নিয়াজ একটি কোরিয়ান কোম্পানির ম্যানেজার হিসেবে কর্মরত আছেন। তিনি কর্মীদের সর্বোচ্চ সামর্থ্যকে কাজে লাগিয়ে লক্ষ্য অর্জনে সমর্থ হন। এজন্য তাকে সঠিক পরিকল্পনা তৈরি করতে হয়। পরিকল্পনা বাস্তবায়নে তাকে ব্যবসায়ের মানবিক ও বস্তুগত উপকরণ সঠিকভাবে সংগঠিতকরণ করতে হয়। সুষ্ঠুভাবে ব্যবসায় পরিচালনার জন্য তিনি কর্মীদের সঠিক নির্দেশনা দেন। কর্মীদের উৎসাহী করার জন্য তিনি তাদের প্রেষণা দেন। কর্মীদের কাজে ভুল হলে তিনি নিয়ন্ত্রণ ব্যবস্থা -আরোপ করেন। এভাবে ব্যবস্থাপনার মৌলিক কাজ সম্পাদনের মাধ্যমে তিনি লক্ষ্য অর্জন করেন।"
        },
        {
          "label": "ঘ",
          "question": "",
          "explanation": "সঠিক পরিকল্পনা কোনো প্রতিষ্ঠানকে লক্ষ্য অর্জনে সহায়তা করে'-উক্তিটি যথার্থ বলে আমি মনে করি। পরিকল্পনা হলো ব্যবস্থাপনার প্রথম কাজ। এর মাধ্যমে কোনো কাজ শুরু করার আগে সে বিষয়ে বিশেষ চিন্তা-ভাবনা করা হয়। এটি ভবিষ্যৎ কাজের সঠিক দিকনির্দেশনা দেয়। ভবিষ্যতে কোন কাজ কে, কখন, কীভাবে করবে তা এর মাধ্যমে ঠিক করা হয়। উদ্দীপকের জনাব নিয়াজ কোরিয়ান কোম্পানির একজন ম্যানেজার। দক্ষতা ও কৌশলের মাধ্যমে তিনি অন্যদের সামর্থ্যকে কাজে লাগান। এগুলোর জন্য তার সঠিক পরিকল্পনার প্রয়োজন হয়। এছাড়া তিনি তার সংগঠনের মানবিক ও অন্যান্য উপাদানকে দক্ষতার সাথে কাজে লাগান। প্রতিষ্ঠানের সব উপাদানকে সঠিকভাবে কাজে লাগাতেও প্রয়োজন পরিকল্পনার। জনাব নিয়াজ তার প্রতিষ্ঠানের জন্য সঠিক পরিকল্পনা তৈরি করতে পারেন। এর মাধ্যমে তিনি ভবিষ্যৎ কাজ সম্পর্কে ধারণা পান। এছাড়া এর মাধ্যমে তিনি বুঝতে পারেন তার প্রতিষ্ঠান কোন দিকে অগ্রসর হবে। সঠিক পরিকল্পনার কারণে তিনি সুষ্ঠুভাবে প্রতিষ্ঠান পরিচালনা করতে পারেন। এছাড়া তিনি প্রতিষ্ঠানের সকল উপকরণ ও সম্পদের সঠিক ব্যবহার নিশ্চিত করতে পারেন। তাই আমি মনে করি, সঠিক পরিকল্পনা প্রণয়ন প্রতিষ্ঠানের লক্ষ্য অর্জনে সহায়তা করে।"
        }
      ]
    },
    {
      "number": "9",
      "uddipok": "জনাব কালাম যুব উন্নয়ন প্রশিক্ষণ কেন্দ্র থেকে নামমাত্র ফি এর বিনিময়ে গবাদিপশু পালনের ওপর তিন মাস মেয়াদি প্রশিক্ষণ গ্রহণ করেন। এছাড়াও তিনি মুরগির বিষ্ঠা ও গরুর গোবরের মাধ্যমে বায়োগ্যাস প্লান্ট স্থাপন করেন। তার দক্ষতার কারণে সমাজও উপকৃত।",
      "tag": "BCPC 24",
      "sub_questions": [
        {
          "label": "ক",
          "question": "",
          "explanation": "কুটির শিল্প দেশের ইতিহাস ঐতিহ্যকে লালন করে বিশ্বে বাংলাদেশকে পরিচয় করে।"
        },
        {
          "label": "খ",
          "question": "",
          "explanation": "যে চুক্তির মাধ্যমে আবিষ্কৃত জিনিসের ওপর আবিষ্কারককে নির্দিষ্ট মেয়াদের জন্য সম্পূর্ণ মালিকানা দেওয়া হয়, তাকে পেটেন্ট বলে। এতে উদ্ভাবনকারীর আর্থিক স্বার্থ রক্ষা পায়। পেটেন্টের ক্ষেত্রে পণ্য উদ্ভাবক এবং, সরকারের মধ্যে চুক্তি হয়। চুক্তি অনুযায়ী উদ্ভাবককে পণ্যটি তৈরি, উন্নয়ন, ব্যবহার ও বিক্রির একক অধিকার দেওয়া হয়।"
        },
        {
          "label": "গ",
          "question": "",
          "explanation": "জনাব কালামের কাজটি আত্মকর্মসংস্থান নির্দেশ করছে। আত্মকর্মসংস্থান একটি স্বাধীন পেশা। এর মাধ্যমে স্বল্প পুঁজি ও ন্যূনতম ঝুঁকি নিয়ে নিজেই নিজের জীবিকা অর্জনের ব্যবস্থা করা যায়। নিজের যোগ্যতা ও দক্ষতাকে কাজে লাগিয়ে বেকারত্ব দূর করা যায়। উদ্দীপকের জনাব কালাম যুব উন্নয়ন প্রশিক্ষণ কেন্দ্র থেকে গবাদিপশু পালনের ওপর প্রশিক্ষণ নেন। এর মাধ্যমে তিনি এই বিষয়ে দক্ষতা অর্জন করেন। তিনি ন্যূনতম ঝুঁকি ও স্বল্প পুঁজি নিয়ে মুরগি ও গরুর খামার স্থাপন করেন। তাছাড়া তিনি মুরগির বিষ্ঠা ও গরুর গোবরের মাধ্যমে বায়োগ্যাস প্লান্ট স্থাপন করেন। এক্ষেত্রে তিনি দক্ষতা, শ্রম ও পুঁজি খাটিয়ে নিজের জীবিকা অর্জনের ব্যবস্থা করেছেন। এসবের সাথে আত্মকর্মসংস্থানের মিল রয়েছে। সুতরাং, জনাব কালামের কাজ আত্মকর্মসংস্থান নির্দেশ করছে।"
        },
        {
          "label": "ঘ",
          "question": "",
          "explanation": "জনাব কালামের দক্ষতার মূলে প্রশিক্ষণের ভূমিকা রয়েছে। কোনো বিশেষ কাজ যথাযথভাবে সম্পাদনের জ্ঞান ও দক্ষতা বাড়াতে প্রশিক্ষণ প্রয়োজন হয়। এটি প্রশিক্ষণার্থীকে কাজের প্রকৃতি ও পরিবেশের সাথে পরিচিত করে। প্রশিক্ষণ যন্ত্রপাতি পরিচালনা ও কলাকৌশল প্রণয়নের দক্ষতা বাড়ায়। উদ্দীপকের জনাব কালাম যুব উন্নয়ন প্রশিক্ষণ কেন্দ্র থেকে গবাদিপশু পালনের ওপর প্রশিক্ষণ নেন। এর মাধ্যমে তিনি এ বিষয়ে দক্ষতা অর্জন করেন। ফলে তার মনোবল বাড়ে। আত্মবিশ্বাস ও দক্ষতা নিয়ে তিনি মুরগি ও গরুর খামার স্থাপন করেন। তাছাড়া তিনি কারিগরি দক্ষতাকে কাজে লাগিয়ে গরুর গোবর ও. মুরগির বিষ্ঠার মাধ্যমে বায়োগ্যাস প্লান্ট স্থাপন করেন। জনাব কালাম উক্ত প্রশিক্ষণের মাধ্যমে গবাদিপশু ও মুরগি পালনের পদ্ধতি সম্পর্কে জ্ঞান লাভ করেছেন। তিনি খামার স্থাপনের উপযুক্ত পরিবেশ ও স্থান নির্বাচন করতে পেরেছেন। আবার এর মাধ্যমে তিনি লাভজনকভাবে খামার পরিচালনার কলা-কৌশল শিখেছেন। আর তিনি গরু ও মুরগির বিভিন্ন রোগ ও এর প্রতিকার সম্পর্কে ধারণা পেয়েছেন। এছাড়া তিনি বিষ্ঠা ও গোবর থেকে বায়োগ্যাস উৎপাদনের দক্ষতা অর্জন করেছেন। তাই বলা যায়, জনাব কালামের দক্ষতার পেছনে প্রশিক্ষণের ভূমিকা রয়েছে।"
        }
      ]
    },
    {
      "number": "10",
      "uddipok": "মি. আকাশ ধানমন্ডি-২৭ এলাকায় একটি ডিপার্টমেন্ট স্টোর চালু করেছেন। তিনি তার স্টোরে পণ্যসামগ্রীগুলো ক্রেতা ও ভোক্তার আকাঙ্ক্ষা ও পছন্দমতো রেখেছেন। এজন্য তিনি ও তার প্রতিষ্ঠান এলাকায় বেশ জনপ্রিয়তা লাভ করেছে।",
      "tag": "BCPC 24",
      "sub_questions": [
        {
          "label": "ক",
          "question": "",
          "explanation": "বিজ্ঞাপন পণ্য প্রচারে গতিশীলতা আনে।"
        },
        {
          "label": "খ",
          "question": "প্রতিনিধি বা এজেন্টের মাধ্যমে বিক্রয় কী? ব্যাখ্যা করো।",
          "explanation": "উৎপাদনকারী প্রতিনিধির মাধ্যমে সরাসরি ভোক্তার কাছে পণ্য বিক্রয় করলে তাকে প্রতিনিধি বা এজেন্টের মাধ্যমে পণ্য বিক্রয় বলা হয়। এ বণ্টন প্রণালিতে উৎপাদনকারী দেশের বিভিন্ন স্থানে প্রতিনিধি বা এজেন্ট নিয়োগ করে। এরপর এজেন্ট বা প্রতিনিধি সরাসরি ভোক্তাদের কাছে পণ্যসামগ্রী বিক্রি করে থাকে। টিভি, ফ্রিজ, ফ্যান এবং বিভিন্ন কৃষিসামগ্রী এ বণ্টন প্রণালিতে বিক্রি করা হয়।"
        },
        {
          "label": "গ",
          "question": "",
          "explanation": "মি. আকাশ বিপণনের ভোস্তা বিশ্লেষণ কাজটি করে দোকানের পণ্যসম্ভার সাজিয়েছেন। এর মাধ্যমে ভোক্তা বা ব্যবহারকারীর বুচি, চাহিদা, বৈশিষ্ট্য ও আগ্রহ বিশ্লেষণ করা হয়। উত্ত বিশ্লেষণের ওপর ভিত্তি করে প্রয়োজনীয় পণ্য বা সেবা সরবরাহ করা হয়। এটি যথাযথভাবে সম্পন্ন না হলে ব্যবসায়ের ঝুঁকি বেড়ে যায় ও প্রসার ব্যাহত হয়। উদ্দীপকে মি. আকাশ ধানমন্ডি এলাকায় একটি ডিপার্টমেন্ট স্টোর চালু করেছেন। তার দোকানে পণ্যসামগ্রী রাখার ক্ষেত্রে তিনি ক্রেতা ও ভোক্তার আকাঙ্ক্ষা ও পছন্দ বিবেচনা করেছিলেন। এরপর এটি মোতাবেক তিনি তার দোকানে পণ্যের সম্ভার সাজান। তার দোকানে ক্রেতাদের পছন্দ, চাহিদা মোতাবেক পণ্য থাকায় ক্রেতা সমাগম বাড়ে। এতে তার দোকানে বিক্রয়ের পরিমাণও বেড়ে যায়। বৈশিষ্ট্য অনুযায়ী এসব কাজ বিপণনের ভোক্তা বিশ্লেষণের সাথে মিলে যায়। তাই বলা যায়, মি. আকাশ বিপণনের ভোক্তা বিশ্লেষণ কাজটি করে দোকানের পণ্য। সম্ভার সাজিয়েছেন।"
        },
        {
          "label": "ঘ",
          "question": "",
          "explanation": "পণ্যের মান নির্ধারণের মাধ্যমেই ভোক্তার কাছাকাছি যাওয়া যায় বলে আমি মনে করি। পণ্য কেনার ক্ষেত্রে ভোক্তার পছন্দ, চাহিদা অনুযায়ী পণ্যের মান ও পণ্যের বৈচিত্র্য দেখা যায়। এক্ষেত্রে ক্রেতাদের চাহিদা, বুচি মোতাবেক মান নির্ধারণ করা গেলে তাদের পণ্য কিনতে সুবিধা হয়। এতে তারা ব্যবসায়ের প্রতি অনুগত হয়ে ওঠে। উদ্দীপকে মি. আকাশের ধানমন্ডিতে একটি দোকান রয়েছে। তিনি ভোক্তা বিশ্লেষণ করে তার দোকানে পণ্য সম্ভার সাজিয়েছেন। পণ্য সাজানোর ক্ষেত্রে মান নির্ধারণের প্রতি তিনি বিশেষ গুরুত্ব দেন। এজন্য অত্র এলাকায় তার ব্যবসায়ের ভালো সুনাম রয়েছে। মি. আকাশ তার দোকানে ভোক্তাদের পছন্দ, রুচি, চাহিদা মোতাবেক পণ্যের মান নির্ধারণ করেন। এতে ক্রেতারা তাদের চাহিদা অনুযায়ী নির্দিষ্ট মানের পণ্য কিনতে পারে। ফলে এ সুবিধা পেয়ে তারা বার বার তার দোকানের পণ্য কিনতে আসে। এতে তার দোকানের প্রতি ক্রেতাদের আনুগত্য তৈরি হয়। এ কারণে তার সাথে ক্রেতাদের ভালো সম্পর্ক তৈরি হয়। তাই বলা যায়, পণ্যের মান নির্ধারণের মাধ্যমেই ভোক্তার কাছাকাছি যাওয়া সম্ভব।"
        }
      ]
    },
    {
      "number": "11",
      "uddipok": "মি. মুকুল পণ্যের মালিকানা সৃষ্টি ও হস্তান্তরের কাজটি দক্ষতার সাথেই করে আসছেন। তিনি তার গুণ ও কৌশলের মাধ্যমে ক্রেতাকে স্থায়ী গ্রাহকে পরিণত করেছেন।",
      "tag": "BCPC 24",
      "sub_questions": [
        {
          "label": "ক",
          "question": "",
          "explanation": "পর্যায়িতকরণের মাধ্যমে বিক্রয় সহজ হয়।"
        },
        {
          "label": "খ",
          "question": "",
          "explanation": "পণ্য বা সেবাসামগ্রীর প্রতি জনসাধারণের দৃষ্টি আকর্ষণের জন্য একটি উপায় বা কৌশল হলো বিজ্ঞাপন। এর মাধ্যমে ক্রেতাদের পণ্য বা সেবা সম্পর্কে জানানো হয়। এতে ক্রেতাদের কাছে পণ্যের চাহিদা সৃষ্টি হয়। ফলে ব্যবসায়ের বিক্রি ও মুনাফা বাড়ার সম্ভাবনা তৈরি হয়।"
        },
        {
          "label": "গ",
          "question": "",
          "explanation": "মি. মুকুলের প্রথম কাজটি ব্যবসায়ের স্বত্বগত বাধা দূর করে। ক্রয়-বিক্রয়ের মাধ্যমে ব্যবসায়ে পণ্য বিনিময়ের কাজটি সম্পাদিত হয়। এক্ষেত্রে পণ্য ক্রয়ের মাধ্যমে মালিকানা সৃষ্টি ও বিক্রয়ের মাধ্যমে মালিকানা হস্তান্তরের কাজটি সম্পাদিত হয়। এভাবে ক্রয়-বিক্রয় পণ্য বিনিময়ে সৃষ্ট স্বত্বগত বাধা দূর হয়। উদ্দীপকে মি. মুকুল একজন ব্যবসায়ী। তিনি তার ব্যবসায়ের পণ্যের মালিকানা সৃষ্টি করেন। পণ্য ক্রয়ের মাধ্যমে তিনি এটি করে থাকেন। আবার তিনি মালিকানা হস্তান্তরের কাজটিও দক্ষতার সাথে করে আসছেন। এ কাজটি তিনি বিক্রয়ের মাধ্যমে করেছেন। এভাবে তিনি একপক্ষ থেকে পণ্যের মালিকানা গ্রহণ করে আবার তা অন্যপক্ষের কাছে হস্তান্তরিত করেন। বৈশিষ্ট্য অনুযায়ী তার এ ক্রয়-বিক্রয় কাজের মাধ্যমে স্বত্বগত বাধা দূর হয়। তাই বলা যায়, মি. মুকুলের প্রথম কাজটি ব্যবসায়ের স্বত্বগত বাধা দূর করে।"
        },
        {
          "label": "ঘ",
          "question": "",
          "explanation": "উদ্দীপকে মি. মুকুল তার বিক্রয়িকতার গুণ ও কৌশলের মাধ্যমে ক্রেতাকে স্থায়ী গ্রাহকে পরিণত করেছেন। বিক্রয়িকতার কৌশলের মাধ্যমে বিক্রয়কর্মী সম্ভাব্য ক্রেতার কাছে পণ্য সম্পর্কিত তথ্য তুলে ধরেন। এতে ক্রেতারা পণ্য কিনতে উৎসাহিত হয়। এছাড়া তিনি শারীরিক, মানসিক ও নৈতিক গুণাবলির দ্বারা ক্রেতাদের আস্থা অর্জনে সক্ষম হন। উদ্দীপকের মি. মুকুল একজন ব্যবসায়ী। তিনি পণ্য কিনে এনে বিক্রি করেন। এর মাধ্যমে তিনি পণ্যের স্বত্বগত বাধা দূর করেন। বিক্রির ক্ষেত্রে তিনি বিশেষ গুণ ও কৌশলের ব্যবহার করে ক্রেতাদের কাছে পণ্য উপস্থাপন করেন। এর মাধ্যমে তিনি তাদেরকে স্থায়ী গ্রাহকে পরিণত করেছেন। মি. মুকুলের মধ্যে বিক্রয়িকতার কৌশল বিদ্যমান। এজন্য তিনি তার শারীরিক, মানসিক, নৈতিক প্রভৃতি গুণাবলির মাধ্যমে ক্রেতাদের কাছে পণ্য উপস্থাপন করতে পারছেন। ফলে তিনি তাদেরকে পণ্য সম্পর্কে সঠিক তথ্য দিয়ে পণ্য কিনতে প্ররোচিত করেছেন। এতে ক্রেতারা তার প্রতি আস্থা পায় ও তার থেকেই বারবার পণ্য কিনে। ফলে ধীরে ধীরে তারা তার স্থায়ী গ্রাহকে পরিণত হয়। তাই বলা যায়, মি. মুকুল বিক্রয়িকতা কৌশলের মাধ্যমে ক্রেতাদেরকে স্থায়ী গ্রাহকে পরিণত করেছেন।"
        }
      ]
    }
  ]
}