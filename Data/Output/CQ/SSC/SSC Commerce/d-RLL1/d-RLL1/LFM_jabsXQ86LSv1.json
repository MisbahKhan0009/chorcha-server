{
  "title": "ঢাকা,ময়মনসিংহ,রাজশাহী,দিনাজপুর,কুমিল্লা,যশোর, বরিশাল বোর্ড ২০২০",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব নাজিম একটি প্রতিষ্ঠানের ব্যবস্থাপক। তিনি প্রতিষ্ঠানের উৎপাদন প্রণালি এমনভাবে তৈরি করেন যেন উৎপাদিত পণ্যের সংখ্যা অতিরিক্ত না হয়। আবার প্রতিষ্ঠানটি ক্ষতির সম্মুখীনও না হয়। এভাবে উৎপাদন করায় প্রতিষ্ঠানটি টিকে আছে। অপরদিকে জনাব রহমান তার প্রতিষ্ঠানের কর্মীদের প্রত্যেকের কাজ নির্দিষ্ট করে দেন। ব্যবসায়ের প্রয়োজনীয় মূলধন সংগ্রহে কম খরচের উৎস বিবেচনা করেন। তাছাড়া দেশের বিভিন্ন সুযোগ-সুবিধাগুলোও গ্রহণ করেন। ভবিষ্যতে পণ্য বৈচিত্র্যকরণের কথাও মাথায় রেখে উৎপাদন করেন। এজন্য বর্তমানে জনাব রহমান একজন সফল ব্যবসায়ী হিসেবে পরিচিত।",
      "tag": "DB,MB,RB,Din B,CB,JB,BB 20",
      "sub_questions": [
        {
          "label": "ক",
          "question": "",
          "explanation": "কযে বিবরণীতে নির্দিষ্ট সময়ে কী পরিমাণ নগদ অর্থ আসছে এবং ব্যয় হচ্ছে তা সংরক্ষণ করা হয়, তাকে প্রাক্কলিত নগদান প্রবাহ বিবরণী বলে।"
        },
        {
          "label": "খ",
          "question": "",
          "explanation": "উদ্যোক্তা নিজস্ব কল্পনা ও বিভিন্ন উৎস থেকে প্রাপ্ত তথ্যের ভিত্তিতে প্রকল্পের ধারণা চিহ্নিত করেন। পারিপার্শ্বিক অবস্থা, বাজার চাহিদা প্রভৃতি বিষয়ের ওপর ভিত্তি করে ধারণা চিহ্নিত করা হয়। প্রকল্পের ধারণা চিহ্নিত করার ক্ষেত্রে উদ্যোক্তার নিজের পছন্দের পণ্য, চাহিদা আছে এমন পণ্য, নতুন প্রযুক্তি ব্যবহারের সুবিধা প্রভৃতি বিষয় বিবেচনা করা প্রয়োজন হয়।"
        },
        {
          "label": "গ",
          "question": "",
          "explanation": "জনাব নাজিমের পণ্য উৎপাদন প্রক্রিয়াটি হলো সম আয়-ব্যয় বিশ্লেষণ পদ্ধতি। এ পদ্ধতিতে ব্যবসায়ের এমন একটি অবস্থা নির্ণয় করা হয়, যেখানে আয়-ব্যয় সমান হয়। এতে কী পরিমাণ পণ্য উৎপাদন ও বিক্রি করলে মোট বিক্রয়মূল্য, মোট ব্যয়ের সমান হবে তা জানা যায়। এছাড়া কাঙ্ক্ষিত মুনাফা অর্জনের আশায় পণ্যের সঠিক মূল্য নির্ধারণ করা যায়। উদ্দীপকের জনাব নাজিম একটি প্রতিষ্ঠানের ব্যবস্থাপক। তিনি প্রতিষ্ঠানের উৎপাদন প্রণালি ঠিক করে দেন। এক্ষেত্রে তিনি চান যেন অতিরিক্ত উৎপাদন না হয়। আবার, কম উৎপাদন করে প্রতিষ্ঠানটি যেন ক্ষতির সম্মুখীন না হয় সেদিকেও খেয়াল রাখেন। এতে জনাব নাজিম ভোক্তার চাহিদা অনুযায়ী যথাযথ পরিমাণে পণ্য উৎপাদন করতে পারেন। আর সঠিক পরিমাণে উৎপাদন করায় পণ্যগুলো সহজে বিক্রি করা যায়। ফলে জনাব নাজিমের প্রতিষ্ঠানে অতিরিক্ত পণ্য উৎপাদন সংক্রান্ত খরচ হয় না। এছাড়া তিনি উৎপাদিত পণ্য সহজে বিক্রি করে ন্যূনতম মুনাফা অর্জন করতে পারেন। এভাবে পণ্য উৎপাদনের যথাযথ মাত্রা নির্ধারণ করা যায় সম আয়-ব্যয় বিশ্লেষণের মাধ্যমে। সুতরাং, জনাব নাজিম সম আয়-ব্যয় বিশ্লেষণ পদ্ধতির ব্যবহার করে তার প্রতিষ্ঠানের পণ্য উৎপাদন করেন।"
        },
        {
          "label": "ঘ",
          "question": "",
          "explanation": "সফলতা নিশ্চিতে জনাব রহমানের ব্যবসায় পরিকল্পনাটির গুরুত্ব অপরিসীম। এ পরিকল্পনায় ব্যবসায়ের লক্ষ্য অর্জনের জন্য কখন, কী কাজ, কীভাবে এবং কত সময়ের মধ্যে সম্পন্ন করা হবে তার নির্দেশনা পাওয়া যায়। এর মাধ্যমে কোন উৎস থেকে কম খরচে প্রয়োজনীয় মূলধন সংগ্রহ করা যাবে তার ধারণা পাওয়া যায়। এছাড়া ব্যবসায় পরিকল্পনার মাধ্যমে সরকারের দেওয়া বিভিন্ন সুযোগ-সুবিধার যথাযথ ব্যবহার করা যায়। উদ্দীপকের জনাব রহমান তার প্রতিষ্ঠানের কর্মীদের প্রত্যেকের কাজ নিদিষ্ট করে দেন। তিনি ব্যবসায়ের প্রয়োজনীয় মূলধন সংগ্রহে কম খরচের উৎস বিবেচনা করেন। এছাড়া তিনি দেশের বিভিন্ন সুযোগ-সুবিধাগুলোরও সদ্ব্যবহার করেন। তিনি ভবিষ্যতে পণ্য বৈচিত্র্যকরণের কথা মাথায় রেখে উৎপাদন করেন। জনাব রহমান প্রাতিষ্ঠানিক কার্যক্রম শুরুর আগে ব্যবসায় পরিকল্পনা তৈরি করেন। এতে তিনি ভোক্তাদের চাহিদা অনুযায়ী কী পরিমাণ পণ্য উৎপাদন করতে হবে তার ধারণা পান। এক্ষেত্রে বিদ্যমান সুযোগ-সুবিধাগুলোর যথাযথ ব্যবহারে প্রতিষ্ঠানটির পণ্য উৎপাদনসংক্রান্ত কাজ সহজ হয়। এছাড়া প্রত্যেক কর্মীর দায়িত্ব নির্ধারিত থাকায় তারা দক্ষতার সাথে কাজ করতে পারে। আবার, ব্যবসায় পরিকল্পনার ভিত্তিতে ভবিষ্যতে কোন দিকে ব্যবসায়টির সম্প্রসারণ সম্ভব হয় তার ধারণাও পাওয়া যায়। তাই বলা যায়, সঠিকভাবে ব্যবসায় পরিকল্পনা প্রণয়ন ও অনুসরণের ফলে জনাব রহমান সফল ব্যবসায়ী হতে পেরেছেন।"
        }
      ]
    },
    {
      "number": "2",
      "uddipok": "জনাব রাজা যুব উন্নয়ন কেন্দ্র থেকে স্বল্পমেয়াদি প্রশিক্ষণ নেন। তিনি কিছু জমি লিজ নিয়ে 'নিজস্ব অর্থায়নে সরিষা চাষ শুরু করেন। বাজারে সরিষার চাহিদা থাকায় তিনি লাভবান হন। তিনি সরিষা চাষের পাশাপাশি মৌ চাষ শুরু করেন। এতেও তিনি লাভবান হন। তার প্রতিবেশীরা উৎসাহিত হয়ে তারাও মৌ চাষ শুরু করেন। তাদের উৎপাদিত সরিষা ও মধু দেশের চাহিদা মেটাতে অনেকাংশে সক্ষম হয়।",
      "tag": "DB,MB,RB,Din B,CB,JB,BB 20",
      "sub_questions": [
        {
          "label": "ক",
          "question": "",
          "explanation": "'নট্রামস' শিক্ষা মন্ত্রণালয় কর্তৃক পরিচালিত হয়।"
        },
        {
          "label": "খ",
          "question": "",
          "explanation": "দরিদ্র ও জমি নেই এমন নারী-পুরুষের কর্মসংস্থানে সাহায্যকারী সংস্থা হলো বাংলাদেশ পল্লি উন্নয়ন বোর্ড বা বিআরডিবি (Bangladesh Rural Development Board)। এ সংস্থাটি বেকার নারী-পুরুষদের আত্মকর্মসংস্থানের জন্য বৃত্তিমূলক প্রশিক্ষণ দিয়ে থাকে। এতে তারা প্রশিক্ষণ নিয়ে দক্ষতা অর্জন করে। এরপর তারা স্বাধীনভাবে একটি পেশা বেছে নিয়ে উপার্জন করতে পারে।"
        },
        {
          "label": "গ",
          "question": "",
          "explanation": "জনাব রাজা আত্মকর্মসংস্থানমূলক কাজ করেন। এর মাধ্যমে স্বল্প পুঁজি, নিজস্ব চিন্তা ও দক্ষতাকে কাজে লাগিয়ে নিজের কর্মসংস্থানের ব্যবস্থা করা হয়। এভাবে কোনো ব্যক্তি নিজেই তার বেকারত্ব দূর করতে পারে। তাই বর্তমানে জীবিকা অর্জনের জন্য এটি একটি জনপ্রিয় পেশা। খুচরা পণ্য বিক্রি, যন্ত্রপাতি মেরামত, হাঁস-মুরগি পালন প্রভৃতি কাজ আত্মকর্মসংস্থানের অন্তর্গত। উদ্দীপকে জনাব রাজা যুব উন্নয়ন কেন্দ্র থেকে স্বল্পমেয়াদি প্রশিক্ষণ নেন। তিনি কিছু জমি লিজ নিয়ে নিজস্ব অর্থায়নে সরিষা চাষ শুরু করেন। এর পাশাপাশি তিনি মৌ চাষও শুরু করেন। বাজারে চাহিদা থাকায় সরিষা ও মৌ চাষ করে তিনি লাভবান হন। এক্ষেত্রে জনাব রাজা নিজস্ব পুঁজি ও দক্ষতা কাজে লাগিয়ে নিজের কাজের ব্যবস্থা করেন। এ কাজের মাধ্যমে তিনি অর্থ উপার্জন করেন। তার এ কর্মসংস্থান তৈরির কাজটি আত্মকর্মসংস্থানের সাথে মিলে যায়। সুতরাং, জনাব রাজা আত্মকর্মসংস্থানের সাথে জড়িত।"
        },
        {
          "label": "ঘ",
          "question": "",
          "explanation": "জনাব রাজার আত্মকর্মসংস্থানমূলক কাজটি দেশের অর্থনীতিতে ইতিবাচক অবদান রাখছে বলে আমি মনে করি। আত্মকর্মসংস্থানকারী ব্যক্তি নিজেই নিজের কর্মসংস্থান ও আয়ের সুযোগ তৈরি করেন। তার কাজের সফলতা দেখে বেকার যুবসমাজ আত্মকর্মসংস্থানের প্রতি আগ্রহী হয়। এ ধরনের কাজ দেশের বেকারত্ব কমাতে সহায়তা করে। উদ্দীপকের জনাব রাজা যুব উন্নয়ন কেন্দ্র থেকে প্রশিক্ষণ নেন। এরপর নিজস্ব অর্থায়নে সরিষা ও মৌ চাষ শুরু করেন। এটি একটি আত্মকর্মসংস্থানমূলক কাজ। এ কাজে তিনি বেশ লাভবান হন। তাই' তার প্রতিবেশীরাও উৎসাহিত হয়ে মৌ চাষ শুরু করেন। উদ্দীপকের জনাব রাজার সরিষা ও মৌ চাষে সফলতা দেখে অনেকেই উৎসাহিত হয়ে কাজ শুরু করেন। ফলে তাদের কর্মসংস্থান ও আয়ের ব্যবস্থা হয়। এতে দেশের আয়ও বাড়ে। এছাড়া, তাদের উৎপাদিত সরিষা ও মধু দেশের চাহিদা মেটাচ্ছে। এভাবে দেশের অর্থনৈতিক উন্নয়ন হচ্ছে। সুতরাং, জনাব রাজার কাজটি দেশের অর্থনীতিতে গুরুত্বপূর্ণ অবদান রাখছে।"
        }
      ]
    },
    {
      "number": "3",
      "uddipok": "মালেক মিয়া একজন পেঁয়াজ ব্যবসায়ী। মাঝে মাঝে তিনি VAT ফাঁকি দেন। তিনি বেশি লাভের আশায় প্রচুর পেঁয়াজ মজুদ করেন। এগুলো দেখাশোনার জন্য তিনি চার জন কর্মীকে প্রশিক্ষণের পর নিয়োগ দেন। তিনি সময়মতো তাদের পারিশ্রমিক দেন এবং স্বাস্থ্যগত সুবিধা ও থাকার স্থানের ব্যাপারে লক্ষ রাখেন। হঠাৎ পেঁয়াজের দাম বেড়ে যাওয়ায় তা বিক্রির সিদ্ধান্ত নেন। এমন সময় প্রশাসনিক লোক এসে তাকে ধরে নিয়ে যায়।",
      "tag": "DB,MB,RB,Din B,CB,JB,BB 20",
      "sub_questions": [
        {
          "label": "ক",
          "question": "",
          "explanation": "মায়েদের সম্মান প্রদর্শন ও সচেতনতা বাড়াতে 'রত্নগর্ভা মা অ্যাওয়ার্ড' দেওয়া হয়।"
        },
        {
          "label": "খ",
          "question": "",
          "explanation": "একজন শিক্ষার্থীর আচরণের মানদণ্ড হলো নৈতিকতা। এ বিষয়টি শিক্ষার্থীর দৈনন্দিন কাজ-কর্মের সাথে জড়িত। যেমন: যথাসময়ে স্কুলে যাওয়া, বাড়ির কাজ করা, শিক্ষকের আদেশ মেনে চলা প্রভৃতি হলো শিক্ষার্থীর দৈনন্দিন কাজ। আর এসব কাজ সঠিকভাবে সম্পন্ন করাই নৈতিকতা।"
        },
        {
          "label": "গ",
          "question": "",
          "explanation": "শ্রমিক-কর্মচারীদের প্রতি দায়বদ্ধতা থেকে মালেক মিয়া কর্মীদের পাশে ছিলেন। শ্রমিক-কর্মচারীরা সরাসরি ব্যবসায় পরিচালনার সাথে জড়িত। তাদের পরিশ্রমের ওপর ব্যবসায়ের উন্নতি নির্ভর করে। এজন্য একজন ব্যবসায়ীকে শ্রমিক-কর্মচারীদের প্রতি দায়িত্ব (উপযুক্ত পারিশ্রমিক, চাকরির নিরাপত্তা, প্রশিক্ষণ ও পদোন্নতির ব্যবস্থা প্রভৃতি) যথাযথভাবে পালন করতে হয়। উদ্দীপকের মালেক মিয়া একজন পেঁয়াজ ব্যবসায়ী। তিনি ব্যবসায় দেখাশোনা করার জন্য চারজন কর্মীকে প্রশিক্ষণের পর নিয়োগ দেন। -কর্মীরা প্রশিক্ষিত হওয়ায় দক্ষতার সাথে কাজ করতে পারে। তিনি সময়মত তাদের পারিশ্রমিকও দেন। আবার, তিনি তাদের চিকিৎসা ও বাসস্থানের ব্যাপারে লক্ষ রাখেন। ফলে কর্মীদের জীবনযাত্রার মান বাড়ছে। এভাবে কর্মীদের সুযোগ-সুবিধা নিশ্চিত করা শ্রমিক কর্মীদের প্রতি ব্যবসায়ের সামাজিক দায়বদ্ধতাকে নির্দেশ করে। সুতরাং, মালেক মিয়া শ্রমিক-কর্মীদের প্রতি দায়বদ্ধতা পালন করেছেন।"
        },
        {
          "label": "ঘ",
          "question": "",
          "explanation": "মালেক মিয়ার মধ্যে রাষ্ট্র ও সমাজের প্রতি দায়বদ্ধতার অভাবই উদ্ভূত পরিস্থিতির জন্য দায়ী বলে আমি মনে করি। ব্যবসা-বাণিজ্য সুষ্ঠুভাবে পরিচালনা করতে ব্যবসায়ীদেরকে রাষ্ট্র বা সরকারের প্রতি কিছু দায়িত্ব (নিয়মিত কর ও রাজস্ব দেওয়া, সরকারের নিয়মনীতি মেনে চলা প্রভৃতি) পালন করতে হয়। আবার, সমাজ থেকে বিভিন্ন সুযোগ-সুবিধা নিয়েই ব্যবসায়ের উন্নতি হয়। তাই ব্যবসায়ীদের সমাজের প্রতিও কিছু দায়িত্ব (মানসম্মত পণ্য উৎপাদন ও সরবরাহ, পণ্যের মজুদদারি না করা প্রভৃতি) পালন করতে হয়। উদ্দীপকের মালেক মিয়া পেঁয়াজের ব্যবসায় করেন। তিনি কর্মচারীদের প্রতি যথাযথ দায়িত্ব পালন করেন। কিন্তু মাঝে মাঝে তিনি. VAT (Value Added Tax বা মূল্য সংযোজন কর) ফাঁকি দেন। আবার, বেশি লাভের আশায় তিনি প্রচুর পেঁয়াজ মজুদ করে রাখেন। হঠাৎ পেঁয়াজের দাম বেড়ে যাওয়ায় মালেক মিয়া মজুদ করা পেঁয়াজ বিক্রির সিদ্ধান্ত নেন। এমন সময় প্রশাসনিক লোক এসে তাকে ধরে নিয়ে যায়। মালেক মিয়া VAT না দেওয়ায় সরকার সঠিক পরিমাণে রাজস্ব পাচ্ছে না। এভাবে তিনি ব্যবসায়ী হিসেবে রাষ্ট্রের প্রতি দায়বদ্ধতা অবহেলা করছেন। এছাড়া মৌসুমের সময় পেঁয়াজ মজুদ করে তিনি বাজারে কৃত্রিম সংকট তৈরি করেন। ফলে সমাজের ক্রেতা ও ভোক্তাদের অতিরিক্ত দামে পেঁয়াজ কিনতে হয়। এ কাজটি সমাজের প্রতি মালেক মিয়ার দায়বদ্ধতার লঙ্ঘন। তাই প্রশাসনের আওতায় মালেক মিয়াকে শাস্তি দেওয়া যৌক্তিক হয়েছে বলে আমি মনে করি।"
        }
      ]
    },
    {
      "number": "4",
      "uddipok": "এশা তার পরিবারকে আর্থিকভাবে সাহায্য করার জন্য নিজ বাড়িতেই পাটের তৈরি খেলনা সামগ্রীর একটি শিল্প প্রতিষ্ঠান স্থাপন করেন। ব্যবসায়টি সম্প্রসারণের জন্য তিনি ছয় জন কর্মী নিয়োগ করেন। মানসম্মত পণ্য উৎপাদন করায় তার প্রতিষ্ঠানের পণ্য বিদেশেও রপ্তানি হচ্ছে।",
      "tag": "DB,MB,RB,Din B,CB,JB,BB 20",
      "sub_questions": [
        {
          "label": "ক",
          "question": "",
          "explanation": "যেসব শিল্পের জমি ও কারখানা ভবন ছাড়া স্থায়ী সম্পদের মূল্য ২-৩০ কোটি টাকা এবং শ্রমিক সংখ্যা ৫১-১২০ জন থাকে, তাকে মাঝারি সেবা শিল্প বলে।"
        },
        {
          "label": "খ",
          "question": "",
          "explanation": "যানবাহন মেরামত সেবা শিল্পের অন্তর্গত। যন্ত্রপাতি, স্থায়ী সম্পদ বা মেধা সম্পদ ব্যবহারের মাধ্যমে যে সেবামূলক কাজ করা হয় তা সেবা শিল্পের অন্তর্ভুক্ত। যানবাহন মেরামতের মাধ্যমে সেবা দিয়ে মানুষের জীবনযাত্রা সহজ ও আরামদায়ক করা হয়। তাই যানবাহন মেরামতকে সেবা শিল্প বলা যায়।"
        },
        {
          "label": "গ",
          "question": "",
          "explanation": "এশার ব্যবসায়টি কুটির শিল্পের আওতায় পড়ে। 1 এ শিল্প পরিবারের সদস্যদের শ্রম ও সহযোগিতায় গড়ে ওঠে। এখানে মূলধনের পরিমাণ হয় দশ লক্ষ টাকার কম। আর পরিবারের সদস্যসহ কর্মীর সংখ্যা হয় সর্বোচ্চ পনেরো জন। উদ্দীপকের এশা তার নিজ বাড়িতে একটি শিল্প প্রতিষ্ঠান স্থাপন করেন। তিনি তার পরিবারকে আর্থিকভাবে সাহায্য করার জন্য ব্যবসায়টি শুরু করেন। এখানে তিনি পাটের তৈরি খেলনা সামগ্রী তৈরি করেন। এ কাজে তার পরিবারের সদস্যরা সহযোগিতা করেন। এ শিল্পটি তিনি ক্ষুদ্র পরিসরে সহজে স্থাপন করতে পেরেছেন। আর এখানে তিনি তার সৃজনশীলতাকে কাজে লাগিয়ে পণ্য তৈরি করেন। এসব বৈশিষ্ট্যের সাথে কুটির শিল্পের মিল আছে। সুতরাং, এশার ব্যবসায়টি কুটির শিল্পের অন্তর্ভুক্ত।"
        },
        {
          "label": "ঘ",
          "question": "",
          "explanation": "দেশের অর্থনৈতিক উন্নয়নে এশার মতো উদ্যোক্তাদের ভূমিকা অত্যন্ত গুরুত্বপূর্ণ বলে আমি মনে করি। কুটির শিল্প ক্ষুদ্র আয়তনের হয়ে থাকে। এজন্য এটি সহজে গঠন করা যায়। ব্যক্তিগত নৈপুণ্য ও সৃজনশীলতায় এ ধরনের শিল্পের বিকাশ ঘটে। দেশের অর্থনৈতিক উন্নয়নে এ শিল্প বিশেষভাবে ভূমিকা রাখে। উদ্দীপকের এশা নিজ বাড়িতে একটি কুটির শিল্প স্থাপন করেন। এখানে পাটের খেলনা সামগ্রী তৈরি করা হয়। ব্যবসায়টি সম্প্রসারণের জন্য তিনি ছয় জন কর্মী নিয়োগ করেন। মানসম্মত পণ্য উৎপাদন করায় বর্তমানে তার তৈরিকৃত খেলনা বিদেশেও রপ্তানি হচ্ছে। শিল্প প্রতিষ্ঠানটি স্থাপনের মাধ্যমে এশা নিজের কাজের ব্যবস্থা করেছেন। এর পাশাপাশি তিনি অন্যদেরও কর্মসংস্থানের সুযোগ সৃষ্টি করেছেন। তার সাফল্য দেখে অনুপ্রাণিত হয়ে অনেকেই এ ধরনের উদ্যোগ নিতে আগ্রহী হয়। এতে দেশের বেকারত্ব কমে ও জাতীয় আয় বাড়ে। এছাড়া, এশার প্রতিষ্ঠানের শিল্প পণ্য রপ্তানি করে বৈদেশিক মুদ্রা অর্জিত হচ্ছে। ফলে সরকারের রাজস্ব বাড়ছে। এ রাজস্বের অর্থ দেশের অবকাঠামোগত উন্নয়নে ব্যয় করা হচ্ছে। এতে দেশের অর্থনৈতিক উন্নয়নও হচ্ছে। এভাবে এশার স্থাপিত কুটির শিল্প প্রতিষ্ঠানটি দেশের আর্থ-সামাজিক উন্নয়নে অবদান রাখছে।"
        }
      ]
    },
    {
      "number": "5",
      "uddipok": "মি.রানা' একটি ইটভাটার মালিক। তার প্রস্তুতকৃত ইটের গুণগত মান ভালো হওয়ায় চাহিদা অনেক বেশি। তবে বর্ষার মৌসুমে পরিবেশ প্রতিকূল থাকার কারণে তিনি ব্যবসায়ের পাশাপাশি নতুন কাজ করার উদ্যোগ নিলেন। কিছুদিন পর পরিবেশবাদী ও ভোক্তা আইনে লোকজন আপত্তি জানান। এছাড়া বিভিন্ন সময়ে এলাকার উচ্ছৃঙ্খল ছেলেদের অর্থ দিতে হয়। এজন্য কিছু শ্রমিক কাজের প্রতি অনীহা ও অসন্তোষ প্রকাশ করেন। ফলে তিনি ব্যবসায় বন্ধ করার সিদ্ধান্ত নেন।",
      "tag": "DB,MB,RB,Din B,CB,JB,BB 20",
      "sub_questions": [
        {
          "label": "ক",
          "question": "",
          "explanation": "উদ্ভিদ ও প্রাণীর বংশবিস্তারের মাধ্যমে উৎপাদন কাজ পরিচালিত হওয়াকে প্রজনন শিল্প বলে।"
        },
        {
          "label": "খ",
          "question": "",
          "explanation": "ব্যবসায়ের আওতা বিবেচনায় একজন ডাক্তারের পেশা প্রত্যক্ষ সেবার অন্তর্গত।এ ধরনের পেশায় রোগীদের সরাসরি চিকিৎসা সেবা দেওয়া হয়। চিকিৎসা সেবার বিনিময়ে ডাক্তারগণ ফি নিয়ে থাকেন। রোগীরা এ সেবা পেয়ে উপকৃত হয়। এ কারণে একজন ডাক্তারের পেশা গুরুত্বপূর্ণ।"
        },
        {
          "label": "গ",
          "question": "",
          "explanation": "মি. রানার ইটভাটার ব্যবসায় উৎপাদন শিল্পের অন্তর্গত। এ শিল্পে শ্রম ও যন্ত্রের মাধ্যমে কাঁচামাল প্রক্রিয়াজাত করা হয়। এরপর তা চূড়ান্ত পণ্যে পরিণত হয়। এভাবে তা মানুষের ব্যবহার উপযোগী করে তোলা হয়। তুলা থেকে সুতা, সুতা থেকে কাপড় তৈরি প্রভৃতি এ শিল্পের উদাহরণ। উদ্দীপকের মি. রানা একটি ইটভাটার মালিক। তার ইটভাটায় ইট তৈরি করতে কাঁচামাল হিসেবে মাটি ব্যবহৃত হয়। এ মাটি দিয়ে ইটের নিদিষ্ট আকার-আকৃতি তৈরি করে তা আগুনে পোড়ানো হয়। এভাবে মাটির রূপগত পরিবর্তন হয়। আর তা মানুষের ব্যবহার উপযোগী পণ্যে রূপান্তরিত হয়। এক্ষেত্রে চূড়ান্ত পণ্য তৈরিতে শ্রম ও যন্ত্র ব্যবহার করা হয়। এসব বৈশিষ্ট্যের সাথে উৎপাদন শিল্পের মিল আছে। সুতরাং, মি. রানার ইটভাটার ব্যবসায়কে উৎপাদন শিল্প বলা যায়।"
        },
        {
          "label": "ঘ",
          "question": "",
          "explanation": "মি. রানার ব্যবসায় চালিয়ে যাওয়ার জন্য ব্যবসায়ের আইনগত পরিবেশের উপাদান বিবেচনায় আনা উচিত ছিল বলে আমি মনে করি। এ পরিবেশ দেশীয় ও আন্তর্জাতিক পর্যায়ে প্রচলিত আইনের সমন্বয়ে গঠিত হয়। আইনগত পরিবেশ অনুকূল হলে ব্যবসায়ের প্রসার সহজ হয়। আর প্রতিকূল হলে ব্যবসায় বন্ধ হওয়ার সম্মুখীন হয়। উদ্দীপকের মি. রানা ইটভাটার ব্যবসায় করেন। তার প্রস্তুতকৃত ইটের গুণগত মান ভালো এবং চাহিদাও বেশি। কিন্তু, তার এলাকার লোকজন পরিবেশবাদী ও ভোক্তা আইনে আপত্তি জানান। এছাড়া, তাকে বিভিন্ন সময়ে এলাকার উচ্ছৃঙ্খল ছেলেদের অর্থ দিতে হয়। এজন্য কিছু শ্রমিক কাজের প্রতি অনীহা ও অসন্তোষ প্রকাশ করেন। ফলে তিনি ব্যবসায় বন্ধ করার সিদ্ধান্ত নেন। ইটভাটার নির্গত ধোঁয়া মানুষের জন্য ক্ষতিকর। এছাড়া, এটি মাটির উর্বরতা কমিয়ে পরিবেশের ভারসাম্যও নষ্ট করে। এজন্য মি. রানার পরিবেশ সংরক্ষণ আইন ও ভোক্তা আইন বিবেচনা করা উচিত ছিল। তার উচিত ছিল ধোঁয়া নির্গমনের জন্য পরিবেশ বান্ধব ব্যবস্থা করা। এর পাশাপাশি উচ্ছৃঙ্খল ছেলেদের চাঁদা না দিয়ে তার আইনগত ব্যবস্থা নেওয়া দরকার ছিল। এতে সরকার ও আইনশৃঙ্খলা বাহিনী কার্যকর ব্যবস্থা নিত। আর তিনি স্বাভাবিকভাবে তার ব্যবসায়ের কাজ চালাতে পারতেন। সুতরাং, আইনগত পরিবেশ বিবেচনা করে মি. রানার ব্যবসায় করা উচিত ছিল।"
        }
      ]
    },
    {
      "number": "6",
      "uddipok": "সুজন প্লাস্টিক ফ্যাক্টরির পাশে একটি ফাস্ট ফুডের দোকান দেন। ব্যবসায়ের গতি-প্রকৃতি না বুঝে বেশি পরিমাণ পণ্য দোকানে তোলেন। এছাড়া তার ছোট ভাইয়ের বন্ধুকে ম্যানেজার হিসেবে নিয়োগ দেন। কিন্তু ক্রমাগত লোকসান হওয়ায় ব্যবসায় পরিবর্তন করে তিনি মুদির দোকান দেন। সুজন ভবিষ্যতের কথা ভেবে একটি প্রতিষ্ঠানের সাথে চুক্তিবদ্ধ হওয়ার কিছুদিনের মধ্যেই তিনি সড়ক দুর্ঘটনায় মারা যান। চুক্তিবদ্ধ প্রতিষ্ঠানটি তার মনোনীত ব্যক্তিকে অর্থ পরিশোধ করেন।",
      "tag": "DB,MB,RB,Din B,CB,JB,BB 20",
      "sub_questions": [
        {
          "label": "ক",
          "question": "",
          "explanation": "কর্মীসংস্থান বলতে প্রতিষ্ঠানের কাজ সম্পাদনের জন্য উপযুক্ত কর্মী সংগ্রহ, নির্বাচন, নিয়োগ ও প্রশিক্ষণ দেওয়া, পদোন্নতি, বদলি, ছাঁটাই প্রভৃতি কাজকে বোঝায়।"
        },
        {
          "label": "খ",
          "question": "",
          "explanation": "ব্যবসায় শুরু করার ক্ষেত্রে একজন ব্যক্তি বা উদ্যোক্তার নিজ সক্ষমতা যাচাই করার পদ্ধতি হলো আত্মবিশ্লেষণ। সঠিক প্রকল্প নির্বাচনের জন্য উদ্যোক্তার সক্ষমতা যাচাই করতে হয়। এক্ষেত্রে উদ্যোক্তা সম্পর্কিত কতগুলো প্রশ্ন নির্ধারণ করা হয়। উদ্যোক্তা, হাঁ-না এর মাধ্যমে প্রশ্নের উত্তর দেন। এতে প্রকল্প নির্বাচনে উদ্যোক্তার মানসিক অবস্থা সম্পর্কে ধারণা পাওয়া যায়। এ কারণে ব্যবসায় প্রকল্প নির্বাচনে আত্মবিশ্লেষণ ধারণা ও প্রক্রিয়া প্রয়োজন।"
        },
        {
          "label": "গ",
          "question": "",
          "explanation": "সুজনের ব্যবসায়ে স্পষ্ট তথ্যের ওপর ভিত্তি করে ব্যবসায় পরিকল্পনা তৈরির দিকনির্দেশনার অভাব ছিল। ব্যবসায়ে পরিকল্পনা দিকনির্দেশক দলিল হিসেবে কাজ করে। কারণ বর্তমান ও ভবিষ্যতে উদ্ভব হতে পারে এমন সব সমস্যার সমাধান পরিকল্পনায় পাওয়া যায়। এজন্য বিশেষজ্ঞ ব্যক্তিদের দিয়ে স্পষ্ট তথ্যের ভিত্তিতে ব্যবসায় পরিকল্পনা তৈরি করা উচিত। উদ্দীপকের সুজন প্লাস্টিক ফ্যাক্টরির পাশে একটি ফাস্ট ফুডের দোকান দেন। কিন্তু উক্ত এলাকায় অন্যান্য স্থানের চেয়ে জনসমাগম কম হয়। এছাড়া, জায়গাটি খাবারের দোকানের জন্য অস্বাস্থ্যকর। আর সুজন এ ব্যবসায়টি শুরুর আগে যথাযথ তথ্য 'সংগ্রহ করেননি। আবার, তিনি ম্যানেজার হিসেবে নিয়োগ দেওয়া ছোট ভাইয়ের বন্ধুর দক্ষতা ও যোগ্যতা বিবেচনা করেননি। এক্ষেত্রে তিনি প্রয়োজনীয় বিষয়সমূহ যাচাই-বাছাই না করেই দোকানটি স্থাপন ও পরিচালনা করেন। তাই এ ব্যবসায়ে ক্রমাগত লোকসান হয়। সুতরাং, ব্যবসায় পরিকল্পনায় স্পষ্ট তথ্যের অভাবে সুজনের ফাস্ট ফুডের ব্যবসায়টি সফলতা পায়নি।"
        },
        {
          "label": "ঘ",
          "question": "",
          "explanation": "সুজনের অসহায় পরিবারের পাশে দাঁড়ানোয় বিমা প্রতিষ্ঠানটির গুরুত্ব অপরিসীম। 1 চুক্তির মাধ্যমে বিমা প্রতিষ্ঠান প্রিমিয়ামের বিনিময়ে বিমাগ্রহীতাকে নির্দিষ্ট ঘটনায় ক্ষতির জন্য অর্থ পরিশোধ করে। এতে বিমা প্রতিষ্ঠান থেকে ক্ষতিপূরণ পেয়ে আর্থিক অবস্থার পরিবর্তন করা যায়। এছাড়া, ঐ ব্যক্তির মৃত্যুতে তার পরিবারের সদস্যরা নির্দিষ্ট পরিমাণ অর্থ পেয়ে উপকৃত হন। উদ্দীপকের সুজন ফাস্ট ফুডের ব্যবসায়ে সফলতা না পাওয়ায় একটি মুদির দোকান দেন। পরবর্তীতে ভবিষ্যতের কথা ভেবে তিনি একটি প্রতিষ্ঠানের সাথে চুক্তিবদ্ধ হন। কিন্তু এর কিছুদিনের মধ্যেই তিনি সড়ক দুর্ঘটনায় মারা যান। এতে চুক্তিবদ্ধ প্রতিষ্ঠানটি তার মনোনীত ব্যক্তিকে অর্থ পরিশোধ করে। সুজন তার জীবনের নিরাপত্তার কথা ভেবে জীবন বিমা চুক্তি করেন। তিনি মারা যাওয়ায় বিমাকৃত অর্থ তার মনোনীত ব্যক্তি পান। এতে সুজনের মৃত্যুতে তার পরিবারকে আর্থিক সমস্যার সম্মুখীন হতে হয়নি। পরিবারের সদস্যরা ঐ অর্থ বিনিয়োগ করে স্বাভাবিকভাবে জীবন যাপন করতে পারবে। এর ফলে তাদের সামাজিক অবস্থানও বজায় থাকবে। তাই বলা যায়, সুজনের অসহায় পরিবারের জন্য বিমা প্রতিষ্ঠানটি গুরুত্বপূর্ণ ভূমিকা রেখেছে।"
        }
      ]
    },
    {
      "number": "7",
      "uddipok": "জনাব প্রভা ও ফাহাদ উভয়ই ব্যবসায় প্রতিষ্ঠানের ব্যবস্থাপক। প্রভা নিজে কাজ না করে প্রতিষ্ঠানের সকল কর্মীদের মাঝে দায়িত্ব বণ্টন করে দেন। অন্যদিকে ফাহাদ নারী-পুরুষ কর্মীদের আলাদা দৃষ্টিভঙ্গি ও. সামাজিক অবস্থান সম্পর্কে সচেতন থেকে নেতৃত্ব দেন। তাদের যোগ্যতা, রুচি ও ব্যক্তিত্বের বিষয়টিও তিনি গুরুত্ব দেন। ফলে তারা উভয়ই সফল ব্যবসায়ী।",
      "tag": "DB,MB,RB,Din B,CB,JB,BB 20",
      "sub_questions": [
        {
          "label": "ক",
          "question": "",
          "explanation": "কর্মীদের মধ্যে দায়িত্ব ও ক্ষমতা বণ্টন এবং আন্তঃসম্পর্ক তৈরির কার্যাবলি হলো সংগঠিতকরণ।"
        },
        {
          "label": "খ",
          "question": "",
          "explanation": "বিক্রয়ের মাধ্যমে পণ্যের মালিকানা হস্তান্তরিত হয়। প্রাথমিক অবস্থায় উৎপাদক পণ্যের মালিকানা লাভ করে। উৎপাদক পণ্য বিক্রি করলে সেই পণ্যের মালিকানা পাইকার বা খুচরা ব্যবসায়ীর কাছে হস্তান্তরিত হয়। আবার, ভোক্তাদের কাছে পণ্য বিক্রির মাধ্যমে পাইকার বা খুচরা ব্যবসায়ীর কাছ থেকে মালিকানা চলে যায়। এভাবে পণ্য বিক্রির মাধ্যমে পণ্যের মালিকানা হস্তান্তরিত হয়।"
        },
        {
          "label": "গ",
          "question": "",
          "explanation": "ব্যবস্থাপক জনাব প্রভার মধ্যে মুক্ত নেতৃত্ব বিদ্যমান। এ নেতৃত্বে নেতা নিজে কাজ করতে পছন্দ করেন না। তিনি কর্মীদের ওপর দায়িত্ব বণ্টন করে দেন। কিন্তু তাদের সুনির্দিষ্টভাবে আদেশ দেন না। এজন্য কর্মীরা দলীয় সিদ্ধান্ত নিয়ে কাজ করেন। তাদের 'আন্তঃব্যক্তিক সম্পর্কের ওপর প্রতিষ্ঠানের সাফল্য নির্ভর করে। উদ্দীপকের জনাব প্রভা একটি ব্যবসায় প্রতিষ্ঠানের ব্যবস্থাপক। তিনি প্রতিষ্ঠানের কর্মীদের মধ্যে দায়িত্ব ভাগ করে দেন। কোন কাজ কীভাবে করতে হবে সে সম্পর্কে তিনি কর্মীদের ধারণা দেন। কিন্তু তিনি নিজে কাজ করতে আগ্রহী নন। এজন্য কর্মীরা নিজেরাই পরিকল্পনা তৈরি করে সবাই একই লক্ষ্যে কাজ করেন। কর্মীদের দলীয় কাজের ওপরই প্রতিষ্ঠানটির সাফল্য নির্ভর করে। এসব বৈশিষ্ট্য মুক্ত নেতৃত্বের সাথে মিলে যায়। তাই বলা যায়, জনাব প্রভা মুক্ত নেতৃত্ব অনুসরণ করেন।"
        },
        {
          "label": "ঘ",
          "question": "",
          "explanation": "উদ্দীপকে 'জেন্ডার সচেতনতা' ও 'মানবিক সম্পর্ক অনুধাবন' গুণের প্রতিফলন হওয়ায় জনাব ফাহাদকে একজন আদর্শ নেতা বলা যায়। একজন আদর্শ নেতাকে নারী-পুরুষ সবার প্রতি একই আচরণ ও দৃষ্টিভঙ্গি দেখাতে হয়। প্রতিষ্ঠানের কর্মী নারী বা পুরুষ যেই হোক না কেন, নেতাকে উভয়ের প্রতি সমান শ্রদ্ধাশীল ও সহানুভূতিশীল হতে হয়। তাদের আশা-আকাঙ্ক্ষা যোগ্যতা, রুচি ও ব্যক্তিত্ব অনুধাবন করতে হয়। উদ্দীপকের জনাব ফাহাদ নারী-পুরুষ কর্মীদের আলাদা দৃষ্টিভঙ্গি অনুযায়ী নেতৃত্ব দেন। তিনি কর্মীদের সামাজিক অবস্থান সম্পর্কে সচেতন থাকেন। এতে তার জেন্ডার সচেতনতার বিষয় ফুটে ওঠে। আবার, তাদের যোগ্যতা, রুচি ও ব্যক্তিত্বের প্রতিও তিনি গুরুত্ব দেন। এর মাধ্যমে তার মানবিক সম্পর্ক অনুধাবন করার গুণ প্রকাশ পায়। জনাব ফাহাদ নারী-পুরুষের প্রতি সমান আচরণ করায় প্রত্যেকে তার ওপর সন্তুষ্ট থাকে। নারী-পুরুষ একে অপরের সহযোগী হয়ে কাজ করতে পারে। তারা যথাযথভাবে নির্দিষ্ট দায়িত্ব পালনে সচেষ্ট থাকে। আবার, কর্মীদের মনোভাব বুঝে তিনি তাদের দিকনির্দেশনা দেন। এতে কর্মীরা কাজের প্রতি ইতিবাচক থাকে। ফলে সহজে প্রতিষ্ঠানটির কাঙ্ক্ষিত লক্ষ্য অর্জিত হয়। তাই বলা যায়, জনাব ফাহাদ একজন আদর্শ নেতা।"
        }
      ]
    },
    {
      "number": "8",
      "uddipok": "জনাব মিল্টন শরণখোলা থানার কচুয়া গ্রামে একটি মাছ প্রক্রিয়াজাতকরণ ফ্যাক্টরি দেন। এই গ্রামের শিক্ষিতদের অধিকাংশ চাকরির সন্ধানে শহরমুখী। এছাড়া স্থানীয় লোকজন আধুনিক যন্ত্রপাতি চালানোয় দক্ষ নয় এবং দক্ষ করে গড়ে তোলার কোনো সুব্যবস্থাও নেই। ফলে তাদের উৎপাদন বাধাগ্রস্ত হচ্ছে।",
      "tag": "DB,MB,RB,Din B,CB,JB,BB 20",
      "sub_questions": [
        {
          "label": "ক",
          "question": "",
          "explanation": "নির্বাচিত প্রকল্পের সম্ভাবনা যাচাইয়ের তথ্যগুলোর ওপর ভিত্তি করে যে প্রতিবেদন তৈরি করা হয় তাকে ব্যবসায় প্রকল্প প্রতিবেদন বলে।"
        },
        {
          "label": "খ",
          "question": "",
          "explanation": "ঝুঁকি নিয়ে কোনো ব্যবসায় প্রতিষ্ঠান স্থাপন ও পরিচালনা করাকে ব্যবসায় উদ্যোগ বলে। এর মূল উদ্দেশ্য হলো মুনাফা অর্জন করা। এটি সাধারণত নতুন ব্যবসায় শুরুর সাথে সম্পর্কিত। তবে প্রতিষ্ঠানে নতুন পণ্য বা সেবা চালু করাও ব্যবসায় উদ্যোগের মধ্যে পড়ে।"
        },
        {
          "label": "গ",
          "question": "",
          "explanation": "উদ্দীপকে জনাব মিল্টনকে ব্যবসায় উদ্যোক্তা বলা যায়। ব্যবসায় উদ্যোক্তা নতুন কোনো ব্যবসায় স্থাপন করে তা পরিচালনা করেন। মুনাফা অর্জনের উদ্দেশ্যে তিনি ঝুঁকি নিয়ে ব্যবসায় গঠন করেন। তিনি নিজের পাশাপাশি সমাজের অন্যদেরও কর্মসংস্থানের সুযোগ সৃষ্টি করেন। উদ্দীপকের জনাব মিল্টন শরণখোলা থানার কচুয়া গ্রামে একটি মাছ প্রক্রিয়াজাতকরণ ফ্যাক্টরি স্থাপন করেন। এখানে উৎপাদিত পণ্য বিক্রি করে তিনি মুনাফা অর্জন করেন। তবে সবসময় মুনাফা হবে এমন কোনো নিশ্চয়তা নেই। কারণ পণ্য বিক্রি না হলে ক্ষতিও হতে পারে। এ ধরনের ঝুঁকি নিয়েই তিনি ব্যবসায় স্থাপন ও পরিচালনা করছেন। আবার, এসব কাজ করতে তিনি শ্রমিকও নিয়োগ দিয়েছেন। এসব বৈশিষ্ট্য ব্যবসায় উদ্যোগের সাথে সম্পর্কিত। আর যিনি এই উদ্যোগ নেন তাকে ব্যবসায় উদ্যোক্তা বলা হয়। সুতরাং, জনাব মিল্টন একজন ব্যবসায় উদ্যোক্তা।"
        },
        {
          "label": "ঘ",
          "question": "",
          "explanation": "উদ্দীপকের জনাব মিল্টনের প্রতিষ্ঠানটির ব্যর্থতার কারণ হলো প্রশিক্ষণের অভাব। ব্যবসায়ের কোনো কাজে দক্ষতা বাড়াতে প্রশিক্ষণের প্রয়োজন হয়। এর মাধ্যমে নতুন বিষয় ও কৌশল সম্পর্কে ধারণা পাওয়া যায়। এছাড়া, দক্ষ কর্মীর মাধ্যমে ব্যবসায়ের কাজ পরিচালনায় বেশি সুবিধা পাওয়া যায়। উদ্দীপকের জনাব মিল্টন তার গ্রামে একটি মাছ প্রক্রিয়াজাতকরণ ফ্যাক্টরি স্থাপন করেন। গ্রামের স্থানীয় লোকজন আধুনিক যন্ত্রপাতি চালানোয় দক্ষ নয়। আবার, তাদেরকে দক্ষ করে গড়ে তোলার কোনো সুব্যবস্থাও তার কারখানায় নেই। ফলে কারখানায় উৎপাদন বাধাগ্রস্ত হচ্ছে। কারখানার যন্ত্রপাতি পরিচালনার জন্য দক্ষ ও প্রশিক্ষিত কর্মী প্রয়োজন। কিন্তু, জনাব মিল্টনের কারখানায় কর্মীদের প্রশিক্ষণের সুব্যবস্থা নেই। এ কারণে কোন মেশিন কীভাবে চালাতে হবে তা তারা সঠিকভাবে জানে না। ফলে অনেক যন্ত্রপাতি নষ্ট হয়ে যায়। আবার পণ্য উৎপাদনেও সময় বেশি লাগে। এতে উৎপাদন খরচ বেশি হয়। ফলে মুনাফার পরিমাণ কমে যায়। তাই বলা যায়, প্রশিক্ষণের অভাবে জনাব মিল্টনের প্রতিষ্ঠানটি সফল হচ্ছে না।"
        }
      ]
    },
    {
      "number": "9",
      "uddipok": "মি. ঈমন তাঁতপল্লী থেকে কাপড় কিনে ব্যবহারকারীদের কাছে সুলভ মূল্যে বিক্রি করেন। তিনি তার সুমিষ্ট হাসি দিয়ে ক্রেতাদের মন জয় করেন। অনেক ক্রেতা তাকে অগ্রিম অর্থ পরিশোধ করে। সেক্ষেত্রে তিনি আত্মবিশ্বাসের সাথে যথাসময়ে কাপড় উক্ত ক্রেতার কাছে পৌঁছে দেন।",
      "tag": "DB,MB,RB,Din B,CB,JB,BB 20",
      "sub_questions": [
        {
          "label": "ক",
          "question": "",
          "explanation": "বিজ্ঞাপন হলো পণ্য বা সেবা সামগ্রীর প্রতি জনসাধারণের দৃষ্টি আকর্ষণের উপায় বা কৌশল।"
        },
        {
          "label": "খ",
          "question": "",
          "explanation": "ক্রেতা বা ভোক্তার রুচি, চাহিদা, বৈশিষ্ট্য ও আগ্রহকে বিশ্লেষণ 'ও মূল্যায়ন করা হলো ভোক্তা বিশ্লেষণ। ভোক্তা বিশ্লেষণ ছাড়া কখনো পরিপূর্ণ ভোক্তা সন্তুষ্টি বিধান করা সম্ভব হয় না। এ বিশ্লেষণের মাধ্যমে ভোক্তার চাহিদা অনুযায়ী পণ্য সরবরাহ করা যায়। তাই ব্যবসায়ের কাঙ্ক্ষিত লক্ষ্য এবং যথার্থ ভোক্তা সন্তুটি অর্জনের জন্য ভোক্তা বিশ্লেষণ করা প্রয়োজন।"
        },
        {
          "label": "গ",
          "question": "",
          "explanation": "মি. ঈমনের ক্ষেত্রে 'খুচরা ব্যবসায়ীর মাধ্যমে বিক্রয়' বণ্টন প্রণালিটি ব্যবহৃত হয়েছে। এ বণ্টন প্রণালিতে উৎপাদক খুচরা ব্যবসায়ীর সহায়তায় ভোক্তাদের কাছে পণ্য পৌঁছে দেয়। এক্ষেত্রে প্রথমে উৎপাদক কিংবা পাইকার খুচরা ব্যবসায়ীর কাছে নির্দিষ্ট পরিমাণ পণ্য বিক্রি করে। পরবর্তীতে খুচরা বিক্রেতা সরাসরি ক্রেতার কাছে চাহিদা অনুযায়ী পণ্য বিক্রি করে। উদ্দীপকের মি. ঈমন তাঁতপল্লী থেকে কাপড় কিনে আনেন। এরপর কাপড়গুলো ব্যবহারকারীদের কাছে সুলভ মূল্যে বিক্রি করেন। এক্ষেত্রে তাঁতপল্লী হলো কাপড়ের উৎপাদন স্থান। এখান থেকে মি. ঈমন কাপড় সংগ্রহ করে ব্যবহারকারী বা ক্রেতাদের কাছে কাপড় পৌঁছে দেন। এতে তিনি উৎপাদক (তাঁতপল্লী) ও ভোক্তার মাঝে মধ্যস্থব্যবসায়ী হিসেবে সহায়ক ভূমিকা পালন করেন। তাই এখানে মি, ঈমন একজন খুচরা ব্যবসায়ী। তাই বলা যায়, মি. ঈমন একজন খুচরা ব্যবসায়ী হিসেবে তাঁতপল্লীর কাপড় বিক্রি করেন।"
        },
        {
          "label": "ঘ",
          "question": "",
          "explanation": "শারীরিক, মানসিক ও নৈতিক গুণাবলির আলোকে মি. ঈমনকে একজন আদর্শ বিক্রয়কর্মী বলা যায়। ব্যবসায়ের সফলতা ও ব্যর্থতা দক্ষ বিক্রয়কর্মীর ওপর অনেকাংশে নির্ভর করে। ক্রেতা ও ভোক্তাদের আকৃষ্ট ও প্রভাবিত করার জন্য একজন বিক্রয়কর্মীর বিভিন্ন গুণের (সুন্দর হাসি, আত্মবিশ্বাস, সততা ও বিশ্বাস, মার্জিত ব্যবহার প্রভৃতি) অধিকারী হতে হয়। আর বিক্রয়িকতার গুণে বিক্রেতা তার ব্যবসায় ও পণ্য সম্পর্কে ক্রেতাদের আস্থা অর্জন করতে পারে। উদ্দীপকের মি. ঈমন তাঁতপল্লী থেকে কাপড় কিনে ব্যবহারকারীদের কাছে সুলভ মূল্যে বিক্রি করেন।' তিনি তার সুমিষ্ট হাসি দিয়ে ক্রেতাদের মন জয় করেন। তাকে অনেক ক্রেতা পণ্য কেনার আগেই অর্থ পরিশোধ করে। আর তিনি আত্মবিশ্বাসের সাথে যথাসময়ে উক্ত ক্রেতার কাছে কাপড় পৌঁছে দেন। মি. ঈমনের হাসিমাখা মুখ কাপড় কেনার ক্ষেত্রে ক্রেতাদের বাড়তি অনুপ্রেরণা দেয়। এটি বিক্রয়কর্মীর শারীরিক গুণাবলির অন্তর্গত। আর তিনি আত্মবিশ্বাসী হওয়ায় ক্রেতাদের কাছে কাপড় সহজে গ্রহণযোগ্য করে তুলতে পারেন। তার এ গুণ আদর্শ বিক্রয়কর্মীর মানসিক গুণাবলিকে নির্দেশ করে। আর ক্রেতাদের সাথে মার্জিত ব্যবহার করায় তারা মি. ঈমনের স্থায়ী গ্রাহকে পরিণত হয়। এটি তার নৈতিক গুণ প্রকাশ করে। তার এসব গুণ আদর্শ বিক্রয়কর্মীর গুণাবলির সাথে সম্পর্কিত। সুতরাং, মি. ঈমন একজন আদর্শ বিক্রয়কর্মী।"
        }
      ]
    },
    {
      "number": "10",
      "uddipok": "মামুন, মাসুদসহ পাঁচ বন্ধু মিলে একটি সংগঠন গড়ে তোলেন। এ প্রতিষ্ঠানটির শেয়ার জনগণের কাছে বিক্রয়যোগ্য নয়। অপরদিকে মাসুদদের প্রতিষ্ঠানে কর্মরত এ রকম ২৫ জন ব্যক্তি মিলে 'সতেজ' নামে একটি সংগঠন গড়ে তোলেন। এ প্রতিষ্ঠানটি সকল সদস্যের মতামতের ভিত্তিতে পরিচালনা করা হয়। এছাড়া সদস্যরা একে অপরের বিপদে-আপদে সাহায্য-সহযোগিতা করে থাকেন। বর্তমানে 'সতেজ' সংগঠনটি আদর্শ প্রতিষ্ঠান হিসেবে প্রতিষ্ঠিত হয়েছে।",
      "tag": "DB,MB,RB,Din B,CB,JB,BB 20",
      "sub_questions": [
        {
          "label": "ক",
          "question": "",
          "explanation": "একজন ব্যক্তির মালিকানায় প্রতিষ্ঠিত, পরিচালিত ও নিয়ন্ত্রিত ব্যবসায় হলো একমালিকানা ব্যবসায়।"
        },
        {
          "label": "খ",
          "question": "",
          "explanation": "যে অংশীদার ব্যবসায় থেকে অবসর নেওয়ার পরও মূলধন ফেরত না নিয়ে ঋণ হিসেবে রেখে দেয়, তাকে আপাতদৃষ্টিতে অংশীদার বলে। এ ধরনের অংশীদার ব্যবসায় থেকে মুনাফার পরিবর্তে সুদ পেয়ে থাকে। বাস্তবে এরা হলো ব্যবসায়ের পাওনাদার এবং এদের কোনো দায় থাকে না। তবে কোনো অংশীদার বিজ্ঞপ্তি না দিয়ে অবসর নিলে ব্যবসায়ের দায়-দেনার জন্য তৃতীয় পক্ষের কাছে দায়ী হতে হয়।"
        },
        {
          "label": "গ",
          "question": "",
          "explanation": "মামুন ও মাসুদদের সংগঠনটি প্রাইভেট লিমিটেড কোম্পানির অন্তর্গত। এ ধরনের সংগঠনের সদস্য সংখ্যা সর্বনিম্ন দুই জন এবং সর্বোচ্চ ৫০, জন হয়। এর পরিচালক থাকে দু'জন। এটি জনগণের কাছে শেয়ার ও ঋণপত্র বিক্রি করতে পারে না। এর শেয়ারও হস্তান্তরযোগ্য নয়। বাংলাদেশে প্রচলিত কোম্পানি আইন-১৯৯৪ অনুযায়ী এ ধরনের সংগঠন পরিচালিত হয়। উদ্দীপকের মামুন, মাসুদসহ তাদের পাঁচ বন্ধু মিলে একটি সংগঠন গড়ে তোলেন। এটি নিবন্ধনপত্র পাওয়ার পরই ব্যবসায়ের কাজ শুরু করেছে। তবে তারা শেয়ার ও ঋণপত্র বিক্রি করে মূলধন সংগ্রহ করতে পারবেন না। আবার, তারা শেয়ার হস্তান্তরও করতে পারবেন না। এসব বিষয়ের সাথে প্রাইভেট লিমিটেড কোম্পানির বৈশিষ্ট্যের মিল আছে। সুতরাং, মামুন ও মাসুদদের সংগঠনটিকে প্রাইভেট লিমিটেড কোম্পানি বলা যায়।"
        },
        {
          "label": "ঘ",
          "question": "",
          "explanation": "উদ্দীপকের 'সতেজ' প্রতিষ্ঠানটি সমবায়ের গণতান্ত্রিক মূল্যবোধ ও পারস্পরিক সহযোগিতার নীতির আলোকে পরিচালিত হয়। কমপক্ষে ২০ জন নিম্ন ও মধ্যবিত্ত ব্যক্তি নিজেদের অর্থনৈতিক কল্যাণের জন্য সমবায় সমিতি গঠন করেন। এ সংগঠনের মাধ্যমে সদস্যরা আত্মনির্ভরশীলতা অর্জন করেন। এক্ষেত্রে সমিতির সব সিদ্ধান্ত সদস্যদের মতামতের মাধ্যমে নেওয়া হয়। তাই কাজ পরিচালনা সহজ হয়। উদ্দীপকের 'সতেজ' নামক প্রতিষ্ঠানটি ২৫ জন ব্যক্তি মিলে গঠন করেছেন। এটি একটি সমবায় সংগঠন। এ প্রতিষ্ঠানটি সকল সদস্যের মতামতের ভিত্তিতে পরিচালনা করা হয়। এটি হলো গণতন্ত্রের নীতি। এছাড়া, সদস্যরা একে অপরের বিপদে-আপদে সহযোগিতা করে থাকেন। এটি হলো পারস্পরিক সহযোগিতার নীতি। 'সতেজ' প্রতিষ্ঠানটিতে গণতন্ত্রের নীতি মেনে চলায় এর সকল সদস্য মত প্রকাশের সমান সুযোগ পান। এতে সবার অধিকার বজায় থাকে। ফলে সমিতিতে বিশৃঙ্খলা সৃষ্টি হয় না। আবার, সমিতির সদস্যরা বিপদে-আপদে একে অপরের সাহায্যে এগিয়ে আসেন। ফলে সদস্যদের পারস্পরিক সহযোগিতা বিদ্যমান থাকে। এ কারণে সব সদস্য একই লক্ষ্য অর্জনে কাজ করতে পারেন। এভাবে সমবায়ের নীতি সঠিক অনুসরণে 'সতেজ' সংগঠনটি আদর্শ প্রতিষ্ঠান হিসেবে পরিচিতি পেয়েছে।"
        }
      ]
    },
    {
      "number": "11",
      "uddipok": "জনাব পাভেল বিদেশ থেকে দেশে ফিরে এসেছে। তার কিছু সঞ্চিতি অর্থ আছে। এখন সে দেশে কিছু করতে চায়। কিন্তু অভিজ্ঞতা না থাকায় এবং ঝুঁকি থাকায় সে উৎসাহ পাচ্ছে না। অপরদিকে রমিজ উদ্দীন তার ব্যবসায় সম্প্রসারণের জন্য আর্থিক সহায়তা পেতে এমন একটি সরকারি ব্যাংকে গিয়েছেন যেটি ৫০ হাজার থেকে ১০ কোটি টাকা ঋণ দেয়।এছাড়া এদেশের নাগরিক হতে হবে এমন যোগ্যতা ব্যাংকটি বিবেচনা করে থাকে।",
      "tag": "DB,MB,RB,Din B,CB,JB,BB 20",
      "sub_questions": [
        {
          "label": "ক",
          "question": "",
          "explanation": "ক্ষুদ্র ও মাঝারি উদ্যোক্তাদের আর্থিক, কারিগরি ও ব্যবস্থাপনা জাতীয় সহায়তা দেওয়ার ক্ষেত্রে একটি বেসরকারি উন্নয়ন সংস্থা হলো মাইডাস।"
        },
        {
          "label": "খ",
          "question": "",
          "explanation": "সকল ক্ষুদ্র ও মাঝারি শিল্পকে একত্রে এসএমই বা Small and Medium Enterprise বলা হয়। এটি ক্ষুদ্র ও মাঝারি শিল্পের সম্প্রসারণ, উন্নয়ন, তথ্য ও প্রযুক্তি সরবরাহ,. ঋণ সহায়তা ইত্যাদি প্রদান করে। এই শিল্প শ্রমঘন হওয়ায় নতুন নতুন কর্মসংস্থানের সুযোগ তৈরি হয়। এজন্য কর্মসংস্থান সৃষ্টিতে সর্বোচ্চ অবদান রাখায় এসএমই-কে Employment Generating Machine হিসেবে বিবেচনা করা হয়।"
        },
        {
          "label": "গ",
          "question": "",
          "explanation": "জনাব পাভেলের ব্যবসায় শুরু করার জন্য উদ্দীপনামূলক সহায়তা প্রয়োজন। এ ধরনের সহায়তা একজন উদ্যোক্তাকে নতুন ব্যবসায় স্থাপনে আগ্রহী করে তোলে। এতে ঝুঁকি আছে জেনেও উদ্যোক্তা ব্যবসায় গঠনে এগিয়ে আসেন। অনুপ্রেরণামূলক প্রশিক্ষণ, শিল্প স্থাপনে সরকারি সাহায্য-সহযোগিতা সম্পর্কে, প্রচার, কারিগরি ও অর্থনৈতিক তথ্য সরবরাহ, পরামর্শ দান প্রভৃতি উদ্দীপনামূলক সহায়তার অন্তর্গত। উদ্দীপকের জনাব পাভেল বিদেশ থেকে দেশে ফিরে এসেছে। এখন সে দেশে কিছু করতে চায়। কিন্তু ব্যবসায়, সম্পর্কে তার কোনো অভিজ্ঞতা নেই। এছাড়া ঝুঁকি থাকায় সে উৎসাহ পাচ্ছে না। এক্ষেত্রে তাকে ব্যবসায় স্থাপন ও পরিচালনায় বিদ্যমান বিভিন্ন সুযোগ-সুবিধা সম্পর্কে ধারণা দেওয়া প্রয়োজন। এতে সে সরকারি ও বেসরকারি প্রতিষ্ঠানের দেওয়া সুযোগ-সুবিধার যথাযথ ব্যবহার করতে পারবে। এছাড়া তাকে প্রশিক্ষণ দেওয়া প্রয়োজন। এতে ঝুঁকি থাকলেও সে আত্মবিশ্বাসের সাথে ব্যবসায়টি শুরু করতে পারবে। এ বৈশিষ্ট্যগুলো উদ্দীপনামূলক সহায়তার সাথে মিলে যায়। তাই বলা যায়, উদ্দীপনামূলক সহায়তা পেলে জনাব পাভেল ব্যবসায় শুরু করতে পারবে।"
        },
        {
          "label": "ঘ",
          "question": "",
          "explanation": "রমিজ উদ্দীনের মতো ব্যক্তির ব্যবসায় প্রসারে বাণিজ্যিক ব্যাংক গুরুত্বপূর্ণ ভূমিকা পালন করে। এ ধরনের ব্যাংক সারা দেশে বিভিন্ন শাখার মাধ্যমে শিল্প ও ব্যবসায় উদ্যোক্তাদের আর্থিক সহায়তা দিয়ে থাকে। বিশেষ করে ক্ষুদ্র ও মাঝারি শিল্পের দ্রুত প্রসারে বাণিজ্যিক ব্যাংক সহায়তা করে থাকে। ব্যবসায়ীরা বাণিজ্যিক ব্যাংককে অর্থায়নের প্রধান উৎস হিসেবে ব্যবহার করে। উদ্দীপকের রমিজ উদ্দীন তার ব্যবসায় সম্প্রসারণ করতে চান। তাই তিনি আর্থিক সহায়তা পাওয়া যাবে এমন একটি সরকারি ব্যাংকে যান। ব্যাংকটি সুদ ও মাঝারি শিল্পের উন্নয়নের কাজ করে। এজন্য ব্যবসায়ের ধরন অনুযায়ী পঞ্চাশ হাজার থেকে দশ কোটি টাকা পর্যন্ত ঋণ দিয়ে থাকে। ঋণ দেওয়ার ক্ষেত্রে উদ্যোক্তার এ দেশের নাগরিক হতে হবে এমন যোগ্যতা ব্যাংকটি বিবেচনা করে। এটি মূলত রাষ্ট্রায়ত্ত বাণিজ্যিক ব্যাংক। রমিজ উদ্দীন ব্যাংকটি থেকে সহজ শর্তে ও কম সুদে ঋণ নিতে পারবেন। এছাড়া তিনি ব্যবসায়টির প্রসারে পরামর্শসহ বিভিন্ন সহায়তা নিতে পারবেন। এ ধরনের বাণিজ্যিক ব্যাংক রমিজ উদ্দীনের মতো উদ্যোক্তাদের পণ্য আমদানি-রপ্তানি সংক্রান্ত কাজ সম্পাদনে সহায়তা করে। উক্ত 'ব্যাংক উদ্যোক্তাদের অর্থ স্থানান্তরে নিরাপত্তা দিয়ে থাকে। ফলে উদ্যোক্তারা নির্বিঘ্নে তাদের ব্যবসায়ের কাজ পরিচালনা করতে পারে। সুতরাং, রমিজ উদ্দীনের মতো উদ্যোক্তাদের ব্যবসায়ের সম্প্রসারণে বাণিজ্যিক ব্যাংকের ভূমিকা অপরিসীম।"
        }
      ]
    }
  ]
}