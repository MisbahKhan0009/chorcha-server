{
  "title": "কুমিল্লা বোর্ড ২০২৪",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "মধুপুরের বিলকিস বেগম আনারসের ফেলে দেওয়া পাতা নিয়ে কাজ শুরু করেন। তিনি পাতাকে প্রক্রিয়াজাত করে কুটির শিল্পসামগ্রী প্রস্তুত করেন। প্রথম দিকে দক্ষ কারিগর এবং প্রচারের অভাব অনুভব করেন। তার সক্রিয় কর্মতৎপরতায় এই বাধাগুলোর অপসারণ করে ভালো মুনাফা করছেন।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে ঝুঁকি নিয়ে বৈধভাবে পরিচালিত যাবতীয় অর্থনৈতিক কাজকে ব্যবসায় বলে।"
        },
        {
          "label": "খ",
          "question": "",
          "explanation": "নতুন কিছু তৈরি করা বা বিদ্যমান কোনো কিছুকে নতুন রূপদান করাই হলো সৃজনশীলতা। ক্রেতা-ভোক্তা ব্যবসায়ের মূল কেন্দ্রবিন্দু। আর তাদের চাহিদাও সর্বদাই পরিবর্তনশীল। এ পরিবর্তিত চাহিদা মেটাতে ব্যবসায়ের নতুন কোনো পণ্য উদ্ভাবন বা বিদ্যমান পণ্যের উন্নয়ন ঘটাতে হয়। এভাবে ব্যবসায় সৃজনশীল কাজের উন্নয়ন ঘটায়।"
        },
        {
          "label": "গ",
          "question": "",
          "explanation": "উদ্দীপকে বিলকিস বেগমের প্রতিষ্ঠানটি উৎপাদন শিল্পের অন্তর্গত। এ শিল্পে শ্রম ও যন্ত্রের সাহায্যে পণ্য উৎপাদন করা হয়। এক্ষেত্রে কাঁচামাল ও অর্ধপ্রস্তুতকৃত পণ্যকে প্রক্রিয়াজাত করা হয়। এরপর তা থেকে মানুষের ব্যবহার উপযোগী পণ্য তৈরি করা হয়। তুলা থেকে কাপড়, কাঠ থেকে আসবাবপত্র, গম থেকে আটা তৈরি প্রভৃতি উৎপাদন শিল্পের অন্তর্গত। উদ্দীপকে মধুপুরের বিলকিস বেগম কুটির শিল্পসামগ্রী প্রস্তুত করেন। তার শিল্পে প্রস্তুতকৃত পণ্যের মূল কাঁচামাল হলো আনারসের পাতা। এক্ষেত্রে তিনি ফেলে দেওয়া আনারসের পাতা সংগ্রহ করেন। এগুলো তিনি যন্ত্রপাতি, শ্রমের মাধ্যমে প্রক্রিয়াজাত করে ব্যবহারযোগ্য পণ্যে রূপান্তর করেন। এভাবে তিনি আনারসের পাতা প্রক্রিয়াজাত করে ব্যবহারোপযোগী পণ্য তৈরি ও বিক্রি করছেন। তার এসব কাজ উৎপাদন শিল্পের সব বৈশিষ্ট্যের সাথে মিলে যায়। সুতরাং, উদ্দীপকের বিলকিস বেগমের প্রতিষ্ঠানটি উৎপাদন শিল্পের সাথে জড়িত।"
        },
        {
          "label": "ঘ",
          "question": "",
          "explanation": "উদ্দীপকে বিলকিস বেগমের কার্যক্রমে ব্যবসায়িক পরিবেশের সামাজিক প্রভাব বিদ্যমান বলে আমি মনে করি। এ পরিবেশ কোনো দেশের জনসংখ্যা, ধর্মীয় বিশ্বাস, মানবসম্পদ শিক্ষা-সংস্কৃতি, প্রচার ব্যবস্থা, রীতি-নীতি, প্রথা প্রভৃতির সমন্বয়ে গড়ে ওঠে। এসব উপাদান মূলত মানুষের সৃষ্টি ও তাদের কাজের মাধ্যমে প্রভাবিত হয়। এটি ব্যবসায়ের লাভ-ক্ষতিকে প্রভাবিত করে। উদ্দীপকে মধুপুরের বিলকিস বেগম কুটির শিল্পসামগ্রী প্রস্তুত করেন। এক্ষেত্রে তিনি উৎপাদনমুখী শিল্পের সাথে জড়িত আছেন। প্রথম পর্যায়ে এ কাজে তিনি দক্ষ কারিগর এবং প্রচারের অভাব অনুভব করেন। তিনি তার সক্রিয় কর্মতৎপরতার মাধ্যমে এ বাধাগুলো দূর করে ভালো মুনাফা করছেন। বিলকিস বেগমের ব্যবসায় পরিবেশের সামাজিক উৎপাদনের নেতিবাচক প্রভাব ছিল। এজন্য দক্ষ কারিগরের অভাবে তিনি প্রথমে মানসম্পন্ন পণ্য উৎপাদনে বাধার মুখোমুখি হয়েছিলেন। আবার যথাযথ প্রচার ব্যবস্থার অভাবে তিনি তার পণ্যের প্রতি ক্রেতাদের দৃষ্টি আকর্ষণ করতে সক্ষম হননি। দক্ষ কারিগর ও প্রচার সামাজিক পরিবেশের উপাদান। তিনি পরবর্তীতে এ উপাদানগুলো অনুকূলে নিয়ে এসেছিলেন। এর ফলে তিনি সফলতা অর্জন করেন। সুতরাং, বিলকিস বেগমের প্রথম পর্যায়ের কার্যক্রমে ব্যবসায়িক পরিবেশের সামাজিক উপাদানের প্রভাব বিদ্যমান ছিল।"
        }
      ]
    },
    {
      "number": "2",
      "uddipok": "পদ্মাসেতু চালুর পরপরই ব্যবসা বাণিজ্যের গতি দ্রুত বৃদ্ধি পেয়েছে। মাদারীপুর জেলার বাসিন্দা মোতালেব মিয়া ভালোভাবেই পর্যবেক্ষণ করলেন পদ্মাসেতু দেখতে সবাই দেশের বিভিন্ন জায়গা থেকে আসবে। ভ্রমণের মধ্যে ভালো মানের খাবার সবাই আশা করবে। তাই মোতালেব মিয়া একটি RENT-A-CAR এবং মানসম্মত রেস্তোঁরা প্রতিষ্ঠার কাজ শুরু করলেন।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "আমেরিকার ফোর্ড কোম্পানির প্রতিষ্ঠাতা হেনরি ফোর্ড।"
        },
        {
          "label": "খ",
          "question": "",
          "explanation": "উদ্যোগ ও ব্যবসায় উদ্যোগের মধ্যে পার্থক্য নিচে দেওয়া হলো- উদ্যোগ ব্যবসায় উদ্যোগ ১. যেকোনো কাজের কর্ম প্রচেষ্টাকে উদ্যোগ বলে। ১. মুনাফা অর্জনের উদ্দেশ্যে ঝুঁকি নিয়ে অর্থ ও শ্রম বিনিয়োগ করে ব্যবসায় স্থাপনকে ব্যবসায় উদ্যোগ বলে। ২. উদ্যোগে মুনাফা অর্জনের উদ্দেশ্য থাকা বাধ্যতামূলক নয়। ২. ব্যবসায় উদ্যোগের প্রধান উদ্দেশ্য হলো মুনাফা অর্জন।"
        },
        {
          "label": "গ",
          "question": "",
          "explanation": "মোতালের মিয়ার RENT-A-CAR ও রেস্তোরাঁ প্রতিষ্ঠায় উদ্যোক্তার ঝুঁকিগ্রহণের ক্ষমতা ও বিচার-বিশ্লেষণের মাধ্যমে সিদ্ধান্ত গ্রহণের বৈশিষ্ট্য ফুটে ওঠেছে। একজন ব্যবসায় উদ্যোক্তা যেকোনো ধরনের ঝুঁকি নিতে প্রস্তুত থাকেন। এই বৈশিষ্ট্য তাকে সব বাধা উপেক্ষা করে সামনে এগিয়ে যেতে সহায়তা করে। আবার একজন উদ্যোক্তা ব্যবসায় শুরুর আগে পর্যবেক্ষণ ও বিচার বিশ্লেষণ করে থাকেন। এটি তাকে সঠিক সিদ্ধান্ত নিতে সাহায্য করে। উদ্দীপকের মোতালেব মিয়া পদ্মার ঐ পাড়ের মাদারীপুর জেলার বাসিন্দা। তিনি পর্যবেক্ষণ করে দেখলেন যে পদ্মাসেতু দেখতে সারা দেশ থেকে মানুষ আসবে। এজন্য তিনি একটি RENT-A-CAR প্রতিষ্ঠার কাজ শুরু করেন। তাছাড়া মানুষের সমাগম বাড়ায় সেখানে খাবারেরও চাহিদা তৈরি হবে। এ দিকটি বিবেচনা করে তিনি একটি মানসম্মত রেস্তোরাঁ প্রতিষ্ঠার কাজও শুরু করেন। এর মাধ্যমে মোতালেব মিয়ার মধ্যে বিচার বিশ্লেষণের মাধ্যমে সিদ্ধান্ত গ্রহণের বৈশিষ্ট্যটি প্রকাশ পেয়েছে। আবার এসব কাজে তাকে মূলধন বিনিয়োগ ও অন্যান্য ঝুঁকিও মোকাবেলা করতে হবে। এতে তার ঝুঁকি গ্রহণের 'মানসিকতার বহিঃপ্রকাশ ঘটে। সুতরাং, মোতালেব মিয়ার মধ্যে উদ্যেক্তার বিচার বিশ্লেষণের মাধ্যমে সিদ্ধান্ত গ্রহণ ও ঝুঁকিগ্রহণের, ক্ষমতার বৈশিষ্ট্য বিদ্যমান।"
        },
        {
          "label": "ঘ",
          "question": "",
          "explanation": "কর্মসংস্থান সৃষ্টি ও জাতীয় আয় বৃদ্ধির মাধ্যমে মোতালেব মিয়ার কার্যক্রম আর্থ-সামাজিক উন্নয়নে ভূমিকা রাখবে। সফল উদ্যোক্তাগণ ব্যবসায় উদ্যোগ নিয়ে নিজের ও অন্যদের কর্মসংস্থান করেন। এছাড়া তারা সম্পদের যথাযথ ব্যবহার, ভোক্তার চাহিদা পূরণ ও উৎপাদন বাড়াতে অবদান রাখেন। এভাবে উদ্যোক্তারা দেশের আর্থ-সামাজিক উন্নয়ন করেন। উদ্দীপকের মোতালেব মিয়া ব্যবসায় গঠনের উদ্যোগ গ্রহণ করেন। তাই তিনি পদ্মাসেতু কেন্দ্রীক পর্যটক ও তাদের খাবারের চাহিদা পর্যবেক্ষণ করতে পেরেছেন। ফলে তিনি একটি RENT-A-CAR ও রেস্তোরাঁ প্রতিষ্ঠার কাজ শুরু করেন। এতে পদ্মাসেতু দেখতে আসা পর্যটক ও স্থানীয়দের প্রয়োজনীয় সেবা দেওয়া সম্ভব হবে। এছাড়া তার ব্যবসায়ে অনেক লোকের কর্মসংস্থানের ব্যবস্থাও হবে। । মোতালেব মিয়ার কার্যক্রম বেকার যুবকদেরকে অনুপ্রাণিত করে। ফলে তারাও ব্যবসায়ের বিভিন্ন উদ্যোগ নিতে উৎসাহী হবে। আবার তার প্রতিষ্ঠানে অনেক লোকের কর্মসংস্থানের কারণে তাদের বেকারত্ব কমবে। তাছাড়া তার ব্যবসায়ে উৎপাদিত খাবার ও সেবা স্থানীয় ও বাহিরের মানুষের জীবনমান বাড়াতে সাহায্য করবে। এভাবে তার ব্যবসায় উদ্যোগটির ফলে মানুষের আয় বাড়বে, বেকারত্ব কমবে, জীবনমান উন্নত হবে। তাই বলা যায়, মোতালেব মিয়ার কার্যক্রম দেশের আর্থ-সামাজিক উন্নয়নে ব্যাপক ভূমিকা রাখবে।"
        }
      ]
    },
    {
      "number": "3",
      "uddipok": "লেখাপড়া শেষ করেই রবিন হবিগঞ্জ শহরে একটি ফার্মেসিতে যোগদান করেন। বিক্রয়কর্মী হিসাবে পাঁচ বছর চাকরি করেন। ওষুধ বিক্রয়ের ওপর যথেষ্ট অভিজ্ঞতা অর্জন করে প্রয়োজনীয় কোর্স সমাপ্ত করেন। এখন নিজে একটি ওষুধের দোকান চালাচ্ছেন। তার ব্যবসায় দিন দিন বৃদ্ধি পাচ্ছে।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "আহছানিয়া মিশন একটি এনজিও (NGO) প্রতিষ্ঠান।"
        },
        {
          "label": "খ",
          "question": "",
          "explanation": "পরীক্ষা-নিরীক্ষা করে কর্মী বাছাই করার পর নির্দিষ্ট পদে নিয়োগ দেওয়ার প্রক্রিয়াকে কর্মী নিয়োগ বলে। এই প্রক্রিয়ার মাধ্যমে প্রতিষ্ঠানের জন্য দক্ষ ও যোগ্য কর্মী বাহিনী নিয়োগ করা হয়। আবেগ তাড়িত হয়ে কর্মী নিয়োগ করলে প্রতিষ্ঠান ক্ষতির সম্মুখীন হয়। কারণ আবেগে নিয়োগকৃত কর্মী উপযুক্ত কাজের জন্য দক্ষ নাও হতে পারে। তাই ব্যবস্থাপকের উচিত কর্মী নিয়োগের সময় আবেগ তাড়িত না হওয়া।"
        },
        {
          "label": "গ",
          "question": "",
          "explanation": "উদ্দীপকের মি. রবিনের কাজটি আত্মকর্মসংস্থানের অন্তর্গত। আত্মকর্মসংস্থান একটি স্বাধীন পেশা। এর মাধ্যমে স্বল্প পুঁজি, নিজস্ব চিন্তা, চেষ্টা ও দক্ষতাকে কাজে লাগিয়ে জীবিকা অর্জনের ব্যবস্থা করা হয়। এভাবে কোনো ব্যক্তি নিজেই তার বেকারত্ব দূর করে আয় বাড়াতে পারে। উদ্দীপকে রবিনের একটি ওষুধের দোকান আছে। এটি তিনি নিজ প্রচেষ্টায় এটি স্থাপন করেছেন। এক্ষেত্রে তাকে কারো অধীনে কাজ করতে হচ্ছে না। তিনি নিজের কাজের ব্যবস্থা নিজেই করেছেন। তিনি নিজের দক্ষতা, অভিজ্ঞতা ও পরিশ্রমকে কাজে লাগিয়ে ওষুধের দোকান থেকে আয় করছেন। এসব বৈশিষ্ট্য আত্মকর্মসংস্থানের সাথে মিলে যায়। তাই রবিনের কাজকে আত্মকর্মসংস্থান বলা যায়।"
        },
        {
          "label": "ঘ",
          "question": "",
          "explanation": "উদ্যোক্তাসুলভ গুণাবলির কারণে উদ্দীপকের জনাব রবিনকে একজন সফল উদ্যোক্তা বলা যায়। - একজন উদ্যোক্তার অদম্য ইচ্ছা, কঠোর পরিশ্রম ও সৃজনশীলতা প্রভৃতি গুণাবলি তাকে লক্ষ্যে পৌছে দেয়। ব্যবসায়ে সফল হওয়ার জন্য একজন উদ্যোক্তা তার মধ্যকার গুণাবলি কর্মক্ষেত্রে প্রয়োগ করেন। উদ্দীপকের রবিন একটি ওষুধের দোকান স্থাপন করেন। এটি স্থাপনের আগে তিনি অন্য একটি ফার্মেসিতে বিক্রয়কর্মী হিসেবে ৫ বছর কাজ করেছিলেন। এছাড়া তিনি ওষুধ বিক্রয়ের ওপর প্রয়োজনীয় কোর্স করেন। এতে তার ওষুধ বিক্রয়ের জন্য যথেষ্ট অভিজ্ঞতা অর্জিত হয়। ফলে বর্তমানে তার ব্যবসায়ের পরিধি দিন দিন বাড়ছে। রবিন বিক্রয়কর্মী হিসেবে প্রাপ্ত জ্ঞান থেকে তার বর্তমান ব্যবসায়টি দাড় করিয়েছেন। এর মাধ্যমে তার মধ্যে নিজস্ব অভিজ্ঞতা কর্মক্ষেত্রে প্রয়োগের গুণটি দেখা যায়। আধার তিনি ওষুধ বিক্রির জন্য একটি ফার্ম করেছেন। এতে তিনি তার ব্যবসায়টির বিক্রি বাড়াতে সক্ষম হন। এক্ষেত্রে তার মধ্যে সাফল্য লাভের তীব্র আকাঙ্ক্ষা গুণটি দেখা যায়। এসবের মাধ্যমে তিনি তার কর্মক্ষেত্রে সফল হয়েছেন। এজন্য এসব বৈশিষ্ট্যের আলোকে রবিনকে একজন দক্ষ ও সফল উদ্যোক্তা বলা যায়।"
        }
      ]
    },
    {
      "number": "4",
      "uddipok": "জামালপুরে ভুট্টার ব্যাপক উৎপাদন হয়। তাই জনাব বাবু তার দশজন বন্ধু নিয়ে ভুট্টার গাছ থেকে গরুর খাবার সাইলেজ তৈরির কারখানা দেন। শুরুতে স্থানীয় খামারিদের চাহিদা পূরণের পাশাপাশি ঢাকা ও তার আশপাশের খামারিদের চাহিদা পূরণ করতে গিয়ে চাপের মধ্যে আছেন। তাই কারখানার সম্প্রসারণ করতে শেয়ার বাজার থেকে মূলধন সংগ্রহের জন্য প্রয়োজনীয় ব্যবস্থা গ্রহণ করেন।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "ব্যক্তি না হয়েও ব্যক্তির ন্যায় আইনগত মর্যাদা ও অধিকার অর্জন করাকে ব্যবসায়ের কৃত্রিম ব্যক্তিসত্তা বলে।"
        },
        {
          "label": "খ",
          "question": "",
          "explanation": "যে অংশীদার ব্যবসায়ে মূলধন বিনিয়োগ করে, কিন্তু ব্যবসায় পরিচালনায় অংশগ্রহণ করে না, তাকে ঘুমন্ত অংশীদার বলে। এ ধরনের অংশীদারদের দায় সাধারণ অংশীদারের মতো অসীম। এরা চুক্তি অনুযায়ী লাভ-ক্ষতির অংশ পায়। এ ধরনের অংশীদার ব্যবসায়ের কোনো কাজের জন্য তৃতীয় পক্ষের নিকট দায়বদ্ধ থাকে না।"
        },
        {
          "label": "গ",
          "question": "",
          "explanation": "উদ্দীপকের জনাব বাবুর প্রথম পর্যায়ের ব্যবসায়টি হলো অংশীদারি ব্যবসায়। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে এ ব্যবসায় গঠন করে। এ ব্যবসায়ের মূলভিত্তি হলো চুক্তি। অংশীদারদের মধ্যে লাভ-লোকসান এ চুক্তি অনুযায়ী বণ্টন করা হয়। - উদ্দীপকের জনাব বাবু তার দশজন বন্ধুসহ একটি ব্যবসায় গঠন করেন। তাদের কারখানাতে গাছ থেকে গরুর খাবার সাইলেজ তৈরি করা হয়। তাদের প্রতিষ্ঠানটিতে মালিকের সংখ্যা দুইজনের বেশি। তারা চুক্তিবদ্ধ সম্পর্কের ভিত্তিতে ব্যবসায় গঠন করেন। সদস্য সংখ্যা ও চুক্তিবদ্ধ সম্পর্কের বিবেচনায় এটি অংশীদারি ব্যবসায়ের সাথে সামঞ্জস্যপূর্ণ। সুতরাং, জনাব বাবুর প্রথম পর্যায়ের ব্যবসায়টি অংশীদারি ব্যবসায়।"
        },
        {
          "label": "ঘ",
          "question": "",
          "explanation": "উদ্দীপকে জনাব বাবুর ব্যবসায়টিকে যৌথ মূলধনী কোম্পানিতে রূপান্তরের মাধ্যমে প্রয়োজনীয় অর্থায়নের বিষয়টিকে যৌক্তিক বলে আমি মনে করি। যৌথ মূলধনী সংগঠন বৃহদায়তন প্রতিষ্ঠান। এটি জনগণের কাছে শেয়ার ও ঋণপত্র বিক্রয় করতে পারে। তাই এ ব্যবসায়ে সহজেই মূলধন সংগ্রহ করা যায়। উদ্দীপকের জনাব বাবু তার ও বন্ধুরা মিলে একটি গরুর খাবার তৈরির কারখানা স্থাপন করেন। শুরুতে তারা স্থানীয় খামারিদের চাহিদা পূরণ করতে সক্ষম হয়। পরবর্তীতে ঢাকা ও আশেপাশের খামারিদের চাহিদা পূরণ করতে তারা হিমশিম খান। তাই ব্যবসায় সম্প্রসারণ করতে শেয়ার বাজার থেকে অর্থায়নের ব্যবস্থা করেন। উদ্দীপকের জনাব বাবুর প্রতিষ্ঠানটি শেয়ারের দ্বারা অর্থ সংগ্রহের মাধ্যমে যৌথ মূলধনী কোম্পানিতে রূপান্তরিত হবে। এটি হবে একটি পাবলিক লিমিটেড কোম্পানি। প্রতিষ্ঠানটি শেয়ার বিক্রি করে জনগণের কাছ থেকে মূলধন সংগ্রহ করতে পারবে। এতে তাদের বৃহৎ পরিসরে উৎপাদন ও ব্যবসায় সম্প্রসারণ সম্ভব হবে। এতে দেশের জাতীয় উৎপাদন বাড়বে। অধিক উৎপাদনের মাধ্যমে তারা গরুর খাবারের বাড়তি চাহিদা পূরণ করতে পারবে। ফলে তাদের ব্যবসায়টি সফলতা লাভ করতে পারবে। তাই বলা যায়, উদ্দীপকের জনাব বাবুর ব্যবসায়ের জন্য শেয়ার বাজার থেকে অর্থায়নের যৌক্তিকতা রয়েছে।"
        }
      ]
    },
    {
      "number": "5",
      "uddipok": "পটুয়াখালীতে মুগডালের ব্যাপক চাষ হয়। কিন্তু ডাল ভাংগানোর মেশিনের অভাবে চাষীরা খোসাসহ ডাল কমদামে বিক্রি করে দিত। স্থানীয় ব্যবসায়ী জুয়েল আহমেদ বিদেশ থেকে মেশিন আমদানির ব্যবস্থা করেন। মেশিনগুলো সমুদ্র পথে আসবে তাই ঝুঁকি নিরসনে প্রয়োজনীয় ব্যবস্থা গ্রহণ করেন।.",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "যন্ত্রপাতির সুরক্ষায় অগ্নি বিমা গ্রহণ করা হয়।"
        },
        {
          "label": "খ",
          "question": "",
          "explanation": "লেখক বা শিল্পীর সৃষ্টকর্মের ওপর একটি নির্দিষ্ট সময়ের জন্য একক আইনগত অধিকার পাওয়াকে কপিরাইট বলে। লেখক ও প্রকাশকের মধ্যে কপিরাইট চুক্তি সংঘটিত হয়। এটি করা হয় সৃষ্টিকর্মের মালিকানা রক্ষার জন্য। এ কারণে কেউ সৃষ্টকর্ম নকল করতে পারে না। আর নকল করলেও ক্ষতিপূরণ আদায় করা যায়। এজন্য কপিরাইট চুক্তিপত্র গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে'জনাব জুয়েল আহমেদের গৃহীত বিমাটি হলো নৌ বিমা। নদী ও সামুদ্রিক যাত্রা থেকে সৃষ্ট ঝুঁকির জন্য এ বিমা করা হয়। এক্ষেত্রে নৌ পথে কোনো ক্ষতি হলে চুক্তি অনুযায়ী বিমা কোম্পানি ক্ষতিপূরণ দেয়। ঝড়-ঝঞ্ঝা, সুনামি, দস্যুতা, যুদ্ধবিগ্রহ প্রভৃতি এ ঝুঁকির অন্তর্ভুক্ত। উদ্দীপকের জনাব জুয়েল আহমেদ একজন ব্যবসায়ী। পটুয়াখালীর ডাল চাষিদের প্রয়োজনে তিনি বিদেশ থেকে ডাল ভাঙ্গার মেশিন আমদানির ব্যবস্থা করেন। আমদানিকৃত পণ্য তিনি সমুদ্র পথে আনেন। এজন্য নৌপথের ঝুঁকি এড়াতে তিনি বিমা করেন। এর মাধ্যমে তার বহনকৃত পণ্যের কোনো ক্ষতি হলে তিনি বিমাগ্রহীতার কাছ থেকে ক্ষতিপূরণ পাবেন। এতে তিনি ভবিষ্যতে সম্ভাব্য আর্থিক ক্ষতি থেকে রক্ষা পাবেন। ফলে তিনি নিশ্চিন্তভাবে ব্যবসায় পরিচালনা করতে পারবেন। এসব বৈশিষ্ট্যের সাথে নৌ বিমার মিল আছে। তাই বলা যায়, জনাব জুয়েল আহমেদের গৃহীত বিমাটি নৌ বিমার অর্ন্তগত।"
        },
        {
          "label": "ঘ",
          "question": "",
          "explanation": "উদ্দীপকে ঝুঁকি নিরসনে জনাব জুয়েলের গৃহীত নৌ বিমা পদক্ষেপটির যথেষ্ট গুরুত্ব আছে বলে আমি মনে করি। নৌ জনিত ঝুঁকি এড়ানোর জন্য এ বিমা করা হয়। এতে ব্যবসায়ীরা নিশ্চিন্তে ব্যবসায় করতে পারেন। কারণ তারা ভবিষ্যতের সম্ভাব্য ঝুঁকির বিপক্ষে ক্ষতিপূরণ পাওয়ার নিশ্চয়তা পান। উদ্দীপকের জনাব জুয়েল আহমেদ একজন ব্যবসায়ী। তিনি অন্য দেশ থেকে ডাল ভাঙ্গার মেশিন আমদানি করার ব্যবস্থা নেন। তিনি এ আমদানিকৃত পণ্য নৌপথে বহন করেন। তাই ঝুঁকি নিরসনে তিনি নৌ বিমা করেন। নৌ পথে পণ্য আনা-নেওয়ার ক্ষেত্রে ঝড়-ঝঞ্ঝা, ঢেউ, সুনামি, দস্যুতা, প্রভৃতি কারণে বিভিন্ন সমস্যা সৃষ্টি হতে পারে। এসব ঝুঁকির কারণে আমদানি-রপ্তানি বাণিজ্য ব্যাহত হয়। জনাব জুয়েল তার ব্যবসায়ে পণ্য আমদানির ক্ষেত্রেও এ ঝুঁকির সম্মুখীন হতে পারেন। এজন্য তিনি নৌ বিমা চুক্তি করেন। চুক্তিতে উল্লিখিত কারণে পণ্যের ক্ষতি হলে জনাব জুয়েল বিমা প্রতিষ্ঠান থেকে ক্ষতিপূরণ পাবেন। এতে তিনি সুষ্ঠুভাবে ব্যবসায় কার্যক্রম চালিয়ে যেতে পারবেন। সুতরাং, জনাব জুয়েলের ব্যবসায়ের ঝুঁকি নিরসনে নৌ বিমা গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "আসাদ মন্ডল মিরপুরের বেনারসি পাড়ায় ছয় বছর কারিগর হিসেবে কাজ করেন। পরে শিবচরে তার নিজ বাড়িতে বেনারসি তাঁত স্থাপন করেন। পরিবারের সবাইকে এই কাজে যুক্ত করেন। অপরদিকে গফুর ব্যাপারী লক্ষ করলেন তার এলাকায় প্রচুর লোক ঢাকায় পোশাক শিল্প কারখানায় কাজ করেন। তাই ১০০ কোটি টাকা ব্যয়ে ৩০০ জন শ্রমিক নিয়ে একটি গার্মেন্টস স্থাপন করেন।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "যেসব প্রতিষ্ঠানে যন্ত্রপাতি, স্থায়ী সম্পদ অথবা মেধাসম্পদ ব্যবহারের মাধ্যমে সেবামূলক কাজ সম্পাদিত হয়, সেগুলো সেরা শিল্প।"
        },
        {
          "label": "খ",
          "question": "",
          "explanation": "ব্যবসায় পরিবেশের প্রযুক্তিগত উপাদানটি উৎপাদন প্রক্রিয়াকে সহজতর করে। প্রযুক্তিগত পরিবেশ উন্নত হলে কম খরচে ও শ্রমে বেশি পণ্য উৎপাদন করা যায়। প্রযুক্তির কারণে পণ্যের গুণগত মানও ভালো হয়। এভাবে প্রযুক্তিগত উন্নয়ন উৎপাদন প্রক্রিয়াকে সহজতর করে।"
        },
        {
          "label": "গ",
          "question": "",
          "explanation": "উদ্দীপকের আসাদ মন্ডলের স্থাপিত শিল্পটি কুটির শিল্পের অর্ন্তগত। পরিবারের সদস্যদের শ্রম ও সহযোগিতায় গড়ে ওঠা শিল্প প্রতিষ্ঠান হলো কুটির শিল্প। এ শিল্পের মূলধন সাধারণত ১০ লক্ষ টাকার কম হয়। আর শ্রমিক সংখ্যা পরিবারের সদস্যসহ ১৫ জন হয়।। 'উদ্দীপকে আসাদ মন্ডল তার নিজ বাড়িতে বেনারসি তাঁত স্থাপন করেন। কারিগর হিসেবে তার ৬ বছরের অভিজ্ঞতা রয়েছে। অভিজ্ঞতা কাজে লাগিয়ে তিনি এটি গড়ে তোলেন। বর্তমান কারখানাটি তার বাড়িতে হওয়ায় তিনি পরিবারের সদস্যদেরও এই কাজে যুক্ত করেন। এর মাধ্যমে তার নিজের পাশাপাশি পরিবারের সদস্যদেরও আয়ের সুযোগ সৃষ্টি হচ্ছে। এসবের সাথে কুটির শিল্পের মিল আছে। সুতরাং, উদ্দীপকের আসাদ মণ্ডলের স্থাপিত শিল্পটি কুটির শিল্পের অন্তর্ভুক্ত।"
        },
        {
          "label": "ঘ",
          "question": "",
          "explanation": "বাংলাদেশের মতো উন্নয়নশীল দেশে গফুর ব্যাপারীর বৃহদায়তন শিল্পের অসামান্য অবদান আছে বলে আমি মনে করি। দেশের অর্থনীতিতে বৃহৎ শিল্পের ভূমিকা দিন দিন বাড়ছে। এই শিল্পে ৫০ কোটি টাকার বেশি মূলধন এবং ৩০০ জনের বেশি শ্রমিক থাকে। এ রকম শিল্প থেকে অনেক বৈদেশিক মুদ্রাও অর্জিত হয়। এছাড়া বৃহদায়তন উৎপাদন, কর্মসংস্থান সৃষ্টিতে এ শিল্পের অসামান্য অবদান আছে। উদ্দীপকে গফুর ব্যাপারী একটি গার্মেন্টস স্থাপন করেন। তার এলাকার প্রচুর লোক ঢাকার গার্মেন্টস কারখানায় কাজ করে। এক্ষেত্রে শ্রমিকের এ সহজলভ্যতা বিবেচনায় নিয়ে তিনি তার গার্মেন্টেসের কারখানাটি স্থাপন করেন। তার কারখানাটিতে ১০০ কোটি টাকা মূলধন বিনিয়োগ করা আছে, ৩০০ জন শ্রমিক নিযুক্ত আছে। বৈশিষ্ট্যানুযায়ী গফুর ব্যাপারীর শিল্পটি উৎপাদনমুখী বৃহদায়তন শিল্প। এর আকার-আকৃতি বড় হওয়ায় তিনি এটির মাধ্যমে বৃহদায়তন উৎপাদন করতে পারবেন। এ উৎপাদিত পণ্য তিনি দেশের বাজারের পাশাপাশি বিদেশে রপ্তানি করতে পারবেন। এভাবে তিনি বৈদেশিক মুদ্রা - অর্জন করতে পারবেন। এছাড়া তিনি এখানে অনেক লোকবলের কাজের - সুযোগ দিয়ে কর্মসংস্থান সৃষ্টি করছেন। এভাবে গফুর ব্যাপারী তার শিল্পটির মাধ্যমে বাংলাদেশের অর্থনীতিতে অসামান্য ভূমিকা পালন করছেন।"
        }
      ]
    },
    {
      "number": "7",
      "uddipok": "জনাব আকমল একটি পোশাক কারখানার ব্যবস্থাপক। ২০-২৫ জন নারী শ্রমিক তার সাথে দেখা করে বলে, তারা চাকরি ছেড়ে দিবে। আকমল সাহেব তাদের চাকরি ছাড়ার কারণ জানতে চাইলে তারা বলেন, কর্মক্ষেত্র থেকে দূরত্ব এবং বাড়ি ফিরতে নিরাপত্তাহীনতা। জনাব আকমল সাহেব কারখানার সাথেই প্রয়োজনীয় ব্যবস্থাসহ স্বল্প খরচে তাদের আবাসনের ব্যবস্থা করেন।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "পরিকল্পনা বাস্তবায়নের জন্য কর্মীকে আদেশ-নির্দেশ দেওয়া হলো নির্দেশনা।"
        },
        {
          "label": "খ",
          "question": "",
          "explanation": "নির্দিষ্ট লক্ষ্য অর্জনে অন্যদের সামর্থ্য ব্যবহার করে কাজ করিয়ে নেওয়ার দক্ষতা ও কৌশল হলো ব্যবস্থাপনা। এটি ধারাবাহিক কিছু কাজের (পরিকল্পনা প্রণয়ন, সংগঠিতকরণ, কর্মীসংস্থান, নির্দেশনা দান, প্রেষণা দান, সমন্বয়সাধন ও নিয়ন্ত্রণ) সমষ্টি। ব্যবস্থাপনা একটি দলগত প্রক্রিয়া। কাজগুলো সম্পাদন করার জন্য ব্যবস্থাপনার সব স্তরের কর্মীগণ জড়িত থাকেন। তাই ব্যবস্থাপনার সুষ্ঠু বাস্তবায়নের জন্য পুরো প্রতিষ্ঠান জড়িত থাকে।"
        },
        {
          "label": "গ",
          "question": "",
          "explanation": "জনাব আকমল গণতান্ত্রিক নেতৃত্ব দিয়ে সমস্যার সমাধান করেছেন। এ নেতৃত্বে নেতা অধস্তনদের সাথে পরামর্শ করে সিদ্ধান্ত নেন। কর্মীদের প্রশ্ন ও অভিযোগ করার সুযোগ দেন। নেতা কর্মীদের অভিযোগ শোনেন এবং জবাবদিহিতা, প্রদান করেন। এ কারণে নেতার প্রতি কর্মীদের ইতিবাচক মনোভাব তৈরি হয়। উদ্দীপকে জনাব আকমল একটি পোশাক কারখানার ব্যবস্থাপক। ২০-২৫ জন নারী শ্রমিক তার সাথে দেখা করে চাকরি ছেড়ে দেওয়ার কথা বলে। আকমল সাহেব তাদের চাকরি ছেড়ে দেওয়ার কারণ জানতে চাইলেন। কারণ জানার পর তিনি সেই অনুযায়ী ব্যবস্থা গ্রহণ করে সমস্যার সমাধান করেন। এ বিষয়গুলোর সাথে গণতান্ত্রিক নেতৃত্বের মিল পাওয়া যায়। তাই বলা যায়, জনাব আকমল গণতান্ত্রিক নেতৃত্ব দিয়ে সমস্যার সমাধান করেছেন।"
        },
        {
          "label": "ঘ",
          "question": "",
          "explanation": "উপযুক্ত নেতৃত্বই প্রতিষ্ঠানকে যেকোনো অবস্থায় লক্ষ্য অর্জনে সহায়তা করে বলে আমি মনে করি। নির্দিষ্ট উদ্দেশ্য অর্জনে কর্মীদের উৎসাহী করার গুণ ও কৌশল হলো নেতৃত্ব। নেতৃত্ব কর্মীদের মধ্যে ঐক্য সৃষ্টি করে। কার্যকর নেতৃত্ব প্রাতিষ্ঠানিক লক্ষ্য অর্জনে অত্যন্ত গুরুত্বপূর্ণ। উদ্দীপকের জনাব আকমল সাহেব একটি কারখানার ব্যবস্থাপক। তার প্রতিষ্ঠানে কিছু নারী শ্রমিকদের মধ্যে অসন্তোষ দেখা দেয় তারা চাকরি ছেড়ে দেওয়ার কথা জানায়। তিনি তার কর্মীদের সমস্যার কথা শোনেন এবং এর উপযুক্ত সমাধান করেন। জনাব আকমল নারী কর্মীদের সাথে আলাপ-আলোচনা করে সমস্যার সমাধান করেন। এতে তার প্রতি কর্মীদের শ্রদ্ধা ও বিশ্বাস বাড়ে। প্রতিষ্ঠানের প্রতি তাদের ইতিবাচক ধারণা সৃষ্টি হয়। এতে কর্মীদের কাজের প্রতি উৎসাহ বাড়ে। ফলে প্রতিষ্ঠানের লক্ষ্য অর্জন সহজ হয়। তাই বলা যায়, জনাব আকমল সাহেবের গৃহীত উপযুক্ত নেতৃত্বই প্রতিষ্ঠানকে তার লক্ষ্য অর্জনে সহায়তা করেছে।"
        }
      ]
    },
    {
      "number": "8",
      "uddipok": "সুধীর বাবু একটি রেফ্রিজারেটর কেনার জন্য প্রচার মাধ্যম ও Online-এ খোঁজাখুজির পর বাজারে গেলেন। একটি দোকানের বিক্রয়কর্মী তার দোকানের রেফ্রিজারেটর দেখালেন এবং দাম কম বলে তাদের আকর্ষণ করার চেষ্টা করলেন। অন্যদিকে, আরেক বিক্রয়কর্মী পণ্যটির সবকিছু বিশেষ করে কারিগরি দিক সুন্দরভাবে বোঝানোর চেষ্টা করলেন। দাম আগেরটির চেয়ে বেশি চাইলেন। সুধীর বাবু এখান থেকেই পণ্য ক্রয়ের সিদ্ধান্ত নিলেন।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "বড় বড় অক্ষরে পোস্টার লিখে বা ছাপিয়ে লোক চলাচলের স্থানে, বাসস্ট্যান্ডে রাস্তার মোড়ে দেয়ালে টাঙানোকে প্রাচীরপত্র বলে।"
        },
        {
          "label": "খ",
          "question": "",
          "explanation": "প্রমিতকরণের ফলে বিক্রয় কাজে গতিশীলতা বাড়ে। এর মাধ্যমে পণ্যের গুণাগুণ, আকার, রং, স্বাদ প্রভৃতি বৈশিষ্ট্যের ভিত্তিতে পণ্যের মান নির্ধারণ করা হয়। নির্ধারিত মানের ভিত্তিতে পণ্যমূল্য স্থির করা সহজ হয়। প্রমিতকরণের ফলে কোনো ধরনের ঝামেলা ছাড়া বিপণন কাজ করা সহজ হয়। পণ্যের প্রতিষ্ঠিত মান বিদ্যমান থাকায় বিক্রয় কাজে গতিশীলতা বাড়ে।"
        },
        {
          "label": "গ",
          "question": "",
          "explanation": "উদ্দীপকের দ্বিতীয় দোকানের বিক্রয়কর্মীর পণ্য বিক্রয়ে মানসিক গুণাবলি (তীক্ষ্ণ বুদ্ধিমত্তা, ধৈর্যশীলতা, আগ্রহ ও আন্তরিকতা) ফুটে ওঠেছে। বর্তমান প্রতিযোগিতামূলক ব্যবসা-বাণিজ্যের জগতে সফলতা অর্জনে একজন আদর্শ বিক্রয়কর্মীর ভূমিকা অনেক। বিক্রয়কর্মী তার শারীরিক, মানসিক, নৈতিক এবং অন্যান্য গুণাবলিকে কাজে লাগিয়ে ক্রেতাদের আকর্ষণ করেন। তার দ্বারা আকৃষ্ট হয়ে অনেক সম্ভাব্য ক্রেতাই প্রকৃত ও স্থায়ী ক্রেতায় পরিণত হয়। এতে ব্যবসায়ের বিক্রি ও মুনাফা বেড়ে যায়। উদ্দীপকের সুধীর বাবু একটি রেফ্রিজারেটর কিনতে চান। এ উদ্দেশ্যে তিনি প্রথমে একটি দোকানে ঘুরে অন্য আরেকটি দোকানে যান। ২য় দোকানের বিক্রয়কর্মীটি তাকে পণ্যটির সবকিছু বিশেষ করে কারিগরি দিক সুন্দরভাবে বুঝিয়েছেন। এক্ষেত্রে ২য় দোকানের বিক্রয়কর্মী প্রথমে নিজের বুদ্ধিমত্তাকে কাজে লাগিয়ে ক্রেতার আগ্রহ ও মনোভাব অনুধাবন করেছেন। পরবর্তীতে তিনি ধৈর্য সহকারে ও আন্তরিকতার সাথে ক্রেতাকে পণ্যের সম্পর্কে বিস্তারিত জানিয়েছেন। ফলে সুধীর বাবু দ্বিতীয় দোকান থেকে রেফ্রিজারেটর কিনতে আগ্রহী হয়েছেন। উক্ত বিক্রয়কর্মীর এসব বিষয় বৈশিষ্ট্যানুযায়ী মানসিক গুণাবলির অন্তর্ভুক্ত। অতএব, পণ্য বিক্রয়ে উদ্দীপকে দ্বিতীয় দোকানের বিক্রয়কর্মীর মানসিক গুণাবলি প্রকাশ পেয়েছে।"
        },
        {
          "label": "ঘ",
          "question": "",
          "explanation": "উদ্দীপকে সুধীর বাবুর রেফ্রিজারেটর কেনার সিদ্ধান্ত পুরোপুরি যৌক্তিক। একটি পণ্য কেনার আগে তার সম্পর্কে ভালোভাবে জেনে নেওয়া একান্ত জরুরি। এতে করে পণ্যের মানের সাথে দামের সামঞ্জস্যতা যাচাই করা যায়। ফলে ঠকে যাওয়ার আশঙ্কা থাকে না। উদ্দীপকের সুধীর বাবু একটি রেফ্রিজারেটর কিনতে চান। এ উদ্দেশ্যে তিনি প্রথমে অনলাইনে খোঁজাখুঁজির পর একটি দোকানে গেলেন। উত্ত দোকানের বিক্রয়কর্মী তাকে শুধু রেফ্রিজারেটর দেখিয়ে দাম বলেন। পণ্যটি সম্পর্কে তেমন কোনো ধারণা দেননি। অন্যদিকে আরেকটি দোকানের বিক্রয়কর্মী প্রথমে তাকে পণ্য সম্পর্কে বিস্তারিত ধারণা দেন। বিশেষ করে পণ্যের কারিগরি দিক সম্পর্কে ভালোভাবে জানান। পণ্যটির দাম তুলনামূলক বেশি হওয়ার পরও সুধীর বাবু সেই দোকান থেকে রেফ্রিজারেটর কেনার সিদ্ধান্ত নেন। এক্ষেত্রে সুধীর বাবু পণ্যের মানকে বেশি গুরুত্ব দিয়েছেন। আগের দোকানটিতে পণ্যের দাম কম হলেও তিনি পণ্যটির মান সম্পর্কে বিস্তারিত কোনো ধারণা পাননি। ফলে দামের সাথে মানের সামঞ্জস্যতা তুলনা করা সম্ভব হয়নি। কিন্তু দ্বিতীয় দোকানটি থেকে তিনি পণ্য সম্পর্কে বিস্তারিত - জানতে পেরেছেন। এতে পণ্যের মান কেমন হতে পারে সে সম্পর্কে তার একটি ধারণা তৈরি হয়েছে। ফলে তিনি দাম ও মানের তুলনা করে সিদ্ধান্ত নিতে পেরেছেন কোন রেফ্রিজারেটরটি তিনি কিনবেন। মান বিবেচনায় সুধীর বাবুর রেফ্রিজারেটর কেনার সিদ্ধান্ত পুরোপুরি যুক্তিযুক্ত।"
        }
      ]
    },
    {
      "number": "9",
      "uddipok": "সফুরা বেগম লেখাপড়া শেষ করার পর একটি সরকারি প্রতিষ্ঠান থেকে প্রশিক্ষণ এবং কিছু পুঁজি সংগ্রহ করেন। তিনি একটি কৃষি খামার গড়ে তুলেন এবং সমস্যার সম্মুখীন হন। তাই আরো প্রশিক্ষণ এবং ঋণ সুবিধার জন্য দুটি বেসরকারি সংস্থার সাথে যুক্ত হন।।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "NGO-এর পূর্ণরূপ হলো Non-government Organization |"
        },
        {
          "label": "খ",
          "question": "",
          "explanation": "একজন নারী যদি কোনো ব্যবসায় প্রতিষ্ঠানের মালিক হন তাহলে তিনি নারী উদ্যোক্তা হিসেবে বিবেচিত হবেন। কোনো নারী, অংশীদারি বা যৌথ মূলধনী ব্যবসায়ের শেয়ারহোল্ডারদের মধ্যে ন্যূনতম ৫১% শেয়ারের মালিক হলে, তাকে বলা হয় নারী উদ্যোক্তা। কিন্তু ব্যক্তিমালিকানাধীন প্রতিষ্ঠানের ক্ষেত্রে নারী কোনো ব্যবসায় স্থাপন করলেই তাকে নারী উদ্যোক্তা হিসেবে ধরা হয়। এদের অংশগ্রহণে দেশের সুষম অর্থনৈতিক উন্নয়ন নিশ্চিত হয়।"
        },
        {
          "label": "গ",
          "question": "",
          "explanation": "সফুরা বেগম প্রথমে যুব উন্নয়ন অধিদপ্তর থেকে প্রশিক্ষণ গ্রহণ করেন। যুব উন্নয়ন অধিদপ্তর যুবক ও যুব মহিলাদের প্রশিক্ষণ এবং প্রারম্ভিক পুঁজি দিয়ে সহায়তা করে। এ সংস্থাটি দেশের বিভিন্ন অঞ্চলে অবস্থিত অনেকগুলো প্রশিক্ষণকেন্দ্রের মাধ্যমে যুব উন্নয়নমূলক কার্যক্রম পরিচালনা করে। এটি স্বল্পশিক্ষিত যুবকদের ক্ষুদ্র ব্যবসায়, কৃষি খামার, গবাদিপশু পালন, কম্পিউটার শিক্ষা প্রভৃতি বিষয়ে প্রশিক্ষণ দিয়ে থাকে। উদ্দীপকে সফুরা বেগম একটি কৃষি খামার গড়ে তোলার কথা ভাবেন। এজন্য তিনি একটি সরকারি প্রতিষ্ঠান থেকে প্রশিক্ষণ নেন। প্রতিষ্ঠানটি তাকে কৃষি খামার প্রতিষ্ঠা, পরিচালনা প্রভৃতি বিষয়ে হাতেকলমে শিক্ষা দেয়। এতে তিনি উক্ত কাজের বিষয়ে সম্যক ধারণা পান। এছাড়া প্রতিষ্ঠানটি তাকে উক্ত কাজটির জন্য স্বল্প সুদে ঋণ দেয়। এসবের মাধ্যমে তিনি খামারটি স্থাপন করতে সক্ষম হন। এক্ষেত্রে প্রতিষ্ঠানটির মধ্যে যুব উন্নয়ন অধিদপ্তর এর বৈশিষ্ট্য দেখা যায়। সুতরাং, সফুরা বেগম প্রথমে যুব উন্নয়ন অধিদপ্তর থেকে প্রশিক্ষণ গ্রহণ করেন।"
        },
        {
          "label": "ঘ",
          "question": "",
          "explanation": "সফুরা বেগম দুটি বেসরকারি সংস্থার সাথে যুক্ত হন- নারীদের আত্মকর্মসংস্থান ও প্রশিক্ষণে এই সংস্থাগুলোর অবদান অপরিসীম। উদ্যোক্তা উন্নয়নে বেসরকারি সংস্থাগুলো গুরুত্বপূর্ণ ভূমিকা পালন করে। এ সংস্থাগুলো মূলত গ্রামীণ বিত্তহীন ও স্বল্পবিত্তদের উদ্যোগী হবার ব্যাপারে সাহায্য-সহযোগিতা করে থাকে। বাংলাদেশের আর্থ-সামাজিক - উন্নয়নে বেসরকারি সংস্থাগুলো অসামান্য অবদান রাখছে। উদ্দীপকের সফুরা বেগম লেখাপড়া শেষ করে একটি সরকারি প্রতিষ্ঠান থেকে প্রশিক্ষণ ও পুঁজি সংগ্রহ করেন। তিনি একটি কৃষি খামার গড়ে তোলেন। কিন্তু তিনি ব্যবসায়ে কিছু সমস্যার সম্মুখীন হন। তাই আরো প্রশিক্ষণ এবং ঋণ গ্রহণের জন্য দুটি বেসরকারি সংস্থার সাথে যুক্ত হন সহায়তার আশায়। এ বেসরকারি সংস্থাগুলো সফুরা বেগমকে তার উদ্যোগ বাস্তবায়নে যথাযথ সহায়তা দিবে। এসব সংস্থা তাকে তার ব্যবসায় কর্মকাণ্ড সঠিকভাবে পরিচালনা, পণ্য বিপণনে প্রয়োজনীয় পরামর্শ দিবে। এছাড়া এগুলোর মাধ্যমে ঋণ সুবিধা দিয়ে তিনি ব্যবসায়ে প্রয়োজনীয় অর্থসংস্থান করতে পারবেন। এভাবে এ সংস্থাগুলো সফুরা বেগমের মতো গ্রামের বিত্তহীন মহিলাদের স্বাবলম্বী হতে সাহায্য করবে। তাই বলা যায়, নারীদের আত্মকর্মসংস্থান ও প্রশিক্ষণে বেসরকারি সংস্থার অসামান্য ভূমিকা রয়েছে বলে আমি মনে করি।"
        }
      ]
    },
    {
      "number": "10",
      "uddipok": "মেঘনা নদীতে খাচায় মৎস্য চাষ বেশ জনপ্রিয় হয়ে ওঠেছে। এর মাধ্যমে প্রাকৃতিক সুবিধায় মৎস্য চাষ করে চাষীরা স্বাবলম্বী। কিন্তু চাষীদের সাথে কথা বলে তাদের সমস্যাও জানা গেছে। তারা বললেন শুকনো মৌসুমে বিভিন্ন ডাইং কোম্পানিগুলো তাদের শিল্পবর্জ্য নদীতে ছেড়ে দেয়। তাই তারা সেই সময় মৎস্য চাষ বন্ধ রাখেন। ভবিষ্যতে মাছের অস্তিত্ব হুমকির মধ্যে পড়বে বলে চাষীরা মনে করেন।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের পাশাপাশি সমাজের জন্য ব্যবসায়ীর কিছু কল্যাণমূলক কাজ করা হলো ব্যবসায়ের সামাজিক দায়বদ্ধতা।"
        },
        {
          "label": "খ",
          "question": "",
          "explanation": "আচরণের মানদণ্ড হলো নৈতিকতা। ন্যায়-অন্যায়, ভালো-মন্দের বিচার করে সঠিকটি বেছে নেওয়াই হলো নৈতিকতা। এটি মানুষের দৈনন্দিন কাজের কর্মের সাথে জড়িত। এটি মানুষের মাঝে সচেতনতা বাড়ায়। মানুষ ভালো-মন্দ, ন্যায় অন্যায়ের বিচার বিশ্লেষণ করে সঠিক সিদ্ধান্ত নিতে পারলে তাকে আচরণের মানদণ্ডে আদর্শ ব্যক্তি হিসেবে গণ্য করা হয়।"
        },
        {
          "label": "গ",
          "question": "",
          "explanation": "উদ্দীপকে মৎস্য চাষীদের ব্যবসায় পরিচালনায় নৈতিকতার দিকটি ফুটে উঠেছে। ন্যায়-অন্যায়, ভালো-মন্দের বিচার-বিশ্লেষণ করে সঠিক কাজটি করাই হলো নৈতিকতা। আর, ব্যবসায়ে বিভিন্ন পক্ষের (যেমন: সমাজ, রাষ্ট্র, ক্রেতা ও ভোক্তা প্রভৃতি) প্রতি যথাযথভাবে দায়িত্ব পালন করে ব্যবসায় পরিচালনা করা ব্যবসায়ে নৈতিকতার অন্তর্গত। এটি 'ব্যবসায়ীদের কাজের প্রতি সচেতনতা বাড়ায়। উদ্দীপকের চাষিরা মেঘনা নদীতে খাঁচায় মৎস্য চাষ করেন। এর মাধ্যমে মৎস্য চাষ করে চাষিরা স্বাবলম্বী হয়। কিন্তু চাষিরা বর্তমানে কিছু সমস্যার ও সম্মুখীন হচ্ছেন। তারা জানান শুকনো মৌসুমে বিভিন্ন ডাইং কোম্পানিগুলো তাদের শিল্প বর্জ্য নদীতে ছেড়ে দেয়। তাই তারা সেই সময় মৎস্য চাষ বন্ধ রাখেন। কারণ দূষিত পানিতে চাষ করা মাছ খেলে মানুষের স্বাস্থ্যহানি হওয়ার আশঙ্কা আছে। তাই তারা জনগণের স্বাস্থ্যের বিষয়টি মাথায় রেখে মৎস্য চাষ থেকে বিরত থাকেন। মৎস্য চাষিদের এ কর্মকাণ্ডটি ব্যবসায়ের নৈতিকতার সাথে মিলে যায়। সুতরাং, মৎস্য চাষিদের ব্যবসায় পরিচালনায় নৈতিকতার দিকটি দৃশ্যমান।"
        },
        {
          "label": "ঘ",
          "question": "",
          "explanation": "ডাইং কোম্পানিগুলোর ব্যবসায়িক কার্যক্রমের ক্ষেত্রে পানি দূষণের সমস্যাটি প্রতিফলিত হয়েছে, যা সামগ্রিকভাবে পরিবেশের মারাত্মক ক্ষতি করছে। পানি দূষণ বর্তমানে একটি ভয়াবহ সমস্যা। শিল্প বর্জ্য ও বিষাক্ত তরল পদার্থ নদী-নালায় পড়ে পানি দূষণ করছে। এতে জলজ বাস্তুতন্ত্র ক্ষতিগ্রস্ত হচ্ছে। ফলে জীববৈচিত্র্য হুমকির মুখে পড়েছে। উদ্দীপকে মৎস্য চাষিরা মেঘনা নদীতে খাঁচায় মৎস্য চাষ করে স্বাবলম্বী হয়েছেন। কিন্তু চাষিরা তাদের সমস্যার কথা জানান। তারা বলেন শুকনো মৌসুমে বিভিন্ন ডাইং কোম্পানিগুলো তাদের শিল্পবর্জ্য নদীতে ছেড়ে দেয়। এতে ভবিষ্যতে মাছের অস্তিত্ব হুমকির মুখে পড়বে বলে চাষিরা মনে করেন।' ডাইং কোম্পানিগুলোর তাদের শিল্পবর্জ্য নদীতে ফেলে পরিবেশের মারাত্মক ক্ষতিসাধন করছে। এর ফলে নদীর পানি দূষিত হয়ে ব্যবহারের অযোগ্য হয়ে পড়ছে। ফলে আশপাশে। বসবাসকারী মানুষদের স্বাভাবিক জীবনযাপন ব্যাহত হচ্ছে। এছাড়া দূষিত পানি মাছ চাষের অনুপোযোগী হওয়ায় মৎস্য চাষিদের জীবন-জীবিকাও হুমকির মুখে পড়েছে। পাশাপাশি জলজ জীববৈচিত্র্যের ওপর এর নেতিবাচক প্রভাব পড়ছে। তাই বলা যায়, ডাইং কোম্পানিগুলোর ব্যবসায়িক কার্যক্রমের ক্ষেত্রে পরিবেশ দূষণ সমস্যাটি প্রতিফলিত হয়েছে।"
        }
      ]
    },
    {
      "number": "11",
      "uddipok": "দেশে পেঁয়াজের ব্যাপক চাহিদা রয়েছে। ফরিপুরের একজন অভিজ্ঞ মহিলা চাষী সফলতা লাভ করেছেন। এখন তিনি পেঁয়াজ এবং পেঁয়াজের বীজ উভয়টির উৎপাদন করার পরিকল্পনা নিয়েছেন। পরিকল্পনা বাস্তবায়নের জন্য বীজের চাহিদা, দাম, ভূমির খরচ সব কিছু যথাযথভাবে নিরূপণ করে পেঁয়াজ উৎপাদন শুরু করেন। পরিকল্পনার বাস্তবায়ন ও টেকসই করার জন্য এখন প্রচুর অর্থের প্রয়োজন অনুভব করছেন।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "যে পরিমাণ পণ্য বিক্রি করলে কোনো ব্যবসায়ের মোট আয় ও ব্যয় সমান হয়, তাকে সম আয়-ব্যয় বিন্দু বলে।"
        },
        {
          "label": "খ",
          "question": "",
          "explanation": "মাইক্রোস্ক্রিনিং হলো বাজার চাহিদা, কারিগরি, বাণিজ্যিক, আর্থিক দিক প্রভৃতি বিষয় বিবেচনা করে প্রকল্পের সম্ভাব্যতা যাচাই করার প্রক্রিয়া এর মাধ্যমে উদ্যোক্তা পণ্যের বাজার, ক্রেতার চাহিদা, বিক্রয় মূল্য, লাভ, মূলধনের পরিমাণ, কর্মসংস্থান প্রভৃতি জানতে পারে। এতে বাস্তবসম্মত ও লাভজনক বিনিয়োগের ক্ষেত্র নির্দিষ্ট করা সহজ হয়।"
        },
        {
          "label": "গ",
          "question": "",
          "explanation": "পেঁয়াজ চাষী প্রকল্প নির্বাচনে মাইক্রোস্ক্রিনিং পদ্ধতি অবলম্বন করেছেন। উদ্যোক্তার নিয়ন্ত্রণের আওতাভুক্ত উপাদানগুলোই মাইক্রোস্ক্রিনিং। পণ্যের বাজার চাহিদা, কারিগরি, বাণিজ্যিক ও আর্থিক দিক নিয়ে এটি আলোচনা করে। উদ্যোক্তা প্রকল্প নির্বাচনে এ উপাদানগুলোকে গুরুত্ব দেন। উদ্দীপকে ফরিদপুরের একজন অভিজ্ঞ মহিলা চাষী পেঁয়াজ চাষ করে সফলতা লাভ করেছেন। এখন তিনি, পেঁয়াজ ও বীজ উভয় উৎপাদনের পরিকল্পনা নিয়েছেন। সিদ্ধান্ত বাস্তবায়নের জন্য তিনি প্রথমেই বাজার জরিপ করেছেন। তিনি বাজারে বীজের চাহিদা, দাম ও ভূমির খরচসহ সবকিছু যথাযথভাবে নিরূপণ করেছেন। এর মাধ্যমে তিনি ক্রেতাদের দৃষ্টিভঙ্গি ও আগ্রহ, বাজারে প্রতিযোগীদের অবস্থা সম্পর্কে ধারণা পেয়েছেন। আবার তিনি প্রকল্পের খরচ নির্ণয়ের মাধ্যমে বাণিজ্যিক দিকে বিবেচনা করেছেন। এ ধরনের বাজার চাহিদা বা বাণিজ্যিক দিক যাচাই মাইক্রোস্ক্রিনিং-এর আওতাভুক্ত। সুতরাং, পেঁয়াজ চাষী প্রকল্প নির্বাচনে মাইক্রোস্ক্রিনিং পদ্ধতিতে গুরুত্ব দিয়েছেন।"
        },
        {
          "label": "ঘ",
          "question": "",
          "explanation": "পরিকল্পনা টেকসই করার জন্য উদ্দীপকের চাষীর প্রয়োজনীয় পদক্ষেপ হিসেবে আর্থিক দিক বিবেচনা করতে হবে। কোনো প্রকল্প নির্বাচনের আগে আর্থিক দিক বিবেচনা করতে হয়। এজন্য প্রকল্পের ব্যয় নিরূপণ, অর্থায়নের উপায়, মূলধন বিনিয়োগ থেকে পাওয়া সম্ভাব্য লাভ প্রভৃতি যাচাই করতে হয়। এতে পরিকল্পনার সুষ্ঠু বাস্তবায়ন সম্ভব হয়। উদ্দীপকে ফরিদপুরের একজন অভিজ্ঞ মহিলা চাষী পেঁয়াজ চাষ করে সফলতা লাভ করেছেন। এখন তিনি পেঁয়াজ ও পেঁয়াজের বীজ উভয় উৎপাদনের পরিকল্পনা নিয়েছেন। এর জন্য তিনি বাজার জরিপ এবং প্রয়োজনীয় তথ্য সংগ্রহ করে পেঁয়াজ উৎপাদন শুরু করেন। বর্তমানে পরিকল্পনা বাস্তবায়ন ও টেকসই করার জন্য তার প্রচুর অর্থের প্রয়োজন। এক্ষেত্রে পেঁয়াজ চাষীর প্রকল্প টেকসই করার জন্য প্রয়োজনীয় অর্থসংস্থান করতে হবে। কারখানা স্থাপন, পণ্য উৎপাদন ও বাজারজাতকরণের জন্য প্রচুর খরচ হয়। এসব খরচ নির্বাহের জন্য প্রয়োজন অর্থের। এছাড়া পণ্যের গুণগত মান ধরে রাখা, ব্যবসায়ের সম্প্রসারণ ও উন্নয়নের জন্যও অর্থের প্রয়োজন। প্রয়োজনীয় অর্থ না থাকলে তিনি এসব কাজ সফলভাবে করতে পারবেন না। ফলে তার প্রকল্পও দীর্ঘস্থায়ী হবে না। তাই তার উচিত প্রকল্পের টেকসই ও সুষ্ঠু বাস্তবায়নের জন্য প্রয়োজনীয় অর্থ সংগ্রহ করা।"
        }
      ]
    }
  ]
}