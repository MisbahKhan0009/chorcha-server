{
  "title": "যশোর বোর্ড ২০২২",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব রায়হান বাবার প্রতিষ্ঠিত কোম্পানির হাল ধরেন এবং কারো সাথে আলোচনা না করে কিছু যোগ্যতাসম্পন্ন লোক নিয়োগ দেন এবং এক বিভাগের কর্মীদের আরেক বিভাগে স্থানান্তর করেন। কিছুদিনের মধ্যে উৎপাদন বিভাগের ব্যবস্থাপককে চাকরি থেকে অপসারণ করেন। তিনি কারখানার নারী-পুরুষ উভয়ের কাজের ভেদাভেদ না করে উপযুক্ত পারিশ্রমিক নির্ধারণ করেন। এতে কর্মীদের কাজের গতি ফিরে এসেছে। এছাড়াও তিনি অনেক ঝুঁকিপূর্ণ কাজ দক্ষতার সাথে সম্পন্ন করে প্রচুর মুনাফা অর্জন করেন।",
      "tag": "JB 22",
      "sub_questions": [
        {
          "label": "ক",
          "question": "স্থানগত উপযোগ সৃষ্টি হয় কীসের মাধ্যমে?",
          "explanation": "পরিবহনের মাধ্যমে স্থানগত উপযোগ সৃষ্টি হয়।"
        },
        {
          "label": "খ",
          "question": "",
          "explanation": "নেতৃত্ব হলো এমন একটি প্রক্রিয়া, যার মাধ্যমে অধস্তন কর্মীদের পরিচালনা ও নিয়ন্ত্রণ করা হয়। যিনি নেতৃত্ব দেন তাকে নেতা বলা হয়। যোগ্য নেতৃত্বের মাধ্যমে সংগঠন সুদৃঢ় ভিত্তিতে প্রতিষ্ঠিত হয়। এতে কর্মীদের সর্বোত্তম সহযোগিতা পাওয়া যায়। সঠিক নেতৃত্ব ছাড়া ব্যবসায়ে সফলতা পাওয়া যায় না।"
        },
        {
          "label": "গ",
          "question": "",
          "explanation": "জনাব রায়হানের প্রথম পর্যায়ের কাজটি ব্যবস্থাপনার কর্মীসংস্থান কাজের অন্তর্গত। ব্যবস্থাপনার উপকরণসমূহের মধ্যে জনশক্তি সবচেয়ে গুরুত্বপূর্ণ। জনশক্তি যোগ্য, দক্ষ ও উৎসাহী না হলে অন্য উপাদানগুলো মানসম্পন্ন হলেও কাজে লাগানো যায় না। তাই প্রতিষ্ঠানের জন্য দক্ষ ও যোগ্য কর্মীবাহিনী গঠনের প্রয়োজন হয়। আর এ কাজটি ব্যবস্থাপনার কর্মীসংস্থানের মাধ্যমে করা হয়। উদ্দীপকে জনাব রায়হান বাবার প্রতিষ্ঠিত কোম্পানির হাল ধরেন। দক্ষতার সাথে কাজ করার জন্য তিনি কিছু যোগ্যতাসম্পন্ন লোক নিয়োগ দেন। এছাড়াও এক বিভাগের কর্মীদের আরেক বিভাগে স্থানান্তর করেন। আবার তিনি উৎপাদন বিভাগের ব্যবস্থাপককে চাকরি থেকে অপসারণ করেন। তিনি কর্মীবাহিনীকে ব্যবসায়ের অন্যতম মানবিক সম্পদ হিসেবে বিবেচনা করেন। এ কর্মীদের দিয়ে প্রতিষ্ঠানের লক্ষ্য অর্জনে কাজ করান। এ কাজগুলোর সাথে কর্মীসংস্থানের মিল আছে। সুতরাং, জনাব রায়হানের প্রথম পর্যায়ের কাজটি হলো কর্মীসংস্থান।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত জনাব রায়হানকে আদর্শ নেতা হিসেবে বিবেচনা করা যায় বলে আমি মনে করি। একজন আদর্শ নেতার সাংগঠনিক দক্ষতা, পরিশ্রম, সততা, সাহস, প্রখর ব্যক্তিত্ব, দায়িত্বশীলতা, জেন্ডার সচেতনতা প্রভৃতি গুণ থাকা উচিত। তিনি নারী-পুরুষদের প্রতি পক্ষপাতহীন আচরণ করেন। তিনি লক্ষ্য বাস্তবায়নে প্রতিষ্ঠানের কর্মীদের উৎসাহিত ও পরিচালিত করেন। তিনি তার বিশেষ গুণাবলির মাধ্যমে প্রতিষ্ঠানকে সামনের দিকে নিয়ে যান। উদ্দীপকের জনাব রায়হান বাবার প্রতিষ্ঠিত কোম্পানির হাল ধরেন। তিনি প্রতিষ্ঠানে কর্মী নিয়োগ ও কর্মী স্থানান্তরের কাজগুলো করেন। পাশাপাশি তিনি প্রতিষ্ঠানে কর্মীদের অপসারণ সংক্রান্ত কাজও করে থাকেন। তাছাড়া তিনি কারখানায় নারী-পুরুষের কাজের ভেদাভেদ করেন না। তাদের উপযুক্ত পারিশ্রমিক নির্ধারণ করেন। এছাড়াও তিনি অনেক ঝুঁকিপূর্ণ কাজ দক্ষতার সাথে সম্পন্ন করে প্রচুর মুনাফা অর্জন করেন। জনাব রায়হানের নারী-পুরুষের কাজে ভেদাভেদ না করা জেন্ডার সচেতনতার অন্তর্ভুক্ত। তার এই পক্ষপাতহীন আচরণের জন্য তিনি নারী-পুরুষের প্রতি শ্রদ্ধাশীল, সহানভূতিশীল। এছাড়া জনাব রায়হান ঝুঁকিপূর্ণ কাজ সম্পন্ন করেন। যার মাধ্যমে তার সাহসিকতা গুণটি প্রকাশ পেয়েছে। আবার কাজের দক্ষতা তার সাংগঠনিক গুণটি ফুটিয়ে তুলেছে। অর্থাৎ একজন আদর্শ নেতার অধিকাংশ গুণ তার মধ্যে রয়েছে। তার সঠিক নেতৃত্বে প্রতিষ্ঠান প্রচুর মুনাফা অর্জন করছে। সুতরাং, উদ্দীপকে উল্লিখিত জনাব রায়হান একজন আদর্শ নেতা।"
        }
      ]
    },
    {
      "number": "2",
      "uddipok": "জনাব সিরাজ উত্তরবঙ্গের' একজন আলু চাষী। ব্যাপক ফলন হওয়ায় আলুর মূল্য হ্রাস পাওয়ায় তিনি ব্যাপক ক্ষতির আশঙ্কা করেন। তার এই অবস্থা দেখে স্থানীয় একজন সচেতন কৃষক তাকে নির্দিষ্ট অর্থের বিনিময়ে নষ্ট হবে না এমন একটি স্থাপনায় আলু সংরক্ষণের প্রস্তাব দেন। তিনি এতে রাজি হয়ে কয়েকশত মণ আলু সংরক্ষণ করেন। কয়েক মাস পর উক্ত আলু কয়েকটি হাত বদলের মাধ্যমে বিক্রয় করেন। এতে যথেষ্ট পরিমাণ মুনাফা অর্জন করেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "বিপণনের অন্যতম কাজ হলো ক্রয়।"
        },
        {
          "label": "খ",
          "question": "",
          "explanation": "প্রমিতকরণ বিপণনের একটি কাজ। প্রমিতকরণের মাধ্যমে পণ্যের গুণাগুণ, আকার, রং, স্বাদ প্রভৃতির ভিত্তিতে পণ্যের মূল্য স্থির করা হয়। এতে পণ্যের বিপণন প্রক্রিয়া সহজ হয় এবং বিক্রয় কাজের গতিশীলতা করে।"
        },
        {
          "label": "গ",
          "question": "",
          "explanation": "ক্ষতির হাত থেকে বাঁচার আশায় জনাবু সিরাজের গৃহীত উপায়টি হলো গুদামজাতকরণ। এর মাধ্যমে পণ্যের সময়গত উপযোগ সৃষ্টি হয়। অনেক পণ্য বছরের নির্দিষ্ট সময়ে উৎপন্ন হলেও সারা বছরব্যাপী ব্যবহার করা হয়। এসব পণ্য গুদামজাতকরণের মাধ্যমে সংরক্ষণ করা হয়। উদ্দীপকের জনাব সিরাজ উত্তরবঙ্গের একজন আলু চাষী। ফলন বেশি হওয়ায় আলুর দাম কমে যায়। এতে তিনি ব্যাপক ক্ষতির আশঙ্কা করেন। এই অবস্থায় স্থানীয় একজন কৃষক তাকে নির্দিষ্ট অর্থের বিনিময়ে আলু সংরক্ষণের প্রস্তাব দেন। এ প্রস্তাবে রাজি হয়ে জনাব সিরাজ কয়েকশত মন আলু সংরক্ষণ করেন। কয়েক মাস পর আলুগুলো বিক্রি করে তিনি যথেষ্ট মুনাফা পান। অর্থাৎ জনাব সিরাজ বছরের নির্দিষ্ট একটি সময়ে উৎপাদিত আলু সংরক্ষণ করেছেন। পরবর্তীতে বছরের অন্য সময়ে সেগুলো বিক্রি করে লাভবান হয়েছেন। তাই বলা যায়, তার গৃহীত উপায়টি গুদামজাতকরণ।"
        },
        {
          "label": "ঘ",
          "question": "",
          "explanation": "জনাব সিরাজের বিক্রয়ের ক্ষেত্রে মধ্যস্থব্যবসায়ীর সহায়তা নেওয়ার পদক্ষেপটি একটি যৌক্তিক সিদ্ধান্ত। অনেক ক্ষেত্রে পণ্য বিক্রয় বা বণ্টনে মধ্যস্বব্যবসায়ীর সাহায্য নেওয়া হয়। মধ্যস্থ ব্যবসায়ীগণ উৎপাদকের কাছ থেকে পণ্য সংগ্রহ করে। এরপর সেসব পণ্য নিজস্ব তত্ত্বাবধানে ভোক্তাদের কাছে চাহিদা অনুযায়ী সরবরাহ করে। মধ্যস্থব্যবসায়ী উৎপাদক ও ভোক্তার মধ্যে সেতুবন্ধন হিসেবে কাজ করে। উদ্দীপকে জনাব সিরাজ একজন আলু চাষী। আলুর ব্যাপক ফলন হওয়ায় আলুর দাম কমে যায়। এতে তিনি লোকসানের আশঙ্কা করেন। স্থানীয় একজন কৃষকের পরামর্শে তিনি আলু গুদামজাতকরণের ব্যবস্থা করেন। কয়েকমাস পর যখন উক্ত আলু বিক্রির প্রয়োজন হয়, তখন তিনি মধ্যস্থব্যবসায়ীর সহায়তা নেন। মধ্যস্থব্যবসায়ীর সহায়তায় জনাব সিরাজ বিস্তৃত এলাকায় আলু বিক্রি করতে সমর্থন হন। যার ফলে আলুর বিক্রিও বেশি হয়। এতে তিনি বেশ লাভবান হন। মধ্যস্থব্যবসায়ীর সহায়তার বিক্রির কারণে তিনি অধিক মুনাফা অর্জন করেন। তাই বলা যায়, তার এ গৃহীত পদক্ষেপটি ফলপ্রসূ।"
        }
      ]
    },
    {
      "number": "3",
      "uddipok": "জনাব আরিফা একটি বালিকা বিদ্যালয়ের প্রধান শিক্ষক। তিনি বিদ্যালয়ের সব কার্যক্রম পূর্ব থেকেই নির্ধারণ করে থাকেন। বছরের বার্ষিক কাজ কে, কীভাবে, কখন করবে তা আগে থেকে ঠিক করে রাখেন। তার এই কার্যক্রম করতে গিয়ে কয়েকজন শিক্ষকের মধ্যে অসন্তোষ দেখা দেয়। তখন জনাব আরিফা তাদের ভালো কাজের প্রতি আগ্রহ সৃষ্টির জন্য পুরস্কার প্রদানের ঘোষণা দেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "ব্যবসায়ের জন্য অর্থ সংগ্রহের প্রধান উৎস হলো বাণিজ্যিক ব্যাংক।"
        },
        {
          "label": "খ",
          "question": "",
          "explanation": "কোনো খ্যাতনামা প্রতিষ্ঠানের নাম ব্যবহার ও এর পণ্য তৈরি এবং বিক্রি করাকে ফ্রানসাইজিং ব্যবসায় বলে। ফ্রানসাইজিং ব্যবসায়ের প্রধান বৈশিষ্ট্য হলো এর চুক্তি, যা ফ্রানসাইজি ও ফ্রানসাইজরের মধ্যে স্বাক্ষরিত হয়। এর আরেকটি বৈশিষ্ট্য হচ্ছে ফ্রানসাইজি শুধু ঐ আইটেম বা পণ্যগুলো বিক্রি করতে পারবে, যা ফ্রানসাইজর গ্রহণযোগ্য বলে মনে করে। উদাহরণস্বরূপ বলা যায়, আমেরিকার কেএফসি হচ্ছে ফ্রানসাইজর এবং বাংলাদেশের ট্রান্সকম লি. হচ্ছে ফ্রানসাইজি।"
        },
        {
          "label": "গ",
          "question": "",
          "explanation": "জনাব আরিফা বিদ্যালয়ে প্রথমত পরিকল্পনা কার্যক্রমটি গ্রহণ করেছেন। ব্যবস্থাপনার প্রথম কাজ হলো পরিকল্পনা। এর মাধ্যমে কখন, কী কাজ, কীভাবে করতে হবে, তার ধারণা পাওয়া যায়। এতে ভবিষ্যৎ কাজের দিক-নির্দেশনা পাওয়া যায়। এই নির্দেশনা অনুযায়ী প্রতিষ্ঠানের সব কাজ পরিচালিত হয়। জনাব আরিফা একটি বালিকা বিদ্যালয়ের প্রধান শিক্ষক। তিনি বিদ্যালয়ের সব কার্যক্রম পূর্ব থেকেই নির্ধারণ করে থাকেন। কে, কী কাজ, কোথায়, কীভাবে, কখন করবে, তা আগে থেকে ঠিক করে রাখেন। এক্ষেত্রে জনাব আরিফা ভবিষ্যৎ সামনে রেখে প্রয়োজনীয় কাজ নির্দিষ্ট করেন। এতে নির্দিষ্ট লক্ষ্য অনুযায়ী কাজ করা সহজ হয়। এভাবে কাজ করার আগে প্রয়োজনীয় বিষয় নির্ধারণের সাথে পরিকল্পনার মিল আছে। সুতরাং, জনাব আরিফার প্রথম কাজটি পরিকল্পনার অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকে জনাব আরিফার বিদ্যালয়ের কার্যক্রম সম্পূর্ণ করার ক্ষেত্রে প্রেষণাদান কার্যটি যৌক্তিক বলে আমি মনে করি। এর মাধ্যমে কর্মীদের সামর্থ্যের সর্বোচ্চ ব্যবহার করা যায়। শুধু নির্দেশনা দিলেই কর্মীরা কাজ করে না। বরং, তাদের মধ্যে কাজের প্রতি আগ্রহও সৃষ্টি করতে হয়। তাদের বিভিন্ন সুযোগ-সুবিধা দিয়ে উৎসাহ বাড়াতে হয়। কর্মীদের মধ্যে কাজের উৎসাহ তৈরির এ প্রক্রিয়া হলো প্রেষণা। উদ্দীপকে জনাব আরিফা একটি বালিকা বিদ্যালয়ের প্রধান শিক্ষক। তিনি বিদ্যালয়ের সব কার্যক্রম পূর্ব থেকেই নির্ধারণ করে থাকেন। তিনি বছরের শুরুতেই সব কাজ ঠিক করে রাখেন। কিন্তু তার এই কার্যক্রম করতে গিয়ে কয়েকজন শিক্ষকের মধ্যে অসন্তোষ দেখা দেয়। তাই জনাব আরিফা তাদের ভালো কাজের প্রতি আগ্রহ সৃষ্টির জন্য পুরস্কার প্রদানের ঘোষণা দেন। তার এই কাজটি প্রেষণার অন্তর্ভুক্ত। জনাব আরিফার প্রদত্ত প্রেষণার মাধ্যমে শিক্ষকদের মধ্যে অসন্তোষ দূর হবে। এছাড়া শিক্ষকদের পুরস্কার প্রদানের ঘোষণা দেওয়ার ফলে তারা আনন্দিত হবে। এই ঘোষণায় তাদের কাজের প্রতি আগ্রহ বেড়ে যাবে। তারা জনাব আরিফার প্রতি সন্তুষ্ট ও অনুগত থাকবে। তারা প্রতিষ্ঠানকে নিজের মনে করে কাজ করবে। প্রেষণা তাদের মনোবলকে অনেক বাড়িয়ে দিবে। তাই বলা যায়, প্রেষণা প্রদান জনাব আরিফার বিদ্যালয়ের কার্যক্রম সম্পূর্ণ করার ক্ষেত্রে গুরুত্বপূর্ণ ভূমিকা রাখবে।"
        }
      ]
    },
    {
      "number": "4",
      "uddipok": "দেশের প্রতিষ্ঠিত একটি কোম্পানি নতুন পণ্য উৎপাদন করে। শিশুদের মাঝে পণ্যটি জনপ্রিয় করার উদ্দেশ্যে তারা সারাদেশের স্বনামধন্য স্কুলগুলোতে গিয়ে বিনামূল্যে বিতরণ করে। পণ্যটির বিক্রয় বৃদ্ধির জন্য তারা রেডিও, টেলিভিশন, চলচ্চিত্র, বাণিজ্য মেলায় প্রদর্শন করে। এতে করে পণ্যটির ব্যাপক হারে বিক্রয় বৃদ্ধি পায়।",
      "tag": "JB 22",
      "sub_questions": [
        {
          "label": "ক",
          "question": "পণ্যের মালিকানা হস্তান্তর হয় কীসের মাধ্যমে?",
          "explanation": "বিক্রয়ের মাধ্যমে পণ্যের মালিকানা হস্তান্তর হয়।"
        },
        {
          "label": "খ",
          "question": "",
          "explanation": "সাধারণত পণ্যদ্রব্য বা সেবাসামগ্রী কেনা-বেচার কাজকে বিপণন বা বাজারজাতকরণ বলে। এর মাধ্যমে উৎপাদনকারীর উৎপাদিত পণ্য ভোগকারীর কাছে পৌঁছায়। বিপণন মূলত অনেকগুলো কাজের সমষ্টি। এটি উৎপাদক ও ভোক্তার মধ্যে সেতুবন্ধন স্থাপন করে। ক্রয়-বিক্রয়, পরিবহন, গুদামজাতকরণ, প্রমিতকরণ, পর্যায়িতকরণসহ যাবতীয় কাজের সমষ্টি হলো বিপণন।"
        },
        {
          "label": "গ",
          "question": "",
          "explanation": "উৎপাদিত পণ্যটি জনপ্রিয় করার মাধ্যমটি হলো নমুনা বিতরণ। এ ধরনের বিজ্ঞাপনের মাধ্যমে বিনামূল্যে ক্রেতাদের মাঝে পণ্য বিতরণ করা হয়। পণ্যটি ব্যবহার করে ক্রেতারা এর উপকরণ ও গুণাগুণ সম্পর্কে জানতে পারে। সাধারণত ওষুধ, পুস্তক ও প্রসাধনসামগ্রীর নমুনা বিতরণ করা হয়ে থাকে। উদ্দীপকে দেশের প্রতিষ্ঠিত একটি কোম্পানির কথা বলা হয়েছে যেটি নতুন পণ্য উৎপাদন করে। প্রতিষ্ঠানটি শিশুদের মাঝে পণ্যটি জনপ্রিয় করতে চায়। তাই সারা দেশের স্বনামধন্য স্কুলগুলোতে যেয়ে নমুনা পণ্য বিতরণ করে। এর মাধ্যমে শিশুরা পণ্যটি বিনামূল্যে ব্যবহারের সুযোগ পাবে। এক্ষেত্রে পণ্যটি তাদের পছন্দ হলে তারা এটি বারবার কিনবে। তাই, উদ্দীপকের কোম্পানিটি উৎপাদিত পণ্য জনপ্রিয় করার জন্য বিজ্ঞাপনের নমুনা বিতরণ মাধ্যমটি ব্যবহার করে।"
        },
        {
          "label": "ঘ",
          "question": "",
          "explanation": "আমি মনে করি বিক্রয় বৃদ্ধির উদ্দেশ্যে কোম্পানিটির গৃহীত বিজ্ঞাপন কার্যক্রম যথেষ্ট গুরুত্বপূর্ণ। বিজ্ঞাপন হচ্ছে পণ্য বা সেবাসামগ্রীর প্রতি জনসাধারণের দৃষ্টি আকর্ষণের একটি কৌশল। এর মাধ্যমে খুব সহজেই ক্রেতাদের পণ্য ক্রয়ে উদ্বুদ্ধ করা যায়। ফলে প্রতিষ্ঠানের বিক্রয় বাড়ে। রেডিও, টেলিভিশন, চলচ্চিত্র, মেলায় প্রদর্শন, নমুনা বিতরণ, বিলবোর্ড প্রভৃতি বিজ্ঞাপনের মাধ্যম। উদ্দীপকে দেশের প্রতিষ্ঠিত একটি কোম্পানি নতুন পণ্য উৎপাদন করে। এ পণ্যগুলো মূলত শিশুদের ব্যবহার উপযোগী। প্রতিষ্ঠানটি পণ্যটির বিক্রি বাড়াতে চায়। এজন্য তারা রেডিও, টেলিভিশন, চলচ্চিত্র, বাণিজ্য মেলায় প্রদর্শন করে। প্রতিষ্ঠানটি নতুন উৎপাদিত পণ্যের জন্য বিভিন্ন মাধ্যমে বিজ্ঞাপন দেয়। এতে দেশের জনসাধারণ এ পণ্যটি সম্পর্কে জানতে পারে। এছাড়া বিজ্ঞাপনের মাধ্যমে তারা পণ্যটির ব্যবহার সম্পর্কে ধারণা পায়। ফলে অনেক ক্রেতাই পণ্যটি কিনতে আগ্রহী হয়। এভাবে প্রতিষ্ঠানটির বিক্রয়ের পরিমাণ বাড়ে। তাই বলা যায়, বিক্রয় বাড়ানোর জন্য কোম্পানির বিজ্ঞাপন দেওয়ার কাজ যথেষ্ট গুরুত্বপূর্ণ।"
        }
      ]
    },
    {
      "number": "5",
      "uddipok": "জনাব আরিক বিদেশ থেকে নিত্যপ্রয়োজনীয় বিভিন্ন পণ্য আমদানি করে থাকেন। বিদেশ থেকে যে দামেই পণ্য ক্রয় করুক না কেন তিনি দেশে বিক্রয়ের সময় অতিরিক্ত মূল্য ধার্য করেন। তাছাড়া প্রায়ই ওজনে কম দেওয়া, পণ্য মজুদ করে কৃত্রিম সংকট সৃষ্টি করেন। অপরপক্ষে তার ভাই জনাব রাকিব বিদেশ থেকে মানসম্মত পণ্য আমদানি করে পণ্যের মজুত না করে স্বল্পমূল্যে জনগণের নিকট সরবরাহ করেন। জনাব রাকিবের ব্যবসায়ে বিক্রয় বৃদ্ধি পাওয়ায় কয়েকজন কর্মীকে নিয়োগ দেন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "ব্যবসায় বা শিল্পে ব্যবহৃত কাঁচামাল উৎপাদকের কাছে পৌঁছানো কিংবা শিল্পে উৎপাদিত পণ্যসামগ্রী ভোক্তার কাছে পৌঁছানোর ক্ষেত্রে সম্পাদিত সব কাজ হলো বাণিজ্য।"
        },
        {
          "label": "খ",
          "question": "",
          "explanation": "দেশীয় ও আন্তর্জাতিক পর্যায়ে প্রচলিত বিভিন্ন আইনের সমন্বয়ে সৃষ্ট পরিবেশ হলো আইনগত পরিবেশ। বাণিজ্য ও শিল্প আইন, শ্রম আইন, আমদানি-রপ্তানি নীতি প্রভৃতি এ পরিবেশের উপাদান। ব্যবসায় সংক্রান্ত আইন ব্যবসায়ের অনুকূল হলে দেশি-বিদেশি উদ্যোক্তারা ব্যবসায়ে উৎসাহিত হয়। এতে দেশে ব্যবসায়ের প্রসার সহজ হয়।"
        },
        {
          "label": "গ",
          "question": "জনাব আরিকের ব্যবসায়ে কোন ধরনের অভাব পরিলক্ষিত হয়? ব্যাখ্যা করো।",
          "explanation": "জনাব আরিকের ব্যবসায়ে নৈতিকতার অভাব দেখা যায়। নৈতিকতার মাধ্যমে ভালো-মন্দ বিচার করে সঠিক কাজটি করা হয়। ব্যবসায়ীরা অনৈতিক কাজ করলে ভোক্তাদের আস্থা অর্জন করতে পারে না। পণ্যে ভেজাল মেশানো, নকল পণ্য বিক্রি প্রভৃতি অনৈতিক কাজ। বেশি মুনাফার লোভে এসব করা উচিত নয়। জনাব আরিক বিদেশ থেকে সুলভমূল্যে নিত্যপ্রয়োজনীয় পণ্য আমদানি করেন। কিন্তু তিনি এসব পণ্য অনেক চড়া দামে বিক্রি করেন। তিনি পণ্য ওজনে কম দেন। এছাড়া তিনি পণ্য মজুত করে কৃত্রিম সংকট সৃষ্টি করেন। বেশি মুনাফা লাভের আশায় তিনি এসব কাজ করছেন। তার থেকে পণ্য কিনে ভোক্তারা যেমন প্রতারিত হচ্ছে তেমনি ঠকছে। তার এসব কাজ ব্যবসায়ের দৃষ্টিকোণ থেকে পুরোপুরি অনৈতিক কাজ। তাই জনাব আরিকের ব্যবসায়ে নৈতিকতার অভাব দেখা যায়।"
        },
        {
          "label": "ঘ",
          "question": "",
          "explanation": "জনাব রাকিব তার ব্যবসায়ে সামাজিক দায়বদ্ধতা পালন করেছেন বলে আমি মনে করি। ব্যবসায়ী মুনাফা অর্জনের পাশাপাশি সমাজের জন্য কিছু মঙ্গলময় বা কল্যাণকর কাজ করেন। সামাজিক দায়বদ্ধতা হিসেবে ব্যবসায়ীকে ক্রেতা ও ভোক্তাদের প্রতি বিশেষভাবে দায়িত্ব পালন করতে হয়। কারণ ব্যবসায়ের সফলতা অনেকাংশে নির্ভর করে ক্রেতা ও ভোক্তার ওপর। জনাব রাকিব বেশি লাভের আশায় পণ্যের কৃত্রিম সংকট সৃষ্টি করেন না। ভোক্তারা তাই সহজে তার থেকে চাহিদামাফিক পণ্য কিনতে পারছে। আর তিনি পণ্য অতিরিক্ত দামে বিক্রি করেন না। এতে ভোক্তারা তার থেকে ন্যায্য দামে পণ্য কিনতে পারছে। এছাড়া, ব্যবসায় পরিধি বাড়ায় তিনি কয়েকজন কর্মী নিয়োগ দিয়ে তাদের কর্মসংস্থানের ব্যবস্থা করেছেন। জনাব রাকিবের পণ্যের নিয়মিত সরবরাহ ও সুলভমূল্য ভোক্তাদের উপকৃত করছে। এর মাধ্যমে ভোক্তাদের কাছে তার ব্যবসায়ের গ্রহণযোগ্যতা বাড়ছে। তিনি তার ব্যবসায়ে কর্মী নিয়োগের মাধ্যমে বেকার সমস্যা কমাতে সাহায্য করছেন। ফলে দেশের অর্থনীতিতে তিনি অবদান রাখছেন। এভাবে জনাব রাকিব সমাজের বিভিন্ন পক্ষের (যেমন: ভোক্তা ও রাষ্ট্র) প্রতি বিশেষ দায়িত্ব পালন করছেন। এসব সামাজিক দায়বদ্ধতা নামে পরিচিত। তাই জনাব রাকিব তার ব্যবসায়ে সামাজিক - দায়বদ্ধতা পালন করেছেন বলে আমি মনে করি।"
        }
      ]
    },
    {
      "number": "6",
      "uddipok": "জনাব হাবীব চাকরি না পেয়ে গ্রামের দুইটি পুকুর লিজ নিয়ে মাছ চাষ শুরু করেন। অল্পদিনের মধ্যে লাভের মুখ দেখতে পেয়ে মাছ চাষের পাশাপাশি পোনা উৎপাদন শুরু করে। ব্যাপক চাহিদা থাকায় ও অধিক লাভের আশায় তিনি তার খামারটি সম্প্রসারণ করে উৎপাদিত পোনা অন্যান্য জেলায় বিক্রি করতে চান। কিন্তু রাস্তাঘাট ভালো না থাকায় সম্ভব হচ্ছে না।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে ঝুঁকি নিয়ে বৈধভাবে পরিচালিত যাবতীয় অর্থনৈতিক কাজকে ব্যবসায় বলে।"
        },
        {
          "label": "খ",
          "question": "",
          "explanation": "সরকার, রাজনৈতিক দল ও প্রতিষ্ঠান, সুস্থ রাজনৈতিক পরিবেশ, স্বাধীনতা ও সার্বভৌমত্ব প্রভৃতি মিলে যে পরিবেশ গড়ে ওঠে, তাকে রাজনৈতিক পরিবেশ বলে। এ পরিবেশ মূলত কোনো দেশের রাজনীতির চর্চার ধরন ও চিন্তাধারীর সাথে জড়িত। অনুন্নত ও অসহনশীল রাজনৈতিক পরিবেশ দেশের ব্যবসায় পরিবেশকে মারাত্মকভাবে বাধাগ্রস্ত করে রাখে। আবার, সুষ্ঠু রাজনীতির চর্চা কোনো দেশকে পৌছে দিতে পারে উন্নতির উচ্চ শিখরে।"
        },
        {
          "label": "গ",
          "question": "",
          "explanation": "উদ্দীপকে জনাব হাবীবের কাজটি প্রজনন শিল্পের অন্তর্গত। এ শিল্পে উৎপাদিত সামগ্রী পুনরায় উৎপাদনের কাজে ব্যবহার করা হয়। এর মাধ্যমে প্রাকৃতিক সম্পদ আহরণ করা হয়। এরপর তা লালন-পালনের মাধ্যমে বংশবিস্তার করা হয়। নার্সারি, পোলট্রি ফার্ম, মাছ চাষ প্রভৃতি প্রজনন শিল্পের উদাহরণ। জনাব হাবীব চাকরি না পেয়ে গ্রামের দুইটি পুকুর লিজ নেন। এরপর এতে মাছ চাষ শুরু করেন। এ মাছ তিনি পরিচর্যা করে মানুষের খাদ্য উপযোগী করে তোলেন। এভাবে মাছ চাষের মাধ্যমে তার বংশবৃদ্ধিও করা যায়। তিনি মাছ চাষের পাশাপাশি পোনা উৎপাদনও শুরু করেন। তার কাজগুলো পুনরায় উৎপাদনের কাজের সাথে জড়িত। এটি প্রজনন শিল্পের একটি বৈশিষ্ট্য। সুতরাং, জনাব হাবীবের কাজ প্রজনন শিল্পের আওতাভুক্ত।"
        },
        {
          "label": "ঘ",
          "question": "",
          "explanation": "সুষ্ঠু যোগাযোগ ব্যবস্থার অভাবে জনাব হাবীবের প্রতিষ্ঠানটি সম্প্রসারণ করতে পারছেন না বলে আমি মনে করি। পণ্য উৎপাদনের পর তা পরিবহনের মাধ্যমে ভোক্তার কাছে পৌছানো হয়। এজন্য প্রয়োজন হয় সুষ্ঠু যোগাযোগ ব্যবস্থা। এ ব্যবস্থা ভালো হলে পণ্যসামগ্রী এক স্থান থেকে অন্য স্থানে সময়মতো পৌছানো যায়। তাই পণ্য সরবরাহ ও ব্যবসায় সম্প্রসারণে সুষ্ঠু যোগাযোগ ব্যবস্থা গুরুত্বপূর্ণ ভূমিকা পালন করে। জনাব হাবীব মাছ ও মাছের পোনা চাষ করেন। তার উৎপাদিত পণ্যের চাহিদা ব্যাপক। বেশি লাভের আশায় তিনি মাছের পোনা অন্যান্য জেলায় বিক্রি করতে চান। তাই তিনি মাছের খামারটি সম্প্রসারণের চিন্তা করেন। কিন্তু রাস্তা-ঘাট ভালো না থাকায় তা সম্ভব হচ্ছে না। জনাব হাবীবের জেলা থেকে অন্যান্য জেলায় যাওয়ার রাস্তা-ঘাট উন্নত 'নয়। অনুন্নত রাস্তা-ঘাট দিয়ে পণ্য বহনে সমস্যা পোহাতে হয়। সময়মতো পণ্য পৌছানো কিংবা পণ্যের গুণগত মান ঠিক রাখা সম্ভব হয় না। জনাব হাবীবের পণ্য পচনশীল। অনুন্নত রাস্তা-ঘাট দিয়ে পণ্য পরিবহনে অনেক সময় লাগবে। পণ্য নষ্টও হয়ে যেতে পারে। যোগাযোগ ব্যবস্থা ভালো না হওয়ায় জনাব হাবীব পণ্য সরবরাহে সমস্যায় পড়ছেন। ফলে তিনি ব্যবসায় সম্প্রসারণেও ব্যর্থ হন।"
        }
      ]
    },
    {
      "number": "7",
      "uddipok": "ক-ছক খ-ছক * বিদ্যালয়ের পুকুরে মাছ চাষ * শিক্ষা সফরের ব্যবস্থা করা * শোপিস তৈরির প্রশিক্ষণ * বিদ্যালয়ের সামনে ফটোকপির দোকান স্থাপন * পাট থেকে ব্যাগ তৈরি করে বিক্রয় * খাদ্যজাত দ্রব্যাদি উৎপাদন ও বাজারে সরবরাহ",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "ব্যবসায় পরিচালনার জন্য প্রয়োজনীয় সুযোগ-সুবিধাগুলো (বিদ্যুৎ, গ্যাস সরবরাহ, যোগাযোগ ব্যবস্থা, যাতায়াত ব্যবস্থা) অনুকূলে থাকা হলো উন্নত অবকাঠামোগত উপাদান।"
        },
        {
          "label": "খ",
          "question": "",
          "explanation": "দেশের অর্থনৈতিক উন্নয়ন ও প্রবৃদ্ধি অর্জনের ক্ষেত্রে অন্যতম বাধা হলো রাজনৈতিক অস্থিরতা। রাজনৈতিক অস্থিতিশীলতা দেশের আইন-শৃঙ্খলার অবনতি ঘটায়। এতে ব্যবসায়ের প্রসার সম্ভব হয় না। ফলে সম্ভাবনাময় উদ্যোক্তারা নতুন কিছু করতে আগ্রহ হারিয়ে ফেলে। আবার, এ ধরনের সমস্যা আন্তর্জাতিক বিনিয়োগকে অনুৎসাহিত করে। এসব কারণে দেশের অর্থনৈতিক উন্নয়ন ও প্রবৃদ্ধি অর্জন কঠিন হয়ে পড়ে।"
        },
        {
          "label": "গ",
          "question": "",
          "explanation": "উদ্দীপকে ছক 'ক' এর কর্মকাণ্ডকে উদ্যোগ বলে। উদ্যোগের সাথে কোনো ইতিবাচক নতুন চিন্তা ও নতুন কিছু করার বিষয়টি জড়িত। এর মাধ্যমে কৃত কাজটি মুনাফা অর্জনের উদ্দেশ্যে করা হয় না। এ কাজটি মূলত সৃজনশীল কাজের সাথে সংশ্লিষ্ট থাকে। সকল প্রকার জনহিতকর কাজ উদ্যোগ গ্রহণের ফসল। উদ্দীপকে 'ক'- ছকটিতে বিদ্যালয়ের পুকুরে মাছ চাষ, শিক্ষা সফরের ব্যবস্থা করা, শোপিস তৈরির প্রশিক্ষণ ইত্যাদি কর্মকাণ্ড উল্লিখিত হয়েছে। উক্ত কর্মকাণ্ডগুলো ইতিবাচক ও সৃষ্টিশীল। এ কাজগুলো ব্যবসায়িক স্বার্থে করা হয়নি। তাই এতে মুনাফা অর্জনের বিষয়টি সংশ্লিষ্ট নয়। এছাড়া এ কাজগুলোতে ব্যক্তির সৃজনশীলতা ও নতুন কিছু করার বিষয়টি ফুটে ওঠেছে। এটি উদ্যোগ গ্রহণের সাথে সাদৃশ্যপূর্ণ। সুতরাং, উদ্দীপকে ছক 'ক' এর কর্মকান্ডগুলো উদ্যোগের অন্তর্ভুক্ত।"
        },
        {
          "label": "ঘ",
          "question": "",
          "explanation": "আর্থ-সামাজিক উন্নয়নে ছক 'খ' এর কর্মকাণ্ডগুলোর গুরুত্বপূর্ণ ভূমিকা আছে বলে আমি মনে করি। ব্যবসায় উদ্যোগের মাধ্যমে উদ্যোক্তারা নিজেদের ও অন্যদের জীবিকা অর্জনের ব্যবস্থা করেন। এটি পরনির্ভরশীলতা ও বেকারত্ব দূর করে এবং দক্ষ মানবসম্পদ সৃষ্টিতে বিশেষ ভূমিকা পালন করে। এছাড়াও এটির মাধ্যমে সম্পদের সঠিক ব্যবহার নিশ্চিত হয়। ফলে, দেশের সার্বিক উন্নয়ন করা সম্ভব হয়। উদ্দীপকে 'খ' ছকে বিদ্যালয়ের সামনে ফটোকপির দোকান স্থাপন, পাটের ব্যাগ তৈরি ও বিক্রয়, খাদ্যজাত দ্রব্যাদি উৎপাদন ও বাজারে সরবরাহ ইত্যাদি কর্মকাণ্ড উল্লিখিত আছে। এ কাজগুলোতে ঝুঁকি জড়িত রয়েছে। কারণ এগুলো ব্যবসায়িক স্বার্থে মুনাফা অর্জনের উদ্দেশ্যে পরিচালিত হচ্ছে। এছাড়াও এ কাজগুলো দৃঢ় মনোবল ও পরিশ্রমের সাথে সফলভাবে পরিচালনা করা হয়। তাই এগুলো ব্যবসায় উদ্যোগের অন্তর্গত। ছক 'খ'-এর কাজগুলো বেকার যুবক-যুবতীদের কাজের সুযোগ তৈরি করবে। এতে তারা অর্থনৈতিকভাবে স্বাবলম্বী হবে এবং পরনির্ভরশীলতা হ্রাস পাবে। আবার জনগণের মাথাপিছু আয় বাড়বে, পাশাপাশি আর্থিক ও সামাজিক উন্নতি হবে। এছাড়া এগুলো দেশের মোট উৎপাদন ও আয় বাড়াতে অবদান রাখবে। এ ব্যবসায়গুলোর প্রদত্ত রাজস্ব দেশের অর্থনীতিকে মজবুত করবে। এভাবে আর্থ-সামাজিক উন্নয়নে ছক 'খ' গুরুত্বপূর্ণ ভূমিকা রাখবে।"
        }
      ]
    },
    {
      "number": "8",
      "uddipok": "স্বামী মারা যাওয়ার পর নাজমা বেগম চার সন্তানকে নিয়ে দুর্বিষহ দারিদ্র্যের কবলে পড়েন। তখন তিনি স্থানীয় ইউপি চেয়ারম্যানের পরামর্শে একটি প্রতিষ্ঠান থেকে সেলাই প্রশিক্ষণ গ্রহণ করে তাদের নিকট থেকে ঋণ নিয়ে 'বিউটি লেডিস টেইলার্স' স্থাপন করেন। বর্তমানে সে ৫টি সেলাই মেশিনের মালিক। তার দোকানে ৪ জন কর্মচারী কাজ করছে। নাজমা বেগমের সুনাম চারদিকে ছড়িয়ে পড়লেও এবং ব্যাপক চাহিদা থাকা সত্ত্বেও টাকার অভাবে সে তার ব্যবসায় সম্প্রসারণ করতে পারছেন না।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "ব্যবসায় শুরু করার আগেই ব্যবসায়ের কাজ কখন এবং কীভাবে করা হবে তা আগাম ঠিক করে রাখা হলো সুষ্ঠু ব্যবসায় পরিকল্পনা প্রণয়ন।"
        },
        {
          "label": "খ",
          "question": "",
          "explanation": "নট্রামস হলো আত্মকর্মসংস্থানমূলক কাজের প্রশিক্ষণ দানকারী একটি প্রতিষ্ঠান। এটি শিক্ষা মন্ত্রণালয় কর্তৃক পরিচালিত হয়। বিভিন্ন ধরনের কম্পিউটার প্রোগ্রামিং ও কম্পিউটার চালনা শিক্ষা দেওয়া এ প্রতিষ্ঠানের প্রধান কাজ। এর মাধ্যমে প্রশিক্ষণ নিয়ে তারা নিজেদের আত্মকর্মসংস্থানের সুযোগ করে নিতে পারে। এভাবে বেকার সমস্যা সমাধান ও আত্মকর্মসংস্থানে উৎসাহিতকরণ নট্রামসের উদ্দেশ্য।"
        },
        {
          "label": "গ",
          "question": "",
          "explanation": "নাজমা বেগম গ্রামীণ মহিলাদের কর্মসংস্থান প্রকল্প থেকে প্রশিক্ষণ নিয়েছেন। এ প্রকল্প পল্লি অঞ্চলের মহিলাদের নিয়ে কাজ করে। এই প্রকল্পের অধীনে দরিদ্র ও অসহায় মহিলাদের বিভিন্ন পেশায় প্রশিক্ষণ দেওয়া হয়। প্রশিক্ষণ শেষে মহিলাদের মাঝে ঋণ বিতরণ করা হয়। এ ঋণ নিয়ে তারা ব্যবসায় শুরু করেন। উদ্দীপকের নাজমা বেগমের স্বামী মারা যাওয়ায় তিনি দুর্বিষহ অবস্থায় পড়েন। তখন স্থানীয় ইউপি 'চেয়ারম্যানের পরামর্শে একটি প্রতিষ্ঠান থেকে সেলাইয়ের ওপর প্রশিক্ষণ নেন। পরবর্তীতে সেখান থেকে পাওয়া ঋণ দিয়ে টেইলার্স ব্যবসায় শুরু করেন। নাজমা বেগম যে প্রতিষ্ঠান থেকে প্রশিক্ষণ নিয়েছেন সেখানে আত্মকর্মসংস্থানে উদ্বুদ্ধকরণে প্রশিক্ষণের পাশাপাশি ঋণও দেওয়া হয়। এর সাথে গ্রামীণ মহিলাদের কর্মসংস্থান প্রকল্পের কাজের মিল পাওয়া যায়। অতএব, নাজমা বেগমকে প্রশিক্ষণ দানকারী প্রতিষ্ঠানটি গ্রামীণ মহিলাদের কুর্মসংস্থান প্রকল্পের আওতায় পড়ে।"
        },
        {
          "label": "ঘ",
          "question": "",
          "explanation": "দেশের দারিদ্র্য দূরীকরণে নাজমা বেগমের মতো উদ্যোক্তারা গুরুত্বপূর্ণ ভূমিকা পালন করেন। একজন ব্যবসায়ী স্বাধীনভাবে ব্যবসায় পরিচালনা করে নিজে আর্থিকভাবে লাভবান হন। আবার, তার ব্যবসায়ে অনেক মানুষের কর্মসংস্থান ও আয়ের সুযোগ তৈরি হয়। এছাড়া, ব্যবসা-বাণিজ্যের সম্প্রসারণের ফলে জাতীয় উৎপাদন ও আয় বাড়ে। স্বামী মারা যাওয়ার পর উদ্দীপকের নাজমা বেগম চার সন্তান' নিয়ে দুর্বিষহ দারিদ্র্যের কবলে পড়েন। এই অবস্থা থেকে মুক্তি পেতে গ্রামীণ মহিলাদের কর্মসংস্থান প্রকল্প থেকে প্রশিক্ষণ নিয়ে তিনি একটি টেইলার্সের দোকান দেন। বর্তমানে তিনি ৫টি সেলাই মেশিনের মালিক। দোকানটিতে তিনি চার জন কর্মীও নিয়োগ দিয়েছেন। টেইলার্সের ব্যবসায় পরিচালনার মাধ্যমে নাজমা বেগম নিজের ও তার কর্মীদের আয়ের ব্যবস্থা করেন। এতে তাদের আর্থিক অবস্থার উন্নতি হয়। ভবিষ্যতে ব্যবসায়টি আরও সম্প্রসারিত হলে সেখানে আরও লোকের কাজের সুযোগ হবে। ফলে বেকারত্ব দূর হবে এবং দরিদ্রতাও অনেকাংশে কমে যাবে। এছাড়া তার সফলতায় অনুপ্রাণিত হয়ে অন্যরাও এ ধরনের ব্যবসায় করতে আগ্রহী হবে। এতে দেশের 'সার্বিক অর্থনৈতিক অবস্থার উন্নয়ন হবে। এভাবে নাজমা বেগমের উদ্যোগ দেশের দারিদ্র্য দূরীকরণে বিরাট ভূমিকা পালন করবে।"
        }
      ]
    },
    {
      "number": "9",
      "uddipok": "কলেজপড়ুয়া জনাব আবির পড়াশোনার পাশাপাশি নিজেকে প্রতিষ্ঠিত করতে চান। তাই তিনি কলেজের পাশে অল্প মূলধন নিয়ে একটি স্টেশনারি দোকান খোলেন। সততা ও দক্ষতার কারণে তার ব্যবসায়টি খুব লাভজনক হয়ে ওঠে। বর্তমানে সে তার ব্যবসায়টিকে আরও সম্প্রসারণ ও আধুনিকায়ন করতে চান। কিন্তু আর্থিক সীমাবদ্ধতার কারণে তা সম্ভব হচ্ছে না। এই কারণে সে তার দুই বন্ধুকে সমঝোতার ভিত্তিতে ব্যবসায়ে অন্তর্ভুক্ত করেন। তিন বছরের মধ্যেই তারা বিভাগীয় শহরে একটি ডিপার্টমেন্ট স্টোর প্রতিষ্ঠা করতে সক্ষম হন।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "কাঁচামালের সহজলভ্যতা, বাজারজাতকরণ ও অবকাঠামোগত সুবিধা বিবেচনা করে ব্যবসায় স্থাপনের জন্য সঠিক অবস্থান বাছাই করাকে ব্যবসায়ের স্থান নির্বাচন বলে।"
        },
        {
          "label": "খ",
          "question": "",
          "explanation": "একটি ব্যবসায় প্রতিষ্ঠান গঠন করতে প্রাথমিকভাবে যে অর্থের প্রয়োজন হয়, তাকে প্রাথমিক মূলধন বলে। ব্যবসায় প্রতিষ্ঠান শুরুর পর্যায়ে কিছু বড় ধরনের খরচ হয়ে থাকে। জমি ক্রয়, কারখানা নির্মাণ, যন্ত্রপাতি ক্রয় প্রভৃতি খরচ নির্বাহের জন্যই। প্রাথমিক মূলধনের প্রয়োজন হয়।"
        },
        {
          "label": "গ",
          "question": "",
          "explanation": "মালিকানার ভিত্তিতে জনাব আবিরের প্রথম ব্যবসায়টি হলো একমালিকানা ব্যবসায়। এ ব্যবসায় একক ব্যক্তির মালিকানায় গঠিত হয়। একক মুনাফা অর্জনের উদ্দেশ্যে এ ব্যবসায় পরিচালিত হয়। এ ব্যবসায়ে মালিক নিজেই মূলধন সরবরাহ করেন। এক্ষেত্রে ব্যবসায়ের সব ঝুঁকি মালিককে বহন করতে হয়। উদ্দীপকের জনাব আবির অল্প মূলধন নিয়ে কলেজের পাশে একটি স্টেশনারির দোকান খোলেন। তিনি নিজেই ব্যবসায় পরিচালনা করেন। দক্ষতা ও সততার কারণে ব্যবসায়টি লাভজনক হয়ে ওঠে। এক্ষেত্রে তিনি সম্পূর্ণ মুনাফার অধিকারী হন। এ ব্যবসায়ের সব দায়-দায়িত্বও তার। তার দায় অসীম এবং ব্যবসায়ের স্থায়িত্ব তার ইচ্ছার ওপর নির্ভরশীল। এসব বৈশিষ্ট্য একমালিকানা ব্যবসায়ের সাথে সঙ্গতিপূর্ণ। তাই বলা যায়, জনাব আবির প্রথমে একমালিকানা ব্যবসায় গঠন করেন।"
        },
        {
          "label": "ঘ",
          "question": "",
          "explanation": "দ্বিতীয় পর্যায়ে জনাব আবির তার ব্যবসায়ে দুই বন্ধুকে অন্তর্ভুক্ত করে অংশীদারি ব্যবসায় গঠন করেন, যা যৌক্তিক বলে আমি মনে করি। মুনাফা অর্জনের উদ্দেশ্যে দুই বা ততোধিক ব্যক্তি চুক্তির ভিত্তিতে এ ব্যবসায় গঠন করেন। এ ব্যবসায়ে চুক্তিই মূলভিত্তি হিসেবে বিবেচিত হয়। এ চুক্তির শর্ত অনুযায়ী অংশীদাররা লাভ-ক্ষতি নিজেদের মধ্যে বণ্টন করেন। উদ্দীপকের জনাব আবির প্রথমে স্টেশনারির দোকান দেন। তিনি নিজেই দোকানটি পরিচালনা করেন। তার ব্যবসায়ের আয়তন কম। চাহিদা বিবেচনায় তিনি ব্যবসায় সম্প্রসারণের কথা চিন্তা করেন। কিন্তু, তার কাছে পর্যাপ্ত পরিমাণ পুঁজি নেই। এজন্য তিনি তার দুই বন্ধুকে ব্যবসায়ের অংশীদার করেন। ফলে তার ব্যবসায়টি অংশীদারি ব্যবসায়ে পরিণত হয়। ব্যবসায় সম্প্রসারণের ফলে জনাব আবির বেশি মূলধন ব্যবসায়ে বিনিয়োগ করতে পেরেছেন। এছাড়া, পরবর্তীতে ব্যবসায়ের ঝুঁকি তিনি তার বন্ধুদের ও নিজের মধ্যে ভাগ করে নিতে পারবেন। আবার, দলগত প্রচেষ্টা ও যৌথ সিদ্ধান্ত তাদের ব্যবসায়ের দক্ষ পরিচালনা নিশ্চিত করবে। এতে তাদের ব্যবসায়ে মুনাফা অর্জনের সম্ভাবনা বাড়বে। তাই বলা যায়, দ্বিতীয় পর্যায়ে জনাব আবিরের ব্যবসায়ে বন্ধুদের অংশীদার করা যৌক্তিক।"
        }
      ]
    },
    {
      "number": "10",
      "uddipok": "ফিরোজা বেগম সন্তানের ভবিষ্যতের কথা ভেবে একটি বিমা কোম্পানির সাথে চুক্তি করেন। কয়েক বছর পর হঠাৎ ফিরোজা বেগম মৃত্যুবরণ করেন এবং বিমা কোম্পানি তার মনোনীত ব্যক্তিকে সমস্ত টাকা পরিশোধ করেন। বিমা কোম্পানির ওপর সন্তুষ্ট হয়ে ফিরোজা বেগমের স্বামী আব্দুল জলিল তার গাড়ি ব্যবসায়ের ওপর একটি বিমা করেন। তিনি নির্দিষ্ট প্রিমিয়াম পরিশোধ করে যান, কিন্তু মেয়াদ উত্তীর্ণ হওয়ার পরও কোনো অর্থ পাননি।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "পেটেন্ট হলো নতুন আবিষ্কৃত পণ্যের ওপর একক অধিকার পাওয়ার জন্য সরকারের সাথে আবিষ্কারকের সম্পাদিত চুক্তি।"
        },
        {
          "label": "খ",
          "question": "",
          "explanation": "বাংলাদেশের পণ্যের মান নির্ধারণ, পরীক্ষা ও মান নিশ্চিত করার জন্য যে সরকারি প্রতিষ্ঠান নিয়েজিত আছে, তা হলো বিএসটিআই। BSTI পণ্য ও সেবার বিষয়ে আঞ্চলিক ও আন্তর্জাতিক মানের সাথে দেশি মান নির্ধারণ করে। দৈর্ঘ্য, ওজন, ভার, আয়তন এবং শক্তির পরিমাপ বিষয়েও বাংলাদেশি পণ্যের মান প্রতিষ্ঠা করে প্রতিষ্ঠানটি। তাই পণ্যের মান নির্ধারণে BSTI-এর ভূমিকা গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকে ফিরোজা বেগম জীবন বিমা করেছিল। এ ধরনের বিমার বিষয়বস্তু হচ্ছে মানুষের জীবন। এ বিমায় বিমাকারী প্রিমিয়ামের বিনিময়ে বিমাগ্রহীতাকে বা তার মনোনীত ব্যক্তিকে একটি নির্দিষ্ট সময় পরে বিমাকৃত অর্থ ফেরত দেয়। বিমাগ্রহীতার মৃত্যুতে বা দুর্ঘটনায় উত্তরাধিকারীর আর্থিক সংকট কাটানোর জন্য জীবন বিমা করা হয়। উদ্দীপকের ফিরোজা বেগম সন্তানের ভবিষ্যতের কথা ভেবে একটি বিমা কোম্পানির সাথে চুক্তি করেন। ভবিষ্যতের আর্থিক সংকট মোকাবেলার জন্য তিনি এটি করেন। তিনি চুক্তি অনুযায়ী নির্দিষ্ট হারে প্রিমিয়াম দেন। বিনিময়ে প্রতিষ্ঠানটি মেয়াদপূর্তিতে ফিরোজা বেগম বা তার মনোনীতদের অর্থ দেওয়ার প্রতিশ্রুতি দেয়। কয়েক বছর পর হঠাৎ ফিরোজা বেগম মৃত্যুবরণ করেন। বিমা কোম্পানি তার মনোনীত ব্যক্তিকে সম্পূর্ণ টাকা পরিশোধ করে। এসব বৈশিষ্ট্য জীবন বিমার সাথে মিলে যায়। সুতরাং, ফিরোজা বেগম জীবন বিমা করেছিলেন।"
        },
        {
          "label": "ঘ",
          "question": "",
          "explanation": "ফিরোজা বেগমের স্বামী আব্দুল জলিলের গৃহীত দুর্ঘটনা বিমা নিশ্চয়তার চুক্তি হওয়ায় বিমার অর্থ না পাওয়ার যৌক্তিকতা আছে। ব্যক্তির জীবন বা সম্পত্তি বিনাশের ঝুঁকি দুর্ঘটনা বিমার আওতাভুক্ত। এ বিমায় নির্দিষ্ট প্রিমিয়ামের বিনিময়ে দুর্ঘটনাজনিত ক্ষতি হলে বিমাকারী বিমাগ্রহীতাকে আর্থিক ক্ষতিপূরণ দেয়। উদ্দীপকের ফিরোজা বেগম জীবন বিমা করেন। তার হঠাৎ মৃত্যুতে বিমা কোম্পানি তার মনোনীত ব্যক্তিকে বিমার সম্পূর্ণ টাকা পরিশোধ করে। এজন্য ফিরোজা বেগমের স্বামী আব্দুল জলিল বিমা কোম্পানির ওপর সন্তুষ্ট হন। তিনি তার গাড়ি ব্যবসায়ের ওপর একটি বিমা করেন। তাই বিমা কোম্পানিকে নির্দিষ্ট হারে প্রিমিয়াম পরিশোধ করতে হয়। কিন্তু মেয়াদ উত্তীর্ণ হওয়ার পরও তিনি কোনো অর্থ পাননি। ফিরোজা বেগমের জীবন বিমা নিশ্চয়তার চুক্তি। এ বিমায় বিমাগ্রহীতার মৃত্যু না হলেও নির্দিষ্ট সময় শেষে বিমার অর্থ ফেরত পাওয়া যায়। অন্যদিকে, আব্দুল জলিলের ব্যবসায়ের পণ্য গাড়ি সম্পত্তির আওতাভুক্ত হওয়ায় দুর্ঘটনা বিমা করেন। দুর্ঘটনা বিমাকে ক্ষতিপূরণের চুক্তি বলা হয়। এতে সম্পত্তির ক্ষতি হলেই বিমাকারী ক্ষতিপূরণ দেয়। কোনো ক্ষতি না হলে বিমাগ্রহীতা অর্থ ফেরত পায় না। এ কারণেই আব্দুল জলিল দুর্ঘটনা বিমা থেকে কোনো অর্থ পাননি।"
        }
      ]
    },
    {
      "number": "11",
      "uddipok": "ফাহিমা সুলতানা বাংলা ভাষার উৎপত্তি ও ক্রমবিকাশ বিষয়টিকে উপজীব্য করে একটি কবিতার বই প্রকাশ করেছেন। বইটি সুধীমহলে সমাদৃত হয়েছে, বিক্রিও আশানুরূপ। কিছুদিন পর বইটির বিক্রির পরিমাণ কমে যাওয়ায় তিনি খোঁজ নিয়ে জানতে পারলেন, বইটির নকল কপি প্রকৃত দাম থেকে অনেক কম দামে বাজারে বিক্রয় করা হচ্ছে।",
      "tag": "JB 22",
      "sub_questions": [
        {
          "label": "ক",
          "question": "",
          "explanation": "কোনো খ্যাতনামা কোম্পানির নাম ব্যবহার এবং এর পণ্য বা সেবা তৈরি ও বিক্রি করার অধিকার হলো ফ্রানসাইজিং।"
        },
        {
          "label": "খ",
          "question": "",
          "explanation": "ব্যক্তি তার মেধা ও মননশীলতা ব্যবহার করে যা কিছু সৃষ্টি করেন, তাকে মেধাসম্পদ বলে। সৃজনশীল ব্যক্তি দীর্ঘদিন প্রচেষ্টা চালিয়ে মেধাসম্পদ সৃষ্টি করেন। এক্ষেত্রে তার অনুমতি ছাড়া অন্য কেউ তার মেধাসম্পদ বিক্রি ও উন্নয়ন করতে পারে না। গল্প, নাটক, চলচ্চিত্র, ফটোগ্রাফ, সফটওয়‍্যার প্রভৃতি মেধাসম্পদের উদাহরণ।"
        },
        {
          "label": "গ",
          "question": "",
          "explanation": "উদ্দীপকে ফাহিমা সুলতানার সৃষ্ট কাজটি মেধাসম্পদের অন্তর্গত। কোনো সৃজনশীল ব্যক্তি তার মেধা ও মননশীলতা ব্যবহার করে যা কিছু সৃষ্টি করেন তা হলো মেধাসম্পদ। এক্ষেত্রে তার অনুমতি ছাড়া অন্য কেউ এ মেধাসম্পদ বিক্রি ও উন্নয়ন করতে পারে না। গল্প, নাটক, চলচ্চিত্র, ফটোগ্রাফ, সফটওয়‍্যার প্রভৃতি এ সম্পদের উদাহরণ। উদ্দীপকের ফাহিমা সুলতান একজন লেখিকা। তিনি একজন সৃজনশীল ব্যক্তি। তিনি বাংলা ভাষার উৎপত্তি ও ক্রমবিকাশ বিষয়টিকে উপজীব্য করে একটি কবিতার বই প্রকাশ করেছেন। তিনি দীর্ঘদিন প্রচেষ্টা চালিয়ে বইটি লিখেছেন। এ কাজে তিনি নিজের মেধা ও মননশীলতা ব্যবহার করেছেন। এটি তার নিজস্ব সম্পদ, যার ওপর তার একক অধিকার আছে। তার এ সৃজনশীল কাজটির বৈশিষ্ট্যের সাথে মেধাসম্পদের মিল আছে। সুতরাং, ফাহিমা সুলতানার কাজটিকে মেধাসম্পদ বলা যায়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত পরিস্থিতি মোকাবেলায় আমি ফাহিমা সুলতানাকে বইটির কপিরাইট করার পরামর্শ দিব। এর উদ্দেশ্য হলো সৃষ্টকর্ম নকল করা থেকে বিরত রাখা। প্রকৃত লেখক, শিল্পী বা স্বত্বাধিকারীর স্বার্থ সুরক্ষা করা হয়। এছাড়াও এই আইনের মাধ্যমে কপিরাইট আইন অনুযায়ী একজন উদ্ভাবক তার সৃষ্টকর্মের ওপর পূর্ণ অধিকার পান। কেউ এটি নকল করে লাভবান হতে পারে না। উদ্দীপকের ফাহিমা সুলতানা কবিতার একটি বই প্রকাশ করেছেন। বইটি সুধীমহলে সমাদৃত হয়েছে। এর বিক্রিও ভালো হয়েছে। কিছুদিন পর বইটির বিক্রির পরিমাণ কমে যায়। তিনি খোঁজ নিয়ে জানতে পারলেন বইটি নকল করা হয়েছে। এর নকল কপি প্রকৃত দাম থেকে অনেক কম দামে বাজারে বিক্রি হচ্ছে। ফাহিমা সুলতানার লেখা কবিতার বইটি তার মেধাসম্পদ। এ সম্পদ রক্ষার জন্য তার বইটির কপিরাইট নিবন্ধন করা প্রয়োজন। কপিরাইট থাকলে অন্য কোনো অসাধু ব্যবসায়ী এটি নকল করতে পারবে না। নকল করলেও তিনি নকলকারীর বিরুদ্ধে আইনগত ব্যবস্থা নিয়ে ক্ষতিপূরণ আদায় করতে পারবেন। এতে ফাহিমা সুলতানার ভবিষ্যৎ আর্থিক স্বার্থ সুরক্ষিত থাকবে। বইটির ওপর শুধু তার একক অধিকার বজায় থাকবে। এভাবে কপিরাইট মূল স্বত্বাধিকারের স্বার্থরক্ষা করে। তাই ফাহিমা সুলতানার সমস্যা মোকাবেলায় বইটির কপিরাইট নিবন্ধন করা যৌক্তিক হবে বলে আমি মনে করি।"
        }
      ]
    }
  ]
}