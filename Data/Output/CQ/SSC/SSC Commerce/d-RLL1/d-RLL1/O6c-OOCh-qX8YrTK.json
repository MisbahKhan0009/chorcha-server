{
  "title": "ভিকারুননিসা নূন স্কুল এন্ড কলেজ ২০২৪",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "চাঁদপুরের জনাব মিন্টু পদ্মা নদী থেকে জেলেদের নিয়ে ইলিশ মাছ ধরে বড় বড় বাজারে বিক্রি করেন। ব্যাপক চাহিদা ও ভালো দাম পাওয়ায় তিনি নতুন জাল, আধুনিক সরঞ্জাম সংবলিত ট্রলার কেনার কথা ভাবছেন। কিন্তু নিজস্ব তহবিল না থাকায় আর্থিক প্রতিষ্ঠানের নিকট থেকে ঋণ নেওয়ার চিন্তা করছেন।",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "শিল্পে ব্যবহৃত কাঁচামাল উৎপাদকের কাছে পৌছানো কিংবা উৎপাদিত পণ্যসামগ্রী ভোক্তার কাছে পৌঁছানোর ক্ষেত্রে সম্পাদিত সব কাজকে বাণিজ্য বলে।"
        },
        {
          "label": "খ",
          "question": "",
          "explanation": "বিমা ব্যবসায়ের ঝুঁকিগত বাধা দূর করে। ব্যবসায়িক কাজ সম্পাদনের সাথে জড়িত ঝুঁকি হলো- চাহিদা ও মূল্য কমে যাওয়া, পণ্য পচন, দুর্ঘটনা, চুরি, ডাকাতি প্রভৃতি। এসব ঝুঁকির কারণে আর্থিক ক্ষতি থেকে রক্ষা পাওয়ার জন্য বিমা করা হয়। আর বিমাগ্রহীতা ক্ষতিগ্রস্ত হলে বিমাকারী নির্দিষ্ট পরিমাণ ক্ষতিপূরণ দেয়। এভাবে বিমা ব্যবসায়ের ঝুঁকিগত বাধা দূর করে।"
        },
        {
          "label": "গ",
          "question": "",
          "explanation": "জনাব মিন্টুর ব্যবসায়টি নিষ্কাশন শিল্পের অন্তর্গত। এ শিল্পে ভূগর্ভ, পানি বা বায়ু থেকে প্রাকৃতিক সম্পদ আহরণ করা হয়। এগুলো আহরণ করে মানুষের ব্যবহার উপযোগী করা হয়। খনি থেকে কয়লা উত্তোলন, নদী থেকে মাছ আহরণ প্রভৃতি এ শিল্পের অন্তর্গত। উদ্দীপকে জনাব মিন্টু পদ্মা নদী থেকে জেলেদের নিয়ে ইলিশ মাছ ধরেন। এরপর তা বাজারে বিক্রি করেন। এক্ষেত্রে নদী হচ্ছে প্রাকৃতিক সম্পদ আহরণের একটি উৎস। আর ইলিশ মাছ হচ্ছে সম্পদ। জনাব মিন্টু কৌশলে নদী থেকে ইলিশ মাছ ধরে তা মানুষের কাছে সরবরাহ করেন। এসব বৈশিষ্ট্যের সাথে নিষ্কাশন শিল্পের মিল রয়েছে। তাই বলা যায়, জনাব মিন্টুর ব্যবসায়টি নিষ্কাশন শিল্পের অন্তর্গত।"
        },
        {
          "label": "ঘ",
          "question": "",
          "explanation": "জনাব মিন্টুর ঋণ নেওয়ার প্রক্রিয়াটি অর্থনৈতিক পরিবেশের উপাদান বলে আমি মনে করি। যেকোনো ব্যবসায় প্রতিষ্ঠান স্থাপন ও পরিচালনার জন্য অর্থ বা মূলধনের প্রয়োজন হয়। প্রয়োজন অনুযায়ী মূলধনের ব্যবস্থা করা গেলে সহজে ব্যবসায় সম্প্রসারণ করা যায়। সাধারণত ব্যাংক ও অন্যান্য আর্থিক প্রতিষ্ঠান অর্থ সরবরাহ করে ব্যবসায় সম্প্রসারণে গুরুত্বপূর্ণ ভূমিকা পালন করে। উদ্দীপকে জনাব মিন্টু ইলিশ মাছের ব্যবসায় করেন। মাছের ব্যাপক চাহিদা থাকায় তিনি ভালো দামে বিক্রি করতে পারেন। তিনি তার ব্যবসায় সম্প্রসারণ করতে চান। এজন্য তিনি নতুন জাল ও আধুনিক সরঞ্জাম সংবলিত ট্রলার কেনার কথা ভাবছেন। ব্যবসায় সম্প্রসারণের জন্য জনাব মিন্টুর কাছে পর্যাপ্ত অর্থ নেই। এ অবস্থায় তিনি মূলধনের অভাববোধ করেন। পর্যাপ্ত মূলধন ছাড়া ব্যবসায় সম্প্রসারণ করা যায় না। তাই তিনি আর্থিক প্রতিষ্ঠানের কাছ থেকে ঋণ নেওয়ার চিন্তা করেন। কারণ বিভিন্ন ব্যাংক ও ঋণদানকারী প্রতিষ্ঠান ব্যবসায়ীদের সহজ শর্তে ঋণ দিয়ে থাকে। এতে ব্যবসায় সম্প্রসারণ করা সহজ হয়। আর আর্থিক প্রতিষ্ঠানের এ ঋণ দেওয়ার বিষয়টি অর্থনৈতিক পরিবেশের একটি উপাদান। সুতরাং, জনাব মিন্টুর ঋণ নেওয়ার প্রক্রিয়া ব্যবসায়ে অর্থনৈতিক পরিবেশের উপাদান।"
        }
      ]
    },
    {
      "number": "2",
      "uddipok": "রাইদা একটি ব্যবসায় প্রতিষ্ঠানে স্বল্প বেতনে চাকরি করতেন। চাকরি ছেড়ে স্বাধীনভাবে কাজ করার ইচ্ছায় গ্রামে চলে যায়। আত্মবিশ্বাস ও দক্ষতাকে পুঁজি করে উপযুক্ত প্রশিক্ষণ নিয়ে ছাগলের খামার শুরু করেন। খামারে তিনি আরও দুইজন শ্রমিক নিয়োগ করেন। খামার ব্যবসায় বর্তমানে তিনি সফল।",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "সবচেয়ে প্রাচীনতম ব্যবসায় সংগঠন হচ্ছে একমালিকানা ব্যবসায়।"
        },
        {
          "label": "খ",
          "question": "",
          "explanation": "যিনি ঝুঁকি নিয়ে নিজস্ব চেষ্টায় নতুন কিছু তৈরি করেন তিনিই উদ্যোক্তা। ভবিষ্যৎ উদ্যোক্তা হওয়ার কিছু ব্যক্তিগত গুণাবলি অনেকে জন্মসূত্রেই পেয়ে থাকে। যেমন: আত্মবিশ্বাস, স্বাধীনচেতা, উদ্যম, সাহস, সৃজনশীলতা প্রভৃতি। এগুলো তারা পরবর্তীতে কাজে লাগিয়ে ব্যবসায় বা অন্যান্য ক্ষেত্রে সফলতা পান। তাই বলা হয়, উদ্যোক্তাগণ জন্মগতভাবেই উদ্যোক্তা।"
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "3",
      "uddipok": "নিজেদের মধ্যে আস্থা ও বিশ্বাসের ভিত্তিতে দশ বছর সময়ের জন্য কয়েকজন ব্যক্তি মিলে একটি ব্যবসায় প্রতিষ্ঠান গড়ে তোলেন। কিন্তু নির্দিষ্ট সময়কাল অতিবাহিত হওয়ার আগেই ঘটনাক্রমে দুজন অংশীদার আদালত কর্তৃক দেউলিয়া ঘোষিত হন।",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "যে অংশীদার ব্যবসায় পরিচালনায় অংশগ্রহণ করে না কিন্তু মূলধন বিনিয়োগ করে ও দায় সসীম, তাকে ঘুমন্ত অংশীদার বলে।"
        },
        {
          "label": "খ",
          "question": "",
          "explanation": "যে দলিলে কোম্পানির মূল বিষয়গুলো সংক্ষেপে লিপিবদ্ধ থাকে, তাকে স্মারকলিপি বলে। এতে কোম্পানির নাম, ঠিকানা, উদ্দেশ্য, মূলধন, দায় ও সম্মতির বিষয় উল্লেখ থাকে। এটি কোম্পানির কাজের ক্ষেত্র ও ক্ষমতার সীমা নির্দেশ করে। এতে অন্তর্ভুক্ত নেই এমন কোনো কাজ কোম্পানি করলে, তা ক্ষমতা বহির্ভূত কাজ হিসেবে বিবেচনা করা হয়। তাই একে কোম্পানির মূল সনদ বলা হয়।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি একটি অংশীদারি ব্যবসায় ।' মুনাফা অর্জনের উদ্দেশ্যে দুই বা ততোধিক ব্যক্তি সমঝোতার ভিত্তিতে চুক্তিবন্ধ হয়ে এ ব্যবসায় গঠন করেন। পারস্পরিক আস্থা ও বিশ্বাসের ওপর ভিত্তি করে। অংশীদারি ব্যবসায় গঠিত হয়। এ ব্যবসায়ের মূলভিত্তি হলো চুক্তি। উদ্দীপকে বলা হয়েছে, কয়েকজন ব্যক্তি নিজেদের মধ্যে আস্থা ও. বিশ্বাসের ভিত্তিতে একটি ব্যবসায় প্রতিষ্ঠান গড়ে তোলেন। এ ব্যবসায়ের স্থায়িত্ব দশ বছর। তারা একে অপরের প্রতি আস্থা ও বিশ্বাস রেখে এ প্রতিষ্ঠান গড়ে তোলেন। ব্যবসায়ের লাভ-ক্ষতি বণ্টন হবে চুক্তি অনুযায়ী। এছাড়া অংশীদারদের দায় অসীম। এসব বৈশিষ্ট্যের সাথে অংশীদারি ব্যবসায়ের মিল আছে। তাই বলা যায়, উদ্দীপকের প্রতিষ্ঠানটি একটি অংশীদারি ব্যবসায়।"
        },
        {
          "label": "ঘ",
          "question": "",
          "explanation": "উদ্দীপকের অংশীদারি ব্যবসায় প্রতিষ্ঠানটির বিলোপসাধন যৌক্তিক বলে আমি মনে করি। অংশীদারি ব্যবসায়ের বিলোপসাধন বলতে সদস্যদের মধ্যকার অংশীদারি সম্পর্কের বিলুপ্তিকে বোঝায়। ব্যবসায়ের নির্দিষ্ট সময় বা নির্দিষ্ট কাজ শেষ হলে এ ধরনের বিলোপসাধন ঘটে। আবার, কোনো অংশীদার আদালত কর্তৃক দেউলিয়া ঘোষিত হলেও বিশেষ ঘটনাসাপেক্ষে বিলোপসাধন হয়। উদ্দীপকের ব্যবসায়টি একটি অংশীদারি ব্যবসায়। কয়েকজন ব্যক্তি মিলে ব্যবসায়টি গঠন ও পরিচালনা করেন। ব্যবসায়টি দশ বছর মেয়াদের জন্য গঠিত হয়। কিন্তু নির্দিষ্ট সময়কাল অতিবাহিত হওয়ার আগেই ঘটনাক্রমে দুজন অংশীদার আদালত কর্তৃক দেউলিয়া ঘোষিত হন। উদ্দীপকের প্রতিষ্ঠানটির দুজন অংশীদার দেউলিয়া ঘোষিত হওয়া একটি অনাকাঙ্ক্ষিত ও বিশেষ ঘটনা। এক্ষেত্রে মেয়াদ থাকা সত্ত্বেও ব্যবসায়টি পরিচালনা করা যাবে না। এ ধরনের পরিস্থিতিতে বিশেষ ঘটনাসাপেক্ষে ব্যবসায়টি বন্ধ করতে হবে। অংশীদারি আইনের ৪২ ধারায় এ ধরনের বিলোপসাধনের কথা বলা হয়েছে। তাই বলা যায়, উক্ত পরিস্থিতিতে ব্যবসায় প্রতিষ্ঠানটির বিশেষ ঘটনাসাপেক্ষে বিলোপসাধন হওয়ার যৌক্তিকতা রয়েছে।"
        }
      ]
    },
    {
      "number": "4",
      "uddipok": "সুরাইয়া চৌধুরী শিশুদের জন্য গল্প ও কবিতার বই প্রকাশ করেছেন। বইগুলো সুধীমহলে সমাদৃত হয়েছে, বিক্রিও আশানুরূপ। কিছুদিন পর বইটির বিক্রির পরিমাণ কমে যাওয়ায় তিনি খোঁজ নিয়ে জানতে পারলেন, বইটির নকল কপি প্রকৃত দাম থেকে অনেক কম দামে বাজারে বিক্রি হচ্ছে।",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "পেটেন্ট হলো এক ধরনের মেধাসম্পদ।"
        },
        {
          "label": "খ",
          "question": "",
          "explanation": "কোনো পণ্যকে অন্যের অনুরূপ বা অভিন্ন পণ্য থেকে আলাদা করার লক্ষ্যে ব্যবহৃত প্রতীক হলো ট্রেডমার্ক। এটি রেজিস্টার্ড মালিককে প্রতীক বা চিহ্ন ব্যবহারের একক অধিকার দেয়। অন্য কোনো কোম্পানি এ চিহ্ন বা প্রতীক ব্যবহার করলে তার বিরুদ্ধে মামলা করে ক্ষতিপূরণ আদায় করা যায়। এজন্য ট্রেডমার্ক রেজিস্ট্রেশন করা প্রয়োজন।"
        },
        {
          "label": "গ",
          "question": "",
          "explanation": "সুরাইয়া চৌধুরীর সৃষ্ট কাজটি মেধাসম্পদের অন্তর্গত। সৃজনশীল ব্যক্তি তার মেধা ও মননশীলতা প্রয়োগ করে মেধাসম্পদ সৃষ্টি করেন। এ ধরনের সম্পদ সৃষ্টি করার জন্য ব্যক্তিকে দীর্ঘদিন গবেষণা ও প্রচেষ্টা চালিয়ে যেতে হয়। সাহিত্য ও শিল্পকর্ম মেধাসম্পদের আওতাভুক্ত। উদ্দীপকের সুরাইয়া চৌধুরী শিশুদের জন্য একটি গল্প ও কবিতার বই প্রকাশ করেন। বইটি সুধীমহলে সমাদৃত হয়। বইটি রচনার সময় তাকে বিভিন্ন তথ্য ও উপাত্ত সংগ্রহ করতে হয়েছে। এ গবেষণা কাজের জন্য তার মানসিক শ্রম ও মেধার ব্যবহার করতে হয়েছে। এভাবে দীর্ঘ সাধনা ও প্রচেষ্টার মাধ্যমে তিনি বইটি প্রকাশ করতে সমর্থ হয়েছেন। এসব বৈশিষ্ট্যের সাথে মেধাসম্পদের মিল রয়েছে। সুতরাং, সুরাইয়া চৌধুরীর সৃষ্ট কাজটি মেধাসম্পদের আওতাভুক্ত।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত পরিস্থিতি মোকাবিলায় সুমাইয়া চৌধুরীকে আমি বইটির কপিরাইট করার পরামর্শ দিব। এটি লেখক বা শিল্পীর সৃষ্টকর্মের ওপর একটি নির্দিষ্ট সময়ের জন্য পাওয়া স্থায়ী আইনগত অধিকার। এর মাধ্যমে লেখক বা শিল্পী তার সৃষ্টকর্মের বিক্রি, উন্নয়ন বা ব্যবহারের একক অধিকার লাভ করে। গল্প, প্রবন্ধ, কবিতা, নাটক, গান, চলচ্চিত্র প্রভৃতি কপিরাইট আইন দ্বারা সুরক্ষিত হয়। উদ্দীপকের সুরাইয়া চৌধুরী শিশুদের জন্য' একটি বই প্রকাশ করেন। তার বইটি সুধীমহলেও ভালো সমাদৃত হয়। বইটির বিক্রিও আশানুরূপ ছিল। কিন্তু হঠাৎ করে তার বইয়ের বিক্রির পরিমাণ কমে যায়। তিনি খোঁজ নিয়ে জানতে পারলেন, বইটির নকল কপি বাজারে আছে। এর দাম মূল বইয়ের দামের চেয়ে অনেক কম। সুরাইয়া চৌধুরীর বইটির কপিরাইট করলে অন্য কেউ এটি নকল করতে পারতো না। তিনি বইটির বিক্রি, উন্নয়ন বা ব্যবহারের একক অধিকার লাভ করতেন। আর নকল করলেও তিনি তাদের বিরুদ্ধে আইনগত ব্যবস্থা নিতে পারতেন। এতে ক্ষতিপূরণ আদায় করাও সম্ভব হতো। কিন্তু বইটির কপিরাইট না থাকায় অসাধু ব্যবসায়ীরা বইটি নকল করার সুযোগ পেয়েছে। ফলে তিনি আর্থিকভাবে ক্ষতিগ্রস্ত হন। তাই বলা যায়, - উল্লিখিত পরিস্থিতি মোকাবিলায় সুরাইয়া চৌধুরীর বইটির কপিরাইট চুক্তি করা যুক্তিসঙ্গত ছিল।"
        }
      ]
    },
    {
      "number": "5",
      "uddipok": "তপন চৌধুরী সততা গ্রুপ অব কোম্পানির একজন ঊর্ধ্বতন কর্মকর্তা। কোনো সিদ্ধান্ত নেওয়ার আগে তিনি অধস্তনদের সাথে আলোচনা করেন। কর্মীদের কাছ থেকে তথ্য সংগ্রহ করে তিনি কর্মীদের জবাবদিহিতা নিশ্চিত করেন। এতে প্রতিষ্ঠানটির সফলতা অব্যাহত থাকে।",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হলেন হেনরি ফেওল।"
        },
        {
          "label": "খ",
          "question": "",
          "explanation": "তিনটি বণ্টন প্রণালির চিত্র দেওয়া হলো- i. উৎপাদনকারী → ভোক্তা ii. উৎপাদনকারী →খুচরা বিক্রেতা →ভোক্তা iii. উৎপাদনকারী →পাইকার→ খুচরা বিক্রেতা →ভোক্তা।"
        },
        {
          "label": "গ",
          "question": "",
          "explanation": "তপন চৌধুরী গণতান্ত্রিক নেতৃত্ব প্রদান করেন। এ নেতৃত্বে নেতা অধস্তনদের সাথে আলাপ-আলোচনা ও পরামর্শ করে সিদ্ধান্ত নেন। এক্ষেত্রে নেতা সব ক্ষমতা নিজের কাছে না রেখে প্রয়োজনীয় কর্তৃত্ব অধস্তনদের কাছে হস্তান্তর করেন। তিনি কর্মীদের প্রশ্ন করার সুযোগ দেন। এতে নেতার প্রতি কর্মীদের ইতিবাচক মনোভাব তৈরি হয়। উদ্দীপকের তপন চৌধুরী সততা গ্রুপ অব কোম্পানির একজন ঊর্ধ্বতন কর্মকর্তা। কোনো সিদ্ধান্ত নেওয়ার আগে তিনি কর্মীদের সাথে আলোচনা ও পরামর্শ করেন। এতে কর্মীদের মধ্যে দায়িত্ববোধ তৈরি হয়। তাছাড়া তিনি কর্মীদের কাছ থেকে তথ্য সংগ্রহ করেন। আবার তিনি কর্মীদের জবাবদিহিতা নিশ্চিত করেন। তার নেতৃত্বের এসব বৈশিষ্ট্য গণতান্ত্রিক নেতৃত্বের সাথে মিলে যায়। তাই বলা যায়, তপন চৌধুরী গণতান্ত্রিক নেতৃত্ব অনুসরণ করেন।"
        },
        {
          "label": "ঘ",
          "question": "",
          "explanation": "তপন চৌধুরীর গণতান্ত্রিক নেতৃত্ব প্রতিষ্ঠানের সফলতা লাভে গুরুত্বপূর্ণ অবদান রাখে। এ নেতৃত্বে নেতা অধস্তনদের সাথে আলোচনার মাধ্যমে সিদ্ধান্ত নেন। যেকোনো কাজে নেতা অধস্তনদের পরামর্শ মূল্যায়ন করেন। ফলে নেতা ও কর্মীর মধ্যে একটি ভালো সম্পর্ক তৈরি হয়। উদ্দীপকের তপন চৌধুরী সততা গ্রুপ অব কোম্পানির একজন ঊর্ধ্বতন কর্মকর্তা। কোনো সিদ্ধান্ত নেওয়ার আগে তিনি কর্মীদের সাথে আলোচনা করেন। কর্মীদের কাছ থেকে প্রাপ্ত তথ্য ও পরামর্শের ভিত্তিতে তিনি সিদ্ধান্ত নেন। তাছাড়া তিনি কর্মীদের কাছ থেকে প্রাপ্ত তথ্যের আলোকে তাদের জবাবদিহিতা নিশ্চিত করেন। তপন চৌধুরীর গণতান্ত্রিক নেতৃত্বের ফলে সঠিক সিদ্ধান্ত নেওয়া সম্ভব হয়। আবার প্রতিষ্ঠানে কোনো সমস্যা দেখা দিলে, তিনি কর্মীদের সাথে আলোচনা করতে পারেন। ফলে সমস্যা সমাধান সহজ হয়। সিদ্ধান্তে অংশগ্রহণের সুযোগ থাকায় কর্মীরা প্রতিষ্ঠানকে নিজের মনে করে। ফলে তারা আগ্রহের সাথে কাজ করে। এতে প্রতিষ্ঠানটি লক্ষ্য অর্জনে সফল হয়। অতএব, তপন চৌধুরীর গণতান্ত্রিক নেতৃত্ব তার প্রতিষ্ঠানটির সাফল্য অর্জনে খুবই মঙ্গলজনক।"
        }
      ]
    },
    {
      "number": "6",
      "uddipok": "মি. শাহীদ একটি প্লাস্টিক শিল্প কারখানা স্থাপনের জন্য সরকারি সাহায্য সংস্থার দ্বারস্থ হয়ে বারবার হতাশ হয়েছেন। অবশেষে বেসরকারি সাহায্য সংস্থার সহযোগিতায় তিনি তার উদ্যোগ বাস্তবায়ন করেন।",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "BDBL-এর পূর্ণরূপ হলো Bangladesh Development Bank Limited"
        },
        {
          "label": "খ",
          "question": "",
          "explanation": "ব্যবসায় স্থাপন ও সঠিকভাবে পরিচালনা করতে সহায়তা প্রয়োজন হয়। নতুন ব্যবসায় বা শিল্প স্থাপনে উদ্দীপনামূলক সহায়তা উদ্যোক্তাকে ব্যবসায় স্থাপনে অনুপ্রাণিত করে। সমর্থনমূলক সহায়তা ব্যবসায় বা শিল্প স্থাপনে সহায়তা করে। আবার, সংরক্ষণমূলক সহায়তা ব্যবসায় কাজ পরিচালনা এবং সম্প্রসারণের বাধা দূর করে। এভাবে বিভিন্ন সহায়তা শিল্প স্থাপন ও সম্প্রসারণের পথ সহজ করে।"
        },
        {
          "label": "গ",
          "question": "",
          "explanation": "উদ্যোক্তা উন্নয়নে ব্র্যাক পরিচালিত কার্যক্রমগুলো হলো- ক্ষুদ্র শিল্প উন্নয়ন, সহযোগী প্রতিষ্ঠান ও উৎপাদনকেন্দ্র উন্নয়ন। ব্র্যাক একটি বেসরকারি উন্নয়ন সংস্থা। এটি সর্বপ্রথম ত্রাণ ও পুনর্বাসন নিয়ে কার্যক্রম শুরু করে। বর্তমানে সংস্থাটি দারিদ্র্য বিমোচন ও নারীর ক্ষমতায়নের লক্ষ্যে কাজ করছে। উদ্যোক্তা উন্নয়নেও এটি বিভিন্ন কার্যক্রম পরিচালনা করে। উদ্দীপকের মি. শাহীদ একটি প্লাস্টিক কারখানা স্থাপন করেন। সরকারি সাহায্য সংস্থার দ্বারস্থ হয়ে বারবার হতাশ হয়েছেন। পরবর্তী সময়ে তিনি বেসরকারি সংস্থা ব্র্যাকের সহায়তায় কারখানা স্থাপন করেন। এটি ক্ষুদ্র শিল্প উন্নয়ন কার্যক্রমের অন্তর্ভুক্ত। এছাড়া ব্র্যাক তার কারখানার পণ্য বিপণনে সহায়তা প্রদান করে সহযোগী প্রতিষ্ঠানের ভূমিকা রেখেছে। আবার প্রতিষ্ঠানটি তার কারখানার মান উন্নয়নেও অবদান রাখছে, যা উৎপাদনকেন্দ্র উন্নয়ন কার্যক্রমের আওতাধীন। এভাবে ব্র্যাক উদ্যোক্তা উন্নয়নে কাজ করে।"
        },
        {
          "label": "ঘ",
          "question": "",
          "explanation": "বাংলাদেশের 'অর্থনৈতিক উন্নয়নে বেসরকারি সাহায্য সংস্থার অবদান অপরিসীম। যেকোনো দেশের অর্থনৈতিক উন্নয়নে শিল্প-বাণিজ্যের অবদান সবচেয়ে গুরুত্বপূর্ণ। আর শিল্প-বাণিজ্যের উন্নয়নে কাজ করে দেশের সরকারি ও বেসরকারি সাহায্য সংস্থাগুলো। এ দেশের বেসরকারি সাহায্য সংস্থার মধ্যে ব্র্যাক, গ্রামীণ ব্যাংক, আশা, প্রশিকা, টিএমএসএস প্রভৃতি অন্যতম। উদ্দীপকের মি. শাহীদ একজন উদ্যোক্তা। তিনি প্লাস্টিক শিল্প-কারখানা স্থাপনে আগ্রহী। কিন্তু তিনি এ ব্যাপারে সরকারি সাহায্য সংস্থার কাছে গিয়ে সহায়তা পাননি। তাই পরবর্তী সময়ে তিনি বেসরকারি সাহায্য সংস্থার কাছে যান। তাদের সহযোগিতায় তিনি তার উদ্যোগ বাস্তবায়নে সফল হন। মি. শাহীদ বেসরকারি সংস্থার দ্বারস্থ হয়ে প্রয়োজনীয় সহায়তা পান। উক্ত সংস্থা থেকে প্রাপ্ত পরামর্শ, তথ্য সরবরাহ, প্রশিক্ষণ, ঋণ সরবরাহ প্রভৃতি সহায়তার মাধ্যমে তিনি কারখানাটি স্থাপন করেন। এক্ষেত্রে তার এ কারখানাটি নতুন কর্মসংস্থান সৃষ্টিতে ভূমিকা রাখবে। এর মাধ্যমে প্রাপ্ত আয় থেকে জাতীয় আয় বাড়বে, জীবনযাত্রার মান উন্নত হবে। এসব মিলে দেশের সামগ্রিক অর্থনৈতিক উন্নতি সাধিত হবে। এভাবে বেসরকারি সংস্থাগুলো মি. শাহীদের মতো উদ্যোক্তা তৈরি ও শিল্প স্থাপনে সহায়তা করছে। সুতরাং, বেসরকারি সাহায্য সংস্থাগুলোর সহায়তা বাংলাদেশের অর্থনীতিতে গুরুত্বপূর্ণ অবদান রাখছে।"
        }
      ]
    },
    {
      "number": "7",
      "uddipok": "সজল স্বচ্ছতার সাথে ব্যবসায় করে সীমিত মুনাফা করেন। অপরদিকে অপু ভেজাল ও নিম্নমানের পণ্য বিক্রয় করে প্রচুর মুনাফা করেন। পণ্যের বাহ্যিক চাকচিক্যের কারণে ক্রেতারা অপুর দোকানে ভিড় করে। সজল অপুর চেয়ে কম উপার্জন করলেও মানসিকভাবে অনেক সুখী।",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "মানসম্মত পণ্য সরবরাহ করে ব্যবসায় ক্রেতা ও ভোক্তার প্রতি দায়িত্ব পালন করে।"
        },
        {
          "label": "খ",
          "question": "",
          "explanation": "মূল্যবোধ ও নৈতিকতাবোধ মানুষকে ন্যায়-অন্যায় ও ভালো-মন্দের মধ্যে পার্থক্য চিহ্নিত করতে সহায়তা করে। যে জ্ঞানবোধ এবং আচরণ সমাজ মূল্যবান ও অনুকরণীয় মনে করে তাকে মূল্যবোধ বলে। অন্যদিকে নৈতিকতা হলো মানুষের ভালো-মন্দের বিচার বিশ্লেষণ করে সঠিকটি বেছে নেওয়া।"
        },
        {
          "label": "গ",
          "question": "",
          "explanation": "সজলের মানসিক প্রশান্তির কারণ হলো ব্যবসায়ের ক্ষেত্রে নৈতিকতা মেনে চলা। নৈতিকতা একজন ব্যবসায়ীকে ব্যবসায়ের ক্ষেত্রে ভালো-মন্দ, বিচার-বিশ্লেষণ করতে সহায়তা করে। এর মাধ্যমে ব্যবসায়ী ভালো কাজে উৎসাহিত হন ও মন্দ কাজ এড়িয়ে চলেন। এটি ব্যবসায়ীকে সঠিক পথে পরিচালিত করে। উদ্দীপকে সজল স্বচ্ছতার সাথে ব্যবসায় করে সীমিত মুনাফা অর্জন করেন। তিনি সঠিক দামে ও সঠিক ওজনে পণ্য বিক্রি করেন। তিনি ক্রেতাদের কখনো ঠকান না। এগুলো ব্যবসায় নৈতিকতার আওতাভুক্ত। এর মাধ্যমে সমাজের মানুষের কল্যাণ হচ্ছে। সততার সাথে ব্যবসায় পরিচালনা করে মুনাফা কম হলেও তিনি সন্তুষ্ট। তিনি মনে করেন তার ব্যবসায়ের মাধ্যমে ক্রেতাদের স্বার্থরক্ষা হয়। এতে ক্রেতারা ব্যবসায়ের প্রতি আস্থা রাখবে। এজন্য তিনি মানসিকভাবে স্বস্তিবোধ করেন।"
        },
        {
          "label": "ঘ",
          "question": "",
          "explanation": "অপু বর্তমানে ভালো মুনাফা করলেও ভবিষ্যতে তার ব্যবসায়টি। টিকে থাকবে না বলে আমি মনে করি। - অসৎ উপায়ে ব্যবসায় করলে সাময়িকভাবে লাভবান হওয়া যায়। তবে দীর্ঘদিন ব্যবসায় টিকে থাকা যায় না। কারণ অনৈতিকতার কারণে ব্যবসায়ে নেতিবাচক প্রভাব পড়ে। উদ্দীপকে অপু ব্যবসায়ে ভেজাল ও নিম্নমানের পণ্য বিক্রয় করেন। এতে তিনি প্রচুর মুনাফা করেন। পণ্যের বাহ্যিক চাকচিক্যের কারণে ক্রেতারা তার দোকানে ভিড় করে। ফলে বর্তমানে তার উপার্জনও অনেক বেশি হচ্ছে। তবে তার এ কাজগুলো নীতি বহির্ভূত। অপু ব্যবসায়ের ক্ষেত্রে মুনাফা অর্জনকেই মুখ্য বিষয় হিসেবে দেখছেন। এক্ষেত্রে তিনি নৈতিকতা না মেনে ব্যবসায় করছেন। এর মাধ্যমে তিনি ভোক্তাদের স্বার্থ ও অধিকার নষ্ট করছেন। চাকচিক্যের আড়ালে তিনি ভোক্তাদেরকে ভেজাল পণ্য দিচ্ছেন। এতে ভোক্তারা ঠকছে এবং তাদের। স্বাস্থ্য ঝুঁকিও রয়েছে। অপুর কাজগুলো সমাজের জন্য ক্ষতিকর। আর ভোক্তারা একসময় এই অনৈতিক কাজ সম্পর্কে জানতে পারবে। তখন . তারা অপুর কাছ থেকে পণ্য কিনবে না। এতে তার ব্যবসায় বিক্রি কমে যাবে। ফলে তার ব্যবসায়ে ক্ষতি হতে থাকবে। তাই অপু বর্তমানে ভালো মুনাফা করলেও ভবিষ্যতে ব্যবসায়ে টিকে থাকতে পারবেন না।"
        }
      ]
    },
    {
      "number": "8",
      "uddipok": "মুমতাহিনা একজন নারী উদ্যোক্তা। নিজস্ব বিচার-বিবেচনা, জমি ও পুঁজি নিয়ে তিনি একটি বস্ত্র কারখানা স্থাপন করেন। বর্তমানে তার কারখানায় উৎপাদিত পণ্য বেশ জনপ্রিয়তা অর্জন করেছে।.",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "কুটির শিল্পের কারিগর হলো পরিবারের সদস্যরা।"
        },
        {
          "label": "খ",
          "question": "",
          "explanation": "আর্থ-সামাজিক ও অবকাঠামোগত অবস্থার ওপর ভিত্তি করে কোনো শিল্প এলাকাকে উন্নত ও অনুন্নত বলা হয়। যেসব শিল্প অঞ্চলে আর্থ-সামাজিক অবকাঠামো উন্নত সেগুলোকে উন্নত শিল্প এলাকা বলা হয়। আর যেসব শিল্প অঞ্চলে আর্থ-সামাজিক অবকাঠামো উন্নত নয় সেগুলো অনুন্নত শিল্প এলাকা। রাস্তা-ঘাট, বিদ্যুৎ ও গ্যাস সরবরাহ, পরিবহন ও যোগাযোগ ব্যবস্থার ভিত্তিতে কোনো এলাকা উন্নত নাকি অনুন্নত তা নির্ধারণ করা হয়।"
        },
        {
          "label": "গ",
          "question": "",
          "explanation": "বাংলাদেশের অর্থনীতিতে মুমতাহিনার শিল্পটি একটি কুটির শিল্প, যা দেশের সার্বিক উন্নয়নে গুরুত্বপূর্ণ অবদান রাখছে। এ শিল্প পরিবারের সদস্যদের সহায়তায় স্থাপন করা হয়। স্বল্প মূলধন, সীমিত আয়তন, ব্যক্তিগত নৈপুণ্য ও সৃজনশীলতার সমন্বয়ে এ শিল্প গড়ে ওঠে। দেশের অগ্রগতিতে এ শিল্প অসামান্য অবদান রাখে। উদ্দীপকের মুমতাহিনা একজন নারী উদ্যোক্তা। তিনি নিজস্ব বিচার-বিবেচনা, জমি ও পুঁজি নিয়ে একটি বস্ত্র কারখানা স্থাপন করেছেন। বৈশিষ্ট্য অনুযায়ী এটি একটি কুটির শিল্প। দেশের অনেক মানুষ এ শিল্পের সাথে জড়িত। এতে তাদের কর্মসংস্থানের ব্যবস্থা হচ্ছে। বিশেষ করে গ্রামীণ মহিলাদের বেকারত্ব দূরীকরণে এ ধরনের শিল্প ভূমিকা রাখে। জাতীয় আয় বাড়ানোর মাধ্যমে এটি দেশের অর্থনীতিতেও পুরুত্বপূর্ণ প্রভাব ফেলে। এভাবে মুমতাহিনার কুটির শিল্পটি দেশের সার্বিক উন্নয়নে গুরুত্বপূর্ণ অবদান রাখছে।"
        },
        {
          "label": "ঘ",
          "question": "",
          "explanation": "উদ্দীপকের মুমতাহিনা একজন সফল নারী উদ্যোক্তা বলে আমি মনে করি। একজন সফল উদ্যোক্তা বেশকিছু গুণাবলির অধিকারী হয়ে থাকেন। 'যেমন: সৃজনশীলতা, সাংগঠনিক ক্ষমতা, ঝুঁকি নেওয়ার ক্ষমতা প্রভৃতি। এক্ষেত্রে তিনি এসব গুণকে কাজে লাগিয়ে ব্যবসায় শুরু করেন। উদ্দীপকের মুমতাহিনা একটি বস্ত্র কারখানা স্থাপন করেছেন। তিনি নিজস্ব মূলধন ও বিবেচনাকে কাজে লাগিয়ে ব্যবসায়টি শুরু করেন। তার উৎপাদিত বস্তুগুলো খুবই মানসম্মত। ফলে বাজারে তার পণ্যের চাহিদা অনেক। বর্তমানে তার উৎপাদিত পণ্য বেশ জনপ্রিয়তা অর্জন করেছে। মুমতাহিনা সম্পদের সঠিক ব্যবহার করতে পারেন। এতে তার সাংগঠনিক দক্ষতা ফুটে ওঠে। তিনি পণ্যে বৈচিত্রায়নের মাধ্যমে ব্যবসায়টি পরিচালনা করছেন। এক্ষেত্রে তার মধ্যে সৃজনশীলতার গুণটি প্রকাশ পেয়েছে। এছাড়া তিনি ঝুঁকি আছে জেনেও কারখানাটি স্থাপন করেছেন। এটি তার মধ্যে ঝুঁকি গ্রহণের সক্ষমতাকে নির্দেশ করে। তাছাড়া তিনি নিজের পাশাপাশি অন্যদের কর্মসংস্থানের ব্যবস্থা করেছেন। এতে ঐ এলাকার বেকারত্বের হার অনেকাংশে কমেছে। পাশাপাশি তিনি তার শিল্পের মাধ্যমে দেশের অর্থনীতিতেও অবদান রাখছেন। তাই বলা যায়, মুমতাহিনা একজন সফল নারী উদ্যোক্তা।"
        }
      ]
    },
    {
      "number": "9",
      "uddipok": "রিসান যুব উন্নয়ন কেন্দ্র থেকে মৌমাছি চাষ নিয়ে বিশেষ প্রশিক্ষণ নেন। এখন নিজে একটি মৌমাছি চাষের খামার স্থাপনের চিন্তাভাবনা করেছেন। কিন্তু ঝুঁকির কথা চিন্তা করে অগ্রসর হতে পারছিলেন না। পরবর্তীতে তিনি তার এক বন্ধুর কাছ থেকে আর্থিক সহায়তা পেয়ে 'মৌ নীড়' নামে একটি খামার স্থাপন করেন।",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "উদ্যোক্তাকে ব্যবসায় স্থাপনে তথ্য সরবরাহ, পরামর্শ দান ও বিভিন্ন অনুপ্রেরণামূলক প্রশিক্ষণ দেওয়া হলো উদ্দীপনামূলক সহায়তা।"
        },
        {
          "label": "খ",
          "question": "",
          "explanation": "'ভর্তুকি প্রদান' সমর্থনমূলক সহায়তার অন্তর্ভুক্ত। এটি হলো ব্যবসায় প্রতিষ্ঠানের পণ্য বা সেবা কম মূল্যে সরবরাহের জন্য সরকারের দেওয়া আর্থিক সুবিধা। জনগণের স্বার্থে দেশের শিল্প প্রতিষ্ঠানকে টিকিয়ে রাখার জন্য সরকার ভর্তুকি দিয়ে থাকে। এ সহায়তা নগদ টাকা, সুদমুক্ত ঋণ, খাজনা মওকুফ প্রভৃতি উপায়ে হতে পারে।"
        },
        {
          "label": "গ",
          "question": "",
          "explanation": "রিসান প্রথমে উদ্দীপনামূলক সহায়তা পেয়ে মৌমাছি চাষে উদ্বুদ্ধ হয়েছিলেন। এ সহায়তা একজন নতুন উদ্যোক্তাকে শিল্প স্থাপনে আগ্রহী করে তোলে। বিভিন্ন অনুপ্রেরণামূলক প্রশিক্ষণ, কারিগরি ও অর্থনৈতিক তথ্য সরবরাহ, পরামর্শ দেওয়া প্রভৃতি এরূপ সহায়তার উদাহরণ। এসব সহায়তা ব্যবসায় সম্প্রসারণ ও উন্নয়নে উদ্যোক্তার উৎসাহের ভিত্তি হিসেবে কাজ করে। উদ্দীপকের রিসান যুব উন্নয়ন কেন্দ্র থেকে মৌমাছি চাষ বিষয়ক বিশেষ প্রশিক্ষণ নেন। এরপর তিনি নিজে একটি মৌমাছি চাষের খামার স্থাপনের চিন্তা করেন। যুব উন্নয়ন কেন্দ্র থেকে বিশেষ প্রশিক্ষণ পাওয়ায় তার মধ্যে এ ধরনের চিন্তা আসে। কীভাবে খামার স্থাপন করে সফল হওয়া যাবে তা তিনি উপলব্ধি করতে পারেন। এক্ষেত্রে প্রশিক্ষণকে উদ্দীপনামূলক সহায়তা হিসেবে বিবেচনা করা হয়। এ প্রশিক্ষণ নিয়েই তার দক্ষতা বেড়েছে, যা তাকে খামার স্থাপনে আগ্রহী করে তুলেছে।"
        },
        {
          "label": "ঘ",
          "question": "",
          "explanation": "রিসানের 'মৌ নীড়' স্থাপনে তার বন্ধুর সমর্থনমূলক সহায়তার ভূমিকা অপরিসীম। এ সহায়তার মাধ্যমে ব্যবসায় বা শিল্প স্থাপনে কোনো ব্যক্তির আশা বাস্তবায়ন করা হয়। মূলধন সংস্থাপন, অবকাঠামোগত সহায়তা, কাঁচামাল সরবরাহ, কর অবকাশ প্রভৃতি এ সহায়তার অন্তর্ভুক্ত। এ সহায়তার মাধ্যমে উদ্যোক্তা ব্যবসায় স্থাপন ও পরিচালনা করতে পারে। উদ্দীপকের রিসান প্রথমে মৌমাছি চাষ বিষয়ক প্রশিক্ষণ নেন। প্রশিক্ষণ পেয়ে তিনি মৌমাছি চাষের খামার স্থাপনে উদ্বুদ্ধ হন। কিন্তু ঝুঁকির কথা ভেবে সাহস পাচ্ছিলেন না। পরে তিনি তার বন্ধুর কাছ থেকে আর্থিক সহায়তা পান। রিসান প্রথমে ঝুঁকি নিয়ে ব্যবসায় শুরু করতে আগ্রহী হননি। এক্ষেত্রে তার আর্থিক সহায়তার প্রয়োজন ছিল। পরবর্তী সময়ে তার বন্ধু তাকে আর্থিক সহায়তার মাধ্যমে মূলধনের ব্যবস্থা করেন। তার বন্ধুর এ সহায়তা ভাকে ব্যবসায় স্থাপন করতে সহায়তা করে। এ ধরনের সমর্থন পাওয়া না গেলে তার পক্ষে ব্যবসায় স্থাপন করা সম্ভব হতো না। অতএব, বন্ধুর সমর্থনমূলক সহায়তা পেয়ে রিসান 'মৌ নীড়' স্থাপন করতে পেরেছেন।"
        }
      ]
    },
    {
      "number": "10",
      "uddipok": "ফেনীতে বন্যার কারণে মানিক মিয়া প্রায় নিঃস্ব। এমতাবস্থায় তার ব্যবসায়ী বন্ধুকে দেখে নিজের সঞ্চিত অর্থ এবং ব্যাংক থেকে ঋণ নিয়ে ফেনী সদরে একটি বেকারির দোকান দেয়। আনুমানিক লাভ হিসাব করে তিনি পণ্যের বিক্রয়মূল্য নির্ধারণ করেন এবং পরবর্তী সময়ে সফলতা অর্জন করেন।",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "যে পরিমাণ পণ্য বিক্রি করলে কোনো ব্যবসায়ের মোট আয় ও ব্যয় সমান হয়, তাকে সম আয়-ব্যয় বিন্দু বলে।"
        },
        {
          "label": "খ",
          "question": "",
          "explanation": "ব্যবসায়ের ভবিষ্যৎ কার্যক্রমের প্রতিচ্ছবি হলো পরিকল্পনা। এতে ব্যবসায়ের ভবিষ্যৎ লক্ষ্য, প্রকৃতি, ব্যবস্থাপনার ধারা প্রভৃতি বিষয়ের সম্পূর্ণ চিত্র তুলে ধরা হয়। ব্যবসায় কোন দিকে সম্প্রসারিত হবে ও কীভাবে ব্যবসায়ে সাফল্য অর্জন করা যাবে তার সুনির্দিষ্ট দিকনির্দেশনা ব্যবসায় পরিকল্পনায় পাওয়া যায়। তাই পরিকল্পনাকে ব্যবসায়ের ভবিষ্যৎ কার্যক্রমের প্রতিচ্ছবি বলা হয়।"
        },
        {
          "label": "গ",
          "question": "",
          "explanation": "মানিক মিয়া ব্যবসায় স্থাপনে পরিবেশের অর্থনৈতিক উপাদানকে গুরুত্ব দিয়েছেন। অর্থ হচ্ছে ব্যবসায়ের প্রাণ। অর্থ ছাড়া ব্যবসায় গঠন ও পরিচালনা করা সম্ভব হয় না। ব্যবসায়ের অগ্রগতি অনেকাংশে অর্থনৈতিক সুযোগ-সুবিধার ওপর নির্ভর করে। অর্থ ও ঋণ ব্যবস্থা, জনগণের আয় ও সঞ্চয়, মূলধন প্রভৃতি এ পরিবেশের উপাদান। উদ্দীপকের মানিক মিয়া তার বন্ধুকে দেখে একটি ব্যবসায় স্থাপন করেন। এক্ষেত্রে তিনি নিজের সঞ্চিত অর্থ বিনিয়োগ করেন। আবার অতিরিক্ত মূলধনের চাহিদা মেটানোর জন্য ব্যাংক থেকে ঋণ নেন। পর্যাপ্ত অর্থ সংগ্রহ করতে পারায় তিনি ব্যবসায় স্থাপন ও পরিচালনা করতে সক্ষম হয়েছেন। অন্যথায় তার ব্যবসায় স্থাপন সম্ভব হতো না। মূলধন সংগ্রহের এসব কাজ ব্যবসায়ের অর্থনৈতিক পরিবেশের সাথে মিলে যায়। সুতরাং, মানিক মিয়া ব্যবসায় স্থাপনে পরিবেশের অর্থনৈতিক উপাদানকে গুরুত্ব দিয়েছেন।"
        },
        {
          "label": "ঘ",
          "question": "",
          "explanation": "'সঠিক সময়ে সঠিক সিদ্ধান্ত ব্যবসায়ের সাফল্যের ভিত্তি'-বক্তব্যটি যথার্থ। সিদ্ধান্ত গ্রহণের মাধ্যমে একাধিক বিকল্প থেকে সঠিক উপায় নির্ধারণ করা হয়। একজন ব্যবসায়ী তার বিচার-বুদ্ধির মাধ্যমে কোনো বিষয়ে সিদ্ধান্ত নিয়ে থাকেন। এক্ষেত্রে, তাকে সঠিক সময়ে সিদ্ধান্ত গ্রহণ করতে হয়। সঠিক সিদ্ধান্তের ওপর ব্যবসায়ের সাফল্য অনেকাংশে নির্ভর করে। ফেনীতে বন্যার কারণে মানিক মিয়া প্রায় নিঃস্ব। এমতাবস্থায় তিনি তার ব্যবসায়ী বন্ধুকে দেখে ব্যবসায় স্থাপনে অনুপ্রাণিত হন। এজন্য তিনি ফেনী সদরে একটি বেকারির দোকান দেন। আনুমানিক লাভ হিসাব করে তিনি পণ্যের বিক্রয়মূল্য নির্ধারণ করেন। পরবর্তীতে তিনি ব্যবসায় সফলতা অর্জন করেন। মানিক মিয়া সঠিক সময়ে সঠিক সিদ্ধান্ত নিয়েছেন। দোকান স্থাপনে তিনি মানুষের আয়, রুচি, জীবনযাত্রার মান প্রভৃতি বিবেচনা করে ফেনী সদরকে নির্বাচন করেছেন। সঠিক স্থান নির্বাচন করায় তার বিক্রয়ের পরিমাণ বেশি হয়। ফলে তিনি বেশি মুনাফা অর্জন করেন। আবার তিনি সঠিকভাবে আনুমানিক লাভ হিসাব করে পণ্যের বিক্রয়মূল্য নির্ধারণ করেন। ফলে লোকসানে বা কম দামে তার পণ্য বিক্রয় করতে হয়নি। এতে তিনি সহজেই সফলতা অর্জন করেছেন। তাই বলা যায়, মানিক মিয়ার সঠিক সময়ে সঠিক সিদ্ধান্তই তার ব্যবসায়ের সাফল্যের ভিত্তি হিসেবে কাজ করছে।"
        }
      ]
    },
    {
      "number": "11",
      "uddipok": "জনাব জহুরুল ইসলাম একজন শিল্প উদ্যোক্তা ও সফল সংগঠক। তিনি ছিলেন অধ্যবসায়ী, দূরদৃষ্টিসম্পন্ন, নিষ্ঠাবান ও আত্মবিশ্বাসী। তিনি কর্মসংস্থানের পাশাপাশি সামাজিক দায়বদ্ধতার অংশ হিসেবে বিভিন্ন প্রতিষ্ঠান গড়ে তুলেছেন।",
      "tag": "VNSC 24",
      "sub_questions": [
        {
          "label": "ক",
          "question": "",
          "explanation": "লুৎফা সানজিদা মাইডাস থেকে ঋণ গ্রহণ করেন।"
        },
        {
          "label": "খ",
          "question": "",
          "explanation": "আবুল কালাম আজাদ ২০০৩ সালে রত্নগর্ভা মা অ্যাওয়ার্ড চালু করেন। মায়েদের সম্মান প্রদর্শন ও সচেতনতা বাড়ানোর জন্য রত্নগর্ভা মা অ্যাওয়ার্ড প্রচলন করা হয়। এ পুরস্কার প্রতি বছর উল্লেখযোগ্য সংখ্যক মাকে দেওয়া হয়। যে মায়েদের কমপক্ষে তিনজন সন্তান বিভিন্ন ক্ষেত্রে সফল ও প্রতিষ্ঠিত, তাঁদেরকে রত্নগর্ভা মা হিসেবে আখ্যায়িত করা হয়।"
        },
        {
          "label": "গ",
          "question": "",
          "explanation": "জনাব জহুরুল ইসলাম উদ্যোক্তাসুলভ গুণাবলির কারণে নিজেকে সফল সংগঠক হিসেবে প্রতিষ্ঠিত করেছিলেন।' যিনি উদ্যোগ নেন তিনিই উদ্যোক্তা। একজন উদ্যোক্তা তার গুণাবলির 'মাধ্যমে নিজেকে সফল সংগঠক হিসেবে প্রমাণ করেন। এজন্য উদ্যোক্তার গুণাবলির মধ্যে আত্মবিশ্বাস, দূরদর্শিতা, নিষ্ঠা, অধ্যবসায় প্রভৃতি অন্যতম। উদ্দীপকের জনাব জহুরুল ইসলাম একজন 'শিল্পোদ্যোক্তা ও সফল সংগঠক। ব্যবসায়ের প্রতি একাগ্রতা ছিল বলেই তিনি তৃতীয় শ্রেণির কন্ট্রাক্টর হিসেবে ব্যবসায় শুরু করেছিলেন। এক্ষেত্রে তার মধ্যে আত্মবিশ্বাসের দিকটি ফুটে ওঠেছে। ভবিষ্যৎ জমির দাম বাড়বে অনুমান করে তিনি ঢাকার আশপাশে প্রচুর জমি কিনেছিলেন। এক্ষেত্রে তিনি দূরদর্শিতার পরিচয় দিয়েছেন। এছাড়া তিনি কঠোর পরিশ্রম করে প্রচুর শিল্পপ্রতিষ্ঠান গড়ে তুলেছেন। এসব প্রতিষ্ঠান তিনি দক্ষতার সাথে পরিচালনা করেছেন। এভাবে কঠোর পরিশ্রম, নিষ্ঠা, দূরদৃষ্টি ও আত্মবিশ্বাস জনাব জহুরুল ইসলামকে সফল সংগঠক হিসেবে প্রতিষ্ঠিত করেছে।"
        },
        {
          "label": "ঘ",
          "question": "",
          "explanation": "শিল্পোদ্যোক্তা হিসেবে জনাব জহুরুল ইসলাম দেশের আর্থ-সামাজিক ক্ষেত্রে গুরুত্বপূর্ণ অবদান রেখেছেন। শিল্পোদ্যোক্তাগণ শিল্পপ্রতিষ্ঠান গড়ে তোলার জন্য উদ্যোগ নেন। এক্ষেত্রে তারা মুনাফার আশায় ব্যবসায় পরিচালনা করেন। পাশাপাশি তারা সামাজিক উন্নয়নেও নানা ধরনের কাজ করে থাকেন। উদ্দীপকের জনাব জহুরুল ইসলাম বাংলাদেশে অসংখ্য শিল্পকারখানা প্রতিষ্ঠা করেছেন। তিনি বাড়ি, রাস্তা, ব্রিজ, সেচ ব্যবস্থা, স্যানিটেশন প্রভৃতি ক্ষেত্রে বিনিয়োগ করেন। আবার সামাজিক দায়বদ্ধতা হিসেবে তিনি আশ্রম, শিশু প্রতিষ্ঠান, মাদরাসা, স্কুল, কলেজ প্রতিষ্ঠা করেছেন। এছাড়া তিনি মেডিকেল কলেজ, হাসপাতাল এবং নার্সিং ইনস্টিটিউটও প্রতিষ্ঠা করেছেন। জনাব জহুরুল ইসলামের গড়ে তোলা শিল্পপ্রতিষ্ঠানে লক্ষাধিক বেকারের কর্মসংস্থানের ব্যবস্থা হয়েছে। এতে দেশের বেকারত্বের হার কমেছে। তার শিল্পের মাধ্যমে বাংলাদেশের অবকাঠামোগত উন্নয়ন হয়েছে। শিল্পকারখানাগুলো মানুষের জীবনযাত্রার মনোন্নয়ন করেছে। এছাড়া সরকার এসব শিল্পকারখানার অর্জিত মুনাফা থেকে রাজস্ব আদায় করছে। যা দেশের উন্নয়নে ব্যয় করা হচ্ছে। তার সামাজিক প্রতিষ্ঠানগুলোর মাধ্যমে সমাজের মানুষ সেবা পাচ্ছে। সুতরাং, শিল্পোদ্যোক্তা হিসেবে জনাব জহুরুল ইসলামের অবদান অনস্বীকার্য।"
        }
      ]
    }
  ]
}