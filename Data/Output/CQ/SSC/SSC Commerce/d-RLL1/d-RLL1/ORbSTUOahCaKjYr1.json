{
  "title": "দিনাজপুর বোর্ড ২০২৫",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব আরাফ বিদেশ হতে পাথর আমদানি করে দেশের সড়কপথ তৈরির ব্যবসায় করেন। জনাব আরাফের ব্যবসায় প্রথম পর্যায়ে প্রচুর মুনাফা অর্জন করছিল। কিন্তু অনেক সময় বন্দরের কর্মচারীরা বিভিন্ন দাবি-দাওয়ার জন্য কর্ম বিরতিতে যান। জনাব আরাফ অর্থনৈতিক সমস্যায় পড়লে বিভিন্ন বাণিজ্যিক ব্যাংকের সহায়তায় সংকট কাটিয়ে ওঠেন। বর্তমানে তিনি সফলভাবে ব্যবসা পরিচালনা করেন।",
      "tag": "Din B 25,Din B 25",
      "sub_questions": [
        {
          "label": "ক",
          "question": "",
          "explanation": "ব্যবসায় করতে হলে আরেকটি পুরুত্বপূর্ণ দিক নৈতিকতা ও সামাজিক দায়বদ্ধতার বিষয়টি বিবেচনা করতে হয়।"
        },
        {
          "label": "খ",
          "question": "",
          "explanation": "শিল্পে উৎপাদিত পণ্য প্রকৃত ভোগকারী বা ব্যবহারকারীদের নিকট প্রেরণের ক্ষেত্রে সম্পাদিত কার্যসমষ্টিকে বাণিজ্য বলে। বাণিজ্য হলো ব্যবসায়ের বণ্টনকারী শাখা। উৎপাদিত পণ্যসামগ্রী বা সেবা ভোক্তার কাছে পৌঁছানো পর্যন্ত বিভিন্ন বাধার (স্থানগত, ব্যক্তিগত, সময়গত, ঝুঁকিগত, তথ্যগত) সম্মুখীন হতে হয়। এসব বাধা দূর করে ভোক্তার কাছে পণ্য পৌঁছে দেওয়াই হলো বাণিজ্যের কাজ।"
        },
        {
          "label": "গ",
          "question": "",
          "explanation": "উদ্দীপকে জনাব আরাফের শিল্পটি নির্মাণ শিল্পের অন্তর্গত। যে প্রক্রিয়ায় প্রাকৃতিক সম্পদ আহরণ, কাঁচামালে রূপদান এবং প্রক্রিয়াজাতকরণের মাধ্যমে কাঁচামালকে মানুষের ব্যবহার উপযোগী পণ্যে পরিণত করা হয় তাকে শিল্প বলে। শিল্প প্রধানত পাঁচ প্রকার; যথা- প্রজনন, নিষ্কাশন, নির্মাণ, উৎপাদন এবং সেবা শিল্প। এক্ষেত্রে নির্মাণ শিল্পের মাধ্যমে রাস্তাঘাট, সেতু ইত্যাদি নির্মাণ করা হয়। উদ্দীপকের জনাব আরাফ বিদেশ থেকে পাথর আমদানি করে দেশের সড়কপথ তৈরির ব্যবসায় করেন। এরূপ কাজের মাধ্যমে তিনি রাস্তাঘাট নির্মাণ, সেতু নির্মাণ প্রভৃতি সম্পন্ন করেন; যা নির্মাণ শিল্পের অন্তর্গত। সুতরাং বলা যায়, উদ্দীপকের জনাব আরাফের শিল্পটি নির্মাণ শিল্প।"
        },
        {
          "label": "ঘ",
          "question": "",
          "explanation": "ব্যবসায় পরিবেশের অন্তর্গত রাজনৈতিক এবং অর্থনৈতিক পরিবেশের প্রতিকূলতা কাটিয়ে বর্তমানে জনাব আরাফের ব্যবসায়টি সফলভাবে পরিচালিত হচ্ছে। যেসব প্রাকৃতিক ও অপ্রাকৃতিক উপাদান দ্বারা ব্যবসায় সংগঠনের গঠন, কার্যাবলি, উন্নতি ও অবনতি প্রত্যক্ষ ও পরোক্ষভাবে প্রভাবিত হয় সেগুলোর সমষ্টিকে ব্যবসায় পরিবেশ বলে। ব্যবসায় পরিবেশের উপাদানগুলো হলো- প্রাকৃতিক, অর্থনৈতিক, রাজনৈতিক, সামাজিক, আইনগত এবং প্রযুক্তিগত.। উদ্দীপকের জনাব আরাফ বিদেশ হতে পাথর আমদানি করে দেশের সড়কপথ তৈরির ব্যবসায় করেন। জনাব আরাফের ব্যবসায় প্রথম পর্যায়ে প্রচুর মুনাফা অর্জন করছিল। কিন্তু অনেক সময় বন্দরের কর্মচারীরা বিভিন্ন দাবি-দাওয়ার জন্য কর্ম বিরতিতে যান। এছাড়া জনাব আরাফ অর্থনৈতিক সমস্যায় পড়লে বিভিন্ন বাণিজ্যিক ব্যাংকের।সহায়তায় সংকট কাটিয়ে ওঠেন। বর্তমানে তিনি সফলভাবে ব্যবসা পরিচালনা করেন। ব্যবসায় পরিবেশের বিভিন্ন উপাদান ব্যবসায়কে নানাভাবে প্রভাবিত করে। উদ্দীপকের কর্মবিরতি রাজনৈতিক পরিবেশ হিসেবে ব্যবসায়কে প্রভাবিত করেছে। উক্ত সমস্যাটি জনাব আরাফ দক্ষতার সাথে সমাধান করেন। এছাড়া তিনি অর্থনৈতিক সমস্যায় পড়লে বাণিজ্যিক ব্যাংকের সহায়তা গ্রহণ করেন; যা অর্থনৈতিক পরিবেশকে যথাযথভাবে কাজে লাগিয়ে তিনি সংকট কাটিয়ে ওঠেন। মূলত এভাবেই প্রভাবিত করা ব্যবসায় পরিবেশের উপাদানগুলোকে কাজে লাগিয়ে জনাব আরাফ সফলভাবে ব্যবসায় পরিচালনা করছেন।"
        }
      ]
    },
    {
      "number": "2",
      "uddipok": "জনাব আবিদ একটি কাপড়ের দোকানে কয়েক বছর কাজ করার পর নিজেই। একটি প্রতিষ্ঠান গড়ে তোলেন। দৃঢ় মনোবলের ফলে তিনি এরূপ কয়েকটি প্রতিষ্ঠানের মালিক। কাজের পরিধি বৃদ্ধি পাওয়ায় তিনি প্রতিষ্ঠানে কয়েকজন কর্মী নিয়োগ দেন। সফলভাবে ব্যবসায় পরিচালনা করে তিনি প্রচুর মুনাফা অর্জন করছেন।",
      "tag": "Din B 25,Din B 25",
      "sub_questions": [
        {
          "label": "ক",
          "question": "",
          "explanation": "যেকোনো কাজের কর্মপ্রচেষ্টাকে উদ্যোগ বলে।"
        },
        {
          "label": "খ",
          "question": "",
          "explanation": "উদ্যোক্তা চ্যালেঞ্জমূলক কাজ করতে বিশেষ আনন্দ পান। একজন উদ্যোক্তা ব্যবসায়িক লক্ষ্য অর্জনে নিরলস শ্রম দেন এবং ব্যক্তিগত আরাম-আয়েশ ও ভোগ-বিলাস পরিহার করেন। তিনি নিজের ক্ষমতা ও সিদ্ধান্তের প্রতি এত আস্থাশীল থাকেন যে, নির্দিষ্ট লক্ষ্য অর্জনের জন্য অবিরাম কাজ করেন এবং ফলাফল অর্জিত না হওয়া পর্যন্ত কাজে নিয়োজিত থাকেন। মূলত উদ্যোক্তার চ্যালেঞ্জমূলক কাজের আনন্দই তাকে সফলতার পথে এগিয়ে নিয়ে যায়।"
        },
        {
          "label": "গ",
          "question": "",
          "explanation": "জনাব আবিদের মধ্যে উদ্যোক্তার আত্মবিশ্বাসের গুণটি ফুটে উঠেছে। অনেকে মনে করেন উদ্যোক্তাগণ জন্মগতভাবেই উদ্যোক্তা। অর্থাৎ জন্মগতভাবেই তিনি বহু ব্যক্তিগত গুণের অধিকারী হন যা তাকে উদ্যোক্তা হিসেবে খ্যাতি লাভ করতে সহায়তা করে। বর্তমান সময়ে শিক্ষা, প্রশিক্ষণ এবং সুযোগ-সুবিধা প্রদানের মাধ্যমেও উদ্যোক্তা সৃষ্টি করা যায়। উদ্দীপকের জনাব আবিদ একটি কাপড়ের দোকানে কয়েক বছর কাজ করার পর নিজেই একটি প্রতিষ্ঠান গড়ে তোলেন। দৃঢ় মনোবলের ফলে তিনি এরূপ কয়েকটি প্রতিষ্ঠানের মালিক হন। কাজের পরিধি বৃদ্ধি পাওয়ায় তিনি প্রতিষ্ঠানে কয়েকজন কর্মী নিয়োগ দেন। এসব কাজ সুষ্ঠুভাবে সম্পন্ন হওয়ার ক্ষেত্রে যে গুণটি বেশি প্রভাবিত করেছে তা হলো উদ্যোক্তা হিসেবে জনাব আবিদের আত্মবিশ্বাস। অর্থাৎ আত্মবিশ্বাস গুণের কারণেই জনাব আবিদের মধ্যে উদ্যোক্তার অন্যান্য গুণ বিকশিত হয়েছে এবং তিনি ব্যবসায়ে সফলতা লাভ করেছেন"
        },
        {
          "label": "ঘ",
          "question": "",
          "explanation": "উদ্যোক্তা হিসেবে আর্থ-সামাজিক উন্নয়নে জনাব আবিদের কার্যাবলির গুরুত্ব রয়েছে। যে ব্যক্তি ঝুঁকি নিয়ে মুনাফা অর্জনের আশায় নিজস্ব মেধা, শ্রম ও অর্থ বিনিয়োগ করে কোনো ব্যবসায় বা শিল্প প্রতিষ্ঠান গড়ে তোলেন, তাকে উদ্যোক্তা বা ব্যবসায় উদ্যোক্তা বলে। উদ্দীপকের জনাব আবিদ একটি কাপড়ের দোকানে কয়েক বছর কাজ করার পর নিজেই একটি প্রতিষ্ঠান গড়ে তোলেন। দৃঢ় মনোবলের ফলে তিনি এরূপ কয়েকটি প্রতিষ্ঠানের মালিক। কাজের পরিধি বৃদ্ধি পাওয়ায় তিনি প্রতিষ্ঠানে কয়েকজন কর্মী নিয়োগ দেন। সফলভাবে ব্যবসায় পরিচালনা করে তিনি প্রচুর মুনাফা অর্জন করছেন। এর মাধ্যমে একদিকে যেমন তার আর্থিক উন্নতি হচ্ছে, তেমনি উৎপাদন এবং ভোগ-ব্যবহার বৃদ্ধির ফলে ব্যাপক মানুষের কর্মসংস্থানের সুযোগ সৃষ্টি হয়; যা আর্থ-সামাজিক উন্নয়নকে ত্বরান্বিত করে। উৎপাদন, ভোগ-ব্যবহার এবং কর্মসংস্থান সৃষ্টি যেকোনো দেশের অর্থনৈতিক উন্নয়নকে নির্দেশ করে। যে দেশের অর্থনৈতিক উন্নয়ন যত বেশি সুদৃঢ় ও মজবুত হয়, সে দেশের আর্থ-সামাজিক উন্নয়নও তত বেশি হয়। উদ্দীপকের উদ্যোক্তা জনাব আবিদের আত্মবিশ্বাসী ব্যবসায়ী কার্যক্রমের ফলে দেশের আর্থ-সামাজিক উন্নয়ন নিশ্চিত হবে। তাই বলা যায়, উদ্যোক্তা হিসেবে জনাব আবিদের কার্যক্রম দেশের আর্থ-সামাজিক উন্নয়নে গুরুত্বপূর্ণ ভূমিকা পালন করছে।"
        }
      ]
    },
    {
      "number": "3",
      "uddipok": "জনাব আইমান খান জমিতে ড্রাগন ফলের চাষ করেন। এ কাজে প্রচুর অর্থ খরচ করার পরও তিনি সফলতা অর্জন করতে পারছেন না। পরবর্তীতে তিনি একটি প্রতিষ্ঠান হতে ড্রাগন চাষের ওপর জ্ঞান অর্জন করেন। তার উৎপাদিত ফল বিক্রয় করেন অভিজাত এলাকায়। জনাব আইমান খান ঐ এলাকায় দুজন দক্ষ ব্যক্তিকে এই কাজে নিয়োগ দেন এবং সফলতা অর্জন করেন।",
      "tag": "Din B 25,Din B 25",
      "sub_questions": [
        {
          "label": "ক",
          "question": "আত্মকর্মসংস্থান কী?",
          "explanation": "আত্মকর্মসংস্থান বলতে নিজস্ব পুঁজি, মেধা ও শ্রমকে কাজে লাগিয়ে নিজেই নিজের কর্মসংস্থানের ব্যবস্থা করাকে বোঝায়। সহজ কথায়, অন্যের অধীনে চাকরি না করে নিজেই নিজের আয়ের পথ তৈরি করাই হলো আত্মকর্মসংস্থান।"
        },
        {
          "label": "খ",
          "question": "কম্পিউটার প্রোগ্রামিং শিক্ষা দেওয়া প্রতিষ্ঠানটির কার্যক্রম ব্যাখ্যা দাও।",
          "explanation": "কম্পিউটার প্রোগ্রামিং বা কম্পিউটার শিক্ষা প্রদানকারী প্রতিষ্ঠানগুলো মূলত তথ্য ও যোগাযোগ প্রযুক্তির (ICT) প্রসারে এবং দক্ষ জনবল তৈরিতে কাজ করে। উদ্দীপকের আরিফের মতো যারা এ ধরনের প্রতিষ্ঠান পরিচালনা করেন, তাদের কার্যক্রম মূলত বহুমুখী। কম্পিউটার শিক্ষা কেন্দ্রগুলো মূলত তাত্ত্বিক শিক্ষার চেয়ে ব্যবহারিক বা প্রায়োগিক শিক্ষার (Practical Education) ওপর বেশি জোর দেয়, যা বর্তমান তথ্যপ্রযুক্তির যুগে কর্মসংস্থান পাওয়ার জন্য সবচেয়ে কার্যকর মাধ্যম।"
        },
        {
          "label": "গ",
          "question": "উদ্দীপকের জনাব আইমান খানের দক্ষতা বৃদ্ধির জন্য কোন পদক্ষেপ গ্রহণ করেছেন? বর্ণনা কর।",
          "explanation": "জনাব আইমান খান তাঁর দক্ষতা বৃদ্ধির জন্য পেশাগত প্রশিক্ষণ গ্রহণ করেছেন, যা তাঁর ড্রাগন চাষের তাত্ত্বিক ও ব্যবহারিক জ্ঞানকে সমৃদ্ধ করেছে। প্রশিক্ষণ হলো কোনো নির্দিষ্ট কাজের ওপর দক্ষতা, কর্মক্ষমতা ও জ্ঞান বৃদ্ধির একটি সুশৃঙ্খল প্রক্রিয়া। কোনো কাজে কেবল অর্থ বিনিয়োগ করলেই সফলতা আসে না, যদি সেই কাজ সম্পর্কে সঠিক কারিগরি জ্ঞান না থাকে। প্রশিক্ষণের মাধ্যমে একজন ব্যক্তি সম্পদের সঠিক ব্যবহার, আধুনিক প্রযুক্তির প্রয়োগ এবং ঝুঁকি মোকাবিলা করার কৌশল শিখতে পারেন। এটি একজন উদ্যোক্তার ভুলগুলো শুধরে দিয়ে তাঁকে পেশাদার হিসেবে গড়ে তোলে এবং প্রতিষ্ঠানের উৎপাদনশীলতা বৃদ্ধি করে। উদ্দীপকে দেখা যায়, জনাব আইমান খান শুরুতে ড্রাগন চাষে প্রচুর অর্থ বিনিয়োগ করলেও সফল হতে পারছিলেন না। এর মূল কারণ ছিল ড্রাগন চাষের সঠিক পদ্ধতি ও কৌশল সম্পর্কে তাঁর জ্ঞানের অভাব। পরবর্তীতে তিনি একটি প্রতিষ্ঠান থেকে ড্রাগন চাষের ওপর বিশেষায়িত জ্ঞান বা প্রশিক্ষণ গ্রহণ করেন। এই প্রশিক্ষণের ফলেই তিনি বুঝতে পারেন কীভাবে মানসম্মত ফল উৎপাদন করতে হয় এবং কোথায় তা বাজারজাত করলে লাভজনক হবে। ফলে তিনি অভিজাত এলাকায় ফল বিক্রি শুরু করেন এবং অভিজ্ঞ লোক নিয়োগের মাধ্যমে তাঁর ব্যবসাটিকে একটি সফল উদ্যোগে রূপান্তর করেন। পরিশেষে বলা যায়, জনাব আইমান খানের সফলতার মূল চাবিকাঠি ছিল সঠিক সময়ে সঠিক প্রশিক্ষণ গ্রহণ। তাঁর এই পদক্ষেপটি প্রমাণ করে যে, কৃষিতে কেবল পুঁজি থাকলেই চলে না, আধুনিক কৃষিব্যবস্থায় কারিগরি দক্ষতা সমান গুরুত্বপূর্ণ। প্রশিক্ষণের মাধ্যমেই তিনি উৎপাদন থেকে শুরু করে দক্ষ জনবল ব্যবস্থাপনা ও বাজারজাতকরণের (Marketing) দক্ষতা অর্জন করেছেন। সুতরাং, তাঁর গৃহীত 'প্রশিক্ষণ' নামক পদক্ষেপটিই তাঁকে একজন ব্যর্থ চাষি থেকে সফল কৃষি উদ্যোক্তায় পরিণত করেছে। বাংলাদেশের অর্থনৈতিক সমৃদ্ধিতে কৃষকদের এ ধরণের পেশাগত প্রশিক্ষণের কোনো বিকল্প নেই।"
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "4",
      "uddipok": "জনাব রাফিদ একটি প্রতিষ্ঠানে কর্মরত। উক্ত প্রতিষ্ঠানের প্রধান কাজ হলো বিভিন্ন এলাকার সর্বসাধারণের সেবা প্রদান করা। প্রতিষ্ঠানটি অল্প দিনেই বেশ সুনাম অর্জন করেছে। অপরদিকে শাওন, সুজন আরও কয়েকজন মৎস্যচাষি নিজেদের উন্নতির জন্য ২০০১ সালের আইন অনুযায়ী একটি সংগঠন গড়ে তোলেন। মুনাফার একটি অংশ সদস্যদের চিকিৎসাসহ অন্যান্য কল্যাণমূলক কাজে ব্যয় করেন। বর্তমানে তাদের প্রতিষ্ঠানটি সুনাম অর্জন করেছে।",
      "tag": "Din B 25,Din B 25",
      "sub_questions": [
        {
          "label": "ক",
          "question": "",
          "explanation": "চুক্তিপত্র হলো অংশীদারি ব্যবসায়ের মূল ভিত্তি।"
        },
        {
          "label": "খ",
          "question": "",
          "explanation": "একমালিকানা ব্যবসায়ে একজনমাত্র ব্যক্তির প্রতিষ্ঠিত, পরিচালনা ও নিয়ন্ত্রণ থাকে বিধায় এরূপ ব্যবসায়ের দায় অসীম থাকে। পৃথিবীর প্রাচীনতম এবং অত্যন্ত সহজ প্রকৃতির ব্যবসায় সংগঠন হলো একমালিকানা ব্যবসায়। একমালিকানা ব্যবসায়ে মালিকের দায় অসীম। ব্যবসায়ের লোকসান বা পাওনার জন্য তার ব্যবসায়ের বিনিয়োগ ছাড়াও ব্যক্তিগত সম্পত্তি দায়ী থাকে। ব্যবসায়ের লোকসান বা ঋণের পরিমাণ বেশি হলে, ব্যবসায়ের পুঁজি দিয়ে তা পরিশোধ করা সম্ভব না হলে মালিক তার ব্যক্তিগত সম্পদ বিক্রয় করে অর্থ পরিশোধ করবে। অর্থাৎ তার দায়ের কোনো নির্দিষ্ট সীমা নেই।"
        },
        {
          "label": "গ",
          "question": "",
          "explanation": "জনাব রাফিদের কর্মরত প্রতিষ্ঠানটির মালিকানার ভিত্তিতে রাষ্ট্রীয়। ব্যবসায় সংগঠন। সরকার কর্তৃক গঠিত, পরিচালিত ও নিয়ন্ত্রিত ব্যবসায়কে রাষ্ট্রীয় ব্যবসায় বলে। অন্যান্য ব্যবসায়ের মতো মুনাফা অর্জন বা বৃদ্ধি রাষ্ট্রীয় ব্যবসায়ের মূল উদ্দেশ্য নয়। জনসেবা বা জনকল্যাণই এ জাতীয় ব্যবসায়ের প্রধান উদ্দেশ্য। উদ্দীপকের জনাব রাফিদ একটি প্রতিষ্ঠানে কর্মরত। উক্ত প্রতিষ্ঠানের প্রধান কাজ হলো বিভিন্ন এলাকার সর্বসাধারণের সেবা প্রদান করা। প্রতিষ্ঠানটি অল্পদিনেই বেশ সুনাম অর্জন করেছে। এখানে দেখা যাচ্ছে, জনাব রাফিদ যে প্রতিষ্ঠানে কর্মরত তা একটি সরকারি প্রতিষ্ঠান। কেননা বিভিন্ন এলাকায় সর্বসাধারণের সেবা প্রদান করা রাষ্ট্রীয় ব্যবসায়ের প্রধান কাজ বা উদ্দেশ্য। তাই বলা যায়, জনাব রাফিদের কর্মরত প্রতিষ্ঠানটি মালিকানার ভিত্তিতে রাষ্ট্রীয় ব্যবসায় সংগঠন।"
        },
        {
          "label": "ঘ",
          "question": "",
          "explanation": "আত্মসামাজিক উন্নয়নে উদ্দীপকের জনাব শাওন ও জনাব সুজনের গঠিত সমবায় সংগঠনটির ভবিষ্যৎ সম্ভাবনা রয়েছে। আত্মসামাজিক বলতে এমন এক ধরনের বৈশিষ্ট্য বা আচরণকে বোঝায়, যেখানে একজন ব্যক্তি নিজের মধ্যে থেকেও সামাজিক আচরণ তথা সমাজবদ্ধভাবে নিজেকে পরিচালিত করেন এবং সবাইকে নিয়ে মিলেমিশে থাকেন। উদ্দীপকের শাওন, সুজন আরও কয়েকজন মৎস্যচাষি নিজেদের উন্নতির জন্য ২০০১ সালের আইন অনুযায়ী একটি সংগঠন গড়ে তোলেন। মুনাফার একটি অংশ সদস্যদের চিকিৎসাসহ অন্যান্য কল্যাণমূলক কাজে ব্যয় করেন। বর্তমানে তাদের প্রতিষ্ঠানটি সুনাম অর্জন করেছে। এর মাধ্যমে প্রত্যেক সদস্যের আত্মসামাজিক উন্নয়ন নিশ্চিত হবে। আত্মসামাজিক উন্নয়নে সমবায় সংগঠন গুরুত্বপূর্ণ ভূমিকা পালন করে থাকে। কেননা সমবায় সংগঠনের মাধ্যমে সদস্যদের পারস্পরিক কল্যাণসাধনে কাজ করা হয়। এর ফলে তুলনামূলক দুর্বল বা নিম্নবিত্ত শ্রেণির সদস্য অন্যান্য সদস্যের প্রত্যক্ষ ও পরোক্ষ সহযোগিতায় স্বাবলম্বী হওয়ার সুযোগ পাবেন। উক্ত স্বাবলম্বিতা তাদের পারিবারিক, সামাজিক এবং অর্থনৈতিক ক্ষেত্রে ঘটে থাকে। তাই বলা যায়, আত্মসামাজিক উন্নয়নে উদ্দীপকের সমবায় সংগঠনটি গুরুত্বপূর্ণ ভূমিকা পালন করতে পারে।"
        }
      ]
    },
    {
      "number": "5",
      "uddipok": "জনাব সুমন একজন উদ্ভাবক তিনি দীর্ঘদিন গবেষণা করে নতুন এক প্রকারের ধানের বীজ আবিষ্কার করেন যেটি দুই মাসের মধ্যেই ধান উৎপাদন হবে। তিনি তার পণ্য প্যাকেটজাত করে বাণিজ্যিক ভিত্তিতে বাজারজাত করেন, এবং ভালো সাড়া পান। কিছুদিনের মধ্যে অন্য একটি প্রতিষ্ঠান তার ধানবীজের প্যাকেটের নির্দিষ্ট চিহ্ন নকল করে বাজারজাত করে। কিন্তু তিনি এ কোম্পানির বিরুদ্ধে মামলা করেও কোন আইনগত সহায়তা পাননি।",
      "tag": "Din B 25,Din B 25",
      "sub_questions": [
        {
          "label": "ক",
          "question": "ফ্রানসাইজিং কী?",
          "explanation": "ফ্রানসাইজিং হলো এমন একটি ব্যবসায়িক ব্যবস্থা যেখানে কোনো সুপ্রতিষ্ঠিত কোম্পানির নাম, ব্র্যান্ড, পণ্য বা সেবার পদ্ধতি ব্যবহারের অধিকার অন্য একজন ব্যক্তি বা প্রতিষ্ঠানকে চুক্তির মাধ্যমে প্রদান করা হয়।"
        },
        {
          "label": "খ",
          "question": "কোন বিমাকে ক্ষতিপূরণের চুক্তি বলা হয় না-ব্যাখ্যা কর।",
          "explanation": "বিমা শাস্ত্রের নিয়ম অনুযায়ী, জীবন বিমাকে ক্ষতিপূরণের চুক্তি বলা হয় না। যেহেতু মানুষের জীবনের ক্ষতিকে অর্থের অঙ্কে সঠিকভাবে পরিমাপ করে সেই ক্ষতি পূরণ করা সম্ভব নয়, তাই জীবন বিমাকে আইনি এবং তাত্ত্বিক উভয় দিক থেকেই ক্ষতিপূরণের চুক্তি হিসেবে গণ্য করা হয় না।"
        },
        {
          "label": "গ",
          "question": "জনাব সুমনের আবিষ্কার কোন সম্পদের অন্তর্ভুক্ত-ব্যাখ্যা কর।",
          "explanation": "জনাব সুমনের আবিষ্কৃত নতুন জাতের ধানের বীজটি মেধাসম্পদ (Intellectual Property) -এর অন্তর্ভুক্ত। মানুষ তাঁর মেধা, মনন, সৃজনশীলতা এবং গবেষণার মাধ্যমে যে নতুন কোনো বস্তু, প্রক্রিয়া বা ধারণা উদ্ভাবন করে, তাকে মেধাসম্পদ বলে। এটি কোনো সাধারণ শারীরিক বা বস্তুগত সম্পদের মতো নয়, বরং এটি একজন উদ্ভাবকের দীর্ঘদিনের সাধনার ফসল। এই সম্পদের ওপর উদ্ভাবকের একচ্ছত্র অধিকার প্রতিষ্ঠার জন্য সরকার বিভিন্ন আইনগত সুরক্ষা প্রদান করে (যেমন: পেটেন্ট, কপিরাইট বা ট্রেডমার্ক)। আধুনিক ব্যবসায়িক জগতে মেধাসম্পদ অত্যন্ত মূল্যবান, কারণ এটি নতুন উদ্ভাবনকে সুরক্ষা দিয়ে উদ্যোক্তাকে প্রতিযোগিতায় এগিয়ে রাখে। উদ্দীপকে জনাব সুমন একজন উদ্ভাবক হিসেবে দীর্ঘ গবেষণার মাধ্যমে এমন এক প্রকার ধানের বীজ আবিষ্কার করেছেন যা মাত্র দুই মাসে ফলন দিতে সক্ষম। এই বীজটি সম্পূর্ণ তাঁর নিজস্ব উদ্ভাবন এবং সৃজনশীল কর্মের ফল। যেহেতু তিনি একটি নতুন কৃষি প্রযুক্তি বা পণ্য উদ্ভাবন করেছেন, তাই এটি তাঁর মেধাসম্পদ হিসেবে গণ্য হবে। তবে উদ্দীপকে দেখা যায়, অন্য একটি প্রতিষ্ঠান তাঁর পণ্যের চিহ্ন নকল করায় তিনি আইনি সহায়তা পাননি। এর কারণ হতে পারে জনাব সুমন তাঁর এই মেধাসম্পদ বা চিহ্নটি সরকারের সংশ্লিষ্ট দপ্তরে পেটেন্ট (Patent) বা ট্রেডমার্ক (Trademark) হিসেবে নিবন্ধন করেননি। নিবন্ধন না করার ফলেই তিনি মেধাসম্পদের আইনি সুরক্ষা থেকে বঞ্চিত হয়েছেন।"
        },
        {
          "label": "ঘ",
          "question": "জনাব সুমনের আইন সহায়তা না পাওয়ার কারণ বিশ্লেষণ কর।",
          "explanation": "জনাব সুমনের আইনগত সহায়তা না পাওয়ার মূল কারণ হলো তাঁর উদ্ভাবিত পণ্য ও প্যাকেটের চিহ্নের অনুকূলে কোনো আইনি নিবন্ধন (পেটেন্ট বা ট্রেডমার্ক) না থাকা। মেধাসম্পদ যেমন—পেটেন্ট, ট্রেডমার্ক বা কপিরাইট কেবল উদ্ভাবন করলেই সুরক্ষিত হয় না; এগুলোকে সংশ্লিষ্ট সরকারি দপ্তরে আইন অনুযায়ী নিবন্ধন করতে হয়। নিবন্ধন করা থাকলে উদ্ভাবক ওই সম্পদের ওপর একচেটিয়া মালিকানা লাভ করেন। যদি কোনো ব্যক্তি বা প্রতিষ্ঠান সেই পণ্য বা চিহ্ন নকল করে, তবে নিবন্ধিত মালিক আইনগত ব্যবস্থা নিতে পারেন। কিন্তু নিবন্ধন না থাকলে ওই সম্পদ ব্যবহারের কোনো আইনি ভিত্তি থাকে না, ফলে অন্য কেউ তা নকল করলেও আদালত বা প্রশাসনের পক্ষ থেকে কার্যকর কোনো প্রতিকার পাওয়া কঠিন হয়ে পড়ে। উদ্দীপকে জনাব সুমন একটি নতুন জাতের ধানের বীজ উদ্ভাবন করেছেন এবং একটি নির্দিষ্ট চিহ্নে তা বাজারজাত করছেন। তাঁর এই উদ্ভাবনটি 'পেটেন্ট' এবং প্যাকেটের চিহ্নটি 'ট্রেডমার্ক'-এর অন্তর্ভুক্ত ছিল। তবে অন্য একটি প্রতিষ্ঠান যখন তাঁর চিহ্ন নকল করে পণ্য বাজারে ছাড়ল, তখন তিনি মামলা করেও হেরে গেলেন। এর থেকে বোঝা যায়, সুমন তাঁর বীজটির জন্য পেটেন্ট কিংবা তাঁর ব্র্যান্ড চিহ্নের জন্য ট্রেডমার্ক নিবন্ধন করেননি। আইনগত দলিল বা নিবন্ধনের সনদ ছাড়া কোনো উদ্ভাবন বা চিহ্নের ওপর ব্যক্তিগত মালিকানা দাবি করা যায় না বলেই সুমন আইনগত সহায়তা পেতে ব্যর্থ হয়েছেন। পরিশেষে বলা যায়, ব্যবসায়িক জগতে কেবল উদ্ভাবনই যথেষ্ট নয়, বরং সেই উদ্ভাবনকে আইনি সুরক্ষায় রাখা সমান গুরুত্বপূর্ণ। জনাব সুমন যদি তাঁর ধানবীজটি আবিষ্কারের পর দ্রুত শিল্প মন্ত্রণালয়ের অধীন 'পেটেন্ট, ডিজাইন ও ট্রেডমার্কস অধিদপ্তর (DPDT)' থেকে নিবন্ধন করে নিতেন, তবে তিনি আইনগত সুরক্ষা পেতেন। মেধাসম্পদ আইনের দৃষ্টিতে 'নিবন্ধনই হলো মালিকানার প্রমাণ'। সুমনের এই অভিজ্ঞতা আমাদের শিক্ষা দেয় যে, নতুন উদ্যোক্তাদের উচিত তাঁদের সৃজনশীল কাজগুলো শুরুতেই আইনি কাঠামোর আওতায় আনা। নিবন্ধনের অভাবেই আজ তাঁর দীর্ঘদিনের গবেষণার ফল অন্য একটি প্রতিষ্ঠান অবৈধভাবে ব্যবহার করার সুযোগ পেয়েছে।"
        }
      ]
    },
    {
      "number": "6",
      "uddipok": "জনাব রাহুল তার প্রতিষ্ঠানের যে সমস্ত লেনদেন নগদে সংগঠিত হয় তা প্রতিদিন লিপিবদ্ধ করে রাখেন। অপরদিকে জনাব রফিক নগদ লেনদেনের ক্ষেত্রে একইভাবে লিপিবদ্ধ করেন। এছাড়া তিনি উৎপাদিত পণ্যের এককপ্রতি উৎপাদন ব্যয় এবং বিক্রয়মূল্য নির্ধারণসহ অন্যান্য হিসাবসমূহ সংরক্ষণ করেন। ফলে তিনি সহজেই প্রত্যাশিত মুনাফা সম্পর্কে ধারণা পান। বর্তমানে তিনি সফল ব্যবসায়ী।",
      "tag": "Din B 25,Din B 25",
      "sub_questions": [
        {
          "label": "ক",
          "question": "",
          "explanation": "CIP হলো Commercial Important Person. অর্থাৎ বাণিজ্যিকভাবে গুরুত্বপূর্ণ ব্যক্তিকে CIP বলা হয়।"
        },
        {
          "label": "খ",
          "question": "",
          "explanation": "ব্যবসায়ের দৈনন্দিন কার্যক্রম সম্পদিনের জন্য যে মূলধনের প্রয়োজন হয় তাকে চলতি মূলধন বলে। চলতি মূলধনের মেয়াদ সাধারণত এক বছর হয়ে থাকে। এ ধরনের মূলধনের দ্বারা কোনো ধরনের স্থায়ী সম্পত্তি অর্জন বা ক্রয় করা যায় না। সাধারণত ব্যবসায়িক দৈনন্দিন কার্যক্রম পরিচালনার জন্য এ ধরনের মূলধনের প্রয়োজন হয়। কাঁচামাল ক্রয়, মজুরি প্রদান, ভাড়া ও পরিবহন খরচ, বিদ্যুৎ খরচ, কর্মচারীর বেতন প্রভৃতি চলতি মূলধনের উদাহরণ।"
        },
        {
          "label": "গ",
          "question": "",
          "explanation": "উদ্দীপকে জনাব রাহুল লেনদেনের ক্ষেত্রে প্রাক্কলিত নগদ প্রবাহ । বিবরণী প্রস্তুত করেছেন। সুষ্ঠুভাবে ব্যবসায় পরিচালনার জন্য ব্যবসায় উদ্যোক্তাগণ যে বিবরণীর মাধ্যমে ব্যবসায়ের দৈনিক, সাপ্তাহিক ও মাসিক ভিত্তিতে হিসাব সংরক্ষণ করেন, তাকে প্রাক্কলিত নগদ-প্রবাহ বিবরণী বলে। নগদ প্রবাহ বিবরণী তৈরি করার ফলে উদ্যোক্তা তার ব্যবসায়ের নগদের প্রকৃত অবস্থা জানতে পারেন। ! উদ্দীপকের জনাব রাহুলের প্রতিষ্ঠানের যে সমস্ত লেনদেন নগদে সংঘটিত হয় তা তিনি তিনি প্রতিদিন লিপিবদ্ধ করে রাখেন। এক্ষেত্রে তিনি প্রতিদিন কী পরিমাণ নগদ আসছে এবং কী পরিমাণ ব্যয় হচ্ছে তা সংরক্ষণ করে রাখেন। এরূপ নগদ প্রবাহ বিবরণী তৈরি করার ফলে জনাব রাহুল তার ব্যবসায়ের প্রকৃত অবস্থা জানতে পারেন। সুতরাং বলা যায়, জনাব রাহুল ব্যবসায়ে নগদ প্রবাহ বিবরণী প্রস্তুত করেছেন।"
        },
        {
          "label": "ঘ",
          "question": "",
          "explanation": "উদ্দীপকের জনাব রফিকের সফলতা অর্জনের ক্ষেত্রে প্রাক্কলিত নগদপ্রবাহ বিবরণী প্রস্তুতকরণ এবং সমআয়-ব্যয় বিশ্লেষণ গুরুত্বপূর্ণ ভূমিকা রেখেছে। সুষ্ঠুভাবে ব্যবসায় পরিচালনার জন্য ব্যবসায় উদ্যোক্তাগণ যে বিবরণীর মাধ্যমে ব্যবসায়ের দৈনিক, সাপ্তাহিক ও মাসিক ভিত্তিতে হিসাব সংরক্ষণ করেন, তাকে প্রাক্কলিত নগদ-প্রবাহ বিবরণী বলে। সমআয়-ব্যয় বিশ্লেষণ ব্যবসায়ের এমন একটি অবস্থাকে বোঝায় যখন আয়-ব্যয় সমান হয়। এরূপ বিশ্লেষণের মাধ্যমে উৎপাদিত পণ্যের একক প্রতি উৎপাদন ব্যয় এবং বিক্রয়মূল্য নির্ধারণ করা যায়। উদ্দীপকের জনাব রাহুল তার প্রতিষ্ঠানে যে সমস্ত লেনদেন নগদে সংঘটিত হয় তা প্রতিদিন লিপিবদ্ধ করে রাখেন। অপরদিকে জনাব রফিক নগদ লেনদেনের ক্ষেত্রে একইভাবে লিপিবন্ধ করেন। এছাড়া তিনি উৎপাদিত, পণ্যের এককপ্রতি উৎপাদন ব্যয় এবং বিক্রয়মূল্য নির্ধারণসহ অন্যান্য হিসাবসমূহ সংরক্ষণ করেন। ফলে তিনি সহজেই প্রত্যাশিত মুনাফা সম্পর্কে ধারণা পান। বর্তমানে তিনি সফল ব্যবসায়ী। উদ্দীপকের জনাব রফিক একই সাথে নগদপ্রবাহ বিবরণী প্রস্তুত করেন এবং সমআয়-ব্যয় বিশ্লেষণ করেন। এর মাধ্যমে তিনি ব্যবসায়ে সফলতা অর্জন করেন। এক্ষেত্রে তিনি ব্যবসায়ের দৈনিক হিসাব সংরক্ষণ করেন এবং সঠিক উপায়ে পণ্যের মূল্য নির্ধারণ করেন; যা তার ব্যবসায়ের সফলতাকে ত্বরান্বিত করেছে।"
        }
      ]
    },
    {
      "number": "7",
      "uddipok": "উপকরণের ওপর ভিত্তি করে একটি শিল্প প্রতিষ্ঠান গড়ে তোলেন। তার প্রতিষ্ঠানের পণ্য দেশের সাংস্কৃতিক ঐতিহ্য বহন করে। পক্ষান্তরে, জনাব আফরান একটি শিল্পকারখানা স্থাপন করেন। তার প্রতিষ্ঠানে ৩০০ জন শ্রমিক কর্মরত আছে। শিল্পটির উৎপাদিত পণ্য দেশের চাহিদা মিটিয়ে বিদেশে রপ্তানি করে প্রচুর বৈদেশিক মুদ্রা অর্জন করেন। তিনি শিল্পটির কয়েকটি শাখা স্থাপনের জন্য সংশ্লিষ্ট কর্তৃপক্ষের সাথে আলোচনা করেছেন।",
      "tag": "Din B 25,Din B 25",
      "sub_questions": [
        {
          "label": "ক",
          "question": "ক্ষুদ্র শিল্প বলতে কী বোঝ?",
          "explanation": "ক্ষুদ্র শিল্প বলতে এমন এক ধরনের শিল্প প্রতিষ্ঠানকে বোঝায়, যা মাঝারি শিল্পের চেয়ে ছোট কিন্তু কুটির শিল্পের চেয়ে বড়। সাধারণত এই শিল্পে সীমিত মূলধন, আধুনিক কিছু যন্ত্রপাতি এবং মাঝারি সংখ্যক শ্রমিক ব্যবহার করে উৎপাদন কাজ পরিচালনা করা হয়।"
        },
        {
          "label": "খ",
          "question": "মাঝারি সেবা শিল্প কী? ব্যাখ্যা কর।",
          "explanation": "মাঝারি সেবা শিল্প বলতে সেই সব শিল্প প্রতিষ্ঠানকে বোঝায়, যেগুলোর মূল লক্ষ্য পণ্য উৎপাদনের পরিবর্তে গ্রাহকদের সেবা প্রদান করা এবং যেগুলোর মূলধন ও শ্রমিকের সংখ্যা একটি নির্দিষ্ট সীমার মধ্যে থাকে। মাঝারি সেবা শিল্প দেশের অর্থনীতিতে জিডিপি (GDP) বৃদ্ধিতে ব্যাপক অবদান রাখে। এটি বিশেষায়িত কর্মসংস্থান সৃষ্টি করে এবং দেশের মানুষের জীবনযাত্রার মান উন্নত করতে সাহায্য করে। এই খাতের মাধ্যমেই দেশের সেবার মান আন্তর্জাতিক পর্যায়ে পৌঁছানো সম্ভব হয়।"
        },
        {
          "label": "গ",
          "question": "জনাব বাশারের শিল্পটি কোন শিল্পের অন্তর্গত? ব্যাখ্যা কর।",
          "explanation": "জনাব বাশারের স্থাপিত শিল্পটি মূলত কুটিরশিল্প । স্থানীয় কাঁচামাল ও পারিবারিক শ্রম ব্যবহার করে যখন কোনো শিল্পে ঐতিহ্যবাহী বা শৌখিন পণ্য তৈরি করা হয়, তখন তাকে কুটিরশিল্প বলা হয়। কুটিরশিল্পের প্রধান বৈশিষ্ট্য হলো এটি খুব ক্ষুদ্র পরিসরে, সাধারণত বাড়ির আঙিনায় বা কোনো নির্দিষ্ট ঘরে পরিচালিত হয়। এ ধরনের শিল্পে মালিক নিজে এবং তার পরিবারের সদস্যরা কায়িক শ্রম প্রদান করেন। উৎপাদন প্রক্রিয়ায় খুব সাধারণ ও প্রাচীন যন্ত্রপাতি বা হাতের কাজ প্রধান্য পায়। বাংলাদেশের শিল্পনীতি অনুযায়ী, জমি ও কারখানার দালান ব্যতিরেকে স্থায়ী সম্পদের মূল্য ১৫ লক্ষ টাকার নিচে থাকলে তাকে কুটিরশিল্প বলা হয়। এ ধরনের শিল্প সাধারণত কোনো অঞ্চলের সংস্কৃতি ও ঐতিহ্যের স্মারক হিসেবে কাজ করে। উদ্দীপকে দেখা যায়, জনাব বাশার স্থানীয় উপকরণের ওপর ভিত্তি করে তার প্রতিষ্ঠানটি গড়ে তুলেছেন। তার প্রতিষ্ঠানের তৈরি পণ্যগুলো দেশের সাংস্কৃতিক ঐতিহ্য বহন করে, যা মৃৎশিল্প, নকশি কাঁথা বা তাঁত শিল্পের মতো কুটিরশিল্পের অন্যতম প্রধান লক্ষণ। যেহেতু এই শিল্পটি বৃহৎ কারখানার পরিবর্তে ঐতিহ্যবাহী পণ্যের ওপর গুরুত্বারোপ করছে এবং স্থানীয় কাঁচামাল নির্ভর, তাই এটি একটি সার্থক কুটিরশিল্প। সাধারণত কুটিরশিল্পই এ ধরনের শিল্পজাত পণ্যের মাধ্যমে দেশের নিজস্ব সংস্কৃতিকে ফুটিয়ে তোলে।"
        },
        {
          "label": "ঘ",
          "question": "বাংলাদেশের আর্থ-সামাজিক প্রেক্ষাপটে জনাব আফরানের শিল্পটির গুরুত্ব বিশ্লেষণ কর।",
          "explanation": "উদ্দীপকের জনাব আফরানের শিল্পটি একটি উৎপাদনমুখী বৃহৎ শিল্প । বিপুল মূলধন, আধুনিক প্রযুক্তি এবং ৩০০ জন শ্রমিকের কর্মসংস্থান নিশ্চিত করার মাধ্যমে এই শিল্পটি দেশের সামগ্রিক অর্থনৈতিক ও সামাজিক উন্নয়নে শক্তিশালী ভূমিকা রাখছে। বৃহৎ শিল্প যেকোনো দেশের অর্থনীতির মূল চালিকাশক্তি হিসেবে কাজ করে। এই শিল্প কেবল বিপুল সংখ্যক মানুষের কর্মসংস্থান সৃষ্টি করে না, বরং দেশের আমদানিনির্ভরতা কমিয়ে স্বনির্ভরতা নিশ্চিত করে। আধুনিক প্রযুক্তির ব্যবহারের ফলে এখানে বৃহৎ পরিসরে উৎপাদন সম্ভব হয়, যা দেশের চাহিদা মিটিয়ে বিদেশে রপ্তানি করা যায়। এর ফলে দেশের জাতীয় আয় (GDP) বৃদ্ধি পায় এবং আন্তর্জাতিক বাজারে দেশের অর্থনৈতিক অবস্থান সুদৃঢ় হয়। উদ্দীপকে দেখা যায়, জনাব আফরানের কারখানায় ৩০০ জন শ্রমিক কাজ করছেন, যা বেকারত্ব দূরীকরণে বড় অবদান রাখছে। তার উৎপাদিত পণ্য দেশের চাহিদা পূরণ করে বিদেশে রপ্তানি হচ্ছে, যার মাধ্যমে দেশ প্রচুর বৈদেশিক মুদ্রা অর্জন করছে। এছাড়া তিনি প্রতিষ্ঠানটির আরও শাখা খোলার পরিকল্পনা করছেন, যা নির্দেশ করে যে তার এই শিল্পটি কেবল একক কোনো এলাকা নয়, বরং জাতীয় পর্যায়ে শিল্পায়নের প্রসার ঘটাচ্ছে। বাংলাদেশের মতো জনবহুল দেশে এ ধরনের উৎপাদনমুখী শিল্প দারিদ্র্য বিমোচনে সরাসরি ভূমিকা রাখে। পরিশেষে বলা যায়, জনাব আফরানের এই বৃহৎ শিল্পটি বাংলাদেশের আর্থ-সামাজিক পরিবর্তনের একটি গুরুত্বপূর্ণ নিয়ামক। বৈদেশিক মুদ্রা অর্জনের মাধ্যমে এটি যেমন দেশের বাণিজ্য ঘাটতি কমায়, তেমনি বিপুল সংখ্যক শ্রমিকের আয়ের সুযোগ করে দিয়ে জীবনযাত্রার মান উন্নত করে। তার এই প্রসারমান ব্যবসায়িক কার্যক্রম দেশের অবকাঠামো উন্নয়ন ও নতুন নতুন দক্ষ জনবল তৈরিতে উৎসাহিত করছে। সুতরাং, টেকসই উন্নয়ন লক্ষ্যমাত্রা (SDG) অর্জন এবং বাংলাদেশকে একটি উন্নত শিল্পসমৃদ্ধ দেশ হিসেবে গড়ে তুলতে জনাব আফরানের মতো উদ্যোক্তাদের বৃহৎ শিল্পের অবদান অপরিসীম ও অনস্বীকার্য।"
        }
      ]
    },
    {
      "number": "8",
      "uddipok": "জনাব সাইফ একটি ব্যবসায় প্রতিষ্ঠান গঠনের নিমিত্তে স্থানীয় বাণিজ্যিক ব্যাংক, আত্মীয়-স্বজন ও বন্ধু-বান্ধবের নিকট হতে প্রয়োজনীয় অর্থ সংগ্রহ করেন। প্রতিষ্ঠানের উৎপাদন ও বিক্রয় বেশি হওয়ায় কয়েকজন কর্মচারী নিয়োগ দেন। পরবর্তীতে প্রতিষ্ঠানটির একটি শাখা বিভাগীয় শহরে স্থাপন করেন। তিনি কর্মীদের সঠিক দিকনির্দেশনাও দেন। এছাড়া কিছুদিন পরপর প্রশিক্ষণের ব্যবস্থা করেন। কর্মীদের মধ্যে কোনো সমস্যা দেখা দিলে তাও সমাধানের চেষ্টা করেন। বর্তমানে তিনি একজন সফল ব্যবসায়ী।",
      "tag": "Din B 25,Din B 25",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হেনরি ফেওল (Henri Fayol) বলেন, 'ব্যবস্থাপনা হলো পূর্বানুমান ও পরিকল্পনা, সংগঠিতকরণ, নির্দেশনা, সমন্বয়সাধন ও নিয়ন্ত্রণের সমষ্টি।'"
        },
        {
          "label": "খ",
          "question": "সংগঠিতকরণ বলতে কী বোঝায়? ব্যাখ্যা কর।",
          "explanation": "ব্যবসায়ের প্রয়োজনীয় সকল মানবিক ও বস্তুগত উপকরণ এবং সম্পদকে যথাযথভাবে ব্যবহার করার জন্য কর্মীদের মধ্যে দায়িত্ব ও ক্ষমতা বণ্টন এবং আন্তঃসম্পর্ক তৈরির কার্যাবলিকে সংগঠিতকরণ বলা হয়। সংগঠিতকরণের ফলে প্রতিষ্ঠানের লক্ষ্য অর্জন সহজতর হয়। প্রতিষ্ঠানের সকল সম্পদের সর্বোচ্চ ব্যবহার নিশ্চিত হয়। প্রতিষ্ঠানে কর্মরত কর্মকর্তা-কর্মচারীদের নিয়ন্ত্রণ ও পরিচালনা সহজ হয়।"
        },
        {
          "label": "গ",
          "question": "",
          "explanation": "উদ্দীপকের জনাব সাইফের প্রথম পর্যায়ের কাজটিকে পরিকল্পনা বলে। পরিকল্পনা হলো ভবিষ্যৎ কার্যক্রমের দিকনির্দেশনা। কোনো ব্যবসায় সংগঠনের পূর্বনির্ধারিত লক্ষ্য অর্জনের জন্য ভবিষ্যতে কী কাজ কে, কীভাবে, কখন করবে তা নির্ধারণ করাই হলো পরিকল্পনা। ব্যবস্থাপনার প্রথম কাজ হচ্ছে পরিকল্পনা প্রণয়ন। উদ্দীপকের জনাব সাইফ একটি ব্যবসায় প্রতিষ্ঠান গঠনের নিমিত্তে স্থানীয় বাণিজ্যিক ব্যাংক, আত্মীয়-স্বজন ও বন্ধু-বান্ধবের নিকট হতে প্রয়োজনীয় অর্থ সংগ্রহ করেন। প্রতিষ্ঠানের উৎপাদন ও বিক্রয় বেশি হওয়ায় কয়েকজন কর্মচারী নিয়োগ দেন। পরবর্তীতে প্রতিষ্ঠানটির একটি শাখা বিভাগীয় শহরে স্থাপন করেন। এখানে দেখা যাচ্ছে, জনাব সাইফ প্রথম পর্যায়ে ব্যবসায় গঠনের চিন্তা করেছেন এবং স্থানীয় বাণিজ্যিক ব্যাংক, আত্মীয়-স্বজন ও বন্ধু-বান্ধবের নিকট হতে প্রয়োজনীয় অর্থ সংগ্রহ করেছেন। এক্ষেত্রে জনাব সাইফের এরূপ কাজ ব্যবস্থাপনার কার্যাবলির অন্তর্গত পরিকল্পনা প্রণয়নকে নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকের জনাব সাইফের মধ্যে আদর্শ নেতার সাংগঠনিক দক্ষতা, সিদ্ধান্ত গ্রহণের ক্ষমতা এবং সাহস ও সততার গুণ, সিদ্ধান্ত গ্রহণের ক্ষমতা এবং সাহসও পরিলক্ষিত হয়। যিনি নেতৃত্ব দেন তাকে নেতা বলা হয়। নেতার কাজ হচ্ছে উদ্দেশ্যকে বাস্তবায়িত করার জন্য প্রতিষ্ঠানের কর্মীদের উৎসাহিত ও পরিচালনা করা। নেতৃত্বদানের কঠিন দায়িত্বশীল কাজটি সম্পাদনের জন্য একজন নেতার অনেকগুলো গুণ বা বৈশিষ্ট্য থাকতে হয়।উদ্দীপকের জনাব সাইফ একটি ব্যবসায় প্রতিষ্ঠান গঠনের নিমিয়ে স্থানীয় বাণিজ্যিক ব্যাংক, আত্মীয়-স্বজন ও বন্ধু-বান্ধবের নিকট হতে প্রয়োজনীয় অর্থ সংগ্রহ করেন। প্রতিষ্ঠানের উৎপাদন ও বিক্রয় বেশি হওয়ায় কয়েকজন কর্মচারী নিয়োগ দেন। পরবর্তীতে প্রতিষ্ঠানটির একটি শাখা বিভাগীয় শহরে স্থাপন করেন। তিনি কর্মীদের সঠিক দিকনির্দেশনাও দেন। এছাড়া কিছুদিন পরপর প্রশিক্ষণের ব্যবস্থা করেন। কর্মীদের মধ্যে কোনো সমস্যা দেখা দিলে তাও সমাধানের চেষ্টা করেন। বর্তমানে তিনি একজন সফল ব্যবসায়ী। তার এরূপ সফলতার পেছনে সাংগঠনিক দক্ষতা বিশেষ ভূমিকা রেখেছে। একজন আদর্শ নেতার যেসব গুণ রয়েছে, সেগুলোর মধ্যে নেতার সাংগঠনিক দক্ষতার গুণটি অত্যন্ত গুরুত্বপূর্ণ। এছাড়াও আদর্শ নেতার গুণের অংশ হিসেবে জনাব সাইফের মধ্যে সিদ্ধান্ত গ্রহণের ক্ষমতা এবং সাহস ও সততার গুণগুলোও তার সফলতা অর্জনের ক্ষেত্রে অগ্রণী ভূমিকা পালন করেছে। পরিশেষে বলা যায়, আদর্শ নেতার গুণাবলির সঠিক প্রয়োগ ও ব্যবস্থাপনার মাধ্যমে জনাব সাইফ ব্যবসায়ে সফলতা অর্জন করেছেন।"
        }
      ]
    },
    {
      "number": "9",
      "uddipok": "জনাব আসাদ তার কারখানায় রাসায়নিক সার উৎপাদন করেন। উৎপাদিত সার বাজারজাতকরণের জন্য কয়েকজন ব্যক্তিকে নিয়োগ দেন। আসাদ বিক্রীত পণ্যের ওপর নির্দিষ্ট হারে অর্থ প্রদান করেন। আসাদ তার কাজে সহযোগিতার জন্য আবির নামে একজন কর্মী নিয়োগ দেন। আবির ক্রেতাদের সাথে মার্জিত ব্যবহার করেন। তিনি প্রতিদিন লেনদেন শেষে আসাদকে হিসাব বুঝিয়ে দেন। এছাড়া অনলাইনে পণ্যের অর্ডার নিয়ে সেগুলো যথাসময়ে সরবরাহ করেন।",
      "tag": "Din B 25,Din B 25",
      "sub_questions": [
        {
          "label": "ক",
          "question": "",
          "explanation": "মান অনুযায়ী পণ্যকে বিভিন্ন শ্রেণিতে ভাগ করাকে পর্যায়িতকরণ বলে।"
        },
        {
          "label": "খ",
          "question": "",
          "explanation": "শেয়ার বলতে কোনো কোম্পানির মালিকানার অংশকে বোঝায়। ব্যবসায়িক দৃষ্টিকোণ থেকে বলা যায়, কোনো কোম্পানির যখন পুঁজির প্রয়োজন হয়, তখন তারা বাজারে শেয়ার ছাড়ে। এক্ষেত্রে শেয়ারহোল্ডাররা কোম্পানির লাভের অংশ (যেমন- ডিভিডেন্ট) পেতে পারেন এবং কখনো কখনো কোম্পানির সিদ্ধান্তে ভোট দেওয়ার অধিকারও পান।"
        },
        {
          "label": "গ",
          "question": "",
          "explanation": "জনাব আসাদ বিপণনের 'প্রতিনিধি বা এজেন্টের মাধ্যমে বিক্রয়' বণ্টনপ্রণালি অনুসরণ করেছেন। উৎপাদনকারী অনেক সময় দেশের বিভিন্ন স্থানে এজেন্ট বা প্রতিনিধি নিয়োগ করে তাদের মধ্যে সরাসরি ভোক্তাদের নিকট শিল্পসামগ্রী বিক্রয় করে থাকে। বিভিন্ন প্রকার ইলেক্ট্রনিক্স সামগ্রী যেমন- টিভি, ফ্রিজ, ফ্যান এবং কৃষি উপকরণের মধ্যে সার, বীজ প্রভৃতি এ পদ্ধতিতে বিপণন করা হয়। উদ্দীপকের জনাব আসাদ তার কারখানায় রাসায়নিক সার উৎপাদন করেন। উৎপাদিত সার বাজারজাতকরণের জন্য কয়েকজন ব্যক্তিকে নিয়োগ দেন। আসাদ বিক্রীত পণ্যের ওপর নির্দিষ্ট হারে অর্থ প্রদান করেন। এখানে দেখা যাচ্ছে, জনাব আসাদ উৎপাদিত সার প্রতিনিধি নিয়োগের মাধ্যমে সরাসরি ভোক্তা বা কৃষকের নিকট পৌছানোর কাজ করছে। তাই বলা যায়, জনাব আসাদ প্রতিনিধি বা এজেন্টের মাধ্যমে বিক্রয়ের বণ্টনপ্রণালি ব্যবহার করেছেন।"
        },
        {
          "label": "ঘ",
          "question": "",
          "explanation": "জনাব আবিরের কার্যাবলি আদর্শ বিক্রয়কর্মীর গুণাবলির আলোতে অত্যন্ত ইতিবাচক। বর্তমান প্রতিযোগিতামূলক ব্যবসায়-বাণিজ্যের ক্ষেত্রে বিক্রয় প্রসার ও সফলতা অর্জনে বিক্রয়কর্মীর ভূমিকা খুবই গুরুত্বপূর্ণ। অনেক ক্ষেত্রে ব্যবসায়ের সফলতা ও ব্যর্থতা একজন বিক্রয়কর্মী দ্বারা প্রভাবিত হয়। এজন্য একজন বিক্রয়কর্মীকে শারীরিক, মানসিক ও নৈতিক দিক থেকে বেশকিছু গুণের অধিকারী হতে হয়। উদ্দীপকের আসাদ তার কাজে সহযোগিতার জন্য আবির নামে একজন কর্মী নিয়োগ দেন। আবির ক্রেতাদের সাথে মার্জিত ব্যবহার করেন। তিনি প্রতিদিন লেনদেন শেষে আসাদকে হিসাব বুঝিয়ে দেন। এছাড়া অনলাইনে পণ্যের অর্ডার নিয়ে সেগুলো যথাসময়ে সরবরাহ করেন। এভাবে একজন আদর্শ বিক্রয়কর্মী নিয়োগের মাধ্যমে জনাব আসাদ ব্যবসায়ের সফলতাকে সহজ করেছেন। একজন আদর্শ বিক্রয়কর্মী হিসেবে জনাব আবিরের মধ্যে মার্জিত ব্যবহার, সততা ও বিশ্বস্ততা, বিপণন সম্পর্কে জ্ঞান, হিসাবে পারদর্শিতা প্রভৃতি গুণ পরিলক্ষিত হয়। এসব গুণের সুষ্ঠু সমন্বয় ও ব্যবস্থাপনার মাধ্যমে আবির ক্রেতাদের নিকট পণ্য বিক্রয় করতে সমর্থ হন। এতে জনাব আসাদের ব্যবসায়িক সফলতা ত্বরান্বিত হয়। তাই বলা যায়, আদর্শ বিক্রয়কর্মীর গুণাবলির আলোকে জনাব আবিরের কার্যাবলি অত্যন্ত তাৎপর্যপূর্ণ।"
        }
      ]
    },
    {
      "number": "10",
      "uddipok": "খুলনা শহরের সাদিয়া আফরোজ একটি সরকারি প্রতিষ্ঠান থেকে থ্রিপিচের ওপর বাটিকের কাজের প্রশিক্ষণ নেন। তিনি ঋণ নিয়ে ব্যবসায় শুরু করেন। ২০১০ সালে তিনি বাটিকের যন্ত্র আবিষ্কার করে সাড়া ফেলে দেন। তিনি একজন নারী আবিষ্কারক হওয়ায় বর্তমানে বিশেষ প্রণোদনা পাচ্ছেন। এছাড়া বিভিন্ন মেয়াদে সরকার প্রদত্ত সুযোগ-সুবিধাও ভোগ করেন।",
      "tag": "Din B 25,Din B 25",
      "sub_questions": [
        {
          "label": "ক",
          "question": "বিসিক এর প্রধান কাজ কী?",
          "explanation": "বিসিক (BSCIC) বা 'বাংলাদেশ ক্ষুদ্র ও কুটির শিল্প সংস্থা'-এর প্রধান কাজ হলো দেশের ক্ষুদ্র, কুটির ও মাঝারি শিল্পের উন্নয়ন, সম্প্রসারণ এবং এই খাতের উদ্যোক্তাদের সার্বিক সহায়তা প্রদান করা।"
        },
        {
          "label": "খ",
          "question": "একজন নারী কীভাবে একজন শিল্পোদ্যোক্তা হিসেবে বিবেচিত হয়, ব্যাখ্যা কর।",
          "explanation": "একজন নারী যখন তার নিজস্ব মেধা, সৃজনশীলতা এবং সাহসের মাধ্যমে কোনো নতুন ব্যবসায়িক উদ্যোগ গ্রহণ করেন এবং ঝুঁকি নিয়ে তা পরিচালনা করেন, তখন তিনি একজন নারী শিল্পোদ্যোক্তা হিসেবে বিবেচিত হন। কেবল হাতের কাজ জানা বা পণ্য বিক্রি করাই উদ্যোক্তা হওয়া নয়; বরং একটি লক্ষ্য নিয়ে ব্যবসা পরিচালনা করা, উদ্ভাবনী শক্তির পরিচয় দেওয়া এবং প্রতিকূলতা জয় করে প্রতিষ্ঠানকে সামনের দিকে এগিয়ে নেওয়ার মাধ্যমেই একজন নারী শিল্পোদ্যোক্তা হিসেবে বিবেচিত হন।"
        },
        {
          "label": "গ",
          "question": "সাদিয়া আফরোজ কোন সরকারি প্রতিষ্ঠান হতে গুলি নেন? বর্ণনা কর।",
          "explanation": "সাদিয়া আফরোজ সরকারি প্রতিষ্ঠান বিসিক (BSCIC) বা 'বাংলাদেশ ক্ষুদ্র ও কুটির শিল্প সংস্থা' থেকে প্রশিক্ষণ গ্রহণ করেছেন। বিসিক হলো বাংলাদেশে ক্ষুদ্র ও কুটির শিল্পের প্রসারে নিয়োজিত প্রধান সরকারি সংস্থা। এই প্রতিষ্ঠানটি নতুন উদ্যোক্তা তৈরির লক্ষ্যে বিভিন্ন কারিগরি ও ব্যবস্থাপনা বিষয়ক প্রশিক্ষণ প্রদান করে থাকে। বিশেষ করে নকশা কেন্দ্র (Design Center)-এর মাধ্যমে ব্লক-বাটিক, স্ক্রিন প্রিন্ট, পুতুল তৈরি এবং হস্তশিল্পের মতো সৃজনশীল কাজের উন্নত প্রশিক্ষণ দেওয়া বিসিক-এর অন্যতম প্রধান কাজ। প্রশিক্ষণের পাশাপাশি তারা উদ্যোক্তাদের ঋণ সহায়তা এবং আধুনিক যন্ত্রপাতির উদ্ভাবনী পরামর্শ দিয়ে শিল্পের মানোন্নয়নে সাহায্য করে। উদ্দীপকে দেখা যায়, সাদিয়া আফরোজ থ্রিপিচের ওপর বাটিকের কাজের প্রশিক্ষণ নিয়ে নিজের ব্যবসা শুরু করেছেন। বাটিক ও হস্তশিল্পের এই ধরণের পেশাদার প্রশিক্ষণ সাধারণত বিসিক-এর আঞ্চলিক কেন্দ্রগুলো বা নকশা কেন্দ্র থেকে প্রদান করা হয়। এছাড়া উদ্দীপকে তাঁর নতুন যন্ত্র আবিষ্কার এবং সরকারি প্রণোদনা পাওয়ার বিষয়টি উল্লেখ আছে, যা ক্ষুদ্র শিল্পের মানোন্নয়নে বিসিক-এর লক্ষ্য ও উদ্দেশ্যের সাথে হুবহু মিলে যায়। যেহেতু তিনি একজন ক্ষুদ্র উদ্যোক্তা হিসেবে সরকারি সুযোগ-সুবিধা ও প্রশিক্ষণ নিয়ে বাটিক শিল্পে বিপ্লব ঘটিয়েছেন, তাই বলা যায় তিনি বিসিক থেকেই তাঁর প্রাথমিক সক্ষমতা অর্জন করেছেন।"
        },
        {
          "label": "ঘ",
          "question": "জাতীয় শিল্পনীতি-২০১০ অনুযায়ী সাদিয়া আফরোজের প্রাপ্য সহায়তার ধরন বিশ্লেষণ কর।",
          "explanation": "জাতীয় শিল্পনীতি-২০১০ অনুযায়ী সাদিয়া আফরোজ 'নারী উদ্যোক্তা' এবং 'উদ্ভাবক' হিসেবে বিশেষ আর্থিক প্রণোদনা, কারিগরি সহায়তা এবং অগ্রাধিকারমূলক প্রাতিষ্ঠানিক সুবিধা প্রাপ্য। জাতীয় শিল্পনীতি-২০১০-এর একটি অন্যতম লক্ষ্য হলো শিল্পায়নের মূল ধারায় নারীদের সম্পৃক্ত করা। এই নীতিমালায় নারী উদ্যোক্তাদের জন্য সহজ শর্তে ঋণ, জামানতবিহীন ঋণ সুবিধা এবং কর অবকাশ (Tax Holiday) দেওয়ার সুপারিশ করা হয়েছে। এছাড়া, যারা নতুন প্রযুক্তি বা যন্ত্রপাতি উদ্ভাবন করেন, তাদের মেধাস্বত্ব রক্ষা এবং গবেষণার জন্য সরকারি তহবিল থেকে বিশেষ অনুদান বা প্রণোদনা দেওয়ার বিধান রাখা হয়েছে যাতে শিল্পে আধুনিকায়নের গতি বৃদ্ধি পায়। উদ্দীপকের সাদিয়া আফরোজ ২০১০ সালে বাটিকের যন্ত্র আবিষ্কার করে একজন সফল উদ্ভাবক ও নারী উদ্যোক্তা হিসেবে আত্মপ্রকাশ করেছেন। শিল্পনীতি-২০১০ অনুযায়ী, তিনি তাঁর আবিষ্কৃত যন্ত্রের জন্য 'প্যাটেন্ট' বা মেধাস্বত্ব সংরক্ষণের আইনি সহায়তা পাওয়ার যোগ্য। যেহেতু তিনি একটি সরকারি প্রতিষ্ঠান থেকে প্রশিক্ষণ নিয়ে ব্যবসা শুরু করেছেন এবং নতুন প্রযুক্তি যোগ করেছেন, তাই তিনি বিসিক বা বাণিজ্যিক ব্যাংকগুলো থেকে পুনঃঅর্থায়ন স্কিমের আওতায় স্বল্প সুদে ঋণ পাওয়ার অধিকারী। তাঁর এই উদ্ভাবনী কাজের স্বীকৃতিস্বরূপ তিনি যে বিশেষ প্রণোদনা পাচ্ছেন, তা মূলত এই শিল্পনীতিরই একটি প্রতিফলিত অংশ। সামগ্রিক বিচারে, সাদিয়া আফরোজের মতো উদ্যোক্তাদের জন্য শিল্পনীতি-২০১০ একটি শক্তিশালী সহায়ক কাঠামো হিসেবে কাজ করে। এই নীতিমালার সঠিক বাস্তবায়নের ফলে তিনি কেবল আর্থিক সুবিধাই পাচ্ছেন না, বরং একজন নারী আবিষ্কারক হিসেবে রাষ্ট্রীয় স্বীকৃতিও লাভ করছেন। তাঁর প্রাপ্য সুযোগ-সুবিধাগুলো (যেমন: শিল্প মেলায় স্টল বরাদ্দ, বিদেশে পণ্য প্রদর্শনীতে অগ্রাধিকার) তাঁকে আন্তর্জাতিক বাজারে প্রবেশের পথ সুগম করে দেবে। সুতরাং বলা যায়, শিল্পনীতি-২০১০-এর আওতায় প্রদত্ত এই বহুমুখী সহায়তা সাদিয়া আফরোজের মতো সৃজনশীল নারীদের শিল্প বিকাশে টেকসই ভিত্তি প্রদান করে এবং দেশের সামগ্রিক শিল্পায়নকে ত্বরান্বিত করে।"
        }
      ]
    },
    {
      "number": "11",
      "uddipok": "জনাব কবির নদীর তীরে 'প্লাস্টিকের রয়েল প্লাগ' উৎপাদনকারী একটি প্রতিষ্ঠান গড়ে তোলেন। তার কারখানায় বর্জ্য নিষ্কাশনের কোনো ব্যবস্থা না থাকায় বর্জ্য সরাসরি নদীতে গিয়ে পড়ে। ফলে এলাকার মানুষ নানা ধরনের রোগে আক্রান্ত হয়। পক্ষান্তরে, জনাব মাহমুদ প্রচলিত আইন মেনে ব্যবসায় পরিচালনা করেন। তিনি শ্রমিকদের জন্য কাজের যথাযথ পরিবেশ সৃষ্টিসহ উন্নত আবাসনের ব্যবস্থা করেন।",
      "tag": "Din B 25,Din B 25",
      "sub_questions": [
        {
          "label": "ক",
          "question": "",
          "explanation": "পৃথিবীর সকল মায়েদের শ্রদ্ধা জানাতে এবং মায়েদের মধ্যে সচেতনতা বাড়ানোর উদ্দেশ্যে 'রত্নগর্ভা মা অ্যাওয়ার্ড' প্রদান করা হয়।"
        },
        {
          "label": "খ",
          "question": "",
          "explanation": "ব্যবসায়ে সততা বজায় রাখা ব্যবসায়িক নৈতিকতার অন্তর্ভুক্ত। ব্যবসায়ে সততা বজায় রাখা একজন ব্যবসায়ীর জন্য নৈতিক দায়িত্ব। ক্ষতিকর পণ্য উৎপাদন না করা, প্রতারণা না করা, মেয়াদোত্তীর্ণ পণ্য বিক্রি না করা, কৃত্রিম সংকট সৃষ্টি না করা, পরিবেশের ক্ষতিসাধন না করা প্রভৃতি ব্যবসায়ের নৈতিকতা হিসেবে বিবেচিত হয়। এসব নৈতিকতা সততা অবলম্বনের মাধ্যমে অর্জন সম্ভব।"
        },
        {
          "label": "গ",
          "question": "",
          "explanation": "জনাব কবিরের কারখানা পানি দূষণ সৃষ্টি করে। শিল্পবর্জ্য নির্গত হওয়ার ফলে পুকুর, নদী ও জলাশয় দূষিত হওয়াকে পানি দূষণ বলে। পানি দূষিত হলে মাছসহ জলজ প্রাণী পানিতে বসবাসের অনুপযোগী হয়ে পড়ে। এতে পরিবেশের মারাত্মক ক্ষতিসাধিত হয়। উদ্দীপকের জনাব কবির নদীর তীরে 'প্লাস্টিকের রয়েল গ্লাপ' উৎপাদনকারী একটি প্রতিষ্ঠান গড়ে তোলেন। তার কারখানায় বর্জ্য নিষ্কাশনের কোনো ব্যবস্থা না থাকায় বর্জ্য সরাসরি নদীতে গিয়ে পড়ে। ফলে এলাকার মানুষ নানা ধরনের রোগে আক্রান্ত হয়। এখানে দেখা যাচ্ছে, অপরিকল্পিতভাবে পানি দূষণের মাধ্যমে মানুষ এবং পরিবেশের ব্যাপক ক্ষতিসাধন করা হচ্ছে; যা পানি দূষণ হিসেবে বিবেচ্য।"
        },
        {
          "label": "ঘ",
          "question": "",
          "explanation": "জনাব মাহমুদ শ্রমিক-কর্মচারীদের প্রতি দায়িত্ব পালনের মাধ্যমে ব্যবসায় পরিচালনা করছেন; যা সমাজ ও দেশের জন্য অত্যন্ত ইতিবাচক। প্রতিষ্ঠানে কর্মরত শ্রমিক-কর্মচারীদের মূল্যায়ন করা এবং তাদের সুবিধা-অসুবিধা বিবেচনা করলে, তাদের প্রতি দায়িত্ব পালন হয়। একজন ব্যবসায়ীকে সবসময় শ্রমিক-কর্মচারীদের প্রতি দায়বদ্ধতার বিষয়টি বিবেচনা করে চলতে হয়। উদ্দীপকের জনাব মাহমুদ প্রচলিত আইন মেনে ব্যবসায় পরিচালনা করেন। তিনি শ্রমিকদের জন্য কাজের যথাযথ পরিবেশ সৃষ্টিসহ উন্নত আবাসনের ব্যবস্থা করেন। এখানে দেখা যাচ্ছে, জনাব মাহমুদ শ্রমিক-কর্মচারীদের প্রতি দায়িত্ব পালন করছেন।শ্রমিক-কর্মচারীদের প্রতি দায়বদ্ধতার অংশ হিসেবে একজন ব্যবসায়ী সবসময় কর্মচারীদের উপযুক্ত পারিশ্রমিক ও আর্থিক সুবিধা প্রদান, চাকরির নিশ্চয়তা বিধান, কাজের উপযুক্ত পরিবেশ সৃষ্টি, প্রশিক্ষণ ও পদোন্নতির ব্যবস্থা, বাসস্থান ও চিকিৎসার ব্যবস্থা প্রভৃতি কাজ সম্পন্ন করে থাকেন। একজন ব্যবসায়ী এসব কাজ যথাযথভাবে সম্পন্ন করার মাধ্যমে ব্যবসায়ে নিয়োজিত শ্রমিক-কর্মচারীদের প্রতি দায়িত্ব পালন করে থাকেন।"
        }
      ]
    }
  ]
}