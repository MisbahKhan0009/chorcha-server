{
  "title": "সিলেট বোর্ড ২০২৪",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "মামুন সাহেব নাটোরের হালতি বিলের পাশে বিশ একর জমি নিয়ে মনোরম পরিবেশে একটি পিকনিক স্পট প্রতিষ্ঠা করেন। তিনি বিভিন্ন সুযোগ-সুবিধা ও বিনোদন সামগ্রী দিয়ে স্পটটি সুন্দরভাবে সাজান এবং যৌক্তিক প্রবেশ ফি নির্ধারণ করেন। প্রথম দিকে লোক সমাগম কম হলেও পরবর্তীতে বিভিন্ন মাধ্যমে প্রচারণার ফলে বর্তমানে দর্শনার্থীদের সমাগম বৃদ্ধি পায়। ফলে তার আয়ের পরিমাণও বৃদ্ধি পায়।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "যিনি কোনো কাজের বা বিষয়ের উদ্যোগ নেন তিনিই উদ্যোক্তা।"
        },
        {
          "label": "খ",
          "question": "",
          "explanation": "যিনি ব্যবসায় স্থাপন ও পরিচালনা করেন, তাকে ব্যবসায় উদ্যোক্তা বলে। উদ্যোক্তা ঝুঁকি নিয়ে নিজের চেষ্টা, দৃঢ় মনোবল ও সাহসিকতার সাথে ব্যবসায় স্থাপন করেন। আবার একজন শিল্প প্রতিষ্ঠানের মালিকও ঝুঁকি নিয়ে নিজের চেষ্টা, দৃঢ় মনোবল ও সাহস নিয়ে প্রতিষ্ঠান স্থাপন ও পরিচালনা করেন। তাই সকল শিল্প প্রতিষ্ঠানের মালিকই উদ্যোক্তা।"
        },
        {
          "label": "গ",
          "question": "",
          "explanation": "মামুন সাহেবের পিকনিক স্পট প্রতিষ্ঠার কাজটিকে ব্যবসায় উদ্যোগ বলে। এক্ষেত্রে লাভের আশায় ঝুঁকি নিয়ে ব্যবসায় গঠন ও পরিচালনা করা হয়। ব্যবসায় উদ্যোগের প্রধান উদ্দেশ্য হলো মুনাফা অর্জন। এ উদ্যোগ নেওয়ার ফলে অনেক লোকের কর্মসংস্থানের সুযোগ তৈরি হয়। উদ্দীপকের মামুন সাহেব নাটোরের হালতি বিলের পাশে একটি পিকনিক স্পট প্রতিষ্ঠা করেছেন। ঐ স্থানটির পরিবেশ অনেক মনোরম। তাছাড়া বিভিন্ন সুযোগ-সুবিধা দিয়ে স্পটটি সাজানো হয়েছে। পাশাপাশি সবার জন্য যৌক্তিক প্রবেশ ফি নির্ধারণ করা হয়েছে। মামুন সাহেবের এই কাজে লোকসান হওয়ার ঝুঁকি আছে। এক্ষেত্রে তাকে অনেক অর্থ ব্যয় করতে হয়েছে। তবুও তিনি মুনাফার আশায় পিকনিক স্পটটি পরিচালনা করছেন। তার এ কাজগুলোর সাথে ব্যবসায় উদ্যোগের মিল আছে। সুতরাং, মামুন সাহেবের কাজটি ব্যবসায় উদ্যোগের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকের আলোকে মামুন সাহেবের কাজটি আর্থ-সামাজিক উন্নয়নে বেকারত্ব কমিয়ে ভূমিকা রাখছে। সফল উদ্যোক্তাগণ ব্যবসায় উদ্যোগ নিয়ে নিজের ও অন্যদের কর্মসংস্থান সৃষ্টি করেন। এছাড়া তারা সম্পদের যথাযথ ব্যবহার, ভোক্তার চাহিদা পূরণ ও উৎপাদন বাড়াতেও অবদান রাখেন। এভাবে উদ্যোক্তারা দেশের আর্থ-সামাজিক উন্নয়নে ভূমিকা পালন করেন। উদ্দীপকের মামুন সাহেব নাটোরের হালতি বিলের পাশে বিশ একর জমিতে একটি পিকনিক স্পট প্রতিষ্ঠা করেন। মনোরম পরিবেশ, বিভিন্ন সুযোগ-সুবিধা ও বিনোদন সামগ্রী দিয়ে স্পটটি সাজানো হয়। পাশাপাশি সকলের জন্য যৌক্তিক ফি নির্ধারণ করা হয়। তার এই ব্যবসায়ের মাধ্যমে অনেক লোকের কর্মসংস্থান সৃষ্টি হয়েছে। মামুন সাহেবের কাজের ফলে প্রথমত তার নিজের আয়ের সুযোগ তৈরি হয়েছে। আবার তার ব্যবসায়ে অনেক লোক কাজ করছে। ফলে তাদেরও কর্মসংস্থান হয়েছে। এতে ঐ এলাকার বেকারত্ব অনেকাংশে কমেছে এবং দেশের জাতীয় আয়ও বেড়েছে। এছাড়া তার কার্যক্রম দেখে আরও অনেক শিক্ষিত বেকার যুবকরা উদ্যোক্তা হতে অনুপ্রাণিত হবে। এটি দেশের অর্থনৈতিক ও সামাজিক উন্নয়নে গুরুত্বপূর্ণ ভূমিকা রাখবে। এভাবেই মামুন সাহেবের কাজটি আর্থ-সামাজিক উন্নয়নে গুরুত্বপূর্ণ ভূমিকা পালন করেছে।"
        }
      ]
    },
    {
      "number": "2",
      "uddipok": "আমাদের দেশের বিভিন্ন শহরতলিতে নিম্ন আয়ের মানুষ বাস করে। তারা বেশিরভাগই রক্ষণশীল পরিবারের সদস্য। জনাব আলম ইউরোপের বিভিন্ন দেশ থেকে বিলাসজাত দ্রব্য কিনে এনে তা বিভিন্ন শহরতলিতে বিক্রয় করেন। কিন্তু তার লাভবান অবস্থা লক্ষ করা যাচ্ছে না।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "ভূগর্ভ, পানি বা বায়ু থেকে সম্পদ আহরণ বা উত্তোলন করার প্রক্রিয়াকে নিষ্কাশন শিল্প বলে।"
        },
        {
          "label": "খ",
          "question": "",
          "explanation": "ব্যবসায়ের গঠন, পরিচালনা ও সম্প্রসারণের ওপর প্রভাব বিস্তার করে এমন সব পারিপার্শ্বিক উপাদানের সমষ্টি হলো ব্যবসায় পরিবেশ। একটি নির্দিষ্ট অঞ্চল বা এলাকার পারিপার্শ্বিক অবস্থার ওপর ভিত্তি করে ব্যবসায় গড়ে ওঠে। এসব পারিপার্শ্বিক অবস্থা (আবহাওয়া ও জলবায়ু, অর্থ ব্যবস্থা, শিক্ষা-সংস্কৃতি, বিজ্ঞান-প্রযুক্তি, আইন প্রভৃতি) ব্যবসায়ের ওপর প্রভাব ফেলে। এসব প্রভাব বিস্তারকারী উপাদান মিলে ব্যবসায় পরিবেশ গড়ে ওঠে।"
        },
        {
          "label": "গ",
          "question": "",
          "explanation": "উদ্দীপকে জনাব আলমের কাজটি ব্যবসায়ের স্থানগত বাধা দূর করে। পণ্য উৎপাদন ও ভোগের স্থান আলাদা হয়। এজন্য উৎপাদিত পণ্য ক্রেতার কাছে পৌঁছানোর প্রয়োজন হয়। এক্ষেত্রে পরিবহন উৎপাদনের স্থান থেকে ভোগের স্থানে পণ্য পৌঁছাতে সাহায্য করে। উদ্দীপকে জনাব আলম একজন ব্যবসায়ী। তিনি বিভিন্ন বিলাসজাত দ্রব্য বিক্রির সাথে জড়িত। এক্ষেত্রে তিনি এসব বিলাসদ্রব্য ইউরোপের বিভিন্ন দেশ থেকে কিনে আনেন। এরপর তিনি শহরতলিতে ক্রেতাসাধারণের কাছে বিক্রি করেন। এক্ষেত্রে তিনি এ ক্রেতাসাধারণকে ইউরোপের বিভিন্ন দেশের পণ্য ভোগের সুযোগ করে দিয়েছেন। এসব কাজ তিনি পরিবহনের মাধ্যমে সম্পাদন করেছেন। আর পরিবহন ব্যবসায়ের স্থানগত বাধা দূর করে। সুতরাং, জনাব আলমের কাজটি ব্যবসায়ের স্থানগত বাধা দূর করে।"
        },
        {
          "label": "ঘ",
          "question": "জনাব আলমের ব্যবসায়ে লাভবান না হওয়ার মূল কারণ কী? উত্তরের সপক্ষে যুক্তি দেখাও।",
          "explanation": "জনাব আলম ব্যবসায়ে লাভবান না হওয়ার কারণ হলো সঠিক পণ্য ও উপযুক্ত স্থান নির্বাচনে ব্যর্থতা। ব্যবসায় গঠনের আগে পণ্যের চাহিদা, বাজার প্রভৃতি যাচাই-বাছাই করে কাজ শুরু করতে হয়। এসব সঠিকভাবে যাচাই-বাছাই না করলে ব্যবসায়ের কার্যক্রম ব্যর্থ হয়। তাই ব্যবসায়ের সফলতায় সঠিক পণ্য ও উপযুক্ত স্থান নির্বাচন অত্যন্ত জরুরি। উদ্দীপকের জনাব আলম ইউরোপের বিভিন্ন দেশ থেকে বিলাসজাত দ্রব্য কিনে আনেন। এরপর তিনি এসব সামগ্রী বিভিন্ন শহরতলিতে বিক্রি করে থাকেন। তার পণ্যগুলো খুবই গুণগত মানসম্পন্ন। কিন্তু এরপরও তিনি ব্যবসায়ে লাভবান হতে পারছেন না। বাংলাদেশের বেশির ভাগ জেলা শহরে সাধারণত মধ্য ও নিম্ন আয়ের মানুষ বসবাস করে। সেখানকার মানুষের নিত্যপ্রয়োজনীয় দ্রব্যের চাহিদা বেশি থাকে। এ বিষয়টি জনাব আলম বিবেচনা করেননি। তিনি জেলা শহরে বিলাসজাত দ্রব্য বিক্রি করেন; যার চাহিদা সেখানে কম। তিনি বিলাসজাত পণ্যের পরিবর্তে সেখানে নিত্যপ্রয়োজনীয় সামগ্রী বিক্রি করলে লাভবান হতেন। অথবা বিভাগীয় শহরে তিনি এ ব্যবসায় করতে পারতেন। সেখানে এসব পণ্যের চাহিদা ভালো হওয়ায় তিনি লাভজন হতে পারতেন। সুতরাং, সঠিক পণ্য ও উপযুক্ত স্থান নির্বাচনে ব্যর্থতার কারণে জনাব আলম ব্যবসায়ে লাভবান হননি।"
        }
      ]
    },
    {
      "number": "3",
      "uddipok": "যুব উন্নয়ন প্রশিক্ষণ কেন্দ্র থেকে হেলাল প্রশিক্ষণ গ্রহণ করে। হেলাল ও তার বড় ভাই রফিক মিলে পারিবারিক পুকুরে মাছ চাষ করে তা বাজারে বিক্রয়ের সিদ্ধান্ত নেয়। কিন্তু তার বন্ধু-বান্ধব ঝুঁকির কথা বলে তাদের নিরুৎসাহিত করার চেষ্টা করে। কিন্তু তারা দুই ভাই বন্ধুদের কথা না শুনে মাছ চাষ শুরু করে।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "ব্যবসায় উদ্যোগের ইংরেজি প্রতিশব্দ হচ্ছে Business Entrepreneurship."
        },
        {
          "label": "খ",
          "question": "\"একমালিকানা ব্যবসায়ে মালিকের দায় অসীম\"- ব্যাখ্যা করো।",
          "explanation": "একক ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে। এরূপ ব্যবসায়ের পৃথক কোনো সত্তা নেই। মালিক একাই সকল ঝুঁকি, দায়, লাভ-লোকসান বহন করেন। প্রয়োজনে ব্যক্তিগত সম্পত্তি বিক্রয় করে ব্যবসায়ের দায় পরিশোধ করতে হয়। তাই একমালিকানা ব্যবসায়ের দায় অসীম হয়ে থাকে।"
        },
        {
          "label": "গ",
          "question": "",
          "explanation": "উদ্দীপকে হেলালের মাছ চাষ শুরু করার কাজটি ব্যবসায় উদ্যোগের অন্তর্গত। ব্যবসায় স্থাপনের উদ্যোগ নিয়ে তা সফলভাবে পরিচালনা করাই হলো ব্যবসায় উদ্যোগ। এতে ঝুঁকি নিয়ে অর্থ ও শ্রম বিনিয়োগ করা হয়। এটি মূলত মুনাফা অর্জনের উদ্দেশ্যে পরিচালিত হয়। আর যিনি এ কাজ করেন তিনি হলেন উদ্যোক্তা। উদ্দীপকের হেলাল যুব উন্নয়ন প্রশিক্ষণ কেন্দ্র থেকে প্রশিক্ষণ নেয়। এরপর সে ও তার বড় ভাই রফিক মিলে পারিবারিক পুকুরে মাছ চাষের সিদ্ধান্ত নেয়। এ কাজের মাধ্যমে তারা নিজেদের আয়ের উৎস তৈরি করেছে। এছাড়া অন্যরা নিরুৎসাহিত করা স্বত্ত্বেও তারা ঝুঁকি গ্রহণ করেছেন। এজন্য তারা প্রয়োজনীয় অর্থ ও শ্রম ব্যয় করেছে। হেলালের কাজের এসব বৈশিষ্ট্যগুলো ব্যবসায় উদ্যোগের সাথে সম্পর্কিত। সুতরাং, হেলালের মাছ চাষ শুরু করার কাজকে ব্যবসায় উদ্যোগ বলা যায়।"
        },
        {
          "label": "ঘ",
          "question": "",
          "explanation": "বন্ধু-বান্ধবের পরামর্শ না শুনে কাজে এগিয়ে যাওয়ায় হেলালের মধ্যে উদ্যোক্তার ঝুঁকি গ্রহণের ক্ষমতার গুণটি প্রকাশ পেয়েছে। উদ্যোক্তার সফলতা ও ব্যর্থতা অনেকাংশে নির্ভর করে তার গুণাবলির ওপর। যে কাজে ঝুঁকি বেশি, সে কাজ থেকে আয়ের সম্ভাবনাও বেশি থাকে। ঝুঁকিপূর্ণ কাজে নিয়োজিত হয়ে সফল হওয়ার চেষ্টা করা উদ্যোক্তাদের গুণ। উদ্দীপকের হেলাল যুব প্রশিক্ষণ কেন্দ্র থেকে প্রশিক্ষণ নেয়। এরপর সে ও তার বড় ভাই রফিকসহ পারিবারিক পুকুরে মাছ চাষ শুরু করে। তার বন্ধুরা এ ব্যবসায়ের ঝুঁকির কথা বলে তাকে নিরুৎসাহী করার চেষ্টা করে। কিন্তু বন্ধুদের পরামর্শ শুনে তারা থেমে যায়নি। ঝুঁকি আছে জেনেও তারা মাছ চাষ শুরু করেছে। উদ্দীপকের হেলালের মাছ চাষের কার্যক্রমটি যথেষ্ট ঝুঁকিপূর্ণ। কিন্তু তার ঝুঁকি নেওয়ার মানসিকতা আছে বলেই সে এটি করতে সাহস করেছে। এতে তার মধ্যে ঝুঁকি গ্রহণের ক্ষমতার বহিঃপ্রকাশ ঘটেছে। এছাড়া মাছ। চাষে হেলালের মুনাফা অর্জনেরও অনিশ্চয়তা রয়েছে। আবার নানা ধরনের বাধা-বিপত্তির সম্মুখীন হতে পারে। এই জেনেও সে নিরুৎসাহিত না হয়ে মাছ চাষ শুরু করে। তার এই কর্মকান্ডে উদ্যোক্তার ঝুঁকি গ্রহণের ক্ষমতা গুণটি প্রকাশ পায়। সুতরাং হেলালের মধ্যে উদ্যোক্তার ঝুঁকি গ্রহণের ক্ষমতার গুণটি বিদ্যমান।"
        }
      ]
    },
    {
      "number": "4",
      "uddipok": "সুমন, মোহন ও রাজন তিন বন্ধু মিলে একটি অংশীদারি ব্যবসায় স্থাপন করেছিলেন। কিন্তু উক্ত ব্যবসায়ে মূলধনের অপ্রতুলতা, আইনগত সীমাবদ্ধতা ও অসীম দায়ের কারণে তারা বৃহদায়তন ব্যবসায়ে আগ্রহী হলেন। উক্ত ব্যবসায় গঠনের জন্য তারা বিভিন্ন দলিলপত্র প্রণয়নের প্রস্তুতি গ্রহণ করেন। তারা মনে করেন বর্তমানে ব্যবসায়টি বেকারত্ব দূর করে জাতীয় আয় বৃদ্ধিতে মুখ্য ভূমিকা রাখবে।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে যে ব্যবসায় গড়ে তোলে, তাকে অংশীদারি ব্যবসায় বলে।"
        },
        {
          "label": "খ",
          "question": "",
          "explanation": "সমবায় সমিতির দুটি গুরুত্বপূর্ণ মূলনীতি হলো একতাই বল ও সাম্যের নীতি। সমবায়ের প্রধান নীতিই হচ্ছে সমমনা, সমপেশা ও অর্থনৈতিক দিক থেকে সমশ্রেণির লোকদের একতা। মূলত 'একতাই বল' নীতির ভিত্তিতে এ ব্যবসায়ের উৎপত্তি হয়েছে। সমবায়ের আরেকটি গুরুত্বপূর্ণ নীতি হলো সাম্য বা সকলের সমান অবস্থান ও অংশগ্রহণ। এর সদস্যগণ অর্থনৈতিক, সামাজিক, রাজনৈতিক ও ধর্মীয়ভাবে যেমনই হোক না কেন সবাই সমান মর্যাদার অধিকারী।"
        },
        {
          "label": "গ",
          "question": "",
          "explanation": "উদ্দীপকে যৌথ মূলধনী ব্যবসায়ের দুটি গুরুত্বপূর্ণ দলিল স্মারকলিপি ও পরিমেল নিয়মাবলি প্রণয়নের কথা বলা হয়েছে। স্মারকলিপিকে কোম্পানির মূল দলিল বলা হয়। এতে কোম্পানির গুরুত্বপূর্ণ বিষয় যেমন কোম্পানির নাম, নিবন্ধিত কার্যালয়ের ঠিকানা, উদ্দেশ্য উল্লেখ থাকে। এছাড়াও কোম্পানির মূলধনের পরিমাণ, শেয়ারমালিকদের দায়-দায়িত্ব, ন্যূনতম চাঁদা ইত্যাদি বিষয় লিপিবদ্ধ থাকে। অন্যদিকে পরিমেল নিয়মাবলিতে কোম্পানির অভ্যন্তরীণ পরিচালনা সংক্রান্ত প্রয়োজনীয় সকল বিষয় লিপিবদ্ধ করা হয়। উদ্দীপকের সুমন, মোহন ও রাজন একটি অংশীদারি ব্যবসায় স্থাপন করেছিলেন। এ ধরনের ব্যবসায়ে অপর্যাপ্ত মূলধন, আইনগত সীমাবদ্ধতা ও অসীম দায় বিদ্যমান। তাই তারা বৃহদায়তন ব্যবসায় গঠনে আগ্রহী হন। এ বৃহদায়তন ব্যবসায়টি হলো যৌথ মূলধনী ব্যবসায়। আর যৌথ মূলধনী ব্যবসায় গঠনের জন্য স্মারকলিপি ও পরিমেল নিয়মাবলি দলিল দুইটি প্রস্তুত করতে হয়। তাই বলা যায়, উদ্দীপকে স্মারকলিপি ও পরিমেল নিয়মাবলি দলিল দুটি প্রস্তুতের কথা বলা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ব্যবসায়টি যৌথ মূলধনী ব্যবসায়ে (কোম্পানি) রূপান্তরের ফলে জাতীয় আয় বৃদ্ধিতে মুখ্য ভূমিকা রাখবে বলে আমি মনে করি। অংশীদারি ব্যবসায়ের সীমাবদ্ধতা দূর করার লক্ষ্যেই যৌথ মূলধনী কোম্পানির উদ্ভব হয়। বৃহদায়তন কোম্পানি সংগঠন হওয়ায় এতে অধিক মানুষের কর্মসংস্থানের সুযোগ সৃষ্টি হয়। আবার এটি জাতীয় আয় বাড়াতেও গুরুত্বপূর্ণ অবদান রাখে। উদ্দীপকের সুমন, মোহন ও রাজন মিলে একটি অংশীদারি ব্যবসায় গঠন করেন। এ ব্যবসায়ের বিভিন্ন ধরনের সীমাবদ্ধতার কারণে তারা কোম্পানি গঠন করতে আগ্রহী হন। এজন্য তারা প্রয়োজনীয় পদক্ষেপ, নেন। তারা মনে করেন তাদের ব্যবসায়টি দেশের বেকারত্ব দূর করবে। আবার জাতীয় আয় বৃদ্ধিতেও তারা মুখ্য ভূমিকা রাখবে। যৌথমূলধনী ব্যবসায় মূলধন গঠন বেশি হওয়ায় বৃহৎ পরিসরে কার্যক্রম পরিচালনা করা যায়। ফলে সেখানে অনেক লোকের কর্মসংস্থানের সুযোগ তৈরি হবে। এতে দেশের বেকার সমস্যা অনেকটা কমবে। এছাড়া উক্ত কোম্পানিতে নিয়োজিত কর্মীদের মাথাপিছু আয় ও জীবনযাত্রার মান বাড়বে। আবার ব্যবসায়টি লাভবান হলে সরকারকেও কর প্রদান করবে। ফলে জাতীয় আয়ও বাড়বে। এতে দেশের অর্থনৈতিক উন্নয়ন সাধিত হবে। এভাবে উদ্দীপকের ব্যবসায়টি জাতীয় আয় বৃদ্ধিতে মুখ্য ভূমিকা রাখবে।"
        }
      ]
    },
    {
      "number": "5",
      "uddipok": "জনাব হাসান একজন চাকরিজীবী। তিনি রাজশাহীতে বসবাস করলেও প্রতিদিন নাটোর গিয়ে অফিস করেন। তিনি ভবিষ্যৎ জীবনের নিরাপত্তার কথা ভেবে বিমা করেছেন। তিনি নিয়মিত নির্দিষ্ট প্রিমিয়াম প্রদান করেন। তার অবর্তমানে তার স্ত্রীকে ক্ষতিপূরণ বাবদ বিমাকৃত টাকা গ্রহণের নমিনী করেন। অন্যথায় তার জীবিত অবস্থায় তিনি মেয়াদান্তে বোনাসসহ সম্পূর্ণ টাকা পাবেন।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "পেটেন্ট হলো নতুন আবিষ্কৃত পণ্যের ওপর একক অধিকার পাওয়ার জন্য সরকারের সাথে আবিষ্কারকের সম্পাদিত চুক্তি।"
        },
        {
          "label": "খ",
          "question": "",
          "explanation": "যে বিমায় নদী ও সামুদ্রিক পথে সম্ভাব্য ঝুঁকির বিপরীতে ক্ষতিপূরণ দেওয়ার প্রতিশ্রুতি দেওয়া হয়, তাকে নৌ বিমা বলা হয়। নৌপথে বিরাজমান ঝড়-ঝঞ্ঝা, সুনামি, দস্যুতা, যুদ্ধবিগ্রহ প্রভৃতি কারণে পণ্য ও জাহাজের ক্ষতি হতে পারে। এক্ষেত্রে বিমাকারী প্রতিষ্ঠান নৌপথে কোনো বিপদ হলে ব্যবসায়ীদের আর্থিক সুরক্ষার নিশ্চয়তা দেয়। এজন্য নৌ বিমা করা হয়।"
        },
        {
          "label": "গ",
          "question": "",
          "explanation": "জনাব হাসান সাহেবের বিমা চুক্তিটি জীবন বিমা। এ ধরনের বিমার বিষয়বস্তু হচ্ছে মানুষের জীবন। জীবন বিমা চুক্তির মাধ্যমে বিমাকারী প্রিমিয়ামের বিনিময়ে একটি নির্দিষ্ট সময় পরে বিমাকৃত অর্থ ফেরত দেয়। বিমাগ্রহীতা বা তার মনোনীত ব্যক্তি এই অর্থ পায়। উদ্দীপকের জনাব হাসান একজন চাকরিজীবী। তিনি রাজশাহীতে বসবাস করলেও প্রতিদিন নাটোর গিয়ে অফিস করেন। ভবিষ্যতের নিরাপত্তার কথা চিন্তা করে তিনি বিমা করেছেন। তিনি চুক্তি অনুযায়ী নির্দিষ্ট হারে প্রিমিয়াম প্রদান করেন। বিনিময়ে বিমা প্রতিষ্ঠানটি মেয়াদপূর্তিতে তাকে কিংবা তার মনোনীত ব্যক্তিকে অর্থ দেওয়ার প্রতিশ্রুতি দেয়। এ চুক্তির সাথে জীবন বিমার মিল আছে। তাই বলা যায়, জনাব হাসান সাহেব জীবন বিমা চুক্তি করেছিলেন।"
        },
        {
          "label": "ঘ",
          "question": "",
          "explanation": "\"উদ্দীপকে বর্ণিত জীবন বিমা ক্ষতিপূরণের চুক্তি নয়\"- উক্তিটির সাথে আমি একমত। জীবন বিমায় মানুষের দুর্ঘটনা বা মৃত্যুজনিত কারণে আর্থিক সহায়তা দেওয়া হয়। কিন্তু মানুষের জীবন আর্থিকভাবে নিরূপণযোগ্য নয়। এ তাই এটিকে ক্ষতিপূরণের চুক্তি বলা যায় না। উদ্দীপকের জনাব হাসান ভবিষ্যতের কথা চিন্তা করে জীবন বিমা করেছেন। বিমা চুক্তির পর তিনি সময়মতো নির্দিষ্ট প্রিমিয়াম প্রদান করেন। এক্ষেত্রে তিনি মারা গেলে তার স্ত্রী ক্ষতিপূরণের টাকা পাবেন। আবার তিনি জীবিত থাকলেও মেয়াদান্তে বোনাসসহ সম্পূর্ণ টাকা পাবেন। জনাব হাসানের সম্পাদিত জীবন বিমা পরিবারকে আর্থিক সহায়তা দিবে। এ সহায়তা দিয়ে তার পরিবার স্বাভাবিক জীবনযাপন করতে সক্ষম হবে। কিন্তু জনাব হাসানের মৃত্যু হলে তার পরিবারের জন্য একটি অপূরণীয় ক্ষতি হিসেবে বিবেচিত হবে। জীবন বিমা থেকে প্রাপ্ত টাকা দিয়ে যা পূরণ করা অসম্ভব। তাই বিমা কোম্পানি থেকে দেওয়া অর্থ কেবল একটি আর্থিক সহায়তা হিসেবে বিবেচিত হবে। সুতরাং, উদ্দীপকে বর্ণিত জীবন বিমা ক্ষতিপূরণের চুক্তি নয় বলে আমি মনে করি।"
        }
      ]
    },
    {
      "number": "6",
      "uddipok": "জনাব হাসান সম্প্রতি একটি ব্যবসায় শুরু করেছেন। তিনি তার প্রতিটি কাজ শুরুর পূর্বে কাজটি কখন, কীভাবে, কার সাথে, কত সময়ে করতে পারবেন তার রূপরেখা তৈরি করেন। ফলে তার ব্যবসায়টি সুষ্ঠুভাবে পরিচালিত হচ্ছে। তিনি তার ব্যবসায়ে প্রথম কয়েক বছর লাভ না হলেও ক্ষতি যেন না হয় তার দিকে লক্ষ রাখছেন।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "কর্মসংস্থানকে প্রধানত তিন ভাগে ভাগ করা যায়।"
        },
        {
          "label": "খ",
          "question": "",
          "explanation": "কর্মীর দক্ষতা ও যোগ্যতা বিবেচনা করে উপযুক্ত কর্মী নির্বাচন করাকে সঠিক কর্মী নির্বাচন বলে। যেকোনো প্রতিষ্ঠানের জন্য কর্মী হলো সর্বাধিক গুরুত্বপূর্ণ উপাদান। এজন্য কর্মী নির্বাচনের ক্ষেত্রে শিক্ষাগত যোগ্যতা, পেশাগত দক্ষতা, বিশ্বস্ততা প্রভৃতি মানদণ্ড যাচাই করে নেওয়া উচিত। উপযুক্ত কর্মীর কাজের মান ভালো হয়। এতে প্রতিষ্ঠানের কাজে গতি আসে। তাই ব্যবসায়ের সফলতার জন্য সঠিক কর্মী নির্বাচন গুরুত্বপূর্ণ।"
        },
        {
          "label": "গ",
          "question": "",
          "explanation": "জনাব হাসান প্রতিটি কাজের পূর্বে যে রূপরেখা তৈরি করেন তা ব্যবস্থাপনার পরিকল্পনা প্রণয়ন কাজের সাথে সামঞ্জস্যপূর্ণ। পরিকল্পনা হলো ভবিষ্যৎ কার্যক্রমের প্রতিচ্ছবি। নির্ধারিত লক্ষ্য অর্জনের জন্য ভবিষ্যতে কী কাজ, কে, কীভাবে ও কখন করবে তা পরিকল্পনার মাধ্যমে নির্ধারণ করা হয়। সঠিক পরিকল্পনা প্রতিষ্ঠানের সম্পদের সুষ্ঠু ব্যবহার নিশ্চিত করতে সাহায্য করে। উদ্দীপকে জনাব হাসান সম্প্রতি একটি ব্যবসায় শুরু করেছেন। তিনি প্রতিটি কাজ শুরুর পূর্বে কখন, কীভাবে, কার সাথে, কত সময়ে করতে পারবেন তার রূপরেখা তৈরি করেন। রূপরেখাটি তার কাজের দিকনির্দেশনা হিসেবে কাজ করে। এতে তিনি কোনো প্রকার বাঁধা ছাড়াই যথাসময়ে কাজটি সম্পন্ন করতে পারেন। ফলে তার ব্যবসায়টি সুষ্ঠুভাবে পরিচালিত হচ্ছে। তার এসব কাজের সাথে পরিকল্পনার মিল রয়েছে। সুতরাং, জনাব হাসানের কাজটি ব্যবস্থাপনার পরিকল্পনা প্রণয়ন কাজের সাথে সামঞ্জস্যপূর্ণ।"
        },
        {
          "label": "ঘ",
          "question": "",
          "explanation": "জনাব হাসানের \"লাভ না হলেও ক্ষতি যেন না হয়\" এ চিন্তাটিকে ব্যবসায়ের ভাষায় সম আয়-ব্যয় বিশ্লেষণ বলা হয়। সম আয়-ব্যয় দ্বারা এমন একটি অবস্থা বোঝায় যখন ব্যবসায়ের আয়-ব্যয় সমান হয়। এটি এমন একটি পর্যায় যেখানে লাভ হয় না আবার ক্ষতিও হয় না। সম আয়-ব্যয় বিন্দু জানা থাকলে সহজে ব্যবসায়ের ক্ষতি এড়ানো যায়। উদ্দীপকে জনাব হাসান সম্প্রতি একটি ব্যবসায় শুরু করেছেন। তিনি ব্যবসায়ের কাজ সুষ্ঠুভাবে সম্পাদনের জন্য যথার্থ পরিকল্পনা করেন। ফলে তার ব্যবসায়টি সুন্দরভাবে পরিচালিত হয়। তিনি তার ব্যবসায়ে প্রথম কয়েক বছর লাভ না হলেও ক্ষতি যেন না হয় তার দিকে লক্ষ রাখছেন। জনাব হাসান মূলত ব্যবসায়ের আয়-ব্যয় সমান হওয়াকে গুরুত্ব দেন। এই অবস্থা নির্ধারণের জন্য কী পরিমাণ পণ্য, কী মূল্যে বিক্রি করতে হবে তা নির্ণয় করতে হয়। এ বিন্দুর বেশি বিক্রি করতে পারলে ব্যবসায়ে মুনাফা হয়। আর কম বিক্রি করলে ক্ষতি হয়। আয়-ব্যয় সমান হলে লাভ-ক্ষতি কিছুই হয় না। এজন্য জনাব হাসান ব্যবসায়ের প্রথম দিকে আয়-ব্যয় সমান রাখতে চান। এতে ব্যবসায়ের ক্ষতি এড়ানো যাবে। সুতরাং, জনাব হাসান 'লাভ না হলেও ক্ষতি যেন না হয়' বলতে সম আয়-ব্যয় বিশ্লেষণ বুঝিয়েছেন।"
        }
      ]
    },
    {
      "number": "7",
      "uddipok": "মি. বকুল মিয়া তার এক বন্ধুর পরামর্শ নিয়ে যুব উন্নয়ন প্রশিক্ষণ কেন্দ্র থেকে প্রশিক্ষণ নিয়ে বাঁশের পাখা, কুলা, ঝাঁকা তৈরি করেন এবং এ কাজে তার স্ত্রী-সন্তানরা তাকে সাহায্য করে। রাত-দিন পরিশ্রমের ফলে তাদের পরিবারে বর্তমানে অভাব নেই।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "যেসব প্রতিষ্ঠানে যন্ত্রপাতি, স্থায়ী সম্পদ অথবা মেধাসম্পদ ব্যবহারের মাধ্যমে সেবামূলক কাজ সম্পাদিত হয় সেগুলো সেবা শিল্প।"
        },
        {
          "label": "খ",
          "question": "",
          "explanation": "অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপন হলো বিজ্ঞাপন। এর মাধ্যমে পণ্যের তথ্য, ব্যবহারবিধি ক্রেতাদের সামনে উপস্থাপন করা হয়। এসব দেখে ক্রেতারা পণ্য সম্পর্কে ধারণা পায়। আর এ ধারণার ভিত্তিতে ক্রেতারা পণ্য কিনতে উদ্বুদ্ধ হয়।"
        },
        {
          "label": "গ",
          "question": "",
          "explanation": "উদ্দীপকে মি. বকুল মিয়ার কাজটি কুটির শিল্পের অন্তর্গত। এ শিল্প পরিবারের সদস্যদের সহায়তায় স্থাপন করা হয়। স্বল্প মূলধন ও সীমিত আয়তনে এবং ব্যক্তিগত সৃজনশীলতায় এ শিল্প গড়ে ওঠে। জমি এবং কারখানা ভবন ছাড়া এর স্থায়ী সম্পদের মূল্য (প্রতিস্থাপন ব্যয়সহ) ১০ লক্ষ টাকার কম হয়। উদ্দীপকের মি. বকুল মিয়া যুব উন্নয়ন প্রশিক্ষণ কেন্দ্র থেকে প্রশিক্ষণ নিয়ে পরিবারের সহযোগিতায় বাঁশের পাখা, কুলা, ঝাঁকা তৈরি করেন। তৈরি করা পণ্য বিক্রি করে তিনি অর্থ উপার্জন করেন। এ কাজে তাকে তার পরিবারের সদস্যরা সাহায্য করে। তার এ কাজের মূল উপকরণ হলো বাঁশ। এটি তিনি তার সৃজনশীলতার মাধ্যমে প্রক্রিয়াজাত করে চূড়ান্ত পণ্যে রূপ দেন। এর সাথে কুটির শিল্পের বৈশিষ্ট্যের মিল আছে। সুতরাং, মি. বকুল মিয়ার কর্মকাণ্ড কুটির শিল্পের অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকের মি. বকুল মিয়ার শিল্পটি কর্মসংস্থান সৃষ্টির মাধ্যমে বেকার জনগোষ্ঠীকে দরিদ্র ও বেকারত্বের অভিশাপ থেকে মুক্ত করতে পারে বলে আমি মনে করি। প্রশিক্ষণ, ব্যক্তিগত চেষ্টা ও কাঁচামালের সহজলভ্যতা থাকলে সহজেই 'কুটির শিল্প গঠন করা যায়। যে কেউ নিজ সৃজনশীলতা কাজে লাগিয়ে এই ধরনের শিল্প উদ্যোগ নিতে পারে। আবার এ শিল্প প্রতিষ্ঠায় নিয়োজিত হয়ে একজন ব্যক্তি নিজের কর্মসংস্থানের পাশাপাশি পরিবারের সদস্যদেরও কাজের সুযোগ তৈরি করতে পারে। মি. বকুল মিয়া বাঁশের পাখা, কুলা, ঝাঁকা তৈরি করে। সে তার সৃজনশীলতা, নৈপুণ্য, প্রশিক্ষণলব্ধ জ্ঞান দিয়ে এ কাজটি করছে। এ কাজে তার পরিবারের সদস্যরাও যুক্ত আছে। এজন্য বর্তমানে তার পরিবারে আর কোনো অভাব নেই। মি. বকুলের এ শিল্পের মাধ্যমে তার পরিবারের উন্নয়নের পাশাপাশি আর্থ-সামাজিক উন্নয়নও সাধিত হবে। তার পরিবার এ কাজটিতে যুক্ত থাকায় পণ্য বিক্রির আয় তারাও ভোগ করছে। এতে পরিবারের সদস্যরা আর্থিক সুবিধা পাচ্ছে। আবার, মি. বকুলের পরিবার চাইলে ব্যবসায়কে আরও সম্প্রসারণ ও কর্মী নিয়োগ দিতে পারে। এর মাধ্যমে সমাজে কর্মসংস্থানের সুযোগ সৃষ্টি হবে এবং বেকার সমস্যা কমবে। তাই বলা যায়, কর্মসংস্থান সৃষ্টির মাধ্যমে দরিদ্রতা ও বেকারত্ব দূরীকরণে মি. বকুল মিয়ার কুটির শিল্পের অবদান রয়েছে।"
        }
      ]
    },
    {
      "number": "8",
      "uddipok": "শিশির ফ্যাশনের মালিক জনাব শিশির তার প্রতিষ্ঠানের অধস্তন কর্মীদের সাথে আলাপ-আলোচনার মাধ্যমে বিভিন্ন সিদ্ধান্ত গ্রহণ করে থাকেন। তিনি কর্মীদের মতামতও গ্রহণ করেন। যার ফলশ্রুতিতে সকল কর্মী কাজে মনোনিবেশ করেন। কিন্তু তার পাশের বৃষ্টি ফ্যাশনের মালিক জনাব বৃষ্টি কর্মীদের কাজের দায়িত্ব দিয়ে নিশ্চিন্তে থাকেন। কর্মীদের কাজের জন্য জবাবদিহিতা করেন না। কর্মীরা তাদের ইচ্ছামতো কাজ করেন বিধায় কাজে বিশৃঙ্খলা দেখা দেয়।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "সাধারণত ব্যবসায়ের জন্য অর্থ সংগ্রহ করাকে ব্যবসায় অর্থায়ন বলে।"
        },
        {
          "label": "খ",
          "question": "",
          "explanation": "ব্যবস্থাপনা কার্যাবলির সর্বশেষ ধাপটি হলো নিয়ন্ত্রণ ব্যবস্থাপনা প্রক্রিয়া পরিকল্পনার মাধ্যমে শুরু হয়ে নিয়ন্ত্রণের মাধ্যমে শেষ হয়। প্রণীত পরিকল্পনা অনুযায়ী যথাযথভাবে কাজ হচ্ছে কি না তা যাচাইয়ের প্রয়োজন হয়। নিয়ন্ত্রণের মাধ্যমে পরিকল্পনার ত্রুটি-বিচ্যুতি নির্ণয় ও এর জন্য সংশোধনমূলক ব্যবস্থা নেওয়া হয়।"
        },
        {
          "label": "গ",
          "question": "",
          "explanation": "জনাব শিশিরের প্রতিষ্ঠানে গণতান্ত্রিক নেতৃত্ব বিরাজমান রয়েছে। এ ধরনের নেতৃত্বে নেতা কর্মীদের সাথে আলোচনা করে সিদ্ধান্ত নেন। এ আলোচনায় কর্মীরা মতামত দিতে পেরে নিজেদেরকে প্রতিষ্ঠানের' জন্য গুরুত্বপূর্ণ মনে করেন। তাই কর্মীরা নেতার প্রতি সন্তুষ্ট থাকে। উদ্দীপকের জনাব শিশির একটি প্রতিষ্ঠানে কর্মরত। তিনি অধস্তন কর্মীদের সাথে আলাপ-আলোচনার মাধ্যমে বিভিন্ন সিদ্ধান্ত নেন। কর্মীরা নিজেদের মতামত দেওয়ার সুযোগ পায়। তারা নিজেদের প্রতিষ্ঠানের অংশ মনে করে। ফলে কাজের প্রতি তাদের আগ্রহ বেড়ে যায়। এতে তার প্রতিষ্ঠানের লক্ষ্য অর্জন সহজ হয়। এসব বৈশিষ্ট্যের সাথে গণতান্ত্রিক নেতৃত্বের মিল পাওয়া যায়। সুতরাং, জনাব শিশিরের প্রতিষ্ঠানে গণতান্ত্রিক নেতৃত্ব বিরাজমান।"
        },
        {
          "label": "ঘ",
          "question": "",
          "explanation": "ব্যবসায়িক সফলতা লাভের ক্ষেত্রে শিশির ফ্যাশন বৃষ্টি ফ্যাশনের চেয়ে এগিয়ে থাকার কারণ হলো গণতান্ত্রিক নেতৃত্ব অনুসরণ করা। গণতান্ত্রিক নেতৃত্বে নেতা কর্মীদের কাজের জবাবদিহিতা আশা করেন। প্রয়োজনীয় বিষয়ে তাদের সাথে আলোচনা করে পরামর্শ গ্রহণ করেন। আর মুক্ত নেতৃত্বে নেতা কর্মীদের দায়িত্ব দিয়ে নিশ্চিন্তে থাকেন। কর্মীদের সুনির্দিষ্ট কোনো আদেশ দেন না। নেতা কর্মীদের জবাবদিহিতাও আদায় করেন না। উদ্দীপকে শিশির ফ্যাশনের মালিক প্রতিষ্ঠানের কর্মীদের সাথে আলাপ-আলোচনার মাধ্যমে সিদ্ধান্ত নেন। তিনি কর্মীদের মতামতও গ্রহণ করেন। অর্থাৎ, তিনি গণতান্ত্রিক নেতৃত্ব অনুসরণ করেন। অপরদিকে, বৃষ্টি ফ্যাশনের মালিক তার কর্মীদের কাজের দায়িত্ব দিয়ে নিশ্চিন্তে থাকেন। কর্মীদের কাজের জন্য জবাবদিহিতাও আদায় করেন না। অর্থাৎ, তিনি মুক্ত নেতৃত্ব অনুসরণ করেন। গণতান্ত্রিক নেতৃত্ব অনুসরণ করার ফলে শিশির ফ্যাশনের কর্মীরা প্রতিষ্ঠানের প্রতি সন্তুষ্ট থাকে। তারা কাজের প্রতি আগ্রহী হয়। ফলে তাদের কাজের মানও ভালো হয়। এতে প্রতিষ্ঠান সহজে তাদের লক্ষ্য অর্জন করতে পারে। অপরদিকে, মুক্ত নেতৃত্ব অনুসরণ করার কারণে বৃষ্টি ফ্যাশনের কর্মীরা কাজের প্রতি উদাসীন থাকে। তারা তাদের ইচ্ছামতো কাজ করে। ফলে তাদের প্রতিষ্ঠানে বিশৃঙ্খলা বিরাজ করে। তাই বলা যায়, ব্যবসায়িক সফলতার ক্ষেত্রে শিশির ফ্যাশন বৃষ্টি ফ্যাশনের চেয়ে এগিয়ে থাকবে।"
        }
      ]
    },
    {
      "number": "9",
      "uddipok": "মেসার্স সাদেক ব্রাদার্স নিজস্ব এলাকার ব্যবহারকারীর চাহিদা, ক্রয়ক্ষমতা, রুচি, অভ্যাস নানা বিষয়ের ওপর পরীক্ষা-নিরীক্ষা করে তাদের প্রসাধনী সামগ্রীর উৎপাদন পরিকল্পনা গ্রহণ করে। ফলে এ বছর তাদের উৎপাদিত প্রসাধনী সামগ্রীর সবটুকুই বিক্রি হয়ে যায়। উত্ত দ্রব্যাদির মূল্য উৎপাদক ও ব্যবহারকারী উভয়ের কাছে গ্রহণযোগ্য হয় এবং বছরব্যাপী প্রসাধন সামগ্রীর মূল্য স্থিতিশীল ছিল।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "'মানব সম্পদ' ব্যবসায়ের সামাজিক পরিবেশের উপাদান।"
        },
        {
          "label": "খ",
          "question": "",
          "explanation": "যে বণ্টন প্রণালিতে উৎপাদনকারী সরাসরি ভোক্তার নিকট পণ্য বিক্রি করে তাকে 'সরাসরি ভোক্তার নিকট বিক্রয়' বণ্টন প্রণালি বলে। এ বন্টন প্রণালিতে উৎপাদনকারী ও ভোক্তার মাঝে কোনো মধ্যস্থকারবারি থাকে না। এক্ষেত্রে উৎপাদনকারী ও ভোক্তার সরাসরি যোগাযোগ স্থাপিত হয় বলে একে সরাসরি বিপণনও বলা হয়। ধান, ফলমূল, সবজি, গুড়, চিনি প্রভৃতি অনেক সময় এ পদ্ধতিতে বিপণন করা হয়।"
        },
        {
          "label": "গ",
          "question": "",
          "explanation": "মেসার্স সাদেক ব্রাদার্সের পণ্য ব্যবহারকারীর ওপর সমীক্ষা চালানোর কাজটি হলো ভোক্তা বিশ্লেষণ। ভোক্তা বিশ্লেষণ বিপণনের একটি গুরুত্বপূর্ণ কাজ। এর মাধ্যমে পণ্য বিপণনের আগেই ক্রেতাদের রুচি, চাহিদা, আগ্রহ ইত্যাদি মূল্যায়ন করা হয়। যথাযথভাবে ভোক্তা বিশ্লেষণ না করলে ব্যবসায়িক ঝুঁকি বেড়ে যায়। উদ্দীপকের মেসার্স সাদেক ব্রাদার্স প্রসাধনী সামগ্রী উৎপাদন ও বিক্রি করতে চায়। এজন্য প্রথমেই প্রতিষ্ঠানটি নিজস্ব এলাকার প্রসাধনী ব্যবহারকারীদের চাহিদা, ক্রয়ক্ষমতা, রুচি, অভ্যাসসহ বিভিন্ন বিষয়ের ওপর পরীক্ষা-নিরীক্ষা করে। পরবর্তীতে উক্ত পরীক্ষা-নিরীক্ষায় পাওয়া তথ্যের ভিত্তিতে প্রসাধনী সামগ্রী উৎপাদনের পরিকল্পনা করে। এক্ষেত্রে মেসার্স সাদেক ব্রাদার্স উৎপাদন ও বিপণনের আগেই ভোক্তাদের রুচি, চাহিদা, আগ্রহ প্রভৃতি বিষয় মূল্যায়ন করে দেখেছে। পরবর্তীতে ভোক্তার চাহিদা অনুযায়ী পণ্য উৎপাদন করে সরবরাহ করেছে। ফলে উৎপাদক ও ভোক্তা উভয়েই লাভবান হয়েছে। এসব বিষয় বিপণনের ভোক্তা বিশ্লেষণের সাথে সামঞ্জস্যপূর্ণ। অতএব, মেসার্স সাদেক ব্রাদার্সের পণ্য ব্যবহারকারীর ওপর সমীক্ষা মূলত ভোক্তা বিশ্লেষণ।"
        },
        {
          "label": "ঘ",
          "question": "",
          "explanation": "\"মেসার্স সাদেক ব্রাদার্সের সমীক্ষা কার্যক্রম উৎপাদক ও ভোক্তা উভয়ের স্বার্থ রক্ষা করে\"- উক্তিটি যথার্থ। ভোক্তা বিশ্লেষণ বিপণনের এমন একটি প্রক্রিয়া যার মাধ্যমে ভোক্তার রুচি, চাহিদা, পছন্দ-অপছন্দ প্রভৃতি সম্পর্কে জানা যায়। ফলে সে অনুযায়ী পণ্য উৎপাদন ও বিপণন করা হলে ভোক্তার কাছে পণ্যের গ্রহণযোগ্যতা বেড়ে যায়। এতে পণ্যের বিক্রি ও মুনাফাও বেড়ে যায়। উদ্দীপকের মেসার্স সাদেক ব্রাদার্স ভোক্তাদের চাহিদা, ক্রয়ক্ষমতা, রুচি, অভ্যাস প্রভৃতির ওপর একটি সমীক্ষা চালায়। অর্থাৎ, তারা ভোক্তা বিশ্লেষণ করে। এতে সহজেই তারা ভোক্তা সম্পর্কে জেনে সে অনুযায়ী পণ্য উৎপাদনে সক্ষম হয়। ফলে তাদের উৎপাদিত প্রসাধনী সামগ্রীর সবটুকুই বিক্রি হয়ে যায়। এক্ষেত্রে প্রতিষ্ঠানটি সমীক্ষা চালানোর মাধ্যমে ভোক্তাদের চাহিদা অনুযায়ী পণ্য উৎপাদন ও সরবরাহ করে। ফলে ভোক্তারা তাদের পছন্দ ও চাহিদা অনুযায়ী পণ্য পেয়ে খুশি থাকে। এতে করে প্রতিষ্ঠানটির গ্রহণযোগ্যতা ভোক্তাদের কাছে বেড়ে যায়। আবার বাজার তথ্যের ভিত্তিতে পণ্য উৎপাদনের ফলে অতিরিক্ত পণ্য উৎপাদন করতে হয় না। এটি তাদের অপচয় ও উৎপাদন ব্যয় হ্রাস করতে ভূমিকা রাখে। ফলে পণ্যের মূল্য ক্রেতাদের ক্রয়ক্ষমতার মধ্যে রাখা সম্ভব হয়। ফলে প্রতিষ্ঠানটির বিক্রি ও মুনাফা বাড়াতে থাকে। তাই সার্বিক বিবেচনায় বলা যায়, মেসার্স সাদেক ব্রাদার্সের সমীক্ষা কার্যক্রম উৎপাদক ও ভোক্তা উভয়েরই স্বার্থ রক্ষা করে বলে আমি মনে করি।"
        }
      ]
    },
    {
      "number": "10",
      "uddipok": "হালিমা বেগম সরকারি একটি সংস্থা থেকে ঋণ ও পরামর্শ নিয়ে তার বাড়িতে একটি ছোট ধরনের শিল্প স্থাপন করে। এলাকার আশপাশের অনেক গৃহিণী কাজের ফাঁকে হালিমা বেগমের কারখানায় কাজ করে। কারখানায় উৎপাদিত বিভিন্ন সামগ্রীর বেশ কদর আছে।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "ক্ষুদ্র ও কুটির শিল্প সংস্থা শিল্প মন্ত্রণালয়ের অধীনে পরিচালিত হয়।"
        },
        {
          "label": "খ",
          "question": "",
          "explanation": "ব্যবসায় কাজ পরিচালনা ও সম্প্রসারণের পথে বাধাগুলো দূর করতে দেওয়া সহায়তা হলো সংরক্ষণমূলক সহায়তা। প্রতিষ্ঠান স্থাপনের পরেও বিভিন্ন প্রতিবন্ধকতা থেকে প্রতিষ্ঠানকে বাঁচাতে সংরক্ষণমূলক সহায়তা নেওয়া প্রয়োজন। পণ্যমান নিয়ন্ত্রণ, অর্থসংক্রান্ত সহায়তা, ব্যবসায় আধুনিকীকরণ প্রভৃতি সংরক্ষণমূলক সহায়তা।"
        },
        {
          "label": "গ",
          "question": "",
          "explanation": "উদ্দীপকের হালিমা বেগম মহিলা অধিদপ্তর থেকে পরামর্শ নিয়েছে। এ প্রতিষ্ঠান নারী উদ্যোক্তাদের বিভিন্ন ধরনের প্রশিক্ষণ দিয়ে থাকে। এ প্রশিক্ষণের মধ্যে আছে হাঁস-মুরগি ও গবাদিপশু পালন, হস্ত শিল্প, বাটিকের কাজ, বুনন শিল্প, সেলাই প্রভৃতি। এসব ক্ষেত্রে প্রশিক্ষণ নিয়ে নারীরা নিজেদের কর্মসংস্থান তৈরি করতে পারে। উদ্দীপকের হালিমা বেগম সরকারি একটি সংস্থা থেকে ঋণ ও পরামর্শ নেন। সংস্থাটির পরামর্শ অনুযায়ী তিনি তার বাড়িতে একটি ছোট ধরনের শিল্প স্থাপন করে। এতে তার এলাকার আশপাশের অনেক নারী তার কারখানায় কাজ করার সুযোগ পায়। সাধারণত নারীদের জন্য এ সুযোগ-সুবিধা মহিলা অধিদপ্তর দিয়ে থাকে। এর লক্ষ্য হলো মহিলাদের সৃজনশীলতার বিকাশ, আত্মকর্মসংস্থান ও ক্ষমতায়ন। সুতরাং, হালিমা বেগম মহিলা অধিদপ্তর থেকে পরামর্শ নিয়েছে।"
        },
        {
          "label": "ঘ",
          "question": "",
          "explanation": "বর্তমান পরিস্থিতিতে হালিমা বেগমের শিল্প দেশের আর্থ-সামাজিক উন্নয়নে ইতিবাচক প্রভাব ফেলবে। দেশের সম্পদের যথাযথ ব্যবহারে বর্তমানে প্রচুর শিল্প-কারখানা গড়ে ওঠেছে। ফলে এসব প্রতিষ্ঠানে বিপুলসংখ্যক বেকার মানুষের কর্মসংস্থানের ব্যবস্থা হচ্ছে। এছাড়া দেশের শিল্প উন্নয়নও হচ্ছে। ফলে দেশ অর্থনীতিতে এগিয়ে যাচ্ছে। উদ্দীপকের হালিমা বেগম মহিলা অধিদপ্তর থেকে ঋণ ও পরামর্শ নিয়ে একটি ছোট শিল্প স্থাপন করে। তার ক্ষুদ্র শিল্পটিতে আশপাশের অনেক গৃহিণীর কর্মসংস্থান হয়েছে। এছাড়া তাদের কারখানায় উৎপাদিত বিভিন্ন সামগ্রীর বেশ কদর রয়েছে। এতে তারা অনেক মানুষের চাহিদা পূরণ করতে পারছে। হালিমা বেগম ক্ষুদ্র শিল্প স্থাপনের মাধ্যমে নিজের কর্মসংস্থানের ব্যবস্থা করছে। আবার তার কারখানায় আরও গ্রামীণ নারীর কর্মসংস্থানের ব্যবস্থা হয়েছে। এতে ঐ এলাকার বেকারত্ব অনেকাংশ কমেছে। এছাড়া তাদেরও আর্থিক অবস্থারও উন্নতি হয়েছে। আবার তাকে দেখে অনুপ্রাণিত হয়ে অনেকে এ ধরনের শিল্প স্থাপনে আগ্রহী হবে। এতে দেশের জাতীয় উৎপাদন ও আয় বাড়বে। তাই বলা যায়, দেশের সামগ্রিক উন্নয়নে হালিমা বেগমের ক্ষুদ্র শিল্পটি ইতিবাচক প্রভাব ফেলবে।"
        }
      ]
    },
    {
      "number": "11",
      "uddipok": "জনাব সুরুজ একজন ফল ব্যবসায়ী। তিনি সততার সাথে ব্যবসায়িক কার্যক্রম চালিয়ে আসছেন। তিনি তার বিক্রীত ফলে কোনো ফরমালিন বা ক্ষতিকর কোনো প্রকার রাসায়নিক পদার্থ ব্যবহার করেন না। তিনি ঋণ নিলে সময়মতো তা ফেরত দেন। সমাজে তিনি একজন সৎ ব্যবসায়ী হিসেবে সকলের নিকট পরিচিত।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "বিক্রয়মূল্য ক্রয়মূল্যের চেয়ে বেশি হলে উভয়ের পার্থক্যকে মুনাফা বলে।"
        },
        {
          "label": "খ",
          "question": "",
          "explanation": "ব্যবসায় পরিচালনাগত বিষয়ে ব্যবসায়ীর স্থায়ীভাবে লালন করা বিশ্বাস, ধ্যান-ধারণা, মতামত প্রভৃতি হলো ব্যবসায় মূল্যবোধ। সমাজকে ঘিরেই ব্যবসায়ের কাজ পরিচালিত হয়। এতে ব্যবসায় মূল্যবোধ রক্ষার মাধ্যমে ব্যবসায়ী সমাজের মানুষের আস্থা অর্জন করে। ব্যবসায়ী গ্রাহকের আস্থা যত অর্জন করতে পারে তত সে সফল হতে পারে। এজন্য ব্যবসায়ে মূল্যবোধের প্রয়োজনীয়তা অপরিহার্য।"
        },
        {
          "label": "গ",
          "question": "",
          "explanation": "জনাব সুরুজের ব্যবসায় পরিচালনায় নৈতিকতার দিকটি ফুটে ওঠেছে।, ভালো-মন্দের বিচার-বিশ্লেষণ করে সঠিক কাজটি করাই নৈতিকতা। আর ব্যবসায়ে বিভিন্ন পক্ষের (সমাজ, রাষ্ট্র, ক্রেতা ও ভোক্তা প্রভৃতি) প্রতি যথার্থ দায়িত্ব পালন করে ব্যবসায় পরিচালনা করা ব্যবসায় নৈতিকতার অন্তর্গত। উদ্দীপকের জনাব সুরুজ একজন ফল ব্যবসায়ী। তিনি অত্যন্ত সততার সাথে ব্যবসায় পরিচালনা করেন। তাই তিনি ফলে কোনো ফরমালিন বা ক্ষতিকর রাসায়নিক পদার্থ ব্যবহার করেন না। এছাড়া তিনি ধারে পণ্য কিনলে বা ঋণ নিলে সময়মতো পরিশোধ করেন। তাই সমাজে তিনি একজন সৎ ব্যবসায়ী হিসেবে সকলের নিকট পরিচিত। এসব কাজের মাধ্যমে জনাব সুরুজের ব্যবসায় পরিচালনা করার বিষয়টি ব্যবসায়ে নৈতিকতার সাথে সামঞ্জস্যপূর্ণ। তাই বলা যায়, জনাব সুরুজ নৈতিকতা মেনে ফলের ব্যবসায় পরিচালনা করেন।"
        },
        {
          "label": "ঘ",
          "question": "",
          "explanation": "জনাব সুরুজের মতো ব্যবসায়ীরা সামাজিক দায়বদ্ধতা থেকেই সমাজ কল্যাণমূলক কর্মকাণ্ডে আত্মনিয়োগ করে- উক্তিটির সাথে আমি একমত। সামাজিক দায়বদ্ধতার ক্ষেত্রে মুনাফা অর্জনের পাশাপাশি সমাজের প্রতি কিছু জনকল্যাণমূলক কাজ করা হয়। ব্যবসায় একটি সামাজিক প্রতিষ্ঠান হওয়ার কারণে তাদের এটি পালন করতে হয়। এতে, ব্যবসায়ের সুনাম বাড়ে এবং জনগণের আস্থা অর্জন সম্ভব হয়। উদ্দীপকের জনাব সুরুজ একজন সৎ ফল ব্যবসায়ী। তিনি সবসময় ক্রেতাদের আস্থা অর্জনের চেষ্টা করেন। এজন্য তিনি কখনোই ফলে রাসায়নিক পদার্থ ব্যবহার করেন না। এছাড়া তিনি যথাসময়ে ধার পরিশোধ করেন। জনাব সুরুজ সমাজের সকল পক্ষের প্রতি তার দায়িত্ব পালন করেন। কারণ তিনি জানেন ব্যবসায়ের সফলতা নির্ভর করে এর সাথে জড়িত সকল পক্ষের সন্তুষ্টির ওপর। এ কারণে জনাব সুরুজের মতো ব্যবসায়ীরা সামাজিক দায়বদ্ধতার অংশ হিসেবে সমাজকল্যাণমূলক কাজ করে। এ ধরনের কাজের জন্য ক্রেতারা তার ব্যবসায়ের প্রতি আস্থাশীল হবে। এটি তার ব্যবসায়ের সুনাম বাড়াতেও সহায়তা করবে। এতে তার ব্যবসায়ের বিক্রি ও মুনাফা বাড়বে। এগুলো তাকে সামাজিক দায়বদ্ধতা পালনের প্রতি আরও উৎসাহী করে তোলে। এভাবে জনাব সুরুজ সামাজিক দায়বদ্ধতা পালনের। মাধ্যমে সমাজকল্যাণমূলক কর্মকাণ্ডে আত্মনিয়োগ করেন।"
        }
      ]
    }
  ]
}