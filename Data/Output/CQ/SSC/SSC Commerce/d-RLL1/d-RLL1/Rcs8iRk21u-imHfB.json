{
  "title": "বরিশাল বোর্ড ২০২৩",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব মনির একজন ঠিকাদার। তিনি বাংলাদেশের বিভিন্ন জেলায় সড়ক, বাঁধ, ব্রিজ, ভবন, ফ্লাইওভার ইত্যাদি তৈরির কাজ করেন। তাঁর এই কাজে প্রতিদিন অনেক ধরনের মালামাল আনা-নেওয়া করতে হয়। অনেক মাল মজুদ করে রাখতে হয়। প্রতিদিন কাঁচামাল ও বিভিন্ন সামগ্রী ক্রয়ের জন্য ব্যাংক থেকে ঋণ গ্রহণ করতে হয়।",
      "tag": "BB 23",
      "sub_questions": [
        {
          "label": "ক",
          "question": "ব্যবসায়িক পরিবেশ কাকে বলে?",
          "explanation": "ব্যবসায় প্রতিষ্ঠানের গঠন, পরিচালনা ও সম্প্রসারণের ওপর প্রত্যক্ষ বা পরোক্ষভাবে প্রভাব বিস্তার করে এমন সব পারিপার্শ্বিক উপাদানের সমষ্টি হলো ব্যবসায় পরিবেশ।।"
        },
        {
          "label": "খ",
          "question": "",
          "explanation": "ব্যবসায় পরিবেশের আইনগত উপাদানের মাধ্যমে স্বজনপ্রীতি ও চাঁদাবাজি প্রতিরোধ করা যায়। দেশীয় ও আন্তর্জাতিক পর্যায়ে প্রচলিত বিভিন্ন আইনের সমন্বয়ে আইনগত পরিবেশ সৃষ্টি হয়। স্বজনপ্রীতি ও চাঁদাবাজি ব্যবসায় পরিবেশের ভারসাম্যা নষ্ট করে। তাই পরিবেশের আইনগত উপাদান স্বজনপ্রীতি ও চাঁদাবাজি প্রতিরোধে সুনির্দিষ্ট নীতিমালা প্রণয়ন করে থাকে।"
        },
        {
          "label": "গ",
          "question": "",
          "explanation": "জনাব মনিরের কাজকে নির্মাণ শিল্প বলা যায়। এ শিল্পের মাধ্যমে অবকাঠামোগত উন্নয়ন এবং স্থাপনা তৈরি করা হয়। এতে উৎপাদিত বা তৈরিকৃত বিষয় সাধারণত স্থানান্তরযোগ্য নয় ও স্থায়ী প্রকৃতির হয়ে থাকে। দালানকোঠা, ফ্লাইওভার, সেতু ও বাঁধ নির্মাণ, খাল খনন প্রভৃতি নির্মাণ শিল্পের উদাহরণ। উদ্দীপকের জনাব মনির একজন ঠিকাদার। তিনি বাংলাদেশের বিভিন্ন জেলায় সড়ক, বাঁধ, ব্রিজ, ভবন, ফ্লাইওভার ইত্যাদি তৈরির কাজ করেন। এই কাজের মাধ্যমে তিনি দেশের অবকাঠামোগত উন্নয়ন করছেন। আবার তার তৈরি এসব অবকাঠামো অনেক দিন ব্যবহার করা যাবে। এসব বৈশিষ্ট্যের সাথে নির্মাণ শিল্পের মিল আছে। তাই বলা যায়, জনাব মনিরের কাজটি হলো নির্মাণ শিল্প।"
        },
        {
          "label": "ঘ",
          "question": "",
          "explanation": "জনাব মনিরের ব্যবসায়িক কার্যক্রম বাণিজ্যের পরিবহন, গুদামজাতকরণ, ব্যাংকিং, পণ্য বিনিময় উপাদানের সাথে জড়িত। ব্যবসায়ের, অন্যতম প্রধান শাখা হলো বাণিজ্য। উৎপাদিত পণ্যসামগ্রী বা সেবা ভোক্তার কাছে পৌছানো পর্যন্ত বিভিন্ন বাধার (স্থানগত, সময়গত, অর্থগত, ব্যক্তিগত) সম্মুখীন হতে হয়। এসব বাধা দূর করে ভোক্তার কাছে পণ্য পৌঁছে দেওয়া বাণিজ্যের কাজ। উদ্দীপকের জনাব মনিরকে তার নির্মাণ কাজে প্রতিদিন অনেক ধরনের মালামাল আনা-নেওয়া করতে হয়। তাকে অনেক মাল মজুদ করেও রাখতে হয়। আবার প্রতিদিন কাঁচামাল ও বিভিন্ন সামগ্রী কেনার জন্য ব্যাংক থেকে ঋণ গ্রহণ করতে হয়। তিনি এ কার্যাবলি বাণিজ্যের বিভিন্ন উপাদানের মাধ্যমে সম্পন্ন করে থাকেন। জনাব মনির প্রতিদিন মালামাল আনা-নেওয়ার কাজে বাণিজ্যের পরিবহন উপাদানটি ব্যবহার করেন। এর মাধ্যমে তার স্থানগত বাধা দূর হয়। আবার পণ্য মজুদ করতে তিনি গুদামজাতকরণ উপাদানটি ব্যবহার করেন। এছাড়াও বাণিজ্যের ব্যাংকিং উপাদানটির মাধ্যমে তিনি ঋণ নিয়ে কাঁচামাল কিনেন। এই দুইটি কাজে তার অর্থগত ও মালিকানাগত বাধা দূর হয়। তাই বলা যায়, জনাব মনিরের ব্যবসায়ের কার্যক্রম বাণিজ্যের পরিবহন, গুদামজাতকরণ, ব্যাংকিং, পণ্য বিনিময় উপাদানের মাধ্যমে সম্পন্ন হয়ে থাকে।"
        }
      ]
    },
    {
      "number": "2",
      "uddipok": "দৃশ্যপট-১: জনাব নাফিস কম্পিউটারের একটি নতুন গেম উদ্ভাবন করে অনেক টাকা উপার্জন করেন। পরবর্তীতে তার উদ্ভাবিত গেমস নকল করে সায়েম নামে একজন ব্যক্তি বাজারে ছাড়া শুরু করে। তাই জনাব নাফিস ক্ষুব্ধ হয়ে সায়েমের বিরুদ্ধে নির্দিষ্ট আইনে মামলা করেন। সায়েম সাজাপ্রাপ্ত হয়। দৃশ্যপট-২: জনাব শাওন চালের কুঁড়া থেকে তেল তৈরির পদ্ধতি আবিষ্কার করেন। তার এ আবিষ্কার অনেক জনপ্রিয় ও সাশ্রয়ী হওয়ায় ভারতের একটি কোম্পানি তা বাণিজ্যিকভাবে উৎপাদনের জন্য শাওনের সাথে চুক্তিবদ্ধ হয়।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "মেধা ও মন দ্বারা সৃষ্ট কাজ হলো মেধাসম্পদ।"
        },
        {
          "label": "খ",
          "question": "",
          "explanation": "বিমা হলো ক্ষতিপূরণের চুক্তি, যেখানে বিমাকারী প্রতিষ্ঠান নির্দিষ্ট প্রিমিয়ামের বিনিময়ে বিমাগ্রহীতাকে আর্থিক ক্ষতিপূরণ দেয়। বিমা প্রতিষ্ঠান প্রিমিয়ামের বিনিময়ে অন্যের জীবন ও সম্পত্তির ঝুঁকি নেয়। নির্দিষ্ট ঝুঁকির কারণে বিমাগ্রহীতার ক্ষতি হলে বিমাকারী ক্ষতিপূরণ দেয়। তাই একে ক্ষতিপূরণের চুক্তি বলা হয়।"
        },
        {
          "label": "গ",
          "question": "",
          "explanation": "দৃশ্যপট-২ এ ফ্রানসাইজিং ব্যবসায় সম্পর্কে বলা হয়েছে। এ ব্যবসায়ে কোনো খ্যাতনামা কোম্পানির নাম ব্যবহার করে পণ্য তৈরি ও বিক্রির জন্য চুক্তি করা হয়। এক্ষেত্রে ব্যবসায়ের দুটি পক্ষ থাকে-ফ্রানসাইজর ও ফ্রানসাইজি। উদাহরণস্বরূপ, বাংলাদেশের কেএফসি ব্যবসায়টি হলো ফ্রানসাইজিং ব্যবসায়। উদ্দীপকে দৃশ্যপট-২ এ জনাব শাওন চালের কুড়া থেকে তেল তৈরির পদ্ধতি আবিষ্কার করেন। তার এই আবিষ্কার অনেক জনপ্রিয় ও সাশ্রয়ী হয়ে ওঠে। ফলে ভারতের একটি কোম্পানি তা বাণিজ্যিকভাবে উৎপাদনের জন্য শাওনের সাথে চুক্তিবদ্ধ হয়। চুক্তির শর্তানুযায়ী ভারতের কোম্পানিটি শাওনকে নির্দিষ্ট হারে ফি দিবে। এক্ষেত্রে শাওনের শর্ত কোম্পানিটি না মানলে তিনি যেকোনো সময় কোম্পানিটির সাথে চুক্তি বাতিল করতে পারবেন। এসবের সাথে ফ্রানসাইজিং ব্যবসায়ের মিল রয়েছে। সুতরাং উল্লিখিত পক্ষ দুটির মধ্যে ফ্রানসাইজিং ব্যবসায়ের চুক্তি হয়েছে।"
        },
        {
          "label": "ঘ",
          "question": "",
          "explanation": "জনাব নাফিসের মেধাসম্পদটি হলো কপিরাইট। লেখক বা শিল্পীর মৌলিক ও সৃজনশীল কর্ম নির্দিষ্ট সময়ের জন্য বিক্রি ও ব্যবহারের একচ্ছত্র অধিকার হলো কপিরাইট। এটি একটি বুদ্ধিবৃত্তিক সম্পদ। গল্প, নাটক, প্রবন্ধ, চিত্রকর্ম প্রভৃতি কপিরাইটের মাধ্যমে সংরক্ষিত হয়। বর্তমানে কম্পিউটার সফটওয়‍্যারও এ আইনের মাধ্যমে সংরক্ষিত হয়। উদ্দীপকের জনাব নাফিস কম্পিউটারের একটি নতুন গেম উদ্ভাবন করেন। এর মাধ্যমে তিনি অনেক টাকা উপার্জন করেন। পরবর্তীতে তার উদ্ভাবিত গেমস নকল করে সায়েম নামে এক ব্যক্তি বাজারে ছাড়ে। তাই নাফিস ক্ষুদ্ধ হয়ে সায়েমের বিরুদ্ধে মামলা করে। উদ্দীপকে নাফিসের তৈরি গেমসটি কপিরাইট নিবন্ধিত ছিল। এর কারণে তিনি গেমসটির একচ্ছত্র অধিকার পান। ফলে অন্য কেউ এটি নকল করলে জনাব নাফিস আইনি প্রতিকার পাবেন। এ কারণে নাফিস সায়েমের বিরুদ্ধে মামলা করতে সমর্থ হয়েছিলেন। আর, আইন অনুযায়ী সায়েম সাজাপ্রাপ্ত হয়েছেন। তাই বৈশিষ্ট্যের ভিত্তিতে নাফিসের মেধাসম্পদটিকে কপিরাইট বলা যায়।"
        }
      ]
    },
    {
      "number": "3",
      "uddipok": "নেতা নেতৃত্বের বৈশিষ্ট্য নেতার গুণ Y নেতা সবসময় কর্মীদের চাপে রাখেন, আদেশ দিয়ে ও ভয়-ভীতি দেখিয়ে কাজ আদায় করেন। - Z কর্মীরা নিজেদেরকে প্রতিষ্ঠানের অংশ মনে করেন, কর্মীদের পরামর্শ অনুযায়ী নেতা সঠিক সিদ্ধান্ত গ্রহণ করেন। নেতা নারী ও পুরুষ উভয়ের প্রতি শ্রদ্ধাশীল হন, দক্ষতা অনুযায়ী কর্মীদের দায়িত্ব প্রদান করেন।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "প্রেষণা হলো প্রতিষ্ঠানের কর্মীদের কাজের প্রতি আগ্রহী ও উৎসাহীত করার প্রক্রিয়া"
        },
        {
          "label": "খ",
          "question": "ব্যবস্থাপনার কোন কাজের মাধ্যমে পরিকল্পনাকে বাস্তবায়ন করা সহজ? ব্যাখ্যা করো।",
          "explanation": "ব্যবস্থাপনার নিয়ন্ত্রণ কাজের মাধ্যমে পরিকল্পনা বাস্তবায়ন করা সহজ হয়। পরিকল্পনা অনুযায়ী ব্যবসায়ে কাজ যথাযথভাবে হচ্ছে কি না তা পরিমাপ করার জন্য নিয়ন্ত্রণ ব্যবস্থা প্রয়োজন। কারণ নিয়ন্ত্রণের মাধ্যমে কার্যফল তুলনা করে বিচ্যুতি নিরূপণ করা হয় ও সংশোধনীমূলক ব্যবস্থা নেওয়া হয়। এভাবে নিয়ন্ত্রণ ব্যবস্থার মাধ্যমে পরিকল্পনা অনুযায়ী কাজ করা সহজ হয়।"
        },
        {
          "label": "গ",
          "question": "",
          "explanation": "উদ্দীপকে 'Y'-এর নেতৃত্বের ধরন হলো স্বৈরতান্ত্রিক। এ ধরনের নেতৃত্বে কর্মীদেরকে চাপ প্রয়োগ ও ভয়-ভীতি দেখিয়ে কাজ আদায় করা হয়। কাজে ভুল হলে কর্মীদেরকে শাস্তি দেওয়া হয়। কর্মীদের মতামতের গুরুত্ব দেওয়া হয় না। কর্মীরা তাদের নেতার প্রতি নেতিবাচক ধারণা পোষণ করেন। উদ্দীপকে নেতা 'Y' সবসময় কর্মীদের চাপে রাখেন। তিনি আদেশ দিয়ে ও ভয়-ভীতি দেখিয়ে কাজ আদায় করেন। তিনি কর্মীদের নেতৃত্বে আস্থা রাখেন না। কর্মীদের মতামতের কোনো গুরুত্ব তার কাছে নেই। তিনি শুধু আদেশ করেন, জবাবদিহি করেন না। এসব বৈশিষ্ট্যের সাথে স্বৈরতান্ত্রিক নেতৃত্বের মিল রয়েছে। তাই 'Y'-এর নেতৃত্বকে স্বৈরতান্ত্রিক বলা যায়।"
        },
        {
          "label": "ঘ",
          "question": "",
          "explanation": "আদর্শ নেতার গুণাবলির আলোকে 'Z'-এর জেন্ডার সচেতনতা ও সাংগঠনিক দক্ষতার গুণাবলি রয়েছে। একজন আদর্শ নেতার কাজ হচ্ছে লক্ষ্য বাস্তবায়নে প্রতিষ্ঠানের কর্মীদের উৎসাহী করা ও পরিচালনা করা। তিনি তার বিশেষ গুণাবলির মাধ্যমে প্রতিষ্ঠানকে সামনের দিকে নিয়ে যান। তিনি প্রতিষ্ঠানের লক্ষ্য অর্জনে আগ্রহী ভূমিকা রাখেন। উদ্দীপকে 'Z'-এর নেতৃত্বে কর্মীরা নিজেদেরকে প্রতিষ্ঠানের অংশ মনে করেন। কর্মীদের পরামর্শ অনুযায়ী নেতা সঠিক সিদ্ধান্ত গ্রহণ করেন।। 'Z' নারী ও পুরুষ উভয়ে প্রতি শ্রদ্ধাশীল। তিনি দক্ষতা অনুযায়ী কর্মীদের ওপর দায়িত্ব দেন। এতে তার প্রতিষ্ঠানে নারী-পুরুষের পক্ষপাতহীনতা বজায় থাকে। এক্ষেত্রে 'Z'-এর নারী-পুরষের প্রতি শ্রদ্ধাশীলতার মাধ্যমে জেন্ডার সচেতনার বিষয়টি ফুটে ওঠে। এতে উভয় পক্ষই সন্তুষ্ট মনোভাব নিয়ে কাজ করে। তাছাড়া দক্ষতা অনুযায়ী কর্মীদের দায়িত্ব অর্পনের মাধ্যমে তার সাংগঠনিক দক্ষতার গুণটি পরিলক্ষিত হয়। ফলে কর্মীরা যার যার দায়িত্ব বুঝে সুষ্ঠুভাবে কাজ করতে পারে। এসব বৈশিষ্ট্য একজন আদর্শ নেতার গুণাবলির সাথে সাদৃশ্যপূর্ণ। তাই বলা যায়, 'Z' একজন আদর্শ নেতা।"
        }
      ]
    },
    {
      "number": "4",
      "uddipok": "জনাব জাহিদ তার ডেইরি ফার্মে উৎপাদিত দুধ ন্যায্যমূল্যে ভোক্তাদের মাঝে বিক্রি করেন। তিনি স্বাস্থ্যসম্মত উপায়ে গরু মোটাতাজা করে হাটে বিক্রি করেন। অন্যদিকে, জনাব ফাহিম তার ফার্মে উৎপাদিত গরুর দুধে পানি মিশিয়ে বিক্রি করেন। তিনি অস্বাস্থ্যকর উপায়ে ইনজেকশন দিয়ে গরু মোটাতাজা করে বাজারে বিক্রি করেন। তার ফার্মে উৎপাদিত গরুর মাংস খেয়ে মানুষ নানাবিধ রোগে আক্রান্ত হচ্ছে।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "কযে জ্ঞানবোধ ও আচরণ সমাজ মূল্যবান ও অনুকরণীয় মনে করে, তাকে মূল্যবোধ বলে।"
        },
        {
          "label": "খ",
          "question": "",
          "explanation": "পরিবেশ দূষণরোধে প্রতিটি কারখানায় বর্জ্য শোধানাগার থাকা বাধ্যতামূলক। প্রায় প্রতিটি কারখানায় ক্ষতিকর রাসায়নিক দ্রব্যাদি ব্যবহৃত হয়ে থাকে। এসব রাসায়নিক বর্জ্য পানিতে মিশে পানি দূষণ করে। তাই পানি দূষণরোধে কারখানায় বর্জ্য শোধানাগার স্থাপন করা বাধ্যতামূলক।"
        },
        {
          "label": "গ",
          "question": "",
          "explanation": "উদ্দীপকের জনাব জাহিদের ব্যবসায়টি ক্রেতা ও ভোক্তার প্রতি সামাজিক দায়বদ্ধতা পালন করে। ব্যবসায়ীকে মুনাফা অর্জনের পাশাপাশি সমাজের জন্য কল্যাণমূলক কিছু কাজ করতে হয়। ক্রেতা ও ভোক্তার জন্য কল্যাণকর ও মঙ্গলজনক কাজ করা এ ধরনের দায়িত্বের মধ্যে পড়ে। এতে ব্যবসায়ের স্থায়িত্ব ও সুনাম বাড়ে। উদ্দীপকের জনাব জাহিদ ডেইরি ফার্মে দুধ উৎপাদন করেন। উৎপাদিত দুধ তিনি ন্যায্যমূল্যে ভোক্তাদের মাঝে বিক্রি করেন। এতে করে ক্রেতা ও ভোক্তারা হাতের নাগালে মানসম্মত দুধ পায়। পাশাপাশি তিনি স্বাস্থ্যসম্মত উপায়ে গরু মোটাতাজা করে বিক্রি করেন। ফলে ক্রেতা-ভোক্তারা মানসম্মত মাংস পেয়ে থাকে। এসব বিষয়ের সাথে ক্রেতা-ভোক্তার প্রতি ব্যবসায়ীর সামাজিক দায়বদ্ধতার মিল রয়েছে। সুতরাং, জনাব জাহিদ ক্রেতা ও ভোক্তার প্রতি সামাজিক দায়বদ্ধতা পালন করেন।"
        },
        {
          "label": "ঘ",
          "question": "",
          "explanation": "জনাব ফাহিমের ব্যবসায়িক কর্মকাণ্ডে মূল্যবোধ ও নৈতিকতার প্রয়োজন আছে বলে মনে করি।. নৈতিকতা একটি ব্যবসায় সফলভাবে পরিচালনার ক্ষেত্রে দিক নির্দেশনা হিসেবে কাজ করে। আর ব্যবসায়ে মূল্যেবোধ রক্ষার মাধ্যমে ব্যবসায়ী সমাজের মানুষের আস্থা অর্জন করে। এজন্য ব্যবসায়ে নৈতিকতা ও মূল্যবোধের প্রয়োজনীয়তা অপরিহার্য। উদ্দীপকের জনাব ফাহিম তার ফার্মে দুধ উৎপাদন করেন। উৎপাদিত দুধে তিনি পানি মিশিয়ে বিক্রি করেন। এছাড়াও তিনি অস্বাস্থ্যকর উপায়ে ইনজেকশন দিয়ে গরু মোটাতাজা করেন। তার ফার্মে উৎপাদিত গরুর মাংস খেয়ে মানুষ নানাবিধ রোগে আক্রান্ত হচ্ছে। অনৈতিকভাবে ব্যবসায় করলে ব্যবসায় ও সমাজের ওপর নেতিবাচক প্রভাব পড়ে। জনাব ফাহিমের কর্মকাণ্ডের ফলে ক্রেতা-ভোক্তারা স্বাস্থ্য ঝুঁকির মধ্যে পড়ছে। ফলে ভোক্তারা তার 'প্রতি অসন্তুষ্ট হবে এবং ব্যবসায়িক সুনাম নষ্ট হবে। এতে তাকে বিরূপ পরিস্থিতির শিকার হতে হবে। নৈতিকতা ও মূল্যবোধের অভাব জনাব ফাহিমের ব্যবসায়িক ক্ষতির কারণ হবে। তাই বলা যায়, জনাব ফাহিমের ব্যবসায়িক কর্মকাণ্ডে মূল্যেবোধ ও নৈতিকতা প্রয়োজন।"
        }
      ]
    },
    {
      "number": "5",
      "uddipok": "দৃশ্যপট-১: খুলনার ব্যবসায়ী শাহীন ১০ প্রকারের চিংড়ি উৎপাদন করে দেশের বিভিন্ন স্থানে চাহিদা অনুযায়ী সরবরাহ করেন। এছাড়া ইউরোপের বিভিন্ন দেশেও তিনি চিংড়ি রপ্তানি করেন। দৃশ্যপট-২: গাজীপুরের শিল্পপতি ইকরাম তার নিজস্ব কারখানায় উৎপাদিত পোশাক বিক্রির জন্য দেশের বিভিন্ন শহরে Signal-1 নামে শোরুম স্থাপন করেন। বিক্রয় বাড়ানোর জন্য তিনি প্রত্যেকটি শোরুমে শিক্ষিত, স্মার্ট, দক্ষ ও জেন্ডার সচেতন বিক্রয়কর্মী নিয়োগ দেন। এভাবে ক্রেতাদের আস্থা অর্জন করে প্রতিষ্ঠানটি তাদেরকে স্থায়ী ক্রেতায় পরিণত করে।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "পণ্য বা সেবা উৎপাদকের কাছ থেকে ভোক্তার কাছে পৌঁছে দেওয়া পর্যন্ত সব কাজের সমষ্টিই বিপণন।"
        },
        {
          "label": "খ",
          "question": "",
          "explanation": "নতুন পণ্যের উপস্থাপন বা বিক্রয় প্রসারের জন্য ক্রেতাকে বিভিন্ন রকম নমুনা প্রদান করা হয়। নমুনা পণ্য বিতরণ বিজ্ঞাপনের একটি মাধ্যম। ক্রেতা বা ভোক্তাদেরকে বিনামূল্যে নমুনা পণ্য বিতরণ করা হয়। এর মাধ্যমে ক্রেতারা নতুন পণ্য মূল্যায়ন করতে পারে। সাধারণত ওষুধ কোম্পানি, পুস্তক বিক্রেতা ও প্রসাধন সামগ্রী প্রস্তুতকারী প্রতিষ্ঠান নমুনা পণ্য বিতরণ করে।"
        },
        {
          "label": "গ",
          "question": "শাহীনের ব্যবসায়ের ক্ষেত্রে বিপণনের কোন কাজটির প্রতি ইঙ্গিত দেওয়া হয়েছে? ব্যাখ্যা করো।",
          "explanation": "শাহীনের ব্যবসায়ের ক্ষেত্রে বিপণনের পরিবহন কাজটির প্রতি ইঙ্গিত দেওয়া হয়েছে। পরিবহনের মাধ্যমে পণ্যসামগ্রী উৎপাদকের কাছ থেকে ভোক্তার কাছে পৌছানো হয়। পণ্যসামগ্রী এক স্থান থেকে অন্য স্থানে আনা-নেওয়া যায়। এতে স্থানগত উপযোগ সৃষ্টি হয়। খুলনার শাহীন একজন মাছ ব্যবসায়ী। তিনি ১০ প্রকারের চিংড়ি উৎপাদন করেন। এরপর দেশের বিভিন্ন স্থানে চাহিদা অনুযায়ী সেগুলো সরবরাহ করেন। এক্ষেত্রে তিনি পরিবহনের সাহায্য নেন। আবার ইউরোপের বিভিন্ন দেশেও তিনি মাছ রপ্তানি করেন। এ রপ্তানির কাজটিও তিনি পরিবহনের মাধ্যমে সম্পাদন করেন। দেশে এবং দেশের বাইরে উভয় ক্ষেত্রেই পণ্য বণ্টনে তিনি পরিবহনের কাজটি করেন। তাই বলা যায়, শাহীন তার ব্যবসায়ে বিপণনের পরিবহন কাজটির সাহায্য নিয়েছেন।"
        },
        {
          "label": "ঘ",
          "question": "",
          "explanation": "ইকরামের ব্যবসায়ে বিক্রয় বৃদ্ধির জন্য যোগ্য বিক্রয়কর্মী নিয়োগের যে কৌশলটি গৃহীত হয়েছে তা যথার্থ। 1 ব্যবসায়ের প্রসার ও সফলতা অর্জনে বিক্রয়কর্মীর ভূমিকা খুবই গুরুত্বপূর্ণ। ক্রেতা ও ভোক্তাদের স্থায়ী গ্রাহকে পরিণত করতে বিক্রয়কর্মীকে বিভিন্ন (শারীরিক, মানসিক ও নৈতিক) গুণের অধিকারী হতে হয়। এ গুণাবলির সমন্বয়ে একজন বিক্রয়কর্মী যোগ্য হয়ে ওঠেন। ইকরাম গাজীপুরের একজন শিল্পপতি। তার নিজস্ব কারখানায় পোশাক উৎপাদন করা হয়। উৎপাদিত পোশাক বিক্রির জন্য তিনি দেশের বিভিন্ন শহরে Singal-1 নামের শোরুম স্থাপন করেন। বিক্রয় বৃদ্ধির জন্য তিনি প্রতিটি শোরুমে শিক্ষিত, স্মার্ট, দক্ষ ও জেন্ডার সচেতন বিক্রয়কর্মী নিয়োগ দেন। বিক্রয়কর্মী শিক্ষিত হওয়ায় সহজেই ক্রেতাকে পণ্য সম্পর্কিত বিভিন্ন তথ্য জানাতে পারে। এতে ক্রেতা পণ্যের ব্যাপারে আগ্রহী হয়ে ওঠে। বিক্রয়কর্মী স্মার্ট হওয়ায় ক্রেতাদের আকৃষ্ট করতে পারে। আর দক্ষতার গুণ থাকায় বিক্রয়কর্মী ক্রেতার চাহিদা ও রুচি সম্পর্কে ধারণা করতে পারে। ফলে পণ্য কেনার বিষয়ে সঠিক পরামর্শ দিতে পারে। আবার জেন্ডার সচেতনতা গুণটিও বিক্রয়কর্মীর মধ্যে রয়েছে। ফলে নারী-পুরুষভেদে সকল ক্রেতাদের সাথে তিনি ভালো আচরণ করেন। এতে নারী ও পুরুষ উভয় ক্রেতাই বিক্রয়কর্মীর প্রতি সন্তুষ্ট হয়। বিক্রয়কর্মীর এসব গুণের কারণে ইকরামের প্রতিষ্ঠানের প্রতি ক্রেতাদের আস্থা বাড়ে। ফলে শোরুমে আসা ক্রেতারা স্থায়ী ক্রেতায় পরিণত হয়। তাই বলা যায়, ইকরামের গৃহীত কৌশলটি প্রতিষ্ঠানের জন্য লাভজনক।"
        }
      ]
    },
    {
      "number": "6",
      "uddipok": "প্রতিবছর আমের অনেক অপচয় হতে দেখে রাজশাহীর মি. ইয়ামিন আম থেকে জুস উৎপাদনের কারখানা স্থাপন করলেন। জুসের নাম দিলেন পিওর 'ইয়ামি জুস'। জুসের বোতলে তার প্রতিষ্ঠানের লেবেলসম্বলিত একটি প্রতীক ব্যবহার করলেন এবং অন্য কেউ যাতে নকল করতে না পারে সেজন্য প্রয়োজনীয় ব্যবস্থা গ্রহণ করলেন। এছাড়াও কোনো কারণে কারখানা পুড়ে ক্ষতিগ্রস্ত হলে যাতে ক্ষতিপূরণ পাওয়া যায় সেজন্যও এক ধরনের বিমার ব্যবস্থা করলেন।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "বিমা চুক্তির দলিলকে বিমাপত্র বলা হয়।"
        },
        {
          "label": "খ",
          "question": "",
          "explanation": "লাইসেন্স হলো ব্যবসায় করার অনুমতিপত্র। ব্যবসায়ের ক্ষেত্রে প্রতিষ্ঠানকে সরকার কর্তৃক নির্ধারিত কর্তৃপক্ষের কাছ থেকে অনুমতির জন্য আবেদন করতে হয়। আবেদন ফরমের সাথে নির্দিষ্ট হারে ফি জমা দিতে হয়। অনুমতিপত্র পাওয়ার পর প্রতিষ্ঠানটি ব্যবসায় করার অনুমোদন পায়। এটিই লাইসেন্স বলে পরিচিত।"
        },
        {
          "label": "গ",
          "question": "",
          "explanation": "জমি. ইয়ামিন প্রতিষ্ঠানের জন্য অগ্নি বিমা করেছিলেন। এ বিমা চুক্তি অনুযায়ী বিমাগ্রহীতাকে অগ্নিজনিত ক্ষতির জন্য ক্ষতিপূরণ দেওয়া হয়। এজন্য এ বিমাকে ক্ষতিপূরণের চুক্তি বলা হয়। সাধারণত ঘরবাড়ি, গুদাম, কারখানা, পণ্য প্রভৃতি আগুণে পুড়ে যাওয়া থেকে সুরক্ষার জন্য এ বিমা করা হয়। উদ্দীপকে রাজশাহীর মি. ইয়ামিন জুস উৎপাদনের একটি কারখানা স্থাপন করেন। উৎপাদন নির্ভর কারখানাতে অগ্নিজনিত কারণে পণ্য, যন্ত্রপাতি বিনাসের আশঙ্কা থাকে। এসব ভেবে তিনি ঝুঁকি কমানোর জন্য এক ধরনের বিমা করলেন। এতে সৃষ্ট সম্ভাব্য অগ্নিজনিত সমস্যা থেকে তার কারখানার পণ্য, যন্ত্রপাতি, সম্পদ সুরক্ষিত থাকবে। আবার, অগ্নিজনিত কারণে তার কারখানায় কোনো ক্ষতি হলেও তিনি বিমাচুক্তি অনুযায়ী ক্ষতিপূরণ পাবেন। এক্ষেত্রে তার নেওয়া বিমা ব্যবস্থার সাথে অগ্নিবিমার মিল রয়েছে। সুতরাং, মি. ইয়ামিন প্রতিষ্ঠানের জন্য অগ্নিবিমা করেছিলেন।"
        },
        {
          "label": "ঘ",
          "question": "",
          "explanation": "উদ্দীপকে মি. ইয়ামিনের সেবা সম্পদটি হলো ট্রেডমার্ক। ট্রেডমার্ক বিশেষ কোনো চিহ্ন বা প্রতীক দিয়ে প্রকাশ করা হয়। এটি একটি প্রতিষ্ঠানের পণ্য থেকে অন্য প্রতিষ্ঠানের পণ্যকে আলাদা করে। আইনের মাধ্যমে এটি নিবন্ধন করলে ব্যবসায়ে বিশেষ সুবিধা পাওয়া যায়। উদ্দীপকে মি. ইয়ামিন রাজশাহীতে জুস তৈরির একটি কারখানা স্থাপন করেন। তিনি উৎপাদিত জুসের নাম দেন 'ইয়ামি জুস'। জুসের বোতলে তিনি তার প্রতিষ্ঠানের লেবেলসম্বলিত একটি প্রতীক ব্যবহার করেন। অন্য কেউ যাতে এটি নকল করতে না পারে এজন্য তিনি প্রয়োজনীয় ব্যবস্থাও নেন। মি. ইয়ামিনের পদক্ষেপের মাধ্যমে, তার উৎপাদিত জুস বাজারে একটি একক, স্বতন্ত্র পরিচিতি পাবে। বাজারে আরও জুস কোম্পানি থাকলেও 'ইয়ামি জুস' নামটির মাধ্যমে ক্রেতারা তার উৎপাদিত পণ্য শনাক্ত করতে পারবে। আবার, জুসের বোতলে কোম্পানির ব্যবহৃত স্বতন্ত্র প্রতীকটি দেখেই ক্রেতারা সহজেই তার উৎপাদিত জুস কিনতে পারবে। অন্য কেউ তার পণ্য নকল করলেও ক্ষতিপূরণ আদায় করতে পারবেন। এটি বাজারে তার পণ্যের নাম, প্রতীকের একচ্ছত্র অধিকার প্রতিষ্ঠা করবে। এসবের সাথে ট্রেডমার্কের মিল রয়েছে। তাই বলা যায়, মি. হাবিবের মেধাসম্পদটি হলো ট্রেডমার্ক।"
        }
      ]
    },
    {
      "number": "7",
      "uddipok": "সিজান, মিজান ও সুমন তিন বন্ধু মিলে সমঝোতার ভিত্তিতে ১০ বছর সময়ের জন্য একটি ব্যবসায় প্রতিষ্ঠান গড়ে তোলেন। কিন্তু নির্দিষ্ট সময় অতিবাহিত হওয়ার আগেই ঘটনাক্রমে সিজানের মস্তিষ্ক বিকৃতি ঘটে। ফলে তাদের ব্যবসায়টি বন্ধ হয়ে যায়।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "একমালিকানা ব্যবসায়ের স্থায়িত্ব মালিকের ইচ্ছার ওপর নির্ভরশীল।"
        },
        {
          "label": "খ",
          "question": "",
          "explanation": "ব্যবসায়ে অসীম দায় বলতে বিনিয়োগকৃত মূলধনের বাইরেও ব্যক্তির দায় সৃষ্টি হওয়াকে বোঝায়। এ দায় সৃষ্টি হলে ব্যবসায়ে বিনিয়োগকৃত মূলধনের বাইরেও মালিকের ব্যক্তিগত সম্পত্তি দায়বদ্ধ হয়। এরূপ দায় ব্যক্তিকে দেউলিয়া করতে পারে। অসীম দায়ের কারণে অনেক সামর্থ্যবান ব্যক্তিও ব্যবসায় গঠনে উৎসাহী হন না।"
        },
        {
          "label": "গ",
          "question": "",
          "explanation": "উদ্দীপকের ব্যবসায়টি মালিকানার ভিত্তিতে অংশীদারি ব্যবসায়। মুনাফা অর্জনের উদ্দেশ্যে দুই বা ততোধিক ব্যক্তি সমঝোতার ভিত্তিতে এ ব্যবসায় গঠন করে। এ ব্যবসায়ের মূলভিত্তি হলো চুক্তি। এক্ষেত্রে অংশীদাররা চুক্তি অনুযায়ী ব্যবসায়ে মূলধন বিনিয়োগ করে। এছাড়া ব্যবসায়ের লাভ-ক্ষতিও চুক্তি অনুযায়ী বণ্টিত হয়।উদ্দীপকে সিজান, মিজান ও সুমন তিন বন্ধু মিলে একটি ব্যবসায় গড়ে তোলেন। এক্ষেত্রে ব্যবসায়ের সদস্য সংখ্যা তিনজন। তারা পারস্পরিক সমঝোতার ভিত্তিতে ব্যবসায়টি গঠন করেছেন। তারা সমঝোতার ভিত্তিতে ব্যবসায় পরিচালনা এবং লাভ-ক্ষতি বণ্টন করেন। সদস্য সংখ্যা ও সমঝোতাপূর্ণ সম্পর্ক বিবেচনায় এটি অংশীদারি ব্যবসায়ের সাথে মিলে যায়। তাই বলা যায়, উদ্দীপকের ব্যবসায়টি অংশীদারি ব্যবসায়।"
        },
        {
          "label": "ঘ",
          "question": "",
          "explanation": "উদ্দীপকের ব্যবসায়টির আদালতের নির্দেশে বিলোপসাধন হয়েছে। ১৯৩২ সালের অংশীদারি আইনের ৪৪ ধারায় আদালতের নির্দেশে বিলোপসাধনের কথা বলা হয়েছে। এক্ষেত্রে কোনো অংশীদার পাগল বা মস্তিষ্ক বিকৃত হলে আদালতের নির্দেশে ব্যবসায়ের বিলোপ ঘটে। এছাড়া কোনো অংশীদার 'দায়িত্ব পালনে চিরতরে অসমর্থ হলেও আদালত ব্যবসায়টির বিলোপ ঘটায়। উদ্দীপকে সিজান, মিজান ও সুমন সমঝোতার ভিত্তিতে একটি ব্যবসায় শুরু করেন। তাদের ব্যবসায়ের মেয়াদকাল ১০ বছর। কিন্তু নির্ধারিত সময় পার হওয়ার আগেই সিজানের মস্তিষ্ক বিকৃতি ঘটে। ফলে ব্যবসায়টি বন্ধ হয়ে যায়।. উদ্দীপকের সিজানের মস্তিষ্ক বিকৃতি হওয়ায় তিনি ব্যবসায় পরিচালনা করতে পারবেন না। তাছাড়া পাগল বা মস্তিষ্ক বিকৃতি ঘটায় আইনানুযায়ী তাকে দায় পরিশোধে বাধ্য করা যাবে না। এ পরিস্থিতিতে অংশীদারি আইনে আদালতের নির্দেশে বিলোপসাধনের কথা বলা হয়েছে। অতএব, উদ্দীপকের ব্যবসায়টির আদালতের মাধ্যমে বিলোপসাধন হয়েছে।"
        }
      ]
    },
    {
      "number": "8",
      "uddipok": "জনাব জাকির নতুন একটি পদ্ধতিতে উৎকৃষ্টমানের কাঁঠালের চিপস তৈরির কৌশল উদ্ভাবন করেন। তিনি সারা বছরব্যাপী এ চিপস উৎপাদনের লক্ষ্যে কাঁঠালের মৌসুমে কাঁঠাল সংরক্ষণ ও অপচয় রোধ করার পদ্ধতি বাস্তবায়ন করতে চান। কিন্তু সহজ শর্তে ঋণ সুবিধা ও কর মওকুফের সুবিধা না থাকায় তিনি তা বাস্তবায়ন করতে পারছেন না।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "ফলাফল অনিশ্চিত জেনেও যিনি দৃঢ় মনোবল ও সাহসিকতার সাথে শিল্প স্থাপন ও সফলভাবে তা পরিচালনা করেন তিনি শিল্পোদ্যোক্তা।"
        },
        {
          "label": "খ",
          "question": "",
          "explanation": "ব্যবসায় উদ্যোগের প্রথম ফলাফল হলো একটি ব্যবসায় প্রতিষ্ঠান। লাভের আশায় ঝুঁকি নিয়ে ব্যবসায় স্থাপন ও পরিচালনা করা হলো ব্যবসায় উদ্যোগ। ব্যবসায় উদ্যোগের উদ্দেশ্য হলো মুনাফা অর্জন। ব্যবসায় উদ্যোগের মাধ্যমে একজন উদ্যোক্তা প্রথমে একটি ব্যবসায় শুরু এবং তা পরিচালনা করেন। তাই একটি ব্যবসায় প্রতিষ্ঠান হলো ব্যবসায় উদ্যোগের প্রথম ফলাফল।"
        },
        {
          "label": "গ",
          "question": "",
          "explanation": "একজন সফল উদ্যোক্তার 'উদ্ভাবনী শক্তি' গুণটি জনাব জাকিরের মধ্যে বিদ্যমান। নিজের চিন্তা-চেতনা ও মেধাকে কাজে লাগিয়ে নতুন ধারণা বা পদাতি তৈরি করার ক্ষমতা হলো উদ্ভাবনী শক্তি। এর মাধ্যমে উদ্যোক্তা নতুন পণ্য তৈরি করতে পারে। এছাড়া নতুন পণ্য তৈরিতে ব্যবহৃত হয় নতুন নতুন পদ্ধতি বা কৌশল। ফলে শিল্প ক্ষেত্রে উন্নয়ন হয়। জনাব জাকির নতুন একটি পদ্ধতিতে উৎকৃষ্টমানের কাঁঠালের চিপস তৈরির কৌশল উদ্ভাবন করেন। এ উদ্ভাবনের মাধ্যমে জনাব জাকির নতুন ধরনের পণ্য আবিষ্কার করার কৌশল রপ্ত করেন। তিনি তার নিজের মেধাকে কাজে লাগিয়ে এ নতুন পণ্য আবিষ্কার করতে সক্ষম হন। কাঁঠাল থেকে তৈরি চিপস বাজারে প্রচলিত নেই। জনাব জাকির তার চিন্তাশক্তিকে কাজে লাগিয়ে নতুন এ পণ্য সৃষ্টির কৌশল শিখেছেন। তার এ নতুন আবিষ্কার একজন উদ্যোক্তার 'উদ্ভাবনী শক্তি' গুণটির সাথে সাদৃশ্যপূর্ণ। তাই বলা যায়, জনাব জাকিরের মধ্যে সফল উদ্যোক্তার 'উদ্ভাবনী শক্তি' গুণটি বিদ্যমান।"
        },
        {
          "label": "ঘ",
          "question": "",
          "explanation": "জনাব জাকিরের ব্যবসায় উদ্যোগের অনুকূল পরিবেশের জন্য প্রয়োজন ঋণের সহজলভ্যতা ও সরকারি পৃষ্ঠাপোষকতা নিশ্চিত করা। ব্যবসায়ে অগ্রগতির প্রধান কারণ হলো অনুকূল পরিবেশ সৃষ্টি। এজন্য উন্নত অবকাঠামোগত সুবিধা, সরকারি পৃষ্ঠপোষকতা, পর্যাপ্ত পুঁজির প্রাপ্যতা, প্রশিক্ষণের সুযোগ প্রভৃতি প্রয়োজন। ব্যবসায় প্রতিষ্ঠান প্রতিষ্ঠা, পরিচালনা এবং সম্প্রসারণে অনুকূল পরিবেশ গুরুত্বপূর্ণ ভূমিকা রাখে। এতে ব্যবসায়ের অগ্রগতি বাড়ে। জনাব জাকির একজন ব্যবসায় উদ্যোক্তা। তিনি নতুন পদ্ধতিতে উৎকৃষ্টমানের কাঁঠালের চিপস তৈরির কৌশল উদ্ভাবন করেন। তিনি সারা বছরব্যাপী এই চিপস উৎপাদন করতে চান। তাই কাঁঠালের মৌসুমে কাঁঠাল সংরক্ষণ ও অপচয় রোধ করার পদ্ধতি বাস্তবায়ন করতে চান। কিন্তু তিনি সহজ শর্তে ঋণ সুবিধা পাননি। তাছাড়া কর সুবিধা না থাকায় তিনি তার নতুন পদ্ধতি বাস্তবায়ন করতে পারছেন না। জনাব জাকিরের ব্যবসায় উদ্যোগ গড়ে ওঠার জন্য অনুকূল পরিবেশ তৈরি করা প্রয়োজন। তার আবিষ্কৃত নতুন পণ্যের বাস্তবায়নে সহজ শর্তে ঋণ প্রয়োজন। তিনি এ ঋণ পেলে তার আবিষ্কার বাস্তবায়ন সহজ হবে। তাছাড়া কর মওকুফের সুবিধা পেলে তিনি তার ব্যবসায়কে আরও সম্প্রসারণ করতে পারবেন। ফলে দেশের অর্থনীতির চাকা আরও সচল হবে। এই ধরনের পরিবেশ তৈরির জন্য সরকারি পৃষ্ঠপোষকতা প্রয়োজন। তাই বলা যায়, জনাব জাকিরের ব্যবসায় উদ্যোগ গড়ে ওঠার জন্য অনুকূল পরিবেশ সৃষ্টির দরকার।"
        }
      ]
    },
    {
      "number": "9",
      "uddipok": "পটুয়াখালির ব্যবসায়ী জনাব আরমান নিজস্ব কারখানায় ইলেকট্রনিক পণ্যসামগ্রী যেমন: টিভি, ফ্রিজ, ওয়াশিং মেশিন ইত্যাদি প্রস্তুত করেন। সারা বাংলাদেশে প্রতিনিধি নিয়োগ করে তিনি পণ্য বিক্রির ব্যবস্থা করেন। কিন্তু তার পণ্যের গুণাগুণ ভালো হওয়া সত্ত্বেও পণ্য সম্পর্কে পর্যাপ্ত তথ্য ও জ্ঞানের অভাবে ক্রেতা সমাগম কম হয়। তাছাড়া সারাদেশের প্রতিনিধিরা তাদের দক্ষতা দ্বারা ক্রেতা আকৃষ্ট করতে পারছে না।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "পচন বা আঘাত থেকে রক্ষা করতে পণ্যকে আবৃত করার কাজকে মোড়কিকরণ বলে।"
        },
        {
          "label": "খ",
          "question": "",
          "explanation": "ভোক্তার চাহিদা, বুচি, পছন্দ প্রভৃতি যাচাই-বাছাই করা হলো ভোক্তা বিশ্লেষণ। ভোক্তা বিশ্লেষণের মাধ্যমে ক্রেতা বা ভোক্তাদের চাহিদা ও রুচি সম্পর্কে তথ্য সংগ্রহ করা হয়। এরপর উৎপাদকরা সংগৃহীত তথ্যের ওপর ভিত্তি করে পণ্য উৎপাদন ও বিপণন করতে পারে। এতে বাজারে পণ্যের গ্রহণযোগ্যতা বাড়ে।"
        },
        {
          "label": "গ",
          "question": "",
          "explanation": "জাউদ্দীপকের জনাব আরমান পণ্য বিপণনে প্রতিনিধি বা এজেন্টের মাধ্যমে বিক্রয়ের বণ্টন প্রণালিটি অনুসরণ করেন। প্রতিনিধি বা এজেন্ট হলো এক ধরনের মধ্যস্থব্যবসায়ী। তারা উৎপাদকের পণ্য বিক্রি করে। পণ্য বিক্রির ওপর তারা নির্দিষ্ট কমিশন লাভ করে। প্রতিনিধি বা এজেন্টরা পণ্যের মালিকানা পায় না। পটুয়াখালীর একজন ব্যবসায়ী জনাব আরমান। তিনি নিজস্ব কারখানায় ইলেকট্রনিক পণ্যসামগ্রী প্রস্তুত করেন। প্রস্তুতকৃত পণ্য তিনি সারাদেশে বণ্টন করতে চান। তাই দেশের বিভিন্ন অঞ্চলে প্রতিনিধি নিয়োগ দেন। প্রতিনিধি হলো এক ধরনের মধ্যস্থব্যবসায়ী। তারা উৎপাদকের পণ্য চূড়ান্ত ভোক্তার কাছে পৌঁছে দেয়। এক্ষেত্রে জনাব আরমান সরাসরি ভোক্তার কাছে পণ্য বিক্রি না করে প্রতিনিধির সাহায্য নিয়েছেন। সুতরাং, তিনি প্রতিনিধির মাধ্যমে বিক্রয়ের বণ্টন প্রণালির সাহায্য নিয়েছেন।"
        },
        {
          "label": "ঘ",
          "question": "",
          "explanation": "জনাব আরমানের, উৎপাদিত পণ্যের বিক্রয় বৃদ্ধির জন্য বিজ্ঞাপন দেওয়ার ব্যবস্থা করতে হবে। পণ্য বা সেবার প্রতি জনগণের দৃষ্টি আকর্ষণের কৌশল হলো বিজ্ঞাপন। এর মাধ্যমে পণ্য সম্পর্কিত তথ্য ক্রেতা বা ভোক্তার কছে তুলে ধরা হয়। এতে প্রতিষ্ঠানের বিক্রির পরিমাণ বাড়ে। উদ্দীপকের জনাব আরমানের নিজস্ব কারখানা আছে। সেখানে তিনি টিভি, ফ্রিজ, ওয়াশিং মেশিন প্রভৃতি ইলেকট্রনিক পণ্যসামগ্রী উৎপাদন করেন। তার উৎপাদিত পণ্যের গুণাগুণ ভালো। কিন্তু এসব পণ্য সম্পর্কে ক্রেতাদের পর্যাপ্ত তথ্য ও জ্ঞানের অভাব আছে। তাই পণ্যগুলোর কেনার ক্ষেত্রে ক্রেতা সমাগম কম হয়। জনাব আরমান ক্রেতা সমাগম বাড়ানোর জন্য বিজ্ঞাপন দিতে পারেন। তার পণ্য সম্পর্কে লিফলেট বা প্রচারপত্র ছাপিয়ে জনবহুল স্থানে বিতরণ করতে পারেন। এতে তার পণ্য সম্পর্কে ক্রেতারা বিস্তারিত জানতে পারবে। লিফলেট ছাড়াও বিজ্ঞাপনের অন্যান্য মাধ্যমও তিনি ব্যবহার করতে পারেন। যেমন: স্থানীয় সংবাদপত্রে বিজ্ঞাপন, প্রাচীরপত্র, নমুনা বিতরণ প্রভৃতি। এসবের মাধ্যমে জনাব আরমান তার পণ্যের বিক্রি বাড়াতে পারবেন"
        }
      ]
    },
    {
      "number": "10",
      "uddipok": "রাবেয়া আক্তারের স্বামী ঢাকায় রিকশা চালাতো। কিন্তু এক সড়ক দুর্ঘটনায় তার স্বামী পঙ্গু হয়ে যায়। যার ফলে তার সংসারের অচলাবস্থা হয়। রাবেয়া আক্তারের এ পরিস্থিতি দেখে শুধু অসহায় নারীদের স্বকর্মসংস্থানের জন্য পরিচালিত একটি সরকারি প্রতিষ্ঠান রাবেয়া আক্তারকে সেলাই কাজের কারিগরি ও প্রযুক্তিগত প্রশিক্ষণ দেয়। ফলে রাবেয়া আক্তার স্বাবলম্বী হয়। পরবর্তীতে রাবেয়া আক্তার ব্যাংক থেকে ঋণ নিয়ে বড় পরিসরে ও বাণিজ্যিকভাবে সেলাইয়ের কাজ শুরু করেন। বর্তমানে তার প্রতিষ্ঠানে শতাধিক কর্মী কাজ করছে।",
      "tag": "BB 23",
      "sub_questions": [
        {
          "label": "ক",
          "question": "কর্মসংস্থানের প্রধান উৎস কোনটি?",
          "explanation": "কর্মসংস্থানের প্রধান উৎস হলো সরকারি ও বেসরকারি প্রতিষ্ঠান।"
        },
        {
          "label": "খ",
          "question": "",
          "explanation": "দক্ষভাবে কাজ করার জন্য কর্মীদের জ্ঞান ও যোগ্যতার উন্নয়ন করার প্রক্রিয়া হলো প্রশিক্ষণ। আত্মকর্মসংস্থানকারীর প্রকল্প সম্পর্কে আগে থেকে জ্ঞান না থাকা স্বাভাবিক। এক্ষেত্রে প্রশিক্ষণ পেলে তিনি কাজের প্রকৃতি, পরিবেশ, প্রকল্প সম্পর্কে বাস্তব জ্ঞান অর্জন করতে পারেন। ফলে তিনি সম্পদের সঠিক ব্যবহারের মাধ্যমে আত্মকর্মসংস্থানমূলক প্রকল্প নিতে পারেন।"
        },
        {
          "label": "গ",
          "question": "",
          "explanation": "উদ্দীপকের রাবেয়া আক্তারকে সহায়তা প্রদানকারী প্রতিষ্ঠানটি হলো মহিলা বিষয়ক মন্ত্রণালয়। এ মন্ত্রণালয় মূলত মহিলাদের জন্য উন্নয়ন কর্মসূচি নিয়ে থাকে। বিশেষ করে গ্রামের দুস্থ, শিক্ষিত, অর্ধ-শিক্ষিত মহিলাদেরকে স্বকর্মসংস্থানের সুযোগ করে দেওয়া এর মূল লক্ষ্য। এটি উদ্যোগী মহিলাদের দক্ষতা বাড়াতে কারিগরি ও প্রযুক্তিগত প্রশিক্ষণেরও ব্যবস্থা করে। উদ্দীপকের রাবেয়া আক্তার স্বামীর মৃত্যুর পর একটি মন্ত্রণালয়ের অধীনে সেলাই কাজের ওপর কারিগরি ও প্রযুক্তিগত প্রশিক্ষণ নেন। তিনি এ প্রশিক্ষণ নিয়ে দক্ষতা অর্জন করেন। আর তা কাজে লাগিয়ে তিনি ব্যাংক থেকে ঋণ নিয়ে বড় পরিসরে ও বাণিজ্যিকভাবে সেলাইয়ের কাজ শুরু করেন। এভাবে তিনি আত্মকর্মসংস্থানের ব্যবস্থা করেন ও স্বাবলম্বী হন। তার এ কাজে সহায়তাকারী প্রতিষ্ঠানটি হলো মহিলা বিষয়ক মন্ত্রণালয়। এখান থেকেই মূলত মহিলাদের আত্মকর্মসংস্থান ও প্রশিক্ষণের ব্যবস্থা করা হয়। সুতরাং, রাবেয়া আক্তার মহিলা বিষয়ক মন্ত্রণালয়, থেকে সহায়তা পান।"
        },
        {
          "label": "ঘ",
          "question": "",
          "explanation": "উদ্দীপকের রাবেয়া আক্তার একজন ব্যবসায় উদ্যোক্তা বলে আমি মনে করি। যে ব্যক্তি নিজ প্রচেষ্টায় কোনো সংগঠন গড়ে তোলেন তাকে ব্যবসায় উদ্যোক্তা বলে। একজন ব্যবসায় উদ্যোক্তা নিজের কর্মসংস্থানের পাশাপাশি অন্যের জন্যও কর্মসংস্থানের সৃষ্টি করেন। . উদ্দীপকের, রাবেয়া আক্তার মহিলা বিষয়ক মন্ত্রণালয় থেকে সেলাইয়ের কাজের ওপর কারিগরি ও প্রযুক্তিগত প্রশিক্ষণ নেন। এরপর তিনি আত্মকর্মসংস্থানের উদ্দেশ্যে সেলাইয়ের কাজ শুরু করেন এবং স্বাবলম্বী হন। পরবর্তীতে তিনি ব্যাংক ঋণ নিয়ে বড় পরিসরে ও বাণিজ্যিকভাবে সেলাইয়ের কাজ শুরু করেন। বর্তমানে তার প্রতিষ্ঠানে শতাধিক কর্মী কাজ করছে। রাবেয়া আক্তার প্রথম দিকে আত্মকর্মসংস্থানে নিয়োজিত ছিলেন। এরপর তিনি তার সেলাইয়ের কাজ আরও সম্প্রসারণ করেন। এর মাধ্যমে নিজের কর্মসংস্থানের পাশাপাশি তিনি আরও শতাধিক লোকের কর্মসংস্থানের সুযোগ তৈরি করেছেন। এভাবে রাবেয়া আক্তার নিজের কর্মসংস্থানের গাশাপাশি অন্যদের কাজের ব্যবস্থা করে উদ্যোক্তায় পরিণত হন। তাই বলা যায়, উদ্দীপকে রাবেয়া আক্তার একজন ব্যবসায় উদ্যোক্তা।"
        }
      ]
    },
    {
      "number": "11",
      "uddipok": "জনাব আজাদ পৈতৃক সম্পত্তিতে একটি হাসপাতাল নির্মাণের উদ্যোগ নিলেন। তিনি পেনশন বাবদ যা টাকা পেলেন তার সবটুকুই হাসপাতাল নির্মাণে ব্যয় করলেন। কিছু টাকা তার চাচার কাছ থেকে ধার নেওয়ার পরও টাকা সংকুলান না হওয়ায় অগ্রণী ব্যাংক থেকে দীর্ঘমেয়াদে ১০ লক্ষ টাকা ঋণ নিলেন। তিনি হাসপাতালে প্রত্যেক রোগের চিকিৎসার জন্য আলাদা আলাদা বিভাগ খোলেন। সে অনুযায়ী তিনি অভিজ্ঞ ডাক্তার, নার্স ও অন্যান্য লোকজনকে সংশ্লিষ্ট বিভাগের দায়িত্ব বণ্টন করে হাসপাতালটি চালু করেন।",
      "tag": "BB 23",
      "sub_questions": [
        {
          "label": "ক",
          "question": "",
          "explanation": "সাধারণত ব্যবসায়ের জন্য অর্থ সংগ্রহ করাকে অর্থায়ন বলে।"
        },
        {
          "label": "খ",
          "question": "",
          "explanation": "নারী-পুরুষের ভিন্ন ভিন্ন দৃষ্টিভঙ্গি ও সামাজিক অবস্থান সম্পর্কে সচেতন থাকাকে জেন্ডার সচেতনতা বলে। একজন কর্মী নারী বা পুরুষ যা-ই হোক না কেন, উভয়ের প্রতি শ্রদ্ধাশীল ও সহানুভূতিশীল হতে হবে। এতে প্রতিষ্ঠানে নারী-পুরুষ পক্ষপাতহীনতা বজায় রাখতে হবে। কারও প্রতি আলাদা দৃষ্টি না দেওয়াই জেন্ডার সচেতনতার মূল বিষয়।"
        },
        {
          "label": "গ",
          "question": "",
          "explanation": "হাসপাতাল চালু করার ক্ষেত্রে জনাব আজাদ ব্যবস্থাপনার সংগঠিতকরণ কাজটি করেছেন। পরিকল্পনা অনুযায়ী কর্মীদের মধ্যে দায়িত্ব ও ক্ষমতা বণ্টন করা হলো সংগঠিতকরণ। কর্মীদের মধ্যে বিভাগ ও উপবিভাগ অনুযায়ী কাজ বিভিন্ন ভাগে ভাগ করা হয়। এ ব্যবস্থা কর্মীদের দক্ষভাবে কাজ করতে সহায়তা করে। আর এ কাজের মাধ্যমে শৃঙ্খলাও বজায় থাকে। উদ্দীপকে জনাব আজাদ একটি হাসপাতাল নির্মাণের উদ্যোগ নিলেন। তিনি হাসপাতালে প্রত্যেক রোগের চিকিৎসার জন্য আলাদা-আলাদা বিভাগ খোলেন। এ অনুযায়ী তিনি অভিজ্ঞ ডাক্তার, নার্স ও অন্যান্য লোকজনকে সংশ্লিষ্ট দায়িত্ব বণ্টন করেন। এক্ষেত্রে প্রত্যেকের দায়িত্ব ও কর্তৃত্ব নির্দিষ্ট আছে। ফলে প্রত্যেক বিভাগের কর্মীদের কাজে গতিশীলতা আসবে। আর এসব বৈশিষ্ট্যের সাথে সংগঠিতকরণ কাজের মিল রয়েছে। সুতরাং, জনাব আজাদের কার্যক্রমকে সংগঠিতকরণ বলা যায়।-"
        },
        {
          "label": "ঘ",
          "question": "",
          "explanation": "হাসপাতাল স্থাপনে জনাব আজাদের অর্থায়নের উৎস হলো নিজস্ব তহবিল ও বাণিজ্যিক ব্যাংক। ব্যবসায়ের জন্য অর্থ সংগ্রহ করা হলো অর্থায়ন। যেকোনো ব্যবসায় প্রতিষ্ঠানের জন্য অর্থ বা মূলধন প্রয়োজন। ব্যবসায় শুরু, সচল রাখা এবং ব্যবসায় সম্প্রসারণের জন্যও অর্থ প্রয়োজন। ব্যবসায়ের প্রয়োজনে বিভিন্ন উৎস, নিজস্ব তহবিল, ব্যাংক, উন্নয়ন সংস্থা প্রভৃতি থেকে মূলধন সংগ্রহ করা হয়। উদ্দীপকে জনাব আজাদ একটি হাসপাতাল নির্মাণের উদ্যোগ নিলেন। তিনি পেনশন বাবদ যা টাকা পেলেন তা নির্মাণ কাজে ব্যয় করলেন। পরে তিনি তার চাচার কাছ থেকে ধার নেন। আবার অগ্রণী ব্যাংক থেকে তিনি ১০ লক্ষ টাকা ঋণ নেন। তার এ অর্থসংস্থানের উৎস হলো নিজস্ব তহবিল ও বাণিজ্যিক ব্যাংক। সাধারণত ক্ষুদ্র ব্যবসায় প্রতিষ্ঠানের মালিক নিজস্ব তহবিল থেকে অর্থ সংগ্রহ করেন। একমালিকানা ব্যবসায়ীর জন্য নিজস্ব তহবিল সবচেয়ে সুবিধাজন অর্থায়নের উৎস। এছাড়া বাণিজ্যিক ব্যাংকগুলো ব্যবসায়ীদের স্বল্প ও দীর্ঘমেয়াদে নগদ অর্থ ধার দিয়ে থাকে। সাধারণত ব্যবসায়ের জন্য বাণিজ্যিক ব্যাংকই অর্থ সংগ্রহের প্রধান উৎস। এখানে জনাব আজাদও একটি বাণিজ্যিক ব্যাংক থেকে ঋণ নিয়েছেন। তাই বলা যায়, হাসপাতাল স্থাপনে জনাব আজাদ নিজস্ব তহবিল ও বাণিজ্যিক ব্যাংক থেকে অর্থায়ন করেছেন।"
        }
      ]
    }
  ]
}