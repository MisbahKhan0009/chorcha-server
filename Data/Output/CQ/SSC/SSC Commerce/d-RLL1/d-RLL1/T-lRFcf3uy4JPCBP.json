{
  "title": "রাজশাহী বোর্ড ২০২৫",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "মি. নাঈম পড়ালেখা করে ঢাকার নবাবপুরে একটি কেমিক্যালের দোকান দেন। এজন্য প্রয়োজনীয় কাগজপত্র সংগ্রহ করেন। তিনি বিভিন্ন দেশ থেকে কেমিক্যাল আমদানি করে বিক্রয় করেন। তার আমদানিকৃত কেমিক্যালের মান ভালো হওয়ায় বিক্রয়ের পরিমাণ বৃদ্ধির পাশাপাশি মুনাফার পরিমাণ বাড়ে। কিন্তু তার কাছে প্রয়োজনীয় অর্থ না থাকায় ব্যবসায় পরিধি বৃদ্ধি করতে পারছেন না। এমতাবস্থায় তিনি একটি আর্থিক প্রতিষ্ঠানের নিকট থেকে ঋণ নেওয়ার জন্য ভাবছেন।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "গ্রাহকদের সরাসরি সেবা দেওয়ার মাধ্যমে অর্থ উপার্জন করাকে প্রত্যক্ষ সেবা বলে।"
        },
        {
          "label": "খ",
          "question": "",
          "explanation": "উৎপাদনের বাহন হলো শিল্প। শিল্প হলো উৎপাদনের বাহন এবং ব্যবসায়ের উৎপাদনকারী শাখা। শিল্প একটি রূপান্তর প্রক্রিয়া যার মাধ্যমে সম্পদ বা সেবা প্রাথমিক অবস্থা থেকে চূড়ান্ত অবস্থায় রূপান্তরিত হয়। প্রকৃতিতে প্রাপ্ত সম্পদের রূপান্তর ঘটিয়ে মানুষের ব্যবহার উপযোগী করা শিল্পের কাজ। ব্যবসায়ের যাবতীয় পণ্য ও সেবাকর্ম শিল্পের মাধ্যমে উৎপাদিত হয়। সম্পদের রূপ বা আকার পরিবর্তনের মাধ্যমে শিল্প নতুন উপযোগ সৃষ্টি করে। তাই প্রকৃতিপ্রদত্ত সম্পদ সংগ্রহ বা এর ব্যবহার করে বিক্রয়যোগ্য উপযোগ সৃষ্টির প্রক্রিয়াকেই শিল্প বলা হয়ে থাকে।"
        },
        {
          "label": "গ",
          "question": "",
          "explanation": "মি. নাঈমের কর্মকাণ্ড ব্যবসায়ের বাণিজ্য শ্রেণির আওতাভুক্ত। ব্যবসায় বা শিল্পে ব্যবহৃত কাঁচামাল উৎপাদকের নিকট পৌছানো কিংবা শিল্পে উৎপাদিত পণ্য বা সেবাসামগ্রী ভোক্তাদের নিকট পৌছানোর সকল কার্যাবলিকে বাণিজ্য বলে। ক্রয়-বিক্রয়, পরিবহন, গুদামজাতকরণ, ব্যাংকিং, বিমা, আমদানি, রপ্তানি প্রভৃতি বাণিজ্য হিসেবে গণ্য হয়। উদ্দীপকের মি. নাঈম পড়ালেখা করে ঢাকার নবাবপুরে একটি কেমিক্যালের দোকান দেন। এজন্য প্রয়োজনীয় কাগজপত্র সংগ্রহ করেন। তিনি বিভিন্ন দেশ থেকে কেমিক্যাল আমদানি করে বিক্রয় করেন। তার আমদানিকৃত কেমিক্যালের মান ভালো হওয়ায় বিক্রয়ের পরিমাণ বৃদ্ধির পাশাপাশি মুনাফার পরিমাণ বাড়ে। এখানে দেখা যাচ্ছে, মি. নাঈম বিভিন্ন দেশ থেকে ক্রয় ও পরিবহন কার্য সম্পাদনের মাধ্যমে বিদেশ থেকে পণ্য আমদানি করছেন। পরবর্তীতে তা গুদামজাতকরণের মাধ্যমে ধাপে ধাপে বিভিন্ন প্রতিষ্ঠান তথা ক্রেতার নিকট বিক্রয় করছেন। মি. নাঈমের এসব কাজ ব্যবসায়ের বাণিজ্য কার্যক্রমকে নির্দেশ করছে। তাই বলা যায় মি. নাঈমের কর্মকাণ্ড ব্যবসায়ের বাণিজ্য শ্রেণির আওতাভুক্ত।"
        },
        {
          "label": "ঘ",
          "question": "",
          "explanation": "মি. নাঈমের ঋণ গ্রহণের চিন্তা-ভাবনা ব্যবসায়ের অর্থনৈতিক পরিবেশকে প্রভাবিত করছে। যে সকল উপাদান দ্বারা ব্যবসায়ের অর্থ ও অর্থসংশ্লিষ্ট কার্যক্রম প্রভাবিত হয় তাকে ব্যবসায়ের অর্থনৈতিক পরিবেশ বলে। সঞ্চয় ও বিনিয়োগ, মূলধন, অর্থ ও ব্যাংকিং প্রভৃতি ব্যবসায়ের অর্থনৈতিক পরিবেশের উপাদান হিসেবে গণ্য হয়। উদ্দীপকের মি. নাঈম পড়ালেখা করে ঢাকার নবাবপুরে একটি কেমিক্যালের দোকান দেন। তার আমদানিকৃত কেমিক্যালের মান ভালো হওয়ায় বিক্রয় বাড়ে এবং মুনাফাও বাড়তে থাকে। কিন্তু তার কাছে প্রয়োজনীয় অর্থ না থাকায় ব্যবসায়ের পরিধি বৃদ্ধি করতে পারছেন না। এমতাবস্থায় তিনি একটি আর্থিক প্রতিষ্ঠানের নিকট থেকে ঋণ নেওয়ার কথা ভাবছেন; যা তার প্রয়োজনীয় অর্থের যোগান দিতে সাহায্য করবে। ব্যাংক ব্যবসায় খাতে ঋণ প্রদানের মাধ্যমে একদিকে যেমন ব্যাংক নির্দিষ্ট সুদ গ্রহণের মাধ্যমে আয় করে, তেমনি ব্যবসায় প্রতিষ্ঠানও উত্ত অর্থ ব্যবসায়ে বিনিয়োগ করে মুনাফা অর্জন করে থাকে। মি. নাঈম ব্যাংক থেকে ঋণ গ্রহণের মাধ্যমে তার ব্যবসায়ের পরিধি বাড়াতে পারবেন এবং পূর্বের তুলনায় বেশি মুনাফা অর্জন করতে পারবেন বলে আশা করছি। সুতরাং বলা যায়, মি. নাঈমের ব্যবসায় পরিধি বৃদ্ধিকল্পে ব্যাংক থেকে ঋণ গ্রহণের সিদ্ধান্ত ইতিবাচক এবং সঠিক হয়েছে বলে আমি মনে করি। এতে মি. নাঈমের ব্যবসায়ের প্রবৃদ্ধির পাশাপাশি দেশের অর্থনৈতিক গতিশীলতাও বৃদ্ধি পাবে।"
        }
      ]
    },
    {
      "number": "2",
      "uddipok": "হৃদম কৃষিতে টেকসই ও পরিবেশবান্ধব উপাদান ব্যবস্থার কথা বিবেচনা করে পাবনায় একটি জৈব সার কারখানা স্থাপন করেন। তার কারখানায় মোট ৩৬ কোটি টাকা বায় হয়েছে এবং ২০০ জন শ্রমিক রয়েছে। কিন্তু পূর্ণ প্রতিযোগিতামূলক বাজারে নিজের অস্তিত্ব টিকে রাখার জন্য তার কারখানাকে আরও আধুনিকায়ন করার প্রয়োজনীয়তা দেখা দেয়। এজন্য তার আরও ২১ কোটি টাকা ব্যয় হবে এবং ১২৫ জন শ্রমিকের প্রয়োজন পড়বে। প্রতিষ্ঠানটি স্বাস্থ্যসম্মত নিত্যনতুন কৃষিপণ্য উৎপাদনের ক্ষেত্র প্রসারিত করতে সহায়ক ভূমিকা রাখতে সক্ষম হবে।",
      "tag": "RB 25",
      "sub_questions": [
        {
          "label": "ক",
          "question": "কুটিরশিল্প কী?",
          "explanation": "কুটিরশিল্প বলতে এমন এক ধরনের ক্ষুদ্র শিল্পকে বোঝায়, যা সাধারণত ছোট পরিসরে, ঘরে বসে বা বাড়ির আঙিনায় পারিবারিক সদস্যদের শ্রমের ওপর ভিত্তি করে পরিচালিত হয়।"
        },
        {
          "label": "খ",
          "question": "শিল্পোন্নয়নের গতিধারা ব্যাহত হচ্ছে কেন? ব্যাখ্যা কর।",
          "explanation": "বাংলাদেশের মতো উন্নয়নশীল দেশে শিল্পোন্নয়নের বিপুল সম্ভাবনা থাকা সত্ত্বেও বিভিন্ন অভ্যন্তরীণ ও বাহ্যিক সীমাবদ্ধতার কারণে এর গতিধারা প্রায়ই ব্যাহত হচ্ছে। শিল্পোন্নয়নের গতিকে ত্বরান্বিত করতে হলে অবকাঠামো উন্নয়ন, সহজ শর্তে ঋণ প্রদান এবং রাজনৈতিক স্থিতিশীলতা নিশ্চিত করা অত্যন্ত জরুরি।"
        },
        {
          "label": "গ",
          "question": "বিনিয়োগের মাপকাঠিতে হৃদমের প্রথম পর্যায়ের শিল্পটি কোন ধরনের? ব্যাখ্যা কর।",
          "explanation": "বিনিয়োগের মাপকাঠিতে হৃদমের প্রথম পর্যায়ের শিল্পটি হলো একটি মাঝারি শিল্প (Medium Industry)। বাংলাদেশের শিল্পনীতি অনুযায়ী, উৎপাদনমুখী শিল্পের ক্ষেত্রে বিনিয়োগের পরিমাণ ও শ্রমিকের সংখ্যার ভিত্তিতে এটি মাঝারি শিল্পের অন্তর্ভুক্ত। বাংলাদেশের শিল্পনীতি (২০২২ বা সর্বশেষ সংশোধিত) অনুযায়ী, উৎপাদনমুখী বা ম্যানুফ্যাকচারিং শিল্পের ক্ষেত্রে যেসব প্রতিষ্ঠানের জমি এবং কারখানার দালান ব্যতিরেকে স্থায়ী সম্পদের মূল্য ১৫ কোটি টাকার বেশি কিন্তু ৫০ কোটি টাকার মধ্যে থাকে অথবা যেখানে ১২১ থেকে ৩০০ জন শ্রমিক নিয়োজিত থাকে, তাকে মাঝারি শিল্প বলা হয়। এই ধরণের শিল্প ক্ষুদ্র শিল্পের চেয়ে বড় কিন্তু বৃহৎ শিল্পের চেয়ে ছোট পরিসরে পরিচালিত হয় এবং জাতীয় অর্থনীতিতে কর্মসংস্থান সৃষ্টিতে বড় ভূমিকা রাখে। উদ্দীপকে দেখা যায়, হৃদমের জৈব সার কারখানাটির প্রাথমিক বিনিয়োগ ছিল ৩৬ কোটি টাকা। এই বিনিয়োগের পরিমাণটি মাঝারি শিল্পের নির্ধারিত সীমা (১৫ কোটি থেকে ৫০ কোটি টাকা)-এর মধ্যে রয়েছে। আবার তার কারখানায় কর্মরত শ্রমিকের সংখ্যা ২০০ জন, যা মাঝারি শিল্পের নির্ধারিত শ্রমিকের সংখ্যা (১২১ থেকে ৩০০ জন)-এর সীমার অন্তর্ভুক্ত। যেহেতু বিনিয়োগের পরিমাণ এবং শ্রমিক সংখ্যা উভয়ই মাঝারি শিল্পের শর্ত পূরণ করে, তাই নিশ্চিতভাবেই বলা যায় যে হৃদমের প্রথম পর্যায়ের শিল্পটি ছিল একটি মাঝারি শিল্প।"
        },
        {
          "label": "ঘ",
          "question": "আর্থসামাজিক অবস্থা বিবেচনায় হৃদমের দ্বিতীয় পর্যায়ের শিল্পকারখানাটি স্থাপনের যৌক্তিকতা মূল্যায়ন কর।",
          "explanation": "হৃদমের দ্বিতীয় পর্যায়ের আধুনিকায়িত কারখানাটি মূলত একটি বৃহৎ শিল্প (Large Industry)-এর অন্তর্ভুক্ত হবে এবং দেশের টেকসই উন্নয়ন ও জনস্বাস্থ্য রক্ষায় এর গুরুত্ব অপরিসীম। আধুনিক প্রযুক্তি ব্যবহারের মাধ্যমে এটি কৃষিখাতে বৈপ্লবিক পরিবর্তন আনতে সক্ষম হবে। যেকোনো দেশের আর্থসামাজিক উন্নয়নে কৃষি ও পরিবেশবান্ধব শিল্পের ভূমিকা অনস্বীকার্য। রাসায়নিক সারের বিকল্প হিসেবে জৈব সারের উৎপাদন মাটির উর্বরতা রক্ষা করে এবং বিষমুক্ত খাদ্য নিশ্চিত করে। শিল্প আধুনিকায়নের ফলে উৎপাদন ক্ষমতা বৃদ্ধি পায় এবং পণ্যের গুণগত মান উন্নত হয়, যা আন্তর্জাতিক বাজারে প্রতিযোগিতায় টিকে থাকতে সাহায্য করে। এটি কেবল কর্মসংস্থানই সৃষ্টি করে না, বরং দেশের কৃষি উৎপাদনশীলতা বাড়িয়ে খাদ্য নিরাপত্তা নিশ্চিত করে। উদ্দীপকে দেখা যায়, হৃদম তার কারখানাকে আধুনিকায়ন করতে অতিরিক্ত ২১ কোটি টাকা বিনিয়োগের পরিকল্পনা করেছেন। এতে তার মোট বিনিয়োগ দাঁড়াবে $(৩৬ + ২১) = ৫৭$ কোটি টাকা। বাংলাদেশের শিল্পনীতি অনুযায়ী, উৎপাদনমুখী শিল্পের স্থায়ী সম্পদের মূল্য ৫০ কোটি টাকার বেশি হলে তা বৃহৎ শিল্পের মর্যাদা পায়। আধুনিকায়নের ফলে যদিও শ্রমিকের সংখ্যা ২০০ থেকে হ্রাস পেয়ে ১২৫ জনে নেমে আসবে, তবে প্রযুক্তির ব্যবহারের ফলে উৎপাদনের পরিমাণ ও স্বাস্থ্যসম্মত কৃষিপণ্য উৎপাদনের পরিধি বহুগুণ বৃদ্ধি পাবে, যা স্থানীয় কৃষকদের চাহিদা মেটাতে সহায়ক হবে। সামগ্রিক বিশ্লেষণে দেখা যায়, হৃদমের এই উদ্যোগটি অত্যন্ত দূরদর্শী এবং যুক্তিযুক্ত। বর্তমানে বিশ্বজুড়ে টেকসই উন্নয়ন লক্ষ্যমাত্রা (SDG) অর্জনে পরিবেশবান্ধব জৈব কৃষির ওপর জোর দেওয়া হচ্ছে। হৃদমের কারখানাটি আধুনিকায়নের ফলে একদিকে যেমন স্বল্প পরিশ্রমে অধিক উৎপাদন সম্ভব হবে, অন্যদিকে ‘স্বাস্থ্যসম্মত নিত্যনতুন কৃষিপণ্য’ উৎপাদনের পথ প্রশস্ত হবে। যদিও প্রাথমিকভাবে কিছু কর্মসংস্থান কমছে, কিন্তু দীর্ঘমেয়াদে এই বৃহৎ শিল্পটি সংশ্লিষ্ট সরবরাহ চেইন ও বিপণন খাতে আরও ব্যাপক পরোক্ষ কর্মসংস্থান সৃষ্টি করবে। তাই দেশের মাটি ও মানুষের স্বাস্থ্য রক্ষা এবং শক্তিশালী অর্থনৈতিক ভিত তৈরির জন্য হৃদমের এই দ্বিতীয় পর্যায়ের শিল্পকারখানাটি স্থাপন করা সম্পূর্ণ যৌক্তিক।"
        }
      ]
    },
    {
      "number": "3",
      "uddipok": "জনাব রকি নিজ উদোগে একটি ব্যবসায় গঠন করেন এবং নিজেই পরিচালনা করেন। ব্যবসায়ের লাভ-ক্ষতি নিজেকেই বহন করতে হয়। অপরদিকে শফিক, রফিক এবং বরকত তিনবন্ধু চুক্তিবদ্ধ হয়ে সমহারে মূলধন নিয়ে ব্যবসায় গঠন করেন। কয়েক বছর পর শফিক অবসর নেন কিন্তু ব্যবসায় মূলধন রয়ে যায়। এখন রফিক এবং বরকত ব্যবসায় নিয়ে ভাবছেন।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "যে দলিলে কোম্পানির অভ্যন্তরীণ পরিচালনাসংক্রান্ত প্রয়োজনীয় সকল বিষয় লিপিবদ্ধ করে রাখা হয় তাকে পরিমেল নিয়মাবলি বলে।"
        },
        {
          "label": "খ",
          "question": "",
          "explanation": "রাষ্ট্রীয় মালিকানায় গঠিত, পরিচালিত ও নিয়ন্ত্রিত ব্যবসায়কেই রাষ্ট্রীয় ব্যবসায় বলে। মুনাফা অর্জনের উদ্দেশ্যে রাষ্ট্রীয় ব্যবসায় প্রতিষ্ঠান গঠন করা হয় না। জনগণের কল্যাণসাধনে এ ধরনের ব্যবসায় প্রতিষ্ঠান গঠন করা হয়। সাধারণত দেশের সামগ্রিক অর্থনৈতিক উন্নয়ন ত্বরান্বিত করা, সম্পদের সুষম বণ্টন ও ব্যবহার নিশ্চিত করা, জনস্বার্থ রক্ষা করা, একচেটিয়া ব্যবসায় পরিহার করা ইত্যাদি উদ্দেশ্যে রাষ্ট্রীয় ব্যবসায় গঠন করা হয়। তাই বলা যায়, মুনাফা অর্জন রাষ্ট্রীয় ব্যবসায়ের মুখ্য উদ্দেশ্য নয় বরং জনকল্যাণই এর মুখ্য উদ্দেশ্য।"
        },
        {
          "label": "গ",
          "question": "",
          "explanation": "উদ্দীপকের শফিক ঘুমন্ত অংশীদার। যে অংশীদারগণ ব্যবসায়ে মূলধন বিনিয়োগ করেন এবং অধিকার থাকা সত্ত্বেও সক্রিয়ভাবে ব্যবসায় পরিচালনায় অংশগ্রহণ করেন না, তাদেরকে ঘুমন্ত অংশীদার বলে। উদ্দীপকের শফিক, রফিক এবং বরকত তিন বন্ধু চুক্তিবদ্ধ হয়ে সমহারে মূলধন নিয়ে ব্যবসায় গঠন করেন। কয়েক বছর পর শফিক অবসর নেন। কিন্তু ব্যবসায়ে তার মূলধন রয়ে যায়। এমন পরিস্থিতিতে রফিক এবং বরকত ব্যবসায় পরিচালনা করতে থাকেন। এখানে শফিক ব্যবসায় পরিচালনার কাজ থেকে নিজেকে সরিয়েনিয়েছেন, কিন্তু মূলধন ফেরত নেননি। এমন পরিস্থিতিতে শফিক অংশীদারের বৈশিষ্ট্য অনুযায়ী ঘুমন্ত অংশীদার হিসেবে গণ্য হবেন। এক্ষেত্রে সাধারণ অংশীদারের মতো দায় অসীম না হয়ে সসীম থাকবে। তিনি ব্যবসায়ের কোনো কাজের জন্য তৃতীয় পক্ষের নিকট দায়বন্ধ থাকবেন না। তিনি চুক্তি অনুযায়ী শুধু লাভের অংশ পাবেন।"
        },
        {
          "label": "ঘ",
          "question": "",
          "explanation": "উদ্দীপকের প্রথম পর্যায়ের ব্যবসায়টি হলো একমালিকানা ব্যবসায় এবং দ্বিতীয় পর্যায়ের ব্যবসায়টি অংশীদারি ব্যবসায়। একজন ব্যক্তির মালিকানায় প্রতিষ্ঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে। অপরদিকে, মুনাফা অর্জনের উদ্দেশে দুই বা ততোধিক ব্যক্তির মধ্যে চুক্তিভিত্তিক সম্পর্কের মাধ্যমে যে ধরনের ব্যবসায় গঠিত হয়, তাকে অংশীদারি ব্যবসায় বলে। উদ্দীপকের জনাব রকি নিজ উদ্যোগে একটি ব্যবসায় গঠন করেন এবং নিজেই পরিচালনা করেন। ব্যবসায়ের লাভ-ক্ষতি নিজেকেই বহন করতে হয়। অপরদিকে শফিক, রফিক এবং বরকত তিন বন্ধু চুক্তিবদ্ধ হয়ে সমহারে মূলধন নিয়ে ব্যবসায় গঠন করেন। দেখা যাচ্ছে, ব্যবসায়ের বৈশিষ্ট্য বিবেচনায়, জনাব রকির ব্যবসায়টি একমালিকানা ব্যবসায় এবং অপর তিন বন্ধুর ব্যবসায়টি হলো অংশীদারি ব্যবসায়। একমালিকানা ব্যবসায় ও অংশীদারি ব্যবসায়ের মধ্যে বেশকিছু পার্থক্য বিদ্যমান। একমালিকানা ব্যবসায় একজন ব্যক্তির মালিকানায় গঠিত এবং পরিচালিত হলেও অংশীদারি ব্যবসায় দুই বা ততোধিক ব্যক্তির চুক্তিবদ্ধ সম্পর্কের ভিত্তিতে গড়ে উঠে। একমালিকানা ব্যবসায়ের লাভ-লোকসান মালিক একাই বহন করেন। অপরদিকে, অংশীদারি ব্যবসায়ের লাভ-লোকসান অংশীদারগণ চুক্তির ভিত্তিতে বণ্টন করেন। একমালিকানা ব্যবসায় ক্ষুদ্র এবং সীমিত পরিসরে গঠিত হলেও অংশীদারি ব্যবসায় তুলনামূলক বৃহৎ এবং বেশি সক্ষমতা নিয়ে গঠিত ও পরিচালিত হয়। একমালিকানা ব্যবসায়ে মালিক নিজেই সর্বেসর্বা। কিন্তু অংশীদারি ব্যবসায়ের মূল ভিত্তি হলো অংশীদারদের মধ্যকার চুক্তিপত্র। এক্ষেত্রে চুক্তি মৌখিক বা লিখিত যেকোনোভাবেই হতে পারে।"
        }
      ]
    },
    {
      "number": "4",
      "uddipok": "জনাব জামিল এবং রতন দুই বন্ধু আলাদা উৎপাদনকারী প্রতিষ্ঠানের ব্যবস্থাপক। জামিল কর্মীদের আদেশ দেন কিন্তু জবাবদিহি করেন না এবং সবসময় নেতিবাচক মনোভাব পোষণ করেন। অপরদিকে, রতন কর্মীদের সাথে পরামর্শ করেন এবং বিভিন্ন তথ্য সংগ্রহ করেন। তিনি কর্মীদের প্রশ্ন করেন এবং জবাবদিহিতা আশা করেন।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "ব্যবসায়ের জন্য অর্থসংগ্রহ, অর্থসংরক্ষণ, সংগৃহীত অর্থের সুষ্ঠু ব্যবহারসংক্রান্ত সকল কার্যকে ব্যবসায় অর্থায়ন বলে।"
        },
        {
          "label": "খ",
          "question": "",
          "explanation": "ব্যবস্থাপনার প্রথম কাজ হলো পরিকল্পনা করা। পরিকল্পনা হলো ভবিষ্যৎ কাজের দিকনির্দেশনা। এতে কোনো ব্যবসায় সংগঠনের নির্ধারিত লক্ষ্য অর্জনের জন্য ভবিষ্যতে কী কাজ, কে, কীভাবে, কখন করবে তা নির্ধারণ করা হয়। তাই পরিকল্পনার মাধ্যমে ব্যবস্থাপকীয় কাজ শুরু হয়।"
        },
        {
          "label": "গ",
          "question": "",
          "explanation": "উদ্দীপকের জনাব জামিলের নেতৃত্বের ধরন হলো স্বৈরতান্ত্রিক নেতৃত্ব। যে নেতৃত্ব ব্যবস্থায় নেতা কর্মীদেরকে শুধু আদেশ করেন, জবাবদিহি করেন না এবং কর্মীদের প্রতি সবসময় নেতিবাচক ধারণা পোষণ করেন, তাকে স্বৈরতান্ত্রিক নেতৃত্ব বলে। উদ্দীপকের জনাব জামিল এবং রতন দুই বন্ধু আলাদা উৎপাদনকারী প্রতিষ্ঠানের ব্যবস্থাপক। জামিল কর্মীদের আদেশ দেন কিন্তু জবাবদিহি করেন না এবং সবসময় নেতিবাচক মনোভাব পোষণ করেন। সুতরাং দেখা যাচ্ছে, জনাব জামিলের নেতৃত্বের বৈশিষ্ট্যের সাথে স্বৈরতান্ত্রিক নেতৃত্বের মিল রয়েছে। তাই বলা যায়, জনাব জামিল স্বৈরতান্ত্রিক নেতৃত্ব অনুসরণ করেন।"
        },
        {
          "label": "ঘ",
          "question": "",
          "explanation": "উদ্দীপকে জনাব জামিল ও রতনের নেতৃত্বের ধরন বিবেচনায়। গ্রামার নিকট গণতান্ত্রিক নেতৃত্ব অধিক গ্রহণযোগ্য। যে নেতৃত্ব ব্যবস্থায় নেতা অধস্তনদের সাথে আলোচনা করেন, তাদের পরামর্শ গ্রহণ করেন, তথ্য সংগ্রহ করেন এবং জবাবদিহিতা নিশ্চিত করেন তাকে গণতান্ত্রিক নেতৃত্ব বলে। অপরদিকে, যে নেতৃত্ব ব্যবস্থায় নেতা শুধু আদেশ করেন কিন্তু কোনো জবাবদিহি করেন না, তাকে স্বৈরতান্ত্রিক নেতৃত্ব বলে। উদ্দীপকের জনাব জামিল এবং রতন দুই বন্ধু আলাদা উৎপাদনকারী প্রতিষ্ঠানের ব্যবস্থাপক। জামিল কর্মীদের আদেশ দেন কিন্তু জবাবদিহি করেন না এবং সবসময় নেতিবাচক মনোভাব পোষণ করেন। অপর দিকে, রতন কর্মীদের সাথে পরামর্শ করেন এবং বিভিন্ন তথ্য সংগ্রহ করেন। তিনি কর্মীদের প্রশ্ন করেন এবং জবাবদিহিতা আশা করেন। এখানে দেখা যাচ্ছে, জনাব জামিল স্বৈরতান্ত্রিক নেতৃত্ব অনুসরণ করছেন এবং রতন গণতান্ত্রিক নেতৃত্ব অনুসরণ করছেন। স্বৈরতান্ত্রিক নেতৃত্বে কর্মীরা সবসময় চাপের মধ্যে থাকেন এবং তাদের প্রতি নেতিবাচক ধারণা পোষণ করা হয়। ফলে কর্মীরা তাদের প্রতিষ্ঠানকে নিজের মনে করে ভালোবাসতে পারেন না। অপরদিকে, গণতান্ত্রিক নেতৃত্বে কর্মীদের প্রশ্ন এবং পরামর্শ সাদরে গ্রহণ করা হয়। এক্ষেত্রে কর্মীরা যেমন জবাবদিহিতা করেন তেমনি নেতাও কর্মীদের নিকট জবাবদিহি করেন। এসব কারণে কর্মীরা প্রতিষ্ঠানকে নিজের ভেবে কাজ করতে পারেন। মূলত এসব কারণেই আমার নিকট জামিলের স্বৈরতান্ত্রিক নেতৃত্বের তুলনায় রতনের গণতান্ত্রিক নেতৃত্ব অধিক গ্রহণযোগ্য।"
        }
      ]
    },
    {
      "number": "5",
      "uddipok": "জনাব বাশার একজন মুদি ব্যবসায়ী। এলাকার বসবাসকারী মানুষের কথা চিন্তা করে তাদের চাহিদামাফিক বিভিন্ন ভোগ্যপণ্য সংগ্রহ করেন। তিনি ও তার কর্মচারী ক্রেতাদের সঙ্গে ভালো ব্যবহার করেন ও পণ্যের গুণাগুণ দেখে সবসময় পণ্য বিক্রি করেন। তিনি কখনোই মেয়াদ উত্তীর্ণ পণ্য বিক্রি করেন না। দেশে একসময় সয়াবিন তেলের ঘাটতি দেখা দিলে কিছু অসাধু ব্যবসায়ী চড়াদামে তেল বিক্রি করেন। কিন্তু জনাব বাশার সঠিক দামেই তেল বিক্রি করেন। এজন্য তার দোকানে ক্রেতার ভিড় লেগেই থাকে।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "বাংলাদেশ বিজ্ঞান ও শিল্প গবেষণা পরিষদের অন্যতম উদ্দেশ্য হলো দেশে শিল্প-কারখানা প্রতিষ্ঠা ও উন্নয়নের সাথে সম্পর্কযুক্ত বিজ্ঞান, শিল্প ও প্রযুক্তি বিষয়ক সমস্যাবলির ওপর গবেষণা করা, গবেষণায় উৎসাহিত করা ও গবেষণা পরিচালনায় পরামর্শ প্রদান করা।"
        },
        {
          "label": "খ",
          "question": "",
          "explanation": "বেসরকারি উন্নয়ন সংস্থা হিসেবে মাইডাস ক্ষুদ্র ও মাঝারি উদ্যোক্তাদের আর্থিক, কারিগরি, ব্যবস্থাপনা জাতীয় সহায়তা প্রদান করে। মাইডাসের সামগ্রিক কার্যক্রমগুলো হলো- ১. ক্ষুদ্র ও মাঝারি শিল্পকে ঋণ সুবিধা প্রদান। ২. জাতীয়, বহুজাতিক, সরকারি, বেসরকারি প্রতিষ্ঠানসমূহকে প্রশিক্ষণ, তথ্য ও পরামর্শ সেবা প্রদান। ৩. ব্যবসায় ক্ষেত্র অনুসন্ধান ও গবেষণা পরিচালনা। ৪. ব্যবসায় উদ্যোক্তাদের মধ্যে সহযোগিতার নেটওয়ার্ক বাড়ানো। ৫. ক্ষুদ্র ও মাঝারি শিল্পের উৎপাদিত পণ্য স্থানীয় ও আন্তর্জাতিক বাজারে বিপণনে সহায়তা করা।"
        },
        {
          "label": "গ",
          "question": "",
          "explanation": "উদ্দীপকে জনাব বাশার সমাজের ক্রেতা ও ভোক্তাদের প্রতি দায়িত্ব পালন করেছেন। একজন ব্যবসায়ীকে সমাজের বিভিন্ন পক্ষের প্রতি দায়িত্ব পালনের অংশ হিসেবে ক্রেতা ও ভোক্তাদের প্রতিও দায়িত্ব পালন করতে হয়। এক্ষেত্রে পণ্যের বাজার স্থিতিশীল রাখা, মানসম্মত পণ্য সরবরাহ পণ্যসামগ্রী প্রাপ্তি সহজতর করা, পণ্য ও বাজারসংক্রান্ত বিভিন্ন তথ্য সরবরাহ করা প্রভৃতির মাধ্যমে একজন ব্যবসায়ী ক্রেতা ও ভোক্তাদের প্রতি দায়িত্ব পালন করে থাকেন। উদ্দীপকের জনাব বাশার একজন মুদি ব্যবসায়ী। এলাকার বসবাসকারী মানুষের কথা চিন্তা করে তাদের চাহিদামাফিক বিভিন্ন ভোগ্যপণ্য সংগ্রহ করেন। তিনি ও তার কর্মচারী ক্রেতাদের সঙ্গে ভালো ব্যবহার করেন ও পণ্যের গুণাগুণ দেখে সবসময় পণ্য বিক্রি করেন। তিনি কখনোই মেয়াদ উত্তীর্ণ পণ্য বিক্রি করেন না। দেশে এক এ সময় সয়াবিন তেলের ঘাটতি দেখা দিলে কিছু অসাধু ব্যবসায়ী চড়াদামে তেল বিক্রি করেন। কিন্তু জনাব বাশার সঠিক দামেই তেঙ্গ বিক্রি করেন। এই জন্য তার দোকানে ক্রেতার ভিড় লেগেই থাকে। সুতরাং দেখা যাচ্ছে, জনাব বাশার সমাজের ক্রেতা ও ভোক্তাদের প্রতি দায়িত্ব পালন করছেন।"
        },
        {
          "label": "ঘ",
          "question": "",
          "explanation": "উদ্দীপকের আলোকে জনাব বাশারের ব্যবসায়িক কার্যক্রমে মূল্যবোধ ও নৈতিকতার গুরুত্ব অত্যন্ত তাৎপর্যপূর্ণ। - যে জানবোধ এবং আচরণ সমাজ মূল্যবান এবং অনুকরণীয় মনে করে তাকে মূল্যবোধ বলে। মূল্যবোধ ও নৈতিকতাবোধ মানুষকে ন্যায়-অন্যায়, ঠিক-বেঠিক ভালো-মন্দের মধ্যে পার্থক্য চিহ্নিত করতে সাহায্য করে। উদ্দীপকের জনাব বাশার একজন মুদি ব্যবসায়ী। এলাকার বসবাসকারী মানুষের কথা চিন্তা করে তাদের চাহিদামাফিক বিভিন্ন ভোগ্যপণ্য সংগ্রহ করেন। তিনি ও তার কর্মচারী ক্রেতাদের সঙ্গে ভালো ব্যবহার করেন ও পণ্যের গুণাগুণ দেখে সবসময় পণ্য বিক্রি করেন। তিনি কখনোই মেয়াদ উত্তীর্ণ পণ্য বিক্রি করেন না। দেশে এক | সময় সয়াবিন তেলের ঘাটতি দেখা দিলে কিছু অসাধু ব্যবসায়ী চড়াদামে তেল বিক্রি করেন। কিন্তু জনাব বাশার সঠিক দামেই তেল বিক্রি করেন। তার এসব কার্যক্রম ব্যবসায়িক মূল্যবোধ ও নৈতিকতাকে নির্দেশ করছে। মূল্যবোধ ও নৈতিকতাবোধ মানুষের জীবনে ইতিবাচক, মঙ্গলময় ও কল্যাণময় দিকে নির্দেশনা দেয়। অন্যায় থেকে ন্যায়, অর্ধম থেকে ধর্ম, অসত্য থেকে সত্য, অনুচিত থেকে উচিত পৃথকীকরণ বা নিরূপণের ক্ষমতা নৈতিক নীতিবোধ থেকে আসে। একটি সুন্দর ও সুখী সমাজ গঠন এবং দেশের জনগণের জন্য নৈতিক আচরণবিধি অনুসরণ একান্ত আবশ্যক যা সকল শ্রেণি-পেশার মানুষের মেনে চলা উচিত। এক্ষেত্রে একজন ব্যবসায়ীর মূল্যবোধ ও নৈতিকতার চর্চা আরও গুরুত্ব বহন করে। কেননা একজন ব্যবসায়ীর ভালো-মন্দ আচরণ দ্বারা সমাজের | সর্বস্তরের মানুষ প্রত্যক্ষ ও পরোক্ষভাবে প্রভাবিত হয়। তাই বলা যায়, উদ্দীপকের ব্যবসায়ী জনাব বাশারের ব্যবসায়িক কার্যক্রমে মূল্যবোধ ও নৈতিকতার ব্যাপক গুরুত্ব ও তাৎপর্য রয়েছে।"
        }
      ]
    },
    {
      "number": "6",
      "uddipok": "রুমা পারভীন ব্যক্তিগত ও পারিবারিক কিছু সম্পত্তি বিক্রি করে এবং আর্থিক প্রতিষ্ঠান থেকে কিছু ঋণ নিয়ে ১৫টি গরু কিনে একটি খামার স্থাপন করেন। কঠোর পরিশ্রম, যত্নশীলতা ও সৃজনশীলতার কারণে কিছু দিনের মধ্যেই তিনি একজন সফল খামারি হয়ে উঠেন। স্বাধীনতা দিবসে জেলা প্রশাসনের পক্ষ থেকে রুমা পারভীনকে সম্মাননা পদক দেওয়া হয়। তার সাফল্যের ফলে আরও অনেকে খামার প্রতিষ্ঠায় উৎসাহী হয়ে উঠেন।",
      "tag": "RB 25",
      "sub_questions": [
        {
          "label": "ক",
          "question": "প্রশিক্ষণ কী?",
          "explanation": "প্রশিক্ষণ হলো কোনো নির্দিষ্ট কাজ সুষ্ঠুভাবে সম্পাদনের জন্য প্রয়োজনীয় জ্ঞান, দক্ষতা এবং কর্মক্ষমতা বৃদ্ধির একটি সুশৃঙ্খল ও পরিকল্পিত প্রক্রিয়া। এটি মূলত কোনো ব্যক্তিকে তাত্ত্বিক জ্ঞানের পাশাপাশি 'হাতে-কলমে' শিক্ষা দিয়ে দক্ষ করে গড়ে তোলার মাধ্যম।"
        },
        {
          "label": "খ",
          "question": "ব্যবসায়ের স্থান নির্বাচনে বিবেচ্য বিষর কী? ব্যাখ্যা কর।",
          "explanation": "ব্যবসায়ের সাফল্য অনেকাংশে নির্ভর করে সঠিক স্থান নির্বাচনের ওপর। ভুল স্থানে ব্যবসা শুরু করলে মূলধন এবং শ্রম দুটোই বিফলে যেতে পারে। ব্যবসায়ের ধরণ অনুযায়ী স্থান নির্বাচনের গুরুত্ব পরিবর্তিত হয়। যেমন—একটি দোকান রাস্তার মোড়ে ভালো চলে, কিন্তু একটি পোশাক কারখানা শহরের বাইরে শিল্প এলাকায় যেখানে সুলভ শ্রম ও বিদ্যুৎ আছে সেখানে বেশি লাভজনক।"
        },
        {
          "label": "গ",
          "question": "রুমা পারভীনের খামার প্রতিষ্ঠা কাজটির ধরন কোনটি? ব্যাখ্যা কর।",
          "explanation": "রুমা পারভীনের খামার প্রতিষ্ঠা করার কাজটি হলো একটি ব্যবসায় উদ্যোগ । ব্যবসায় উদ্যোগ বলতে বোঝায় লাভবান হওয়ার আশায় ঝুঁকি নিয়ে দৃঢ় মনোবল ও সৃজনশীলতার সাথে কোনো ব্যবসায়িক প্রতিষ্ঠান স্থাপন এবং তা পরিচালনা করা। একজন উদ্যোক্তা কেবল নিজের কর্মসংস্থান করেন না, বরং নতুন সম্পদ সৃষ্টি ও অর্থনৈতিক উন্নয়নে অবদান রাখেন। যখন কোনো ব্যক্তি নিজের পুঁজি ও শ্রম বিনিয়োগ করে ঝুঁকি গ্রহণ করেন এবং নতুন কিছু তৈরি বা পরিচালনা করেন, তখন সেই সৃজনশীল কর্মপ্রচেষ্টাই ব্যবসায় উদ্যোগ হিসেবে গণ্য হয়। উদ্দীপকে দেখা যায়, রুমা পারভীন তাঁর ব্যক্তিগত ও পারিবারিক সম্পত্তি বিক্রি করে এবং ঋণ নিয়ে ১৫টি গরু দিয়ে খামার শুরু করেন। এটি একটি উচ্চ ঝুঁকিপূর্ণ কাজ ছিল। কিন্তু তাঁর কঠোর পরিশ্রম, গভীর যত্নশীলতা এবং নতুন কিছু করার সৃজনশীল মানসিকতা তাঁকে সফল করে তুলেছে। তিনি কেবল একটি খামারই প্রতিষ্ঠা করেননি, বরং তাঁর এই সফলতার ফলে সমাজের আরও অনেকে অনুপ্রাণিত হয়ে নতুন খামার স্থাপনে আগ্রহী হয়েছেন। যেহেতু রুমা পারভীন ঝুঁকি নিয়ে নিজের পুঁজি ও মেধা খাটিয়ে একটি উৎপাদনশীল প্রতিষ্ঠান গড়ে তুলেছেন এবং এর মাধ্যমে রাষ্ট্রীয় সম্মাননা লাভ করেছেন, তাই তাঁর এই কার্যক্রমটি একটি সার্থক ব্যবসায় উদ্যোগ।"
        },
        {
          "label": "ঘ",
          "question": "জেলা প্রশাসনের পক্ষ থেকে রুমা পারভীনকে সম্মাননা দেওয়ার বিষয়টি কীভাবে দেশের অর্থনীতিতে প্রভাব ফেলবে? উদ্দীপকের আলোকে বিশ্লেষণ কর।",
          "explanation": "রুমা পারভীনকে সম্মাননা দেওয়ার বিষয়টি মূলত নতুন উদ্যোক্তা সৃষ্টি ও সামাজিক স্বীকৃতি প্রদানের মাধ্যমে দেশের অর্থনৈতিক গতিশীলতা বৃদ্ধিতে শক্তিশালী প্রভাব ফেলবে। যেকোনো সৃজনশীল ও উৎপাদনশীল কাজের রাষ্ট্রীয় বা প্রশাসনিক স্বীকৃতি ব্যক্তির মনোবল বৃদ্ধি করে। যখন একজন উদ্যোক্তাকে তাঁর কাজের জন্য পুরস্কৃত করা হয়, তখন সমাজে ওই পেশার মর্যাদা বেড়ে যায়। এর ফলে বেকার যুবসমাজ কেবল চাকরির পেছনে না ছুটে আত্মকর্মসংস্থান ও ব্যবসায় উদ্যোগে অনুপ্রাণিত হয়। নতুন নতুন উদ্যোক্তা তৈরি হওয়া মানেই হলো দেশে বিনিয়োগ বৃদ্ধি, বেকারত্ব হ্রাস এবং জাতীয় উৎপাদন বা জিডিপি (GDP)-তে ইতিবাচক অবদান রাখা। উদ্দীপকে দেখা যায়, রুমা পারভীন কঠোর পরিশ্রম ও সৃজনশীলতার মাধ্যমে একটি সফল গরুর খামার গড়ে তুলেছেন। তাঁর এই অসামান্য সাফল্যের স্বীকৃতিস্বরূপ জেলা প্রশাসন তাঁকে সম্মাননা পদক প্রদান করেছে। এই পদক কেবল রুমা পারভীনের ব্যক্তিগত অর্জন নয়, বরং এটি একটি দৃষ্টান্ত। উদ্দীপকে উল্লেখ আছে যে, তাঁর এই সাফল্যের ফলে এলাকার আরও অনেকে খামার প্রতিষ্ঠায় উৎসাহী হয়ে উঠেছেন। অর্থাৎ, একটি সফল উদ্যোগ ও তার রাষ্ট্রীয় স্বীকৃতি আরও অনেকগুলো নতুন ব্যবসায়িক ইউনিট তৈরির প্রভাবক হিসেবে কাজ করেছে। পরিশেষে বলা যায়, রুমা পারভীনকে দেওয়া এই সম্মাননা দেশের অর্থনীতিতে দীর্ঘমেয়াদী এবং বহুমুখী প্রভাব ফেলবে। যখন তাঁর দেখাদেখি আরও অনেক মানুষ খামার স্থাপন করবে, তখন দেশে মাংস ও দুধের উৎপাদন বাড়বে, যা পুষ্টির চাহিদা মেটানোর পাশাপাশি আমদানি নির্ভরতা কমাবে। এতে বৈদেশিক মুদ্রার সাশ্রয় হবে এবং গ্রামীণ অর্থনীতি চাঙ্গা হবে। এছাড়া, নতুন খামারগুলোতে অনেক মানুষের কর্মসংস্থান হবে, যা বেকারত্ব দূরীকরণে সহায়ক। সুতরাং, এ ধরনের সম্মাননা প্রদান নতুন উদ্যোক্তা তৈরির একটি শক্তিশালী 'অনুপ্রেরণা মূলক কৌশল' হিসেবে কাজ করে, যা শেষ পর্যন্ত জাতীয় অর্থনীতির ভিতকে আরও মজবুত করে।"
        }
      ]
    },
    {
      "number": "7",
      "uddipok": "ফরিদ সাহেব ও তার চার বন্ধুকে নিয়ে একটি সার কারখানা স্থাপন করতে চান। তাদের কারখানার জমি ও যন্ত্রপাতি ক্রয় বাবদ বেশ কিছু টাকার প্রয়োজন। তাদের সরবরাহকৃত মূলধন দিয়ে তা পূরণ সম্ভব নয় বিধায় তারা একটি বেসরকারি ব্যাংক হতে অর্থের সংস্থান করার সিদ্ধান্ত নেন। তারা তাদের প্রতিষ্ঠানটি স্থাপনের পূর্বে বাজার যাচাই ও অনুসন্ধানের মাধ্যমে প্রকল্পের সম্ভাব্যতা যাচাই করে নেন। যার প্রতিবেদন দেখে একটি বেসরকারি ব্যাংক তাদের অর্থসংস্থানে রাজি হয়। অর্থের সংস্থান হলে তারা তাদের পরিকল্পনা অনুযায়ী পদক্ষেপ গ্রহণ করেন।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "যে বিবরণীতে নির্দিষ্ট সময়ে কী পরিমাণ নগদ অর্থ আসছে এবং কী পরিমাণ নগদ অর্থ ব্যয় হচ্ছে তা সংরক্ষণ করে রাখা হয়, তাকে প্রাক্কলিত নগদ প্রবাহ বিবরণী বলে।"
        },
        {
          "label": "খ",
          "question": "",
          "explanation": "সমআয়-ব্যয় বিশ্লেষণ ব্যবসায়ের এমন একটি অবস্থাকে বোঝায় যখন আয়-ব্যয় সমান হয়। সম আয়-ব্যয় ব্যবসায়ের এমন পর্যায় যখন লাভও হয় না, ক্ষতিও হয় না। যে পরিমাণ পণ্য বিক্রয় করলে মোট বিক্রয়মূল্য, মোট ব্যয়ের সমপরিমাণ হয় তাকে সমআয়-ব্যয় বলা হয়। যে বিন্দুতে পণ্য বিক্রয় করলে আয়-ব্যয় সমান হয় তাকে সম আয়-ব্যয় বিন্দু (Break Even Point) বলে। সমআয়-ব্যয় বিন্দু জানা থাকলে কাঙ্ক্ষিত মুনাফা অর্জনের আশায় পণ্যের সঠিক মূল্য নির্ধারণ, বিক্রয়ের পরিমাণ বৃদ্ধি, মুনাফা পরিকল্পনা প্রণয়ন ও মুনাফা বৃদ্ধির কার্যক্রম গ্রহণ করা যায়।"
        },
        {
          "label": "গ",
          "question": "",
          "explanation": "ফরিদ সাহেবের ব্যবসায় পরিকল্পনা প্রণয়নের প্রক্রিয়ায় পদ্ধতির ধরন হলো ধারণা মূল্যায়ন ও প্রকল্প নির্বাচন। সাধারণত দুটি পদ্ধতির মাধ্যমে চিহ্নিত ধারণাগুলো মূল্যায়ন করে প্রকল্প নির্বাচন করা যায়। এর একটি হলো ম্যাক্রোস্ক্রিনিং এবং অপরটি হলো ম্যাইক্রোস্ক্রিনিং। ম্যাক্রোস্ক্রিনিং-এর উপাদানগুলো নিয়ন্ত্রণ বহির্ভূত; তবে ম্যাইক্রোস্ক্রিনিং-এর উপাদানগুলো নিয়ন্ত্রণযোগ্য। ম্যাক্রোস্ক্রিনিং হলো বাজার চাহিদা, কারিগরি, বাণিজ্যিক ও আর্থিক দিক এবং জাতীয় অর্থনীতিতে অবদান ইত্যাদি দিক বিবেচনা করে প্রকল্পের সম্ভাব্যতা যাচাই করার বিস্তারিত প্রক্রিয়া।উদ্দীপকের ফরিদ সাহেব ও তার চার বন্ধুকে নিয়ে একটি সার কারখানা স্থাপন করতে চান। তাদের কারখানার জমি ও যন্ত্রপাতি ক্রয় বাবদ বেশ কিছু টাকার প্রয়োজন। তাদের সরবরাহকৃত মূলধন দিয়ে তা পূরণ সম্ভব নয় বিধায় তারা একটি বেসরকারি ব্যাংক এতে অর্থের সংস্থান করার সিদ্ধান্ত নেন। তারা তাদের প্রতিষ্ঠানটি স্থাপনের পূর্বে বাজার যাচাই ও অনুসন্ধানের মাধ্যমে প্রকল্পের সম্ভাব্যতা যাচাই করে নেন। সুতরাং দেখা যাচ্ছে, ফরিদ সাহেব ব্যবসায় পরিকল্পনা প্রণয়নের ধারণা মূল্যায়ন ও প্রকল্প নির্বাচন পদ্ধতি যথাযথভাবে মূল্যায়ন করেছেন।"
        },
        {
          "label": "ঘ",
          "question": "",
          "explanation": "প্রকল্প বাস্তবায়নের লক্ষ্যে ফরিদ সাহেব নিজস্ব তহবিল এবং আত্মীয়-স্বজনের পাশাপাশি বাণিজ্যিক ব্যাংক থেকে অর্থ সংগ্রহ করতে পারবেন বলে মনে করি। যেকোনো ব্যবসায় প্রতিষ্ঠানের জন্য অর্থ বা মূলধনের প্রয়োজন। এ অর্থ প্রয়োজন হয় ব্যবসায় শুরু করার জন্য, ব্যবসায় কার্যক্রম সচল রাখার জন্য এবং ব্যবসায় সম্প্রসারণের জন্য। উদ্দীপকের ফরিদ সাহেব ও তার চার বন্ধুকে নিয়ে একটি সার কারখানা স্থাপন করতে চান। তাদের কারখানার জমি ও যন্ত্রপাতি ক্রয় বাবদ বেশ কিছু টাকার প্রয়োজন। তাদের সরবরাহকৃত মূলধন দিয়ে তা পূরণ সম্ভব নয় বিধায় তারা একটি বেসরকারি ব্যাংক হতে অর্থের সংস্থান করার সিদ্ধান্ত নেন। তারা তাদের প্রতিষ্ঠানটি স্থাপনের পূর্বে বাজার যাচাই ও অনুসন্ধানের মাধ্যমে প্রকল্পের সম্ভাব্যতা যাচাই করে নেন। যার প্রতিবেদন দেখে একটি বেসরকারি ব্যাংক তাদের অর্থসংস্থানে রাজি হয়। অর্থের সংস্থান হলে তারা তাদের পরিকল্পনা অনুযায়ী পদক্ষেপ গ্রহণ করেন। এক্ষেত্রে স্বল্প, মধ্যম ও দীর্ঘমেয়াদের ভিত্তিতে বাণিজ্যিক ব্যাংক তাদেরকে ঋণ প্রদান করতে পারে। উদ্দীপকের ফরিদ ও তার বন্ধুরা বাণিজ্যিক ব্যাংক থেকে ঋণ গ্রহণের পাশাপাশি নিজস্ব তহবিল এবং আত্মীয়-স্বজন থেকে ঋণ গ্রহণের মাধ্যমেও প্রয়োজনীয় অর্থের সংস্থান করতে পারেন। উক্ত অর্থ দিয়ে তারা ব্যবসায়কে বড় করতে পারবেন। এভাবে তাদের ব্যবসায়ের পরিধি বৃদ্ধি করে উৎপাদন বাড়িয়ে বিক্রয় ও মুনাফা বৃদ্ধি করতে পারবেন। এতে নিজেদের অর্থনৈতিক উন্নয়নের পাশাপাশি দেশের সার্বিক অর্থনৈতিক উন্নয়নেও গুরুত্বপূর্ণ ভূমিকা রাখতে পারবেন।"
        }
      ]
    },
    {
      "number": "8",
      "uddipok": "জনাব আরিফ একটি শিশুখাদ্য প্রস্তুতকারী প্রতিষ্ঠানের পরিচালক। শিশুখাদ্য প্রস্তুত করে বাজারজাত করার পূর্বে প্রতিষ্ঠানটি পণ্যের মান নির্ধারণে সন্তোষজনক হওয়ায় সরকার কর্তৃক একটি সনদপত্র গ্রহণ করে। তাঁর প্রতিষ্ঠান যাতে অদূর ভবিষ্যতে হুমকির সম্মুখীন না হয় সেজন্য তিনি লোকসান পূরণে অন্য একটি প্রতিষ্ঠানের সাথে চুক্তিবদ্ধ হন।",
      "tag": "RB 25",
      "sub_questions": [
        {
          "label": "ক",
          "question": "লাইসেন্স কী?",
          "explanation": "লাইসেন্স হলো কোনো নির্দিষ্ট কাজ করার, কোনো কিছু ব্যবহার করার বা কোনো ব্যবসা পরিচালনার জন্য কোনো উপযুক্ত কর্তৃপক্ষ (সাধারণত সরকার বা কোনো সংস্থা) থেকে প্রাপ্ত আইনি অনুমতি বা অধিকারপত্র।"
        },
        {
          "label": "খ",
          "question": "\"স্বাতন্ত্র্যতাই মার্ক বা প্রতীকের মূল বিষয়\"- ব্যাখ্যা কর।",
          "explanation": "\"স্বাতন্ত্র্যতাই মার্ক বা প্রতীকের মূল বিষয়\"—এই উক্তিটি মূলত ট্রেডমার্ক বা বাণিজ্যিক প্রতীকের মূল ভিত্তি নির্দেশ করে। সহজ ভাষায় এর অর্থ হলো, একটি প্রতীক বা চিহ্নকে তখনই সফল বলা যাবে, যখন সেটি অন্য সবার থেকে আলাদা এবং স্বতন্ত্র হবে। স্বাতন্ত্র্যতাই একটি প্রতীকের প্রাণ। এটি ছাড়া প্রতীকটি কেবল একটি সাধারণ ছবি বা শব্দ মাত্র, যা প্রতিযোগিতামূলক বাজারে কোনো বিশেষ গুরুত্ব বহন করে না। তাই একটি সফল ব্র্যান্ড তৈরির প্রথম শর্তই হলো এর প্রতীকের মৌলিকত্ব বা স্বাতন্ত্র্যতা বজায় রাখা।"
        },
        {
          "label": "গ",
          "question": "জনাব আরিফ কোন সংস্থার মাধ্যমে পণ্যের মান যাচাই করেন? ব্যাখ্যা কর।",
          "explanation": "জনাব আরিফ বিএসটিআই (BSTI) বা 'বাংলাদেশ স্ট্যান্ডার্ডস অ্যান্ড টেস্টিং ইনস্টিটিউশন'-এর মাধ্যমে তাঁর প্রতিষ্ঠানের পণ্যের মান যাচাই করেন। বিএসটিআই হলো বাংলাদেশে পণ্যের মান নিয়ন্ত্রণ ও মান নির্ধারণকারী একমাত্র জাতীয় প্রতিষ্ঠান। এটি মূলত শিল্প মন্ত্রণালয়ের অধীনে একটি স্বায়ত্তশাসিত সংস্থা। ভোক্তার স্বাস্থ্যঝুঁকি হ্রাস করতে এবং বাজারে মানহীন পণ্যের বিস্তার রোধে এই সংস্থাটি কাজ করে। কোনো প্রতিষ্ঠান যখন কোনো ভোগ্যপণ্য (বিশেষ করে খাদ্যদ্রব্য) উৎপাদন করে, তখন সেটি মানুষের ব্যবহারের উপযোগী কি না এবং নির্ধারিত মানদণ্ড অনুসরণ করছে কি না, তা ল্যাবরেটরিতে পরীক্ষার মাধ্যমে বিএসটিআই নিশ্চিত করে। সন্তোষজনক ফলাফলের ভিত্তিতেই তারা মানচিহ্ন বা সনদপত্র প্রদান করে থাকে। উদ্দীপকে দেখা যায়, জনাব আরিফ একটি শিশুখাদ্য প্রস্তুতকারী প্রতিষ্ঠানের পরিচালক। শিশুদের সংবেদনশীল স্বাস্থ্যের কথা বিবেচনা করে এ ধরণের পণ্যের মান নিয়ন্ত্রণ অত্যন্ত জরুরি। জনাব আরিফ তাঁর পণ্যটি বাজারজাত করার আগে সরকারি যে সনদটি গ্রহণ করেছেন, তা মূলত বিএসটিআই-এর মান সনদ। যেহেতু বিএসটিআই বাংলাদেশে খাদ্য ও অন্যান্য শিল্প পণ্যের মান তদারকি এবং সেগুলোর অনুকূলে গুণমান নিশ্চিতকরণ সনদ দিয়ে থাকে, তাই উদ্দীপকের বর্ণানুযায়ী জনাব আরিফের শিশুখাদ্যটির গুণগত মান এই সংস্থার মাধ্যমেই পরীক্ষিত ও অনুমোদিত হয়েছে। এই সনদের ফলেই ভোক্তা হিসেবে সাধারণ মানুষ পণ্যটির ওপর আস্থা রাখার সুযোগ পায়।"
        },
        {
          "label": "ঘ",
          "question": "উদ্দীপকের আলোকে চুক্তিবদ্ধ প্রতিষ্ঠানটির ভূমিকা বিশ্লেষণ কর।",
          "explanation": "উদ্দীপকে জনাব আরিফ তাঁর প্রতিষ্ঠানের লোকসান পূরণের লক্ষ্যে যে প্রতিষ্ঠানের সাথে চুক্তিবদ্ধ হয়েছেন, সেটি হলো একটি বিমা কোম্পানি। বিমা হলো ঝুঁকি বন্টনের একটি আইনগত ব্যবস্থা, যেখানে নির্দিষ্ট প্রিমিয়ামের বিনিময়ে কোনো সম্ভাব্য ক্ষতির দায়ভার বিমা কোম্পানি গ্রহণ করে। ব্যবসায়িক জগতে অনিশ্চয়তা এবং ঝুঁকি অবিচ্ছেদ্য অংশ। অগ্নিকাণ্ড, দুর্ঘটনা বা অন্য কোনো প্রাকৃতিক ও মানবসৃষ্ট কারণে ব্যবসায় বড় ধরনের আর্থিক লোকসান হতে পারে। বিমা কোম্পানিগুলো চুক্তির শর্তানুসারে নির্দিষ্ট পরিমাণ অর্থের বিনিময়ে এই ঝুঁকির ভার নিজেদের কাঁধে নেয়। এর ফলে উদ্যোক্তারা বড় ধরনের আর্থিক বিপর্যয় থেকে রক্ষা পান এবং ব্যবসায়িক ধারাবাহিকতা বজায় থাকে। উদ্দীপকে দেখা যায়, জনাব আরিফ তাঁর শিশুখাদ্য প্রস্তুতকারী প্রতিষ্ঠানটি যাতে ভবিষ্যতে কোনো আর্থিক হুমকির সম্মুখীন না হয়, সেজন্য তিনি লোকসান পূরণের উদ্দেশ্যে অন্য একটি প্রতিষ্ঠানের (বিমা প্রতিষ্ঠান) সাথে চুক্তিবদ্ধ হয়েছেন। শিশুখাদ্যের মতো সংবেদনশীল ব্যবসায় কাঁচামালের সংকট, উৎপাদন ব্যাহত হওয়া বা বাজারজাতকরণে যেকোনো দুর্ঘটনা বড় ধরনের আর্থিক ক্ষতির কারণ হতে পারে। জনাব আরিফ এখানে মূলত 'ক্ষতিপূরণের চুক্তিতে' আবদ্ধ হয়েছেন, যাতে ভবিষ্যতে কোনো আর্থিক লোকসান হলে বিমা কোম্পানি সেই ক্ষতির অর্থ প্রদান করে তাঁর ব্যবসাকে সচল রাখতে সহায়তা করে। এটি তাঁর ব্যবসায়ের ঝুঁকি মোকাবিলায় একটি প্রতিরক্ষামূলক ব্যবস্থা। ব্যবসায়ের স্থায়িত্ব ও সম্প্রসারণে বিমা কোম্পানির ভূমিকা অত্যন্ত গুরুত্বপূর্ণ। জনাব আরিফ যে দূরদর্শী পদক্ষেপ নিয়েছেন, তা তাঁর ব্যবসায়ের অনিশ্চয়তা হ্রাস করেছে। বিমা কোম্পানি এখানে কেবল একটি আর্থিক প্রতিষ্ঠান হিসেবে কাজ করছে না, বরং ব্যবসায়ের 'অদৃশ্য সহযোদ্ধা' হিসেবে ঝুঁকি নিরসনে ভূমিকা রাখছে। যদি এই চুক্তি না থাকত, তবে যেকোনো বড় দুর্ঘটনায় প্রতিষ্ঠানটি দেউলিয়া হয়ে যাওয়ার শঙ্কা থাকত। বিমা কোম্পানি ঝুঁকি গ্রহণ করার ফলে জনাব আরিফ এখন নিশ্চিত মনে বিনিয়োগ ও মানোন্নয়নে মনোনিবেশ করতে পারবেন। সুতরাং, বলা যায় যে, প্রতিযোগিতামূলক বাজারে টিকে থাকতে এবং ব্যবসায়ের নিরবচ্ছিন্নতা নিশ্চিত করতে উক্ত বিমা প্রতিষ্ঠানের ভূমিকা অপরিসীম।"
        }
      ]
    },
    {
      "number": "9",
      "uddipok": "মি. হাসান গ্রামের হাট থেকে বিভিন্ন প্রকার সবজি কিনে উপজেলা সদরে নিয়ে ভ্যান গাড়িতে কম লাভে বিক্রি করে। তার সবজির প্রতি ক্রেতাদের আকৃষ্ট করার জন্য অনুকূল বাচনভঙ্গি ও প্রজ্ঞার মাধ্যমে নারী-পুরুষ উভয়ের সাথে যোগাযোগ স্থাপন করেন। যার কারণে তার সবজির প্রতি ক্রেতাদের চাহিদা বৃদ্ধি পায় এবং অল্পদিনের মধ্যে তিনি একজন সফল সবজি বিক্রেতা হিসেবে পরিচিতি লাভ করেন।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "পূর্বনির্ধারিত মান অনুযায়ী পণ্যকে বিভিন্ন শ্রেণিতে ভাগ করাকে পর্যায়িতকরণ বলে।"
        },
        {
          "label": "খ",
          "question": "",
          "explanation": "প্রচারের ফলে ব্যবসায়ের প্রসার ঘটে। তাই বলা হয়, প্রচারই প্রসার। বিজ্ঞাপনের মাধ্যমে খুব সহজেই ক্রেতাসাধারণকে পণ্য ক্রয়ে উদ্বুদ্ধ করা যায়। বিজ্ঞাপন পণ্যের প্রচারে গতিশীলতা আনে। বিজ্ঞাপনের মাধ্যমে পণ্যের মান, মূল্য ও ব্যবহারবিধি ক্রেতা বা জনসাধারণের কাছে তুলে ধরা হয়। ফলে চাহিদা বৃদ্ধি পায়, উৎপাদন ও বিক্রয়ের পরিমাণ বাড়ে ও মুনাফা বৃদ্ধি পায়। বিজ্ঞাপনের প্রভাবে পণ্যের বাজার সম্প্রসারিত হয় এবং ব্যবসায়-বাণিজ্যের প্রসার ঘটে। সুতরাং বলা যায়, 'প্রচারই প্রসার'- উক্তিটি যথার্থ।"
        },
        {
          "label": "গ",
          "question": "",
          "explanation": "মি. হাসানের বিক্রয়ের ক্ষেত্রে বণ্টনপ্রণালির 'খুচরা ব্যবসায়ীর মাধ্যমে বিক্রয়' ধরন প্রতিফলিত হয়েছে। যে প্রণালি ব্যবহার করে পণ্য উৎপাদনকারীর নিকট থেকে ভোক্তার নিকট পৌছে তাকে পণ্য বণ্টনপ্রণালি বলে। এক্ষেত্রে উৎপাদনকারী স্থানীয় হাট-বাজারে খুচরা ব্যবসায়ীদের নিকট পণ্য বিক্রয় করলে, তাকে খুচরা ব্যবসায়ীর মাধ্যমে বিক্রয় বণ্টনপ্রণালি হিসেবে অভিহিত করা হয়। উদ্দীপকের মি. হাসান গ্রামের হাট থেকে বিভিন্ন প্রকার সবজি কিনে উপজেলা সদরে নিয়ে ভ্যান গাড়িতে কম লাভে বিক্রি করেন। তিনি ক্রেতাদের সাথে সরাসরি কথা বলেন এবং দরকষাকষি করে সবজি বিক্রি করেন। এখানে তিনি খুচরা বিক্রেতার ভূমিকা পালন করছেন। অর্থাৎ মি. হাসান গ্রামের হাট থেকে সরাসরি উৎপাদকের সবজি কিনে এনে উপজেলা সদরে খুচরা বিক্রয় করছেন; যা 'খুচরা ব্যবসায়ীর মাধ্যমে বিক্রয়' বণ্টনপ্রণালি হিসেবে গণ্য হবে।"
        },
        {
          "label": "ঘ",
          "question": "",
          "explanation": "একজন সফল ব্যবসায়ী হিসেবে মি. হাসানের মধ্যে আদর্শ বিক্রয়কর্মীর মার্জিত ব্যবহার, মেলামেশার ক্ষমতা, জেন্ডার সচেতনতা এবং শিক্ষা ও অভিজ্ঞতার গুণাবলি পরিলক্ষিত হয়। বিক্রয়কর্মীর ক্রেতা আকর্ষণ করার কৌশল বা গুণগুলোকে বিক্রিয়কতা বলে। বিক্রয়িকতার গুণে বিক্রেতা তার ব্যবসায় ও পণ্য সম্পর্কে ক্রেতাদের আস্থা অর্জন করে তাদেরকে স্বায়ী গ্রাহকে পরিণত করে। উদ্দীপকের মি. হাসান গ্রামের হাট থেকে বিভিন্ন প্রকার সবজি কিনে উপজেলা সদরে নিয়ে ভ্যান গাড়িতে কম লাভে বিক্রি করে। তার সবজির প্রতি ক্রেতাদের আকৃষ্ট করার জন্য অনুকূল বাচনভঙ্গি ও প্রজ্ঞার মাধ্যমে নারী-পুরুষ উভয়ের সাথে যোগাযোগ স্থাপন করেন। যার কারণে তার সবজির প্রতি ক্রেতাদের চাহিদা বৃদ্ধি পায় এবং অল্প দিনের মধ্যে তিনি একজন সফল সবজি বিক্রেতা হিসেবে পরিচিতি লাভ করেন। এক্ষেত্রে মি. হাসানের এরূপ সফলতা সহজতর হয়েছে বিক্রয়িকতার গুণে। বর্তমান প্রতিযোগিতামূলক ব্যবসায়-বাণিজ্যের ক্ষেত্রে বিক্রয় প্রসার ও সফলতা অর্জনে বিক্রয়কর্মীর ভূমিকা খুবই গুরুত্বপূর্ণ। অনেক ক্ষেত্রে ব্যবসায়ের সফলতা ও ব্যর্থতা একজন বিক্রয়কর্মী দ্বারা প্রভাবিত হয়। ক্রেতা ও ভোক্তাদের আকৃষ্ট ও প্রভাবিত করে স্থায়ী গ্রাহকে পরিণত করতে হলে একজন বিক্রয়কর্মীকে অনেকগুলো গুণের অধিকারী হতে হয়। এক্ষেত্রে আলোচ্য গুণগুলো উদ্দীপকের ব্যবসায়ী মি. হাসানকে একজন সফল ব্যবসায়ী হিসেবে প্রতিষ্ঠিত করেছে।"
        }
      ]
    },
    {
      "number": "10",
      "uddipok": "যথাযথ জ্ঞান না থাকা সত্ত্বেও জনাব মারুফ প্রত্যন্ত অঞ্চলে স্টেশনারি সামগ্রী তৈরির কারখানা স্থাপন করেন। প্রাথমিক পর্যায়ে প্রয়োজনীয় মূলধন সংগ্রহে তিনি ব্যর্থ হন। অদক্ষ শ্রমিকের কারণে কাঁচামালের যথাযথ ব্যবহার না হওয়ায় তার উৎপাদনও বাধাগ্রস্ত হয়। ফলে তিনি চাহিদা অনুযায়ী পণ্য সরবরাহ করতে পারেননি।",
      "tag": "RB 25",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের আশায় ঝুঁকি নিয়ে কোনো ব্যবসায় স্থাপন করাকে ব্যবসায় উদ্যোগ বলে।"
        },
        {
          "label": "খ",
          "question": "",
          "explanation": "উদ্যোক্তা চ্যালেঞ্জমূলক কাজ করতে বিশেষ আনন্দ পান'- উক্তিটি সঠিক ও যথার্থ। যে ব্যক্তি মুনাফা অর্জনের আশায় ঝুঁকি নিয়ে কোনো ব্যবসায় স্থাপন করেন, তাকে ব্যবসায় উদ্যোক্তা বলে। একজন উদ্যোক্তা সবসময় চ্যালেঞ্জমূলক কাজ করতে বিশেষ আনন্দ পান। কেননা চ্যালেঞ্জমূলক কাজের মধ্যেই রয়েছে অপার সম্ভাবনা এবং নিজস্ব সৃজনশীলতা প্রকাশের সুযোগ। এসব বিবেচনায় একজন উদ্যোক্তা চ্যালেঞ্জমূলক কাজে বিশেষ আনন্দ লাভ করেন।"
        },
        {
          "label": "গ",
          "question": "",
          "explanation": "জনাব মারুফ ব্যবসায় উদ্যোগ উন্নয়নে বাধা দূরীকরণের লক্ষ্যে প্রয়োজনীয় অর্থসংস্থানের ব্যবস্থা করা এবং শ্রমিকদেরকে প্রয়োজনীয় প্রশিক্ষণ কর্মসূচির আওতায় আনলে কার্যকর ফলাফল পেতে পারেন। বাংলাদেশে ব্যবসায় উদ্যোগ উন্নয়নের পথে বিভিন্ন ধরনের প্রতিবন্ধকতা কাজ করে। এসব বাধা বা প্রতিবন্ধকতা সুষ্ঠুভাবে মোকাবিলা করতে পারলে ব্যবসায়ে সফলতা লাভ করা সম্ভব। উদ্দীপকে বলা হয়েছে, যথাযথ জ্ঞান না থাকা সত্ত্বেও জনাব মারুফ প্রত্যন্ত অঞ্চলে স্টেশনারি সামগ্রী তৈরির কারখানা স্থাপন করেন। প্রাথমিক পর্যায়ে প্রয়োজনীয় মূলধন সংগ্রহে তিনি ব্যর্থ হন। অদক্ষ শ্রমিকের কারণে কাঁচামালের যথাযথ ব্যবহার না হওয়ায় তার উৎপাদনও বাধাগ্রস্ত হয়। ফলে তিনি চাহিদা অনুযায়ী পণ্য সরবরাহ করতে পারেননি। এমন পরিস্থিতিতে জনাব মারুফ নিজস্ব, আত্মীয়-স্বজন বা ব্যাংক থেকে প্রয়োজনীয় অর্থ সংগ্রহ করে শ্রমিকদেরকে প্রতিষ্ঠিত করার মাধ্যমে বিদ্যমান সমস্যার সুষ্ঠু সমাধান করতে পারবেন বলে আশা করা যায়।"
        },
        {
          "label": "ঘ",
          "question": "জনাব মারুফের ব্যবসায় উদ্যোগ উন্নয়নের বাধাসমূহ কী? উদ্দীপকের আলোকে বিশ্লেষণ কর।",
          "explanation": "জনাব মারুফের ব্যবসায় উদ্যোগ উন্নয়নের বাধাসমূহ হলো সুষ্ঠু পরিকল্পনার অভাব, কারিগরি ও বৃত্তিমূলক শিক্ষার অপর্যাপ্ততা, প্রয়োজনীয় অর্থসংস্থানের অভাব এবং প্রশিক্ষণের অভাব। বাংলাদেশে ব্যবসায় উদ্যোগ উন্নয়নে বিরাজমান পরিবেশ সকল ক্ষেত্রে অনুকূল নয়। বেশ কিছু বাধার কারণে এখনও উদ্যোগ উন্নয়ন কাঙ্ক্ষিত পর্যায়ে পৌছতে পারেনি। উদ্দীপকের জনাব মারুফ, যথাযথ জ্ঞান না থাকা সত্ত্বেও প্রত্যন্ত অঞ্চলে স্টেশনারি সামগ্রী তৈরির কারখানা স্থাপন করেন। প্রাথমিক পর্যায়ে প্রয়োজনীয় মূলধন সংগ্রহে তিনি ব্যর্থ হন। অদক্ষ শ্রমিকের কারণে কাঁচামালের যথাযথ ব্যবহার না হওয়ায় তার উৎপাদনও বাধাগ্রস্ত হয়। ফলে তিনি চাহিদা অনুযায়ী পণ্য সরবরাহ করতে পারেননি। এক্ষেত্রে জনাব মারুফের কার্যক্রমে সুষ্ঠু পরিকল্পনা, বৃত্তিমূলক শিক্ষা এবং মূলধন' বাধা হিসেবে কাজ করেছে। ব্যবসায় উদ্যোগ উন্নয়নে বিদ্যমান বাধাগুলো যদি সঠিক পরিকল্পনার মাধ্যমে ব্যবস্থাপনা করা না যায়, তাহলে ব্যবসায়ে সফলতা অর্জন প্রায় অসম্ভব। এজন্য ব্যবসায়ের শুরুতেই সম্ভাব্য বাধাগুলো মাথায় রেখে এগিয়ে যেতে হয়। এক্ষেত্রে সুষ্ঠু পরিকল্পনা, কারিগরি ও বৃত্তিমূলক শিক্ষা, মূলধনের সংস্থান প্রভৃতি বিষয়গুলো গুরুত্বের সাথে বিবেচনায় রাখতে হয়। সুতরাং আমি মনে করি, আলোচ্য বাধাগুলো গুরুত্বের সাথে বিবেচনায় নিয়ে সুষ্ঠু ব্যবস্থাপনা করতে পারলে জনাব মারুফ ব্যবসায়ে উন্নতি করতে পারবেন বলে আশা করা যায়।"
        }
      ]
    },
    {
      "number": "11",
      "uddipok": "বিশ্ববিদ্যালয়ের পড়াশুনা শেষ করে জনাব মুহিবুল সাভারে বিসিক শিল্প এলাকায় 'মুহিবুল লেদার' নামে একটি উন্নতমানের ও রপ্তানিমুখী কারখানা স্থাপন করেন। এজন্য তিনি একটি প্রতিষ্ঠান থেকে আর্থিক ও কারিগরি সহায়তা নিয়েছেন। তার কারখানায় চামড়ার তৈরি বিভিন্ন ব্যাগ, বেল্ট ও জুতা ভালো মানের হওয়ায় প্রতিষ্ঠানটির সুনাম দেশ-বিদেশে ছড়িয়ে পড়েছে। বর্তমানে এই কারখানায় ২০০ জন কর্মচারী নিয়োজিত আছে।",
      "tag": "RB 25",
      "sub_questions": [
        {
          "label": "ক",
          "question": "কৃত্রিম ব্যক্তিসত্তা বলতে কী বোঝায়?",
          "explanation": "কৃত্রিম ব্যক্তিসত্তা হলো এমন এক ধরনের আইনি সত্তা, যা কোনো রক্ত-মাংসের মানুষ না হয়েও আইনের চোখে একজন স্বাভাবিক মানুষের মতো অধিকার ভোগ করে এবং দায়িত্ব পালন করে।"
        },
        {
          "label": "খ",
          "question": "অংশীদারি ব্যবসায় নিবন্ধন কি বাধ্যতামূলক? ব্যাখ্যা কর।",
          "explanation": "বাংলাদেশে প্রচলিত ১৯৩২ সালের অংশীদারি আইন অনুযায়ী, অংশীদারি ব্যবসায়ের নিবন্ধন আইনত বাধ্যতামূলক নয় । এটি সম্পূর্ণ ঐচ্ছিক বা অংশীদারদের ইচ্ছার ওপর নির্ভরশীল। নিবন্ধন না করেও একটি অংশীদারি ব্যবসায় বৈধভাবে পরিচালনা করা সম্ভব। বাংলাদেশে সাধারণ এবং ব্যাংকিং অংশীদারি ব্যবসায়ের নিবন্ধন ঐচ্ছিক হলেও 'সীমিত অংশীদারি ব্যবসায়ের' (Limited Partnership) ক্ষেত্রে নিবন্ধন বাধ্যতামূলক।একটি নিবন্ধিত অংশীদারি প্রতিষ্ঠান আইনগতভাবে শক্তিশালী থাকে। এর প্রধান সুবিধাগুলো হলো: ১. আইনি নিরাপত্তা: চুক্তির শর্ত লঙ্ঘিত হলে যেকোনো অংশীদার বা প্রতিষ্ঠান সরাসরি আদালতের আশ্রয় নিতে পারে। ২. তৃতীয় পক্ষের দায়বদ্ধতা: পাওনা আদায়ের জন্য বহিরাগত ব্যক্তি বা প্রতিষ্ঠানের বিরুদ্ধে মামলা করা যায়। ৩. বিবাদের নিষ্পত্তি: অংশীদারদের মধ্যে অভ্যন্তরীণ দ্বন্দ্ব নিরসনে নিবন্ধিত চুক্তিপত্র প্রধান প্রমাণ হিসেবে কাজ করে।"
        },
        {
          "label": "গ",
          "question": "জনাব মুহিবুলের সহায়তা দানকারী সরকারি প্রতিষ্ঠানের ধরন কোনটি? ব্যাখ্যা কর।",
          "explanation": "জনাব মুহিবুলকে সহায়তাদানকারী সরকারি প্রতিষ্ঠানটি হলো বিসিক (BSIC) বা বাংলাদেশ ক্ষুদ্র ও কুটির শিল্প কর্পোরেশন । এটি মূলত একটি রাষ্ট্রীয় স্বায়ত্তশাসিত প্রতিষ্ঠান, যা দেশে ক্ষুদ্র, কুটির ও মাঝারি শিল্পের প্রসারে কাজ করে। বিসিক-এর মূল কাজ হলো শিল্পোদ্যোক্তাদের কারিগরি পরামর্শ প্রদান, সহজ শর্তে ঋণ বা আর্থিক সহায়তা দান এবং বিসিক শিল্প এলাকার মাধ্যমে শিল্প স্থাপনের জন্য অবকাঠামোগত সুবিধা নিশ্চিত করা। যখন কোনো নতুন উদ্যোক্তা প্রয়োজনীয় পুঁজি বা উন্নত প্রযুক্তির অভাবে শিল্প স্থাপন করতে পারেন না, তখন বিসিক তাদের দক্ষতা বৃদ্ধি এবং শিল্পায়নের পথ প্রশস্ত করতে অগ্রণী ভূমিকা পালন করে। এটি সরকারি শিল্প মন্ত্রণালয়ের অধীনে একটি সেবামূলক এবং নিয়ন্ত্রক সংস্থা হিসেবে কাজ করে। উদ্দীপকে দেখা যায়, জনাব মুহিবুল সাভারের বিসিক শিল্প এলাকায় 'মুহিবুল লেদার' নামে একটি রপ্তানিমুখী কারখানা স্থাপন করেছেন। কারখানাটি শুরু করার সময় তিনি একটি বিশেষ প্রতিষ্ঠান থেকে আর্থিক ও কারিগরি সহায়তা নিয়েছিলেন। যেহেতু সাভারের চামড়া শিল্প এলাকাটি বিসিক-এর তত্ত্বাবধানে পরিচালিত এবং জনাব মুহিবুল সেখান থেকেই কারখানা স্থাপনের প্রয়োজনীয় সুযোগ-সুবিধা পেয়েছেন, তাই এটি নিশ্চিতভাবেই বলা যায় যে তার সহায়তাকারী প্রতিষ্ঠানটি হলো বিসিক। বিসিক-এর সহায়তায় আজ তার কারখানায় ২০০ জন কর্মচারী কর্মরত আছেন এবং তার তৈরি পণ্য বিদেশে রপ্তানি হচ্ছে। মূলত বিসিক-এর আর্থিক ও কারিগরি সহায়তার মাধ্যমেই তিনি একজন সফল শিল্প উদ্যোক্তা হিসেবে নিজেকে প্রতিষ্ঠিত করতে সক্ষম হয়েছেন।"
        },
        {
          "label": "ঘ",
          "question": "‘মুহিবুল লেদার' প্রতিষ্ঠানটিকে দেশের অর্থনৈতিক প্রবৃদ্ধি অর্জনে কোন সহায়ক সেবা গুরুত্বপূর্ণ ভূমিকা পালন করে? উদ্দীপকের আলোকে বিশ্লেষণ কর।",
          "explanation": "উদ্দীপকের ‘মুহিবুল লেদার’ প্রতিষ্ঠানটির উন্নয়ন ও সমৃদ্ধিতে যে সেবাটি প্রধান ভূমিকা রেখেছে, তা হলো বিসিক প্রদত্ত সমর্থনমূলক ও উদ্দীপনামূলক সেবা । বিশেষ করে শিল্প প্লট বরাদ্দ, কারিগরি পরামর্শ এবং আর্থিক সহায়তা প্রদানের মাধ্যমে বিসিক এই গুরুত্বপূর্ণ ভূমিকা পালন করেছে। একটি দেশের শিল্পায়নের প্রাথমিক ও কঠিন সময়ে ক্ষুদ্র ও মাঝারি শিল্পকে টিকিয়ে রাখার জন্য সরকারি সহায়তার প্রয়োজন হয়। একেই অর্থনৈতিক পরিভাষায় সহায়তামূলক সেবা বলা হয়। বিসিক উদ্যোক্তাদের প্রশিক্ষণ দিয়ে দক্ষ করে তোলে (উদ্দীপনামূলক), শিল্প স্থাপনের জন্য জমি বা প্লট ও ঋণের ব্যবস্থা করে (সমর্থনমূলক) এবং উৎপাদিত পণ্য বাজারজাতকরণে সাহায্য করে (সংরক্ষণমূলক)। এই বহুমুখী সেবার মাধ্যমেই একটি ক্ষুদ্র উদ্যোগ বিশাল শিল্পে রূপান্তরিত হয়ে জাতীয় অর্থনীতিতে অবদান রাখতে সক্ষম হয়। উদ্দীপকে জনাব মুহিবুল একজন শিক্ষিত যুবক হয়েও চাকরি না খুঁজে সাভার বিসিক শিল্প এলাকায় 'মুহিবুল লেদার' কারখানা স্থাপন করেছেন। তিনি বিসিক থেকে প্রয়োজনীয় আর্থিক ও কারিগরি সহায়তা গ্রহণ করেছেন, যা সরাসরি বিসিক-এর সমর্থনমূলক সেবার অন্তর্ভুক্ত। বিসিকের সুশৃঙ্খল পরিবেশ এবং অবকাঠামোগত সুবিধার কারণে তার কারখানায় বর্তমানে ২০০ জন মানুষের কর্মসংস্থান হয়েছে। উন্নত মানের জুতা, বেল্ট ও ব্যাগ তৈরির মাধ্যমে তিনি যে সুনাম অর্জন করেছেন, তার মূলে রয়েছে বিসিক থেকে পাওয়া প্রাথমিক দিকনির্দেশনা ও প্রযুক্তিগত সহায়তা। সামগ্রিক বিশ্লেষণে দেখা যায়, ‘মুহিবুল লেদার’-এর মতো প্রতিষ্ঠানগুলো দেশের অর্থনৈতিক প্রবৃদ্ধির মূল চালিকাশক্তি। বিসিকের মতো প্রতিষ্ঠানের সহায়তা না থাকলে জনাব মুহিবুলের মতো তরুণ উদ্যোক্তাদের পক্ষে সাভারের মতো পরিকল্পিত শিল্প এলাকায় কারখানা স্থাপন এবং বিদেশি বাজারে রপ্তানি করা অত্যন্ত কঠিন হতো। বিসিকের এই সেবা কেবল একটি কারখানা গড়ে তোলেনি, বরং ২০০ জন বেকারের কর্মসংস্থান সৃষ্টির মাধ্যমে জাতীয় আয় বৃদ্ধিতে ও দারিদ্র্য বিমোচনে সাহায্য করেছে। রপ্তানিমুখী পণ্য উৎপাদনের মাধ্যমে বৈদেশিক মুদ্রা অর্জন দেশের জিডিপি (GDP) বৃদ্ধিতে সরাসরি ভূমিকা রাখছে। তাই বলা যায়, বিসিকের উদ্দীপনামূলক ও অবকাঠামোগত সেবা ‘মুহিবুল লেদার’-কে একটি সফল অর্থনৈতিক শক্তিতে রূপান্তর করতে অনন্য ভূমিকা পালন করেছে।"
        }
      ]
    }
  ]
}