{
  "title": "বরিশাল বোর্ড ২০২২",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "মমতা বেগম এসএসসি পাস করার পর তার নিজের ওপর বিশ্বাস ও সৃষ্টিশীল কাজের আগ্রহ থাকার কারণে যুব উন্নয়ন অধিদপ্তর থেকে ব্লক-বাটিক ও এমব্রয়ডারির ওপর প্রশিক্ষণ নিয়ে স্বল্প পুঁজি নিয়ে কাজ শুরু করেন। তারপর আর তাকে পিছনে তাকাতে হয়নি। বর্তমানে তার কাপড় দেশের বিভাগীয় শহরের বড় বড় শপিংমলে বিক্রয় হচ্ছে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "উদ্যোগের ইংরেজি প্রতিশব্দ হচ্ছে Entrepreneurship."
        },
        {
          "label": "খ",
          "question": "",
          "explanation": "যিনি ঝুঁকি নিয়ে কোনো ব্যবসায় স্থাপন ও পরিচালনা করেন তাকে উদ্যোক্তা বলে। - প্রতিটি ব্যবসায়ে ঝুঁকি আছে। কোনোটিতে কম, আবার কোনোটিতে বেশি। ঝুঁকি না নিয়ে মুনাফা অর্জন করা যায় না। উদ্যোক্তার ঝুঁকি নেওয়ার মানসিকতা বিদ্যমান থাকতে হয়। এটি তাকে মুনাফা লাভে সহায়তা করে। এই বৈশিষ্ট্যের কারণে উদ্যোক্তাকে ঝুঁকি গ্রহণকারী বলা হয়।"
        },
        {
          "label": "গ",
          "question": "",
          "explanation": "একজন সফল উদ্যোক্তার গুণাবলির সাথে মমতা বেগমের আত্মবিশ্বাস ও সৃজনশীলতার গুণাবলির মিল খুঁজে পাওয়া যায়। সফল উদ্যোক্তার অন্যতম একটি গুণ আত্মবিশ্বাস। যার আত্মবিশ্বাস যত বেশি, ব্যবসায়ে তার তত বেশি সাফল্য আসে। অন্যদিকে, সৃজনশীলতার মাধ্যমে নতুন কিছু তৈরি করা হয়। এটির মাধ্যমে উদ্যোক্তা তার কাজের ক্ষেত্র ও পদ্ধতিতে নতুনত্ব আনেন। উদ্দীপকের মমতা বেগম ব্লক-বাটিক ও এমব্রয়ডারির ব্যবসায় শুরু করেন। শুরু থেকেই তার নিজের ওপর তার বিশ্বাস ও সৃষ্টিশীল কাজের প্রতি আগ্রহ ছিল। এছাড়া দক্ষতার সাথে কাজ করতে তিনি যুব উন্নয়ন অধিদপ্তর থেকে প্রশিক্ষণ নেন। এর ফলে অল্প সময়েই তিনি ব্যবসায়ে সফল হন। বর্তমানে তার কাপড় দেশের বিভাগীয় শহরের বড় বড় শপিংমলে বিক্রি হচ্ছে। আত্মবিশ্বাস ও সৃজনশীলতা সফল উদ্যোক্তার গুণ। মমতা বেগমের মধ্যেও সফল উদ্যোক্তার আত্মবিশ্বাস ও সৃজনশীল কাজের গুণাবলির মিল লক্ষ করা যায়।"
        },
        {
          "label": "ঘ",
          "question": "",
          "explanation": "বাংলাদেশের আর্থ-সামাজিক উন্নয়নে মমতা বেগমের ব্যবসায়ের সফলতা গুরুত্বপূর্ণ ভূমিকা রাখবে বলে আমি মনে করি। সফল উদ্যোক্তাগণ ব্যবসায় উদ্যোগ নিয়ে নিজের ও অন্যদের কর্মসংস্থান করেন। এছাড়া তারা সম্পদের যথাযথ ব্যবহার, ভোক্তার চাহিদা পূরণ ও উৎপাদন বাড়াতে অবদান রাখেন। এভাবে উদ্যোক্তারা দেশের আর্থ-সামাজিক উন্নয়ন করেন। উদ্দীপকের মমতা বেগম স্বল্প পুঁজি নিয়ে ব্লক-বাটিক ও. এমব্রয়ডারির ব্যবসায় শুরু করেন। এ কাজে দক্ষতা অর্জনে তিনি যুব উন্নয়ন অধিদপ্তর থেকে প্রশিক্ষণ নিয়েছিলেন। নিজের ওপর আত্মবিশ্বাস ও সৃজনশীলতার কারণে শুরুতেই তিনি ব্যবসায়ের কাজে সফল হন। বর্তমানে তার কাপড়ের জনপ্রিয়তা দেশের সর্বত্র ছড়িয়ে পড়েছে। মমতা বেগমের সফলতা বেকার যুব সমাজকে অনুপ্রাণিত করবে। ফলে তারা ব্যবসায় উদ্যোগে উৎসাহী হবে। এতে দেশের মানুষের কর্মসংস্থান ও জীবনমান বাড়বে। এছাড়াও, তাদের নেওয়া উদ্যোগে সার্বিকভাবে দেশের উৎপাদন ও আয় বাড়বে। তাদের ব্যবসায় প্রদত্ত কর দেশের অর্থব্যবস্থাকে শক্তিশালী করবে। আর এ অর্থকে কাজে লাগিয়ে সরকার দেশের উন্নয়ন ঘটাতে পারবে। তাই আমার মতে, বাংলাদেশের আর্থ-সামাজিক উন্নয়নে মমতা বেগমের ব্যবসায়ের সফলতা গুরুত্বপূর্ণ ভূমিকা রাখবে।"
        }
      ]
    },
    {
      "number": "2",
      "uddipok": "জনাব সাকিব রাজশাহী বিশ্ববিদ্যালয় থেকে সম্প্রতি এমবিএ পাস করেন। তিনি রাজশাহীতে সিল্ক শাড়ির পাইকারি ব্যবসায় শুরু করেন। সিল্ক শাড়ি দেশের বিভিন্ন জেলায় বিক্রয় এবং বিদেশেও রপ্তানি করেন। যেহেতু রাজশাহী সিল্কের চাহিদা দিন দিন বৃদ্ধি পাচ্ছে তাই তিনি তার ব্যবসায়কে সম্প্রসারণ করতে চাচ্ছেন। এজন্য তার ব্যাংকের সাহায্য প্রয়োজন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "পণ্য বিনিময় মালিকানা বা স্বত্বগত বাধা দূর করে।"
        },
        {
          "label": "খ",
          "question": "",
          "explanation": "ক্রেতার সাথে আচরণ বিক্রয়কর্মীর নৈতিক গুণাবলিকে নির্দেশ করে। একজন বিক্রয়কর্মী ক্রেতার সাথে মার্জিত ও ভালো আচরণের মাধ্যমে তাকে সন্তুষ্ট করতে পারেন। এ আচরণে মুগ্ধ হয়ে একজন ক্রেতা স্থায়ী গ্রাহকে পরিণত হতে পারে। ক্রেতার সাথে আচরণের বিষয়ে বিক্রয়কর্মীর সচেতন থাকতে হয়। এটি বিক্রয়কর্মীর একটি নৈতিক গুণ।"
        },
        {
          "label": "গ",
          "question": "",
          "explanation": "জনাব সাকিবের সিল্ক শাড়ির ব্যবসায়টিতে ব্যবসায়ের সামাজিক পরিবেশের ঐতিহ্য উপাদানটি বিদ্যমান। ঐতিহ্য সামাজিক পরিবেশের একটি গুরুত্বপূর্ণ উপাদান। ঐতিহ্যগত কারণে বিশেষ কিছু অঞ্চলে (সোনারগাঁ ও টাঙ্গাইল প্রভৃতি) বিশেষ ধরনের পেশার আধিক্য লক্ষ করা যায়। যেমন: তাঁতের শাড়ি, বেনারসি, দই তৈরির কাজ বংশপরম্পরায় পেশা হিসেবে নিতে দেখা যায়। জনাব সাকিব রাজশাহী বিশ্ববিদ্যালয় থেকে এমবিএ পাস করেন। তিনি রাজশাহীতে সিল্ক শাড়ির পাইকারি ব্যবসায় শুরু করেন। যুগ যুগ ধরে দেশ-বিদেশে এ শাড়ি পরিচিতি পেয়ে আসছে। সব জায়গায় এর সুনাম আছে। এ শাড়ি বাঙালিদের ঐতিহ্য ও সংস্কৃতির প্রতীক। এ কারণে এর চাহিদা ক্রেতাদের কাছে সবসময় বেশি থাকে। এ ঐতিহ্য সামাজিক পরিবেশের উপাদান; যা জনাব সাকিবের ব্যবসায়ে বিদ্যমান।"
        },
        {
          "label": "ঘ",
          "question": "",
          "explanation": "জনাব সাকিবের ব্যবসায়ে ব্যাংক তাকে ঋণ দেওয়ার মাধ্যমে ভূমিকা রাখতে পারে বলে আমি মনে করি। ব্যবসায় পরিচালনা ও সম্প্রসারণের জন্য পর্যাপ্ত অর্থের প্রয়োজন হয়। ব্যবসায়ী ব্যাংক ও অন্যান্য আর্থিক প্রতিষ্ঠান থেকে ঋণ দিয়ে এ অর্থের প্রয়োজন মেটাতে পারে। এটি ব্যবসায়ের আর্থিক পরিবেশের উপাদান। জনাব সাকিব রাজশাহীতে সিল্ক শাড়ির ব্যবসায় করেন। দেশের বিভিন্ন জেলায় ও বিদেশেও তিনি এ শাড়ি রপ্তানি করেন। রাজশাহী সিল্কের চাহিদা দিন দিন বেড়ে যাচ্ছে। এ কারণে তিনি ব্যবসায় সম্প্রসারণ করতে চান। এজন্য তার ব্যাংকের সাহায্য প্রয়োজন। জনাব সাকিব তার ব্যবসায়ের প্রয়োজনে ব্যাংক থেকে ঋণ নিতে পারেন।' এতে তার অতিরিক্ত অর্থের প্রয়োজনীয়তা পূরণ হবে। তার আর্থিক সচ্ছলতা বাড়বে। ঋণের অর্থ দিয়ে তিনি ব্যবসায়ের পরিধি বাড়াতে পারবেন। আবার ভোক্তাদের বাড়তি চাহিদাও মেটাতে পারবেন। ব্যাংক ও আর্থিক প্রতিষ্ঠানগুলো ঋণ দিয়ে ব্যবসায়ীদের সহায়তা করে। জনাব সাকিবের ব্যবসায়েও ব্যাংক ঋণ দিয়ে তাকে আর্থিক সহায়তা করতে পারে।"
        }
      ]
    },
    {
      "number": "3",
      "uddipok": "তাপস ও অলক আলোচনার ভিত্তিতে একটি ব্যবসায় প্রতিষ্ঠান গঠন করেন। ব্যবসায়ের মুনাফা বণ্টন ও অন্যান্য বিষয়ে তারা পারস্পরিক সমঝোতার মাধ্যমে সিদ্ধান্ত গ্রহণ করেন। অলক ব্যক্তিগতভাবে ব্যাংক হতে ৬ লক্ষ টাকা ঋণ গ্রহণ করেন এবং পরিশোধ না করায় ব্যাংক আদালতের আশ্রয় নেয়। আদালত তার সমস্ত সম্পত্তি ক্রোক করে ১ লক্ষ টাকা আদায় এবং বাকি দেনা পরিশোধে তাকে দেউলিয়া ঘোষণা করে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "দুই বা ততোধিক ব্যক্তির মধ্যে কোনো নির্দিষ্ট বিষয়ে পারস্পরিক সমঝোতাকে চুক্তি বলে।"
        },
        {
          "label": "খ",
          "question": "",
          "explanation": "মালিক একাই মুনাফা ভোগ করে একমালিকানা ব্যবসায়ে। এ ব্যবসায় একজন ব্যক্তির মালিকানায় গঠিত, পরিচালিত ও নিয়ন্ত্রিত হয়। ব্যবসায়ের প্রয়োজনীয় মূলধনও মালিক একাই সরবরাহ করেন। ব্যবসায়ের সব ঝুঁকি ও দায়-দায়িত্ব তাকেই বহন করতে হয়। তাই এ ব্যবসায়ের সম্পূর্ণ মুনাফা মালিক একাই পান।"
        },
        {
          "label": "গ",
          "question": "",
          "explanation": "উদ্দীপকে বর্ণিত তাপস ও অলকের প্রতিষ্ঠানটি অংশীদারি ব্যবসায় সংগঠন। দুই বা ততোধিক ব্যক্তি মুনাফা অর্জনের উদ্দেশ্যে পারস্পরিক সমঝোতার ভিত্তিতে এ ব্যবসায় গঠন করেন। এ ব্যবসায়ের মূলভিত্তি হলো চুক্তি। এক্ষেত্রে অংশীদাররা চুক্তি অনুযায়ী ব্যবসায়ে মূলধন বিনিয়োগ করেন। এছাড়া ব্যবসায়ের লাভ-ক্ষতিও চুক্তি অনুযায়ী বণ্টন হয়। উদ্দীপকের তাপস ও অলক আলোচনার ভিত্তিতে একটি ব্যবসায় প্রতিষ্ঠান গঠন করেন। ব্যবসায়ের মুনাফা বণ্টন ও অন্যান্য বিষয়ে তারা পারস্পরিক সমঝোতার মাধ্যমে সিদ্ধান্ত নেন। তাদের ব্যবসায়ের মূলভিত্তি হলো পারস্পরিক আস্থা ও বিশ্বাস। এছাড়া তারা চুক্তি অনুযায়ী ব্যবসায় পরিচালনা করেন। এসব বৈশিষ্ট্য অংশীদারি ব্যবসায়ের সাথে সঙ্গতিপূর্ণ। তাই তাপস ও অলকের প্রতিষ্ঠানটিকে অংশীদারি ব্যবসায় বলা যায়।"
        },
        {
          "label": "ঘ",
          "question": "",
          "explanation": "অলক আদালতের মাধ্যমে দেউলিয়া ঘোষিত হয়েছে। কোনো ব্যক্তি বা প্রতিষ্ঠান যখন পাওনাদার, আর্থিক প্রতিষ্ঠান বা ব্যাংকের ঋণ পরিশোধে অক্ষম হয়, তখন উক্ত ব্যক্তি বা প্রতিষ্ঠানকে দেউলিয়া হিসেবে গণ্য করা হয়। সাধারণত আইনসঙ্গতভাবে আদালত একজন ব্যক্তি বা প্রতিষ্ঠানকে দেউলিয়া বলে ঘোষণা করতে পারে। উদ্দীপকের অলক ব্যক্তিগতভাবে ব্যাংক থেকে ৬ লক্ষ টাকা ঋণ নেন। এ ঋণ পরিশোধ না করায় ব্যাংক আদালতের আশ্রয় নেয়। আদালত তার সমস্ত সম্পত্তি ক্রোক করে ১ লক্ষ টাকা আদায় করে। আর বাকি দেনা পরিশোধে তাকে দেউলিয়া ঘোষণা করে। সাধারণত ব্যক্তিগত বা ব্যবসায়িক প্রয়োজনে ঋণ নিতে হয়। নির্দিষ্ট সময়ের মধ্যে ব্যক্তি ঋণ পরিশোধ না করলে তার বিরুদ্ধে আইনগত পদক্ষেপ নেওয়া হয়। এক্ষেত্রে ব্যক্তির বিক্রয়যোগ্য সম্পত্তি নির্ধারণ করে তা বিক্রি করে পাওনাদারদের দায় পরিশোধ করা হয়। আর বাকি দেনা - পরিশোধে অক্ষম ঘোষণা করা হয়। উদ্দীপকের অলক ঋণ পরিশোধে অক্ষম হওয়ায় আদালত তাকে দেউলিয়া ঘোষণা করে। এভাবেই অলক আদালত কর্তৃক দেউলিয়া ঘোষিত হয়।"
        }
      ]
    },
    {
      "number": "4",
      "uddipok": "জনাব জসিম একজন ব্যবসায়ী। তিনি তার কারখানার উৎপাদিত সামগ্রী নিজস্ব পরিবহনের মাধ্যমে সরবরাহ করে থাকেন। তার উৎপাদিত পণ্যসামগ্রীকে ক্রেতার নিকট আকর্ষণীয়ভাবে উপস্থাপনের সব কার্য সম্পাদন করেন। এছাড়াও তিনি তার পণ্যসামগ্রী প্রসারের জন্য স্থানীয় ডিসলাইন ও পরিবহন ব্যবহার করেন। এ কারণে তার ব্যবসায়ের সুনাম দিন দিন বৃদ্ধি পাচ্ছে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "যেকোনো পরিস্থিতি সহজ ও স্বাভাবিকভাবে গ্রহণ করাই হলো ইতিবাচক দৃষ্টিভঙ্গি।"
        },
        {
          "label": "খ",
          "question": "",
          "explanation": "Food Panda প্রতিনিধি বা এজেন্ট হিসেবে পণ্য সরবরাহ করে। এ প্রক্রিয়ায় উৎপাদনকারী প্রতিনিধি নিয়োগ করে তাদের মাধ্যমে সরাসরি ভোক্তাদের কাছে পণ্য বিক্রি করে। Food Panda উৎপাদনকারীর প্রতিনিধি হিসেবে ভোক্তার কাছে পণ্য সরবরাহ করে। নিচে বণ্টন প্রণালিতে Food Panda-এর অবস্থান দেখানো হলো- উৎপাদক → প্রতিনিধি বা এজেন্ট (Food Panda)→ ভোক্তা"
        },
        {
          "label": "গ",
          "question": "",
          "explanation": "জনাব জসীম সরাসরি ভোক্তার কাছে বিক্রয়ের বণ্টন প্রণালি অনুসরণ করেন। এ পদ্ধতিতে কোনো মধ্যস্থব্যবসায়ীর সাহায্য ছাড়াই উৎপাদিত পণ্য সরাসরি ভোক্তার কাছে বিক্রয় করা হয়। এক্ষেত্রে উৎপাদককেই তার পণ্যের গুদামজাতকরণ ও পরিবহনের ব্যবস্থা করতে হয়। কিছু কৃষিপণ্য (ধান, ফলমূল, সবজি) এবং শিল্পজাত দ্রব্য (চিনি, গুড় প্রভৃতি) সরাসরি বিপণনের মাধ্যমে ভোক্তার কাছে বিক্রি করা হয়। উদ্দীপকের জনাব জসিম একজন ব্যবসায়ী। তিনি তার উৎপাদিত সামগ্রী নিজস্ব পরিবহনের মাধ্যমে সরবরাহ করেন। এরপর তা ক্রেতাদের কাছে আকর্ষণীয় করার জন্য মোড়কিকরণ করেন। এছাড়া তিনি বিজ্ঞাপনের ব্যবস্থাও করেন। অর্থাৎ পণ্য উৎপাদন থেকে শুরু করে ভোক্তাদের কাছে পৌছানো পর্যন্ত যাবতীয় কাজ জনাব জসিম করেন। তাই বলা যায়, তিনি সরাসরি ভোক্তার কাছে বিক্রয়ের বণ্টন প্রণালি অনুসরণ করেছেন।"
        },
        {
          "label": "ঘ",
          "question": "",
          "explanation": "জনাব জসিম তার ব্যবসায়ের পণ্য পরিচিতি ও প্রসারের জন্য বিজ্ঞাপনের টেলিভিশন ও পরিবহন বিজ্ঞাপন মাধ্যম দুটি ব্যবহার করেন। টেলিভিশন বর্তমানে বিজ্ঞাপনের অন্যতম জনপ্রিয় মাধ্যম। এতে পণ্যের আকর্ষণীয় দর্শন ও শ্রবণযোগ্য স্লাইড ব্যবহার করে বিজ্ঞাপন দেওয়া হয়। আর, পরিবহন বিজ্ঞাপন হলো বিজ্ঞাপনের ভ্রাম্যমান মাধ্যম। এর মাধ্যমে একই সময়ে বেশি সংখ্যক ক্রেতার দৃষ্টি আকর্ষণ করা যায়। উদ্দীপকে জনাব জসিম একজন ব্যবসায়ী। তিনি তার কারখানায় উৎপাদিত পণ্যের জন্য বিজ্ঞাপনের ব্যবস্থা করেন। এজন্য তিনি বিজ্ঞাপনের মাধ্যম হিসেবে স্থানীয় ডিসলাইনে পণ্যের বিজ্ঞাপন দেন। পাশাপাশি জনাব জসিম পরিবহন বিজ্ঞাপনের মাধ্যমেও বিজ্ঞাপন দেন। জনাব জসিম স্থানীয় ডিসলাইনে বিজ্ঞাপন দেওয়ায় স্থানীয় ক্রেতারা তার পণ্য সম্পর্কে জানতে পারে। আবার পরিবহন বিজ্ঞাপন ভ্রাম্যমান মাধ্যম হওয়ায় এতে স্থানীয় ক্রেতাদের পাশাপাশি অন্যান্য এলাকার ক্রেতারাও তার প্রতিষ্ঠান ও পণ্য সম্পর্কে জানতে পারে। এতে তার ব্যবসায়ের সুনাম বাড়ে। ফলে ব্যবসায়ে সফল হওয়ার সম্ভাবনা বেড়ে যায়। তাই বলা যায় জনার, জসিম তার ব্যবসায়ের পণ্য পরিচিতি ও প্রসারের জন্য বিজ্ঞাপনের টেলিভিশন ও পরিবহন বিজ্ঞাপন মাধ্যম দুটি ব্যবহার করেন।"
        }
      ]
    },
    {
      "number": "5",
      "uddipok": "বিএ পাস করার পর জনাব মিজান ২০,০০০ টাকা ঋণ নিয়ে গ্রামের ৩টি পুকুরে মাছ চাষ শুরু করেন। প্রথম ২ বছর তিনি কোনো লাভের মুখ দেখেননি। তাতে গ্রামের লোকেরা তাকে মাছ চাষ ছেড়ে চাকরি করার পরামর্শ দেন। কিন্তু তিনি থেমে না গিয়ে মাছ চাষের ব্যবসায় অব্যাহত রাখেন। বর্তমানে তার পুকুরের সংখ্যা ২০টি। সেখানে ২৫০ জন শ্রমিক কাজ করেন এবং তার খামারের মাছ এখন বিদেশেও রপ্তানি হয়। তাকে দেখে অন্যান্য গ্রামের অনেক চাষী উৎসাহিত হয়ে মাছ চাষ শুরু করেছে এবং অনেকেই তার কাছ থেকে হাতে-কলমে মাছ চাষ শিখতে আসে।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "সরকার কর্তৃক সুযোগ-সুবিধা দেওয়া এবং অনুকূল পরিবেশ সৃষ্টি করা হলো সরকারি পৃষ্ঠপোষকতা।"
        },
        {
          "label": "খ",
          "question": "",
          "explanation": "ব্যবসায়ে ঝুঁকি এড়ানোর জন্য বিমা করা প্রয়োজন। বিমার মাধ্যমে বিমাকারী নির্দিষ্ট প্রিমিয়ামের বিনিময়ে বিমাগ্রহীতার ব্যবসায় বা কোনো সম্পত্তির ঝুঁকি গ্রহণ করে। এতে নির্দিষ্ট কারণে ব্যবসায় বা সম্পত্তির ক্ষতি হলে ক্ষতিপূরণ পাওয়া যায়। এভাবে ব্যবসায়ের ঝুঁকি এড়ানো যায়।"
        },
        {
          "label": "গ",
          "question": "",
          "explanation": "জনাব মিজানের ব্যবসায় উন্নতির জন্য একজন সফল উদ্যোক্তার অধ্যবসায়ের গুণটি পরিলক্ষিত হয়েছে। একজন উদ্যোক্তা তার উদ্যোক্তাসুলভ গুণাবলির মাধ্যমে ব্যবসায় পরিচালনা করেন। তবে, ব্যবসায় উদ্যোগ নিলেই সফলতা আসে না। এক্ষেত্রে ব্যর্থ হলে থেমে না থেকে ব্যবসায় অব্যাহত রাখতে হয়। উদ্যোক্তার এ গুণটিই হলো অধ্যবসায়। উদ্দীপকের জনাব মিজান ঋণ নিয়ে তিনটি পুকুরে মাছ চাষ শুরু করেন। প্রথম ২ বছর তাঁর ব্যবসায়ে লোকসান হয়। তাই গ্রামের লোকেরা তাকে ব্যবসায় ছেড়ে চাকরি করতে বলেন। কিন্তু তিনি হাতাশ হননি। বরং, তিনি নিজের সিদ্ধান্তে অটল থাকেন। আর এ ব্যবসায়ের কাজ অব্যাহত রেখে একপর্যায়ে ২০টি পুকুরের মালিক হন। এখন তিনি বহু চাষীর উৎসাহের কারণ। এছাড়াও বর্তমানে তিনি দেশের বেকারত্ব দূরীকরণেও অবদান রাখছেন। জনাব মিজানের ক্ষেত্রে বারবার ব্যর্থ হয়েও ব্যবসায় চালিয়ে যাওয়ার বিষয়টি অধ্যবসায়ের সাথে সাদৃশ্যপূর্ণ। এটি সফল উদ্যোক্তার একটি গুণ। তাই বলা যায়, জনাব মিজানের ব্যবসায় উন্নতিতে একজন সফল উদ্যোক্তার অধ্যবসায়ের গুণটি ফুটে ওঠেছে।"
        },
        {
          "label": "ঘ",
          "question": "",
          "explanation": "দেশের অর্থনীতিতে জনাব মিজানের গুরুত্বপূর্ণ ভূমিকা আছে বলে আমি মনে করি। উদ্যোক্তারা ব্যবসায় প্রতিষ্ঠান স্থাপনের মাধ্যমে নিজেদের কর্মসংস্থানের ব্যবস্থা করেন। অন্যদিকে, তাদের প্রতিষ্ঠিত ব্যবসায়গুলো বহু বেকার লোকের কর্মসংস্থানের সুযোগ সৃষ্টি করে। এতে দেশের অর্থনৈতিক ও সামাজিক উন্নতি হয়। উদ্দীপকের জনাব মিজান ঋণ নিয়ে তিনটি পুকুরে মাছ চাষ শুরু করেন। প্রথমদিকে ব্যবসায় লোকসান হলেও তিনি হতাশ না হয়ে ঐ ব্যবসায়ের কাজ অব্যাহত রাখেন। এভাবে কঠোর পরিশ্রম ও অধ্যবসায়ের মাধ্যমে আজ তিনি সফল ব্যবসায়ী। এখন তিনি ২৫০ জন লোকের কর্মসংস্থানও করেছেন। এছাড়া তিনি মাছ চাষের প্রশিক্ষণ দেন। জনাব মিজান তার ব্যবসায় উদ্যোগের মাধ্যমে নিজের ও অন্যের কর্মসংস্থান করেছেন। তার প্রতিষ্ঠানে কাজ করে কর্মীরা দেশের মাথাপিছু আয় বাড়াতে ভূমিকা রাখছে। অন্যান্য গ্রামের চাষিরাও তাকে দেখে অনুপ্রাণিত হয়ে মাছ চাষ শুরু করেছে। এভাবে তার ব্যবসায়টি দেশের মোট উৎপাদন ও জাতীয় আয় বাড়াতে সাহায্য করছে। এছাড়াও তার ব্যবসায়ের প্রদত্ত রাজস্ব দেশের আর্থিক অবস্থাকে শক্তিশালী করছে। এ অর্থ সরকার উন্নয়নমূলক কাজে বিনিয়োগ করে দেশকে এগিয়ে নিয়ে যাবে। এভাবে দেশের অর্থনীতিতে জনাব মিজান ভূমিকা রাখছেন।"
        }
      ]
    },
    {
      "number": "6",
      "uddipok": "জনাব রফিক লেখাপড়া শেষে চাকরির সন্ধান না পেয়ে স্বল্প পুঁজি নিয়ে একটি মুদি দোকান দেন। এতে তিনি ব্যাপক সাড়া পান। জনগণের চাহিদা বিবেচনা করে তিনি আরও একটি দোকান নেন এবং ব্যবসায়টিকে বড় করতে চাইলেন। এজন্য তিনি তার বন্ধু জনাব রনিকে চুক্তির ভিত্তিতে ব্যবসায়ে সংযুক্ত করলেন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "একজন ব্যক্তির মালিকানায় প্রতিষ্ঠিত, পরিচালিত ও নিয়ন্ত্রিত ব্যবসায় হলো একমালিকানা ব্যবসায়।"
        },
        {
          "label": "খ",
          "question": "",
          "explanation": "মূলধন বিনিয়োগ না করে চুক্তি অনুযায়ী লাভের অংশ পায় নামমাত্র অংশীদার। এ অংশীদার মূলধন হিসেবে শ্রম, অর্থ, দক্ষতা বা অন্য কিছুই বিনিয়োগ করেন না এবং পরিচালনায়ও অংশ নেন না; শুধু নাম ব্যবহারের অনুমতি দেন। কোনো ব্যক্তির সুনাম বা ব্যবসায়িক খ্যাতি অংশীদারি ব্যবসায়ে ব্যবহারের উদ্দেশ্যে তাকে অংশীদার হিসেবে নেওয়া হয়। এ অংশীদার চুক্তি অনুযায়ী মুনাফা পেয়ে থাকেন।"
        },
        {
          "label": "গ",
          "question": "",
          "explanation": "জনাব রফিকের প্রথম ব্যবসায়টি হলো একমালিকানা ব্যবসায়। এ ব্যবসায় একক ব্যক্তির মালিকানায় গঠিত হয়। একক মুনাফা অর্জনের উদ্দেশ্যে এ ব্যবসায় পরিচালিত হয়। এ ব্যবসায়ে মালিক নিজেই মূলধন সরবরাহ করেন। এক্ষেত্রে ব্যবসায়ের সব ঝুঁকি মালিককে বহন করতে হয়। উদ্দীপকের জনাব রফিক স্বল্প পুঁজি নিয়ে একটি মুদি দোকান স্থাপন করেন। তিনি নিজেই ব্যবসায় পরিচালনা করেন। এক্ষেত্রে ব্যবসায়ের সব ঝুঁকি জনাব রফিককে বহন করতে হয়। আর তিনিই সম্পূর্ণ মুনাফার অধিকারী হন। এ ব্যবসায়ের সব দায়-দায়িত্বও তার। তার দায় অসীম এবং ব্যবসায়ের স্থায়িত্ব তার ইচ্ছার ওপর নির্ভরশীল। এসব বৈশিষ্ট্য একমালিকানা ব্যবসায়ের সাথে সংগতিপূর্ণ। তাই বলা যায়, জনাব রফিক প্রথমে একমালিকানা ব্যবসায় শুরু করেছিলেন।"
        },
        {
          "label": "ঘ",
          "question": "",
          "explanation": "জনাব রফিকের ব্যবসায় সম্প্রসারণের জন্য অংশীদারি ব্যবসায় শুরু করার সিদ্ধান্ত নেন, যা যৌক্তিক বলে আমি মনে করি। মুনাফা অর্জনের উদ্দেশ্যে দুই বা ততোধিক ব্যক্তি চুক্তির ভিত্তিতে অংশীদারি ব্যবসায় গঠন করেন। চুক্তিই এ ব্যবসায়ের মূলভিত্তি। এ চুক্তির শর্ত অনুযায়ী অংশীদাররা লাভ-ক্ষতি নিজেদের মধ্যে বণ্টন করেন।. উদ্দীপকের জনাব রফিক প্রথমে একমালিকানার ভিত্তিতে একটি মুদি দোকান দেন। তিনি নিজেই ব্যবসায়টি পরিচালনা করেন। চাহিদা বিবেচনায় তিনি ব্যবসায় সম্প্রসারণের কথা চিন্তা করেন। কিন্তু, তার কাছে পর্যাপ্ত পরিমাণ পুঁজি নেই। এজন্য তিনি তার বন্ধু জনাব রনিকে ব্যবসায়ের অংশীদার করেন। ফলে তার ব্যবসায়টি অংশীদারি ব্যবসায়ে পরিণত হয়। ব্যবসায় সম্প্রসারণের ফলে জনাব রফিক বেশি মূলধন ব্যবসায়ে বিনিয়োগ করতে পেরেছেন। এছাড়া, পরবর্তীতে ব্যবসায়ের ঝুঁকি তিনি তার বন্ধু ও নিজের মধ্যে ভাগ করে নিতে পারবেন। আবার, দলগত প্রচেষ্টা ও যৌথ সিদ্ধান্ত তাদের ব্যবসায়ের দক্ষ পরিচালনা নিশ্চিত করবে। এতে তাদের ব্যবসায়ে মুনাফা অর্জনের সম্ভাবনা বাড়বে। তাই বলা যায়, জনাব রফিকের ব্যবসায় সম্প্রসারণের জন্য নেওয়া পদক্ষেপটি যথার্থ হয়েছে।"
        }
      ]
    },
    {
      "number": "7",
      "uddipok": "",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "মান অনুযায়ী পণ্যকে বিভিন্ন শ্রেণিতে ভাগ করা হলো পর্যায়িতকরণ।"
        },
        {
          "label": "খ",
          "question": "",
          "explanation": "বিপণন হলো উৎপাদক থেকে পণ্যদ্রব্য ও সেবাসামগ্রী ভোক্তার কাছে পৌঁছে দেওয়ার কার্যাবলির সমষ্টি। এর মাধ্যমে এক অঞ্চলের উৎপাদিত পণ্যসামগ্রী অন্য এলাকার জনগণ ভোগ করতে পারে। আবার এক মৌসুমে উৎপাদিত পণ্য বা সেবাসামগ্রী অন্য মৌসুমে ভোগ করা সম্ভব হয় বিপণনের কারণে। এছাড়া বিপণন চাহিদা অনুসারে পণ্যসামগ্রীর সরবরাহ নিশ্চিত ও দ্রব্যমূল্যের স্থিতিশীলতা বিধান করে। মূলত বিপণনে গবেষণার মাধ্যমে উৎপাদিত নিত্যনতুন পণ্যসামগ্রী ভোগের মাধ্যমে জীবনযাত্রার মান উন্নয়ন সম্ভব হয়।"
        },
        {
          "label": "গ",
          "question": "",
          "explanation": "বণ্টন প্রণালিতে 'খ' চিহ্নিত স্থানে খুচরা বিক্রেতা অবস্থান করছেন। খুচরা বিক্রেতা পাইকারের কাছ থেকে পণ্য কিনে ভোক্তার কাছে বিক্রি করে। এর মাধ্যমে খুচরা বিক্রেতা পাইকার ও ভোক্তার মাঝে যোগসূত্র স্থাপন করে। সাধারণত কৃষিজাত পণ্য ও বিভিন্ন শিল্পজাত পণ্য খুচরা বিক্রেতার মাধ্যমে ভোক্তার কাছে পৌঁছায়।উদ্দীপকে একটি বণ্টন প্রণালির চিত্র দেওয়া হয়েছে। প্রাণালির শুরুতে আছে উৎপাদক, শেষে আছে ভোক্তা। উৎপাদক ও ভোক্তার মাঝে আছে দু'জন মধ্যস্থব্যবসায়ী 'ক' এবং 'খ'। তাই 'ক' চিহ্নিত স্থানে আছে পাইকারদের অবস্থান। পাইকার পরবর্তীতে খুচরা বিক্রেতার কাছে বিক্রি। করে। চূড়ান্তভাবে ভোক্তারা খুচরা বিক্রেতার কাছ থেকে পণ্য কেনে। এভাবে 'খুচরা বিক্রেতা পাইকার ও ভোক্তার মাঝে যোগসূত্র স্থাপন করে। সুতরাং, 'খ' চিহ্নিত স্থানে খুচরা বিক্রেতাদের অবস্থান।"
        },
        {
          "label": "ঘ",
          "question": "",
          "explanation": "উদ্দীপকে 'ক' চিহ্নিত স্থানের পাইকার মধ্যস্থব্যবসায়ী হিসেবে ভোক্তা ও উৎপাদককে সাহায্য করে। পাইকার উৎপাদকের কাছ থেকে পণ্য কিনে খুচরা ব্যবসায়ীর কাছে বিক্রি করে। এভাবে পাইকার উৎপাদক ও খুচরা ব্যবসায়ীর মধ্যে যোগসূত্র স্থাপন করে। উদ্দীপকের বণ্টন প্রণালিতে উৎপাদক বেশি পরিমাণ পণ্য পাইকারের কাছে বিক্রি করে। এ পণ্য পাইকার গুদামে সংরক্ষণ, প্রমিতকরণ ও পর্যায়িতকরণ করে। পরবর্তীতে এগুলো পরিবহনের মাধ্যমে খুচরা বিক্রেতার কাছে পাঠানো হয়। খুচরা বিক্রেতা এই পণ্য প্রকৃত ভোক্তার কাছে বিক্রি করে। এভাবে ভোক্তারা তাদের কাঙ্ক্ষিত পণ্যটি পেয়ে থাকে। বণ্টন প্রণালিতে পাইকার গুরুত্বপূর্ণ ভূমিকা পালন করে। তারা উৎপাদককে পণ্যের বর্তমান বাজার সম্পর্কে তথ্য দিয়ে থাকে। এভাবে উৎপাদক ভোক্তার চাহিদা ও রুচি সম্পর্কে জানতে পারে। এরপর ভোক্তার চাহিদা অনুযায়ী পণ্য উৎপাদন করতে পারে। ফলে ভোক্তারাও তাদের পছন্দমতো পণ্য পেয়ে থাকে। এতে ক্রেতা সন্তুষ্টি অর্জিত হয়। সুতরাং, এসব কাজের মাধ্যমে পাইকার উৎপাদক ও ভোক্তাকে সাহায্য করে থাকে।"
        }
      ]
    },
    {
      "number": "8",
      "uddipok": "হামিদ সাহেব ফলের ব্যবসায় করতেন। অন্য ব্যবসায়ীদের দিকে না তাকিয়ে স্বাস্থ্যকর ও পুষ্টিমানসম্পন্ন পণ্য এবং সময়মতো তা সরবরাহের ক্ষেত্রেও তিনি ছিলেন সচেতন। অনেক সময় মেয়াদ অতিক্রান্ত ফল তিনি ফেলে দিতেন। ক্রেতাদের কাছে তিনি জনপ্রিয় ছিলেন। তার অবর্তমানে তার ছেলে শাহরিয়ার শীতলক্ষ্যা নদীর ধারে একটি চামড়া প্রক্রিয়াজাত কারখানা স্থাপন করেন। এজন্য তাকে অনেক গাছ কেটে ফেলতে হয়। এক্ষেত্রে শাহরিয়ার যথাযথ বর্জ্য ব্যবস্থাপনা প্লান্টের ব্যবস্থা করেন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের পাশাপাশি সমাজের জন্য ব্যবসায়ীর কিছু কল্যাণমূলক কাজ করা হলো ব্যবসায়ের সামাজিক দায়বদ্ধতা।"
        },
        {
          "label": "খ",
          "question": "",
          "explanation": "কর প্রদান ব্যবসায়ীর সরকারের প্রতি সামাজিক দায়বদ্ধতা। ব্যবসায় কাজ সঠিকভাবে পরিচালনা করার জন্য সরকার বিভিন্নভাবে ব্যবসায়ীকে সহযোগিতা করে। তাই ব্যবসায়ীকে সরকারের কাছে নির্ধারিত হারে নিয়মিত কর দিতে হয়। এ কর সরকার বিভিন্ন উন্নয়নের কাজে ব্যয় করে থাকে। এজন্য ব্যবসায়ীকে কর প্রদান করে সামাজিক দায়িত্ব পালন করতে হয়।"
        },
        {
          "label": "গ",
          "question": "",
          "explanation": "হামিদ সাহেবের কার্যক্রমে ব্যবসায়ে নৈতিকতার দিকটি পরিলক্ষিত ব্যবসায়িক নৈতিকতার মাধ্যমে কোনো বিষয়ে ভালো-মন্দ, উচিত-অনুচিত, ঠিক-বেঠিক, ন্যায়-অন্যায় প্রভৃতি বিচার করা হয়। এটি ব্যবসায়ীদের কাজের প্রতি সচেতনতা বাড়ায়। এছাড়া ব্যবসায়ের সুনামও বাড়ে। হামিদ সাহেব একজন ফল ব্যবসায়ী। তিনি মুনাফা অর্জনের চেয়ে ভোক্তার সন্তুষ্টির দিকে বেশি নজর দিতেন। তিনি ফলের মানের বিষয়ে অত্যন্ত যত্নশীল ছিলেন। এজন্য তিনি মেয়াদ অতিক্রান্ত ফল ফেলে দিতেন। ফলে ক্রেতারা তার কাছে তাজা, স্বাস্থ্যকর ও পুষ্টিমানসম্পন্ন ফলের জোগান পেত। গুণগতমানের নিশ্চয়তার জন্য তিনি ক্রেতাদের কাছে আস্থা ও বিশ্বাসের প্রতীক ছিলেন। তার এসব কাজ ব্যবসায়িক দিক দিয়ে নৈতিকতাকে নির্দেশ করে। তাই হামিদ সাহেবের কার্যক্রমে ব্যবসায়ে নৈতিকতার দিকটি পরিলক্ষিত হয়।"
        },
        {
          "label": "ঘ",
          "question": "",
          "explanation": "পানি দূষণ রোধে ব্যবসায়ী হিসেবে শাহরিয়ারের দায়বদ্ধতা যথার্থ বলে আমি মনে করি। সমাজ ও সমাজের মানুষকে ঘিরে ব্যবসায় এবং তার কাজ পরিচালিত হয়। তাই সমাজের সাধারণ মানুষের উপকারে আসে এমন কাজ ব্যবসায়ীর করা উচিত। বিভিন্ন জনহিতকর কাজে সহায়তা, নিয়মিত কর প্রদান, 'পরিবেশ দূষণ রোধে কাজ করা প্রভৃতি ব্যবসায়ীর সামাজিক দায়িত্ব। শাহরিয়ার শীতলক্ষ্যা নদীর তীরে একটি চামড়া প্রক্রিয়াজাতকরণের কারখানা স্থাপন করেন। তার এ কারখানায় প্রতিদিন অনেক বর্জ্য জমে। এসব বর্জ্য নদীতে গিয়ে পড়লে পানি দূষিত হয়ে যায়। তাই তিনি যথাযথ বর্জ্য ব্যবস্থাপনা প্লান্টের ব্যবস্থা করেন। এতে বর্জ্য পরিশোধিত হয়ে কারখানা থেকে বের হয়। ফলে পানি দূষণের আশঙ্কা থাকে না। শাহরিয়ার পরিবেশ দূষণ রোধে যে পদক্ষেপ নিয়েছেন তা সামাজিক দায়বদ্ধতার অন্তর্ভুক্ত। এর মাধ্যমে সমাজের মানুষ পানি দূষণজনিত সমস্যা থেকে নিরাপদ থাকেন। এতে তাদের পানি দূষণজনিত রোগব্যাধির ঝুঁকি কমবে। ফলে তার প্রতি মানুষের শ্রদ্ধাবোধ জাগ্রত হবে। এতে তার ব্যবসায়ের খ্যাতিও বাড়াবে। সর্বোপরি তিনি লাভবান হবেন। তাই আমি মনে করি, পানি দূষণ রোধে জনাব শাহরিয়ারের দায়বদ্ধতা যথার্থ।"
        }
      ]
    },
    {
      "number": "9",
      "uddipok": "জনাব শফিক একজন প্রতিষ্ঠিত ব্যবসায়ী। তিনি তার ব্যবসায়ের কর্মীদের সাথে যেকোনো কাজ করার আগে মতামত ও সরাসরি অংশগ্রহণ আশা করেন। এতে তার ব্যবসায়ে উন্নতি সাধিত হয়। অপরদিকে, জনাব রাসেল তার কর্মীদের মতামত এমনকি তাদের কাজের প্রতি বিশ্বাসও রাখেন না। তিনি তার সিদ্ধান্তেই সর্বদা অটল ও অবিচল থাকেন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হেনরি ফেওলের মতে, 'ব্যবস্থাপনা হলো পূর্বানুমান ও পরিকল্পনা, সংগঠিতকরণ, নির্দেশনা, সমন্বয়সাধন ও নিয়ন্ত্রণের সমষ্টি।'"
        },
        {
          "label": "খ",
          "question": "",
          "explanation": "কর্মীকে কাজে উদ্দীপ্ত করা হলো প্রেষণাদান। মানুষের ইচ্ছা ও আকাঙ্ক্ষাকে প্রভাবিত করে স্বতঃস্ফূর্তভাবে কাজ করার আগ্রহ তৈরি করা প্রেষণার উদ্দেশ্য। এটি কর্মীদের মানসিক অবস্থাকে প্রতিষ্ঠান ও কাজের প্রতি ইতিবাচক করে তোলে। এতে কাজের প্রতি কর্মীর মনোবল ও উৎসাহ বাড়ে।"
        },
        {
          "label": "গ",
          "question": "",
          "explanation": "উদ্দীপকে জনাব রাসেলের মধ্যে স্বৈরতান্ত্রিক নেতৃত্বের বহিঃপ্রকাশ ঘটেছে। এ নেতৃত্বে নেতা সব ক্ষমতা নিজের কাছে রাখেন। সিদ্ধান্ত নিতে তিনি কর্মীদের মতামতের গুরুত্ব দেন না। কর্মীদেরকে চাপ প্রয়োগ ও ভয়-ভীতি দেখিয়ে কাজ আদায় করেন। প্রয়োজনে ভুল কাজের জন্য শাস্তি দেন। এ নেতৃত্বে কর্মীরা নেতার আদেশ মানতে বাধ্য থাকে। উদ্দীপকের জনাব রাসেল তার প্রতিষ্ঠানের কর্মীদের মতামতকে গুরুত্ব দেন না। এমনকি তাদের কাজের প্রতি বিশ্বাসও রাখেন না। তিনি তার সিদ্ধান্তে সবসময় অটল ও অবিচল থাকেন। তিনি কর্মীদেরকে সবসময় চাপের মধ্যে রাখেন। এক্ষেত্রে তিনি শুধু আদেশ করেন, কোনো জবাবদিহি করেন না। কর্মীদের ওপর নিজের সিদ্ধান্ত চাপিয়ে দেন। এ কারণে কর্মীরা প্রতিষ্ঠানকে নিজের ভাবতে পারে না। তাদের মধ্যে এক ধরনের নেতিবাচক মনোভাব প্রকাশ পায়। এসব বৈশিষ্ট্যের সাথে স্বৈরতান্ত্রিক নেতৃত্বের মিল আছে। সুতরাং, জনাব রাসেল স্বৈরতান্ত্রিক নেতৃত্ব অনুসরণ করেন।"
        },
        {
          "label": "ঘ",
          "question": "",
          "explanation": "ব্যবসায়ের উন্নতির জন্য জনাব রাসেলের স্বৈরতান্ত্রিক নেতৃত্বের চেয়ে জনাব শফিকের গণতান্ত্রিক নেতৃত্ব সহায়ক হবে বলে আমি মনে করি। গণতান্ত্রিক নেতৃত্বে নেতা কর্মীদের সাথে আলোচনা করে সিদ্ধান্ত নেন। এখানে কর্মীরা নিজেদের গুরুত্ব পায়। আর স্বৈরতান্ত্রিক নেতৃত্বে নেতা কর্মীদেরকে চাপ প্রয়োগ ও ভয়-ভীতি দেখিয়ে কাজ আদায় করেন। এখানে কর্মীরা নিজেদের কোনো গুরুত্ব পায় না। উদ্দীপকের জনাব শফিক তার প্রতিষ্ঠানে 'কর্মীদের সাথে যেকোনো কাজ করার আগে মতামত ও সরাসরি অংশগ্রহণ আশা করেন। তিনি তার কর্মীদের সুবিধা-অসুবিধা দেখেন। তাদের কাজের জবাবদিহিতাও আদায় করেন। এক্ষেত্রে তিনি গণতান্ত্রিক নেতৃত্ব অনুসরণ করেন। অন্যদিকে, জনাব রাসেল কর্মীদের মতামত নেন না। তাদের কাজের প্রতি বিশ্বাসও রাখেন না। তিনি তার সিদ্ধান্তে সবসময় অটল থাকেন। এখানে তিনি স্বৈরতান্ত্রিক নেতৃত্ব অনুসরণ করেন। জনাব শফিকের গণতান্ত্রিক নেতৃত্বে কর্মীরা সবসময় তার প্রতি সন্তুষ্ট ও অনুগত থাকে। তারা নিজেদেরকে প্রতিষ্ঠানের জন্য গুরুত্বপূর্ণ মনে করে আরও ভালোভাবে কাজ করতে আগ্রহী হয়। এতে কাজের মান ভালো হয়। এভাবে জনাব শফিকের ব্যবসায়ের উন্নতি হয়। আর জনাব রাসেলের স্বৈরতান্ত্রিক নেতৃত্বে কর্মীরা নিজেদের কোনো গুরুত্ব পায় না। ফলে তারা কাজের প্রতি আগ্রহ হারিয়ে ফেলে। তাদের মধ্যে সবসময় নেতিবাচক মনোভাব প্রকাশ পায়। দীর্ঘমেয়াদে এ নেতৃত্ব কার্যকর হয় না। তাই জনাব শফিকের গণতান্ত্রিক নেতৃত্বই ব্যবসায়ের উন্নতির জন্য সহায়ক হবে।"
        }
      ]
    },
    {
      "number": "10",
      "uddipok": "মি. রয়েলের একটি বৈদ্যুতিক বাল্ব তৈরির কারখানা আছে। বর্তমানে তিনি চীনের একটি কোম্পানির সাথে চুক্তিতে আবদ্ধ হয়েছেন। চুক্তি মতে, তিনি শুধু ঐ কোম্পানির বৈদ্যুতিক বাল্ব তৈরি ও বিক্রয় করবেন এবং ঐ কোম্পানি থেকে বৈদ্যুতিক বাল্ব তৈরির সরঞ্জাম আমদানি করবেন। তার শো-রুমটি একটি দাহ্য পদার্থের কারখানার পাশে হওয়ায় তিনি প্রায়ই নিরাপত্তাহীনতায় ভোগেন। তাছাড়া জাহাজে করে বিভিন্ন যন্ত্রাংশ আমদানির সময়ও তিনি দুশ্চিন্তায় থাকেন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "কপেটেন্ট হলো নতুন আবিষ্কৃত পণ্যের ওপর একক অধিকার পাওয়ার জন্য সরকারের সাথে আবিষ্কারকের সম্পাদিত চুক্তি।।"
        },
        {
          "label": "খ",
          "question": "",
          "explanation": "আলু সারা বছর পাওয়া যায় বিপণনের গুদামজাতকরণ কাজের মাধ্যমে। কিছু পণ্য নির্দিষ্ট মৌসুমে উৎপাদন হয়। এ ধরনের মৌসুমি 'বা পচনশীল পণ্য সবসময় পেতে হিমাগারে সংরক্ষণ করে রাখা হয়। আলু এ ধরনের একটি পণ্য। এর গুণগত মান ঠিক রেখে সারা বছর বিক্রির জন্য গুদামজাত করা হয়। ফলে ভোক্তারা সারা বছর আলু পেয়ে থাকে।"
        },
        {
          "label": "গ",
          "question": "",
          "explanation": "উদ্দীপকে মি. রয়েল ফ্রানসাইজিং চুক্তি করেছেন। এ চুক্তির মাধ্যমে কোনো খ্যাতনামা কোম্পানির নাম ব্যবহার করে এর পণ্য তৈরি ও বিক্রির অনুমতি পাওয়া যায়। এখানে ফ্রানসাইজি ও ফ্রানসাইজরের মধ্যে চুক্তি স্বাক্ষরিত হয়। এতে পুঁজির পরিমাণ, প্রশিক্ষণের ব্যবস্থা, ফ্রানসাইজ এলাকা প্রভৃতি বিষয় উল্লেখ থাকে। উদ্দীপকের মি. রয়েলের একটি বৈদ্যুতিক বাল্ব তৈরির কারখানা আছে। বর্তমানে তিনি চীনের একটি কোম্পানির সাথে চুক্তিতে আবদ্ধ হয়েছেন। চুক্তি মতে তিনি শুধু ঐ কোম্পানির বৈদ্যুতিক বাল্ব তৈরি ও বিক্রি করবেন। আবার ঐ কোম্পানি থেকেই বৈদ্যুতিক বাল্ব তৈরির সরঞ্জাম আমদানি করতে হবে। এক্ষেত্রে মি. রয়েলের কারখানা হলো ফ্রানসাইজি। আর চীনের কোম্পানি হলো ফ্রানসাইজর। এসব বৈশিষ্ট্য ফ্রানসাইজিং চুক্তির সাথে সম্পর্কিত। তাই বলা যায়, মি. রয়েল ফ্রানসাইজিং চুক্তি করেছেন।"
        },
        {
          "label": "ঘ",
          "question": "",
          "explanation": "অগ্নি ও নৌ বিমার মাধ্যমে মি. রয়েলের দুশ্চিন্তা লাঘব সম্ভব বলে আমি মনে করি। চুরি-ডাকাতি, অগ্নিকাণ্ড, জাহাজ ডুবি প্রভৃতি কারণে একটি ব্যবসায় যেকোনো মুহূর্তে ক্ষতির সম্মুখীন হতে পারে। এজন্য বিমা চুক্তি প্রয়োজন। বিমাকারী নির্দিষ্ট প্রিমিয়ামের বিনিময়ে বিমাকৃত বিষয়ের ক্ষতির জন্য ক্ষতিপূরণ দিয়ে থাকে। অগ্নি বিমা, নৌ বিমার মাধ্যমে ব্যবসায়ের ঝুঁকি কমানো যায়। মি. রয়েলের একটি বৈদ্যুতিক বাল্ব তৈরির কারখানা আছে। তিনি চীনের একটি কোম্পানি থেকে বাল্ব তৈরির সরঞ্জামাদি আমদানি করেন। তার শো-রুমটি একটি দাহ্য পদার্থের কারখানার পাশে হওয়ায় তিনি নিরাপত্তাহীনতায় ভোগেন। এজন্য তিনি অগ্নি বিমা করতে পারেন। এছাড়া জাহাজে করে বিভিন্ন যন্ত্রাংশ আমদানির সময়ও তিনি দুশ্চিন্তায় থাকেন। এজন্য তিনি নৌ বিমা করতে পারেন। ব্যবসায় বাণিজ্যের অধিকাংশ পণ্যই নৌ পথে আসে। নৌ পথে সৃষ্ট ঝুঁকি এড়াতে নৌ বিমা ভূমিকা রাখে। মি. রয়েল এই বিমা করলে নৌ দুর্ঘটনার বিপরীতে ক্ষতিপূরণ পাবেন। এছাড়া, পণ্য আমদানির পর তা গুদামজাত করতে হয়। ঐ সময় আগুন লেগে পণ্যের ক্ষতি হতে পারে। মি. রয়েলের শো-রুম দাহ্য পদার্থের পাশে হওয়ায় এ ঝুঁকি আরও বেশি। এ ধরনের অশ্চিয়তা থেকে আর্থিক সুরক্ষা পেতে অগ্নি বিমা প্রয়োজন। এক্ষেত্রে মি. রয়েল পণ্যের কোনো ক্ষতি হলে তিনি উভয় বিমার আওতায় ক্ষতিপূরণ পাবেন। এতে তার আর্থিক স্বার্থরক্ষা হবে। সুতরাং, মি. রয়েল নৌ ও অগ্নি বিমার মাধ্যমে ব্যবসায়িক দুশ্চিন্তা কমাতে পারেন।"
        }
      ]
    },
    {
      "number": "11",
      "uddipok": "জনাব মাহবুব ও তার বাল্যবন্ধু মাসুদ বাঁশ ও বেতের বিভিন্ন সামগ্রী তৈরি ও বিক্রয় করে বেশ সচ্ছল জীবনযাপন করছিলেন। বন্ধু মাসুদের পরামর্শে মাহবুব তার পরিবারের অন্যান্য সদস্যদের নিয়ে গাভী পালন শুরু করেন এবং তিনি গাভী পালন ও গবাদিপশু চিকিৎসার ওপর একটি স্বল্পমেয়াদি প্রশিক্ষণ গ্রহণ করেন। মাহবুব তার কর্মপরিকল্পনা অনুযায়ী পরিশ্রম করেন। এখন তিনি পরিবার-পরিজন নিয়ে বেশ সম্মানজনক ও সচ্ছল, জীবনযাপন করছেন।",
      "tag": "BB 22",
      "sub_questions": [
        {
          "label": "ক",
          "question": "",
          "explanation": "BRDB বা বাংলাদেশ পল্লী উন্নয়ন বোর্ড গ্রামের দুস্থ ও ভূমিহীন নারী-পুরুষের আত্মকর্মসংস্থানের জন্য প্রশিক্ষণ দিয়ে থাকে।"
        },
        {
          "label": "খ",
          "question": "",
          "explanation": "ব্যবসায় উদ্যোক্তা নিজের কর্মসংস্থানের পাশাপাশি অন্যের জন্য কর্মসংস্থানের সৃষ্টি করে। একজন আত্মকর্মসংস্থানকারী কেবল নিজ কর্মসংস্থানের কথা চিন্তা করে ব্যবসায় গঠন করেন। অন্যদিকে, ব্যবসায় উদ্যোক্তা নিজের কর্মসংস্থানের পাশাপাশি ব্যবসায়ের নতুন ক্ষেত্র তৈরি করেন। এসব ক্ষেত্র সমাজের অন্য মানুষের কর্মসংস্থান সৃষ্টি করে। তাই সকল ব্যবসায় উদ্যোক্তা আত্মকর্মসংস্থানকারী কিন্তু সকল আত্মকর্মসংস্থানকারী ব‍্যবসায় উদ্যোক্তা নয়।"
        },
        {
          "label": "গ",
          "question": "",
          "explanation": "বন্ধু মাসুদ মাহবুবের আত্মকর্মসংস্থানের উপযুক্ত ও লাভজনক ক্ষেত্র নির্বাচনের সিদ্ধান্তে ভূমিকা রেখেছে। আত্মকর্মসংস্থান একটি স্বাধীন পেশা। উপযুক্ত ও লাভজনক ক্ষেত্র বিবেচনা করার ওপর এর সফলতা অনেকাংশে নির্ভরশীল। এজন্য লাভজনক, বর্তমানে চাহিদা ত্যাছে, ভবিষ্যতে বাড়বে এসব বিষয়ের ওপর ভিত্তি করে আত্মকর্মসংস্থানের ক্ষেত্র নির্বাচন করা উচিত। উদ্দীপকে মাহবুব প্রথমে বাঁশ ও বেতের বিভিন্ন সামগ্রী তৈরি এবং বিক্রি করছিলেন। কিন্তু তার বন্ধু মাসুদ তাকে গাভী পালন করার পরামর্শ দেন। কারণ, বাঁশ-বেতের ব্যবসায়ের চেয়ে গাভী পালন অধিকতর লাভজনক হবে। এতে মাহবুবের পরিবারের অন্য সদস্যরাও তাকে সাহায্য করতে পারবে। ফলে সে চাইলেই ব্যবসায়ের পরিসর বাড়াতে পারবেন। এজন্য মাহবুব তার বন্ধুর পরামর্শে গাভী পালন শুরু করেন। এক্ষেত্রে বন্ধু মাসুদ তাকে সঠিক ও লাভজনক ক্ষেত্র নির্বাচনে সহায়তা করেছে। অতএব, বন্ধু মাসুদ মাহবুবের আত্মকর্মসংস্থানের উপযুক্ত ও লাভজনক ক্ষেত্র নির্বাচনের সিদ্ধান্তে ভূমিকা রেখেছে।"
        },
        {
          "label": "ঘ",
          "question": "",
          "explanation": "উদ্দীপকের মাহবুবের আত্মকর্মসংস্থানের প্রয়োজনীয়তা অপরিসীম। আত্মকর্মসংস্থানের মাধ্যমে নিজের কাজের ব্যবস্থা করা যায়। এর মাধ্যমে নতুন কাজের ক্ষেত্র তৈরি হয়। এতে দেশের বেকারত্ব কমে জাতীয় আয় বাড়ে ও অর্থনৈতিক উন্নতি সাধিত হয়। এভাবে সমাজ, দেশ ও রাষ্ট্রের উন্নয়ন হয়। উদ্দীপকে বাঁশ-বেতের সামগ্রীর ব্যবসায়ের পর মাহবুব বন্ধুর পরামর্শে গাভী পালন শুরু করেন। তার এ কাজে সে পরিবারের সদস্যদেরকেও কাজে লাগিয়েছেন। এতে তার ব্যবসায়ের পরিসর ও আয় বাড়বে। এছাড়া উপযুক্ত তথ্য, প্রশিক্ষণ দিয়ে তিনি তার আত্মীয়দেরকে এতে উদ্বুদ্ধ করেছেন। ফলে তারাও আত্মকর্মসংস্থানে উদ্বুদ্ধ হয়ে আর্থিকভাবে লাভবান হয়েছে। মাহবুব কেবল তার নিজের এবং তার পরিবারকে আর্থিকভাবে স্বাবলম্বী করে থেমে থাকেননি। তিনি তার আত্মীয়-স্বজনদেরকে উদ্বুদ্ধ করে তাদেরকেও আত্মকর্মসংস্থানের মাধ্যমে স্বাবলম্বী করে তুলেছেন। ফলে দেশে বেকারত্ব কমছে ও আয় বাড়ছে। এছাড়াও নতুন আত্মকর্মসংস্থানকারীদের জন্য তিনি অনুপ্রেরণা হবেন। এটি নতুন উদ্যোক্তা সৃষ্টিতে ভূমিকা রাখবে। এভাবে মাহবুব পরিবার-পরিজন, সমাজ, দেশের জন্য সর্বোপরি উন্নয়নে ভূমিকা রাখছেন। তাই আমি মনে করি, মাহবুবের আত্মকর্মসংস্থানের প্রয়োজনীয়তা ব্যাপক ।"
        }
      ]
    }
  ]
}