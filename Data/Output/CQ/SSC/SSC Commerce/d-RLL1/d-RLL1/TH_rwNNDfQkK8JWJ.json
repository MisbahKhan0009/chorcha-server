{
  "title": "রাজশাহী বোর্ড ২০২৪",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব আকিব ও সাজিদ দুই বন্ধু এইচএসসি পাসের পর তাদের নিজস্ব দক্ষতা কাজে লাগিয়ে বিভিন্ন ধরনের গিফট ও ফাস্টফুড আইটেম তৈরি করে অনলাইনের মাধ্যমে বিক্রি করেন। অল্প কিছু দিনের মধ্যে তাদের তৈরি পণ্যগুলো বেশ জনপ্রিয়তা অর্জন করে। ব্যবসায়টি সম্প্রসারণের জন্য অধিক পুঁজি প্রয়োজন দেখা দেওয়ায় আর্থিক প্রতিষ্ঠানের শরণাপন্ন হয়ে সমস্যার সমাধান করেন।",
      "tag": "RB 24",
      "sub_questions": [
        {
          "label": "ক",
          "question": "প্রজনন শিল্প কী?",
          "explanation": "কযে শিল্পের উৎপাদিত সামগ্রী পুনরায় সৃষ্টি বা উৎপাদনের কাজে ব্যবহৃত হয়, তাকে প্রজনন শিল্প বলে।"
        },
        {
          "label": "খ",
          "question": "প্রত্যক্ষ সেবা বলতে কী বোঝায়? উদাহরণ দাও।",
          "explanation": "অর্থ উপার্জনের উদ্দেশ্যে গ্রাহকদের সরাসরি কোনো সুবিধা বা সেবা দেওয়ার সাথে জড়িত কাজ হলো প্রত্যক্ষ সেবা। সেবাকে কেন্দ্র করে এর আর্থিক কাজ পরিচালিত হয়। এটি দেখা বা স্পর্শ করা যায় না। কিন্তু সেবা মানুষের প্রয়োজন পূরণে সক্ষম। যেমন: ডাক্তারি, আইন ব্যবসায়, নার্সিং।"
        },
        {
          "label": "গ",
          "question": "ব্যবসায়ে কোন পরিবেশের সহায়তায় মি. আকিব ও সাজিদ ৩ পণ্য বিক্রয় করতে সক্ষম হয়েছেন? ব্যাখ্যা করো।",
          "explanation": "ব্যবসায়ে পরিবেশের প্রযুক্তিগত উপাদানটির সহায়তায় জনাব আকিব ও সাজিদ পণ্য বিক্রি করতে সক্ষম হয়েছেন। বিজ্ঞান ও কারিগরি শিক্ষা, উন্নত প্রযুক্তির ব্যবহার প্রভৃতির সমন্বয়ে সৃষ্ট হয় প্রযুক্তিগত পরিবেশ। বর্তমানে শিল্প ও ব্যবসা-বাণিজ্যের উন্নয়নে এটি বিশেষ ভূমিকা রাখছে। ফলে সহজেই ব্যবসায়িক সফলতা অর্জন করা যাচ্ছে। উদ্দীপকে জনাব আকিব ও সাজিদ দুই বন্ধু। তারা বিভিন্ন ধরনের গিফট ও ফাস্টফুড আইটেম তৈরি করে বিক্রি করেন। বিক্রির ক্ষেত্রে তারা অনলাইন মাধ্যম ব্যবহার করেন। এক্ষেত্রে তারা তথ্য প্রযুক্তির বিভিন্ন উপাদান কম্পিউটার, ইন্টারনেট, ওয়েবসাইট প্রভৃতির মাধ্যমে পণ্যের অর্ডার নেওয়া, পণ্য বিক্রির কাজ চালান। আর বর্তমানে এসব মাধ্যমে মানুষ অধিক মাত্রায় যুক্ত থাকায় তারাও জনাব আকিব ও সাজিদের ব্যবসায়ের পণ্য সহজেই কিনতে পারছে। এক্ষেত্রে জনাব আকিব ও সাজিদের পণ্য বিক্রিতে ব্যবহৃত 'অনলাইন মাধ্যম প্রযুক্তিগত পরিবেশের উপাদানের সাথে মিলে যায়। সুতরাং, উক্ত ব্যবসায়ের পণ্য বিক্রয়ে ব্যবসায় পরিবেশের প্রযুক্তিগত উপাদানের সহায়তা বিদ্যমান।"
        },
        {
          "label": "ঘ",
          "question": "জনাব আকিব ও সাজিদের ব্যবসায় সম্প্রসারণে কোন পরিবেশের প্রভাব লক্ষণীয়? বিশ্লেষণ করো।",
          "explanation": "উদ্দীপকের জনাব আকিব ও জনাব সাজিদের ব্যবসায় সম্প্রসারণে অর্থনৈতিক পরিবেশের প্রভাব বিদ্যমান। ব্যবসা-বাণিজ্যে মূলধনের প্রয়োজনে ব্যাংক ও আর্থিক প্রতিষ্ঠানগুলো সহায়তা করে থাকে। এসব প্রতিষ্ঠান থেকে ঋণ নিয়ে ব্যবসায় গঠন ও সম্প্রসারণ করা সম্ভব হয়। এ ঋণ ব্যবস্থা অর্থনৈতিক পরিবেশের অন্তর্গত উপাদান। উদ্দীপকে জনাব আকিব ও সাজিদ গিফট, ফাস্টফুড তৈরি ও বিক্রির ব্যবসায় করেন। গুণগত মান ভালো হওয়ায় তাদের পণ্যগুলো বাজারে বেশ জনপ্রিয়তা অর্জন করে। এজন্য তারা ব্যবসায়টি সম্প্রসারণ করার প্রয়োজন মনে করেন। কিন্তু তাদের পুঁজির অভাব দেখা দেয়। এক্ষেত্রে তারা আর্থিক প্রতিষ্ঠানের শরণাপন্ন হয়ে এ সমস্যার সমাধান করেন। পর্যাপ্ত মূলধন ছাড়া ব্যবসায় পরিচালনা করা যায় না। তাই তারা আর্থিক প্রতিষ্ঠানের কাছ থেকে ঋণ নেন। এ ঋণের অর্থ নিয়ে তারা ব্যবসায়ের পরিধি বাড়াতে পারবেন। পরিধি বাড়লে তারা চাহিদামাফিক পণ্য উৎপাদনে সক্ষম হবেন। আর আর্থিক প্রতিষ্ঠানের এ ঋণ দেওয়ার বিষয়টি অর্থনৈতিক পরিবেশের একটি উপাদান। সুতরাং জনাব আকিব ও সাজিদের ব্যবসায় সম্প্রসারণে অর্থনৈতিক পরিবেশের ইতিবাচক প্রভাব রয়েছে।"
        }
      ]
    },
    {
      "number": "2",
      "uddipok": "জনাব আসাদ আনুষ্ঠানিক পড়ালেখা শেষ করে নরসিংদী জেলায় বাবুরহাট এলাকায় স্বল্প পরিসরে একটি তাঁত শিল্প স্থাপন করেন। ব্যবসায়ের অনুকূল উপাদান, আর্থিক প্রতিষ্ঠানের পুঁজি যোগান ও সরকারি পৃষ্ঠপোষকতার কারণে এ শিল্পের প্রচুর সম্ভাবনা তাকে অনুপ্রাণিত করে। দক্ষ কারিগর ও উন্নত কাঁচামালের কারণে তার উৎপাদিত পণ্যের গুণগতমান বেশ ভালো। ফলে বাজারে প্রচুর চাহিদা থাকায় অল্প দিনের মধ্যে একজন সফল ব্যবসায়ী হিসেবে পরিচিতি লাভ করেন। বর্তমানে তার প্রতিষ্ঠানে ৩০ জন লোক প্রত্যক্ষ ও পরোক্ষভাবে কর্মরত।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "ঝুঁকির পরিমাণ বিচার-বিশ্লেষণের মাধ্যমে ন্যূনতম ঝুঁকি নেওয়া হলো পরিমিত পরিমাণ ঝুঁকি।"
        },
        {
          "label": "খ",
          "question": "",
          "explanation": "উদ্যোগ ও ব্যবসায় উদ্যোগের মধ্যে পার্থক্য নিচে দেওয়া হলো- উদ্যোগ ব্যবসায় উদ্যোগ ১. যেকোনো কাজের কর্ম প্রচেষ্টাকে উদ্যোগ বলে। ১. মুনাফা অর্জনের উদ্দেশ্যে ঝুঁকি নিয়ে অর্থ ও শ্রম বিনিয়োগ করে ব্যবসায়। স্থাপনকে ব্যবসায় উদ্যোগ বলে। ২. উদ্যোগে মুনাফা অর্জনের উদ্দেশ্য থাকা বাধ্যতামূলক নয়। ২. ব্যবসায় উদ্যোগের প্রধান উদ্দেশ্য হলো মুনাফা অর্জন।"
        },
        {
          "label": "গ",
          "question": "",
          "explanation": "ব্যবসায়ের পরিবেশ অনুকূল থাকার কারণে জনাব আসাদ তার তাঁত শিল্পটি প্রতিষ্ঠা করতে পেরেছেন। ব্যবসায় উদ্যোগ গড়ে ওঠার জন্য প্রয়োজন অনুকূল পরিবেশ। অবকাঠামোগত সুবিধা, সরকারি পৃষ্ঠপোষকতা, পর্যাপ্ত পুঁজির প্রাপ্যতা প্রভৃতি অনুকূল পরিবেশের উপাদান। উদ্দীপকের জনাব আসাদ নরসিংদী জেলার বাবুরহাট এলাকায় স্বল্প পরিসরে একটি তাঁত শিল্প স্থাপন করেন। এটি একটি সম্ভাবনাময়। শিল্প। অনুকূল পরিবেশ, আর্থিক পুঁজি যোগান, সরকারি পৃষ্ঠপোষকতা' প্রভৃতি তাকে অনুপ্রাণিত করে। তিনি উন্নত কাঁচামাল সংগ্রহ এবং দক্ষ কারিগর দিয়ে পণ্য উৎপাদন করেন। ফলে তার উৎপাদিত পণ্যের গুণগতমান বেশ ভালো হয়। এসবই ব্যবসায় পরিবেশের অনুকূল উপাদানকে নির্দেশ করে। সুতরাং, ব্যবসায় পরিবেশের অনুকূল উপাদান জনাব আসাদের 'তাঁত শিল্প' প্রতিষ্ঠার কারণ।"
        },
        {
          "label": "ঘ",
          "question": "",
          "explanation": "বেকারদের কর্মসংস্থান ও জাতীয় আয় বৃদ্ধির মাধ্যমে দেশের আর্থ-সামাজিক উন্নয়নে জনাব আসাদের মতো উদ্যোক্তারা অবদান রাখছে। ব্যবসায় উদ্যোগের ফলে নতুন নতুন পণ্যদ্রব্য উৎপাদিত হয়। এটি কর্মসংস্থানের মাধ্যমে মানুষের আয় বাড়াতে সহায়ক। সার্বিকভাবে এটি দেশের অর্থনীতিতে ইতিবাচক পরিবর্তন ঘটায়। আর যারা এই উদ্যোগ গ্রহণ করে তাদেরকে বলা হয় ব্যবসায় উদ্যোক্তা। জনাব আসাদ নরসিংদী জেলায় বাবুরহাট এলাকায় একটি তাঁত শিল্প স্থাপন করেন। ব্যবসায়ের অনুকূল পরিবেশ, সরকারি পৃষ্ঠপোষকতার কারণে জনাব আসাদের ব্যবসায়টি সম্ভাবনাময় হয়ে ওঠে। ব্যবসায়ে অনেক বেকার মানুষের কর্মসংস্থান হয়। জনাব আসাদের ব্যবসায় উদ্যোগের ফলে সম্পদের সঠিক ব্যবহার নিশ্চিত হচ্ছে। আবার কাজের মাধ্যমে তার পাশাপাশি আরও অনেকের কর্মসংস্থানের ব্যবস্থা হয়েছে। এতে তাদের আয় বেড়েছে। এর মাধ্যমে অর্থনৈতিক উন্নয়ন ঘটছে। অন্যদিকে, তার সাফল্য আরও অনেককে উদ্বুদ্ধ করবে। ফলে সার্বিকভাবে দেশের অর্থনীতিতে ইতিবাচক প্রভাব পড়ার সম্ভাবনা সৃষ্টি হয়েছে। এভাবে জনাব আসাদের মতো উদ্যোক্তারা দেশের আর্থ-সামাজিক উন্নয়নে গুরুত্বপূর্ণ অবদান রাখছে।"
        }
      ]
    },
    {
      "number": "3",
      "uddipok": "জনাব গণি মিয়া বি.কম পাস করে যোগ্যতা ও পছন্দ অনুযায়ী চাকরি না পাওয়ায়, যুব প্রশিক্ষণ কেন্দ্র থেকে ফুল চাষের ওপর প্রশিক্ষণ গ্রহণ করেন। তার নিজস্ব অর্থ ও সরকারি একটি আর্থিক প্রতিষ্ঠানের সহায়তায় ২ একর জমিতে ফুল চাষ করেন। তার দক্ষতা-পরিশ্রম, দৃঢ় মনোবল ও সর্বোপরি সহজলভ্য শ্রম তাকে সফলতা এনে দিয়েছে। ফুলের প্রচুর চাহিদা ও তার সফলতা দেখে অনেকে এ পেশায় আত্মনিয়োগ করছেন।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "কর্মসংস্থানের প্রধান উৎস হলো সরকারি ও বেসরকারি প্রতিষ্ঠান।"
        },
        {
          "label": "খ",
          "question": "",
          "explanation": "মহিলা বিষয়ক মন্ত্রণালয় মূলত মহিলাদের আত্মকর্মসংস্থানে উদ্বুদ্ধ করতে উন্নয়ন কর্মসূচি গ্রহণ করে থাকে। বিশেষ করে গ্রামের দুস্থ, শিক্ষিত, অর্ধশিক্ষিত মহিলাদের আত্মকর্মসংস্থানের সুযোগ করে দেওয়া এর উদ্দেশ্য। এটি উদ্যোগী মহিলাদের কারিগরি দক্ষতা উন্নয়নের লক্ষ্যে অনানুষ্ঠানিক কারিগরি প্রশিক্ষণের ব্যবস্থা করে থাকে।"
        },
        {
          "label": "গ",
          "question": "",
          "explanation": "আত্মকর্মসংস্থানের উপযুক্ত ক্ষেত্র হিসেবে উদ্দীপকের জনাব গণি মিয়া সঠিক পণ্য নির্বাচনের বিষয়টি বিবেচনা করেছেন। নিজস্ব জ্ঞান ও দক্ষতাকে কাজে লাগিয়ে আত্মকর্মসংস্থানের ব্যবস্থা করা যায়। এক্ষেত্রে উপযুক্ত ক্ষেত্র নির্বাচন করতে পারলে লাভবান হওয়া যায়। উদ্দীপকের জনাব গণি মিয়া যুব প্রশিক্ষণ কেন্দ্র থেকে ফুল চাষের ওপর প্রশিক্ষণ গ্রহণ করেন। নিজস্ব অর্থ ও সরকারি আর্থিক প্রতিষ্ঠানের সহায়তায় ২ একর জমিতে ফুল চাষ করেন। ফুল চাষ করাকে তিনি সঠিক পণ্য হিসেবে নির্ধারণ করেন। এক্ষেত্রে তিনি বাজার যাচাই করে ফুলের সঠিক চাহিদা নিরূপণ করতে সক্ষম হন। বিভিন্ন ধর্মীয়, সামাজিক ও জাতীয় অনুষ্ঠানে ফুলের চাহিদা ব্যাপক। এসব কিছু বিবেচনা করে তিনি আত্মকর্মসংস্থানের উপযুক্ত ক্ষেত্র হিসেবে ফুল চাষকে নির্বাচন করেন। তাই বলা যায়, সঠিক পণ্য নির্বাচন জনাব গণি মিয়াকে সফলতা এনে দিয়েছে।"
        },
        {
          "label": "ঘ",
          "question": "",
          "explanation": "উদ্দীপকে জনাব গণি মিয়ার সফলতায় জ্ঞান ও দক্ষতা বাড়ানোর মাধ্যমে প্রশিক্ষণ গুরুত্বপূর্ণ ভূমিকা রাখে। কোনো বিশেষ কাজ যথাযথভাবে সম্পাদনের জন্য প্রশিক্ষণ প্রয়োজন। এতে নিদিষ্ট কাজে ব্যক্তির জ্ঞান ও দক্ষতা বাড়ে। ফলে কার্যকরভাবে ও মিতব্যয়িতার সাথে কাজ করা যায়। উদ্দীপকের জনাব গণি মিয়া বি.কম পাস করে যোগ্যতা ও পছন্দ অনুযায়ী চাকরি পাননি। তাই তিনি বেকার বসে না থেকে যুব প্রশিক্ষণ কেন্দ্র থেকে ফুল চাষের ওপর হাতেকলমে প্রশিক্ষণ নেন। প্রশিক্ষণলব্ধ জ্ঞান ও দক্ষতা প্রয়োগ করে নিজ চেষ্টায় তিনি আত্মকর্মসংস্থানের ব্যবস্থা করেছেন। জনাব গণি মিয়া ফুল চাষের ওপর বিশেষ প্রশিক্ষণ নিয়েছেন। এর মাধ্যমে ফুল চাষ সম্পর্কে তিনি শিক্ষা লাভ করেন। এ শিক্ষা তিনি বাস্তবিকভাবে প্রয়োগ করেন। ফলস্বরূপ তিনি সঠিকভাবে ফুল চাষ করতে সক্ষম হন। উপযুক্ত প্রশিক্ষণ এবং দক্ষতা তাকে ব্যবসায় সফল হতে সাহায্য করেছে। তার সফলতা দেখে আরও অনেকে এ পেশায় আত্মনিয়োগ করছেন। তাই বলা যায়, জনাব গণি মিয়ার সফলতায় প্রশিক্ষণের ভূমিকা অনেক।"
        }
      ]
    },
    {
      "number": "4",
      "uddipok": "আসিফ, মাসুম এবং রাফি তিন বন্ধু মিলে মূলধন ও মুনাফা সমানুপাতে বণ্টনের নিমিত্তে চুক্তিবদ্ধ হয়ে একটি সুপারশপ প্রতিষ্ঠা করেন। ব্যবসায়, প্রতিষ্ঠানটি চালু হওয়ার কয়েক মাসের মধ্যে মাসুম মারা যাওয়ায় তার ১৫ বছরের সন্তান টিপুকে চুক্তির আওতায় নিয়ে আসা হয়। অপরদিকে মাহি ও সানি কোম্পানি আইন অনুযায়ী 'আদিল অ্যান্ড কোং' নামে আরেকটি ব্যবসায় প্রতিষ্ঠান স্থাপন করে, যেটি কোনো সদস্যের মৃত্যুতেও বিলোপসাধন ঘটবে না।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "ইউরোপ ও আমেরিকার প্রায় ৮০ শতাংশ ব্যবসায় একমালিকানাভিত্তিক।"
        },
        {
          "label": "খ",
          "question": "",
          "explanation": "অংশীদারি ব্যবসায়ের বিলোপসাধন বলতে এর সদস্যদের মধ্যকার চুক্তিবদ্ধ সম্পর্কের বিলুপ্তিকে বোঝায়। অংশীদারি আইনের ৪৪ ধারা অনুযায়ী আদালতের নির্দেশে এ ব্যবসায়ের বিলোপসাধন হয়। কোনো অংশীদারের মস্তিষ্ক বিকৃতি ঘটলে অথবা দায়িত্ব পালনে চির অসমর্থ হলে আদালতের নির্দেশে বিলোপ ঘটে।অংশীদারদের মধ্যে আস্থা ও বিশ্বাস ক্ষতিগ্রস্ত হলে অংশীদারি ব্যবসায়ের বিলুপ্তি হয়। এছাড়া ব্যবসায়ে ক্রমাগত লোকসান হতে থাকলে এ ধরনের বিলোপসাধন হয়।"
        },
        {
          "label": "গ",
          "question": "",
          "explanation": "উদ্দীপকের টিপু সীমিত অংশীদার। এ ধরনের অংশীদারের দায় তাদের বিনিয়োগকৃত মূলধন পর্যন্ত সীমাবদ্ধ। এরা ব্যবসায় পরিচালনায় অংশগ্রহণ করে না। আইন অনুযায়ী সকল অংশীদারের সম্মতিতে কোনো নাবালককে সুবিধা প্রদানের জন্য এ ধরনের অংশীদার করা যায়। উদ্দীপকে আসিফ, মাসুম ও রাফি চুক্তির ভিত্তিতে একটি সুপার শপ পরিচালনায় ছিলেন। ব্যবসায় শুরুর কিছুদিন পর মাসুমের মৃত্যু হয়। এ প্রেক্ষিতে তার ১৫ বছরের সন্তান টিপুকে সমঝোতার ভিত্তিতে ব্যবসায়ে যুক্ত করা হয়। টিপুর ১৮ বছর না হওয়ায় সে নাবালক হিসেবে বিবেচিত হবে। এ কারণে সে ব্যবসায়ে অন্তর্ভুক্ত হলেও তার দায় সীমিত থাকবে। এছাড়া ব্যবসায় পরিচালনায়ও সে অংশ নিতে পারবে না। এসব বৈশিষ্ট্য সীমিত অংশীদারের সাথে মিলে যায়। তাই বলা যায়, উদ্দীপকের টিপু সীমিত অংশীদার।"
        },
        {
          "label": "ঘ",
          "question": "",
          "explanation": "আদিল অ্যান্ড কোং' এর গঠন প্রক্রিয়া ১৯৯৪ সালের কোম্পানি আইন অনুযায়ী সম্পন্ন হবে। ১৯৯৪ সালের কোম্পানি আইনে কোম্পানি সংগঠনের গঠন প্রক্রিয়া সম্পর্কে বলা হয়েছে। আইন অনুযায়ী একটি কোম্পানি উদ্যোগ গ্রহণ, দলিলপত্র প্রণয়ন, নিবন্ধনপত্র সংগ্রহ ও কার্যারম্ভ এ চারটি ধারাবাহিক পর্যায়ে গঠিত হয়। এ আইন ও পর্যায় মোতাবেক যৌথ মূলধনী কোম্পানি নিবন্ধিত হয়ে থাকে।। উদ্দীপকের মাহি ও সানি 'আদিল অ্যান্ড কোং' নামে আইনসৃষ্ট একটি প্রতিষ্ঠান স্থাপন করেন। এতে প্রতিষ্ঠানটি কোম্পানি আইন অনুযায়ী পরিচালিত হবে। এছাড়া প্রতিষ্ঠানটি একটি কৃত্রিম ব্যক্তিসত্তার মর্যাদা পাবে। ফলে কোনো সদস্যের মৃত্যুতেও তাদের ব্যবসায়টির বিলোপসাধন ঘটবে না। ১৯৯৪ সালের কোম্পানি আইন অনুযায়ী 'আদিল অ্যান্ড কোং' চারটি ধারাবাহিক পর্যায়ে গঠিত হয়েছে। এক্ষেত্রে সর্বপ্রথম উদ্যোগ গ্রহণ পর্যায়ে মাহি ও সানি একত্র হয়ে কোম্পানির নাম ও মূলধন সম্পর্কিত বিষয়ে সিদ্ধান্ত নেন। এরপর দলিলপত্র প্রণয়ন পর্যায়ে তারা স্মারকলিপি ও পরিমেল নিয়মাবলি প্রস্তুত করেন। পরবর্তীতে উক্ত দলিলপত্র ও নির্ধারিত ফি জমা দিয়ে নিবন্ধনের জন্য আবেদন করেন। তাদের জমাকৃত আবেদনপত্র ও সকল দলিলপত্র যাচাই করে নিবন্ধক সন্তুষ্ট হয়ে প্রতিষ্ঠানটির নাম নিবন্ধন বইতে তালিকাভুক্ত করেন। নিবন্ধনের প্রমাণস্বরূপ তাদের একটি নিবন্ধনপত্র প্রদান করেন। সবশেষে কাজ শুরু করার জন্য তারা কার্যারম্ভের অনুমতিপত্র সংগ্রহ করেন। এভাবে কোম্পানি আইন অনুযায়ী যথাযথ গঠন প্রক্রিয়া অনুসরণ করেই 'আদিল অ্যান্ড কোং' প্রতিষ্ঠা করা হয়েছে।"
        }
      ]
    },
    {
      "number": "5",
      "uddipok": "মি. মমতাজ চট্টগ্রামের নামকরা একজন রেস্টুরেন্ট ব্যবসায়ী। তিনি হোটেল ব্যবস্থাপনার ওপর প্রশিক্ষণ গ্রহণ করেছেন। বর্তমানে তিনি লন্ডনের একটি প্রতিষ্ঠানের সাথে চুক্তিতে আবদ্ধ হয়েছেন। শর্ত অনুযায়ী তিনি ঐ প্রতিষ্ঠানের পণ্য উৎপাদন ও বিক্রি করবেন। সুনামের সাথে ব্যবসায়টি চলছিল। কিন্তু হঠাৎ আগুন লেগে প্রতিষ্ঠানটি ব্যাপক ক্ষতির সম্মুখীন হওয়ায় প্রতিষ্ঠানটি বন্ধ হয়ে যায়।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "মেধা ও মন দ্বারা সৃষ্ট কাজ হলো মেধাসম্পদ।"
        },
        {
          "label": "খ",
          "question": "",
          "explanation": "কোনো পণ্যকে অন্যের অনুরূপ বা অভিন্ন পণ্য থেকে আলাদা করার লক্ষ্যে ব্যবহৃত প্রতীক হলো ট্রেডমার্ক। এর মাধ্যমে মালিক পণ্যের ওপর নির্দিষ্ট চিহ্ন ব্যবহারের একক অধিকার পেয়ে থাকে। এতে ক্রেতা-ভোক্তাদের কাছে প্রতিষ্ঠানের পরিচিতি বাড়ে। আবার, অসাধু ব্যবসায়ীদের জালিয়াতি রোধ করা যায়।"
        },
        {
          "label": "গ",
          "question": "",
          "explanation": "উদ্দীপকের মি. মমতাজ ফ্রানসাইজিং চুক্তি করেছিলেন। এ চুক্তি কোনো খ্যাতনামা কোম্পানির নাম ব্যবহার করে এর পণ্য তৈরি ও বিক্রির অনুমতি দেয়। সাধারণত ব্র্যান্ডেড পণ্য বা সেবার ক্ষেত্রে ফ্রানসাইজিং চুক্তি করা হয়। উদ্দীপকে মি. মমতাজের একটি রেস্টুরেন্টের ব্যবসায় রয়েছে। বর্তমানে তিনি লন্ডনের একটি প্রতিষ্ঠানের সাথে ব্যবসায়িক চুক্তিতে আবদ্ধ হয়েছেন। এ চুক্তি মোতাবেক তিনি ঐ প্রতিষ্ঠানের পণ্য উৎপাদন ও বিক্রির অনুমতি পেয়েছেন। এর বদলে তিনি প্রতিষ্ঠানটিকে এককালীন নির্ধারিত ফি ও বিক্রির পর নিদিষ্ট হারে মুনাফা দিবেন। তবে চুক্তির কোনো শর্ত ভঙ্গ হলে ঐ প্রতিষ্ঠানটি তার সাথে সম্পাদিত চুক্তি বাতিল করতে পারবে। এসব বৈশিষ্ট্যর সাথে ফ্রানসাইজিং চুক্তির মিল আছে। সুতরাং, মি. মমতাজ লন্ডনের প্রতিষ্ঠানটির সাথে ফ্রানসাইজিং চুক্তি সম্পাদন করেছিলেন।"
        },
        {
          "label": "ঘ",
          "question": "",
          "explanation": "উদ্দীপকে মি. মমতাজ অগ্নি বিমা চুক্তি করলে উক্ত প্রতিষ্ঠানটি চালু থাকতো বলে আমি মনে করি। সাধারণত পণ্য, ঘরবাড়ি, কারখানা, যন্ত্রপাতি ইত্যাদি আগুনে পুড়ে যাওয়া থেকে সুরক্ষার জন্য অগ্নি বিমা করা হয়। বিমা চুক্তি করা থাকলে নির্দিষ্ট প্রিমিয়ামের বিনিময়ে হিসাবকারী ঝুঁকি গ্রহণ করে। এতে ব্যবসায়ী চিন্তামুক্ত থাকে। উদ্দীপকে মি. মমতাজ একজন রেস্টুরেন্ট ব্যবসায়ী। চট্টগ্রামে তার একটি নামকরা রেস্টুরেন্ট আছে। বর্তমানে তিনি লন্ডনের একটি প্রতিষ্ঠানের সাথে ফ্রানসাইজি চুক্তি সম্পাদন করেছেন। সুনামের সাথে প্রতিষ্ঠানটি চলছিল। কিন্তু হঠাৎ আগুন লেগে প্রতিষ্ঠানটি ব্যাপক ক্ষতির সম্মুখীন হওয়ায় এটি বন্ধ হয়ে যায়। ব্যবসায়টির অগ্নি বিমা করা থাকলে কার্যক্রম চালিয়ে যেতে পারতো। এতে অগ্নিকাণ্ডের জন্য প্রতিষ্ঠানটি বিমা প্রতিষ্ঠান থেকে আর্থিক ক্ষতিপূরণ পেত। এ ক্ষতিপূরণ দিয়ে উক্ত দুর্ঘটনার ক্ষয়ক্ষতির মাত্রা কমানো যেত। ফলে মি. মমতাজ আবারও নতুন করে ব্যবসায় শুরু করতে পারতেন। সুতরাং, মি. মমতাজ বিমা পদক্ষেপটি নিলে তার প্রতিষ্ঠানটি বন্ধ হতো না।"
        }
      ]
    },
    {
      "number": "6",
      "uddipok": "মি. মিলটন দেশে ও বিদেশে ব্যাপক চাহিদা, বিভিন্ন প্রকাশনা ও প্রাপ্ত তথ্যের ভিত্তিতে একটি চামড়াজাত পণ্য উৎপাদন কারখানা স্থাপন প্রকল্প গ্রহণ করেন। তিনি তার সক্ষমতা ও পরিবেশের প্রভাব মাথায় রেখে সুপরিকল্পিত উপায়ে এই কারখানা প্রতিষ্ঠা করেন। তিনি বড় আকারের ব্যয় যেমন: জমি, ভবন ও যন্ত্রপাতি আমদানি ব্যয় নির্বাহের জন্য একাধিক উৎস হতে তা সংস্থানের চেষ্টা করেন।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট সময়ের মধ্যে নির্দিষ্ট লক্ষ্য বাস্তবায়নে প্রণীত পরিকল্পিত ও সুচিন্তিত কার্যপদ্ধতি হলো প্রকল্প।"
        },
        {
          "label": "খ",
          "question": "",
          "explanation": "যে পদ্ধতিতে একজন উদ্যোক্তা নিজের সক্ষমতাকে যাচাই করেন, তাকে আত্মবিশ্লেষণ বলে। ব্যবসায়ে সাফল্য লাভ বা অকৃতকার্য হওয়ার সাথে ঝুঁকি জড়িত। তাই উদ্যোক্তা নিজেকে বিভিন্ন প্রশ্ন করে তিনি উদ্যোগ নিতে কতটা সক্ষম তা যাচাই করতে পারেন। নিজেকে বিশ্লেষণের এ পদ্ধতির নাম আত্মবিশ্লেষণ।"
        },
        {
          "label": "গ",
          "question": "",
          "explanation": "মি. মিলটন তার প্রকল্প বাস্তবায়নে একাধিক উৎস হতে স্থায়ী মূলধন সংস্থানের চেষ্টা করেন। এ জাতীয় খরচ ব্যবসায়ে শুরুর সময়ে একবারই করতে হয়। ব্যবসায়ের দীর্ঘস্থায়ী সম্পত্তির ব্যয় নির্বাহের জন্য সাধারণত স্থায়ী মূলধন ব্যবহৃত হয়। জমি, ভবন, যন্ত্রপাতি প্রভৃতির জন্য স্থায়ী মূলধন প্রয়োজন হয়। উদ্দীপকের মি. মিলটন চামড়াজাত পণ্য উৎপাদনের একটি কারখানা স্থাপনের প্রকল্প গ্রহণ করেন। তাই তার ব্যাপক মূলধনের প্রয়োজন দেখা দেয়। তিনি বড় আকারের ব্যয় যেমন: জমি, ভবন, যন্ত্রপাতি প্রভৃতি ক্রয়ের জন্য অর্থসংস্থানের চেষ্টা করছেন। জমি, ভবন, যন্ত্রপাতি প্রভৃতি ব্যবসায়ের স্থায়ী সম্পত্তি। এগুলো ব্যবসায়ের শুরুতে প্রয়োজন হয়। আর এই সম্পদগুলো অর্জনের জন্য স্থায়ী মূলধন প্রয়োজন হয়। এ ধরনের ব্যয় একবার করলে দীর্ঘদিন সুফল পাওয়া যায়। সুতরাং, মি. মিলটন তার প্রকল্প বাস্তবায়নে একাধিক উৎস থেকে স্থায়ী মূলধন সংগ্রহের চেষ্টা করছেন।"
        },
        {
          "label": "ঘ",
          "question": "",
          "explanation": "মি. মিলটনের চামড়াজাত পণ্য উৎপাদন প্রকল্প নির্ধারণে তার নিয়ন্ত্রণ বহির্ভূত অর্থনৈতিক পরিবেশের প্রভাব বিবেচনা করছেন। পণ্যের চাহিদা, ভোক্তাদের আয়, সঞ্চয়, খরচ করার প্রবণতা, অর্থসংস্থান প্রভৃতি দ্বারা এ পরিবেশ প্রভাবিত হয়। এ উপাদানগুলো উদ্যোক্তার নিয়ন্ত্রণে থাকে না। তাই প্রকল্প বাছাইয়ের ক্ষেত্রে এ পরিবেশের প্রভাব যথাযথভাবে বিবেচনা করে সিদ্ধান্ত নিতে হয়। উদ্দীপকের মি. মিলটন একটি চামড়াজাত পণ্য উৎপাদন কারখানা স্থাপনের প্রকল্প গ্রহণ করেন। তিনি তার সক্ষমতা ও পরিবেশের প্রভাব মাথায় রেখে কারখানাটি স্থাপন করেন। এক্ষেত্রে তিনি দেশে ও বিদেশে এ পণ্যের ব্যাপক চাহিদার ভিত্তিতে প্রকল্পটি গ্রহণ করেন। এছাড়া তিনি প্রকল্পের বিভিন্ন ব্যয় নির্বাহের জন্য অর্থসংস্থানের চেষ্টা করছেন। এ উপাদানগুলো অর্থনৈতিক পরিবেশের অন্তর্গত। মি. মিলটন প্রকল্প নির্ধারণের পূর্বে অর্থনৈতিক পরিবেশের প্রভাব বিবেচনা করেছেন। তিনি ভোক্তাদের আয়, সঞ্চয়, খরচ করার প্রবণতা প্রভৃতির ওপর ভিত্তি করে বাজার চাহিদা নিরূপণ করেন। এছাড়াও তিনি স্থায়ী মূলধন সংগ্রহের জন্য অর্থসংস্থানের বিভিন্ন উৎস চিহ্নিত করেন। সংগৃহীত অর্থ জমি, ভবন ও যন্ত্রপাতি কেনা বাবদ খরচ করা হবে। এ উপাদানগুলো মি. মিলটন নিয়ন্ত্রণ করতে পারেন না। তিনি অর্থনৈতিক পরিবেশের প্রভাব গুরুত্ব সহকারে বিবেচনা করেছেন।"
        }
      ]
    },
    {
      "number": "7",
      "uddipok": "ইপিজেড-এ জনাব সরওয়ার সাহেবের একটি তৈরি পোশাকের কারখানা রয়েছে। তার প্রতিষ্ঠিত কারখানায় প্রতিস্থাপন ব্যয়সহ মোট ১৯ কোটি টাকা ব্যয় হয়েছে এবং ১৫০ জন শ্রমিক কাজ করছে। শুরুর দিকে স্থানীয় চাহিদার ভিত্তিতে স্বল্প পরিসরে উৎপাদন করলে সময়ের সাথে সাথে বৈদেশিক অর্ডার আসতে থাকে। কিন্তু উন্নত কাঁচামাল, পর্যাপ্ত পুঁজি ও আধুনিক মেশিনারির সমস্যার কারণে পূর্ণোদ্যমে উৎপাদন কার্যক্রম বাধাগ্রস্ত হচ্ছে। তিনি মনে করেন সরকারি কিছু সহায়তার সমস্যা কাটিয়ে উঠে সঠিকভাবে ব্যবসায় পরিচালনায় সক্ষম হবেন।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "স্বল্প মূলধন ও নিজস্ব কারিগরি জ্ঞানের সাহায্যে পরিবারের সদস্যদের মাধ্যমে পারিবারিক পরিবেশে পরিচালিত শিল্প হলো কুটির শিল্প।"
        },
        {
          "label": "খ",
          "question": "",
          "explanation": "যেসব প্রতিষ্ঠানে যন্ত্রপাতি কিংবা স্থায়ী সম্পদ বা মেধাসম্পদ ব্যবহারের মাধ্যমে সেবামূলক কাজ করা হয়, সেগুলোকে সেবা শিল্প বলে। এই শিল্পে কোনো কাজ বা সুবিধা দিয়ে মানুষের জীবনকে আরামদায়ক করে তোলার চেষ্টা করা হয়। মৎস্য আহরণ, নির্মাণ শিল্প ও হাউজিং, অটোমোবাইল সার্ভিসিং, বিনোদন শিল্প, হর্টিকালচার, ফুল চাষ, পর্যটন ও সেবা, হাসপাতাল ও ক্লিনিক প্রভৃতি সেবা শিল্পের অন্তর্ভুক্ত।"
        },
        {
          "label": "গ",
          "question": "",
          "explanation": "উদ্দীপকের জনাব সরওয়ারের প্রতিষ্ঠানটি উৎপাদনমুখী মাঝারি শিল্পের অন্তর্ভুক্ত। পণ্যসামগ্রী তৈরি বা প্রক্রিয়াকরণের সাথে জড়িত শিল্পই হলো উৎপাদনমুখী শিল্প। উৎপাদনমুখী মাঝারি শিল্পে মূলধনের পরিমাণ ১৫ থেকে ৫০ কোটি টাকা হয়। আবার, এ শিল্পে ১২১ থেকে ৩০০ জন শ্রমিক কাজ করে থাকে। উদ্দীপকের জনাব সরওয়ারের ইপিজেড-এ একটি তৈরি পোশাকের কারখানা রয়েছে। সেখানে সুতা, কাপড়, রং প্রক্রিয়াজাত করে পোশাক তৈরি করা হয়। অর্থাৎ, প্রতিষ্ঠানটি উৎপাদনমুখী শিল্প। এটি প্রতিষ্ঠায় তিনি ১৯ কোটি টাকা বিনিয়োগ করেন। আর তার প্রতিষ্ঠানের শ্রমিক সংখ্যা ১৫০ জন। মূলধন ও শ্রমিকের সংখ্যাগত এসব বৈশিষ্ট্য উৎপাদনমুখী মাঝারি শিল্পের সাথে সাদৃশ্যপূর্ণ। সুতরাং, জনাব সরওয়ারের প্রতিষ্ঠানটিকে উৎপাদনমুখী মাঝারি শিল্প বলা যায়।"
        },
        {
          "label": "ঘ",
          "question": "",
          "explanation": "উন্নত কাঁচামাল, পর্যাপ্ত পুঁজি ও আধুনিক মেশিনারি জনাব সরওয়ারকে সফলভাবে ব্যবসায় পরিচালনা করতে সুবিধা দিবে বলে আমি মনে করি। উন্নত কাঁচামাল পণ্যের গুণগত মান নিশ্চিত করে থাকে। আর পর্যাপ্ত পুঁজি ব্যবসায়ের গঠন, পরিচালনা ও সম্প্রসারণে সহায়ক ভূমিকা পালন করে। এছাড়া আধুনিক প্রযুক্তি বৃহদায়তন পণ্য উৎপাদন নিশ্চিত করে। উদ্দীপকে ইপিজেড-এ জনাব সরওয়ারের একটি পোশাক তৈরির কারখানা রয়েছে। বৈশিষ্ট্যের দিক থেকে এটি একটি উৎপাদনমুখী মাঝারি শিল্প। শুরুর দিকে ব্যবসায়টি স্থানীয় চাহিদার ভিত্তিতে উৎপাদন করার পর বিদেশ থেকেও অর্ডার আসতে থাকে। কিন্তু ব্যবসায়টিতে 'উন্নত কাঁচামাল, পর্যাপ্ত পুঁজি ও আধুনিক যন্ত্রপাতির অভাবে বৈদেশিক অর্ডারমাফিক পণ্য উৎপাদনে বাধা সৃষ্টি হচ্ছে। জনাব সরওয়ারের ব্যবসায়টি সফলভাবে পরিচালনার জন্য প্রথমে দরকার উন্নত কাঁচামাল। এর মাধ্যমে তিনি তাদের পণ্যের মান উন্নয়ন করে বৈদেশিক অর্ডার সরবরাহ করতে পারবেন। আর এ কাঁচামাল সংগ্রহে তার পর্যাপ্ত পুঁজি দরকার। এছাড়া পুঁজির মাধ্যমে তিনি আধুনিক যন্ত্রপাতির ব্যবস্থাও করতে পারবেন। এ যন্ত্রপাতি উন্নত কাঁচামালকে কম খরচে এবং কম সময়ে বেশি পরিমাণে প্রক্রিয়াজাতকরণে সাহায্য করবে। এভাবে উক্ত বিষয়সমূহ সঠিকভাবে নিশ্চিত করা গেলে জনাব - সরওয়ার সফলভাবে ব্যবসায় পরিচালনা করতে পারবেন।"
        }
      ]
    },
    {
      "number": "8",
      "uddipok": "জনাব রাশেদ 'খাদি এন্টারপ্রাইজ' এর স্বত্বাধিকারী। তিনি অত্যন্ত বাস্তবজ্ঞানের অধিকারী। প্রতিষ্ঠানের যাবতীয় তথ্য সবসময় তার নখদর্পণে থাকে। তিনি সবার 'সাথে আলাপ-আলোচনার মাধ্যমে ব্যবসায়িক সিদ্ধান্ত গ্রহণ করেন ও যৌক্তিকতা তুলে ধরেন। ফলে প্রত্যেকে স্ব-স্ব অবস্থান হতে ভূমিকা রাখতে পারে। অপরদিকে 'সোনালী ট্রেডার্সের' মালিক জনাব শাকিল নেতিবাচক মনোভাব পোষণ করে। ফলে বেশির ভাগ সময় উৎপাদন টার্গেট পূরণ করতে না পারায় অনেক ফরমায়েশ বাতিল হয়। কর্মীরা প্রতিষ্ঠানকে নিজের ভাবতে পারে না।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "ব্যবস্থাপনার প্রথম কাজ হলো পরিকল্পনা প্রণয়ন।"
        },
        {
          "label": "খ",
          "question": "",
          "explanation": "কর্মীদের পূর্ণ কার্যক্ষমতা ব্যবহারের লক্ষ্যে তাদেরকে কাজের প্রতি অনুপ্রাণিত বা উৎসাহী করার প্রক্রিয়া হলো প্রেষণা। মানুষের ইচ্ছা ও আকাঙ্ক্ষাকে প্রভাবিত করে স্বতঃস্ফূর্তভাবে কাজ করার আগ্রহ তৈরি করা প্রেষণার উদ্দেশ্য। এটি কর্মীদের মানসিক অবস্থাকে প্রতিষ্ঠান ও কাজের প্রতি ইতিবাচক করে তোলে। এতে কাজের প্রতি কর্মীর মনোবল বাড়ে।"
        },
        {
          "label": "গ",
          "question": "",
          "explanation": "উদ্দীপকে 'খাদি এন্টারপ্রাইজ' এ গণতান্ত্রিক নেতৃত্ব বিদ্যমান। গণতান্ত্রিক নেতৃত্বে নেতা কর্মীদের সাথে আলোচনা করে সিদ্ধান্ত গ্রহণ করেন। এ আলোচনায় কর্মীরা মতামত দিতে পেরে নিজেদের প্রতিষ্ঠানের জন্য গুরুত্বপূর্ণ মনে করে। ফলে কাজের প্রতি তাদের আগ্রহ বেড়ে যায়। এ নেতৃত্বে নেতা কর্মীদের সাথে সবসময় আন্তরিক ব্যবহার করেন। তাই কর্মীরা নেতার প্রতি সন্তুষ্ট থাকে। উদ্দীপকে জনাব রাশেদ 'খাদি এন্টারপ্রাইজ' এর স্বত্বাধিকারী। তিনি অত্যন্ত বাস্তবজ্ঞানের অধিকারী। তিনি সবার সাথে আলাপ-আলোচনা করে ব্যবসায়িক সিদ্ধান্ত গ্রহণ করেন। ফলে কর্মীরা প্রত্যেকে স্ব স্ব অবস্থানে ভূমিকা রাখতে পারে। কর্মীদের মতামত মূল্যায়ন ও সুযোগ-সুবিধা বিবেচনা করায় কর্মীরা ইতিবাচক মনোভাব প্রকাশ করে। এসব বৈশিষ্ট্যের সাথে গণতান্ত্রিক নেতৃত্বের মিল পাওয়া যায়। সুতরাং, 'খাদি এন্টারপ্রাইজ' এ গণতান্ত্রিক নেতৃত্ব বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত গণতান্ত্রিক ও স্বৈরতান্ত্রিক নেতৃত্বের মধ্যে আমি গণতান্ত্রিক নেতৃত্বকে সমর্থন করি। গণতান্ত্রিক নেতৃত্বে নেতা অধস্তনদের সাথে আলোচনা করে যেকোনো কাজের সিদ্ধান্ত নেন। এতে কর্মীরা নিজেদের প্রতিষ্ঠানের অংশ মনে করেন। এ নেতৃত্বে কর্মীরা গুরুত্ব পায়। আর স্বৈরতান্ত্রিক নেতৃত্বে নেতা অধস্তনদের চাপ প্রয়োগ করে কাজ আদায় করেন। এ নেতৃত্বে কর্মীরা কোনো গুরুত্ব পায় না। উদ্দীপকে জনাব রাশেদ প্রতিষ্ঠানের সবার সাথে আলোচনা করে সিদ্ধান্ত নেন। এক্ষেত্রে তিনি গণতান্ত্রিক নেতৃত্ব অনুসরণ করেন। অন্যদিকে, জনাব শাকিল কর্মীদের প্রতি নেতিবাচক মনোভাব পোষণ করেন। এর ফলে কর্মীরা প্রতিষ্ঠানকে নিজেদের ভাবতে পারেন না। অর্থাৎ তিনি স্বৈরতান্ত্রিক নেতৃত্ব অনুসরণ করেন। জনাব রাশেদের গণতান্ত্রিক নেতৃত্বে কর্মীরা সন্তুষ্ট থাকে। তারা নিজেদের মতামতের গুরুত্ব পায় বলে কাজের প্রতি আগ্রহী হয়। এতে কাজের মান ভালো হয়। এটি প্রতিষ্ঠানের মূল লক্ষ্য অর্জনে সহায়তা করে। আর জনাব শাকিলের স্বৈরতান্ত্রিক নেতৃত্বে কর্মীরা সবসময় চাপে থাকে। এতে কাজের প্রতি তাদের আগ্রহ হারিয়ে যায়। ফলে এরূপ নেতৃত্ব প্রতিষ্ঠানের জন্য ভালো ফল বয়ে আনে না। তাই বলা যায়, জনাব রাশেদের গণতান্ত্রিক নেতৃত্বই উত্তম।"
        }
      ]
    },
    {
      "number": "9",
      "uddipok": "'বে ক্লথ স্টোর' এর স্বত্বাধিকারী জনাব মান্নান বিক্রয় বৃদ্ধির লক্ষ্যে সন্তা ও জনপ্রিয় ইলেকট্রনিক মাধ্যমে তার প্রতিষ্ঠান ও পণ্যের তথ্যাবলি প্রকাশ করে ভোক্তাদের দৃষ্টি আকর্ষণ করেন। স্বল্প সময়ে প্রতিষ্ঠানের সুনাম অর্জন সম্ভব হয়। বিক্রয় কার্যাবলি সম্পাদনে সচেতন, সৎ ও মিশুক স্বভাবের অধিকারী মিস রুমাকে নিয়োগ প্রদান করার ফলে লক্ষ্যার্জন সহজ হয়।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "যে প্রক্রিয়ায় পণ্য বা সেবা উৎপাদনকারীদের কাছ থেকে প্রকৃত ভোক্তা বা ব্যবহারকারীদের কাছে পৌছানো হয়, তাকে বণ্টন প্রণালি বলে।"
        },
        {
          "label": "খ",
          "question": "",
          "explanation": "কোনো কিছু দিয়ে পণ্যকে আবৃত করা হলো মোডকিকরণ। মোড়ক পণ্যকে সুরক্ষা দেয় ও বহনযোগ্য করে। পণ্যসামগ্রীকে সুন্দর ও আকর্ষণীয় করা এবং নষ্ট বা ভেঙে যাওয়া থেকে রক্ষার উদ্দেশ্যে পণ্য মোড়কিকরণ করা হয়। এ ব্যবস্থা পণ্যের নিরাপত্তা নিশ্চিতকরণ ও বিক্রি বাড়ানোর জন্য আবশ্যক।"
        },
        {
          "label": "গ",
          "question": "",
          "explanation": "জনাব মান্নানের অনুসৃত প্রচার মাধ্যমটির নাম হলো টেলিভিশন। বর্তমানে টেলিভিশন বিজ্ঞাপনের অন্যতম জনপ্রিয় ইলেকট্রনিক মাধ্যম। পণ্যের দর্শন ও শ্রবণযোগ্য স্লাইড ব্যবহার করে টেলিভিশনে বিজ্ঞাপন দেওয়া হয়। এর মাধ্যমে অনেক সংখ্যক ক্রেতা ও ভোক্তার কাছে স্বল্প খরচে পণ্য সম্পর্কে তথ্য পৌঁছানো যায়। উদ্দীপকে 'বে ক্লথ স্টোর' এর স্বত্বাধিকারী জনাব মান্নান। তিনি বিক্রয় বাড়ানোর লক্ষ্যে জনপ্রিয় একটি বিজ্ঞাপন মাধ্যমে তার প্রতিষ্ঠান ও পণ্যের তথ্যাবলি প্রকাশ করেন। এ মাধ্যমে বিজ্ঞাপন দিতে তার কম খরচ হয়েছে। তাছাড়া এর মাধ্যমে তিনি অনেক সংখ্যক ক্রেতার কাছে বিজ্ঞাপনী বার্তা পৌঁছে দিয়েছেন। এসব বৈশিষ্ট্য টেলিভিশনের সাথে সামঞ্জস্যপূর্ণ। তাই বলা যায়, জনাব মান্নানের ব্যবহৃত প্রচার মাধ্যমটি হলো টেলিভিশন।"
        },
        {
          "label": "ঘ",
          "question": "",
          "explanation": "উদ্দীপকে বিক্রয় প্রসারসহ ব্যবসায়ের বিভিন্ন কর্মকাণ্ড পরিচালনায় মি. মান্নানের নেওয়া পদক্ষেপসমূহ যথার্থ। পণ্যের বিক্রয় প্রসারের জন্য বিজ্ঞাপন মাধ্যম ব্যবহার করা হয়। এর মাধ্যমে ক্রেতাদেরকে পণ্য বা সেবা সম্পর্কে জানানো হয়। ফলে ক্রেতারা পণ্য ক্রয়ে উদ্বুদ্ধ হয়। আবার, বিক্রয়কর্মীর মাধ্যমেও বিক্রয় প্রসার ঘটে। বিক্রয়কর্মী তার শারীরিক, মানসিক ও নৈতিক গুণাবলির মাধ্যমে সহজেই গ্রাহকের আস্থা অর্জন করতে পারেন। ফলে বিক্রি ও মুনাফা বেড়ে যায়। উদ্দীপকের জনাব মান্নান 'বে ক্লথ স্টোর' নামে একটি কাপড়ের দোকানের মালিক। বিক্রি বাড়ানোর জন্য তিনি একটি জনপ্রিয় মাধ্যমে তার পণ্য ও প্রতিষ্ঠান সম্পর্কে প্রচার করেন। পাশাপাশি বিক্রির কাজ পরিচালনা করার জন্য একজন সচেতন, মিশুক ও সৎ স্বভাবের বিক্রয়কর্মী নিয়োগ দেন। ফলে সহজেই তিনি লক্ষ্য অর্জন করতে সক্ষম হন। এক্ষেত্রে জনপ্রিয় মাধ্যমে বিজ্ঞাপন দেওয়ায় অনেক মানুষ তার প্রতিষ্ঠান ও পণ্য সম্পর্কে জানতে পারবে। এতে তার দোকানে ক্রেতার সমাগম বাড়বে। পাশাপাশি বিক্রয়কর্মীর সততা দেখে তার প্রতিষ্ঠানের প্রতি ক্রেতাদের বিশ্বস্ততা তৈরি হবে। ফলে তারা লেনদেন করতে আগ্রহী হবে। পাশাপাশি বিক্রয়কর্মীর মিশুক স্বভাব ক্রেতাদের সহজেই আপন করে নিয়ে স্থায়ী গ্রাহকে পরিণত করতে সহায়তা করবে। এতে প্রতিষ্ঠানের বিক্রি বাড়বে এবং লক্ষ্য অর্জিত হবে। বিক্রয় প্রসারসহ ব্যবসায়ের বিভিন্ন কর্মকাণ্ড পরিচালনায় জনাব মান্নানের নেওয়া পদক্ষেপ যথার্থ।"
        }
      ]
    },
    {
      "number": "10",
      "uddipok": "আবদুর রহমান তার সঞ্চিত পুঁজি নিয়ে ব্যবসায় শুরু করতে গেলে তার বন্ধু ইফতি তাকে প্রয়োজনীয় তথ্য সরবরাহ ও প্রশিক্ষণ গ্রহণে সহায়তা করেন। তার অপর বন্ধু রাকিব প্রতিষ্ঠান নিবন্ধীকরণ ও অবকাঠামোগত দিকগুলোতে সহায়তার হাত বাড়িয়ে দেন। তাছাড়া রাষ্ট্রীয় মালিকানাধীন একটি ব্যাংকের আর্থিক ও কারিগরি সহায়তায় তিনি সফলতা লাভ করেন।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "প্রকল্পের ধরন অনুযায়ী বাণিজ্যিক ব্যাংকের ঋণসীমা সর্বনিম্ন ৫০ হাজার থেকে সর্বোচ্চ ১০ কোটি টাকা।"
        },
        {
          "label": "খ",
          "question": "",
          "explanation": "কর অবকাশ হলো কর মওকুফ করা। সরকার অনেক সময় নির্দিষ্ট সময় পর্যন্ত নতুন শিল্পপ্রতিষ্ঠানকে করের আওতার বহির্ভূত রাখে। এতে উদ্যোক্তারা অর্জিত মুনাফার ওপর নির্দিষ্ট মেয়াদের জন্য কর মওকুফ পায়। এ ব্যবস্থাকেই কর অবকাশ বলে। এ সুবিধার জন্য উদ্যোক্তারা শিল্প স্থাপনে আগ্রহী হয়।"
        },
        {
          "label": "গ",
          "question": "",
          "explanation": "উদ্দীপকে ইফতি উদ্দীপনামূলক সহায়তা প্রদান করেন। ব্যবসায় বা শিল্প স্থাপন একটি ঝুঁকিপূর্ণ কাজ। তাই উদ্যোক্তাদের এক্ষেত্রে আগ্রহী করার জন্য উদ্দীপনামলক সহায়তা প্রয়োজন। এ ধরনের সহায়তা একজন উদ্যোক্তাকে ব্যবসায় গঠনে অনুপ্রেরণা দেয়। বিভিন্ন অনুপ্রেরণামূলক প্রশিক্ষণ, বিনিয়োগে সুযোগ-সুবিধা, কারিগরি ও অর্থনৈতিক তথ্য সরবরাহ প্রভৃতি এরূপ সহায়তার অন্তর্ভুক্ত। উদ্দীপকের আবদুর রহমান তার সঞ্চিত পুঁজি দিয়ে ব্যবসায় শুরু করতে চান। এজন্য তার বন্ধু ইফতি তাকে প্রয়োজনীয় তথ্য সরবরাহ ও প্রশিক্ষণ গ্রহণে সহায়তা করে। ফলে তিনি তার প্রশিক্ষণকে কাজে লাগিয়ে আত্মবিশ্বাসের সাথে ব্যবসায় স্থাপন করেন। এতে তিনি রকারি ও বেসরকারি প্রতিষ্ঠানের দেওয়া সুযোগ-সুবিধার যথাযথ ব্যবহার করতে পারবেন। আর এ বৈশিষ্ট্যগুলো উদ্দীপনামূলক সহায়তার সাথে মিলে যায়। তাই বলা যায়, উদ্দীপকে ইফতি উদ্দীপনামূলক সহায়তা প্রদান করেন।"
        },
        {
          "label": "ঘ",
          "question": "",
          "explanation": "আবদুর রহমানের সফলতায় রাষ্ট্রীয় প্রতিষ্ঠানের ভূমিকা কম নয়-উক্তিটি যথার্থ বলে আমি মনে করি। বিডিবিএল (বাংলাদেশ ডেভেলপমেন্ট ব্যাংক লিমিটেড) সম্পূর্ণ রাষ্ট্রীয় মালিকানাধীন একটি বাণিজ্যিক ব্যাংক। এটি সরকারি ও বেসরকারি শিল্পে আর্থিক ও কারিগরি সহায়তা দেয়। এছাড়াও নতুন শিল্প স্থাপন, চালু শিল্প বা প্রকল্পগুলোর আধুনিকীকরণ, যন্ত্রপাতি পরিবর্তন ও সম্প্রসারণের জন্য সহায়তা দিয়ে থাকে। আবার শিল্প উদ্যোক্তাদের ঋণ ও ব্যবসায়িক পরামর্শ দেয়। উদ্দীপকের আবদুর রহমান তার সঞ্চিত পুঁজি দিয়ে ব্যবসায় শুরু করতে চান। এক্ষেত্রে তার বন্ধু ইফতি তাকে প্রয়োজনীয় তথ্য সরবরাহ ও প্রশিক্ষণ গ্রহণে সহায়তা করেন। তাছাড়া রাষ্ট্রীয় মালিকানাধীন একটি ব্যাংকের আর্থিক ও কারিগরি সহায়তা নেন। ফলে তিনি তার ব্যবসায়ে সফলতা অর্জন করেন। বৈশিষ্ট্যানুযায়ী এ রাষ্ট্রীয় প্রতিষ্ঠানটি বিডিবিএল। এটি আবদুর রহমানকে শিল্প স্থাপনে সহায়তা করে। এছাড়া এটি তার স্থাপিত শিল্পের আধুনিকায়ন ও সম্প্রসারণে ঋণ ও কারিগরি সহায়তা দেয়। ফলে জনাব আবদুর রহমান তার ব্যবসায় গঠনগত ও পরিচালনাগত সুবিধা ভাগ করে। আবার প্রতিষ্ঠানটি বিভিন্ন আর্থিক পরামর্শমূলক সহায়তার কারণে দেশের আরও শিল্পের বিকাশ হচ্ছে। ফলে আবদুর রহমানের মতো অনেকে তাদের ভাগ্য পরিবর্তন করতে পারছেন। সুতরাং, আবদুর রহমানের সফলতায় রাষ্ট্রীয় প্রতিষ্ঠানের ভূমিকা কম নয় বলে আমি মনে করি।"
        }
      ]
    },
    {
      "number": "11",
      "uddipok": "সততা ট্রেডিং-এর কর্ণধার মি. আফজল পার্শ্ববর্তী দেশসমূহ হতে নিত্যপ্রয়োজনীয় পণ্যদ্রব্য আমদানি করেন। দীর্ঘদিনের ব্যবসায়িক অভিজ্ঞতা থেকে তিনি বিশেষ সময়ে নির্দিষ্ট পণ্যের ক্রমবর্ধমান চাহিদা অনুসারে আমদানিপূর্বক তা পরিমিত মুনাফায় মধ্যস্থব্যবসায়ীর নিকট সরবরাহ করেন। তিনি একজন ব্যবসায়ী ও সমাজের সদস্য হিসেবে সকল পক্ষের প্রতি দায়িত্ব পালনে সচেষ্ট থাকেন যা ব্যবসায়ীমহল অবগত। কিন্তু 'আলফা ট্রেডিং' এর কর্ণধার জনাব শফিক বেশি পরিমাণে পণ্য মজুদ করেন এবং বাজারে কৃত্রিম সংকট সৃষ্টি করে অতি মুনাফায় পণ্য বিক্রয়ের চেষ্টা করেন। সম্প্রতি সংশ্লিষ্ট কর্তৃপক্ষ কর্তৃক পরিচালিত ভ্রাম্যমাণ আদালতের নিকট বিষয়টি গোচরীভূত হওয়ায় তাকে জরিমানা করা হয়।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "যে জ্ঞানবোধ ও আচরণ সমাজ মূল্যবান ও অনুকরণীয় মনে করে, তাকে মূল্যবোধ বলে।"
        },
        {
          "label": "খ",
          "question": "",
          "explanation": "ব্যবসায়ের যাবতীয় কাজ সমাজকে ঘিরেই হয়ে থাকে বলে একে সামাজিক প্রতিষ্ঠান বলা হয়। সমাজে বসবাসকারী জনগণের চাহিদা, রুচি, চেতনা প্রভৃতি বিবেচনায় রেখে ব্যবসায় পরিচালিত হয়। এছাড়া ব্যবসায় অনেক সময় সমাজের মানুষদের জন্য জনহিতকর কাজও করে থাকে। সমাজের জনগণের সেবার মাধ্যমেই এটি তার কাজ পরিচালনা করে থাকে। এ কারণে ব্যবসায়কে সামাজিক প্রতিষ্ঠান বলা হয়।"
        },
        {
          "label": "গ",
          "question": "",
          "explanation": "মি. আফজল ব্যবসায়ের সামাজিক দায়বদ্ধতা পালনের মাধ্যমে ক্রেতাদের প্রতি দায়িত্ব পালন করেন। ক্রেতা ও ভোক্তাদের আস্থা ও সহযোগিতার ওপর ব্যবসায়ের সফলতা নির্ভর করে। এজন্য ব্যবসায়ীকে ক্রেতা ও ভোক্তাদের প্রতি সামাজিক দায়িত্ব পালন করতে হয়। পণ্যের বাজার স্থিতিশীল রাখা, মানসম্মত পণ্য সরবরাহ প্রভৃতি ক্রেতা ও ভোক্তাদের প্রতি সামাজিক দায়িত্বের উদাহরণ।উদ্দীপকের মি. আফজল সততা ট্রেডিং-এর কর্ণধার। তিনি পার্শ্ববর্তী দেশসমূহ হতে নিত্যপ্রয়োজনীয় পণ্যদ্রব্য আমদানি করেন এবং তা মধ্যস্থব্যবসায়ীদের কাছে বিক্রি করেন। তিনি পরিমিত মুনাফায় পণ্য বিক্রি করেন। তাছাড়া তিনি পণ্যে ভেজাল মেশানো বা নিম্নমানের পণ্য ক্রেতাদের সরবরাহ করেন না। তিনি সবসময় ক্রেতাদের মানসম্মত পণ্য সরবরাহের চেষ্টা করেন। এসবের সাথে ক্রেতা-ভোক্তার প্রতি ব্যবসায়ের সামাজিক দায়িত্ব পালনের মিল পাওয়া যায়। এভাবে মি. আফজল ক্রেতাদের প্রতি সামাজিক দায়িত্ব পালন করেন।"
        },
        {
          "label": "ঘ",
          "question": "",
          "explanation": "উদ্দীপকের প্রথম ব্যবসায়ী মি. আফজলকে আমি সমর্থন করি এবং অন্য ব্যবসায়ীকে আমি ব্যবসায়ের নৈতিকতা ও সামাজিক দায়বদ্ধতা পালনের পরামর্শ দেব। সুন্দর, সুষ্ঠু ও সঠিকভাবে ব্যবসায় পরিচালনায় নৈতিকতা দিক-নির্দেশনা হিসেবে কাজ করে। কৃত্রিম সংকট সৃষ্টি না করে সততার সাথে ব্যবসায় করা নৈতিকতার অংশ। এছাড়া সামাজিক প্রতিষ্ঠান হিসেবে সমাজের বিভিন্ন 'পক্ষ যেমন: রাষ্ট্র, সমাজ, ক্রেতা-ভোক্তার প্রতিও রয়েছে সামাজিক দায়বদ্ধতা। এজন্য ব্যবসায় প্রতিষ্ঠানকে মুনাফা অর্জনের পাশাপাশি সমাজের জন্য কিছু কল্যাণমূলক কাজ করতে হয়। উদ্দীপকের সততা ট্রেডিং-এর কর্ণধার মি. আফজল সমাজের সকল পক্ষের প্রতি দায়িত্ব পালনে সচেষ্ট থাকেন। তিনি পণ্য আমদানি করে পরিমিত মুনাফায় মধ্যস্থব্যবসায়ীর কাছে সরবরাহ করেন। অপরদিকে, 'আলফা ট্রেডিং' এর কর্ণধার জনাব শফিক ব্যবসায়ে অসৎ উপায় অবলম্বন করেন। তিনি বেশি পরিমাণে পণ্য মজুদ করে বাজারে কৃত্রিম সংকট সৃষ্টি করেন। এছাড়া অতি মুনাফায় তিনি পণ্য বিক্রির চেষ্টা করেন। এতে ক্রেতা-ভোক্তাদের নানান ভোগান্তি পোহাতে হয়। মি. আফজল ব্যবসায়ের নৈতিকতা ও সামাজিক দায়বদ্ধতা সঠিকভাবে পালন করছেন। এতে তার ব্যবসায়ে সুনাম ও গ্রহণযোগ্যতা বৃদ্ধি পেয়েছে। অপরদিকে, জনাব শফিক ব্যবসায়ে অসৎ উপায় অবলম্বন করেন। এজন্য ভ্রাম্যমাণ আদালত তাকে জরিমানা করে। এ পরিস্থিতিতে জনাব শফিকের মতো ব্যবসায়ীদের উচিত পণ্যের মজুতদারি না করা। এছাড়া তাকে ন্যায্যমূল্যে পণ্য সরবরাহ করতে হবে। এতে সমাজে তার ব্যবসায়ের গ্রহণযোগ্যতা বাড়বে। তাই সব ব্যবসায়ীকেই সামাজিক দায়িত্ব পালন করে ব্যবসায় পরিচালনা করা উচিত বলে আমি মনে করি।"
        }
      ]
    }
  ]
}