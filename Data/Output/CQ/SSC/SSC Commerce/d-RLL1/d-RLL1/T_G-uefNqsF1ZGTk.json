{
  "title": "দিনাজপুর বোর্ড ২০২২",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "রাজশাহীর মীনারা বেগম শাড়ি, থ্রি-পিস, পাঞ্জাবি প্রভৃতি বিক্রয় করেন। তিনি লাভের সম্পূর্ণ অর্থ পরিবারের জন্য খরচ না করে ভবিষ্যতের প্রয়োজনে কিছু জমা করেন। তার কাজে সাহায্য করার জন্য বর্তমানে তিনি ২ জন বেকার শিক্ষিত ছেলেকে কাজে নিয়োগ দেন।",
      "tag": "Din B 22",
      "sub_questions": [
        {
          "label": "ক",
          "question": "",
          "explanation": "ব্যবসায় প্রতিষ্ঠানের গঠন, পরিচালনা ও সম্প্রসারণের ওপর প্রত্যক্ষ বা পরোক্ষভাবে প্রভাব বিস্তার করে এমন সব পারিপার্শ্বিক উপাদানের সমষ্টি হলো ব্যবসায় পরিবেশ।"
        },
        {
          "label": "খ",
          "question": "",
          "explanation": "'হাঁস-মুরগি পালন' প্রজনন শিল্পের অন্তর্গত। এ শিল্পের মাধ্যমে উদ্ভিদ ও প্রাণীর বংশবিস্তার করানো হয়। হাঁস-মুরগি লালন-পালনের মাধ্যমে তা বড় করা হয়। এ হাঁস-মুরগি থেকে ডিম ও ডিম থেকে বাচ্চা উৎপাদন করা হয়। তাই হাঁস-মুরগি পালন প্রজনন শিল্পের আওতায় পড়ে।"
        },
        {
          "label": "গ",
          "question": "",
          "explanation": "মীনারা বেগমের কাজটি ব্যবসায়ের অন্তর্গত। মুনাফা অর্জনের জন্য পণ্য ও সেবা উৎপাদন, বণ্টন ও এর সহায়ক সব বৈধ অর্থনৈতিক কাজ হলো ব্যবসায়। ব্যবসায়ে ঝুঁকি ও অনিশ্চয়তা থাকে। এর মধ্য দিয়েই ব্যবসায়ী মুনাফা অর্জনের চেষ্টা করেন। মুনাফা অর্জনের উদ্দেশ্যে কোনো কাজ করলে সেটিই কেবল ব্যবসায় হিসেবে গণ্য হবে। আর.সে কাজ অবশ্যই বৈধ হতে হবে। মীনারা বেগম শাড়ি, থ্রি-পিস, পাঞ্জাবি প্রভৃতি বিক্রি করেন। এভাবে তিনি মুনাফা অর্জন করেন। এর মাধ্যমে তিনি জীবিকা নির্বাহ করছেন। তার এ কাজটি বৈধ ও অর্থসংশ্লিষ্ট। আবার এতে ঝুঁকি ও মুনাফা অর্জনের উদ্দেশ্য, আছে। এসব বৈশিষ্ট্য ব্যবসায়ের সাথে সামঞ্জস্যপূর্ণ। তাই মীনারা বেগমের কাজকে ব্যবসায় বলা যায়।"
        },
        {
          "label": "ঘ",
          "question": "",
          "explanation": "দেশের অর্থনীতিকে শক্তিশালী করতে মীনারা বেগমের ব্যবসায় কার্যক্রম যথেষ্ট গুরুত্বপূর্ণ বলে আমি মনে করি। শিল্প ও ব্যবসায়কে অর্থনীতির উন্নয়নের প্রভাবক মনে করা হয়। এর প্রসার হলে পুরো দেশের উন্নতি হয়। যে দেশ ব্যবসা-বাণিজ্যে যত উন্নত, সে দেশ আর্থিকভাবে তত সচ্ছল। মীনারা বেগম শাড়ি, থ্রি-পিস, পাঞ্জারি প্রভৃতি বিক্রি করেন। তিনি লাভের সম্পূর্ণ অর্থ খরচ না করে লাভের কিছু অংশ তিনি সঞ্চয় করেন। তার কাজে সাহায্য করার জন্য লোকবলের প্রয়োজন হয়। তাই বর্তমানে তিনি দুইজন বেকার শিক্ষিত ছেলেকে কাজে নিয়োগ করেন। মীনারা বেগম তার ব্যবসায়ের মাধ্যমে নিজের কর্মসংস্থান ও আয়ের ব্যবস্থা করেছেন। আবার, তার সাথে এখন দুইজন কর্মীও কাজ করছেন। এতে তাদেরও কাজের ব্যবস্থা ও আয়ের সুযোগ হয়েছে। অনেক বেকার যুবক তাকে দেখে অনুপ্রাণিত হয়ে ব্যবসায় গড়ে তুলবে। এতে দেশের কর্মসংস্থানের সুযোগ ও আয় বেড়ে যাবে। ফলে অর্থনৈতিক অবস্থার উন্নয়ন হবে। সুতরাং, মীনারা বেগমের ব্যবসায় দেশের অর্থনীতির জন্য গুরুত্বপূর্ণ।"
        }
      ]
    },
    {
      "number": "2",
      "uddipok": "ঢাকার জয়দেব কাঠ দিয়ে বিভিন্ন ধরনের চেয়ার, টেবিল, খাট প্রভৃতি তৈরি করে অনলাইন ও অফলাইনে বিক্রয় করেন। তার তৈরিকৃত পণ্যের মান ভালো হওয়ায় চাহিদা ব্যাপক বৃদ্ধি পায়। ফলে অতিরিক্ত অর্ডার সরবরাহের জন্য তার ব্যবসায়ের আকার বৃদ্ধি করার প্রয়োজন পড়ে। কিন্তু নিজের কাছে প্রয়োজনীয় অর্থ না থাকায় তা করতে পারছে না। এমতাবস্থায় আর্থিক প্রতিষ্ঠানের নিকট থেকে ঋণ নেওয়ার চিন্তা-ভাবনা করছেন।",
      "tag": "Din B 22",
      "sub_questions": [
        {
          "label": "ক",
          "question": "",
          "explanation": "অর্থ উপার্জনের উদ্দেশ্যে গ্রাহকদের সরাসরি কোনো সুবিধা বা সেবা দেওয়ার সাথে জড়িত কাজ হলো প্রত্যক্ষ সেবা।"
        },
        {
          "label": "খ",
          "question": "",
          "explanation": "ব্যবসায়ের পণ্য বা সেবাসামগ্রী বণ্টনকারী শাখা হলো বাণিজ্য। পণ্য উৎপাদনের পর তা ভোক্তার কাছে পৌঁছানোর প্রয়োজন হয়। এ কাজে বিপণনকারীকে বিভিন্ন বাধার (স্থানগত, সময়গত, ঝুঁকিগত, তথ্যগত প্রভৃতি) সম্মুখীন হতে হয়। এসব বাধা দূর করে ভোক্তার কাছে পণ্য পৌছে দেওয়াই বাণিজ্যের কাজ। এজন্য বাণিজ্যকে পণ্য বা সেবাসামগ্রী বণ্টনকারী শাখা বলা হয়।"
        },
        {
          "label": "গ",
          "question": "",
          "explanation": "জয়দেবের কাজটি উৎপাদন শিল্পের অন্তর্গত। এ শিল্পে শ্রম ও যন্ত্রের সাহায্যে পণ্য উৎপাদন করা হয়। এক্ষেত্রে কাঁচামাল ও অর্ধপ্রস্তুত পণ্যকে প্রক্রিয়াজাত করা হয়। এরপর তা থেকে মানুষের ব্যবহার উপযোগী পণ্য তৈরি করা হয়। তুলা থেকে কাপড়, কাঠ থেকে আসবাবপত্র, গম থেকে আটা তৈরি প্রভৃতি উৎপাদন শিল্পের অন্তর্গত। জয়দেব ঢাকার কাঠ ব্যবসায়ী। তিনি আসবাবপত্র তৈরির জন্য কাঁচামাল হিসেবে কাঠ সংগ্রহ করেন। এরপর কাঠগুলো প্রক্রিয়াজাত করেন। এই কাঠ থেকে বিভিন্ন ধরনের চেয়ার, টেবিল, খাট প্রভৃতি তৈরি করেন। এ কাজে তিনি শ্রম ও যন্ত্র ব্যবহার করেন। আর কাঁচামাল থেকে মানুষের ব্যবহার উপযোগী পণ্য তৈরি করেছেন। এসব কাজের সাথে উৎপাদন শিল্পের মিল আছে। সুতরাং, জয়দেব উৎপাদন শিল্পের কাজের সাথে জড়িত আছেন।"
        },
        {
          "label": "ঘ",
          "question": "",
          "explanation": "জয়দেবের ঋণ নেওয়ার প্রক্রিয়াটি অর্থনৈতিক পরিবেশের উপাদান। ব্যবসায়-বাণিজ্যে মূলধনের প্রয়োজনে ব্যাংক ও আর্থিক প্রতিষ্ঠানগুলো সহায়তা করে থাকে। এসব প্রতিষ্ঠান থেকে ঋণ নিয়ে ব্যবসায় গঠন ও সম্প্রসারণ করা সম্ভব হয়। এ ঋণ ব্যবস্থা অর্থনৈতিক পরিবেশের অন্তর্গত উপাদান। জয়দেব একজন কাঠ ব্যবসায়ী। তিনি কাঠ দিয়ে আসবাবপত্র তৈরি করেন। তার তৈরিকৃত আসবাবপত্রের মান ভালো হওয়ায় চাহিদা অনেক বেড়ে যায়। ফলে অতিরিক্ত অর্ডার সরবরাহের জন্য তার ব্যবসায়ের পরিধি বাড়ানোর প্রয়োজন হয়। কিন্তু নিজের কাছে প্রয়োজনীয় অর্থ না থাকায় তিনি তা করতে পারছেন না। এ অবস্থায় তিনি আর্থিক প্রতিষ্ঠানের কাছ থেকে ঋণ নেওয়ার চিন্তা করেন। ব্যবসায় সম্প্রসারণের জন্য জয়দেবের কাছে পর্যাপ্ত অর্থ নেই। এ অবস্থায় তিনি মূলধনের অভাববোধ করেন। পর্যাপ্ত মূলধন ছাড়া ব্যবসায় পরিচালনা করা যায় না। তাই তিনি আর্থিক প্রতিষ্ঠানের কাছ থেকে ঋণ নেওয়ার চিন্তা করেন। কারণ, ব্যাংক ও ঋণদানকারী প্রতিষ্ঠান ব্যবসায়ীদের সহজ শর্তে ঋণ দিয়ে থাকে। এতে ব্যবসায় পরিচালনা করা সহজ হয়। আর আর্থিক প্রতিষ্ঠানের এ ঋণ দেওয়ার বিষয়টি অর্থনৈতিক পরিবেশের একটি উপাদান। এটি জয়দেবের মতো ব্যবসায়ীদের অর্থের অভাব পূরণ ও ব্যবসায় সম্প্রসারণে ভূমিকা রাখে।"
        }
      ]
    },
    {
      "number": "3",
      "uddipok": "কিশোরগঞ্জ এলাকার শিক্ষিত যুবক আরিয়ান মিঠামইন পর্যটন এলাকায় 'সুগন্ধা রিসোর্ট' নামে একটি রিসোর্ট প্রতিষ্ঠা করেন। রিসোর্টটিতে থাকা-খাওয়ার সুব্যবস্থা রয়েছে। কিন্তু এ ধরনের কাজে পূর্ব অভিজ্ঞতা না থাকায় প্রথমদিকে তিনি ক্ষতির সম্মুখীন হন। পরবর্তীতে বন্ধুর পরামর্শ মতো রেডিও, টেলিভিশন এবং সংবাদপত্রে বিজ্ঞাপন দিয়ে থাকেন। ফলশ্রুতিতে তিনি লাভের মুখ দেখতে পান।",
      "tag": "Din B 22",
      "sub_questions": [
        {
          "label": "ক",
          "question": "",
          "explanation": "প্রত্যাশিত মুনাফার চেয়ে প্রকৃত মুনাফা কম হওয়া হলো আর্থিক ঝুঁকি।"
        },
        {
          "label": "খ",
          "question": "",
          "explanation": "ব্যবসায় উদ্যোগ ব্যতীত অন্যান্য উদ্যোগের প্রধান উদ্দেশ্য জনকল্যাণ। বৃক্ষ রোপণ সাধারণত মুনাফা অর্জনের উদ্দেশ্যে করা হয় না। জনকল্যাণই এর মূল উদ্দেশ্য। অন্যদিকে, ওষুধ বিক্রয়ের মাধ্যমে মুনাফা অর্জন করা হয়। তাই 'বৃক্ষ রোপণ' ও 'ওষুধ বিক্রয়'-এর মধ্যে বৃক্ষ রোপণ হলো উদ্যোগ।"
        },
        {
          "label": "গ",
          "question": "",
          "explanation": "আরিয়ানের কাজটিকে ব্যবসায় উদ্যোগ বলে। এক্ষেত্রে লাভের আশায় ঝুঁকি নিয়ে ব্যবসায় গঠন ও পরিচালনা করা হয়। এ প্রধান উদ্দেশ্য মুনাফা অর্জন। যিনি এ কাজ করেন তিনি উদ্যোক্তা। এ উদ্যোগ নেওয়ার ফলে কর্মসংস্থানের সুযোগ সৃষ্টি হয়। উদ্দীপকের আরিয়ান মিঠামাইন পর্যটন এলাকায় 'সুগন্ধা' রিসোর্ট নামে একটি রিসোর্ট প্রতিষ্ঠা করেন। তার রিসোর্টটিতে থাকা-খাওয়ার সুব্যবস্থাও রেখেছেন। আরিয়ানের এই কাজটিতে ঝুঁকি জড়িত আছে। কারণ, এক্ষেত্রে তাকে অনেক অর্থ খরচ করতে হয়েছে। কোনো কারণে জনসমাগম কম হলে তাকে আর্থিক ঝুঁকির সম্মুখীন হতে হবে। তবুও তিনি মুনাফার আশায় রিসোর্টটি পরিচালনা করছেন। তার এই বৈশিষ্ট্যগুলো ব্যবসায় উদ্যোগের সাথে সাদৃশ্যপূর্ণ। তাই বলা যায়, আরিয়ানের কাজটি ব্যবসায় উদ্যোগের আওতাভুক্ত।"
        },
        {
          "label": "ঘ",
          "question": "",
          "explanation": "আরিয়ানের মধ্যে উদ্যোক্তার 'দূরদৃষ্টি' গুণটি ফুটে ওঠেছে। এ গুণটি উদ্যোক্তাকে ভবিষ্যৎ অনুধাবন করতে সাহায্য করে। উদ্যোক্তাকে সবসময় অনিশ্চয়তার মধ্যে ব্যবসায় পরিচালনা করতে হয়। এজন্য তার এ গুণটি বিশেষ প্রয়োজন। যে উদ্যোক্তার দূরদৃষ্টি যত বেশি, তার সফল হওয়ার সম্ভাবনাও তত বেশি। উদ্দীপকের আরিয়ান মিঠামইন পর্যটন এলাকায় 'সুগন্ধা রিসোর্ট' নামে একটি রিসোর্ট প্রতিষ্ঠা করেন। তার রিসোর্টটিতে তিনি থাকা-খাওয়ার সুব্যবস্থাও রেখেছেন। প্রথম কয়েক বছর তার ব্যবসায়ে লোকসান হয়। এতে তিনি আশা না হারিয়ে তার রিসোর্টের বিজ্ঞাপনের ব্যবস্থা নেন। একপর্যায়ে, তিনি ব্যবসায়ে সফল হন। আরিয়ান মনে করেন, তার রিসোর্টের সুযোগ-সুবিধা ভ্রমণকারীদের আকৃষ্ট করবে। ভবিষ্যৎ অনুমান করতে পারায় তিনি এমন চিন্তা করতে পেরেছিলেন। পূর্ব অভিজ্ঞতা না থাকায় শুরুতে তিনি ব্যবসায়ে ক্ষতির সম্মুখীন হয়েছিলেন। কিন্তু এতে তিনি দমে যাননি। তিনি বিজ্ঞাপনের ব্যবস্থা করেছিলেন এর মাধ্যমে তিনি ভ্রমণকারীদের দৃষ্টি আর্কষণে সক্ষম হয়েছিলেন। ফলশ্রুতিতে, তিনি আজ একজন সফল উদ্যোক্তা। সুতরাং, আরিয়ানের মধ্যে উদ্যোক্তার 'দূরদৃষ্টি' গুণটি প্রকাশ পেয়েছে বলে আমি মনে করি।"
        }
      ]
    },
    {
      "number": "4",
      "uddipok": "রহিম কৃষি ডিপ্লোমা সম্পন্ন করে চাকরির জন্য বসে না থেকে ইউটিউবে সার্চ করে বিভিন্ন দেশের কৃষি সম্পর্কে খোঁজ নেন। তিনি একটি দেশের উচ্চফলনশীল ও অধিক পুষ্টিগুণ সমৃদ্ধ ধান সম্পর্কে জানতে পারেন। এর ফলে তিনি ধান চাষে আগ্রহী হন। তিনি ১ একর জমিতে ধান আবাদ করেন। প্রথম বছরেই তিনি অনেক মুনাফা করেন। রহিমের ধান আবাদের ওপর BTV-তে একটি প্রতিবেদন প্রচার করা হলে প্রতিবেদনটি দেখে অনেক বেকার যুবক ধান চাষে আগ্রহী হয়।",
      "tag": "Din B 22",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানে নিয়োজিত কর্মীদের কাজের দক্ষতা বাড়ানোর জন্য হাতে-কলমে শিক্ষাদান করা হলো প্রশিক্ষণ।"
        },
        {
          "label": "খ",
          "question": "",
          "explanation": "নট্রামস হলো আত্মকর্মসংস্থানমূলক কাজের প্রশিক্ষণ প্রদানকারী একটি প্রতিষ্ঠান। এটি শিক্ষা মন্ত্রণালয় কর্তৃক পরিচালিত হয়। বিভিন্ন ধরনের কম্পিউটার প্রোগ্রামিং ও কম্পিউটার চালনা শিক্ষা দেওয়া এ প্রতিষ্ঠানের প্রধান কাজ। এ প্রতিষ্ঠান থেকে প্রশিক্ষণ গ্রহণ করে বহু শিক্ষিত বেকার যুবক-যুবতী আত্মকর্মসংস্থানের সুযোগ করে নিয়েছে।"
        },
        {
          "label": "গ",
          "question": "",
          "explanation": "উদ্দীপকে পরিবেশের প্রযুক্তিগত উপাদান রহিমকে ধান চাষে আগ্রহী করে তোলে। প্রযুক্তিগত উপাদান নিয়ে এ পরিবেশ গড়ে ওঠে। প্রযুক্তি ও কারিগরি শিক্ষা, প্রযুক্তি সংক্রান্ত প্রশিক্ষণ ও গবেষণা, উন্নত প্রযুক্তির ব্যবহার প্রভৃতি প্রযুক্তিগত পরিবেশের উপাদান। এর উন্নয়ন উৎপাদন প্রক্রিয়াকে সহজ ও গতিশীল করে তোলে। উদ্দীপকের রহিম ইউটিউবে সার্চ করে বিভিন্ন দেশের কৃষি সম্পর্কে জানতে পারেন। এর মাধ্যমে তিনি একটি উচ্চফলনশীল ও অধিক পুষ্টিগুণ সমৃদ্ধ ধান চাষ সম্পর্কে ধারণা পান। এ বিষয়ে তিনি আগ্রহী হন। তিনি ১ একর জমিতে ধান চাষ শুরু করেন। ইউটিউব থেকে প্রাপ্ত ধারণা নিয়ে কাজ করায় শুরুতেই তিনি ব্যবসায়ে লাভবান হন। রহিম এ ধান চাষের সাথে সম্পর্কিত পর্যাপ্ত তথ্য ও শিক্ষা ইউটিউব থেকে পেয়েছেন। এটি সম্ভব হয়েছে তথ্য ও যোগাযোগ প্রযুক্তির সহায়তায়; যা প্রযুক্তিগত পরিবেশের একটি উপাদান। সুতরাং, রহিমের ধান চাষের আগ্রহের পেছনে পরিবেশের প্রযুক্তিগত উপাদানের ভূমিকা আছে।"
        },
        {
          "label": "ঘ",
          "question": "",
          "explanation": "দেশের আর্থ-সামাজিক অবস্থা উন্নয়নে রহিমের পেশাটি গুরুত্বপূর্ণ অবদান রাখবে বলে আমি মনে করি। উদ্যোক্তাগণ ব্যবসায়ের উদ্যোগ নিয়ে নিজের ও অন্যদের কাজের ব্যবস্থা করেন। এতে বেকারত্ব কমে। তারা সম্পদের সঠিক ব্যবহার করেন ও দক্ষ মানব সম্পদ সৃষ্টিতে ভূমিকা রাখেন। এভাবে দেশের উন্নয়ন হয়। উদ্দীপকের রহিম ১ একর জমিতে ধানের আবাদ শুরু করেন। ইউটিউব দেখে এ কাজের প্রতি তিনি আগ্রহী হন। চাষাবাদের জন্য উচ্চফলনশীল ও অধিক পুষ্টিগুণ সমৃদ্ধ ধান নির্বাচন করেন। ফলে তিনি অতি শীঘ্রই লাভবান হন। এজন্য BTV তে তার চাষাবাদের ওপর একটি প্রতিবেদন সম্প্রচার করা হয়েছে। বেকার যুবক সমাজ রহিমের ব্যবসায়ের সফলতা দেখে অনুপ্রেরণা পায়। রহিম ব্যবসায়ের উদ্যোগ নিয়ে নিজের আয়ের ব্যবস্থা করেন। তার সফলতা দেখে আরও বেকার যুবক ধান চাষে আগ্রহী হয়। এতে বেকারত্ব কমবে এবং দেশের জনগণের মাথাপিছু আয় বাড়বে। এর ফলে দেশের অর্থনৈতিক ও সামাজিক উন্নয়ন ঘটবে। তাই আমার মতে, দেশের আর্থ-সামাজিক অবস্থা উন্নয়নে রহিমের পেশাটি গুরুত্বপূর্ণ ভূমিকা পালন করছে।"
        }
      ]
    },
    {
      "number": "5",
      "uddipok": "মনা, বাবু ও হাবু তিন বন্ধু মিলে ঢাকার মৌচাক মার্কেটে একটি ফাস্টফুড-এর দোকান প্রতিষ্ঠা করে। তাদের মধ্যে আলোচনা হয় তিন বছরের জন্য প্রত্যেকে সমানভাবে মূলধন সরবরাহ করবে এবং লাভের অংশ সমহারে বণ্টন করবে। ব্যবসায় আরম্ভের এক বছর পর তারা কক্সবাজার বেড়াতে যায়। কিন্তু ঢাকায় ফেরার পথে সড়ক দুর্ঘটনায় মনা, বাবু আহত হলেও হাবু নিহত হয়।",
      "tag": "Din B 22",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে বৈধভাবে পরিচালিত যাবতীয় অর্থনৈতিক কাজকে ব্যবসায় বলে।"
        },
        {
          "label": "খ",
          "question": "",
          "explanation": "অংশীদারি ব্যবসায়ের গুরুত্বপূর্ণ বৈশিষ্ট্য হলো চুক্তি। চুক্তি অনুযায়ী এ ব্যবসায় গঠন ও পরিচালনা করা হয়। চুক্তির বিষয়বস্তু এমনভাবে ঠিক করা হয় যেন ব্যবসায়ের যেকোনো সমস্যার সমাধান পাওয়া যায়। চুক্তিবদ্ধ সম্পর্কের ভিত্তিতেই অংশীদারি প্রতিষ্ঠান টিকে আছে। তাই, একে অংশীদারি ব্যবসায়ের গুরুত্বপূর্ণ বৈশিষ্ট্য বলা হয়।"
        },
        {
          "label": "গ",
          "question": "",
          "explanation": "উদ্দীপকের ফাস্টফুড ব্যবসায়টি হলো অংশীদারি ব্যবসায়। মুনাফা অর্জনের উদ্দেশ্যে দুই বা ততোধিক ব্যক্তি সমঝোতার ভিত্তিতে এ ব্যবসায় গঠন করে। পারস্পরিক আস্থা ও বিশ্বাসের ওপর ভিত্তি করে অংশীদারি ব্যবসায় গঠিত হয়। চুক্তি এ ব্যবসায়ের মূলভিত্তি। ব্যবসায়ের অংশীদারেরা চুক্তি অনুযায়ী মূলধন সরবরাহ করে। এছাড়া ব্যবসায়ের লাভ-লোকসান ও দায় চুক্তি অনুযায়ী বণ্টন হয়।' উদ্দীপকের মনা, বাবু ও হাবু তিন বন্ধু। তারা ঢাকার মৌচাক মার্কেটে একটি ফাস্টফুড-এর দোকান দেয়। তারা আলোচনার মাধ্যমে সমানভাবে এতে মূলধন সরবরাহ করে। এছাড়া, লাভের অংশও সমানহারে বণ্টনের সিদ্ধান্ত নেয়। এক্ষেত্রে তারা পারস্পরিক আস্থা ও বিশ্বাসের ভিত্তিতে মৌখিক চুক্তির মাধ্যমে ব্যবসায়টি গঠন করে। এটি অংশীদারি ব্যবসায়ের বৈশিষ্ট্য। তাই তাদের ফাস্টফুড-এর ব্যবসায়টিকে অংশীদারি ব্যবসায় বলা যায়।"
        },
        {
          "label": "ঘ",
          "question": "",
          "explanation": "উদ্দীপকের ফাস্টফুড ব্যবসায় সংগঠনটির বিশেষ ঘটনা সাপেক্ষে বিলোপসাধন হবে বলে আমি মনে করি। ১৯৩২ সালের অংশীদারি আইনের ৪২ ধারায় বিশেষ ঘটনাসাপেক্ষে বিলোপসাধনের কথা বলা হয়েছে। এক্ষেত্রে অংশীদারি ব্যবসায়ের কোনো অংশীদারের মৃত্যু হলে বিশেষ ঘটনা সাপেক্ষে বিলোপসাধন হয়। উদ্দীপকে মনা, বাবু ও হাবু তিন বন্ধু মিলে একটি অংশীদারি ব্যবসায় স্থাপন করে। তারা সমঝোতার মাধ্যমে মূলধন বিনিয়োগ করে। এছাড়া লাভের অংশ সমহারে বণ্টন করে। কিন্তু কিছুদিন পর দুর্ঘটনায় হাবু নিহত হয়। অংশীদারি ব্যবসায় চুক্তি অনুযায়ী অংশীদারদের মাধ্যমে পরিচালিত হয়। হাবু মারা যাওয়ায় সে ব্যবসায় পরিচালনায় অংশ নিতে পারবে না। এছাড়া ব্যবসায়টিতে অংশীদাররা সমহারে মূলধন বিনিয়োগ করে। এক্ষেত্রে ব্যবসায়টিতে মূলধনজনিত জটিলতা দেখা দিবে। ১৯৩২ সালের অংশীদারি আইন অনুযায়ী কোনো অংশীদারের মৃত্যু হলে ব্যবসায়টির বিশেষ ঘটনাসাপেক্ষে বিলোপসাধন হয়। তাই, হাবু নিহত হওয়ায় ফাস্টফুড ব্যবসায় সংগঠনটির বিশেষ ঘটনাসাপেক্ষে বিলোপসাধন হবে।"
        }
      ]
    },
    {
      "number": "6",
      "uddipok": "মনু মিয়ার কাছে প্রয়োজনীয় মূলধন নেই, তাই মায়ের কাছ থেকে ৫০,০০০ টাকা ঋণ নিয়ে ঢাকার শাহবাগ এলাকায় একটি চায়ের দোকান দেন। তার কাজে সাহায্য করার জন্য দোকানে একজন কর্মচারী রাখেন।",
      "tag": "Din B 22",
      "sub_questions": [
        {
          "label": "ক",
          "question": "",
          "explanation": "অংশীদারি ব্যবসায়ের সর্বনিম্ন সদস্য সংখ্যা ২ জন।"
        },
        {
          "label": "খ",
          "question": "",
          "explanation": "যে অংশীদার ব্যবসায়ে মূলধন বিনিয়োগ করে, কিন্তু ব্যবসায় পরিচালনায় অংশগ্রহণ করে না, তাকে ঘুমন্ত অংশীদার বলে। এ ধরনের অংশীদারদের দায় সাধারণ অংশীদারের মতো অসীম। এরা চুক্তি অনুযায়ী লাভ-ক্ষতির অংশ পায়। এ ধরনের অংশীদার ব্যবসায়ের কোনো কাজের জন্য তৃতীয় পক্ষের নিকট দায়বদ্ধ থাকে না।"
        },
        {
          "label": "গ",
          "question": "",
          "explanation": "উদ্দীপকের চায়ের দোকানটি হলো একমালিকানা ব্যবসায়।. এ ধরনের ব্যবসায় যে কেউ স্বল্প পুঁজি নিয়ে সহজেই গঠন করতে পারেন। মালিক একাই ব্যবসায় পরিচালনা ও নিয়ন্ত্রণ করেন। তাই ব্যবসায়ের মুনাফা তিনি একাই পান। তবে মালিক ব্যবসায় পরিচালনায় সহযোগিতার জন্য বেতনভুক্ত কর্মী নিয়োগ দিতে পারেন। এক্ষেত্রে ব্যবসায়ে ক্ষতি হলে তার দায় মালিককেই নিতে হয়। উদ্দীপকের মনু মিয়ার ব্যবসায় স্থাপনের প্রয়োজনীয় মূলধন নেই। তিনি মায়ের কাছ থেকে ৫০,০০০ টাকা ঋণ নিয়ে ঢাকার শাহবাগে একটি চায়ের দোকান দেন। অর্থাৎ, মনু মিয়া একাই ব্যবসায়ে পুঁজি বিনিয়োগ করেন। তাই তিনিই ব্যবসায়ের একক মালিক। মনু মিয়া নিজেই ব্যবসায়ের যাবতীয় কাজ পরিচালনা করেন। পরবর্তীতে তার কাজে সাহায্য করার জন্য দোকানে একজন বেতনভুক্ত কর্মচারী রাখেন। তবে ব্যবসায়ের লাভ-লোকসান মনু মিয়া একাই বহন করবেন। এসব বৈশিষ্ট্য একমালিকানা ব্যবসায়ের সাথে মিলে যায়। তাই মনু মিয়ার চায়ের দোকানটিকে একমালিকানা ব্যবসায় বলা যায়।"
        },
        {
          "label": "ঘ",
          "question": "",
          "explanation": "মনু মিয়ার চায়ের দোকানটি একমালিকানা ব্যবসায় হওয়ায় তার জন্য উপযুক্ত মনে করা যৌক্তিক। একমালিকানা ব্যবসায়ে মালিক একাই পুঁজি বিনিয়োগ করে ব্যবসায় গঠন করেন। তিনি নিজস্ব পুঁজি বা আত্মীয়-স্বজন, বন্ধু-বান্ধবদের কাছ থেকে ঋণ নিয়ে এ ব্যবসায় স্থাপন করতে পারেন। স্বল্প পুঁজির ব্যবসায় হিসেবে চায়ের দোকান, ছোট খাবারের দোকান, কুটির শিল্পের দোকান প্রভৃতি একমালিকানা ব্যবসায়ের উপযুক্ত ক্ষেত্র। - উদ্দীপকে মনু মিয়া ব্যবসায় স্থাপন করতে চান কিন্তু তার কাছে প্রয়োজনীয় মূলধন নেই। তিনি মায়ের কাছ থেকে ঋণ নেন। এরপর একটি চায়ের দোকান দেন। মনু মিয়ার চায়ের দোকানটি স্বল্প পুঁজির একমালিকানা ব্যবসায় সংগঠন। উদ্দীপকের মনু মিয়ার চায়ের দোকান দিতে খুব বেশি মূলধনের প্রয়োজন হয় না। তবে তার নিজস্ব মূলধন নেই। এক্ষেত্রে ব্যবসায় স্থাপনের জন্য তার আর্থিক সামর্থ্যের সীমাবদ্ধতা দেখা দেয়। তবে তিনি তার মায়ের কাছ থেকে ঋণ নিয়ে সহজেই ব্যবসায় স্থাপন করতে পারেন। এতে তার আত্মকর্মসংস্থানের ব্যবস্থা হয়। মনু মিয়ার চায়ের দোকানটি স্বল্পপুঁজির ব্যবসায়। এ ধরনের ব্যবসায় মনু মিয়ার মতো আত্মকর্মসংস্থানে উদ্যোগী ব্যক্তিদের জন্য উপযুক্ত। তাই ব্যবসায়ের ক্ষেত্র হিসেবে, মনু মিয়ার চায়ের দোকানকে উপযুক্ত মনে করা সম্পূর্ণ যুক্তিযুক্ত।"
        }
      ]
    },
    {
      "number": "7",
      "uddipok": "রব্বানী সাহেব একজন শিক্ষক। সম্প্রতি একুশে বইমেলায় তার রচিত 'মায়ের মর্যাদা' নামে একটি বই প্রকাশিত হয়। মেলার শুরুর দিকে পাঠকসমাজে বইটির ব্যাপক সাড়া মেলে। কিন্তু কয়েক দিন পর বইটির বিক্রয় কমে যায়। তিনি খোঁজ নিয়ে দেখলেন নীলক্ষেত এলাকায় বইটির নকল কপি পাওয়া যায়। ফলে তিনি আর্থিকভাবে ক্ষতিগ্রস্ত হন। এমতাবস্থায় নিকটবর্তী থানা কর্তৃপক্ষের নিকট বিষয়টি তুলে ধরলে থানা কর্তৃপক্ষ কিছু করতে পারবেন না বলে দুঃখ প্রকাশ করেন।",
      "tag": "Din B 22",
      "sub_questions": [
        {
          "label": "ক",
          "question": "",
          "explanation": "BSTI-এর পূর্ণরূপ হলো- Bangladesh Standards and Testing Institution"
        },
        {
          "label": "খ",
          "question": "",
          "explanation": "জীবন বিমাকে ক্ষতিপূরণের চুক্তি বলা হয় না। মানুষের জীবনের মূল্য আর্থিকভাবে নিরূপণযোগ্য নয়। এক্ষেত্রে বিমা কোম্পানি শুধু একটি নির্দিষ্ট পরিমাণ আর্থিক সহায়তা দেওয়ার নিশ্চয়তা দেয়। এ কারণে জীবন বিমাকে ক্ষতিপূরণের চুক্তি বলা হয় না।"
        },
        {
          "label": "গ",
          "question": "",
          "explanation": "রব্বানী সাহেবের রচিত বইটি মেধা সম্পদের অন্তর্গত। সৃজনশীল ব্যক্তি তার মেধা ও মননশীলতা প্রয়োগ করে মেধাসম্পদ সৃষ্টি করেন। এ ধরনের সম্পদ সৃষ্টি করার জন্য ব্যক্তিকে দীর্ঘদিন গবেষণা ও প্রচেষ্টা চালিয়ে যেতে হয়। সাহিত্য ও শিল্পকর্ম মেধাসম্পদের আওতাভুক্ত। উদ্দীপকের রব্বানী সাহেব একজন শিক্ষক। তিনি 'মায়ের মর্যাদা' নামে একটি বই একুশে বইমেলায় প্রকাশ করেন। বইটি রচনার সময় তাকে বিভিন্ন তথ্য ও উপাত্ত সংগ্রহ করতে হয়েছে। এ কাজের জন্য তিনি মানসিক শ্রম ও মেধা ব্যবহার করেছেন। এভাবে দীর্ঘ সাধনা ও প্রচেষ্টার মাধ্যমে তিনি বইটি প্রকাশ করতে সমর্থ হয়েছেন। এটি মেধাসম্পদের বৈশিষ্ট্য। সুতরাং, রব্বানী সাহেবের রচিত বইটি মেধা সম্পদের আওতায় পড়ে।"
        },
        {
          "label": "ঘ",
          "question": "",
          "explanation": "রব্বানী সাহেব তার মেধাসম্পদের কপিরাইট না করার কারণে কোনো আইনগত সুবিধা পাননি বলে আমি মনে করি। এটি লেখক বা শিল্পীর সৃষ্টকর্মের ওপর একটি নির্দিষ্ট সময়ের জন্য স্থায়ী আইনগত অধিকার। এতে শিল্পকর্ম নির্দিষ্ট সময়ের জন্য বিক্রি, উন্নয়ন বা ব্যবহারের একক অধিকার লাভ করা যায়। গ্রন্থ, গল্প, প্রবন্ধ, কবিতা, নাটক, গান, চলচ্চিত্র প্রভৃতির সুরক্ষার জন্য কপিরাইট আইনের সহায়তা নিতে হয়। উদ্দীপকের রব্বানী সাহেব একুশে বইমেলায় 'মায়ের মর্যাদা' নামে একটি বই প্রকাশ করেন। মেলায় শুরুর দিকে পাঠকসমাজে বইটির ব্যাপক সাড়া মেলে। কিন্তু কয়েকদিন পর বইটির বিক্রি কমে যায়। তিনি খোঁজ নিয়ে দেখলেন নীলক্ষেত এলাকায় বইটির নকল কপি পাওয়া যায়। ফলে তিনি আর্থিকভাবে ক্ষতিগ্রস্ত হন। এ অবস্থায় তিনি আইনি ব্যবস্থা নিয়েও প্রতিকার পাননি। রব্বানী সাহেব বইটির কপিরাইট করলে অন্য কেউ এটি নকল করতে পারতো না। আর নকল করলেও তিনি তাদের বিরুদ্ধে আইনগত ব্যবস্থা নিতে পারতেন। এতে ক্ষতিপূরণ আদায় করাও সম্ভব হতো। কিন্তু বইটির কোনো কপিরাইট না থাকায় অসাধু ব্যবসায়ীরা এটি নকল করার সুযোগ পেয়েছে। রব্বানী সাহেবও তাদের বিরুদ্ধে আইনগত ব্যবস্থা নিতে পারেনি। সুতরাং, রব্বানী সাহেবের বইটির কপিরাইট না থাকায় তিনি আইনগত সুবিধা পাননি।"
        }
      ]
    },
    {
      "number": "8",
      "uddipok": "'মা গার্মেন্টস' এর মালিক মধু মিয়া প্রায়ই ব্যবসায়িক কাজে বিদেশ ভ্রমণ করেন। তাই প্রতিষ্ঠানের দায়িত্ব কর্মীদের ওপর দিয়ে নিশ্চিত থাকেন। ফলে কর্মীরা ইচ্ছামতো কাজ করে। বছর শেষে দেখা যায়, প্রতিষ্ঠানটি লোকসানের সম্মুখীন হয়। এমতাবস্থায় বন্ধুর পরামর্শ মতো তিনি কর্মীদের কাজের জবাবদিহিতা নিশ্চিত করেন। প্রয়োজনীয় বিষয়ে তাদের সাথে আলোচনা করেন ও পরামর্শ গ্রহণ করেন। ফলশ্রুতিতে তার প্রতিষ্ঠানটি লাভের মুখ দেখে।",
      "tag": "Din B 22",
      "sub_questions": [
        {
          "label": "ক",
          "question": "",
          "explanation": "ব্যবসায়ের আর্থিক প্রয়োজন মেটানোর জন্য অর্থ সংগ্রহ, অর্থ সংরক্ষণ, সংগৃহীত অর্থের সুষ্ঠু ব্যবহার সংক্রান্ত সব কাজকে ব্যবসায় অর্থায়ন বলা হয়।"
        },
        {
          "label": "খ",
          "question": "",
          "explanation": "কর্মীদের প্রতি নেতার পক্ষপাতহীন আচরণ হলো জেন্ডার সচেতনতা। একজন কর্মী নারী বা পুরুষ যা-ই হোক না কেন, উভয়ের প্রতি নেতাকে শ্রদ্ধাশীল ও সহানুভূতিশীল হতে হবে। প্রতিষ্ঠানে নারী-পুরুষের মধ্যে পক্ষপাতহীনতা বজায় রাখতে হবে। কারো প্রতি আলাদা দৃষ্টি না দেওয়াই হলো নেতার দায়িত্ব।"
        },
        {
          "label": "গ",
          "question": "",
          "explanation": "মধু মিয়ার মধ্যে প্রথম দিকে মুক্ত নেতৃত্ব বিরাজমান ছিল। মুক্ত নেতৃত্বে নেতা কর্মীদের ওপর দায়িত্ব দিয়ে নিশ্চিন্ত থাকেন। কর্মীদের সুনির্দিষ্ট কোনো আদেশও দেন না। কর্মীরা নিজেদের ইচ্ছামতো কাজ করে। আর এ কাজের জন্য কোনো জবাবদিহিতাও আদায় করা হয় না। উদ্দীপকের মধু মিয়া প্রতিষ্ঠানের কর্মীদের ওপর দায়িত্ব দিয়ে নিশ্চিন্ত থাকেন। তিনি কর্মীদের কোনো সুনির্দিষ্ট আদেশ দেন না। তিনি কর্মীদের কাজের কোনো জবাবদিহিতাও আদায় করেন না। কর্মীরা নিজের ইচ্ছামতো কাজ করে। এসব কারণে কর্মীদের মধ্যে স্বেচ্ছাচারী মনোভাব দেখা দেয়। ফলে কাজে বিশৃঙ্খলা সৃষ্টি হয়। এসব বৈশিষ্ট্যের সাথে মুক্ত বা লাগামহীন নেতৃত্বের মিল আছে। সুতরাং, মধু মিয়ার প্রতিষ্ঠানে মুক্ত বা লাগামহীন নেতৃত্ব বিরাজমান ছিল।"
        },
        {
          "label": "ঘ",
          "question": "",
          "explanation": "বন্ধুর পরামর্শে মধু মিয়ার জন্য গণতান্ত্রিক নেতৃত্বের ধরনটি অনুসরণ করা যৌক্তিক বলে আমি মনে করি। গণতান্ত্রিক নেতৃত্বে নেতা কর্মীদের কাজের জবাবদিহিতা আশা করেন। প্রয়োজনীয় বিষয়ে তাদের সাথে আলোচনা করেন ও তাদের থেকে পরামর্শ গ্রহণ করেন। তিনি কর্মীদের সাথে ভালো সম্পর্ক বজায় রেখে কাজ আদায়ের চেষ্টা করেন। এতে নেতার প্রতি কর্মীদের ইতিবাচক ধারণা সৃষ্টি হয়। উদ্দীপকের 'মা গার্মেন্টস' এর মালিক মধু মিয়া প্রথমে মুক্ত নেতৃত্ব অনুসরণ করতেন। ফলে তার প্রতিষ্ঠানটি লোকসানের সম্মুখীন হয়। পরবর্তীতে সে তার বন্ধুর পরামর্শে কর্মীদের কাজের জবাবদিহিতা নিশ্চিত করেন। আবার তাদের সাথে প্রয়োজনীয় বিষয়ে আলোচনা করে পরামর্শ গ্রহণ করেন। অর্থাৎ তিনি গণতান্ত্রিক নেতৃত্ব অনুসরণ করেন। কর্মীরা তার প্রতি সন্তুষ্ট ও অনুগত থাকে। তারা কাজের প্রতি অনেক আগ্রহী থাকে। তাদের কাজের মান ভালো হয়। তারা নিজেদেরকে প্রতিষ্ঠানের অংশ মনে করে। এছাড়া, কর্মীদের সাথে আলাপ-আলোচনা করা হয় বলে তিনি উত্তম সিদ্ধান্ত নিতে পারেন। এতে তার ব্যবসায়ে সফলতা অর্জিত হয়। তাই বলা যায়, বন্ধুর পরামর্শে গণতান্ত্রিক নেতৃত্ব গ্রহণ করা যৌক্তিক হয়েছে।"
        }
      ]
    },
    {
      "number": "9",
      "uddipok": "'ফুল মিয়া একজন ফল বিক্রেতা। তিনি তার দোকানে ছোট-বড়, টক-মিষ্টি ইত্যাদি ফলগুলো আলাদা আলাদা ঝুড়িতে সাজিয়ে পৃথক বিক্রয়মূল্য নির্ধারণ করে বিক্রয় করেন। ফলে বিক্রয় কাজে তার সময় ও শ্রম উভয়ই কম লাগে। সম্প্রতি তিনি পান্না নামে একজন বিক্রয়কর্মী নিয়োগ দেন। তার দোকানে যেকোনো বয়সের ক্রেতা আসলে বিক্রয়কর্মী 'সবার প্রতি সচেতন থেকে ভালো আচরণ করেন। কোনো ক্রেতা পণ্যের মান বা মূল্য সম্পর্কে কম দাম বললেও তাদের সাথে তর্ক না করে চুপ থাকেন।",
      "tag": "Din B 22",
      "sub_questions": [
        {
          "label": "ক",
          "question": "",
          "explanation": "পণ্য বা সেবা উৎপাদকের কাছ থেকে ভোক্তার কাছে পৌছে দেওয়া পর্যন্ত সব কাজের সমষ্টিই হলো বিপণন।"
        },
        {
          "label": "খ",
          "question": "",
          "explanation": "নতুন পণ্যের উপস্থাপন বা বিক্রয় প্রসারের জন্য বিনামূল্যে পণ্য বিতরণ করা হলে সে পণ্যকে নমুনা পণ্য বলে। নমুনা পণ্য বিতরণ বিজ্ঞাপনের একটি মাধ্যম। প্রধানত ক্রেতা বা ভোক্তাদেরকে বিভিন্ন রকম নমুনা পণ্য প্রদান করা হয়। সাধারণত ওষুধ কোম্পানি, পুস্তক বিক্রেতা প্রতিষ্ঠান ও প্রসাধন সামগ্রী প্রস্তুতকারী প্রতিষ্ঠান নমুনা পণ্য বিতরণ করে।"
        },
        {
          "label": "গ",
          "question": "",
          "explanation": "উদ্দীপকে ফুল মিয়ার দ্বারা বিপণনের প্রমিতকরণ কাজটি সম্পাদিত হয়। প্রমিতকরণের মাধ্যমে পণ্যের গুণাগুণ, আকার, রং, স্বাদ প্রভৃতির ওপর ভিত্তি করে পণ্যমূল্য স্থির করা হয়। ফলে বিপণন প্রক্রিয়া সহজ হয়। এতে বিক্রয় কাজের গতিশীলতা বেড়ে যায়। উদ্দীপকের ফুল মিয়া একজন ফল বিক্রেতা। তিনি তার দোকানে ছোট-বড়, টক-মিষ্টি প্রভৃতি ফলগুলো আলাদা আলাদা ঝুড়িতে সাজিয়ে রাখেন। এরপর সেগুলোর জন্য পৃথক বিক্রয়মূল্য নির্ধারণ করেন। ফলে বিক্রয় কাজে তার সময় ও শ্রম উভয়ই কম লাগে। তাই বলা যায়, ফুল মিয়া ফলের আকার ও স্বাদ অনুযায়ী মূল্য নির্ধারণ করেন। এর মাধ্যমে তিনি বিপণনের প্রতিমতকরণের কাজটি করে থাকেন।"
        },
        {
          "label": "ঘ",
          "question": "",
          "explanation": "পান্নার মধ্যে বিক্রয়কর্মীর মার্জিত ব্যবহার ও ইতিবাচক দৃষ্টিভঙ্গির গুণগুলো প্রকাশ পেয়েছে। বিক্রয়কর্মীর নৈতিক গুণাবলির মাঝে অন্যতম দু'টি হলো মার্জিত ব্যবহার ও ইতিবাচক দৃষ্টিভঙ্গি। বিক্রয়কর্মীকে অবশ্যই ভদ্র, নম্র, অমায়িক ও মার্জিত ব্যবহারের অধিকারী হতে হবে। আবার, ক্রেতারা অপ্রত্যাশিত মন্তব্য করলেও বিক্রয়কর্মী তার ইতিবাচক দৃষ্টিভঙ্গির গুণে ক্রেতাকে প্রভাবিত করে। ফুল মিয়া একজন ফল বিক্রেতা। সম্প্রতি তিনি পান্না নামের একজন বিক্রয়কর্মী নিয়োগ দেন। দোকানে যেকোনো বয়সের ক্রেতা আসলে পান্না সবার সাথে ভালো আচরণ করেন। পণ্যের মান বা মূল্য সম্পর্কে কোনো কোনো ক্রেতা কম \"দাম বলেন। তখন পান্না তাদের সাথে তর্ক না করে চুপ থাকেন। পান্নার সকল ক্রেতার সাথে ভালো ব্যবহার বিক্রয়কর্মীর মার্জিত আচরণের গুণটিকে নির্দেশ করে। এর মাধ্যমে পান্না ক্রেতাদের সাথে ভদ্র, নম্র ও অমায়িক আচরণ করেন। আবার ক্রেতা কোনো বিষয়ে প্রতিকূল মন্তব্য করলেও পান্না তর্কে জড়ান না। এর মাধ্যমে তার ইতিবাচক দৃষ্টিভঙ্গির গুণটি 'প্রকাশ পাচ্ছে। সুতরাং দেখা যায়, পান্নার মধ্যে বিক্রয়কর্মীর মার্জিত আচরণ ও ইতিবাচক দৃষ্টিভঙ্গির গুণগুলো প্রতীয়মান।"
        }
      ]
    },
    {
      "number": "10",
      "uddipok": "খুলনার আতিক সাহেব ঢাকার ২টি ইলেকট্রনিকস কোম্পানির সাথে চুক্তিবদ্ধ হোন। তাদের উৎপাদিত বিভিন্ন দামের টিভি, ফ্রিজ ইত্যাদি নিজ এলাকায় বিক্রয় করেন। তিনি পরিবারবর্গ নিয়ে আন্তর্জাতিক বাণিজ্য মেলায় ঘুরতে গিয়ে মেলার আশপাশে দেশীয় কোম্পানির সাথে বিদেশি কোম্পানির টিভি, ফ্রিজ ইত্যাদি পণ্যের বড় বড় সাইনবোর্ড দেখতে পান। মেলায় বিভিন্ন কোম্পানির পণ্যের পূর্ণ বিবরণ সম্বলিত একটি করে কাগজ দেখতে পান। প্রতিটি কাগজে লেখা ছিল 'দেশীয় পণ্য কিনে হোন ধন্য।\"",
      "tag": "Din B 22",
      "sub_questions": [
        {
          "label": "ক",
          "question": "",
          "explanation": "বিক্রয়কর্মীর জ্ঞান, কৌশল এবং দক্ষতার মাধ্যমে ক্রেতা আকর্ষণ করার কৌশলকে বলা হয় বিক্রয়িকতা।"
        },
        {
          "label": "খ",
          "question": "",
          "explanation": "বিপণনের গুদামজাতকরণ কাজটি দ্বারা পণ্যের সময়গত উপযোগ সৃষ্টি হয়। একটি নির্দিষ্ট সময়ে উৎপাদিত পণ্য বছরের অন্য সময়ে ব্যবহারের জন্য গুদামজাতকরণ করা হয়। পণ্য গুদামজতাকরণের মাধ্যমে সংরক্ষণ করলে তা সারা বছরব্যাপী ব্যবহার করা যায়। এভাবে গুদামজাতকরণ পণ্যের সময়গত উপযোগ সৃষ্টি করে।"
        },
        {
          "label": "গ",
          "question": "",
          "explanation": "আতিক সাহেব বণ্টন প্রণালিতে প্রতিনিধি বা এজেন্ট হিসেবে অবস্থান করছেন। প্রতিনিধি বা এজেন্ট হলো এক ধরনের মধ্যস্থব্যবসায়ী। তারা উৎপাদকের শিল্প সামগ্রী বিক্রি করে। উৎপাদনকারীগণ পণ্য বিক্রির উদ্দেশ্যে দেশের বিভিন্ন স্থানে এজেন্ট বা প্রতিনিধি নিয়োগ করেন। উদ্দীপকের আতিক সাহেব ২টি ইলেকট্রনিকস কোম্পানির সাথে চুক্তিবদ্ধ হয়েছেন। তিনি সেই কোম্পানিগুলোর টিভি, ফ্রিজ প্রভৃতি নিজ এলাকায় বিক্রি করেন। এই কাজের মাধ্যমে তিনি উৎপাদনকারী ইলেকট্রনিকস কোম্পানিগুলোর সাথে স্থানীয় ক্রেতাদের যোগসূত্র তৈরি করেছেন। তার এ কাজের সাথে প্রতিনিধি বা এজেন্টের কার্যক্রমের মিল আছে। তাই বলা যায়, আতিক সাহেব একজন প্রতিনিধি বা এজেন্ট।"
        },
        {
          "label": "ঘ",
          "question": "",
          "explanation": "উদ্দীপকের বাণিজ্য মেলা, সাইনবোর্ড ও প্রচারপত্র বিজ্ঞাপনের মাধ্যম হিসেবে তাৎপর্যপূর্ণ ভূমিকা পালন করছে। বিজ্ঞাপন হচ্ছে পণ্য বা সেবাসামগ্রীর প্রতি জনসাধারণের দৃষ্টি আকর্ষণের একটি উপায় বা কৌশল। এর মাধ্যমে প্রতিষ্ঠান তাদের পণ্য বা সেবা সম্পর্কিত তথ্য ক্রেতাদের সামনে তুলে ধরে। বিজ্ঞাপনের মাধ্যমে খুব সহজেই ক্রেতা সাধারণকে পণ্য ক্রয়ে উদ্বুদ্ধ করা যায়। উদ্দীপকের আতিক সাহেব পরিবারবর্গ নিয়ে আন্তর্জাতিক বাণিজ্য মেলায় ঘুরতে যান। মেলার আশপাশে দেশীয় কোম্পানির সাথে বিদেশি কোম্পানির টিভি, ফ্রিজ প্রভৃতি পণ্যের সাইনবোর্ড দেখতে পান। এছাড়াও তিনি বিভিন্ন কোম্পানির পণ্যের পূর্ণ বিবরণসহ কাগজ বা প্রচারপত্র দেখতে পান। এক্ষেত্রে বাণিজ্য মেলা, সাইনবোর্ড, প্রচারপত্রের মাধ্যমে পণ্যের বিজ্ঞাপন দেওয়া হয়েছে। বিভিন্ন মাধ্যমে ব্যাপক পরিসরে পণ্য পরিচিতির একটি উল্লেখযোগ্য মাধ্যম হলো বাণিজ্য মেলা। মেলায় পণ্য প্রদর্শনের মাধ্যমে সহজেই ক্রেতাদের আকৃষ্ট করা যায়। মেলা জনবহুল স্থান হওয়ায় সেখানে বড় সাইনবোর্ডের মাধ্যমে বিজ্ঞাপন দেওয়া যায়। আবার, মেলায় জনসমাগম বেশি থাকার কারণে প্রচারপত্র বিতরণ করা যায়। এটি ক্রেতাকে পণ্যের গুণাগুণ, বৈশিষ্ট্য, মূল্য, প্রাপ্তি স্থান সম্পর্কে জানতে সাহায্য করে। প্রচারপত্রে লেখা \"দেশীয় পণ্য কিনে হোন ধন্য\" লেখাটি ক্রেতাদের মাঝে জাতীয়তাবোধ জাগ্রত করে তোলে। ফলে তারা দেশি পণ্য কেনার ব্যাপারে আগ্রহী হয়ে ওঠে। সুতরাং, বিজ্ঞাপনের মাধ্যম হিসেবে বাণিজ্য মেলা, সাইনবোর্ড ও প্রচারপত্রের ব্যবহার তাৎপর্যপূর্ণ।"
        }
      ]
    },
    {
      "number": "11",
      "uddipok": "এমরান সাহেব একটি খাবারের হোটেলের মালিক। হোটেলটি ঢাকা-চট্টগ্রাম মহাসড়ক সংলগ্ন স্থানে অবস্থিত হওয়ায় যাত্রাপথে হোটেলের সামনে অনেক গাড়ি যাত্রা বিরতি দেয়। তিনি ক্রেতাদের সুস্বাস্থ্যের কথা বিবেচনা করে খাবারের মান অক্ষুণ্ণ রাখেন। যাত্রীগণ হোটেলের বিভিন্ন খাবার সুলভ মূল্যে খেতে পেরে ধন্যবাদ জ্ঞাপন করেন। তাছাড়া তিনি হোটেলে নিয়োজিত মহিলা বাবুর্চি ও অন্যান্য ব্যক্তিবর্গের কাজের সুবিধার জন্য আলাদা কক্ষ নির্ধারণ করেন। যারা দূর থেকে এসে হোটেলে কাজ করে তাদের জন্য বাড়ি ভাড়া ও চিকিৎসা খরচ প্রদান ছাড়াও বছরে ২টি উৎস বোনাস প্রদান করেন। ফলে একজন আদর্শ ব্যবসায়ী হিসেবে তাকে সমাজের মানুষ সম্মান ও শ্রদ্ধা করে।",
      "tag": "Din B 22",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের পাশাপাশি সমাজের জন্য ব্যবসায়ীর কিছু কল্যাণমূলক কাজ করা হলো ব্যবসায়ের সামাজিক দায়বদ্ধতা।"
        },
        {
          "label": "খ",
          "question": "",
          "explanation": "পরিবেশ দূষণের কারণে জীববৈচিত্র্য হুমকির মুখে পড়েছে। পরিবেশ দূষণের ফলে পানি বিষাক্ত হয়ে গেছে। ফলে মাছসহ অন্যান্য জলজ প্রাণির বসবাসের জন্য পানি অনুপযোগী হয়ে পড়েছে। এছাড়াও গাছ কাটার জন্য পশু-পাখির বসবাসের জায়গা কমছে, খাবারের অভাব সৃষ্টি হচ্ছে। তাই পরিবেশ দূষণ জীববৈচিত্র্য হুমকিতে ফেলার অন্যতম কারণ।"
        },
        {
          "label": "গ",
          "question": "",
          "explanation": "এমরান সাহেবের মধ্যে ব্যবসায়ে নৈতিকতার দিকটি ফুটে ওঠেছে। ভালো-মন্দের বিচার-বিশ্লেষণ করে সঠিক কাজটি করাই হলো নৈতিকতা। আর, ব্যবসায়ে বিভিন্ন পক্ষের (যেমন: সমাজ, রাষ্ট্র, ক্রেতা ও ভোক্তা প্রভৃতি) প্রতি যথাযথভাবে দায়িত্ব পালন করে ব্যবসায় পরিচালনা করা ব্যবসায়ে নৈতিকতার অন্তর্গত। এটি ব্যবসায়ীদের কাজের প্রতি সচেতনতা বাড়ায়। এমরান সাহেব ঢাকা-চট্টগ্রাম মহাসড়কের একটি খাবারের হোটেলের মালিক। তিনি একজন সৎ ব্যবসায়ী। তিনি ক্রেতাদের কথা বিবেচনা করে তাদেরকে স্বাস্থ্যসম্মত খাবার পরিবেশন করেন। এজন্য ক্রেতাদের কাছে তার গ্রহণযোগ্যতা বাড়ছে। তিনি সুলভ মূল্যে তার হোটেলের খাবার বিক্রি করছেন। এতে ক্রেতারা ন্যায্যমূল্যে খাবার কিনে খেতে পারছে। এজন্য প্রতিনিয়ত তার ব্যবসায়ের প্রতি ক্রেতাদের আস্থা ও বিশ্বাস বাড়ছে। ব্যবসায়িক দৃষ্টিকোণ থেকে তার এসব কাজ নৈতিকতার অন্তর্গত। অতএব, এমরান সাহেবের ব্যবসায়ে নৈতিকতার দিকটি ফুটে ওঠেছে।"
        },
        {
          "label": "ঘ",
          "question": "",
          "explanation": "সামাজিক দায়বদ্ধতা যথাযথভাবে পালন করায় এমরান সাহেবকে একজন দায়িত্বশীল ব্যবসায়ী বলে আমি মনে করি। ব্যবসায়ের সাথে জড়িত সব পক্ষের প্রতি ব্যবসায়ীর সামাজিক দায়িত্ব পালন করা উচিত। এতে তার প্রতি সমাজের সকল পক্ষ সন্তুষ্ট থাকে। ফলে ব্যবসায়ী সহজে তাদের আস্থা অর্জন করে লাভবান হন। এমরান সাহেব তার ক্রেতাদের সুস্বাস্থ্যের কথা মাথায় রেখে খাবারের মান বজায় রাখেন। ফলে ক্রেতারা তার থেকে মানসম্মত খাবারের নিশ্চয়তা পায়। তার হোটেলের খাবার সুলভ মূল্যে বিক্রি হয়। তার হোটেল থেকে ন্যায্যমূল্যে মানসম্মত খাবার কিনে ক্রেতারা খুশি হয়। তিনি হোটেলের কর্মচারীদের কাজের সুবিধার জন্য আলাদা রুম ভাগ করে দিয়েছেন। এছাড়া তিনি তাদেরকে বিভিন্ন আর্থিক প্রণোদনা দিয়ে থাকেন। এমরান সাহেব এসব কাজের মাধ্যমে ব্যবসায় সংশ্লিষ্ট বিভিন্ন পক্ষের (ভোক্তা, কর্মচারী) প্রতি সামাজিক দায়িত্ব পালন করছেন। তিনি ক্রেতাদের কথা ভেবে সুলভ মূল্যে স্বাস্থ্যসম্মত খাবার পরিবেশন করছেন। এতে তার হোটেলের প্রতি ক্রেতাদের আনুগত্য সৃষ্টি হচ্ছে। তিনি কর্মচারীদের কাজের সুবিধা নিশ্চিত করতে আলাদা রুম নির্ধারণ করে দিয়েছেন। এছাড়া কর্মীদের আর্থিক প্রণোদনা দিয়ে তিনি কাজের প্রতি উৎসাহিত করছেন। ফলে কর্মচারীদের মধ্যে কার্য সন্তুষ্টি ও গতিশীলতা সৃষ্টি হবে। তাই বলা যায়, এমরান হোসেন একজন দায়িত্বশীল ব্যবসায়ী।"
        }
      ]
    }
  ]
}