{
  "title": "বরিশাল বোর্ড ২০২৫",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "যথাযথ জ্ঞান না থাকা সত্ত্বেও জনাব মারুফ প্রত্যন্ত অঞ্চলে স্টেশনারি সামগ্রী। তৈরির কারখানা স্থাপন করেন। প্রাথমিক পর্যায়ে প্রয়োজনীয় মূলধন সংগ্রহে তিনি ব্যর্থ হন। অদক্ষ শ্রমিকের কারণে কাঁচামালের যথাযথ ব্যবহার না হওয়ায় তার উৎপাদনও বাধাগ্রস্ত হয়। ফলে তিনি চাহিদা অনুযায়ী পণ্য সরবরাহ করতে পারেননি।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "ব্যবসায় উদ্যোগ বলতে বোঝায় লাভবান হওয়ার আশায় লোকসানের সম্ভাবনা জেনে ও ঝুঁকি নিয়ে ব্যবসায় প্রতিষ্ঠার জন্য দৃঢ়ভাবে এগিয়ে যাওয়া ও সফলভাবে ব্যবসায় পরিচালনা করা।"
        },
        {
          "label": "খ",
          "question": "",
          "explanation": "উদ্যোক্তা চ্যালেঞ্জমূলক কাজ করতে বিশেষ আনন্দ পান'- উক্তিটি সঠিক ও যথার্থ। উদ্যোক্তা চ্যালেঞ্জমূলক কাজ করতে বিশেষ আনন্দ পান। ব্যবসায়িক লক্ষ্য অর্জনে নিরলস শ্রম দেন এবং ব্যক্তিগত আরাম-আয়েশ ও ভোগ-বিলাস পরিহার করেন। তিনি নিজের ক্ষমতা ও সিদ্ধান্তের প্রতি এত 1 আস্থাশীল যে, নির্দিষ্ট লক্ষ্য অর্জনের জন্য অবিরাম কাজ করেন এবং ফলাফল অর্জিত না হওয়া পর্যন্ত কাজে নিয়োজিত থাকেন। কোনো কারণে প্রথম বার ব্যর্থ হলে ব্যর্থতার কারণ খুঁজে দ্বিতীয়বার নতুন উদ্যমে কাজ শুরু করেন। কাজে সাফল্য অর্জনে তীব্র আকাঙ্ক্ষা একজন উদ্যোক্তার চরিত্রের একটি উল্লেখযোগ্য দিক। এজন্যই বলা হয়েছে, উদ্যোক্তা চ্যালেঞ্জমূলক কাজ করতে বিশেষ আনন্দ পান।"
        },
        {
          "label": "গ",
          "question": "",
          "explanation": "জনাব মারুফ ব্যবসায় উদ্যোগ উন্নয়নে বাধা দূরীকরণের জন্য কার্যকর ও বাস্তবভিত্তিক পরিকল্পনা গ্রহণ, প্রশিক্ষণ কর্মসূচি গ্রহণ, কারিগরি ও বৃত্তিমূলক শিক্ষার প্রসার, প্রয়োজনীয় অর্থসংস্থানের ব্যবস্থা গ্রহণ প্রভৃতি উপায় অবলম্বন করতে পারেন। বাংলাদেশে ব্যবসায় উদ্যোগ উন্নয়নে বিরাজমান পরিবেশ সকল ক্ষেত্রে অনুকূল নয়। বেশকিছু বাধার কারণে এখনও উদ্যোগ উন্নয়ন কাঙ্ক্ষিত 1 পর্যায়ে পৌছতে পারেনি। সঠিক কর্মপন্থা গ্রহণের মাধ্যমে এসব বাধা দূর করতে পারলে ব্যবসায়ে সফলতা অর্জন সম্ভব। উদ্দীপকের জনাব মারুফ যথাযথ জ্ঞান না থাকা সত্ত্বেও প্রত্যন্ত অঞ্চলে স্টেশনারি সামগ্রী তৈরির কারখানা স্থাপন করেন। প্রাথমিক পর্যায়ে প্রয়োজনীয় মূলধন সংগ্রহে তিনি ব্যর্থ হন। অদক্ষ শ্রমিকের কারণে কাঁচামালের যথাযথ ব্যবহার না হওয়ায় তার উৎপাদনও বাধাগ্রস্ত, হয়। ফলে তিনি চাহিদা অনুযায়ী পণ্য সরবরাহ করতে পারেননি। এরূপ পরিস্থিতি থেকে উত্তরণের জন্য তিনি যদি উদ্যোগ উন্নয়নের লক্ষ্যে বাধাগুলো দূরীকরণের কার্যকর ব্যবস্থা গ্রহণ করতে পারেন, তবেই জনাব মারুফ ব্যবসায়ে সফলতা অর্জন করতে পারবেন।"
        },
        {
          "label": "ঘ",
          "question": "",
          "explanation": "জনাব মারুফের ব্যবসায় উদ্যোগ উন্নয়নে বাধাসমূহ হলো সুষ্ঠু পরিকল্পনার অভাব, কারিগরি ও বৃত্তিমূলক শিক্ষার অপর্যাপ্ততা, প্রয়োজনীয় অর্থসংস্থান এবং প্রশিক্ষণের অভাব অন্যতম। ব্যবসায় উদ্যোগ উন্নয়নে যেসব বাধা রয়েছে সেগুলো সঠিক ব্যবস্থাপনার মাধ্যমে উন্নয়ন করতে না পারলে ব্যবসায়ে কাঙ্ক্ষিত মাত্রায় সফলতা অর্জন সম্ভব নয়। এজন্য প্রথমে ব্যবসায় উদ্যোগ উন্নয়নের বাধাসমূহ চিহ্নিত করতে হবে। তারপর সেসব বাধা দূরীকরণের জন্য উপায় অবলম্বন করতে হবে। উদ্দীপকে যথাযথ জ্ঞান না থাকা সত্ত্বেও জনাব মারুফ প্রত্যন্ত অঞ্চলে স্টেশনারি সামগ্রী তৈরির কারখানা স্থাপন করেন। প্রাথমিক পর্যায়ে প্রয়োজনীয় মূলধন সংগ্রহে তিনি ব্যর্থ হন। অদক্ষ শ্রমিকের কারণে কাঁচামালের যথাযথ ব্যবহার না হওয়ায় তার উৎপাদনও বাধাগ্রস্ত হয়।ফলে তিনি চাহিদা অনুযায়ী পণ্য সরবরাহ করতে পারেননি। এক্ষেত্রে জনাব মারুফ ব্যবসায় উদ্যোগ উন্নয়নের বাধাগুলোর কারণে কাঙ্ক্ষিত সফলতা অর্জন করতে পারেননি। কারিগরি ও বৃত্তিমূলক শিক্ষা উদ্যোক্তার ব্যবসায় সম্পর্কিত জ্ঞান ও দক্ষতা বাড়াতে সাহায্য করে। যেসব শ্রমিক নিয়োগ করা হবে, সংশ্লিষ্ট কাজে তাদের দক্ষতা যাচাই করে প্রয়োজনীয় প্রশিক্ষণের ব্যবস্থা করা উচিত। সেই সাথে উদ্যোক্তাকে প্রয়োজনীয় অর্থসংস্থানের বিষয়টিও মাথায় রাখা উচিত। সুষ্ঠু পরিকল্পনা ও ব্যবস্থাপনার মাধ্যমে এসব বাধা দূর করতে পারলে উদ্দীপকের জনাব মারুফের ব্যবসায় উদ্যোগ উন্নয়ন ত্বরান্বিত হবে বলে আশা করা যায়।"
        }
      ]
    },
    {
      "number": "2",
      "uddipok": "মি. নাঈম পড়ালেখা শেষ করে ঢাকার নবাবপুরে একটি কেমিক্যালের দোকান দেন। এজন্য প্রয়োজনীয় কাগজপত্র সংগ্রহ করেন। তিনি বিভিন্ন দেশ থেকে কেমিক্যাল আমদানি করে বিক্রয় করেন। তার আমদানিকৃত কেমিক্যালের মান ভালো হওয়ায় বিক্রয়ের পরিমাণ বৃদ্ধির পাশাপাশি মুনাফার পরিমাণও বাড়ে। কিন্তু তার কাছে প্রয়োজনীয় অর্থ না থাকায় ব্যবসায় পরিধি বৃদ্ধি করতে পারছেন না। এমতাবস্থায় তিনি একটি আর্থিক প্রতিষ্ঠানের নিকট থেকে ঋণ নেওয়ার জন্য ভাবছেন।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "গ্রাহকদের সরাসরি সেবা দেওয়ার মাধ্যমে অর্থ উপার্জন করাকে প্রত্যক্ষ সেবা বলে।"
        },
        {
          "label": "খ",
          "question": "",
          "explanation": "উৎপাদনের বাহন হলো শিল্প। শিল্প হলো উৎপাদনের বাহন এবং ব্যবসায়ের উৎপাদনকারী শাখা। শিল্প একটি রূপান্তর প্রক্রিয়া যার মাধ্যমে সম্পদ বা সেবা প্রাথমিক অবস্থা থেকে চূড়ান্ত অবস্থায় রূপান্তরিত হয়। প্রকৃতিতে প্রাপ্ত সম্পদের রূপান্তর ঘটিয়ে মানুষের ব্যবহার উপযোগী করা শিল্পের কাজ। ব্যবসায়ের যাবতীয় পণ্য ও সেবাকর্ম শিল্পের মাধ্যমে উৎপাদিত হয়। সম্পদের রূপ বা আকার পরিবর্তনের মাধ্যমে শিল্প নতুন উপযোগ সৃষ্টি করে। তাই প্রকৃতিপ্রদত্ত সম্পদ সংগ্রহ বা এর ব্যবহার করে বিক্রয়যোগ্য উপযোগ সৃষ্টির প্রক্রিয়াকেই শিল্প বলা হয়ে থাকে।"
        },
        {
          "label": "গ",
          "question": "",
          "explanation": "মি. নাঈমের কর্মকান্ড ব্যবসায়ের বাণিজ্য শ্রেণির আওতাভুক্ত। ব্যবসায় বা শিল্পে ব্যবহৃত কাঁচামাল উৎপাদকের নিকট পৌছানো কিংবা শিল্পে উৎপাদিত পণ্য বা সেবাসামগ্রী ভোক্তাদের নিকট পৌঁছানোর যাবতীয় কার্যকে বাণিজ্য বলে। বাণিজ্যের মাধ্যমে পণ্যের স্বত্বগত, স্থানগত, সময়গত, অর্থগত, ঝুঁকিগত এবং তথ্যগত বাধা দূর হয়। উদ্দীপকের মি. নাঈম পড়ালেখা শেষ করে ঢাকার নবাবপুরে একটি কেমিক্যালের দোকান দেন। এজন্য প্রয়োজনীয় কাগজপত্র সংগ্রহ করেন। তিনি বিভিন্ন দেশ থেকে কেমিক্যাল আমদানি করে বিক্রয় করেন। তার আমদানিকৃত কেমিক্যালের মান ভালো হওয়ায় বিক্রয়ের পরিমাণ বৃদ্ধির পাশাপাশি মুনাফার পরিমাণও বাড়ে। কিন্তু তার কাছে প্রয়োজনীয় অর্থ না থাকায় ব্যবসার পরিধি বৃদ্ধি করতে পারছেন না। এমতাবস্থায় তিনি একটি আর্থিক প্রতিষ্ঠানের নিকট থেকে ঋণ নেওয়ার জন্য ভাবছেন। এখানে দেখা যাচ্ছে, মি. নাঈম ক্রয়, বিক্রয়, অর্থসংস্থান প্রভৃতি কাজ সম্পাদন করছেন; যা ব্যবসায়ের বাণিজ্য শাখার কার্যক্রমের অংশ।"
        },
        {
          "label": "ঘ",
          "question": "",
          "explanation": "মি. নাঈমের ঋণ গ্রহণের চিন্তা-ভাবনা ব্যবসায়ের অর্থনৈতিক পরিবেশকে প্রভাবিত করছে বলে আমি মনে করি। ব্যবসায়ের সাথে সম্পর্কযুক্ত সঞ্চয় ও বিনিয়োগ, মূলধন এবং অর্থ ও ব্যাংকিং নিয়ে আলোচনা করাকে ব্যবসায়ের অর্থনৈতিক পরিবেশ বলে। অর্থনৈতিক পরিবেশ অনুকূল থাকলে ব্যবসায়-বাণিজ্যের উন্নয়ন ও প্রসার ত্বরান্বিত হয়। উদ্দীপকের মি. নাঈম বিভিন্ন দেশ থেকে কেমিক্যাল আমদানি করে বিক্রয় করেন। তার আমদানিকৃত কেমিক্যালের মান ভালো হওয়ায় বিক্রয়ের পরিমাণ বৃদ্ধির পাশাপাশি মুনাফার পরিমাণও বাড়ে। কিন্তু তার কাছে প্রয়োজনীয় অর্থ না থাকায় ব্যবসায় পরিধি বৃদ্ধি করতে পারছেন না। এমতাবস্থায় তিনি একটি। 'আর্থিক প্রতিষ্ঠানের নিকট থেকে ঋণ নেওয়ার জন্য ভাবছেন। এরূপ ঋণ গ্রহণের মাধ্যমে তিনি বিদ্যমান ব্যবসায় কার্যক্রমকে' সম্প্রসারণ করতে পারবেন; যা তার ব্যবসায়িক সফলতাকে ত্বরান্বিত করবে। ব্যবসায়ের অর্থনৈতিক পরিবেশের উপাদানগুলোর যথাযথ প্রয়োগ ও ব্যবহার করতে পারলে ব্যবসায়ে উন্নয়ন করা সম্ভব। উদ্দীপকের মি. নাঈমের ব্যবসায়ের পরিধি বৃদ্ধি পাওয়ায় তার বাড়তি মূলধনের প্রয়োজন হয়। এক্ষেত্রে তিনি ব্যাংক থেকে ঋণ গ্রহণের মাধ্যমে উত্ত অর্থসংস্থানের কাজ করতে পারেন। এতে তার ব্যবসায়টি আরও গতিশীল হবে এবং অধিক মুনাফা অর্জন করতে সমর্থ হবে। সুতরাং বলা যায়, মি. নাঈমের ঋণ গ্রহণের চিন্তা-ভাবনা তার ব্যবসায়ের জন্য ইতিবাচক ভূমিকা রাখবে।"
        }
      ]
    },
    {
      "number": "3",
      "uddipok": "সাম্প্রতিক সময়ে ইয়াসমিন আক্তারের স্বামী সড়ক দুর্ঘটনায় পঙ্গু হয়ে যায়। যার ফলে তার সংসারে অচলাবস্থা সৃষ্টি হয়। সংসারের এই পরিস্থিতি দেখে ইয়াসমিন সরকার কর্তৃক পরিচালিত প্রতিষ্ঠান থেকে সেলাই কাজের কারিগরি ও প্রযুক্তিগত প্রশিক্ষণ নেয়। ফলে সে ধীরে ধীরে স্বাবলম্বী হতে থাকে। পরবর্তীতে সে ব্যাংক থেকে ঋণ নিয়ে বড় পরিসরে টেইলার্সের ব্যবসা শুরু করে। বর্তমানে তার প্রতিষ্ঠানে শতাধিক কর্মী কাজ করছে।",
      "tag": "BB 25",
      "sub_questions": [
        {
          "label": "ক",
          "question": "নট্রামস এর প্রধান কাজ কী?",
          "explanation": "নট্রামস (NOTRAMS) -এর পূর্ণরূপ হলো National Training and Management Services । এটি মূলত বাংলাদেশ কারিগরি শিক্ষা বোর্ডের অধীনে পরিচালিত একটি বিশেষায়িত প্রশিক্ষণ ও উন্নয়নমূলক প্রকল্প বা প্রতিষ্ঠান হিসেবে পরিচিত (বর্তমানে এটি অনেক ক্ষেত্রে কম্পিউটার প্রশিক্ষণ ও ভোকেশনাল শিক্ষার প্রসারে কাজ করে)।"
        },
        {
          "label": "খ",
          "question": "ব্যবসায় সাফল্যের গুরুত্বপূর্ণ শর্ত কোনটি? ব্যাখ্যা কর।",
          "explanation": "ব্যবসায় সাফল্যের সবচেয়ে গুরুত্বপূর্ণ এবং মৌলিক শর্ত হলো সঠিক পরিকল্পনা । তবে আধুনিক ব্যবসায়িক প্রেক্ষাপটে উদ্যোক্তার দৃঢ় সংকল্প ও দূরদর্শিতা এবং গ্রাহক সন্তুষ্টিকেও অন্যতম প্রধান শর্ত হিসেবে গণ্য করা হয়। যেকোনো ব্যবসার সাফল্যের মূল শর্ত হলো পরিকল্পিতভাবে ঝুঁকি গ্রহণ করা । পরিকল্পনা ছাড়া অন্ধভাবে ব্যবসায় নামলে পুঁজি হারানোর ভয় থাকে, অন্যদিকে সঠিক পরিকল্পনার সাথে পরিশ্রম যুক্ত হলে সাফল্য নিশ্চিত হয়।"
        },
        {
          "label": "গ",
          "question": "ইয়াসমিন আক্তারকে প্রশিক্ষণ প্রদানকারী প্রতিষ্ঠানটির নাম কী? ব্যাখ্যা কর।",
          "explanation": "ইয়াসমিন আক্তারকে প্রশিক্ষণ প্রদানকারী প্রতিষ্ঠানটি হলো 'যুব প্রশিক্ষণ কেন্দ্র' (Youth Training Center), যা সরকারের যুব ও ক্রীড়া মন্ত্রণালয়ের অধীন যুব উন্নয়ন অধিদপ্তর দ্বারা পরিচালিত। যুব প্রশিক্ষণ কেন্দ্র হলো সরকারি একটি বিশেষায়িত সেবা প্রতিষ্ঠান, যার মূল লক্ষ্য হলো দেশের বেকার যুবক ও যুবমহিলাদের বিভিন্ন কর্মমুখী পেশায় দক্ষ করে তোলা। এই প্রতিষ্ঠানটি সেলাই, হস্তশিল্প, কম্পিউটার, হাঁস-মুরগি পালন ও মৎস্য চাষের মতো বিভিন্ন কারিগরি ও প্রযুক্তিগত প্রশিক্ষণ প্রদান করে। প্রশিক্ষণের মূল উদ্দেশ্য হলো বেকারদের দক্ষ জনশক্তিতে রূপান্তর করা এবং তাদের আত্মকর্মসংস্থানের মাধ্যমে দারিদ্র্য বিমোচনে সহায়তা করা। প্রশিক্ষণ শেষে অনেক ক্ষেত্রে এই অধিদপ্তর থেকে সহজ শর্তে ঋণ সুবিধাও প্রদান করা হয়। উদ্দীপকে দেখা যায়, স্বামী পঙ্গু হয়ে যাওয়ায় ইয়াসমিন আক্তার যখন আর্থিক সংকটে পড়েন, তখন তিনি সরকার পরিচালিত একটি প্রতিষ্ঠান থেকে সেলাই কাজের কারিগরি ও প্রযুক্তিগত প্রশিক্ষণ গ্রহণ করেন। বাংলাদেশে সাধারণত যুব উন্নয়ন অধিদপ্তরের অধীনেই মহিলাদের জন্য এ ধরনের বৃত্তিমূলক প্রশিক্ষণ কার্যক্রম পরিচালিত হয়। প্রশিক্ষণ নেওয়ার ফলেই ইয়াসমিন কেবল দক্ষই হননি, বরং ব্যাংক থেকে ঋণ নিয়ে বড় পরিসরে টেইলার্স স্থাপনের সাহস ও যোগ্যতা অর্জন করেছেন। যেহেতু তিনি সরকারি প্রতিষ্ঠানের মাধ্যমে হাতে-কলমে শিক্ষা নিয়ে স্বাবলম্বী হয়েছেন এবং শতাধিক মানুষের কর্মসংস্থান করেছেন, তাই তাঁর প্রশিক্ষণের উৎসটি নিঃসন্দেহে যুব উন্নয়ন অধিদপ্তরের 'যুব প্রশিক্ষণ কেন্দ্র'।"
        },
        {
          "label": "ঘ",
          "question": "ইয়াসমিন আস্তার কী একজন আত্মকর্মসংস্থানকারী নাকি ব্যবসায় উদ্যোক্তা? তোমার মতামতের সপক্ষে যুক্তি দাও।",
          "explanation": "ইয়াসমিন আক্তার প্রাথমিক পর্যায়ে একজন আত্মকর্মসংস্থানকারী হিসেবে শুরু করলেও বর্তমানে তিনি একজন পূর্ণাঙ্গ ব্যবসায় উদ্যোক্তা । আত্মকর্মসংস্থান বলতে বুঝায় যখন কোনো ব্যক্তি নিজের কর্মসংস্থানের ব্যবস্থা নিজেই করেন এবং সাধারণত নিজেই নিজের কাজ পরিচালনা করেন। অন্যদিকে, ব্যবসায় উদ্যোগ হলো এমন একটি প্রক্রিয়া যেখানে একজন ব্যক্তি কেবল নিজের আয়ের ব্যবস্থা করেন না, বরং ঝুঁকি গ্রহণ করে একটি প্রতিষ্ঠান গড়ে তোলেন, উদ্ভাবনী শক্তি ব্যবহার করেন এবং সমাজের আরও অনেক মানুষের কর্মসংস্থানের সুযোগ সৃষ্টি করেন। সব উদ্যোক্তাই আত্মকর্মসংস্থানকারী, কিন্তু সব আত্মকর্মসংস্থানকারী উদ্যোক্তা নন। যখন কোনো কাজের পরিধি বৃদ্ধি পায় এবং সেখানে নেতৃত্ব ও অন্যের কর্মসংস্থানের বিষয়টি যুক্ত হয়, তখন তা উদ্যোক্তায় রূপান্তরিত হয়। উদ্দীপকের শুরুতে দেখা যায়, ইয়াসমিন আক্তার নিজের অভাব ঘোচানোর জন্য সেলাই প্রশিক্ষণ নিয়ে কাজ শুরু করেন, যা ছিল তাঁর 'আত্মকর্মসংস্থান'। কিন্তু তিনি সেখানেই থেমে থাকেননি। তিনি ব্যাংক থেকে ঋণ নিয়ে ঝুঁকি গ্রহণ করেছেন এবং বড় পরিসরে একটি টেইলার্স ব্যবসা স্থাপন করেছেন। বর্তমানে তাঁর প্রতিষ্ঠানে ১০০ জন কর্মী কাজ করছেন। তিনি এখন কেবল নিজের জীবিকা নির্বাহ করছেন না, বরং শতাধিক পরিবারের আয়ের উৎস তৈরি করেছেন। সম্পদের সঠিক ব্যবহার, ঝুঁকি গ্রহণ এবং বড় পরিসরে ব্যবসায়িক কাঠামো পরিচালনা করার কারণে তিনি এখন একজন সার্থক উদ্যোক্তা। পরিশেষে বলা যায়, ইয়াসমিন আক্তারের বর্তমান কার্যক্রমটি ব্যবসায় উদ্যোগের সকল বৈশিষ্ট্য বহন করে। একজন আত্মকর্মসংস্থানকারীর লক্ষ্য থাকে সাধারণত নিজের ভরণপোষণ, কিন্তু ইয়াসমিন আক্তারের লক্ষ্য ছিল ব্যবসার সম্প্রসারণ ও সামাজিক অবদান। তাঁর কঠোর পরিশ্রম, সৃজনশীলতা এবং শতাধিক কর্মীর কর্মসংস্থান সৃষ্টির সক্ষমতা তাঁকে সাধারণ আত্মকর্মসংস্থানকারীর স্তর থেকে একজন সফল 'ব্যবসায় উদ্যোক্তা'র স্তরে উন্নীত করেছে। সুতরাং, বর্তমান প্রেক্ষাপটে তাঁকে একজন সফল নারী উদ্যোক্তা হিসেবে অভিহিত করাই যুক্তিযুক্ত।"
        }
      ]
    },
    {
      "number": "4",
      "uddipok": "কুড়িগ্রাম জেলার একটি অঞ্চলের সবজি ব্যবসায়ীরা মিলে নিজেদের আর্থ- সামাজিক কল্যাণ সাধনের উদ্দেশ্যে একটি সংগঠন গড়ে তোলেন। পরবর্তীতে সংগঠনটিকে কেন্দ্রীয় ও জাতীয় পর্যায়ে সম্প্রসারণের জন্য তারা ইতিবাচক চিন্তা-ভাবনা ও পারস্পরিক সমঝোতার ভিত্তিতে কাজ করেন। এজন্য তারা দেশের বিভিন্ন অঞ্চলের সবজি ব্যবসায়ীদের সাথে প্রতিনিয়ত যোগাযোগ রাখছেন।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "কৃত্রিম ব্যক্তিসত্তা বলতে এমন মর্যাদা ও অধিকারকে বোঝায় যা ব্যক্তি না হয়েও ব্যক্তির ন্যায় আইনগত মর্যাদা ও অধিকার ভোগ করে থাকে।"
        },
        {
          "label": "খ",
          "question": "",
          "explanation": "আইন অনুযায়ী অংশীদারি ব্যবসায়ের নিবন্ধন বাধ্যতামূলক নয়। নিবন্ধন বলতে নিবন্ধকের অফিসে প্রতিষ্ঠানের নাম তালিকাভুক্ত করাকে বোঝায়। অংশীদারি ব্যবসায়ের নিবন্ধন বাধ্যতামূলক না করা হলেও অনিবন্ধিত অংশীদারি ব্যবসায়ের চেয়েও নিবন্ধিত অংশীদারি ব্যবসায় অধিক আইনগত সুবিধা এবং অধিক মর্যাদা লাভ করে। চুক্তিগত অধিকার প্রতিষ্ঠায় এবং পাওনা অর্থ আদায় এরূপ ব্যবসায় অধিকতর সুবিধা ভোগ করে। তাই বাধ্যতামূলক না হলেও অংশীদারি ব্যবসায়ের নিবন্ধন করাই উত্তম।"
        },
        {
          "label": "গ",
          "question": "",
          "explanation": "মালিকানার ভিত্তিতে উদ্দীপকের সংগঠনটির ধরন হলো সমবায় সমিতি। সমাজের নিম্ন ও মধ্যবিত্ত শ্রেণির সমমনা ও পেশার ব্যক্তিবর্গ নিজেদের আর্থিক উদ্দেশ্য সাধনের জন্য স্বেচ্ছায় মিলিত হয়ে যে সংগঠন গঠন করে তাকে সমবায় সমিতি বলে উদ্দীপকে কুড়িগ্রাম জেলার একটি অঞ্চলের সবজি ব্যবসায়ীরা মিলে নিজেদের আর্থসামাজিক কল্যাণসাধনের উদ্দেশ্যে একটি সংগঠন গড়ে তোলেন। পরবর্তীতে সংগঠনটিকে কেন্দ্রীয় ও জাতীয় পর্যায়ে সম্প্রসারণের জন্য তারা ইতিবাচক চিন্তা-ভাবনা ও পারস্পরিক সমঝোতার ভিত্তিতে কাজ করেন। এজন্য তারা দেশের বিভিন্ন অঞ্চলের সবজি ব্যবসায়ীদের সাথে প্রতিনিয়ত যোগাযোগ রাখছেন।' এখানে কুড়িগ্রাম জেলার ব্যবসায়ীদের কার্যক্রমে যে বৈশিষ্ট্য পরিলক্ষিত হচ্ছে, তা সমবায় সমিতির কার্যক্রমকে নির্দেশ করে। তাই বলা যায়, উদ্দীপকের সংগঠনটি হলো সমবায় সমিতি বা সংগঠন।"
        },
        {
          "label": "ঘ",
          "question": "",
          "explanation": "উদ্দীপকের সমবায় সংগঠনটির মূলনীতি হলো একতাই বল, সাম্য, পারস্পরিক সহযোগিতা, আস্থা ও বিশ্বাস এবং গণতান্ত্রিক মূল্যবোধ ও চেতনা। অন্যান্য ব্যবসায় সংগঠন থেকে ভিন্ন আদর্শ ও উদ্দেশ্য নিয়ে সমবায় সংগঠন গড়ে ওঠে। সাধারণত সমশ্রেণি ও সমপেশাভুক্ত নিম্নবিত্ত, মধ্যবিত্ত ও বিত্তহীন সমাজের মানুষেরা প্রথমত নিজেদের আর্থসামাজিক কল্যাণের উদ্দেশ্যে বেশ কয়েকটি মূলনীতির ওপর ভিত্তি করে এ ধরনের সংগঠন গড়ে তোলে। উদ্দীপকে কুড়িগ্রাম জেলার একটি অনালের সবজি ব্যবসায়ীরা মিলে নিজেদের আর্থসামাজিক কল্যাণসাধনের উদ্দেশ্যে একটি সংগঠন গড়ে তোলেন। পরবর্তীতে সংগঠনটিকে কেন্দ্রীয় ও জাতীয় পর্যয়ে সম্প্রসারণের জন্য তারা ইতিবাচক চিন্তা-ভাবনা ও পারস্পরিক সমঝোতার ভিত্তিতে কাজ করেন। এজন্য তারা দেশের বিভিন্ন অথালের সবজি ব্যবসায়ীদের সাথে প্রতিনিয়ত যোগাযোগ রাখছেন। তাদের এসব কার্যক্রমের মাধ্যমে সংগঠনটির মূলনীতিগুলো প্রতিফলিত হচ্ছে। সমবায়ের প্রধান নীতিই হচ্ছে সমমনা, সমপেশা ও অর্থনৈতিক দিক থেকে সমশ্রেণির লোকদের একতা। এর গুরুত্বপূর্ণ নীতি হচ্ছে সাম্য বা সকলের সমান অবস্থান ও অংশগ্রহণ। আরেকটি নীতি হলো সকলের তরে সকলে আমরা প্রত্যেকে আমরা পরের তরে। সেই সাথে পারস্পরিক আস্থা ও বিশ্বাস এবং গণতান্ত্রিক মূল্যবোধ ও চেতনা সমবায়ের মূলনীতিকে করেছে আরও দৃঢ় ও মজবুত। এসব মূলনীতির ছায়াতলে সমবায় সমিতি তার সংগঠনের সদস্যদের পারস্পরিক কল্যাণসাধনে কাজ করে থাকে।"
        }
      ]
    },
    {
      "number": "5",
      "uddipok": "জনাব আরিফ একটি শিশুখাদ্য প্রস্তুতকারী প্রতিষ্ঠানের পরিচালক। শিশুখাদ্য প্রস্তুত করে বাজারজাত করার পূর্বে প্রতিষ্ঠানটি পণ্যের মান নির্ধারণে সন্তোষজনক হওয়ায় সরকার কর্তৃক একটি সনদপত্র গ্রহণ করে। তাঁর প্রতিষ্ঠান যাতে অদূর ভবিষ্যতে হুমকির সম্মুখীন না হয় সে জন্য তিনি লোকসান পূরণে অন্য একটি প্রতিষ্ঠানের সাথে চুক্তিবদ্ধ হন।",
      "tag": "BB 25",
      "sub_questions": [
        {
          "label": "ক",
          "question": "লাইসেন্স কী?",
          "explanation": "লাইসেন্স হলো কোনো নির্দিষ্ট কাজ করার, কোনো কিছু ব্যবহার করার বা কোনো ব্যবসা পরিচালনার জন্য কোনো উপযুক্ত কর্তৃপক্ষ (সাধারণত সরকার বা কোনো সংস্থা) থেকে প্রাপ্ত আইনি অনুমতি বা অধিকারপত্র।"
        },
        {
          "label": "খ",
          "question": "স্বাতন্ত্র্যতাই মার্ক বা প্রতীকের মূল বিষয়'-ব্যাখ্যা কর।",
          "explanation": "\"স্বাতন্ত্র্যতাই মার্ক বা প্রতীকের মূল বিষয়\"—এই উক্তিটি মূলত ট্রেডমার্ক বা বাণিজ্যিক প্রতীকের মূল ভিত্তি ও এর কার্যকারিতাকে নির্দেশ করে। সহজ ভাষায় এর অর্থ হলো, একটি প্রতীক তখনই সার্থক যখন সেটি অন্য সবার থেকে আলাদা এবং স্বতন্ত্র হয়। স্বাতন্ত্র্যতাই একটি প্রতীকের প্রাণ। এটি ছাড়া প্রতীকটি কেবল একটি সাধারণ ছবি বা শব্দ মাত্র, যা প্রতিযোগিতামূলক বাজারে কোনো বিশেষ পরিচয় দিতে পারে না। তাই একটি সফল ব্র্যান্ড তৈরির প্রথম শর্তই হলো এর প্রতীকের মৌলিকত্ব বজায় রাখা।"
        },
        {
          "label": "গ",
          "question": "জনাব আরিফ কোন সংস্থার মাধ্যমে পণ্যের মান যাচাই করেন? ব্যাখ্যা কর।",
          "explanation": "জনাব আরিফ বিএসটিআই (BSTI) বা 'বাংলাদেশ স্ট্যান্ডার্ডস অ্যান্ড টেস্টিং ইনস্টিটিউশন'-এর মাধ্যমে তাঁর প্রতিষ্ঠানের পণ্যের মান যাচাই করেন। বিএসটিআই হলো বাংলাদেশে পণ্যের মান নিয়ন্ত্রণ ও মান নির্ধারণকারী একমাত্র জাতীয় প্রতিষ্ঠান। এটি মূলত শিল্প মন্ত্রণালয়ের অধীনে একটি স্বায়ত্তশাসিত সংস্থা। ভোক্তার স্বাস্থ্যঝুঁকি হ্রাস করতে এবং বাজারে মানহীন পণ্যের বিস্তার রোধে এই সংস্থাটি কাজ করে। কোনো প্রতিষ্ঠান যখন কোনো ভোগ্যপণ্য (বিশেষ করে খাদ্যদ্রব্য) উৎপাদন করে, তখন সেটি মানুষের ব্যবহারের উপযোগী কি না এবং নির্ধারিত মানদণ্ড অনুসরণ করছে কি না, তা ল্যাবরেটরিতে পরীক্ষার মাধ্যমে বিএসটিআই নিশ্চিত করে। সন্তোষজনক ফলাফলের ভিত্তিতেই তারা মানচিহ্ন বা সনদপত্র প্রদান করে থাকে। উদ্দীপকে দেখা যায়, জনাব আরিফ একটি শিশুখাদ্য প্রস্তুতকারী প্রতিষ্ঠানের পরিচালক। শিশুদের সংবেদনশীল স্বাস্থ্যের কথা বিবেচনা করে এ ধরণের পণ্যের মান নিয়ন্ত্রণ অত্যন্ত জরুরি। জনাব আরিফ তাঁর পণ্যটি বাজারজাত করার আগে সরকারি যে সনদটি গ্রহণ করেছেন, তা মূলত বিএসটিআই-এর মান সনদ। যেহেতু বিএসটিআই বাংলাদেশে খাদ্য ও অন্যান্য শিল্প পণ্যের মান তদারকি এবং সেগুলোর অনুকূলে গুণমান নিশ্চিতকরণ সনদ দিয়ে থাকে, তাই উদ্দীপকের বর্ণানুযায়ী জনাব আরিফের শিশুখাদ্যটির গুণগত মান এই সংস্থার মাধ্যমেই পরীক্ষিত ও অনুমোদিত হয়েছে। এই সনদের ফলেই ভোক্তা হিসেবে সাধারণ মানুষ পণ্যটির ওপর আস্থা রাখার সুযোগ পায়।"
        },
        {
          "label": "ঘ",
          "question": "উদ্দীপকের আলোকে চুক্তিবদ্ধ প্রতিষ্ঠানটির ভূমিকা বিশ্লেষণ কর।",
          "explanation": "উদ্দীপকে জনাব আরিফ তাঁর প্রতিষ্ঠানের সম্ভাব্য আর্থিক ক্ষতি বা ঝুঁকি এড়াতে যে প্রতিষ্ঠানের সাথে চুক্তিবদ্ধ হয়েছেন, সেটি হলো একটি বিমা (Insurance) কোম্পানি। বিমা হলো মূলত একটি ঝুঁকি বণ্টনকারী ব্যবস্থা, যেখানে নির্দিষ্ট প্রিমিয়ামের বিনিময়ে কোনো সম্ভাব্য ক্ষতির দায়ভার বিমা কোম্পানি নিজের কাঁধে তুলে নেয়। ব্যবসায়িক জগত অনিশ্চয়তায় ঘেরা; এখানে অগ্নিকাণ্ড, চুরি বা প্রাকৃতিক দুর্যোগের মতো বিভিন্ন কারণে বড় ধরনের আর্থিক লোকসান হতে পারে। বিমা কোম্পানিগুলো চুক্তির শর্তানুসারে উদ্যোক্তাকে সুরক্ষা প্রদান করে, যাতে কোনো অনাকাঙ্ক্ষিত পরিস্থিতিতে ব্যবসায়িক কার্যক্রম সম্পূর্ণ বন্ধ হয়ে না যায়। এটি ব্যবসায়কে একটি নিরাপদ অর্থনৈতিক ভিত্তি প্রদান করে। উদ্দীপকে দেখা যায়, জনাব আরিফ তাঁর শিশুখাদ্য প্রস্তুতকারী প্রতিষ্ঠানটি যাতে ভবিষ্যতে কোনো আর্থিক হুমকির সম্মুখীন না হয়, সেজন্য লোকসান পূরণের উদ্দেশ্যে একটি প্রতিষ্ঠানের সাথে চুক্তিবদ্ধ হয়েছেন। শিশুখাদ্যের মতো সংবেদনশীল ব্যবসায় উৎপাদন ব্যাহত হওয়া বা কাঁচামালের কোনো বিশেষ সংকটে বড় লোকসানের সম্ভাবনা থাকে। জনাব আরিফ এখানে মূলত 'ক্ষতিপূরণের চুক্তিতে' আবদ্ধ হয়েছেন। যদি ভবিষ্যতে কোনো কারণে তাঁর প্রতিষ্ঠান আর্থিক ক্ষতির মুখে পড়ে, তবে উক্ত বিমা প্রতিষ্ঠান চুক্তির শর্ত অনুযায়ী সেই ক্ষতিপূরণ প্রদান করবে। এটি তাঁর ব্যবসায়ের ঝুঁকি মোকাবিলায় একটি ঢাল হিসেবে কাজ করছে। ব্যবসায়ের স্থায়িত্ব ও নিরবচ্ছিন্নতা রক্ষায় বিমা প্রতিষ্ঠানের ভূমিকা অত্যন্ত গুরুত্বপূর্ণ ও অপরিহার্য। জনাব আরিফ যে দূরদর্শী পদক্ষেপ নিয়েছেন, তা তাঁর ব্যবসায়ের অনিশ্চয়তা বহুলাংশে কমিয়ে দিয়েছে। বিমা কোম্পানি এখানে কেবল একটি আর্থিক প্রতিষ্ঠান হিসেবে কাজ করছে না, বরং ব্যবসায়ের 'অদৃশ্য সহযোদ্ধা' হিসেবে ঝুঁকি নিরসনে বড় ভূমিকা রাখছে। যদি এই চুক্তি না থাকত, তবে যেকোনো বড় দুর্ঘটনার আর্থিক বোঝা জনাব আরিফকে একা বহন করতে হতো, যা হয়তো তাঁর প্রতিষ্ঠানকে দেউলিয়া করে দিত। বিমা কোম্পানি ঝুঁকি গ্রহণ করার ফলে তিনি এখন নিশ্চিত মনে বিনিয়োগ ও মানোন্নয়নে মনোনিবেশ করতে পারবেন। সুতরাং, বলা যায় যে, প্রতিযোগিতামূলক বাজারে টিকে থাকতে এবং ব্যবসায়ের দীর্ঘমেয়াদী সাফল্য নিশ্চিত করতে উক্ত বিমা প্রতিষ্ঠানের ভূমিকা অপরিসীম।"
        }
      ]
    },
    {
      "number": "6",
      "uddipok": "পঞ্চগড় জেলার প্রবাস ফেরত মি. আজম একটি ক্ষুদ্র ব্যবসায় স্থাপন করার চিন্তা-ভাবনা করেন। এজন্য তিনি বিভিন্ন ফলের বাগান তৈরি ও উৎপাদিত ফল বিভিন্ন জেলায় বিক্রি করার চিন্তাও করেন। তাই তিনি ফলের উৎপাদন খরচ কত হবে, পণ্যের দাম কত হবে, মুনাফা কেমন হবে প্রভৃতি সম্পর্ণে তথ্য সংগ্রহ করে ব্যবসায়ের লাভজনকতা যাচাই-বাছাই করার সিদ্ধান্ত গ্রহণ করেন। তিনি মনে করেন যে, প্রকল্প ধারণা প্রকল্প প্রণয়নের প্রথম ও গুরুত্বপূর্ণ পদক্ষেপ।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "যে বিবরণীতে নির্দিষ্ট সময়ে কী পরিমাণ নগদ অর্থ আসছে এবং কী পরিমাণ নগদ অর্থ ব্যয় হচ্ছে তা সংরক্ষণ করা হয় তাকে প্রাক্কলিত নগদান প্রবাহ বিবরণী বলা হয়।"
        },
        {
          "label": "খ",
          "question": "",
          "explanation": "সমআয়-ব্যয় বিশ্লেষণ ব্যবসায়ের এমন একটি অবস্থাকে বোঝায় যখন আয়-ব্যয় সমান হয়। সমআয়-ব্যয় ব্যবসায়ের এমন একরকম পর্যায় যখন লাভও হয় না. ক্ষতিও হয় না। যে পরিমাণ পণ্য বিক্রয় করলে মোট বিক্রয়মূল্য, মোট ব্যয়ের সমপরিমাণ হয় তাকে সমআয়-ব্যয় বলা হয়। যে বিন্দুতে পণ্য বিক্রয় করলে আয়-ব্যয় সমান হয় তাকে সমআয়-ব্যয় বিন্দু (Break Even Point) বলে। সমআয়-ব্যয় বিন্দু জানা থাকলে কাঙ্ক্ষিত মুনাফা অর্জনের আশায় পণ্যের সঠিক মূল্য নির্ধারণ, বিক্রয়ের পরিমাণ বৃদ্ধি, মুনাফা পরিকল্পনা প্রণয়ন ও মুনাফা বৃদ্ধির কার্যক্রম গ্রহণ করা যায়।"
        },
        {
          "label": "গ",
          "question": "",
          "explanation": "মি. আজিম তার ক্ষুদ্র ব্যবসায়ের যথার্থতা যাচাই করার ক্ষেত্রে মাইক্রোস্ক্রিনিং-এর অন্তর্গত বাণিজ্যিক দিক মূল্যায়ন করেছেন। মাইক্রোস্ক্রিনিং হলো বাজার চাহিদা, কারিগরি, বাণিজ্যিক ও আর্থিক দিক এবং জাতীয় অর্থনীতিতে অবদান ইত্যাদি দিক বিবেচনা করে প্রকল্পের সম্ভাব্যতা যাচাই করার বিস্তারিত প্রক্রিয়া। প্রকল্প বাছাইয়ের ক্ষেত্রে উক্ত প্রকল্পের বাণিজ্যিক লাভজনকতা নির্ধারণ সর্বাধিক গুরুত্বপূর্ণ কাজ। এক্ষেত্রে উৎপাদন খরচের উপাদান, বিক্রয়মূল্য, আনুমানিক লাভ ইত্যাদি বিষয় খুব সতর্কতার সাথে বিবেচনা করতে হয়। উদ্দীপকে পঞ্চগড় জেলার প্রবাস ফেরত মি. আজম একটি ক্ষুদ্র ব্যবসায় স্থাপন করার চিন্তা-ভাবনা করেন। এজন্য তিনি বিভিন্ন ফলের বাগান তৈরি ও উৎপাদিত ফল বিভিন্ন জেলায় বিক্রি করার চিন্তাও করেন। তাই তিনি ফলের উৎপাদন খরচ কত হবে, পণ্যের দাম কত হবে, মুনাফা কেমন হবে প্রভৃতি সম্পর্কে তথ্য সংগ্রহ করে ব্যবসায়ের লাভজনকতা যাচাই-বাছাই করার সিদ্ধান্ত গ্রহণ করেন। এখানে দেখা যাচ্ছে, মি. আজম তার ক্ষুদ্র ব্যবসায়ের যথার্থতা যাচাইয়ের ক্ষেত্রে বাণিজ্যিক দিক মূল্যায়ন করছেন; যা প্রকল্পের সম্ভাব্যতা যাচাই পদ্ধতি মাইক্রোস্ক্রিনিং-এর অন্তর্গত।"
        },
        {
          "label": "ঘ",
          "question": "",
          "explanation": "'প্রকল্প ধারণা প্রকল্প প্রণয়নের প্রথম ও গুরুত্বপূর্ণ ধাপ'- উক্তিটি সঠিক ও যথার্থ। ব্যবসায়ের সাফল্য অনেকাংশে নির্ভর করে সঠিক প্রকল্প নির্বাচনের ওপর। প্রকল্প হচ্ছে কোনো একটি নির্দিষ্ট সময়ের মধ্যে, নির্দিষ্ট লক্ষ্য বাস্তবায়নে প্রণীত পরিকল্পিত ও সুচিন্তিত কর্ম পদ্ধতি। প্রকল্প একটি নির্দিষ্ট সময়ে শুরু হয়ে পূর্বনির্ধারিত সময় অনুযায়ী পরিসমাপ্ত হয়। একটি প্রকল্প হতে পারে সম্পূর্ণ নতুন বিনিয়োগ সিন্ধান্ত অথবা পুরাতন ব্যবসায়ের সম্প্রসারণ। ব্যবসায় প্রকল্প প্রণয়নের ক্ষেত্রে প্রথম পদক্ষেপ হলো ধারণা চিহ্নিতকরণ এবং ধারণাগুলো মূল্যায়ন করে একটিকে নির্বাচন করা। উদ্দীপকের মি. আজম একটি ক্ষুদ্র ব্যবসায় স্থাপন করার চিন্তা-ভাবনা করেন। এজন্য তিনি বিভিন্ন ফলের বাগান তৈরি ও উৎপাদিত ফল বিভিন্ন জেলায় বিক্রি করার চিন্তাও করেন। তিনি মনে করেন, 'প্রকল্প ধারণা প্রকল্প প্রণয়নের প্রথম ও গুরুত্বপূর্ণ পদক্ষেপ।' উদ্দীপকের পরিপ্রেক্ষিতে তার উক্তিটির যথার্থতা রয়েছে। একজন সম্ভাবনাময় উদ্যোক্তার প্রকল্প চিহ্নিতকরণ প্রক্রিয়ার সূত্রপাত হয় তার প্রকল্প ধারণা অনুভব করার সময় থেকেই। তিনি তার পারিপার্শ্বিক অবস্থা বিবেচনা করে কোনো পণ্য বা সেবার চাহিদা সম্পর্কে ধারণা লাভ করতে পারেন। এই চাহিদার ওপর প্রকল্প নির্বাচন নির্ভর করে। সাধারণত পণ্য বা সেবাসামগ্রীর চাহিদা প্রকল্প ধারণার জন্ম দেয়। পণ্যের ধারণা থেকেই প্রকল্পের সূত্রপাত হয়। প্রকল্প ধারণা চিহ্নিত করার সময় উদ্যোক্তার নিজের শখ বা আগ্রহ আছে এমন পণ্য, প্রকৃত চাহিদা আছে এমন পণ্য, বিদ্যমান পণ্যের অসুবিধা, নতুন প্রযুক্তি ব্যবহারের সুযোগ ইত্যাদি দিকে দৃষ্টি রাখা প্রয়োজন। এসব বিষয় উদ্দীপকের মি. আজমের দৃষ্টিকোণ এবং কার্যক্রমে পরিলক্ষিত হয়েছে।"
        }
      ]
    },
    {
      "number": "7",
      "uddipok": "নাটোরের একটি স্বনামধন্য জুস প্রক্রিয়াজাতকরণ কারখানার মালিক মি. জিসান সাহেব। বর্তমানে তার কারখানার মূলধনের পরিমাণ ১০ কোটি টাকা ও শ্রমিক সংখ্যা ৬০ জন। কারখানায় শ্রমিক সংখ্যা যথেষ্ট না হওয়ায় তিনি আর্থিকভাবে ক্ষতিগ্রস্ত হচ্ছেন। তাই তিনি কারখানায় শ্রমিকের সংখ্যা বাড়ানোর সিদ্ধান্ত নেন।",
      "tag": "BB 25",
      "sub_questions": [
        {
          "label": "ক",
          "question": "কুটিরশিল্প কী?",
          "explanation": "কুটিরশিল্প বলতে এমন এক ধরণের শিল্পকে বোঝায় যা সাধারণত সম্পূর্ণভাবে বা আংশিকভাবে পরিবারের সদস্যদের শ্রমের ওপর ভিত্তি করে গড়ে ওঠে এবং যা প্রধানত নিজস্ব বসতবাড়িতে পরিচালিত হয়।"
        },
        {
          "label": "খ",
          "question": "সেবামূলক শিল্প বলতে কী বোঝায়? ব্যাখ্যা কর।",
          "explanation": "সেবামূলক শিল্প বলতে সেই সকল অর্থনৈতিক কর্মকাণ্ডকে বোঝায় যা সরাসরি কোনো দৃশ্যমান পণ্য উৎপাদন না করে মানুষের বিভিন্ন অভাব পূরণের জন্য প্রয়োজনীয় 'সেবা' বা 'সুবিধা' প্রদান করে। সেবামূলক শিল্প হলো আধুনিক অর্থনীতির প্রাণ। এটি মানুষের দৈনন্দিন প্রয়োজন মেটানোর পাশাপাশি অন্যান্য উৎপাদনমুখী শিল্পকে সচল রাখতে মেরুদণ্ড হিসেবে কাজ করে।"
        },
        {
          "label": "গ",
          "question": "উৎপাদন বৃদ্ধির লক্ষ্যে শ্রমিক সংখ্যা বৃদ্ধি ছাড়াও মি. জিসান সাহেব আর কী কী পদক্ষেপ নিতে পারেন? ব্যাখ্যা কর।",
          "explanation": "উৎপাদন বৃদ্ধির লক্ষ্যে শ্রমিক সংখ্যা বৃদ্ধি ছাড়াও মি. জিসান সাহেব উন্নত প্রযুক্তির ব্যবহার, শ্রমিকদের প্রশিক্ষণ এবং উন্নত কাঁচামাল সংগ্রহ নিশ্চিত করার পদক্ষেপ নিতে পারেন। উৎপাদনশীলতা কেবল জনশক্তির ওপর নির্ভর করে না, বরং সম্পদের সঠিক ব্যবহারের ওপরও নির্ভর করে। আধুনিক যুগে শ্রমিকের পাশাপাশি উন্নত ও স্বয়ংক্রিয় যন্ত্রপাতি ব্যবহার করলে অল্প সময়ে বেশি পণ্য উৎপাদন করা সম্ভব হয়। এছাড়া কর্মরত শ্রমিকদের কারিগরি প্রশিক্ষণ দিলে তাদের কাজের দক্ষতা বৃদ্ধি পায়, যা অপচয় কমিয়ে উৎপাদন বাড়াতে সাহায্য করে। পাশাপাশি নিরবচ্ছিন্ন বিদ্যুৎ সরবরাহ এবং গুণগত মানের কাঁচামাল নিশ্চিত করা উৎপাদন প্রক্রিয়াকে গতিশীল রাখার জন্য অপরিহার্য। উদ্দীপকে উল্লিখিত মি. জিসান সাহেবের জুস কারখানাটি একটি মাঝারি শিল্প (যেহেতু মূলধন ১০ কোটি টাকা এবং শ্রমিক ৬০ জন)। বর্তমানে তিনি শ্রমিক সংকটের কারণে ক্ষতিগ্রস্ত হচ্ছেন। তবে কেবল শ্রমিক বাড়িয়েই সর্বোচ্চ উৎপাদন নিশ্চিত করা সম্ভব নয়। যেহেতু এটি জুস প্রক্রিয়াজাতকরণ কারখানা, সেহেতু তিনি ফল সংরক্ষণের জন্য 'কোল্ড স্টোরেজ' স্থাপন এবং স্বয়ংক্রিয় ফিলিং ও প্যাকেজিং মেশিন যুক্ত করতে পারেন। এছাড়া তিনি যদি শ্রমিকদের কাজের পরিবেশ উন্নত করেন এবং উৎপাদন ভিত্তিক বোনাসের ব্যবস্থা করেন, তবে শ্রমিকরা আরও উৎসাহিত হয়ে কাজ করবে। এই সামগ্রিক আধুনিকায়ন ও ব্যবস্থাপনার উন্নয়নই মি. জিসান সাহেবের কারখানাকে আর্থিক ক্ষতি থেকে বাঁচিয়ে লাভজনক অবস্থানে নিয়ে যাবে।"
        },
        {
          "label": "ঘ",
          "question": "'দেশের অর্থনীতির উন্নয়নে মি. জিসান সাহেবের শিল্পটির ভূমিকা অনেক- উক্তিটির যৌক্তিকতা মূল্যায়ন কর।",
          "explanation": "উদ্দীপকের তথ্য অনুসারে মি. জিসান সাহেবের শিল্পটি একটি মাঝারি শিল্প এবং এটি কৃষিভিত্তিক প্রক্রিয়াজাতকরণ শিল্পের অন্তর্ভুক্ত, যা দেশের শিল্পায়ন ও কর্মসংস্থানে গুরুত্বপূর্ণ ভূমিকা রাখে। যেকোনো দেশের সামগ্রিক অর্থনৈতিক প্রবৃদ্ধিতে মাঝারি শিল্পের ভূমিকা অত্যন্ত ব্যাপক। এই ধরণের শিল্প বৃহৎ শিল্পের তুলনায় কম পুঁজিতে বেশি কর্মসংস্থান সৃষ্টি করতে পারে। বিশেষ করে কৃষিপ্রধান দেশে কৃষিভিত্তিক প্রক্রিয়াজাতকরণ শিল্প পচনশীল পণ্যের স্থায়িত্ব বাড়ায় এবং কৃষকদের উৎপাদিত পণ্যের ন্যায্য মূল্য নিশ্চিত করে। এটি গ্রামীণ ও শহরের অর্থনীতির মধ্যে ভারসাম্য রক্ষা করে এবং আমদানিকৃত পণ্যের ওপর নির্ভরতা কমিয়ে বৈদেশিক মুদ্রা সাশ্রয়ে সহায়তা করে। উদ্দীপকে দেখা যায়, মি. জিসান সাহেবের কারখানায় ৬০ জন শ্রমিক কাজ করছেন এবং তিনি আরও শ্রমিক বাড়ানোর পরিকল্পনা করছেন। এর মাধ্যমে তিনি সরাসরি স্থানীয় বেকার সমস্যা সমাধানে অবদান রাখছেন। নাটোর অঞ্চলটি লিচু, আমসহ বিভিন্ন ফলের জন্য বিখ্যাত; সেখানে একটি জুস প্রক্রিয়াজাতকরণ কারখানা থাকায় স্থানীয় কৃষকরা তাদের উৎপাদিত ফলের বিপণন নিয়ে দুশ্চিন্তামুক্ত থাকতে পারে। জিসান সাহেবের এই উদ্যোগ কৃষি পণ্যের অপচয় রোধ করে সেটিকে মূল্যবান বাণিজ্যিক পণ্যে রূপান্তর করছে, যা দেশের জিডিপিতে (GDP) সরাসরি ইতিবাচক প্রভাব ফেলছে। পরিশেষে বলা যায়, দেশের টেকসই অর্থনৈতিক উন্নয়নে মি. জিসান সাহেবের মতো উদ্যোক্তাদের ভূমিকা অনস্বীকার্য। তাঁর এই শিল্পটি কেবল কর্মসংস্থানই সৃষ্টি করছে না, বরং একটি দক্ষ সাপ্লাই চেইন বা সরবরাহ ব্যবস্থা গড়ে তুলছে। যদি তিনি মানসম্মত জুস উৎপাদন করে বিদেশে রপ্তানি করতে পারেন, তবে তা বৈদেশিক মুদ্রা অর্জনের একটি নতুন উৎস হিসেবে বিবেচিত হবে। কৃষি এবং শিল্পের মধ্যে এই সেতুবন্ধন দেশের শিল্প কাঠামোর ভিত্তি মজবুত করে। তাই উক্তিটি যথার্থ যে, দেশের অর্থনীতির স্থিতিশীলতা ও স্বয়ংসম্পূর্ণতা অর্জনে মি. জিসান সাহেবের জুস প্রক্রিয়াজাতকরণ শিল্পের গুরুত্ব অপরিসীম।"
        }
      ]
    },
    {
      "number": "8",
      "uddipok": "ABC লি.এর বর্তমান আর্থিক অবস্থা খুবই শোচনীয়। এই জন্য ABC লি. এর ব্যবস্থাপক মি. সায়মন সবসময় কর্মীদের ওপর বলপ্রয়োগ করেন। এমনকি ছুটির দিনেও অতিরিক্ত কাজ করিয়ে নিয়েও বাড়তি মজুরি প্রদান করেন না। ফলে কর্মচারীরা প্রতিষ্ঠানের কর্তব্য ও নিজের সক্ষমতা প্রদান করতে চান না।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "ব্যবসায়ের জন্য অর্থসংগ্রহ, অর্থসংরক্ষণ, সংগৃহীত অর্থের সুষ্ঠু ব্যবহারসংক্রান্ত সকল কার্যকে ব্যবসায় অর্থায়ন বলে।"
        },
        {
          "label": "খ",
          "question": "",
          "explanation": "ব্যবস্থাপনার যে কাজটির দ্বারা কর্মীদের কাজের প্রতি আগ্রহী করে তোলা হয় সেটিই হলো প্রেষণাদান। ইংরেজি Motivation শব্দের বাংলা প্রতিশব্দ হলো প্রেষণা। প্রেষণা হলো উৎসাহদান প্রক্রিয়া। প্রাতিষ্ঠানিক লক্ষ্য অর্জনের জন্য, প্রতিষ্ঠানে নিয়োজিত কর্মীবৃন্দের কার্যক্ষমতার পূর্ণ ব্যবহারের লক্ষ্যে অনুপ্রাণিত, উৎসাহিত ও প্ররোচিত' করার প্রক্রিয়াই হলো প্রেষণা। প্রেষণা প্রক্রিয়া মানুষের ইচ্ছাশক্তিকে উৎসাহিত করে তাকে লক্ষ্যের দিকে তাড়িত করে। প্রেষণাদানের ফলে' কর্মীরা আগ্রহ নিয়ে দায়িত্ব পালনে উদ্বুদ্ধ হয় এবং মানসম্মত কাজ সম্পাদনে সক্ষম হয়। প্রেষিত কর্মী উৎসাহিত হয়ে কর্মে সন্তুষ্টি লাভ করে এবং নিজেই কাজ করতে উদ্বুদ্ধ হয় এবং মানসম্মত কাজ সম্পাদনে সক্ষম হয়। আধুনিক প্রতিযোগিতামূলক ব্যবসায় কার্যক্রমে কর্মীদের কাজে উৎসাহ প্রদানের জন্য প্রেষণাদান একটি অত্যন্ত গুরুত্বপূর্ণ হাতিয়ার।"
        },
        {
          "label": "গ",
          "question": "",
          "explanation": "উদ্দীপকে মি. সায়মনের নেতৃত্বের ধরন হলো স্বৈরতান্ত্রিক নেতৃত্ব। যে নেতৃত্বের মাধ্যমে নেতা শুধু আদেশ করেন কিন্তু কোনো জবাবদিহিতা করেন না, কর্মীদের সামর্থ্যের ওপর আস্থা রাখেন না, কর্মীদের চাপের মুখে রাখেন এবং কর্মীরাও প্রতিষ্ঠানকে নিজেদের প্রতিষ্ঠান, বলে ভাবতে পারেন না, তাকে স্বৈরতান্ত্রিক নেতৃত্ব বলে। উদ্দীপকে বলা হয়েছে, ABC লি. এর বর্তমান আর্থিক অবস্থা খুবই শোচনীয়। এজন্য ABC লি.-এর ব্যবস্থাপক মি. সায়মন সবসময় কর্মীদের ওপর বলপ্রয়োগ করেন। এমনকি ছুটির দিনেও অতিরিক্ত কাজ করিয়ে নিয়েও বাড়তি মজুরি প্রদান করেন না। ফলে কর্মচারীরা প্রতিষ্ঠানের কর্তব্য ও নিজের সক্ষমতা প্রদান করতে চান না। এখানে দেখা যাচ্ছে, মি. সায়মনের কার্যক্রম স্বৈরতান্ত্রিক নেতৃত্বের কার্যক্রমের সাথে মিল রয়েছে। তাই বলা যায়, মি. সায়মন স্বৈরতান্ত্রিক নেতৃত্ব অনুসরণ করছেন।"
        },
        {
          "label": "ঘ",
          "question": "",
          "explanation": "মি. সায়মনের নেতৃত্বের একজন আদর্শ নেতার প্রখর ব্যক্তিত্ব, দায়িত্বশীলতা ও সহযোগিতা, মানবিক সম্পর্ক অনুধাবন প্রভৃতি গুণের অভাবে ABC লি.-এর আর্থিক অবস্থা শোচনীয় হয়ে পড়েছে। যিনি নেতৃত্ব দেন তাকে নেতা বলা হয়। নেতার কাজ হচ্ছে উদ্দেশ্যকে বাস্তবায়িত করার জন্য প্রতিষ্ঠানের কর্মীদের উৎসাহিত ও পরিচালনা করা। নেতৃত্বদানের কঠিন দায়িত্বশীল কাজটি সম্পাদনের জন্য একজন নেতার অনেকগুলো গুণ বা বৈশিষ্ট্য থাকতে হয়। কেননা উপযুক্ত নেতৃত্ব যেমন একটি প্রতিষ্ঠানের লক্ষ্য অর্জনকে সহজতর করে, তেমনি নেতার অযোগ্যতা প্রতিষ্ঠানটিকে ব্যর্থ করে দিতে পারে। উদ্দীপকের ABC লি.-এর বর্তমান আর্থিক অবস্থা খুবই শোচনীয়। এজন্য ABC লি.-এর ব্যবস্থাপক মি. সায়মন সবসময় কর্মীদের ওপর বলপ্রয়োগ করেন। এমনকি ছুটির দিনেও অতিরিক্ত কাজ করিয়ে নিয়েও বাড়তি মজুরি প্রদান করেন না। ফলে কর্মচারীরা প্রতিষ্ঠানের কর্তব্য ও নিজের সক্ষমতা প্রদান করতে চান না। এরূপ নেতৃত্ব স্বৈরতান্ত্রিক নেতৃত্বকে প্রকাশ করছে; যা প্রতিষ্ঠানের শোচনীয় অবস্থার জন্য দায়ী। একজন আদর্শ নেতার গুণের কারণে প্রতিষ্ঠানের সফলতা-বিফলতা নির্ভর করে। এক্ষেত্রে নেতা স্বৈরতান্ত্রিক নেতৃত্ব অনুসরণের পরও যদি কর্মীদেরকে সুষ্ঠু ব্যবস্থাপনা এবং সঠিক উপায়ে প্রেষণা প্রদান করা হতো, তাহলে প্রতিষ্ঠানের কাঙ্ক্ষিত সফলতা নিশ্চিত করা যেত। কিন্তু এখানে উদ্দীপকের মি. সায়মনের নেতৃত্বে স্বৈরতান্ত্রিক নেতৃত্বের পাশাপাশি নেতৃত্বে অব্যবস্থাপনা ছিল চোখে পড়ার মতো। তিনি কর্মচারীদের দিয়ে ছুটির দিনে অতিরিক্ত কাজ করালেও বাড়তি মজুরি দেন না। এতে কর্মচারীরা নিজেদের কাজ এবং প্রতিষ্ঠানের প্রতি বিমুখ হয়ে পড়ে। মূলত এজন্যই ABC লি.-এর আর্থিক অবস্থা শোচনীয় হয়ে পড়ে। এ অবস্থা থেকে উত্তরণের জন্য মি. সায়মনকে আদর্শ নেতার গুণাবলি অনুসরণপূর্বক কর্মীবান্ধব ব্যবস্থাপনায় মনোযোগ দিতে হবে।"
        }
      ]
    },
    {
      "number": "9",
      "uddipok": "মি. সৌরভের পুরান ঢাকার ফার্স্টফুডের দোকানের পাশে একই ধরনের আরও একটি ফার্স্টফুডের দোকান গড়ে উঠে। এতে তার বিক্রয়ের পরিমাণ কমে যায়। ফলে তিনি আর্থিকভাবে ক্ষতিগ্রস্ত হন। তিনি বিক্রি বাড়ানোর কৌশল হিসেবে ভালো ব্যবহার, অন্যের সাথে সুন্দর কথা বলতে পারে এমন একজন আস্থা অর্জনকারী বিক্রয়কর্মী নিয়োগ দেন। এ বিক্রয়কর্মী ভোক্তার রুচি, মান ও পণ্যের প্রতি ক্রেতার চাহিদা সৃষ্টির জন্য গুরুত্ব প্রদান করেন। ফলে দ্রুত সময়ে তার ব্যবসায়ের সুনাম বৃদ্ধি পায়।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "ক্রেতা বা ভোক্তার রুচি, চাহিদা, বৈশিষ্ট্য ও আগ্রহ বিশ্লেষণ ও মূল্যায়ন করাকেই ভোক্তা বিশ্লেষণ বলে।"
        },
        {
          "label": "খ",
          "question": "",
          "explanation": "সাধারণ অর্থে, পণ্যদ্রব্য বা সেবাসামগ্রী কেনা-বেচার কাজকে বিপণন বা বাজারজাতকরণ বলে। বাজারজাতকরণের মাধ্যমে উৎপাদনকারীর উৎপাদিত পণ্য, ভোগকারীর কাছে পৌছায়। বিপণন অনেক কাজের সমষ্টি। এটি উৎপাদক ও ভোক্তার মধ্যে সেতুবন্ধ স্থাপন করে। ক্রয়-বিক্রয়, পরিবহন, গুদামজাতকরণ, প্রমিতকরণ, পর্যায়িতকরণ প্রভৃতি কাজের সমষ্টি হলো বিপণন।"
        },
        {
          "label": "গ",
          "question": "",
          "explanation": "উদ্দীপকে আদর্শ বিক্রয়কর্মীর গুণাবলির ধরনটি হলো নৈতিক গুণাবলি। বর্তমান প্রতিযোগিতামূলক ব্যবসায়-বাণিজ্যের ক্ষেত্রে বিক্রয় প্রসার ও সফলতা অর্জনে বিক্রয়কর্মীর ভূমিকা খুবই গুরুত্বপূর্ণ। অনেক ক্ষেত্রে ব্যবসায়ের সফলতা ও ব্যর্থতা একজন বিক্রয়কর্মী দ্বারা প্রভাবিত হয়। ক্রেতা ও ভোক্তাদের আকৃষ্ট ও প্রভাবিত করে স্থায়ী গ্রাহকে পরিণত করতে হলে একজন বিক্রয়কর্মীকে অনেকগুলো গুণের অধিকারী হতে হয়। এগুলো হলো শারীরিক, মানসিক, নৈতিক ও অন্যান্য বিক্রেতার নৈতিক গুণাবলি ক্রেতাকে স্বায়ী গ্রাহকে পরিণত করতে বিশেষ ভূমিকা রাখে। উদ্দীপকে মি. সৌরভের পুরান ঢাকার ফার্স্টফুডের দোকানের পাশে একই ধরনের আরও একটি ফার্স্টফুডের দোকান গড়ে উঠে। এতে তার বিক্রয়ের পরিমাণ কমে যায়। ফলে তিনি আর্থিকভাবে ক্ষতিগ্রস্ত হন। তিনি বিক্রি বাড়ানোর কৌশল হিসেবে ভালো ব্যবহার, অন্যের সাথে সুন্দর কথা বলতে পারে এমন একজন আস্থা অর্জনকারী বিক্রয়কর্মী নিয়োগ দেন। এখানে দেখা যাচ্ছে, নিয়োগকৃত বিক্রয়কর্মী ক্রেতাদের আস্থা অর্জনে বিশেষ ভূমিকা রাখছেন; যা বিক্রয়কর্মীর নৈতিক গুণাবলির অন্তর্গত সততা ও বিশ্বস্ততা, মার্জিত ব্যবহার, মেলামেশার ক্ষমতা, জেন্ডার সচেতনতা, ইতিবাচক দৃষ্টিভঙ্গি প্রভৃতিকে প্রকাশ করছে।"
        },
        {
          "label": "ঘ",
          "question": "",
          "explanation": "বিক্রয় বৃদ্ধিতে বিক্রয়কর্মীর কৌশলটি হলো বিক্রয়িকতা; যা ব্যবসায়ের বিক্রয় বৃদ্ধিতে গুরুত্বপূর্ণ ভূমিকা রাখে। বিক্রয়িকতা বলতে বিক্রয়কর্মীর ক্রেতা আকর্ষণ করার কৌশল বা দক্ষতাকে বোঝায় যার মাধ্যমে সে সম্ভাব্য ক্রেতার নিকট পণ্য বা সেবাসামগ্রী বিক্রয় করতে সক্ষম হয়। বিক্রয়িকতার গুণে বিক্রেতা তার ব্যবসায় ও পণ্য সম্পর্কে ক্রেতাদের আস্থা অর্জন করে তাদেরকে স্থায়ী গ্রাহকে পরিণত করে। উদ্দীপকে বলা হয়েছে, মি. সৌরভের পুরান ঢাকার ফার্স্টফুডের দোকানের পাশে একই ধরনের আরও একটি ফার্স্টফুডের দোকান গড়ে - ওঠে। এতে তার বিক্রয়ের পরিমাণ কমে যায়। ফলে তিনি আর্থিকভাবে ক্ষতিগ্রস্ত হন। তিনি বিক্রি বাড়ানোর কৌশল হিসেবে ভালো ব্যবহার, অন্যের সাথে সুন্দর কথা বলতে পারে এমন একজন আস্থা অর্জনকারী বিক্রয়কর্মী নিয়োগ দেন। এ বিক্রয়কর্মী ভোক্তার রুচি, মান ও পণ্যের প্রতি ক্রেতার চাহিদা সৃষ্টির জন্য গুরুত্ব প্রদান করেন। ফলে দ্রুত সময়ে তার ব্যবসায়ের সুনাম বৃদ্ধি পায়। এক্ষেত্রে বিক্রয়কর্মীর এরূপ সফলতা এসেছে সঠিকভাবে বিক্রয়িকতার গুণ প্রকাশের মাধ্যমে। বিক্রয়িকতার গুণের মাধ্যমে ক্রেতাকে সহজেই পণ্য বা সেবা সম্পর্কে আকৃষ্ট করে ক্রয়ে উদ্বুদ্ধ করা যায়। এক্ষেত্রে বিক্রয়কর্মী যথাযথভাবে তাব শারীরিক, মানসিক এবং নৈতিক গুণের সমাবেশ ঘটান। এসব গুণে উদ্বুদ্ধ হয়ে ক্রেতা চূড়ান্তভাবে ক্রয়ের সিদ্ধান্ত গ্রহণ করেন; যার মূল কেন্দ্রবিন্দু হচ্ছে বিক্রয়িকতা। তাই বলা যায়, বিক্রয় বৃদ্ধিতে বিক্রয়কর্মীর বিক্রয়িকতার কৌশলটি অত্যন্ত গুরুত্বপূর্ণ।"
        }
      ]
    },
    {
      "number": "10",
      "uddipok": "বিশ্ববিদ্যালয়ে পড়াশোনা শেষ করে জনাব মুহিবুল সাভারে বিসিক শিল্প এলাকায় 'মুহিবুল লেদার' নামে একটি উন্নতমানের ও রপ্তানিমুখী কারখানা স্থাপন করেন। এজন্য তিনি একটি প্রতিষ্ঠান থেকে আর্থিক ও কারিগরি সহায়তা নিয়েছেন। তার কারখানায় চামড়ার তৈরি বিভিন্ন ব্যাগ, বেল্ট ও জুতা ভালো মানের হওয়ায় প্রতিষ্ঠানটির সুনাম দেশ-বিদেশে ছড়িয়ে পড়েছে। বর্তমানে এই কারখানায় ২০০ জন কর্মচারী নিয়োজিত আছে।",
      "tag": "BB 25",
      "sub_questions": [
        {
          "label": "ক",
          "question": "প্রমিতকরণ কী",
          "explanation": "প্রমিতকরণ (Standardization) বলতে পণ্যের গুণাগুণ, মান, আকার, ওজন এবং রঙের ওপর ভিত্তি করে একটি নির্দিষ্ট মান বা মানদণ্ড নির্ধারণ করাকে বোঝায়।"
        },
        {
          "label": "খ",
          "question": "বিসিক এর প্রধান কাজটি কী? ব্যাখ্যা কর।",
          "explanation": "বিসিক (BSCIC) বা 'বাংলাদেশ ক্ষুদ্র ও কুটির শিল্প কর্পোরেশন'-এর প্রধান কাজ হলো দেশের ক্ষুদ্র ও কুটির শিল্পের উন্নয়ন ও সম্প্রসারণের মাধ্যমে উদ্যোক্তাদের প্রয়োজনীয় সব ধরনের সহায়তা প্রদান করা। বিসিক-এর সবচেয়ে গুরুত্বপূর্ণ এবং প্রধান কাজ হলো সারা দেশে শিল্প নগরী (Industrial Estate) স্থাপন করা। উদ্যোক্তারা যাতে সহজেই শিল্প কারখানা স্থাপন করতে পারেন, সেজন্য বিসিক নির্দিষ্ট জায়গায় রাস্তা, বিদ্যুৎ, পানি ও ড্রেনেজ সুবিধাসম্পন্ন প্লট বা জমি তৈরি করে দেয়। বর্তমানে সারা বাংলাদেশে বিসিক-এর অসংখ্য শিল্প নগরী রয়েছে যেখানে হাজার হাজার কারখানা পরিচালিত হচ্ছে।"
        },
        {
          "label": "গ",
          "question": "জনাব মুহিবুলের সহায়তাদানকারী সরকারি প্রতিষ্ঠানের ধরন কোনটি? ব্যাখ্যা কর।",
          "explanation": "জনাব মুহিবুল যে প্রতিষ্ঠান থেকে আর্থিক ও কারিগরি সহায়তা নিয়েছেন, তার প্রকৃতি হলো সমর্থনমূলক সহায়তাকারী প্রতিষ্ঠান। বাংলাদেশে বিসিক (BSCIC) মূলত এই ধরনের সেবার প্রধান যোগানদাতা। উদ্যোক্তার ব্যবসায়িক পরিকল্পনা বাস্তবে রূপ দেওয়ার জন্য যে সকল সুযোগ-সুবিধা প্রদান করা হয়, তাকে সমর্থনমূলক সহায়তা বলে। একজন উদ্যোক্তা যখন ব্যবসা শুরু করার সিদ্ধান্ত নেন, তখন তার জমি, বিদ্যুৎ, পানি, গ্যাস সংযোগ এবং প্রয়োজনীয় মূলধনের প্রয়োজন হয়। এই বাধাগুলো দূর করার জন্য যে প্রতিষ্ঠান কাজ করে, তাকেই সমর্থনমূলক সহায়তাকারী প্রতিষ্ঠান বলা হয়। এটি মূলত শিল্প স্থাপনের প্রাথমিক ধাপকে সহজতর করে। উদ্দীপকে জনাব মুহিবুল সাভারে বিসিক শিল্প নগরীতে তার কারখানাটি স্থাপন করেছেন। কারখানা স্থাপনের জন্য তিনি একটি নির্দিষ্ট প্রতিষ্ঠান থেকে আর্থিক (ঋণ) ও কারিগরি (প্রযুক্তিগত পরামর্শ) সহায়তা গ্রহণ করেছেন। যেহেতু ওই প্রতিষ্ঠানটি তাকে শিল্পের অবকাঠামো (বিসিক এলাকা) প্রদান করেছে এবং সরাসরি অর্থ ও কারিগরি জ্ঞান দিয়ে কারখানাটি সচল করতে সাহায্য করেছে, তাই এটি একটি সমর্থনমূলক প্রতিষ্ঠান। মূলত বিসিক-এর সহায়তার কারণেই তিনি রপ্তানিমুখী ‘মুহিবুল লেদার’ সফলভাবে শুরু করতে পেরেছেন।"
        },
        {
          "label": "ঘ",
          "question": "'মুহিবুল লেদার' প্রতিষ্ঠানটিকে দেশের অর্থনৈতিক প্রবৃদ্ধি অর্জনে কোন সহায়ক সেবা গুরুত্বপূর্ণ ভূমিকা পালন করে? উদ্দীপকের আলোকে বিশ্লেষণ কর।",
          "explanation": "একটি প্রতিষ্ঠিত ব্যবসাকে প্রতিকূল পরিবেশ থেকে রক্ষা করা এবং এর প্রবৃদ্ধি ধরে রাখার জন্য যে সেবা প্রদান করা হয়, তাকে সংরক্ষণমূলক সহায়ক সেবা বলা হয়। জনাব মুহিবুলের রপ্তানিমুখী ব্যবসাকে বিশ্ববাজারে প্রতিযোগিতায় টিকিয়ে রাখতে এই সেবাই প্রধান ভূমিকা রাখে। ব্যবসায়িক কার্যক্রম শুরু করার পর বিভিন্ন অভ্যন্তরীণ ও বাহ্যিক সমস্যার কারণে তা বাধাগ্রস্ত হতে পারে। সংরক্ষণমূলক সহায়তার কাজ হলো ব্যবসায়িক সম্প্রসারণে সাহায্য করা, কর মওকুফ সুবিধা দেওয়া, আধুনিক প্রযুক্তির ব্যবহার নিশ্চিত করা এবং পণ্য রপ্তানির ক্ষেত্রে বিশেষ প্রণোদনা প্রদান করা। যখন কোনো প্রতিষ্ঠান আন্তর্জাতিক বাজারে সুনাম অর্জন করে, তখন তার মান ধরে রাখা এবং উৎপাদন সক্ষমতা বাড়ানোর জন্য সরকারের পক্ষ থেকে বিশেষ নীতিগত ও বিশেষজ্ঞ পরামর্শের প্রয়োজন হয়। এটি মূলত শিল্পকে ‘রুগ্ণ’ হওয়া থেকে বাঁচায় এবং দীর্ঘমেয়াদে সমৃদ্ধি নিশ্চিত করে। উদ্দীপকে দেখা যায়, জনাব মুহিবুলের কারখানাটি একটি রপ্তানিমুখী প্রতিষ্ঠান এবং এখানে ২০০ জন শ্রমিক কর্মরত আছেন। বর্তমানে তার পণ্যের সুনাম দেশ-বিদেশে ছড়িয়ে পড়েছে। এই সুনাম এবং বাজারের অবস্থান ধরে রাখার জন্য তাকে এখন সংরক্ষণমূলক সেবা নিতে হবে। যেমন—বিদেশে নতুন বাজার খোঁজা, পণ্যের মান নিয়ন্ত্রণ সনদ (ISO) পেতে সহায়তা এবং আন্তর্জাতিক বাণিজ্য মেলায় অংশগ্রহণের সুযোগ। যেহেতু তার প্রতিষ্ঠানটি চামড়া শিল্পের মতো একটি সম্ভাবনাময় খাতে কাজ করছে, তাই সরকারের দেওয়া রপ্তানি ভর্তুকি বা কর রেয়াত তার ব্যবসার প্রবৃদ্ধি আরও দ্রুত করবে। সামগ্রিক বিশ্লেষণে বলা যায়, বাংলাদেশের অর্থনৈতিক প্রবৃদ্ধি অর্জনে ‘মুহিবুল লেদার’-এর মতো সফল প্রতিষ্ঠানের ধারাবাহিকতা রক্ষা করা অত্যন্ত জরুরি। একটি প্রতিষ্ঠান যখন রপ্তানি শুরু করে, তখন সেটি দেশের বৈদেশিক মুদ্রার রিজার্ভ বাড়াতে সরাসরি অবদান রাখে। সংরক্ষণমূলক সহায়তার ফলে যদি এই কারখানার উৎপাদন ক্ষমতা আরও বৃদ্ধি পায়, তবে কর্মসংস্থানের সংখ্যা ২০০ থেকে হাজার ছাড়িয়ে যেতে পারে। এটি কেবল দারিদ্র্য বিমোচনই করবে না, বরং দেশের চামড়া শিল্পের আধুনিকায়নেও দৃষ্টান্ত স্থাপন করবে। সুতরাং, একটি স্টার্টআপকে সফল বৃহৎ শিল্পে রূপান্তর করতে এবং বৈশ্বিক প্রতিযোগিতায় টিকে থাকতে এই সহায়তার কোনো বিকল্প নেই।"
        }
      ]
    },
    {
      "number": "11",
      "uddipok": "দেশের বিভিন্ন জেলায় কয়েকজনের একটি অসাধু ব্যবসায়ী চক্র রয়েছে। যারা বেশি পরিমাণে পণ্য মজুদ রেখে বাজারে পণ্যের কৃত্রিম সংকট তৈরি করে। এর ফলে পণ্যের মূল্য বৃদ্ধি পায় এবং ভোক্তারা বিপাকে পড়ে যায়। অপরদিকে জনাব মোহন গাজীপুরে একটি ইটভাটা স্থাপন করেন। এই ইটভাটা থেকে সৃষ্ট বিপুল পরিমাণ ধোঁয়া বাতাসের সাথে মিশে গিয়ে পরিবেশের ক্ষতি করছে।",
      "tag": "BB 25",
      "sub_questions": [
        {
          "label": "ক",
          "question": "",
          "explanation": "ব্যবসায়ে নৈতিকতা বলতে একজন ব্যবসায়ীর সততা, ন্যায়-নীতি, আইন-কানুন ইত্যাদি মেনে চলাকে বোঝায়।"
        },
        {
          "label": "খ",
          "question": "",
          "explanation": "ব্যবসায়ের পরিচালনাগত বিষয়ে ভালো-মন্দ দিক সম্পর্কে গড়ে ওঠা বিশ্বাস, ধ্যান-ধারণা, মতামত প্রভৃতিকে ব্যবসায়িক মূল্যবোধ বলে। ব্যবসায়িক মূল্যবোধে সমাজ ও পরিবেশ উপযোগী পণ্য ও সেবা উৎপাদন এবং সততা ও ন্যায়ের সাথে সেগুলো বিক্রির মাধ্যমে মুনাফা অর্জনের বিষয়টিকে প্রাধান্য দেওয়া হয়। ফলে ব্যবসায়ীকে ন্যায়, অন্যায়, সত্য-অসত্য প্রভৃতি বিষয় মেনে ব্যবসায় করতে হয়। আর মূল্যবোধ মেনে চললে সমাজের মানুষ ন্যায্য অধিকার পায়। সুষ্ঠু সমৃদ্ধিশালী ও স্থিতিশীল সমাজব্যবস্থা গঠনে ব্যবসায়িক মূল্যবোধ গুরুত্বপূর্ণ ভূমিকা পালন করে।"
        },
        {
          "label": "গ",
          "question": "",
          "explanation": "উদ্দীপকে অসাধু ব্যবসায়ীরা সমাজের প্রতি সামাজিক দায়বদ্ধতা পালন করতে ব্যর্থ হয়েছেন। একজন ব্যবসায়ী সমাজের সুবিধা-অসুবিধা বিবেচনা করে যেসব দায়িত্ব পালন করেন, তাকে সমাজের প্রতি দায়বদ্ধতা বলে। মানসম্মত পণ্য উৎপাদন ও সরবরাহ, কর্মসংস্থানের সুযোগ সৃষ্টি, বিভিন্ন জনহিতকর কাজ করা, পরিবেশ দূষণ থেকে এলাকাকে রক্ষা করা এবং পণ্যের মজুতদারি না করা সমাজের প্রতি দায়বদ্ধতার অংশ হিসেবে বিবেচিত হয়। উদ্দীপকে বলা হয়েছে, দেশের বিভিন্ন জেলায় কয়েকজনের একটি অসাধু ব্যবসায়ী চক্র রয়েছে। যারা বেশি পরিমাণে পণ্য মজুদ রেখে বাজারে পণ্যের কৃত্রিম সংকট তৈরি করে। এর ফলে পণ্যের মূল্য বৃদ্ধি পায় এবং ভোক্তারা বিপাকে পড়ে যায়। এখানে দেখা যাচ্ছে, অসাধু ব্যবসায়ীরা পণ্যের মজুতদারি করে বিশৃঙ্খলা সৃষ্টি করছে; যা একজন ব্যবসায়ীর সমাজের প্রতি দায়বস্থতার স্পষ্ট লঙ্ঘন। এরূপ পরিস্থিতিতে অসাধু ব্যবসায়ীদের বিরুদ্ধে আইনগত পদক্ষেপ নেওয়ার সুযোগ রয়েছে।"
        },
        {
          "label": "ঘ",
          "question": "",
          "explanation": "জনাব মোহনের ইটভাটাটি আমাদের পরিবেশের বায়ুদূষণের মাধ্যমে পরিবেশের ওপর নেতিবাচক প্রভাব ফেলবে। যন্ত্রতত্র ময়লা নিক্ষেপ, যানবাহনের ধোঁয়া, ইটভাটার ধোঁয়া প্রভৃতি বাতাসে মিশে গিয়ে যে দূষণ সৃষ্টি করছে, তাকে বায়ুদূষণ বলে। বায়ুদূষণের প্রভাবে মানুষ এবং জীববৈচিত্র্যের ব্যাপক ক্ষতিসাধন হয়। উদ্দীপকের জনাব মোহন গাজীপুরে একটি ইটভাটা স্থাপন করেন। এই ইটভাটা থেকে সৃষ্ট বিপুল পরিমাণ ধোঁয়া বাতাসের সাথে মিশে গিয়ে পরিবেশের ক্ষতি করছে। এতে মানুষসহ অন্যান্য প্রাণিকুলের নিশ্বাসের সাথে ক্ষতিকর পদার্থ দেহের ভেতরে প্রবেশ করছে; যা নানাবিধ রোগজীবাণু সৃষ্টি করছে।ইটভাটার কালো ধোঁয়া বাতাসে মিশে গিয়ে বাতাসকে দূষিত করছে। বাতাসের মাধ্যমে মানুষসহ অন্যান্য প্রাণী অক্সিজেন গ্রহণ করে। কিন্তু এই বাতাসে যদি ক্ষতিকর পদার্থ মিশ্রিত হয় তাহলে তা জীবননাশের কারণ হতে পারে। তাই আমি মনে করি, উদ্দীপকে মোহনের ইটভাটাটি আমাদের পরিবেশের জন্য ব্যাপক ক্ষতিসাধন করছে।"
        }
      ]
    }
  ]
}