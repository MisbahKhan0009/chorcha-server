{
  "title": "রাজউক উত্তরা কলেজ ২০২৪",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব শিহাব ভারত ও শ্রীলঙ্কা থেকে চাল ও ডাল কিনে তা দেশের বিভিন্ন বাজারে বিক্রয় করেন। তার গুদামে গত মাসে দুই হাজার মেট্রিক টন চাল ও ডাল মজুদ ছিল। কিন্তু হঠাৎ বন্যায় অনেক চাল ও ডাল ভিজে নষ্ট হয়ে যায়। এতে তিনি বেশ আর্থিক ক্ষতির সম্মুখীন হন।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "আধুনিক ব্যবসায়ের গুরুত্বপূর্ণ শাখা হলো প্রত্যক্ষ সেবা।"
        },
        {
          "label": "খ",
          "question": "",
          "explanation": "আন্তর্জাতিক সম্পর্ক ব্যবসায়ের রাজনৈতিক পরিবেশের একটি উপাদান। দুই বা ততোধিক দেশের মধ্যে পারস্পরিক সুসম্পর্ক বজাই রাখাই হলো আন্তর্জাতিক সম্পর্ক। একটি দেশের সরকার ব্যবস্থার ওপর অন্য দেশের সাথে কীরূপ সম্পর্ক হবে তা নির্ভর করে। আন্তর্জাতিক সম্পর্ক ভালো হলে কোনো দেশের ব্যবসায়ের প্রসার সহজ হয়।"
        },
        {
          "label": "গ",
          "question": "",
          "explanation": "জনাব শিহাবের কাজটি ব্যবসায়ের বাণিজ্য শাখার অন্তর্গত। পণ্য বা সেবার বণ্টন করা হয় বাণিজ্যের মাধ্যমে। উৎপাদিত পণ্য বা সেবা ভোক্তার কাছে পৌঁছানো পর্যন্ত বিভিন্ন বাধার সম্মুখীন হতে হয়। এসব বাধা দূর করে ভোক্তার কাছে পণ্য পৌঁছে দেওয়া বাণিজ্যের কাজ। এটি ব্যবসায়ের পণ্য বণ্টনকারী শাখা হিসেবে বিবেচিত হয়। উদ্দীপকের জনাব, শিহাব ভারত ও শ্রীলঙ্কা থেকে চাল ও ডাল কিনে আনেন। এরপর তিনি সেগুলো দেশের বিভিন্ন বাজারে বিক্রি করেন। এক্ষেত্রে তিনি প্রথমে এসব পণ্য কেনার মাধ্যমে স্বত্বগত বাধা দূর করেন। আর ভারত ও শ্রীলঙ্কা থেকে দেশে পণ্য পরিবহন করে আনার মাধ্যমে স্থানগত বাধা দূর করেন। এরপর আমদানিকৃত পণ্য তিনি গুদামজাতকরণ করেন। গুদামজাতকরণের ফলে পণ্যের সময়গত বাধা দূর হয়। এসব কার্যাবলির মাধ্যমে তিনি তার ব্যবসায়টি পরিচালনা করে আসছেন। তার ব্যবসায়ের এসব বৈশিষ্ট্য বাণিজ্যের কাজের সাথে সামঞ্জস্যপূর্ণ। তাই জনাব, শিহাবের কাজটিকে বাণিজ্য বলা যায়।"
        },
        {
          "label": "ঘ",
          "question": "",
          "explanation": "ভবিষ্যতে আর্থিক ক্ষতির হাত থেকে রক্ষা পেতে বাণিজ্যের বিমা কাজটি ভূমিকা রাখতে পারে বলে আমি মনে করি। ব্যবসায় গঠন ও পরিচালনার সময় বিভিন্ন অনিশ্চয়তার (দুর্ঘটনা, চুরি প্রাকৃতিক দুর্যোগ) কারণে ঝুঁকি তৈরি হতে পারে। এক্ষেত্রে বাণিজ্যের বিমা কাজটি এ ঝুঁকি কমাতে ব্যবসায়কে সাহায্য করে। এর মাধ্যমে ভবিষ্যতের সম্ভাব্য আর্থিক ঝুঁকি থেকে ব্যবসায় নিরাপত্তা পায়। উদ্দীপকে জনাব শিহাব ভারত ও শ্রীলঙ্কা থেকে চাল ও ডাল এনে দেশের বিভিন্ন বাজারে বিক্রি করেন। তার গুদামে গত মাসে দুই হাজার মেট্রিক টন চাল ও ডাল মজুদ ছিল। কিন্তু হঠাৎ বন্যায় অনেক চাল ও ডাল ভিজে নষ্ট হয়ে যায়। এতে তিনি বেশ আর্থিক ক্ষতির সম্মুখীন হন। বিমা জনাব শিহাবকে ব্যবসায়ের সম্ভাব্য ক্ষতি থেকে উত্তরণে সাহায্য করবে। এতে ব্যবসায়ে ক্ষতি হলে তিনি আর্থিক ক্ষতিপূরণ পাবেন। এ ক্ষতিপূরণ দিয়ে তিনি তার ব্যবসায়িক কার্যক্রম চালিয়ে যেতে পারবেন। ফলে সৃষ্ট অনিশ্চয়তা তার ব্যবসায়ে কোনো প্রকার বাধা সৃষ্টি করবে না। এতে তার ব্যবসায়ে স্বাভাবিক গতিশীলতা বজায় থাকবে। সুতরাং, ভবিষ্যতে আর্থিক ক্ষতির হাত থেকে রক্ষা পেতে জনাব শিহাবের ব্যবসায়ে বাণিজ্যের বিমা কাজটি ভূমিকা রাখবে।"
        }
      ]
    },
    {
      "number": "2",
      "uddipok": "যশোরের মিতালী স্থানীয় তাল, বাঁশ, খেজুর গাছের ওপর ভিত্তি করে একটি প্রতিষ্ঠান গড়ে তুলেছেন। তার তৈরি পণ্যসামগ্রী ক্রেতাদের বেশ আকৃষ্ট করেছে। তার প্রতিষ্ঠানে ১৫ জন কর্মী নিয়োজিত রয়েছে। তার প্রতিষ্ঠানের উৎপাদিত পণ্য সুইজারল্যান্ডসহ বিশ্বের বেশ কয়েকটি দেশে রপ্তানি হচ্ছে।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "কোনো নারী ব্যবসায় প্রতিষ্ঠানের মালিক বা অন্য কোনো ব্যবসায়ের ৫১% শেয়ারের মালিক হলে তাকে নারী উদ্যোক্তা বলে।"
        },
        {
          "label": "খ",
          "question": "",
          "explanation": "যে শিল্পে শ্রম ও যন্ত্রপাতির সাহায্যে কাঁচামালকে প্রক্রিয়াজাত করে মানুষের ব্যবহারযোগ্য পণ্যে পরিণত করা হয়, তাকে উৎপাদনমুখী শিল্প বলে। পণ্য উৎপাদন, প্রক্রিয়াকরণ, সংযোজন ও উৎপাদিত পণ্যের পুনঃসামঞ্জস্যকরণ বিষয়ক সব প্রকার শিল্প উৎপাদনমুখী শিল্পের অন্তর্ভুক্ত। বস্ত্র, চিনি, সার, সিমেন্ট, চামড়া শিল্প প্রভৃতি উৎপাদনমুখী শিল্পের উদাহরণ।"
        },
        {
          "label": "গ",
          "question": "",
          "explanation": "উদ্দীপকের মিতালীর শিল্পটি বিনিয়োগের মাপকাঠিতে কুটির শিল্পের অন্তর্গত। এ শিল্পে জমি এবং কারখানা ভবন ছাড়া স্থায়ী সম্পদের মূল্য প্রতিস্থাপন ব্যয়সহ ১০ লক্ষ টাকার কম থাকে। এ শিল্পে পারিবারিক সদস্য সমন্বয়ে সর্বোচ্চ জনবল ১৫ এর অধিক হয় না। সাধারণত পরিবারের সদস্যদের সহায়তায় এ শিল্প পরিচালিত হয়। বাঁশ ও বেত শিল্প, মৃৎ শিল্প, হস্ত শিল্প, ঝিনুক শিল্প প্রভৃতি কুটির শিল্পের ধরন। উদ্দীপকের যশোরের মিতালী একটি প্রতিষ্ঠান গড়ে তুলেছেন। তিনি স্থানীয় কাঁচামাল ব্যবহার করে পণ্য উৎপাদন করেন। এক্ষেত্রে তিনি তাল, বাঁশ ও খেজুর গাছ থেকে কাঁচামাল সংগ্রহ করেন। তার প্রতিষ্ঠানে ১৫ জন কর্মী নিয়োজিত রয়েছে। তিনি স্বল্প পুঁজি নিয়ে এ শিল্পটি শুরু করেন। এসব বৈশিষ্ট্যের সাথে কুটির শিল্পের মিল রয়েছে। সুতরাং, উদ্দীপকের মিতালীর শিল্পটি কুটির শিল্পের অন্তর্গত।"
        },
        {
          "label": "ঘ",
          "question": "",
          "explanation": "দেশের ঐতিহ্য লালন ও 'বিকাশে কুটির শিল্পের ভূমিকা রয়েছে বলে আমি মনে করি। কুটির শিল্পে ব্যক্তিগত সৃজনশীলতা ও নৈপুণ্যকে কাজে লাগানো হয়। এতে উৎপাদিত পণ্যে স্থানীয় শিল্পকলা ফুটে ওঠে। তাই এই শিল্পে তৈরিকৃত পণ্য দেশের ঐতিহ্য ও সংস্কৃতিকে বহন করে থাকে। উদ্দীপকের মিতালী একটি কুটির শিল্প প্রতিষ্ঠান গড়ে তোলেন। তিনি স্থানীয় তাল, বাঁশ ও খেজুর গাছের ওপর ভিত্তি করে শিল্প স্থাপন করেন। তার তৈরিকৃত পণ্যসামগ্রী ক্রেতাদের বেশ আকৃষ্ট করে। এছাড়া তার প্রতিষ্ঠানের উৎপাদিত পণ্য সুইজারল্যান্ডসহ বিশ্বের বেশ কয়েকটি দেশে রপ্তানি হচ্ছে। মিতালীর শিল্পে কারিগরদের সৃজনশীলতার মাধ্যমে পণ্য উৎপাদন করা হয়। কারিগররা তাদের নৈপুণ্যের মাধ্যমে দেশের বিভিন্ন ঐতিহ্য ফুটিয়ে তোলে। ফলে তার পণ্যগুলো দেশের ঐতিহ্য বহন করছে। আবার তিনি উৎপাদিত পণ্য বিদেশে রপ্তানি করেন। এতে দেশের শিল্পকলা অন্যান্য দেশেও প্রচার হচ্ছে। এভাবে সারা বিশ্বে এ শিল্পের বিকাশ ঘটছে। তাই বলা যায়, দেশের ঐতিহ্য লালন ও বিকাশে কুটির শিল্পের গুরুত্ব অনেক।"
        }
      ]
    },
    {
      "number": "3",
      "uddipok": "রনি, জনি ও সালাম একটি অংশীদারি ব্যবসায়ের সদস্য। রনি ব্যবসায় পরিচালনায় সার্বক্ষণিক অংশগ্রহণ করেন। সালাম ব্যবসায়ে মূলধন বিনিয়োগ করেননি এবং পরিচালনায়ও অংশগ্রহণ করেন না। তবে তার যথেষ্ট সুনাম রয়েছে। হঠাৎ রনি মস্তিষ্ক বিকৃতির কারণে কর্তব্য পালনে অসমর্থ হয়।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "অংশীদারি ব্যবসায়ের সব নিয়ম-নীতি যে দলিলে লিপিবদ্ধ করা হয়, তাকে অংশীদারি চুক্তিপত্র বলে।"
        },
        {
          "label": "খ",
          "question": "",
          "explanation": "সরকার কর্তৃক গঠিত, পরিচালিত ও নিয়ন্ত্রিত ব্যবসায় হলো হলো রাষ্ট্রীয় ব্যবসায়। রাষ্ট্রীয় ব্যবসায়ের প্রধান উদ্দেশ্য হলো জনকল্যাণ। সাধারণত জনগুরুত্বপূর্ণ ক্ষেত্রে রাষ্ট্রীয় ব্যবসায় প্রতিষ্ঠা করা হয়। দেশে অধিক শিল্পায়ন, কর্মসংস্থান সৃষ্টি, প্রাকৃতিক সম্পদের সুষম বণ্টন প্রভৃতি ক্ষেত্রে রাষ্ট্রীয় ব্যবসায় গুরুত্বপূর্ণ।"
        },
        {
          "label": "গ",
          "question": "",
          "explanation": "উদ্দীপকের-সালাম নামমাত্র অংশীদার। - এ ধরনের অংশীদার ব্যবসায়ে কোনো মূলধন বিনিয়োগ করে না। আবার ব্যবসায় পরিচালনায়ও অংশগ্রহণ করে না। তারা চুক্তি অনুযায়ী লাভের অংশ বা অর্থের বিনিময়ে নিজেদের সুনাম ব্যবহারের অনুমতি দেয়। উদ্দীপকের সালাম একটি অংশীদারি ব্যবসায়ের সদস্য। তিনি ব্যবসায়ে মূলধন বিনিয়োগ করেননি। এছাড়া ব্যবসায়ে পরিচালনায়ও অংশগ্রহণ করেন না। তবে তার যথেষ্ট সুনাম রয়েছে। নির্দিষ্ট মুনাফা বা অর্থের বিনিময়ে তিনি তার সুনাম ব্যবসায়ে ব্যবহার করতে দেন। তার দায় সাধারণ অংশীদারদের মতো অসীম নয়। এসব বৈশিষ্ট্য নামমাত্র অংশীদারের সাথে সাদৃশ্যপূর্ণ। সুতরাং, সালাম একজন নামমাত্র অংশীদার।"
        },
        {
          "label": "ঘ",
          "question": "",
          "explanation": "উদ্দীপকের অংশীদারি ব্যবসায়টি আদালতের নির্দেশে বিলোপসাধন হবে , তাই এর টিকে থাকার কোনো সম্ভাবনা নেই। অংশীদারি আইনের ৪৪ ধারা অনুযায়ী এ ধরনের বিলোপসাধন হয়। কোনো অংশীদারের মস্তিষ্ক বিকৃতি ঘটলে বা চিরতরে দায়িত্ব পালনে অসমর্থ হলে আদালতের নির্দেশে বিলোপ ঘটে। এছাড়া ব্যবসায় লোকসান হতে থাকলে ও কোনো অংশীদার তার প্রাপ্য তৃতীয় পক্ষকে হস্তান্তর করলে এ ধরনের বিলোপসাধন হয়। উদ্দীপকের রনি, জনি ও সালাম একটি অংশীদারি ব্যবসায়ের সদস্য। রনি ব্যবসায় পরিচালনায় সার্বক্ষণিক অংশগ্রহণ করেন। অন্যদিকে। সালাম ব্যবসায়ে নামমাত্র অংশীদার। হঠাৎ রনি মস্তিষ্ক বিকৃতির কারণে কর্তব্য পালনে অসমর্থ হয়। ফলে তাদের ব্যবসায় চালিয়ে যাওয়া আর সম্ভব হবে না। রনির মস্তিষ্কের বিকৃতি ঘটায় তিনি ব্যবসায়ে কোনো সিদ্ধান্ত দিতে পারবেন না। এছাড়া ব্যবসায় পরিচালনায়ও অংশগ্রহণ করতে পারবেন না। এক্ষেত্রে অংশীদারি আইন অনুযায়ী আদালত অন্যান্য অংশীদারদের ব্যবসায়ের কাজ বন্ধ করার নির্দেশ দিবে। ফলে ব্যবসায়টির বিলোপ হবে। তাই বলা যায়, উদ্দীপকের অংশীদারি ব্যবসায়টির আদালতের নির্দেশে বিলোপসাধনের কারণে টিকে থাকার সম্ভাবনা নেই।"
        }
      ]
    },
    {
      "number": "4",
      "uddipok": "জনাব নাসির বিভিন্ন ধরনের ভেষজ পণ্য তৈরি করে বিক্রয় করেন। তিনি তার তৈরিকৃত পণ্যের প্যাকেটে একটি সংকেত ব্যবহার করেন। তার তৈরি সাবান ও তেলের প্রচুর চাহিদা রয়েছে। সম্প্রতি তার এলাকার অন্য একজন ব্যবসায়ী জনাব নাসিরের ব্যবহৃত সংকেত তাদের পণ্যে ব্যবহার করছেন।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "কোনো খ্যাতনামা কোম্পানির নাম ব্যবহার এবং এর পণ্য বা সেবা তৈরি ও বিক্রি করার অধিকার হলো ফ্রানসাইজিং।"
        },
        {
          "label": "খ",
          "question": "",
          "explanation": "লাইসেন্স হলো ব্যবসায় করার অনুমতিপত্র। ব্যবসায়ের ক্ষেত্রে প্রতিষ্ঠানকে সরকার কর্তৃক নির্ধারিত কর্তৃপক্ষের কাছ থেকে অনুমতির জন্য আবেদন করতে হয়। আবেদন ফরমের সাথে নির্দিষ্ট হারে ফি জমা দিতে হয়। অনুমতিপত্র পাওয়ার পর প্রতিষ্ঠানটি ব্যবসায় করার অনুমোদন পায়। এটিই লাইসেন্স বলে পরিচিত।"
        },
        {
          "label": "গ",
          "question": "",
          "explanation": "উদ্দীপকের পণ্যের প্যাকেটে ব্যবহৃত সংকেতটি হলো, ট্রেডমার্ক। ব্যবসায়ের ক্ষেত্রে কোনো পণ্যকে প্রতিযোগীর অনুরূপ পণ্য থেকে আলাদা করার লক্ষ্যে ট্রেডমার্ক ব্যবহৃত হয়। এর মূল বিষয় হলো পণ্য বা সেবার স্বাতন্ত্র্যতা। এটি দেখে ক্রেতারা সহজেই কোনো প্রতিষ্ঠানের পণ্যকে চিহ্নিত করতে পারে। ডিভাইস, সংকেত, শিরোনাম, শব্দ, প্রতীক প্রভৃতি এর উদাহরণ। উদ্দীপকের জনাব নাসির বিভিন্ন ধরনের ভেষজ পণ্য তৈরি করে বিক্রয় করেন। তিনি তার তৈরিকৃত পণ্যের প্যাকেটে একটি সংকেত ব্যবহার করেন। এর মাধ্যমে, তার পণ্যকে অনুরূপ অন্য প্রতিষ্ঠানের পণ্য থেকে স্বাতন্ত্র্য করা হয়। এতে ক্রেতারা সহজেই তার পণ্য চিনতে পারে। এক্ষেত্রে সংকেতটি নিবন্ধিত হলে তিনি ছাড়া অন্য কেউ এটি ব্যবহার করতে পারবে না। এসব বৈশিষ্ট্যের সাথে ট্রেডমার্কের মিল আছে। সুতরাং, উদ্দীপকের পণ্যে ব্যবহৃত সংকেতটি হলো ট্রেডমার্ক।"
        },
        {
          "label": "ঘ",
          "question": "",
          "explanation": "জনাব নাসিরের ব্যবহৃত সংকেতটি অন্য ব্যবসায়ীদের ব্যবহার থেকে বিরত রাখতে ট্রেডমার্ক নিবন্ধন করা উচিত বলে আমি মনে করি। ট্রেডমার্ক রেজিস্ট্রেশন করা থাকলে এটি রেজিস্টার্ড মালিককে প্রতীক বা চিহ্ন ব্যবহারের একক অধিকার দেয়। ফলে অন্য কোনো কোম্পানি এটি ব্যবহার করলে তার বিরুদ্ধে আইনি ব্যবস্থা নেওয়া যায়। এজন্য ট্রেডমার্ক রেজিস্ট্রেশন করা প্রয়োজন। উদ্দীপকের নাসির ভেষজ পণ্য উৎপাদন করেন। তিনি তার পণ্যের স্বাতন্ত্র্যতার জন্য ট্রেডমার্ক ব্যবহার করেন। তার তৈরিকৃত সাবান ও তেলের প্রচুর চাহিদা রয়েছে। সম্প্রতি অন্য একজন ব্যবসায়ী জনাব নাসিরের ব্যবহৃত সংকেতটি তাদের পণ্যে ব্যবহার করছে। কিন্তু এজন্য এ ব্যবসায়ী তার থেকে অনুমতি নেয়নি। এ পরিস্থিতিতে জনাব নাসিরকে তার সংকেতের ট্রেডমার্ক নিবন্ধন করতে হবে। এতে তিনি তার সংকেত ব্যবহারের একক অধিকার পাবেন। এক্ষেত্রে তার অনুমতি ছাড়া সংকেতটি অন্য কেউ ব্যবহার করতে পারবে না। কেউ তার অনুমতি ছাড়া সংকেতটি ব্যবহার করলে তিনি আদালতে মামলা করতে পারবেন। এর মাধ্যমে তিনি ক্ষতিপূরণ পাবেন। এভাবে তার ব্যবহৃত সংকেতটি সুরক্ষিত থাকবে। তাই বলা যায়, জনাব নাসিরের ব্যবহৃত সংকেতের ট্রেডমার্ক রেজিস্ট্রেশন করা উচিত।"
        }
      ]
    },
    {
      "number": "5",
      "uddipok": "মারুফ তার এলাকায় একটি লাইভ বেকারি স্থাপনের চিন্তা করছেন। তাই তিনি প্রস্তুতকৃত পণ্যে উৎপাদন খরচের উপাদান, পণ্যের দাম কত হবে, আনুমানিক লাভ ইত্যাদি বিষয়ে খুব সতর্কতার সাথে বিবেচনা করে। ব্যবসায় স্থাপনের সিদ্ধান্ত নেন। তার এলাকার এই ধরনের আরও বেকারি রয়েছে। তিনি দেখেছেন অনেকে উৎসাহের সাথে ব্যবসায় শুরু করলেও অনেক সময় সফল হতে পারেন নি।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "ব্যবসায়ের ভবিষ্যৎ কার্যক্রমের প্রতিচ্ছবি হলো পরিকল্পনা।"
        },
        {
          "label": "খ",
          "question": "",
          "explanation": "সম আয়-ব্যয় বিশ্লেষণ ব্যবসায়ের এমন একটি অবস্থা, যেখানে প্রতিষ্ঠানের আয় ও ব্যয় সমান হয়। এটি বিশ্লেষণের মাধ্যমে জানা যায়, কী পরিমাণ পণ্য বিক্রি করলে ব্যবসায়ে লোকসান হবে না। এছাড়া এ বিন্দু বিশ্লেষণের মাধ্যমে পণ্যের মূল্য ও বিক্রয়ের পরিমাণ নির্ধারণ করা সহজ হয়। আবার, এর মাধ্যমে মুনাফা, বাড়ানোর পদক্ষেপ নেওয়া যায়। তাই ব্যবসায়ে সম আয়-ব্যয় বিশ্লেষণ প্রয়োজন।"
        },
        {
          "label": "গ",
          "question": "",
          "explanation": "উদ্দীপকে মারুফ ব্যবসায় নির্বাচনে মাইক্রোস্ক্রিনিং পদ্ধতির বাণিজ্যিক দিক যাচাই করেন। মাইক্রোস্ক্রিনিং এর মাধ্যমে বাজার চাহিদা, কারিগরি, বাণিজ্যিক ও আর্থিক দিক বিবেচনা করে প্রকল্পের সম্ভাব্যতা যাচাই করা হয়। অন্যদিকে বাণিজ্যিক দিকের মাধ্যমে পণ্যের উৎপাদন খরচের উপাদান, বিক্রয়মূল্য, আনুমানিক লাভ প্রভৃতি বিবেচনা করা হয়। উদ্দীপকে মারুফ একটি লাইভ বেকারি স্থাপন করতে চান। এজন্য তিনি কিছু তথ্য সংগ্রহ করেন। যেমন: উৎপাদন খরচ, পণ্যের সম্ভাব্য দাম লাভের পরিমাণ প্রভৃতি। এ বিষয়গুলো বিবেচনা করে তিনি প্রকল্পটির লাভজনকতা বুঝাতে পারেন। আর এ লাভজনকতা বিবেচনায় তিনি ব্যবসায় স্থাপনের সিদ্ধান্ত নেন। তার এসব কাজ প্রকল্প নির্বাচনে মাইক্রোস্ক্রিনিং এর বাণিজ্যিক দিকের সাথে মিল রয়েছে। তাই বলা যায়, উদ্দীপকে মারুফ মাইক্রোস্ক্রিনিং এর বাণিজ্যিক দিক যাচাই করে প্রকল্প নির্বাচন করেন।"
        },
        {
          "label": "ঘ",
          "question": "",
          "explanation": "ব্যবসায় গঠন কিংবা সম্প্রসারণে মারুফের প্রকল্প প্রণয়নের সঠিক পদক্ষেপ অনুসরণ করার যৌক্তিকতা রয়েছে বলে আমি মনে করি। একজন উদ্যোক্তার প্রকল্প চিহ্নিতকরণ প্রক্রিয়ার সূত্রপাত হয় প্রকল্প ধারণা থেকে। তিনি পারিপার্শ্বিক অবস্থা বিবেচনা করে কোনো পণ্য বা সেবার চাহিদা সম্পর্কে ধারণা লাভ করতে পারেন। সঠিকভাবে চাহিদা নিরূপণের ওপর প্রকল্পের সফলতা নির্ভর করে। উদ্দীপকে মারুফ একজন সম্ভাবনাময় উদ্যোক্তা। তিনি লাইভ বেকারি স্থাপনের চিন্তা-ভাবনা করছেন। এজন্য প্রথমেই তিনি প্রকল্প যাচাই-বাছাই করেছেন। প্রকল্পটির বাণিজ্যিক দিককে গুরুত্ব দিয়ে বিশ্লেষণ করেছেন। প্রকল্পটি লাভজনক হওয়ায় মারুফ বিনিয়োগের সিদ্ধান্ত নেন। মারুফ প্রকল্প প্রণয়নের ক্ষেত্রে প্রথমেই প্রকল্প ধারণার ওপর জোর দেন। এক্ষেত্রে তিনি নিজের আগ্রহ, বিভিন্ন সরকারি ও বেসরকারি প্রকাশন, অর্থনৈতিক জরিপ থেকে ধারণা নেন। এভাবে প্রকল্প ধারণা থেকে প্রকল্প নির্বাচন করেন। এক্ষেত্রে প্রকল্পের সম্ভাব্যতা যাচাই করার ফলে তিনি সঠিক প্রকল্প নির্বাচন করতে পেরেছেন। এতে তিনি ব্যবসায়ে সফল হয়েছেন। অন্যদিকে, এলাকার অন্য ব্যবসায়ীরা এ ধরনের পদ্ধতি অনুসরণ করেনি। ফলে তারা ব্যবসায়ে সফল হতে পারেন নি। তাই বলা যায়, ব্যবসায় গঠন কিংবা সম্প্রসারণে মারুফের কাজের যৌক্তিকতা রয়েছে।"
        }
      ]
    },
    {
      "number": "6",
      "uddipok": "গ্রামীণ টেক্সটাইল পূজাকে সামনে রেখে তাদের উৎপাদন লক্ষ্যমাত্রা বাড়ানোর সিদ্ধান্ত নেন। প্রতিষ্ঠানটির কর্ণধার জনাব মাকসুদ সিদ্ধান্ত গ্রহণের পূর্বে অধীনস্থদের সাথে আলোচনা করে লক্ষ্যমাত্রা নির্ধারণ করেন। তিনি তার প্রতিষ্ঠানে কর্মরত সকলকে ধর্মীয় অনুষ্ঠানের উৎসব ভাতা দেওয়ার পাশাপাশি বিভিন্ন উপহারসামগ্রীও প্রদান করেন।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হলেন হেনরি ফেওল।"
        },
        {
          "label": "খ",
          "question": "",
          "explanation": "নারী-পুরুষের ভিন্ন-ভিন্ন দৃষ্টিভঙ্গি ও সামাজিক অবস্থান সম্পর্কে সচেতন থাকাকে জেন্ডার সচেতনতা বলে। একজন কর্মী নারী বা পুরুষ যা-ই হোক না কেন, উভয়ের প্রতি শ্রদ্ধাশীল ও সহানুভূতিশীল হতে হবে। প্রতিষ্ঠানে নারী-পুরুষ পক্ষপাতহীনতা বজায় রাখতে হবে। কারও প্রতি আলাদা দৃষ্টি না দেওয়াই জেন্ডার সচেতনতার মূল বিষয়।"
        },
        {
          "label": "গ",
          "question": "",
          "explanation": "উদ্দীপকের জনাব মাকসুদ গণতান্ত্রিক নেতৃত্ব অনুসরণ করেন। এ ধরনের নেতৃত্বে নেতা অধস্তনদের সাথে আলাপ-আলোচনা ও পরামর্শ করে সিদ্ধান্ত নেন। এক্ষেত্রে নেতা সব ক্ষমতা নিজের কাছে না রেখে প্রয়োজনীয় কর্তৃত্ব অধস্তনদের কাছে দেন। এতে কর্মীরা নিজেদের প্রতিষ্ঠানের অংশ মনে করে। উদ্দীপকের জনাব মাকসুদ গ্রামীণ টেক্সটাইলের কর্ণধার। তিনি সিদ্ধান্ত নেওয়ার আগে অধীনস্থদের সাথে আলোচনা করে লক্ষ্যমাত্রা নির্ধারণ করেন। এক্ষেত্রে তিনি তার কর্মীদের মতামতকে গুরুত্ব দেন। তিনি কর্মীদের সাথে ভালো সম্পর্ক বজায় রেখে কাজ আদায়ের চেষ্টা করেন। এজন্য কর্মীরা প্রতিষ্ঠানের প্রতি সন্তুষ্ট থাকে। এসব বৈশিষ্ট্য গণতান্ত্রিক নেতৃত্বের সাথে সাদৃশ্যপূর্ণ। সুতরাং, জনাব মাকসুদ গণতান্ত্রিক নেতৃত্ব অনুসরণ করেছেন।"
        },
        {
          "label": "ঘ",
          "question": "",
          "explanation": "জনাব মাকসুদের মধ্যে ব্যবস্থাপনার প্রেষণার কাজটি পরিলক্ষিত হয়েছে- যা প্রতিষ্ঠানের সফলতা অর্জনে সহায়ক হবে বলে আমি মনে করি। কর্মীদের কাজের প্রতি আগ্রহী ও উৎসাহী করার জন্য প্রেষণা দেওয়া হয়। এতে কর্মীরা আগ্রহ নিয়ে দায়িত্ব পালনে উদ্বুদ্ধ হয়। ফলে তারা মানসম্মত কাজ সম্পাদনে সক্ষম হয়। উৎসব ভাতা, বোনাস প্রভৃতি প্রেষণার অন্তর্ভুক্ত। উদ্দীপকের জনাব মাকসুদ একটি প্রতিষ্ঠানের মালিক। তিনি প্রতিষ্ঠানের কর্মীদের থেকে সর্বোচ্চ কর্মদক্ষতা আদায় করতে চান। এজন্য তিনি তার প্রতিষ্ঠানের কর্মীদের থেকে তথ্য ও পরামর্শ গ্রহণ করেন। তিনি প্রতিষ্ঠানে কর্মরত সকলকে ধর্মীয় উৎসবে ভাতা দেন। আবার তিনি বিভিন্ন উপহারসামগ্রীও প্রদান করেন। এগুলো ব্যবস্থাপনার প্রেষণা কাজের অন্তর্ভুক্ত। প্রেষণা দেওয়ার ফলে জনাব মাকসুদের কর্মীরা প্রতিষ্ঠানের প্রতি সন্তুষ্ট থাকে। এতে তারা দায়িত্ব পালনে উদ্বুদ্ধ হয়। এছাড়া প্রতিষ্ঠানের কাজও তারা সুষ্ঠুভাবে সম্পাদন করে। এজন্য তার প্রতিষ্ঠানের উৎপাদনশীলতা বেড়ে যায়। ফলে প্রতিষ্ঠানের লক্ষ্য অর্জন সহজ হয়। তাই বলা যায়, জনাব মাকসুদের প্রেষণাদানের কাজটির যৌক্তিকতা রয়েছে।"
        }
      ]
    },
    {
      "number": "7",
      "uddipok": "মিস জয়িতা তার প্রতিষ্ঠানের পণ্যের প্রচারের জন্য জেলা শহরের বিভিন্ন জায়গায় দেয়ালে সুন্দর সুন্দর ছবি ও লেখাযুক্ত করেন। তিনি পণ্যের সাথে নৈতিক সচেতনতা সৃষ্টির লক্ষ্যে বিভিন্ন বিষয়ের ক্ষতিকর দিকও তুলে ধরেন। এতে তার বেশ অর্থ খরচ হয়ে থাকে। তবে তিনি মনে করেন আধুনিক ব্যবসায় ক্ষেত্রে এর বিশেষ গুরুত্ব রয়েছে।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "পণ্যসামগ্রীকে সুন্দর ও আকর্ষণীয় করা এবং ভেঙে যাওয়া থেকে রক্ষার উদ্দেশ্যে কোনো কিছু দ্বারা আবৃত করাকে মোড়কিকরণ বলে।"
        },
        {
          "label": "খ",
          "question": "",
          "explanation": "পরিবহন পণ্যের স্থানগত উপযোগ সৃষ্টি করে। সাধারণত পণ্য একটি নির্দিষ্ট স্থানে উৎপাদিত হয়। কিন্তু ক্রেতা-ভোক্তা বিভিন্ন জায়গায় ছড়িয়ে-ছিটিয়ে থাকে। তাই পরিবহনের মাধ্যমে পণ্য ভোক্তার কাছে পৌঁছে দিতে হয়। এতে ভোক্তারা দূরবর্তী স্থানের পণ্য হাতের কাছে পেয়ে উপকৃত হয়। এভাবে পণ্যের স্থানগত উপযোগ সৃষ্টি হয়।"
        },
        {
          "label": "গ",
          "question": "",
          "explanation": "মিস জয়িতা বিজ্ঞাপনের জন্য 'প্রাচীরপত্র' মাধ্যমটি ব্যবহার করেছেন। মানুষের চলাফেরা যেখানে বেশি, সেখানের দেয়ালে সুন্দর সুন্দর ছবি ও লেখাযুক্ত প্রাচীরপত্র লাগানো হয়। বড় বড় অক্ষর ও নানান রঙের ছবি যুক্ত থাকায় সহজেই এটি মানুষের নজরে পড়ে। আমাদের দেশে কোচিং সেন্টার, সিনেমা ও ছোট-খাটো প্রতিষ্ঠানের বিজ্ঞাপনে প্রাচীরপত্র ব্যবহার করা হয়। উদ্দীপকের মিস জয়িতা তার পণ্যের প্রচারের জন্য জেলা শহরের বিভিন্ন দেয়ালে সুন্দর সুন্দর ছবি ও লেখাযুক্ত করেন। এক্ষেত্রে তিনি প্রথমে তার পণ্য সম্পর্কে বিভিন্ন তথ্য ও সচেতনতামূলক বিষয় কাগজে ছাপান। পরে -তা লোক চলাচলের স্থানের বিভিন্ন দেয়ালে লাগান। সুন্দর ছবি যুক্ত থাকায় সহজেই তার বিজ্ঞাপন মানুষের দৃষ্টি আকর্ষণ করে। তার ব্যবহৃত বিজ্ঞাপনের মাধ্যমের এসব বৈশিষ্ট্যের সাথে প্রাচীরপত্রের মিল পাওয়া যায়। সুতরাং, মিস জয়িতা প্রাচীরপত্রের মাধ্যমে বিজ্ঞাপন দিচ্ছেন।"
        },
        {
          "label": "ঘ",
          "question": "",
          "explanation": "ক্রেতাসাধারণকে পণ্য ক্রয়ে উদ্বুদ্ধ করতে মিস জয়িতার বিজ্ঞাপন দেওয়া যথার্থ। বিজ্ঞাপনের মাধ্যমে পণ্য ও সেবা সম্পর্কে ক্রেতা বা ভোক্তাদের অবহিত করা হয়। এতে তাদের মধ্যে পণ্য ক্রয়ের আগ্রহ তৈরি হয়। এছাড়াও বিজ্ঞাপন সমাজে সচেতনতা সৃষ্টিতে ভূমিকা রাখে। উদ্দীপকের মিস জয়িতা তার পণ্যের প্রচারের জন্য জেলা শহরের বিভিন্ন দেয়ালে প্রাচীরপত্র লাগান। এক্ষেত্রে তিনি নৈতিক সচেতনতা সৃষ্টির জন্য পণ্যের পাশাপাশি বিভিন্ন বিষয়ের ক্ষতিকর দিক তুলে ধরেন। তিনি মনে করেন আধুনিক ব্যবসায়ের ক্ষেত্রে তার এই কার্যক্রমের গুরুত্ব আছে। তার এই কার্যক্রমটি হচ্ছে বিজ্ঞাপন। বিজ্ঞাপনের ফলে ক্রেতা ও ভোক্তারা সহজেই মিস জয়িতার পণ্য সম্বন্ধে ধারণা পাবেন। এটি তার পণ্যের গুণাগুণ, ব্যবহার প্রভৃতি দিক ক্রেতাদের কাছে আকর্ষণীয়ভাবে তুলে ধরবে। এতে তার পণ্যের চাহিদা বাড়বে। ফলে তার পণ্যের উৎপাদন ও বিক্রয়ের পরিমাণ বাড়বে। আবার, তিনি পণ্যের বিজ্ঞাপনের সাথে বিভিন্ন সামাজিক ও নৈতিক সচেতনতার দিক তুলে ধরেন। এতে ক্রেতারা তার প্রতিষ্ঠানের প্রতি ইতিবাচক মনোভাব পোষণ করবে। এসব দিক বিবেচনা করে তারা তার পণ্য ক্রয়ে উদ্বুদ্ধ হবে। তাই বলা যায়, ক্রেতাসাধারণকে পণ্য ক্রয়ে উদ্বুদ্ধ করতে মিস জয়িতার বিজ্ঞাপনের ভূমিকা অপরিসীম।"
        }
      ]
    },
    {
      "number": "8",
      "uddipok": "জনাব শান্ত একজন ফল ব্যবসায়ী। ক্রেতাদের আড়ালে খেজুর পরিমাপ করে তিনি প্যাকেট করেন। ক্রেতা খেজুর কিনতে আসলে তিনি ক্রেতাদের ফাঁকি দিয়ে কম ওজনের প্যাকেটগুলো বিক্রয় করেন। এভাবে খেজুর বিক্রয় করে তিনি অনেক বেশি লাভবান হন।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "ইথস শব্দের অর্থ মানব আচরণের মানদণ্ড।"
        },
        {
          "label": "খ",
          "question": "",
          "explanation": "বাণিজ্যিকভাবে গুরুত্বপূর্ণ ব্যক্তিকে সিআইপি বলে। দেশে'লক্ষ লক্ষ উদ্যোক্তা আছেন। এরা দেশের শিল্প স্থাপন, উৎপাদন, কর্মসংস্থান সৃষ্টি প্রভৃতিতে অবদান রাখেন। এদের মধ্যে থেকে সর্বাধিক অবদান রাখা উদ্যোক্তাদের সিআইপি (CIP) হিসেবে নির্বাচন করা হয়।"
        },
        {
          "label": "গ",
          "question": "",
          "explanation": "জনাব শান্ত ব্যবসায়ের ক্রেতা ও ভোক্তার প্রতি দায়িত্ব ঠিকভাবে পালন করেননি। ক্রেতা-ভোক্তারা ব্যবসায়ের প্রাণ। তাই ব্যবসায়ের সফলতা অর্জনের জন্য এ পক্ষের প্রতি বিভিন্ন সামাজিক দায়িত্ব পালন করতে হয়। পণ্যের বাজার স্থিতিশীল রাখা, মানসম্মত পণ্য সরবরাহ করা, পণ্যসামগ্রী প্রাপ্তি নিশ্চিত করা প্রভৃতি ক্রেতা-ভোক্তার প্রতি ব্যবসায়ের সামাজিক দায়িত্ব।। উদ্দীপকে জনাব শান্ত একজন ফল ব্যবসায়ী। তিনি ক্রেতাদের আড়ালে খেজুর পরিমাপ করে প্যাকেট করেন। ক্রেতা খেজুর কিনতে আসলে তিনি ক্রেতাদের ফাঁকি দিয়ে কম ওজনের প্যাকেট বিক্রি করেন। এতে ক্রেতারা তার থেকে পণ্য কিনে প্রতারিত হচ্ছে। এক্ষেত্রে ক্রেতাদের ঠকিয়ে তিনি মুনাফা অর্জন করে লাভবান হচ্ছেন। এসব কাজের মাধ্যমে তিনি ক্রেতা-ভোক্তার স্বার্থ নষ্ট করছেন। তাই বলা যায়, জনাব শান্ত ক্রেতা ও ভোক্তাদের প্রতি দায়িত্ব ঠিকভাবে পালন করেননি।"
        },
        {
          "label": "ঘ",
          "question": "",
          "explanation": "বেশি আয়ের জন্য জনাব শান্ত যে পথ বেছে নিয়েছেন তা ব্যবসায়ের মূল্যবোধ ও নৈতিকতার আলোকে অযৌক্তিক। মূল্যবোধ ও নৈতিকতা ব্যবসায়ীকে ন্যায়-অন্যায়, ঠিক-বেঠিক, ভালো-মন্দের মধ্যে পার্থক্য চিহ্নিত করতে সাহায্য করে। এটি ব্যবসায়ীকে ইতিবাচক, মঙ্গলময় ও কল্যাণময় দিক অনুসরণের নির্দেশনা দেয়। ফলে ব্যবসায় কারোর ক্ষতি সাধন না করার মাধ্যমে পরিচালিত হয়। উদ্দীপকে জনাব শান্ত একজন ফল ব্যবসায়ী। তিনি ক্রেতাদের ফাঁকি দিয়ে কম ওজনে পণ্য বিক্রি করেন। ক্রেতারা তার এ বিষয়টি সম্পর্কে জানে না। তাই তারা তার থেকে পণ্য কিনে অজান্তে প্রতারিত হচ্ছে। আর এর মাধ্যমে তিনি অনেক বেশি লাভবান হচ্ছেন। ব্যবসায় পরিচালনায় জনাব শান্ত মূল্যবোধ ও নৈতিকতা মানছেন না। তিনি ব্যবসায়ের ভালো-মন্দ, ন্যায়-অন্যায়ের বিষয়গুলো আমলে নেননি। বরং তিনি মুনাফা অর্জনের দিকেই বেশি নজর দিয়েছেন। মূল্যবোধ ও নৈতিকতার অভাবে তিনি ব্যবসায়ের অনুচিত কাজগুলো বেশি করছেন। এতে তার ব্যবসায়টি গ্রহণযোগ্যতা হারাবে। ফলে একসময় বিক্রি ও মুনাফা কমে যাবে। এতে তিনি বর্তমানে বেশি লাভকরলেও দীর্ঘমেয়াদে তা পারবেন না। তাই বলা যায়, বেশি আয়ের জন্য শান্ত মূল্যবোধ ও নৈতিকতার পরিপন্থি কাজ করেছেন।"
        }
      ]
    },
    {
      "number": "9",
      "uddipok": "সজল ও সজীব দুই বন্ধু। সজল চাকরি পেলেও সজীব চেষ্টা করেও ভালো কোনো চাকরি জোগাড় করতে পারেনি। কিন্তু সে হতাশ না হয়ে প্লাস্টিক শিল্পের ব্যাপক সম্ভাবনার কথা চিন্তা করে এ শিল্পের বিভিন্ন পণ্য তৈরির কারখানা স্থাপন করে। উক্ত পণ্যের চাহিদা, মানসম্মত পণ্য ও দাম সুলভ হওয়ায় স্বল্প সময়ের মধ্যেই বাজারে সুনাম সৃষ্টি করে। কয়েক বছরের কঠোর 'পরিশ্রমের ফলস্বরূপ সজীব বর্তমানে আরও দুটি কারখানার মালিক।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "ব্যবসায় সাফল্য লাভের অন্যতম পূর্বশর্ত হলো সঠিক পণ্য নির্বাচন।"
        },
        {
          "label": "খ",
          "question": "",
          "explanation": "শুধু মহিলাদের কর্মসংস্থানের জন্য সরকারি সংস্থা 'মহিলা বিষয়ক মন্ত্রণালয়' কাজ করে। এ সংস্থা মহিলাদের জন্য উন্নয়ন কর্মসূচি নিয়ে থাকে। বিশেষ করে গ্রামের দুস্থ, শিক্ষিত, অর্ধ-শিক্ষিত মহিলাদেরকে স্বকর্মসংস্থানের সুযোগ করে দেওয়া এর মূল উদ্দেশ্য। এটি উদ্যোগী মহিলাদের কারিগরি দক্ষতা উন্নয়নের লক্ষ্যে কারিগরি ও প্রযুক্তিগত প্রশিক্ষণের ব্যবস্থা করে থাকে।"
        },
        {
          "label": "গ",
          "question": "",
          "explanation": "সজলের কর্মসংস্থানের ধরন হলো চাকরি। মজুরি বা বেতনভিত্তিক কর্মসংস্থানের ব্যবস্থা হলো চাকরি। বেতন নির্দিষ্ট হওয়ায় এতে কোনো আর্থিক ঝুঁকি নেই। ফলে এর থেকে আয়ও সীমিত। আয়ের নিরাপত্তা, পদোন্নতির সুযোগ, সামাজিক সম্মান প্রভৃতি কারণে মানুষ চাকরিতে নিয়োজিত হতে চায়। উদ্দীপকের সজল চেষ্টা করে একটি কর্মসংস্থানের ব্যবস্থা করেছে। তার কাজের বিনিময়ে সে অর্থ উপার্জন করতে পারছে। এক্ষেত্রে সে নির্দিষ্ট সময় পরপর বেতন পায়। তার এই বেতন সবসময় নির্ধারিত থাকে। এজন্য তার আয় সীমিত। তবে তাকে আর্থিক নিরাপত্তায় ভুগতে হয় না। সে অন্যের অধীনে কাজ করে। লাভ-ক্ষতি যা-ই হোক সজল তার নির্দিষ্ট বেতন সময়মতো পায়। এসব বৈশিষ্ট্যের সাথে চাকরির মিল আছে। সুতরাং, সজলের কাজটি চাকরির অন্তর্গত।"
        },
        {
          "label": "ঘ",
          "question": "",
          "explanation": "\"দেশের অর্থনীতির ভিত মজবুতকরণে সজল নয়, সজীব গুরুত্বপূর্ণ ভূমিকা রাখছে\"- উক্তিটি যথার্থ বলে আমি মনে করি। আত্মকর্মসংস্থানের মাধ্যমে নিজেই নিজের কাজের ব্যবস্থা করা যায়। এর পাশাপাশি সমাজ, দেশ ও জাতির উন্নয়ন করা যায়। চাকরিতে এ সুযোগ খুবই কম। এ কারণে আত্মকর্মসংস্থান সকলের কাছে আকর্ষণীয় হয়ে ওঠেছে। উদ্দীপকের সজল অন্যের অধীনে চাকরি করে। অন্যদিকে, সজীব চেষ্টা করেও চাকরি পায়নি। পরবর্তীতে সজীব প্লাস্টিক শিল্পের ব্যাপক সম্ভাবনা চিন্তা করে একটি কারখানা স্থাপন করে। উক্ত পণ্যের চাহিদা, মানসম্মত পণ্য, ও দাম কম হওয়ায় কম সময়ে সে সফলতা ও সুনাম অর্জন করে। বর্তমানে সে দু'টি কারখানার মালিক। উদ্দীপকের সজীব নিজেই কারখানা স্থাপন করেছে। এতে তার কর্মসংস্থান সৃষ্টি হয়েছে। এছাড়া তার কারখানার কাজের সাথে প্রত্যক্ষ ও পরোক্ষভাবে অনেকই জড়িত। এতে তাদের কর্মসংস্থানের ব্যবস্থা হয়েছে। ফলে দেশের বেকারত্বের পরিমাণ কমেছে। আবার সজীবের কারখানায় দেশীয় কাঁচামাল ব্যবহার করায় সম্পদের সদ্ব্যবহার হচ্ছে। পাশাপাশি সে কারখানা সম্প্রসারণ করায় দেশের জাতীয় উৎপাদন বাড়ছে। অন্যদিকে, সজল চাকরির মাধ্যমে শুধু নিজের আয়ের ব্যবস্থা করেছে। নতুন কর্মসংস্থান সৃষ্টিতে সে কোনো ভূমিকা রাখতে পারছে না। জাতীয় উৎপাদন বাড়াতে তার তেমন ভূমিকা নেই। তাই বলা যায়, কর্মসংস্থান সৃষ্টি ও উৎপাদন বৃদ্ধির মাধ্যমে সজীবের মতো লোকেরাই দেশের অর্থনীতিতে বেশি অবদান রাখছে।"
        }
      ]
    },
    {
      "number": "10",
      "uddipok": "এহসান পেশায় একজন ভ্যান চালক। স্বল্প আয়ের লোক বিধায় সংসার চালাতে মহাজনের কাছ থেকে ঋণ নিতে হয়। নিজেদের আর্থিক অবস্থার উন্নয়নের লক্ষ্যে ২০ জন বন্ধু মিলে সমতার ভিত্তিতে একটি ব্যবসায় সংগঠন প্রতিষ্ঠা করেন। তারা দৈনিকভিত্তিক চাঁদা দিয়ে সঞ্চয় জমা করেন এবং জমাকৃত টাকা ব্যবসায়িক কাজে লাগিয়ে আর্থিকভাবে লাভবান হন। অপরদিকে জনাব রাকিব ও তার ছয় বন্ধু মিলে কৃত্রিম ব্যক্তিসত্তাসম্পন্ন ও চিরন্তন অস্তিত্বের অধিকারী একটি ব্যবসায় সংগঠন গড়ে তোলেন। কার্যারম্ভের অনুমতি নিয়ে তারা কাজ শুরু করেছিল।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "কোম্পানির মূলধনের সমান অঙ্কের ক্ষুদ্র এককের প্রতিটি একককে শেয়ার বলে।"
        },
        {
          "label": "খ",
          "question": "",
          "explanation": "সবচেয়ে জনপ্রিয় ব্যবসায় সংগঠন হলো একমালিকানা ব্যবসায়। এ ব্যবসায় সহজে গঠন করা যায়। এতে তেমন কোনো আইনগত ঝামেলা নেই। ট্রেড লাইসেন্স সংগ্রহ করে ও স্বল্প পুঁজি নিয়ে যে কেউ এ ব্যবসায় গঠন করতে পারে। এসব সুবিধার জন্য একমালিকানা ব্যবসায় সবচেয়ে জনপ্রিয় ব্যবসায় সংগঠন।"
        },
        {
          "label": "গ",
          "question": "",
          "explanation": "মালিকানার ভিত্তিতে এহসানের গড়ে তোলা ব্যবসায় সংগঠনটি হলো সমবায় সমিতি। স্বল্পবিত্ত, নিম্নবিত্ত ও বিত্তহীন ব্যক্তিরা সমান অধিকারের ভিত্তিতে একত্র হয়ে সমবায় সমিতি গড়ে তোলেন। তারা নিজেদের অর্থনৈতিক কল্যাণের জন্য সমিতি পরিচালনা করেন। এর মূল উদ্দেশ্য হলো সদস্যদের আর্থ-সামাজিক অবস্থার উন্নয়ন সাধন।' উদ্দীপকের এহসান একজন ভ্যান চালক। স্বল্প আয়ের লোক বিধায় সংসার চালাতে মহাজনের কাছ থেকে ঋণ নিতে হয়। এ অবস্থা থেকে উত্তরণের জন্য তিনি ২০ জন বন্ধু মিলে একটি ব্যবসায় সংগঠন গড়ে তোলেন। এর মূল উদ্দেশ্য হলো নিজেদের আর্থিক অবস্থার উন্নয়ন সাধন করা। সংগঠনটিতে তারা দৈনিক ভিত্তিতে চাঁদা দিয়ে সঞ্চয় জমা করেন। পরবর্তী সময়ে জমাকৃত টাকা ব্যবসায়িক কাজে লাগিয়ে আর্থিকভাবে লাভবান হন। এসব বৈশিষ্ট্যের সাথে সমবায় সমিতির মিল আছে। সুতরাং, এহসানের গঠিত ব্যবসায় সংগঠনটি সমবায় সমিতির অন্তর্ভুক্ত।"
        },
        {
          "label": "ঘ",
          "question": "",
          "explanation": "এহসানের গঠিত সমবায় সমিতির চেয়ে জনাব রাকিবের পাবলিক লিমিটেড কোম্পানি দেশের অবস্থার উন্নয়নে বেশি ভূমিকা রাখবে-উক্তিটির সাথে আমি একমত। পাবলিক লিমিটেড কোম্পানি জনগণের কাছে শেয়ার ও ঋণপত্র বিক্রি করতে পারে। এজন্য অধিক মূলধন সংগ্রহ, বিনিয়োগ ও কর্মসংস্থান সৃষ্টি সম্ভব হয়। অন্যদিকে, সমবায় সমিতিতে তুলনামূলক স্বল্প মূলধন ও | বিনিয়োগের কারণে বৃহৎ পরিসরে ব্যবসায় সম্প্রসারণ সম্ভব নয়। উদ্দীপকের এহসান একটি সমবায় সমিতি গঠন করেন। অপরদিকে জনাব রাকিব তার ছয় বন্ধু মিলে একটি কৃত্রিম ব্যক্তিসত্তাসম্পন্ন ব্যবসায় গঠন করেন। এছাড়া তারা কার্যারম্ভের অনুমতি নিয়ে ব্যবসায়ের কাজ শুরু করেন। বৈশিষ্ট্যগত দিক বিবেচনায় এটি একটি পাবলিক লিমিটেড কোম্পানি। এহসানের সমবায় সমিতিটি শুধু সদস্যদের উন্নয়নের কাজ করে। এছাড়া এর সদস্যরা নিম্নবিত্ত হওয়ায় অধিক মূলধন সংগ্রহ ও বিনিয়োগ করতে পারে না। এজন্য দেশের উন্নয়নে খুব বেশি ভূমিকা রাখতে পারে না। অন্যদিকে, জনাব রাকিবের পাবলিক লিমিটেড কোম্পানি শেয়ার বিক্রি করে অধিক মূলধন সংগ্রহ করতে পারে। এ কারণে ব্যবসায় সম্প্রসারণ সহজ হয়। এতে অধিক কর্মসংস্থান সৃষ্টি হয়। ফলে দেশের বেকারত্ব দূর হয় ও জীবনযাত্রার মানের উন্নয়ন ঘটে। আবার এটি সরকারকে কর প্রদান করে। এতে দেশের জাতীয় আয় বৃদ্ধি পায়। তাই বলা যায়, দেশের অবস্থার উন্নয়নে জনাব রাকিবের সংগঠনই বেশি ভূমিকা রাখবে।"
        }
      ]
    },
    {
      "number": "11",
      "uddipok": "মিসেস জান্নাত একজন সাধারণ গৃহিণী। তিনি শিল্প মন্ত্রণালয়ের অধীন একটি সংস্থা থেকে ব্লক-বাটিক এর ওপর প্রশিক্ষণ গ্রহণ করেন। তিনি নিজের জমাকৃত ৫০ হাজার টাকা দিয়ে সংস্থাটির পরামর্শে একটি ব্যবসায় শুরু করেন। নিজ প্রতিষ্ঠান ছাড়াও তিনি বিভিন্ন সময়ে সংস্থাটি কর্তৃক আয়োজিত মেলায়ও অংশগ্রহণ করে থাকেন।",
      "tag": "RUMC 24",
      "sub_questions": [
        {
          "label": "ক",
          "question": "",
          "explanation": "SME (এসএমই)-কে Employment Generating Machine হিসেবে বিবেচনা করা হয়।"
        },
        {
          "label": "খ",
          "question": "",
          "explanation": "কোনো কারণে ব্যবসায় ক্ষতির আশঙ্কাকে ঝুঁকি বলে। একজন উদ্যোক্তা মুনাফা অর্জনের উদ্দেশ্যে ব্যবসায় স্থাপন ও পরিচালনা করেন। কিন্তু এক্ষেত্রে প্রত্যাশিত মুনাফা লাভের কোনো নিশ্চয়তা নেই। এজন্য একজন উদ্যোক্তাকে ঝুঁকি নিতে হয়।"
        },
        {
          "label": "গ",
          "question": "",
          "explanation": "মিসেস জান্নাতের ব্লক ও বাটিকের ওপর নেওয়া প্রশিক্ষণ উদ্দীপনামূলক সহায়তার অন্তর্ভুক্ত। ব্যবসায় স্থাপন ও পরিচালনা ঝুঁকিপূর্ণ কাজ হওয়ায় অনেকে এটি গঠনে আগ্রহী হন না। এক্ষেত্রে উদ্দীপনামূলক সহায়তা উদ্যোক্তাদের উদ্যোগ গ্রহণে অনুপ্রাণিত করে। অনুপ্রেরণামূলক প্রশিক্ষণ, বিনিয়োগ সুযোগ-সুবিধা সম্পর্কে অবহিতকরণ, কারিগরি ও. অর্থনৈতিক 'তথ্য সরবরাহ প্রভৃতি উদ্দীপনামূলক সহায়তার অন্তর্ভুক্ত। উদ্দীপকের মিসেস জান্নাত একজন গৃহিনী। শিল্প মন্ত্রণালয়ের অধীন একটি সংস্থা থেকে তিনি ব্লক ও বাটিকের ওপর প্রশিক্ষণ নেন। এরপর নিজের জমাকৃত টাকা দিয়ে উক্ত সংস্থার পরামর্শে তিনি ব্লক ও বাটিকের ব্যবসায় শুরু করেন। এক্ষেত্রে প্রশিক্ষণ তাকে দক্ষ ও আত্মবিশ্বাসী করে তুলেছে। আত্মবিশ্বাস ও দক্ষতার ফলে তিনি ব্যবসায় স্থাপন করতে অনুপ্রাণিত হয়েছেন। সুতরাং, মিসেস জান্নাতের ব্লক ও বাটিকের ওপর গৃহীত প্রশিক্ষণ উদ্দীপনামূলক সহায়তা।"
        },
        {
          "label": "ঘ",
          "question": "",
          "explanation": "শিল্প উন্নয়নে মিসেস জান্নাতকে সুবিধা প্রদানকারী প্রতিষ্ঠান হিসেবে বিসিকের গুরুত্ব অপরিসীম। বিসিক দেশের ক্ষুদ্র ও কুটির শিল্প সম্প্রসারণে নিয়োজিত থাকে। এটি শিল্প মন্ত্রণালয়ের অধীন একটি প্রতিষ্ঠান। এর প্রধান কাজ হলো 'দেশের ক্ষুদ্র ও কুটির শিল্পের উন্নয়নে পরামর্শ দান। এটি উদ্যোক্তাদের প্রশিক্ষণ ও ঋণ সহায়তা দিয়ে থাকে। মিসেস জান্নাত শিল্প মন্ত্রণালয়ের অধীন একটি সংস্থা থেকে ব্লক ও বাটিকের ওপর প্রশিক্ষণ নেন। সংস্থাটির পরামর্শ নিয়ে তিনি একটি ব্যবসায় শুরু করেন। এছাড়াও তিনি বিভিন্ন সময় সংস্থাটি কর্তৃক আয়োজিত মেলায় অংশগ্রহণ করেন। তাকে সহায়তাকারী সংস্থাটি হচ্ছে বিসিক। কারণ শিল্পোদ্যোগ উন্নয়নে বিসিক এমন কার্যক্রম পরিচালনা করে। বিসিকের দেওয়া প্রশিক্ষণের ফলে মিসেস জান্নাত ব্লক ও বাটিকের কাজে দক্ষতা লাভ করেছেন। তাছাড়া সংস্থাটির পরামর্শ তাকে পণ্য ডিজাইন ও ব্যবসায় পরিচালনায় সহায়তা করে। বাজার তথ্য সরবরাহ এবং বিভিন্ন প্রদর্শনী ও মেলা আয়োজনের মাধ্যমে সংস্থাটি উদ্যোক্তাদের পণ্য বিপণনে সহায়তা করে। বিসিকের এ ধরনের কার্যক্রম উদ্যোক্তাদের আকৃষ্ট করে। উদ্যোক্তারা অনুপ্রাণিত হয়ে নতুন নতুন শিল্প প্রতিষ্ঠান গড়ে তোলে। তাই বলা যায়, দেশের শিল্প খাতের উন্নয়নে বিসিক গুরুত্বপূর্ণ ভূমিকা রাখে।"
        }
      ]
    }
  ]
}