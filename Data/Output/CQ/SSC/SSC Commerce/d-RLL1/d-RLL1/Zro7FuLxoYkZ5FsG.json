{
  "title": "দিনাজপুর বোর্ড ২০২৪",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব তানিয়া কলা গাছের আঁশ থেকে সুতা উৎপাদন করে নিজস্ব কারখানায় শাড়ি তৈরি করেন। শাড়িগুলো স্থানীয় বাজারে সরবরাহ করে তিনি বেশ লাভবান হন। বর্তমানে তার তৈরি শাড়ির ব্যাপক চাহিদা থাকায় তিনি ব্যবসায়টি সম্প্রসারণ করতে চান। কিন্তু মূলধনের স্বল্পতা, অপ্রতুল রাস্তা-ঘাট এবং বৈচিত্র্যময় ডিজাইনের জন্য আধুনিক প্রযুক্তির অভাবে তার উদ্যোগটি বাধাগ্রস্ত হয়েছে।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "শিল্প বিপ্লব ঘটে আধুনিক যুগে।"
        },
        {
          "label": "খ",
          "question": "",
          "explanation": "বিনিময় কাজ সহজ করার জন্য কাগজি মুদ্রার প্রচলন হয়েছিল। প্রাচীন যুগে বিনিময় প্রথা প্রচলিত ছিল। কিন্তু দ্রব্য বিনিময় করে প্রয়োজন মেটানো কঠিন হতো। তাই মধ্য যুগে এ সমস্যা দূর করতে কাগজি মুদ্রাসহ অন্যান্য মুদ্রার প্রচলন হয়। এ সময় বিনিময় মাধ্যম হিসেবে কাগজি মুদ্রা, স্বর্ণ, রৌপ্য ও অন্যান্য ধাতব মুদ্রা ব্যবহার করা হতো।"
        },
        {
          "label": "গ",
          "question": "",
          "explanation": "উদ্দীপকে জনাব তানিয়ার শিল্পটি উৎপাদন শিল্পের অন্তর্গত। এ শিল্পে শ্রম ও যন্ত্রের সাহায্যে পণ্য উৎপাদন করা হয়। এক্ষেত্রে কাঁচামাল ও অর্ধপ্রস্তুতকৃত পণ্যকে প্রক্রিয়াজাত করা হয়। এরপর তা থেকে মানুষের ব্যবহার উপযোগী পণ্য তৈরি করা হয়। সুতা থেকে কাপড়, কাঠ থেকে আসবাবপত্র, গম থেকে আটা তৈরি প্রভৃতি উৎপাদন শিল্পের অন্তর্গত। উদ্দীপকে জনাব তানিয়া একজন ব্যবসায়ী। তার নিজস্ব শাড়ি তৈরির কারখানা আছে। তিনি সেখানে কলা গাছের আঁশ থেকে তৈরি সুতা দিয়ে শাড়ি তৈরি করেন। এক্ষেত্রে তার ব্যবসায়ের মূল কাঁচামাল হলো কলাগাছ। এর আঁশ প্রক্রিয়াজাত করে তিনি প্রথমে সুতা এরপর শাড়ি তৈরি করেন। এক্ষেত্রে তিনি শ্রম, যন্ত্রপাতি ব্যবহার করে এ সুতা প্রক্রিয়াজাত করে ব্যবহারযোগ্য শাড়ি তৈরি করেন। এসবের সাথে উৎপাদন শিল্পের মিল আছে। সুতরাং, জনাব তানিয়ার ব্যবসায়িক কর্মকাণ্ড উৎপাদন শিল্পের অন্তর্গত।"
        },
        {
          "label": "ঘ",
          "question": "",
          "explanation": "ব্যবসায়িক পরিবেশের নেতিবাচক প্রভাবের ফলে জনাব তানিয়ার উদ্যোগ বাধাগ্রস্ত হয়েছে বলে আমি মনে করি। ব্যবসায়ের ওপর প্রত্যক্ষ প্রভাব বিস্তারকারী উপাদান নিয়ে ব্যবসায় পরিবেশ গঠিত। অনুকূল ব্যবসায় পরিবেশ ব্যবসা-বাণিজ্যের গঠন, পরিচালনা প্রসারে ভূমিকা রাখে। আর এ পরিবেশের উপাদানসমূহের প্রতিকূলতা ব্যবসা-বাণিজ্যের সামগ্রিক কার্যক্রমে বাধার সৃষ্টি করে। উদ্দীপকে জনাব তানিয়া শাড়ি তৈরি একটি কারখানা স্থাপন করেছেন। তিনি কলা গাছের আঁশ থেকে তৈরিকৃত সুতা দিয়ে শাড়ি তৈরি করেন। বর্তমানে তার তৈরিকৃত শাড়ির ব্যাপক চাহিদা থাকায় তিনি ব্যবসায়টি সম্প্রসারণ করতে চান। কিন্তু এক্ষেত্রে মূলধনের স্বল্পতা, অপ্রতুল রাস্তা-ঘাট এবং বৈচিত্র্যময় ডিজাইনের জন্য আধুনিক প্রযুক্তির অভাব দেখা দেয়। এজন্য তার গৃহীত উদ্যোগটি বাধাগ্রস্ত হয়। জনাব তানিয়ার কাছে ব্যবসায় সম্প্রসারণের জন্য পর্যাপ্ত অর্থ নেই। এটি পরিবেশের অর্থনৈতিক উপাদানের প্রতিকূলতাকে নির্দেশ করে। অপ্রতুল রাস্তা-ঘাটের জন্য তিনি পণ্য পরিবহন করে বিভিন্ন জায়গায় সরবরাহের ক্ষেত্রে নানারূপ সমস্যার সম্মুখীন হচ্ছেন। এটি সামাজিক পরিবেশের নেতিবাচক প্রভাবকে নির্দেশ করে। আবার শাড়ির বৈচিত্র্যময় ডিজাইনে আধুনিক প্রযুক্তির অভাব প্রযুক্তিগত পরিবেশের প্রতিকূলতাকে ইঙ্গিত করে। এসবের কারণে ব্যবসায়ে পরিবেশের নেতিবাচক প্রভাব পড়ছে। তাই বলা যায়, ব্যবসায়িক পরিবেশের নেতিবাচক প্রভাবের কারণেই জনাব তানিয়ার গৃহীত উদ্যোগ বাধাগ্রস্ত হয়েছে।"
        }
      ]
    },
    {
      "number": "2",
      "uddipok": "আবীর স্থানীয় যুব প্রশিক্ষণ কেন্দ্র থেকে সবজি চাষের উপর প্রশিক্ষণ নেয়। তিনি পরিবারের নিজস্ব জমিতে রাসায়নিক সারমুক্ত সবজি চাষ করেন। এই কার্যক্রমটি পরিচালনা করতে জনাব আবীরকে বিভিন্ন ধরনের ঝুঁকির সম্মুখীন হতে হয়। কিন্তু তিনি তাতে দমে যাননি। পক্ষান্তরে তার বন্ধু জনাব সবুজ যুব উন্নয়ন অধিদপ্তর থেকে প্রশিক্ষণ নিয়ে ডেইরি ফিড তৈরির কারখানা স্থাপন করেন। এতে তিনি নিজে স্বাবলম্বী হওয়ার পাশাপাশি অনেক লোকের কর্মসংস্থানে সহায়তা করেন।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "শিক্ষা, প্রশিক্ষণ এবং সুযোগ-সুবিধা প্রদানের মাধ্যমে উদ্যোক্তা সৃষ্টি করা যায়।"
        },
        {
          "label": "খ",
          "question": "",
          "explanation": "কোনো নির্দিষ্ট ক্ষেত্রে সরকার কর্তৃক সুযোগ-সুবিধা ও অনুকূল পরিবেশ তৈরি করে দেওয়াকে বলা হয় সরকারি পৃষ্ঠপোষকতা। সরকার দেশের ব্যবসায়িক পরিবেশের উন্নয়ন ঘটাতে প্রয়োজনীয় সহায়তা করে থাকে। কর মওকুফ, স্বল্প বা বিনা সুদে মূলধন সরবরাহ প্রভৃতি সরকার প্রদত্ত সুবিধা। এরূপ সুবিধা বা পৃষ্ঠপোষকতা পেলে ব্যবসায়ীরা সহজেই ব্যবসায় স্থাপন ও সম্প্রসারণ করতে পারে।"
        },
        {
          "label": "গ",
          "question": "",
          "explanation": "উদ্দীপকে জনাব আবীরের মধ্যে উদ্যোক্তার 'ঝুঁকি গ্রহণের ক্ষমতা' গুণটি লক্ষ করা যায়। উদ্যোক্তার সফলতা ও ব্যর্থতা অনেকাংশে নির্ভর করে তার মধ্যে বিদ্যমান গুণাবলির ওপর। যে কাজে ঝুঁকি বেশি, সে কাজ থেকে আয়ের সম্ভাবনাও বেশি থাকে। তাই উদ্যোক্তারা ঝুঁকিপূর্ণ কাজে নিয়োজিত হয়ে সফল হওয়ার চেষ্টা করেন। উদ্দীপকের জনাব আবীর যুব উন্নয়ন প্রশিক্ষণ কেন্দ্র থেকে সবজি চাষের ওপর প্রশিক্ষণ নেন। এরপর তিনি পারিবারিক জমিতে রাসায়নিক সারমুক্ত সবজি চাষ শুরু করেন। ঝুঁকি আছে জেনেও তিনি এ কাজে তার মেধা ও অর্থ ব্যয় করেন। এর মাধ্যমে তার ঝুঁকি নেওয়ার মানসিকতা প্রকাশ পেয়েছে। এ ব্যবসায় পরিচালনার সময় তিনি বিভিন্ন ধরনের ঝুঁকির সম্মুখীন হন। কিন্তু তাতে তিনি দমে না গিয়ে আবারও চেষ্টা করেন। ঝুঁকি গ্রহণের ক্ষমতা আছে বলেই তিনি এ উদ্যোগ গ্রহণ করেছেন এবং কাজটিতে টিকে আছেন। সুতরাং, জনাব আবীরের মধ্যে উদ্যোক্তার 'ঝুঁকি গ্রহণের ক্ষমতা' গুণটি প্রকাশ পেয়েছে।"
        },
        {
          "label": "ঘ",
          "question": "",
          "explanation": "আর্থ-সামাজিক উন্নয়নে বেকারত্ব কমিয়ে ও জাতীয় আয় বাড়িয়ে উদ্দীপকের জনাব সবুজের ব্যবসায় উদ্যোগ গুরুত্বপূর্ণ ভূমিকা রাখছে। ব্যবসায় উদ্যোগের মাধ্যমে লাভবান হওয়ার আশায় ঝুঁকি নিয়ে ব্যবসায় প্রতিষ্ঠা ও পরিচালনা করা হয়। এর মাধ্যমে উদ্যোক্তার নিজের কর্মসংস্থানের পাশাপাশি আরও লোকের কর্মসংস্থানের সৃষ্টি হয়। এতে দেশের অর্থনৈতিক অবস্থা উন্নত হয়। উদ্দীপকের জনাব সবুজ যুব উন্নয়ন অধিদপ্তর থেকে প্রশিক্ষণ নেন। সেটিকে কাজে লাগিয়ে তিনি ডেইরি ফিড তৈরির কারখানা গড়ে তোলেন। তার প্রতিষ্ঠানে অনেকের কাজের সুযোগ সৃষ্টি হয়। বর্তমানে সে অর্থনৈতিকভাবে স্বাবলম্বী। তার এ কাজকে ব্যবসায় উদ্যোগ হিসেবে অভিহিত করা যায়। জনাব সবুজের ব্যবসায় উদ্যোগ তার এলাকার বেকার মানুষদের কর্মসংস্থানের সুযোগ সৃষ্টি করেছে। এতে তাদের বেকারত্ব কমে আর্থিক ও সামাজিক উন্নয়ন হয়েছে। আবার তার সফলতা আরও অনেককে এমন কাজে উৎসাহিত করবে। এভাবে জনাব সবুজের ব্যবসায়টি সার্বিকভাবে দেশের মোট উৎপাদন ও আয় বাড়াতে সাহায্য করবে। সুতরাং, আর্থ-সামাজিক উন্নয়নে জনাব সবুজের ব্যবসায় উদ্যোগের কার্যক্রমটি অত্যন্ত গুরুত্বপূর্ণ বলে আমি মনে করি।"
        }
      ]
    },
    {
      "number": "3",
      "uddipok": "জনাব আরিয়ান পড়ালেখা শেষ করে শিক্ষা মন্ত্রণালয় কর্তৃক পরিচালিত একটি প্রতিষ্ঠান থেকে কম্পিউটার প্রোগ্রামিং ও চালনার প্রশিক্ষণ নিয়ে নিজ শহরের প্রাণকেন্দ্রে 'আরিয়ান আইটি' প্রতিষ্ঠা করেন। নিজের দক্ষতা ও শ্রমের সাহায্যে তিনি সফলতা অর্জন করেন। পরবর্তীতে তার প্রতিষ্ঠানে একজন শিক্ষিত বিক্রয়কর্মী নিয়োগ দেন। সেই সাথে নিজ হাতে তাকে প্রশিক্ষণ দিয়ে দক্ষ করে তোলেন। এতে কর্মীর কর্মদক্ষতা ও নৈতিক বল বৃদ্ধি পায়। ফলে প্রতিষ্ঠান্নের সম্পদের সুষ্ঠু ব্যবহার নিশ্চিত হয়।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "বাংলাদেশ অর্থনৈতিক রিভিউ-২০১১-এর পরিসংখ্যান অনুযায়ী জাতীয় অর্থনীতিতে সেবা খাতের অবদান ৫০ ভাগ।"
        },
        {
          "label": "খ",
          "question": "",
          "explanation": "ব্যবসায়ে সফলতা লাভের জন্য সঠিক পণ্য নির্বাচন করা প্রয়োজন। পণ্য নির্বাচনের আগে এর বাজার চাহিদা কেমন তা যাচাই করতে হয়। চাহিদা অনুযায়ী পণ্য সরবরাহ করতে পারলে ক্রেতাদের কাছে পণ্যের গ্রহণযোগ্যতা বেশি হয়। সঠিক পণ্য নির্বাচন করলে প্রতিষ্ঠানের বিক্রয় বেড়ে যায়। ফলে ব্যবসায়ে সফল হওয়ার সম্ভাবনাও বেড়ে যায়।"
        },
        {
          "label": "গ",
          "question": "",
          "explanation": "উদ্দীপকে জনাব আরিয়ানের কর্মসংস্থানটি হলো আত্মকর্মসংস্থান। আত্মকর্মসংস্থান হলো স্বাধীন পেশা। এক্ষেত্রে ব্যক্তি নিজের দক্ষতা, পরিশ্রম ও মেধাকে কাজে লাগিয়ে নিজেই নিজের কাজের সুযোগ তৈরি করে। এ কাজে উদ্যোক্তার ঝুঁকি থাকলেও আয়ের সুযোগ বেশি থাকে। উদ্দীপকের জনাব আরিয়ান পড়ালেখা শেষ করে নট্রামস থেকে কম্পিউটার প্রোগ্রামিং ও চালনার প্রশিক্ষণ নেন। নট্রামস শিক্ষা মন্ত্রণালয় কর্তৃক পরিচালিত হয়। এখান থেকে প্রশিক্ষণ নিয়ে তিনি নিজ শহরের প্রাণকেন্দ্রে 'আরিয়ান আইটি' প্রতিষ্ঠা করেন। তিনি বেকার বসে না থেকে নিজের দক্ষতা ও প্রশিক্ষণলব্ধ জ্ঞানকে কাজে লাগান। এভাবে তিনি নিজের কাজের ব্যবস্থা ও আয়ের সুযোগ তৈরি করেন। এসবের সাথে আত্মকর্মসংস্থানের মিল পাওয়া যায়। সুতরাং, জনাব আরিয়ানের কর্মসংস্থানটি হলো আত্মকর্মসংস্থান।"
        },
        {
          "label": "ঘ",
          "question": "",
          "explanation": "জনাব আরিয়ান কর্তৃক নিয়োগকৃত কর্মীর জন্য গৃহীত পদক্ষেপটি হচ্ছে প্রশিক্ষণ। কোনো বিশেষ কাজ যথাযথভাবে করতে প্রশিক্ষণ একান্তভাবে প্রয়োজন। এটি কর্মীদের কর্মদক্ষতা ও যোগ্যতা বাড়াতে সহায়ক। তাই যেকোনো কাজের আগে প্রশিক্ষণ নেওয়া উচিত। উদ্দীপকের জনাব আরিয়ান নট্রামস থেকে কম্পিউটার প্রোগ্রামিং ও কম্পিউটার চালনায় প্রশিক্ষণ কোর্স করেন। তারপর নিজ শহরের প্রাণকেন্দ্রে 'আরিয়ান আইটি' নামে একটি ব্যবসায় শুরু করেন। প্রতিষ্ঠানটি সুষ্ঠুভাবে পরিচালনায় তিনি একজন শিক্ষিত বিক্রয়কর্মী নিয়োগ দেন। উক্ত বিক্রয়কর্মীকে তিনি নিজ হাতে প্রশিক্ষণ দেন। এতে তার দক্ষতা বাড়ে এবং সম্পদের সঠিক ব্যবহার নিশ্চিত হয়। প্রশিক্ষণ পাওয়ার ফলে উক্ত কর্মী তার কাজ সম্পর্কে আরও গভীরভাবে ধারণা পেয়েছে। এতে কম্পিউটার চালনায় তার দক্ষতা ও যোগ্যতাও বেড়েছে। আর এর মাধ্যমে অপচয় ও ব্যয় কমানো সম্ভব হয়েছে। অন্যদিকে, প্রশিক্ষণ পেয়ে উক্ত বিক্রয়কর্মী তার প্রতিষ্ঠানের সম্পদগুলোর যথাযথ ব্যবহার নিশ্চিত করতে পারছে। ফলস্বরূপ প্রতিষ্ঠানটি লাভবান হচ্ছে। এভাবে দক্ষতা বাড়িয়ে জনাব আরিয়ানের নিয়োগকৃত কর্মীর জন্য প্রশিক্ষণ গুরুত্বপূর্ণ ভূমিকা রেখেছে।"
        }
      ]
    },
    {
      "number": "4",
      "uddipok": "পাপড়ি, শিলা ও নীলা মৌখিক সমঝোতার ভিত্তিতে একটি ব্যবসায় করবেন বলে চুক্তিবদ্ধ হলেন। পিংকি তাদের প্রতিষ্ঠান হতে ২ লক্ষ টাকার পণ্য বাকিতে ক্রয় করেন। বার বার টাকা চাওয়ার পরও বকেয়া টাকা আদায় হচ্ছে না। ফলে তারা মামলা করার সিদ্ধান্ত নিলেন। অন্যদিকে কিছুদিন পর নীলা তার অংশীদারি ব্যবসায়ের প্রাপ্য অংশ গোপনে পিংকির কাছে হস্তান্তর করেন।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "অংশীদারি ব্যবসায়ের সব নিয়ম-নীতি যে দলিলে লিপিবদ্ধ করা হয়, তাকে অংশীদারি চুক্তিপত্র বলে।"
        },
        {
          "label": "খ",
          "question": "",
          "explanation": "ঘুমন্ত অংশীদার অধিকার থাকা সত্ত্বেও সক্রিয়ভাবে ব্যবসায় পরিচালনায় অংশগ্রহণ করে না।এরূপ অংশীদার ব্যবসায়ে মূলধন বিনিয়োগ করে এবং লাভ-ক্ষতিতে অংশগ্রহণ করেন। কিন্তু অধিকার থাকা সত্ত্বেও ব্যবসায় পরিচালনায় সক্রিয়ভাবে অংশ নেন না। এরা ব্যবসায় পরিচালনায় অংশ না নিলেও এদের দায় সাধারণ অংশীদারের মতো অসীম।"
        },
        {
          "label": "গ",
          "question": "",
          "explanation": "উদ্দীপকের ব্যবসায়টির ক্ষেত্রে আদালতের নির্দেশে বিলোপসাধন প্রযোজ্য হবে। অংশীদারি আইনের ৪৪ ধারা অনুযায়ী আদালতের নির্দেশে এ ব্যবসায়ের বিলোপসাধন হয়। কোনো অংশীদারের মস্তিষ্ক বিকৃতি ঘটলে, অংশীদার দায়িত্বপালন চির অসমর্থ হলে আদালতের নির্দেশে বিলোপসাধন হয়। আবার অংশীদারদের মধ্যে আস্থা ও বিশ্বাস ক্ষতিগ্রস্ত হলে এ ধারা অনুযায়ী বিলোপসাধন হয়। এছাড়াও কোনো অংশীদার তার প্রাপ্য অংশ তৃতীয় পক্ষকে হস্তান্তর করলে এ ধরনের বিলোপসাধন হয়ে থাকে। উদ্দীপকের পাপড়ি, শিলা ও নীলা চুক্তির ভিত্তিতে একটি ব্যবসায় গঠন করেন। কিছুদিন পর নীলা তার অংশীদারি ব্যবসায়ের প্রাপ্য অংশ গোপনে পিংকির কাছে হস্তান্তর করেন। কিন্তু অংশীদারি আইন অনুযায়ী এভাবে নীলা তার মালিকানা হস্তান্তর করতে পারবেন না। এটি করার ফলে নীলার অংশীদারি চুক্তি ভঙ্গ হয়। এ ধরনের চুক্তি ভঙ্গের কারণে আইনানুযায়ী ব্যবসায়টির আদালতের মাধ্যমে অবসান ঘটবে। সুতরাং, উদ্দীপকের ব্যবসায়টির ক্ষেত্রে আদালতের নির্দেশে বিলোপসাধন ঘটবে।"
        },
        {
          "label": "ঘ",
          "question": "",
          "explanation": "উদ্ভূত পরিস্থিতিতে উদ্দীপকের প্রতিষ্ঠানটি অনিবন্ধিত বলে মামলা করেও ফলাফল পাবে না বলে আমি মনে করি। নিবন্ধিত অংশীদারি ব্যবসায় অপর অংশীদারের বিরুদ্ধে অধিকার -আদায়ের জন্য মামলা করতে পারে। এ ব্যবসায় তৃতীয় পক্ষের বিরুদ্ধেও মামলা করতে পারে। এছাড়া পাল্টা পাওনা আদায়ে নিবন্ধিত অংশীদারি ব্যবসায় সুবিধা পায়। তাই নিবন্ধিত অংশীদারি ব্যবসায় উত্তম। উদ্দীপকের পাপড়ি, শিলা ও নীলা মৌখিক চুক্তির ভিত্তিতে তাদের ব্যবসায় শুরু করে। পিংকি নামক এক ব্যক্তি তাদের প্রতিষ্ঠান থেকে ২ লক্ষ টাকার পণ্য বাকিতে ক্রয় করেন। তারা বার বার টাকা চাওয়ার . পরও পিংকি পাওনা পরিশোধ করছে না। তাই তারা পিংকির বিরুদ্ধে মামলা করার সিদ্ধান্ত নেন। উদ্দীপকের ব্যবসায়টি নিবন্ধিত নয়। তাই তারা তাদের সাথে লেনদেনকৃত কোনো পক্ষের থেকে পাওনা আদায়ে কোনো আইনি সুবিধা পাবেন না। একারণে তারা পিংকির থেকে পাওনা আদায়ে তার বিরুদ্ধে মামলা করলেও কোনো সমাধান পাবেন না। কিন্তু তাদের ব্যবসায়টি নিবন্ধিত হলে তারা এ পাওনা আদায়ে আইনত সুবিধা পেতে পারতো। সুতরাং, উদ্দীপকের প্রতিষ্ঠানটি অনিবন্ধিত হওয়ায় এটি মামলা করেও কোনোরূপ প্রতিকার পাবে না।"
        }
      ]
    },
    {
      "number": "5",
      "uddipok": "জনাব সৌমেন কিছু ভোগ্যপণ্য উৎপাদনের লক্ষ্যে একটি প্রতিষ্ঠানের নিকট অনুমতি চেয়ে আবেদন করেন। পণ্যটি কী কী উপাদান দিয়ে তৈরি করবেন তার একটি কপি সৌমেন সংশ্লিষ্ট প্রতিষ্ঠানের নিকট জমা দেন। কয়েক মাস পরে কর্তৃপক্ষ পণ্য উৎপাদনকারী প্রতিষ্ঠানে পরিদর্শনে যায় এবং তালিকা অনুযায়ী পণ্য উৎপাদন না করায় সৌমেনের প্রতিষ্ঠানকে জরিমানা করে। অপরদিকে জনাব জসিম স্থানীয় বাজারে বিভিন্ন পণ্যের ব্যবসায় করে লাভবান হয়েছে। জসিম এখন ব্যবসায়টি দেশের বিভিন্ন জেলাতে সম্প্রসারণ করতে চায়। কিন্তু বিভিন্ন ঝুঁকির কথা বিবেচনা করে সাহস পায়না। পরবর্তীতে একটি প্রতিষ্ঠানের সাথে অর্থের বিনিময়ে চুক্তিবদ্ধ হয়ে সফলভাবে ব্যবসায় পরিচালনা করছে।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "কোনো খ্যাতনামা কোম্পানির নাম ব্যবহার এবং এর পণ্য বা সেবা তৈরি ও বিক্রি করার অধিকার হলো ফ্রানসাইজিং।"
        },
        {
          "label": "খ",
          "question": "",
          "explanation": "লাইসেন্স হলো ব্যবসায় করার অনুমতিপত্র। ব্যবসায়ের ক্ষেত্রে প্রতিষ্ঠানকে সরকার কর্তৃক নির্ধারিত কর্তৃপক্ষের কাছ থেকে অনুমতির জন্য আবেদন করতে হয়। আবেদন ফরমের সাথে নির্দিষ্ট হারে ফি জমা দিতে হয়। অনুমতিপত্র পাওয়ার পর প্রতিষ্ঠানটি ব্যবসায় করার অনুমোদন পায়। এটিই লাইসেন্স বলে পরিচিত।"
        },
        {
          "label": "গ",
          "question": "",
          "explanation": "উদ্দীপকের জনাব সৌমেন অনুমতির জন্য BSTI (Bangladesh Standards and Testing Institution) এর দ্বারস্থ হয়েছেন। বাংলাদেশের পণ্যের মান নির্ধারণ, পণ্যমান পরীক্ষা ও মান নিশ্চিত করার জন্য বিএসটিআই কাজ করে। সরকার কর্তৃক নিয়োজিত এ প্রতিষ্ঠানটি শিল্প মন্ত্রণালয়ের অধীনে নিয়ন্ত্রিত হয়। ক্রেতারা বিএসটিআই-এর অনুমোদন দেখে গুণগত মানের নিশ্চয়তার ভিত্তিতে পণ্য ক্রয় করে থাকে। উদ্দীপকের জনাব সৌমেন কিছু ভোগ্য পণ্য উৎপাদনের সিদ্ধান্ত নেন। এ লক্ষ্যে তিনি একটি প্রতিষ্ঠানের কাছে অনুমতি চেয়ে আবেদন করেন। এক্ষেত্রে তিনি, পণ্য উৎপাদন করতে কী কী উপাদান ব্যবহৃত হবে এর তথ্য প্রতিষ্ঠানটিকে দেন। এটি শিল্প মন্ত্রণালয়ের অধীন এবং সরকার কর্তৃক নিয়োজিত। প্রয়োজনীয় তথ্যাদি পেয়ে এ প্রতিষ্ঠানটি জনাব সৌমেনের প্রতিষ্ঠান পরিদর্শনে যায়। তালিকা অনুযায়ী পণ্য উৎপাদন না হওয়ায় প্রতিষ্ঠানটি তাকে জরিমানা করে। এটি বিএসটিআই-এর কাজের সাথে সামঞ্জস্যপূর্ণ। তাই বলা যায়, জনাব সৌমেন অনুমতির জন্য BSTI প্রতিষ্ঠানটির দ্বারস্থ হয়েছেন।"
        },
        {
          "label": "ঘ",
          "question": "",
          "explanation": "উদ্দীপকে জনাব জসিমের 'ব্যবসায় সহযোগিতা করা বিমা প্রতিষ্ঠানটির গুরুত্বপূর্ণ তাৎপর্য রয়েছে। ব্যবসায়ের সাথে ঝুঁকি জড়িত। বিমা এ ঝুঁকি মোকাবিলায় ব্যবসায়কে সাহায্য করে থাকে। এক্ষেত্রে বিমা আর্থিক ক্ষতিপূরণ দিয়ে ব্যবসায়ের কার্যক্রম স্বাভাবিক রাখতে সহায়তা করে। উদ্দীপকে জনাব জসিম একজন ব্যবসায়ী। স্থানীয় বাজারে পণ্য বিক্রি করে লাভবান হচ্ছেন। বর্তমানে তিনি তার পণ্য বিভিন্ন জেলায় বিক্রি করে ব্যবসায়টি সম্প্রসারণ করতে চাচ্ছেন। কিন্তু বিভিন্ন ঝুঁকির কথা ভেবে তিনি এ কাজটিতে সাহস পাচ্ছিলেন না। পরবর্তীতে তিনি ঝুঁকি কমানোর জন্য একটি প্রতিষ্ঠানের সাথে অর্থের বিনিময়ে চুক্তিবদ্ধ হন। প্রতিষ্ঠানটির সাথে জনাব জসিম বিমা চুক্তি সম্পাদন করেছেন। এক্ষেত্রে বিনিময়কৃত অর্থ প্রিমিয়াম হিসেবে বিবেচিত হবে। প্রিমিয়ামের বিনিময়ে প্রতিষ্ঠানটি তাকে সম্ভাব্য ঝুঁকি থেকে ক্ষতিপূরণ পাওয়ার নিশ্চয়তা দিয়েছে। এ নিশ্চয়তার কারণে তিনি অন্য জেলায় পণ্য পাঠাতে সাহস পাচ্ছেন। অন্য জেলায় পণ্য পাঠানোর সময় পণ্যের ক্ষতি, চুরি বা বিনষ্ট হলে তিনি আর্থিক ক্ষতিপূরণ পাবেন। এ ক্ষতিপূরণের অর্থ দিয়ে তিনি তার ব্যবসায় চলমান রাখতে পারবেন। তাই বলা যায়, জনাব জসিমের ব্যবসায়ের সফলতায় বিমা প্রতিষ্ঠানটির অসামান্য ভূমিকা রয়েছে।"
        }
      ]
    },
    {
      "number": "6",
      "uddipok": "জনাব আলী আহম্মেদ তার ব্যবসায় প্রতিষ্ঠানের উৎপাদিত পণ্যের একক প্রতি উৎপাদন ব্যয়, ক্রয়মূল্য এবং প্রত্যাশিত মুনাফা যোগ করে বিক্রয় মূল্য নির্ধারণ করেন। এর ওপর ভিত্তি করে তিনি উৎপাদন পরিকল্পনা নির্ধারণ করেন। অপরদিকে জনাব আতিফা 'সৌখিন' নামে একটি প্রকল্প গ্রহণ করতে চান। এজন্য তিনি স্থানীয় বিভিন্ন বাজারে ক্রেতাদের রুচি ও একই পণ্য বিদ্যমান আছে কি না তা যাচাই করেন। এছাড়া উক্ত পণ্য উৎপাদন করতে কী ধরনের যন্ত্রপাতি প্রয়োজন এবং যন্ত্রপাতি ক্রয় করতে কী পরিমাণ অর্থের প্রয়োজন ও কতজন লোক নিয়োগ দিতে হবে তা বিবেচনায় নিয়ে আসেন। পরবর্তীতে প্রকল্পটি গ্রহণ করে সফলতা অর্জন করেছেন।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "ব্যবসায় পরিকল্পনা, উদ্যোক্তা বা ব্যবসায়ীর দিকনির্দেশনার দলিল হিসেবে কাজ করে।"
        },
        {
          "label": "খ",
          "question": "",
          "explanation": "ব্যবসায়ের দৈনন্দিন কার্যাবলি সম্পাদনের জন্য যে মূলধনের প্রয়োজন হয়, তাকে চলতি মূলধন বলে। চলতি মূলধনের মেয়াদ এক বছর হয়ে থাকে। সাধারণত ব্যবসায়িক কার্যক্রম সচল রাখার জন্য এ ধরনের মূলধনের প্রয়োজন হয়। কাঁচামাল ক্রয়, মজুরি দেওয়া, পরিবহন খরচ, বাড়ি ভাড়া প্রভৃতি ব্যয় চলতি মূলধনের মাধ্যমে নির্বাহ করা হয়।"
        },
        {
          "label": "গ",
          "question": "",
          "explanation": "জনাব আলী আহম্মেদের পণ্যের মূল্য নির্ধারণের পদ্ধতি হলো সম আয়-ব্যয় বিশ্লেষণ। এটি ব্যবসায়ের এমন একটি অবস্থা, যেখানে প্রতিষ্ঠানের আয়-ব্যয় সমান হয়। এর মাধ্যমে জানা যায়, কী পরিমাণ পণ্য বিক্রি করলে ব্যবসায়ে লোকসান হবে না। এছাড়া, এ বিন্দু নির্ণয়ের মাধ্যমে পণ্যের মূল্য ও বিক্রয়ের পরিমাণ নির্ধারণ করা সহজ হয়। উদ্দীপকের জনাব আলী আহম্মেদ একটি প্রতিষ্ঠানের কর্ণধার। তিনি পণ্যের একক প্রতি উৎপাদন ব্যয়, ক্রয়মূল্য এবং প্রত্যাশিত মুনাফা যোগ করে বিক্রয়মূল্য নির্ধারণ করেন। এজন্য তিনি প্রথমে প্রতিষ্ঠানের আয়-ব্যয় বিশ্লেষণ করেন। এর মাধ্যমে তিনি জানতে পারেন কি পরিমাণ পণ্য উৎপাদন ও বিক্রয় করলে ব্যবসায়ের লাভ-ক্ষতি কিছুই হবে না। আবার এ বিন্দুর বেশি বিক্রি করলে ব্যবসায়ে লাভ হবে। তাই তিনি এর ওপর ভিত্তি করে উৎপাদন পরিকল্পনাও নির্ধারণ করেন। এসবের সাথে সম আয়-ব্যয় বিশ্লেষণ পদ্ধতির মিল পাওয়া যায়। সুতরাং, জনাব আলী আহম্মেদ সম আয়-ব্যয় বিশ্লেষণের মাধ্যমে পণ্যের মূল্য নির্ধারণ করেন।"
        },
        {
          "label": "ঘ",
          "question": "",
          "explanation": "উদ্দীপকের জনাব আতিফার 'সৌখিন' প্রকল্প গ্রহণের ক্ষেত্রে মাইক্রোস্ক্রিনিং পদ্ধতি অনুসরণের পন্থাটি সঠিক বলে আমি মনে করি। উদ্যোক্তার নিয়ন্ত্রণের আওতাভুক্ত উপাদানগুলোই মাইক্রোস্ক্রিনিং। এটি পণ্যের বাজার চাহিদা, কারিগরি, বাণিজ্যিক ও আর্থিক দিক নিয়ে আলোচনা করে। উদ্যোক্তা প্রকল্প নির্বাচনে এ উপাদানগুলোকে গুরুত্ব দেন। উদ্দীপকের জনাব আতিফা 'সৌখিন' নামে একটি প্রকল্প গ্রহণ করতে চান। এজন্য তিনি স্থানীয় বিভিন্ন বাজারের ক্রেতাদের রুচি ও পছন্দ সম্পর্কে ধারণা নেন। তাছাড়া বাজারে একই পণ্য বিদ্যমান আছে কি না তা যাচাই করেন। পাশাপাশি পণ্য উৎপাদনের যন্ত্রপাতি এবং কী পরিমাণ অর্থ প্রয়োজন হবে তাও যাচাই করেন। পরবর্তীতে কতজন লোক নিয়োগ দিতে হবে তা বিবেচনায় এনে প্রকল্পটি গ্রহণ করেন। জনাব আতিফা প্রকল্পটি গ্রহণের ক্ষেত্রে মাইক্রোস্ক্রিনিং পদ্ধতি অনুসরণ করেছেন। প্রকল্প বাস্তবায়নের জন্য তিনি প্রথমেই বাজার জরিপ করেছেন। এর মাধ্যমে তিনি ক্রেতাদের দৃষ্টিভঙ্গি ও আগ্রহ সম্পর্কে জানতে পেরেছেন। পাশাপাশি বাজারে প্রতিযোগীদের অবস্থান সম্পর্কেও তিনি ধারণা পেরেছেন। আবার তিনি পণ্য উৎপাদনে কী ধরনের যন্ত্রপাতি প্রয়োজন এবং সেগুলোর মূল্য সম্পর্কে জেনেছেন। এর মাধ্যমে তিনি কারিগরি ও আর্থিক দিক বিবেচনা করেছেন। এভাবে মাইক্রোস্ক্রিনিং পদ্ধতির উপাদানগুলো মূল্যায়নের মাধ্যমে তিনি প্রকল্প গ্রহণ করে সফলতা অর্জন করেছেন। তাই বলা যায়, জনাব আতিফা প্রকল্প গ্রহণের সঠিক পন্থা অনুসরণ করেছেন।"
        }
      ]
    },
    {
      "number": "7",
      "uddipok": "গার্মেন্টস শিল্পে বিভিন্ন ধরনের কাগজের প্যাকেটের চাহিদা থাকায় পনির 'আলোকিত প্যাকেজিং' নামে একটি কারখানা স্থাপন করেন। তার এ শিল্পে সর্বোচ্চ ২৫ কোটি টাকা বিনিয়োগ করা যায় এবং শ্রমিকের সর্বনিম্ন সংখ্যা ১০০। কারখানা শুরুর দিকে বেশ মুনাফা হলেও দেশি-বিদেশি প্রতিযোগিতা, রাস্তা-ঘাটের অনুন্নত অবস্থার কারণে মুনাফা কমতে থাকে। দেশের আর্থ-সামাজিক উন্নয়নে এ শিল্পের অবদান বৃদ্ধি পেলেও পনির তার কারখানার ভবিষ্যৎ নিয়ে চিন্তিত।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "উৎপাদনমুখী বৃহৎ শিল্পে সর্বনিম্ন বিনিয়োগের পরিমাণ ৫০ কোটি টাকা।"
        },
        {
          "label": "খ",
          "question": "",
          "explanation": "অর্থ উপার্জনের উদ্দেশ্যে গ্রাহকদের সরাসরি কোনো সুবিধা বা সেবা দেওয়ার সাথে জড়িত কাজ হলো প্রত্যক্ষ সেবা। সেবাকে কেন্দ্র করে এর আর্থিক কাজ পরিচালিত হয়। এটি দেখা বা স্পর্শ করা যায় না। কিন্তু সেবা মানুষের প্রয়োজন পূরণে সক্ষম। ডাক্তারি, আইন ব্যবসায়, নার্সিং প্রভৃতি প্রত্যক্ষ সেবার উদাহরণ।"
        },
        {
          "label": "গ",
          "question": "",
          "explanation": "বিনিয়োগের মাপকাঠিতে পনিরের স্থাপন করা কারখানাটি উৎপাদনমুখী মাঝারি শিল্পের মধ্যে পড়ে। পণ্যসামগ্রী তৈরি বা প্রক্রিয়াকরণের সাথে জড়িত শিল্পই হলো উৎপাদনমুখী শিল্প। এ ধরনের মাঝারি শিল্পে মূলধনের পরিমাণ ১৫ থেকে ৫০ কোটি টাকা হয়। উদ্দীপকে পনির 'আলোকিত প্যাকেজিং' নামে একটি কারখানা স্থাপন। করেন। এই কারখানায় কাগজ প্রক্রিয়াজাত করে প্যাকেট তৈরি করা হয়। এই কাজে যন্ত্রপাতি ব্যবহার ও শ্রমিক প্রয়োজন হয়। এক্ষেত্রে পনিরের প্রতিষ্ঠানটি উৎপাদনমুখী শিল্পের অন্তর্ভুক্ত। তার শিল্পে সর্বোচ্চ ২৫ কোটি টাকা বিনিয়োগ করা যায়। আর উৎপাদনমুখী মাঝারি শিল্পের বিনিয়োগ সীমা হলো ১৫ থেকে ৫০ কোটি টাকা। পনির সর্বোচ্চ ২৫ কোটি টাকা বিনিয়োগ করতে পারবেন বলে এটি উৎপাদনমুখী মাঝারি শিল্পের বিনিয়োগ সীমার মধ্যে আছে। সুতরাং, পনিরের কারখানাটি উৎপাদনমুখী মাঝারি শিল্পের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকের 'আলোকিত প্যাকেজিং' এর মতো শিল্পের বিকাশে বেশকিছু করণীয় (প্রতিযোগিতা মোকাবিলা, পরিবহন ব্যবহার উন্নয়ন, সরকারি সাহায্য সহযোগিতা) রয়েছে বলে আমি মনে করি। মাঝারি শিল্পের উদ্যোক্তাগণ নিজেদের মেধা ও শ্রম খাটিয়ে শিল্প স্থাপন করে দেশের অর্থনীতিতে অবদান রেখে চলছে। তাদের মেধা, দক্ষতা টিকিয়ে রাখতে, বিকাশ ঘটাতে বিভিন্ন করণীয় রয়েছে। কাঁচামালের সহজলভ্যতা, পর্যাপ্ত পুঁজির যোগান, উন্নত পরিবহন ব্যবস্থা, মাঝারি পৃষ্ঠপোষকতা প্রভৃতির মাধ্যমে দেশে বিদ্যমান মাঝারি শিল্পের বিকাশ ঘটানো সম্ভব। উদ্দীপকে পনির 'আলোকিত প্যাকেজিং' নামে কাগজের প্যাকেট তৈরির একটি কারখানা স্থাপন করেন। তার কারখানাটি উৎপাদনমুখী মাঝারি শিল্পের মধ্যে পড়ে। কারখানাটি শুরুর দিকে মুনাফা বেশি হলেও দেশি-বিদেশি প্রতিযোগিতা, রাস্তা-ঘাটের অনুন্নত অবস্থার কারণে মুনাফা কমতে থাকে। এজন্য পনির কারখানাটির ভবিষ্যৎ নিয়ে চিন্তিত। পনিরের ভবিষ্যৎ দুশ্চিন্তা দূরীকরণে বিভিন্ন পদক্ষেপ নিতে হবে। এজন্য তার শিল্পের প্রয়োজনীয় কাঁচামাল, যন্ত্রপাতি, শ্রমিকের সহজলভ্যতা নিশ্চিত করতে হবে। এসবের মাধ্যমে তিনি উৎপাদনের ধারাবাহিকতা বজায় রেখে দেশি-বিদেশি প্রতিযোগিতা মোকাবিলা করতে পারবেন। এছাড়াও সরকারি উদ্যোগে যোগাযোগ ব্যবস্থার উন্নয়ন ঘটাতে হবে। এতে, তিনি তার ব্যবসায়ের পণ্য বিভিন্ন স্থানে সরবরাহ করতে পারবেন। এসবের মাধ্যমে পনির আবারও মুনাফা অর্জন করতে পারবেন। এভাবে পনিরের 'আলোকিত প্যাকেজিং' শিল্পটির মতো অন্য শিল্পগুলোও বাধা মোকাবিলা করে বিকশিত হতে পারবে।"
        }
      ]
    },
    {
      "number": "8",
      "uddipok": "জনাব রাফসান তার প্রতিষ্ঠানের বিভিন্ন কর্মচারীদের কে কোন কাজ করবে তা বণ্টন করেন। বণ্টনকৃত কাজ নির্দিষ্ট সময়ে করতে না পারলে তিনি কোনো চাপ প্রয়োগ করেন না। এজন্য অনেক সময় সঠিক সিদ্ধান্ত গ্রহণে বিলম্ব হয়। অপরদিকে জনাব রিপন প্রতিষ্ঠানের কর্মীদের কে কোন কাজ কখন কীভাবে করবে তা সুনির্দিষ্ট করে দেন। এছাড়া কর্মীদের মাঝে-মধ্যে প্রশিক্ষণের ব্যবস্থা করেন। কোনো কর্মী যদি সঠিকভাবে কাজ করে সেক্ষেত্রে তাকে পুরস্কৃত করেন। কিন্তু কোনো কাজ সঠিকভাবে না হলে তা অনুসন্ধান করে সঠিক ব্যবস্থা গ্রহণ করেন। বর্তমানে রিপন একজন সফল ব্যক্তি হিসেবে সুনাম অর্জন করেছেন।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হেনরি ফেওলের মতে, 'ব্যবস্থাপনা হলো পূর্বানুমান ও পরিকল্পনা, সংগঠিতকরণ, নির্দেশনা, সমন্বয়সাধন ও নিয়ন্ত্রণের সমষ্টি।'"
        },
        {
          "label": "খ",
          "question": "",
          "explanation": "নির্দিষ্ট উদ্দেশ্য অর্জনকে সামনে রেখে কাজ সম্পাদনে কর্মীদের উৎসাহী করার গুণ ও কৌশল হলো নেতৃত্ব। নেতৃত্বের মাধ্যমে অধস্তন কর্মীদের পরিচালনা ও নিয়ন্ত্রণ করা হয়। যিনি নেতৃত্ব দেন তাকে নেতা বলা হয়। যোগ্য নেতৃত্বের মাধ্যমে সংগঠন সুদৃঢ় ভিত্তিতে প্রতিষ্ঠিত হয়। এতে কর্মীদের সর্বোত্তম সহযোগিতা পাওয়া যায়। সঠিক নেতৃত্ব ছাড়া ব্যবসায়ে সফলতা পাওয়া যায় না।"
        },
        {
          "label": "গ",
          "question": "",
          "explanation": "জনাব রাফসানের প্রতিষ্ঠানে মুক্ত বা লাগামহীন নেতৃত্ব বিদ্যমান। এ ধরনের নেতৃত্বে নেতা কর্মীদের ওপর দায়িত্ব দিয়ে নিশ্চিন্ত থাকেন। এক্ষেত্রে কর্মীদের সুনির্দিষ্ট কোনো আদেশ-নির্দেশ দেওয়া হয় না। কর্মীরা নিজেদের ইচ্ছামতো কাজ করে। আর এ কাজের জন্য কোনো জবাবদিহিতাও আদায় করা হয় না।। উদ্দীপকে জনাব রাফসান তার প্রতিষ্ঠানের কর্মচারীরা কে কোন কাজ করবে তা নির্দিষ্ট করে দেন। বণ্টনকৃত কাজ নির্দিষ্ট সময়ে করতে না পারলে তিনি কোনো চাপ প্রয়োগ করেন না। এক্ষেত্রে প্রতিষ্ঠানটির কর্মচারীরা নিজেদের ইচ্ছামতো কাজ করে। এজন্য সঠিক সময়ে সিদ্ধান্ত গ্রহণে বিলম্ব হয়। এসব বৈশিষ্ট্যের সাথে মুক্ত বা লাগামহীন নেতৃত্বের মিল আছে। সুতরাং, জনাব রাফসানের প্রতিষ্ঠানে মুক্ত বা লাগামহীন নেতৃত্ব বিরাজমান।"
        },
        {
          "label": "ঘ",
          "question": "",
          "explanation": "জনাব রিপনের কার্যক্রমে ব্যবস্থাপনার কার্যাবলির গুরুত্ব ফুটে ওঠেছে। ব্যবস্থাপনার মাধ্যমে অন্যদের সামর্থ্য ব্যবহার করে কৌশলে প্রতিষ্ঠানের লক্ষ্য অর্জন করা হয়। সঠিক ব্যবস্থাপনার মাধ্যমে প্রতিষ্ঠানের লক্ষ্য অর্জন সহজ হয়। প্রতিষ্ঠানের কাজে গতিশীলতা আসে। বর্তমানে প্রতিটি প্রতিষ্ঠানে সুষ্ঠু ব্যবস্থাপনা একটি গুরুত্বপূর্ণ বিষয় হিসেবে বিবেচিত হয়। উদ্দীপকে জনাব রিপন তার প্রতিষ্ঠানের কর্মীরা কে কোন কাজ কীভাবে করবে তা সুনির্দিষ্ট করে দেন। এছাড়া কর্মীদের মাঝে-মধ্যে প্রশিক্ষণের ব্যবস্থা করেন। কোনো কর্মী সঠিকভাবে কাজ করলে তাকে পুরস্কৃত করেন। কিন্তু কোনো কাজ সঠিকভাবে না হলে তা অনুসন্ধান করে সঠিক ব্যবস্থা গ্রহণ করেন। এসব কার্যাবলি ব্যবস্থাপনার অন্তর্ভুক্ত। জনাব রিপন সঠিক পরিকল্পনার মাধ্যমে কর্মীদের কোন কাজ কখন করতে হবে তা নির্দিষ্ট করে দেন। কর্মীসংস্থানের মাধ্যমে তিনি কর্মীদের প্রশিক্ষণের ব্যবস্থা করেন। কর্মীদের পুরস্কার প্রদান করার মাধ্যমে ব্যবস্থাপনার প্রেষণাদান কাজটি সম্পাদন করেন। এতে কর্মীদের কাজের প্রতি আগ্রহ বাড়ে। এছাড়া কোনো কাজ ভুল হলে তিনি নিয়ন্ত্রণের মাধ্যমে সঠিক ব্যবস্থা গ্রহণ করেন। এভাবে ব্যবস্থাপনার কার্যাবলি সম্পাদন করার ফলে তিনি সফলতা লাভ করেন। সুতরাং, ব্যবস্থাপনার কার্যাবলি জনাব রিপনের ব্যবসায় সফলতা অর্জনের জন্য যথার্থ।"
        }
      ]
    },
    {
      "number": "9",
      "uddipok": "জনাব শ্যামল সাতক্ষীরা সরকারি উচ্চ বিদ্যালয়ের প্রধান ফটকের পাশে বাঁশ ও কাপড় দিয়ে ফ্রেম তৈরি করে তাতে এডিস মশা ও ডেঙ্গুজ্বর প্রতিরোধ ও প্রতিকারের করণীয় বিষয়গুলো তুলে ধরেন। ফলে শিক্ষার্থীরা বিদ্যালয় ও বাড়িতে এটি অনুসরণ করে ভালো সুফল পাচ্ছে। অপরদিকে ইকবাল তার প্রতিষ্ঠানে সুঠাম দেহের অধিকারী ইমন নামের একজন বিক্রয়কর্মীর নিয়োগ দেন। ইমন ক্রেতার সাথে এমনভাবে কথা বলেন যে ক্রেতারা পণ্য ক্রয়ে উদ্বুদ্ধ হয়। বিভিন্ন উৎসবের সময় প্রতিষ্ঠানে অধিক ক্রেতার আগমন ঘটে তখন সবাইকে সন্তুষ্ট রেখে পণ্য বিক্রয়ে সচেষ্ট হন। এছাড়া তিনি পণ্য সহজে খুঁজে পাওয়ার জন্য বিভিন্ন তাকে মান ও দাম অনুযায়ী পণ্য চিহ্নিত করে রাখেন। ফলে ইকবালের প্রতিষ্ঠানের সুনাম ও বিক্রয় বৃদ্ধি পায়।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "পণ্য বা সেবা উৎপাদকের কাছ থেকে ভোক্তার কাছে পৌছে দেওয়া পর্যন্ত সব কাজের সমষ্টিই বিপণন।"
        },
        {
          "label": "খ",
          "question": "",
          "explanation": "বিক্রয়িকতা বলতে বিক্রয়কর্মীর ক্রেতা আকর্ষণ করার বিশেষ কৌশল বা দক্ষতাকে বোঝায়। এর মাধ্যমে সম্ভাব্য ক্রেতার কাছে পণ্য বা সেবাসামগ্রী বিক্রি করা সম্ভব হয়। মূলত ব্যক্তিগতভাবে ক্রেতাকে পণ্য কিনতে উৎসাহিত করার কৌশল বিক্রয়িকতা নামে পরিচিত। প্রতিষ্ঠানের পণ্যের বিক্রি বাড়াতে বিক্রয়কর্মীর এ কৌশল বিশেষভাবে কাজ করে।"
        },
        {
          "label": "গ",
          "question": "",
          "explanation": "উদ্দীপকের জনাব শ্যামল বিজ্ঞাপনের যে মাধ্যমটি ব্যবহার করেছেন তা হলো বিজ্ঞাপনী ফলক। বিজ্ঞাপনী ফলক মূলত কাঠ, বাঁশ বা হার্ডবোর্ডের তৈরি একটি ফলক। এতে গ্রাহকদের জন্য বিভিন্ন তথ্য উপস্থাপন করা হয়। এর মূল উদ্দেশ্য ক্রেতা বা ভোক্তাদের পণ্য বা সেবা সম্পর্কে অবহিত করা। রাস্তার পাশে ও বিভিন্ন গুরুত্বপূর্ণ স্থানে এসব বিজ্ঞাপনী ফলক বসানো হয়। উদ্দীপকের শ্যামল সাতক্ষীরাবাসীদের মাঝে এডিস মশা ও ডেঙ্গুজ্বর প্রতিরোধ ও প্রতিকারে করণীয় সম্পর্কে সচেতনতা তৈরি করতে চায়। তাই সে সাতক্ষীরা সরকারি উচ্চ বিদ্যালয়ের প্রধান ফটকের পাশে বাঁশ ও কাপড়ের তৈরি ফ্রেমে এ সংক্রান্ত তথ্য তুলে ধরে। ফলে শিক্ষার্থীরা এ বিষয়ে জানতে পারছে। এক্ষেত্রে শ্যামলের তৈরি ফ্রেমটি মূলত একটি বিজ্ঞাপনী ফলক যাতে সে প্রয়োজনীয় তথ্যগুলো তুলে ধরেছে। আবার জনগণের দৃষ্টি আকর্ষণে এটিকে স্কুলের প্রধান ফটকের মতো গুরুত্বপূর্ণ একটি স্থানে বসানো হয়েছে। সুতরাং, জনাব শ্যামলের ব্যবহৃত বিজ্ঞাপন মাধ্যমটি হলো বিজ্ঞাপনী ফলক।"
        },
        {
          "label": "ঘ",
          "question": "",
          "explanation": "উদ্দীপকের জনাব ইমনকে একজন আদর্শ বিক্রয়কর্মী বলা যায়। বর্তমান প্রতিযোগিতামূলক ব্যবসা-বাণিজ্যের ক্ষেত্রে বিক্রয় প্রসার ও সফলতা অর্জনে বিক্রয়কর্মীর ভূমিকা খুবই গুরুত্বপূর্ণ। এক্ষেত্রে ক্রেতা-ভোক্তাদের আকৃষ্ট করে স্থায়ী গ্রাহকে পরিণত করতে হলে একজন বিক্রয়কর্মীর বেশ কিছু গুণাবলি থাকা প্রয়োজন। দৈহিক (সুস্বাস্থ্য, সুন্দর হাসি), মানসিক (আত্মবিশ্বাস, ধৈর্য্যশীলতা প্রভৃতি), নৈতিক (মার্জিত ব্যবহার, মেলামেশার দক্ষতা প্রভৃতি) এবং অন্যান্য গুণাবলি (শিক্ষা, অভিজ্ঞতা, বিপণন সম্পর্কে জ্ঞান) প্রভৃতি একজন আদর্শ বিক্রয়কর্মীর বিভিন্ন গুণাবলি। উদ্দীপকের জনাব ইকবাল তার দোকানের জন্য ইমন নামে একজন সুঠাম দেহের অধিকারী বিক্রয়কর্মী নিয়োগ দেন। তিনি ক্রেতাদের সাথে এমনভাবে কথা বলেন যে ক্রেতারা পণ্য ক্রয়ে উদ্বুদ্ধ হয়। তাছাড়া উৎসবের মৌসুমে ক্রেতার সংখ্যা বেড়ে গেলেও তিনি সবাইকে সন্তুষ্ট রেখে পণ্য বিক্রয়ে সচেষ্ট হন। পণ্য সহজে খুঁজে পাওয়ার জন্য তিনি মান ও দাম অনুযায়ী পণ্য চিহ্নিত করে রাখেন। ফলে জনাব ইকবালের প্রতিষ্ঠানের সুনাম বেড়েছে। জনাব ইমনের সুঠাম দেহ ক্রেতাদের আকৃষ্ট করে। আর এটি একটি শারীরিক গুণ। আর তার মার্জিত ব্যবহার ও মেলামেশার ক্ষমতার কারণে ক্রেতারা সহজেই তার কথার দ্বারা পণ্য কিনতে উদ্বুদ্ধ হয়। এটি তার নৈতিক গুণাবলির বহিঃপ্রকাশ। এছাড়া ধৈর্যশীলতা কাজে লাগিয়ে উৎসব মৌসুমে প্রচুর ক্রেতা সামাল দিতে সক্ষম হন। এছাড়া তার বুদ্ধিমত্তা ও বিপণন সম্পর্কে জ্ঞানকে কাজে লাগিয়ে তিনি পণ্যের মান ও দামের ভিত্তিতে সাজিয়ে রাখেন। এতে প্রয়োজনের সময় সহজে তিনি পণ্য খুঁজে পান। এসব গুণের আলোকে বলা যায়, জনাব ইমন একজন আদর্শ বিক্রয়কর্মী।"
        }
      ]
    },
    {
      "number": "10",
      "uddipok": "শায়লা একজন সাধারণ গৃহিণী। তার স্বামীর উৎসাহে এবং বিভিন্ন সরকারি প্ররোচনায় উদ্বুদ্ধ হয়ে তিনি আধুনিক যন্ত্রের সাহায্যে কৃষকদের জমি চাষ, আগাছা নিড়ানো, ফসল মাড়াইয়ের মত সেবামূলক কাজের মাধ্যমে বেশ সফলতা অর্জন করেছেন। কাজের পরিধি বেড়ে যাওয়ায় নতুন যন্ত্রপাতি ক্রয়ের প্রয়োজন হলে একটি প্রতিষ্ঠান থেকে ঋণ গ্রহণ করেন যারা অন্যূন ৪০% ক্ষুদ্র উদ্যোক্তাদের মধ্যে বিতরণ করে থাকে। পরবর্তীতে কৃষিতে সাফল্যের জন্য তিনি বিভিন্ন সময়ে প্রণোদনাও পান।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "NGOs-এর পূর্ণরূপ হলো Non-government Organizations।"
        },
        {
          "label": "খ",
          "question": "",
          "explanation": "সকল ক্ষুদ্র ও মাঝারি শিল্পকে একত্রে এসএমই বা Small and Medium Enterprise বলা হয়। এটি ক্ষুদ্র ও মাঝারি শিল্পের সম্প্রসারণ, উন্নয়ন, তথ্য ও প্রযুক্তি সরবরাহ, ঋণ সহায়তা ইত্যাদি প্রদান করে। এই শিল্প শ্রমঘন হওয়ায় নতুন নতুন কর্মসংস্থানের সুযোগ তৈরি হয়। এজন্য কর্মসংস্থান সৃষ্টিতে সর্বোচ্চ অবদান রাখায় এসএমই-কে Employment Generating Machine বলা হয়।"
        },
        {
          "label": "গ",
          "question": "",
          "explanation": "উদ্দীপকে সহায়তা উৎস হিসেবে বাংলাদেশ ডেভেলপমেন্ট ব্যাংক লিমিটেড (বিডিবিএল) এর কথা বলা হয়েছে। এটি সম্পূর্ণ রাষ্ট্রীয় মালিকানাধীন একটি বাণিজ্যিক ব্যাংক। দ্রুত শিল্পায়নের জন্য, নতুন শিল্প প্রকল্প স্থাপন, ঋণ ও পরামর্শ দান প্রভৃতি এ ব্যাংকের কাজ। এছাড়া বিডিবিএল এর শাখাগুলো এসএমই খাতে বিনিয়োগের লক্ষ্যে ঋণ বিতরণ করে থাকে। আর নারী উদ্যোক্তাদের সহজ শর্তে ঋণ দেওয়ার ক্ষেত্রেও ব্যাংকটি ভূমিকা রাখছে। উদ্দীপক্ষের লায়লা একজন গৃহিণী। তার ব্যবসায়ের কাজের পরিধি বেড়ে যাওয়ায় নতুন যন্ত্রপাতি ক্রয়ের জন্য একটি প্রতিষ্ঠান থেকে ঋণ গ্রহণ করেন। প্রতিষ্ঠানটি অন্যূন ৪০% ক্ষুদ্র উদ্যোক্তাদের মধ্যে বিতরণ করে থাকে। এছাড়া আর্থিক প্রতিষ্ঠানটি ঋণ দেওয়ার ক্ষেত্রে নারী উদ্যোক্তাদের অগ্রাধিকার দিয়ে থাকে। এ ঋণ নিয়ে মিস শায়লা সহজেই নতুন যন্ত্রপাতি কিনতে পারবেন। এতে তার ব্যবসায়ে সফলতা অর্জন সহজ হবে। আর এ প্রতিষ্ঠানটির দেওয়া বিভিন্ন সহায়তার সাথে বাংলাদেশ ডেভেলপমেন্ট ব্যাংক লিমিটেড এর মিল আছে। তাই বলা যায় যে, উদ্দীপকে সহায়তা উৎস হিসেবে বিডিবিএল প্রতিষ্ঠানের কথা বলা হয়েছে।"
        },
        {
          "label": "ঘ",
          "question": "",
          "explanation": "শায়লার মতো উদ্যোক্তাদের এগিয়ে নিতে বিভিন্ন ধরনের সহায়তা প্রয়োজন বলে আমি মনে করি। ব্যবসায় স্থাপন ও সঠিকভাবে পরিচালনা করতে সহায়তা প্রয়োজন হয়। উদ্যোক্তারা ঝুঁকি নিয়ে ব‍্যবসায় প্রতিষ্ঠান স্থাপন করেন। এরপর কঠোর পরিশ্রমের মাধ্যমে সেটিকে সাফল্যের দিকে এগিয়ে নিয়ে যাওয়ার চেষ্টা করেন। এ কঠিন পথ পাড়ি দিতে তাদের উদ্দীপনামূলক, সমর্থনমূলক ও সংরক্ষণমূলক সহায়তা প্রয়োজন হয়। উদ্দীপকের শায়লা একজন গৃহিণী। তার স্বামীর উৎসাহে এবং বিভিন্ন সরকারি প্ররোচনায় উদ্বুদ্ধ হয়ে তিনি একটি সেবামূলক ব্যবসায় প্রতিষ্ঠান গড়ে তুলেন। ব্যবসায়ের মাধ্যমে তিনি, বেশ সফলতা অর্জন করেছেন। এছাড়াও কাজের পরিধি বেড়ে যাওয়ায় যন্ত্রপাতি ক্রয়ের জন্য একটি প্রতিষ্ঠান থেকে ঋণ গ্রহণ করেন। পরবর্তীতে কৃষিতে সাফল্যের জন্য তিনি বিভিন্ন সময়ে প্রণোদনা পান।. উদ্দীপকের শায়লার মতো উদ্যোক্তাদের ব্যবসায়িক সাফল্য লাভে প্রয়োজন বিভিন্ন সরকারি-বেসরকারি প্রতিষ্ঠানের, সহায়তা। এক্ষেত্রে স্বামীর উৎসাহ ও সরকারি প্ররোচনা হলো উদ্দীপনামূলক সহায়তা। এগুলো শায়লাকে ব্যবসায় স্থাপনে অনুপ্রাণিত করেছে। ঋণ সুবিধা হলো সমর্থমনমূলক সহায়তা, যা তার ব্যবসায়িক চিন্তাকে বাস্তবে রূপ দিতে সাহায্য করেছে। আবার, প্রতিষ্ঠিত ব্যবসায়ের সব বাধা কাটিয়ে ব্যবসায়িক কাজ পরিচালনা ও সম্প্রসারণের জন্য সংরক্ষণমূলক সহায়তা 'প্রয়োজন। এছাড়া বিভিন্ন সময়ে শালয়ার প্রাপ্ত প্রণোদনা হলো সংরক্ষণমূলক সহায়তা। এসব সহায়তা শায়লাকে সাধারণ গৃহিণী থেকে সফল উদ্যোক্তায় পরিণত হতে সাহায্য করেছে। সুতরাং, শায়লার মতো উদ্যোক্তাদের এগিয়ে নিতে বিভিন্ন ধরনের সহায়তা প্রয়োজন।"
        }
      ]
    },
    {
      "number": "11",
      "uddipok": "জনাব রায়হান একটি ভোগ্যপণ্য তৈরি কারখানা স্থাপন করতে চান। এজন্য তিনি যথাযথ নিয়মনীতি অনুসরণ করে স্থাপন করেন। উৎপাদিত পণ্য সুলভ মূল্যে বিক্রয় করেন। মুনাফার একটি অংশ স্থানীয় সরকারি প্রতিষ্ঠানে জমা দেন। অপরদিকে জনাব রাইসুল শিশুর খাদ্য সামগ্রীর একটি কারখানা স্থাপন করেন। রাইসুল নিম্নমানের কাঁচামাল দিয়ে পণ্য উৎপাদন করে বেশি মূল্যে বিক্রয় করেন। মাঝে-মাঝে বিভিন্ন ক্ষতিকর রং মিশিয়ে ক্ষতিকর জুস তৈরি করেন। এছাড়া ২০০ গ্রামের পরিবর্তে ২৫০ গ্রামের স্টিকার লাগিয়ে বেশি দামে বিক্রয় করেন। অল্প কিছুদিন প্রতিষ্ঠান চললেও বর্তমানে কারখানাটি বন্ধ হয়ে যায়।",
      "tag": "Din B 24",
      "sub_questions": [
        {
          "label": "ক",
          "question": "",
          "explanation": "সমাজ ও ব্যবসায় সম্প্রদায়ের সদস্য হিসেবে ব্যবসায় উদ্যোক্তাকে সামাজিক মূল্যবোধ ও নৈতিকতা এবং ইতিবাচক দৃষ্টিভঙ্গি লালন ও পালন করতে হয়।"
        },
        {
          "label": "খ",
          "question": "",
          "explanation": "শিল্পোন্নয়নের সবচেয়ে বড় সমস্যা হলো পরিবেশ দূষণ। নতুন শিল্প কারখানা স্থাপনের ফলে শিল্পবর্জ্যের পরিমাণ বেড়ে যায়। এসব বর্জ্য নদী-নালায় পড়ে পানি দূষণ করে। আবার কলকারখানার কালো ধোঁয়া বায়ু দূষণ করে। এছাড়া কারখানার মেশিনের বিকট আওয়াজ শব্দ দূষণ করে। এভাবে শিল্পোন্নয়নের কারণে পরিবেশ দূষণ বাড়তে থাকে।'"
        },
        {
          "label": "গ",
          "question": "",
          "explanation": "জনাব রায়হান রাষ্ট্রের প্রতি দায়বদ্ধতা পালন করেছেন। ব্যবসায়ীদের মুনাফা অর্জনের পাশাপাশি সমাজের জন্য কল্যাণমূলক কিছু কাজ করতে হয়। রাষ্ট্রের প্রতি দায়িত্ব পালন করা এ কাজের মধ্যে অন্যতম। নিয়মিত কর ও রাজস্ব প্রদান, কর্মসংস্থান ও অর্থনৈতিক উন্নয়ন করা রাষ্ট্রের প্রতি দায়িত্ব পালনের অন্তর্ভুক্ত। এ ধরনের দায়িত্ব পালনের ফলে ব্যবসায়ের সুনাম বাড়ে। উদ্দীপকের জনাব রায়হান ভোগ্যপণ্য তৈরির একটি কারখানা স্থাপন করতে চান। এজন্য তিনি যথাযথ সরকারি নিয়মনীতি অনুসরণ করে কারখানা স্থাপন করেন। তিনি তার মুনাফার একটি অংশ স্থানীয় সরকারি প্রতিষ্ঠানে জমা দেন। অর্থাৎ তিনি সরকারকে যথাসময়ে কর ও রাজস্ব প্রদান করেন। সরকার তার এ করের অর্থ দেশের বিভিন্ন উন্নয়নমূলক কাজে ব‍্যবহার করতে পারবে। এতে দেশের অবকাঠামোগত উন্নয়ন সাধিত হবে। এসব বৈশিষ্ট্যের সাথে রাষ্ট্রের প্রতি ব্যবসায়ের সামাজিক দায়বদ্ধতা পালনের মিল আছে। সুতরাং, জনাব রায়হান রাষ্ট্রের প্রতি তার দায়বদ্ধতা পালন করেছেন।"
        },
        {
          "label": "ঘ",
          "question": "",
          "explanation": "ব্যবসায়িক মূল্যবোধ ও নৈতিকতার আলোকে জনাব রাইসুলের কার্যক্রমটি নৈতিকতার পরিপন্থি। ভালো-মন্দের বিচার-বিশ্লেষণ করে সঠিক কাজটি করাই হলো নৈতিকতা। আর, ব্যবসায়ের বিভিন্ন পক্ষের (যেমন: সমাজ, রাষ্ট্র; ক্রেতা ও ভোক্তা প্রভৃতি) প্রতি যথাযথভাবে দায়িত্ব পালন করে 'ব্যবসায় পরিচালনা করা ব্যবসায়ের নৈতিকতার অন্তর্গত। এটি ব্যবসায়ীদের কাজের প্রতি সচেতনতা বাড়ায়। উদ্দীপকের জনাব রাইসুল শিশু খাদ্য সামগ্রী উৎপাদনের একটি কারখানা স্থাপন করেন। তিনি সেখানে নিম্নমানের কাঁচামাল দিয়ে পণ্য উৎপাদন করে বেশি মূল্যে বিক্রি করেন। আবার মাঝে-মাঝে বিভিন্ন ক্ষতিকর রং মিশিয়ে জুস তৈরি করেন। এছাড়া তিনি গ্রাহকদের ওজনে কম পণ্য দিয়ে বেশি দামে বিক্রি করেন। জনাব রাইসুলের এমন কর্মকাণ্ডের ফলে সমাজের মানুষজন নানাভাবে ক্ষতিগ্রস্ত হচ্ছে। তিনি নিম্নমানের কাঁচামাল ব্যবহারের ফলে নিম্নমানের পণ্য উৎপাদন হচ্ছে। তাছাড়া তিনি পণ্য ক্ষতিকারক রং মেশান। এসব নিম্নমানের পণ্য খেয়ে শিশুরা মারাত্মক স্বাস্থ্যঝুঁকিতে পড়ছে। এছাড়া তিনি গ্রাহকদের ওজনে কম. পণ্য দিয়ে অধিক মূল্য আদায় করেন। এতে গ্রাহকরা আর্থিক ক্ষতিরও সম্মুখীন হচ্ছে। তার এসব কাজ ব্যবসায়ের মূল্যবোধ ও নৈতিকতার মানদণ্ডে অনৈতিক। তাই বলা যায়, জনাব রাইসুলের কার্যক্রম ব্যবসায়ের নৈতিকতার পরিপন্থি।"
        }
      ]
    }
  ]
}