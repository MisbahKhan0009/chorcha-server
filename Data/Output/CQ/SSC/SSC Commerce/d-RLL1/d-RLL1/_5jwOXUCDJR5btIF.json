{
  "title": "চট্টগ্রাম বোর্ড ২০২২",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "বেবি ফ্যাশন-এর মালিক জনাব আলী নিজের দক্ষতা ও সামর্থ্যের ওপর খুবই আস্থাশীল। তিনি সবসময় অধস্তন কর্মচারীদের মানসিক চাপের মধ্যে রাখেন এবং তাদের সম্পর্কে নেতিবাচক ধারণা পোষণ করেন। পক্ষান্তরে, অহনা ফ্যাশন-এর মালিক জনাব মায়িশা তার কর্মচারীদের কোন কাজ কখন কীভাবে ঐক্যবদ্ধভাবে করতে হবে তা তদারকির মাধ্যমে সম্পন্ন করেন, ত্রুটি-বিচ্যুতির সংশোধনমূলক ব্যবস্থা গ্রহণ করেন। এতে করে অহনা ফ্যাশন-এর ব্যবসায়টি সফলতা লাভ করছে।",
      "tag": "Ctg B 22",
      "sub_questions": [
        {
          "label": "ক",
          "question": "",
          "explanation": "সাধারণত ব্যবসায়ের জন্য অর্থ সংগ্রহ করাকে অর্থায়ন বলে।"
        },
        {
          "label": "খ",
          "question": "",
          "explanation": "নারী-পুরুষের ভিন্ন-ভিন্ন দৃষ্টিভঙ্গি ও সামাজিক অবস্থান সম্পর্কে সচেতন থাকাকে জেন্ডার সচেতনতা বলে। একজন কর্মী নারী বা পুরুষ যা-ই হোক না কেন, উভয়ের প্রতি শ্রদ্ধাশীল ও সহানুভূতিশীল হতে হবে। প্রতিষ্ঠানে নারী-পুরুষ পক্ষপাতহীনতা বজায় রাখতে হবে। অর্থাৎ কারো প্রতি আলাদা দৃষ্টি না দেওয়াই জেন্ডার সচেতনতার মূল বিষয়।"
        },
        {
          "label": "গ",
          "question": "",
          "explanation": "উদ্দীপকের জনাব আলীর ব্যবসায়ে স্বৈরতান্ত্রিক নেতৃত্ব বিরাজমান। এ ধরনের নেতৃত্বে কর্মীদেরকে চাপ প্রয়োগ ও ভয়-ভীতি দেখিয়ে কাজ আদায় করা হয়। কাজে ভুল হলে প্রয়োজনে তাদের শাস্তি দেওয়া হয়। নেতা নিজের ইচ্ছামতো সব সিন্ধান্ত নিয়ে থাকেন। কর্মীদের মতামত বা সুযোগ-সুবিধার কোনো গুরুত্ব দেওয়া হয় না। নেতা কর্মীদের প্রতি নেতিবাচক মনোভাব পোষণ করেন। উদ্দীপকের বেবি ফ্যাশন-এর মালিক জনাব আলী নিজের দক্ষতা ও সামর্থ্যের ওপর খুবই আস্থাশীল। তিনি সবসময় অধস্তন কর্মচারীদের মানসিক চাপের মধ্যে রাখেন। পাশাপাশি তাদের সম্পর্কে নেতিবাচক ধারণা পোষণ করেন। তিনি কর্মীদের মতামত বা পরামর্শ গ্রহণ করেন না। তাদের শুধু আদেশ করেন। কোনো জবাবদিহি করেন না। তাদের সামর্থ্যের ওপরও আস্থা রাখেন না। তাই তার কর্মীরা প্রতিষ্ঠানকে নিজেদের বলে ভাবতে পারেন না। এসব বৈশিষ্ট্যের সাথে স্বৈরতান্ত্রিক নেতৃত্বের মিল আছে। তাই জনাব আলীর ব্যবসায়ে স্বৈরতান্ত্রিক নেতৃত্ব বিরাজমান।"
        },
        {
          "label": "ঘ",
          "question": "",
          "explanation": "উদ্দীপকে জনাব মায়িশা ব্যবসায়ে ব্যবস্থাপনার কার্যাবলি সফলভাবে বাস্তবায়ন করেছে। একজন ব্যবস্থাপক প্রাতিষ্ঠানিক লক্ষ্য অর্জনের জন্য মানবীয় ও বস্তুগত সম্পদ ব্যবহার করেন। এসব সম্পদ ব্যবহার করে প্রতিষ্ঠানের লক্ষ্য অর্জনের চেষ্টা করেন। এজন্য কৌশলে তাকে প্রাতিষ্ঠানিক কাজ পরিচালনা করতে হয়। ব্যবস্থাপনার কার্যাবলি সুষ্ঠুভাবে বাস্তবায়নের মাধ্যমে তিনি সফল ব্যবস্থাপকে পরিণত হন। উদ্দীপকের জনাব মায়িশা তার কর্মচারীদের কোন কাজ কখন করবে তার নির্দেশ প্রদান করেন। অর্থাৎ, তিনি সঠিকভাবে নির্দেশনা দেওয়ার কাজটি করেন। আবার ঐক্যবদ্ধভাবে কর্মীদের কাজ তদারকি করে থাকেন। পাশাপাশি ত্রুটি-বিচ্যুতির সংশোধনমূলক ব্যবস্থাও গ্রহণ করেন। এর মাধ্যমে তিনি সঠিকভাবে সমন্বয়সাধন ও নিয়ন্ত্রণ কাজ দুইটি করেন। ফলস্বরূপ পরিকল্পনামাফিক তার প্রতিষ্ঠানের কাজ সুষ্ঠুভাবে সম্পন্ন হয়ে থাকে। অহনা ফ্যাশন-এর মালিক জনাব মায়িশা ব্যবস্থাপনার কাজগুলো গুরুত্ব দিয়ে করেন। তিনি কর্মীদেরকে দিয়ে সুষ্ঠুভাবে কাজ করান। তাদের কাজের প্রতি উৎসাহিত করেন। এর মাধ্যমে তিনি তাদেরকে প্রেষণাদান করছেন। পাশাপাশি কর্মীদের সর্বাধিক দক্ষতা প্রদর্শনেও সাহায্য করেন। এতে প্রতিষ্ঠানের সব কাজ সুশৃঙ্খলভাবে সম্পন্ন হয়। এছাড়াও সুষ্ঠু নিয়ন্ত্রণ ব্যবস্থার ফলে তার ব্যবসায়টির অভ্যন্তরীণ ও বাহ্যিক বাধা দূর হয়েছে। ব্যবসায়টি উন্নতির দিকেও ধাবিত হয়েছে। সুতরাং, উদ্দীপকে জনাব মায়িশা ব্যবস্থানার কার্যাবলি সঠিকভাবে সম্পন্ন করার ফলে ব্যবসায়টি সফলতা লাভ করেছে।"
        }
      ]
    },
    {
      "number": "2",
      "uddipok": "জনাব মনির তার প্রতিষ্ঠানের কর্মীদের ওপর দায়িত্ব দিয়ে নিশ্চিন্ত থাকেন। কর্মীদের কোনো সুনির্দিষ্ট আদেশ দেন না। নিজের ইচ্ছেমতো কর্মীরা কাজ করে। এতে প্রতিষ্ঠানটি ক্ষতির সম্মুখীন হয়। অপরদিকে জনাব আমিমা তার প্রতিষ্ঠানে কর্মীদের সাথে আলোচনা ও পরামর্শের মাধ্যমে তথ্য সংগ্রহ করে সিদ্ধান্ত গ্রহণ করেন। অনেক ক্ষেত্রে জনাব আমিমা কাজ আদায় করার জন্য নিয়মমাফিক দায়িত্ব পালন করেন। এতে তার ব্যবসায়ে সফলতা অর্জিত হয়।",
      "tag": "Ctg B 22",
      "sub_questions": [
        {
          "label": "ক",
          "question": "",
          "explanation": "কর্মীসংস্থান বলতে প্রতিষ্ঠানের কাজ সম্পাদনের জন্য উপযুক্ত কর্মী সংগ্রহ, নির্বাচন, নিয়োগ এবং উন্নয়ন সংক্রান্ত যাবতীয় কাজকে বোঝায়।"
        },
        {
          "label": "খ",
          "question": "",
          "explanation": "অপ্রাতিষ্ঠানিক লক্ষ্য অর্জনে অন্যদের সামর্থ্য ব্যবহার করে কাজ করিয়ে নেওয়ার দক্ষতা ও কৌশল হলো ব্যবস্থাপনা। এটি ধারাবাহিক কিছু কাজের সমষ্টি। যেমন: পূর্বানুমান ও পরিকল্পনা, সংগঠিতকরণ, নির্দেশনা, প্রেষণা, সমন্বয়সাধন ও নিয়ন্ত্রণ। এ কাজগুলো সম্পাদনে মানবীয় ও অমানবীয় উপকরণ ব্যবহার করা হয়।"
        },
        {
          "label": "গ",
          "question": "",
          "explanation": "উদ্দীপকের জনাব মনিরের প্রতিষ্ঠানে মুক্ত বা লাগামহীন নেতৃত্ব বিদ্যমান। মুক্ত নেতৃত্বে নেতা কর্মীদের ওপর দায়িত্ব দিয়ে নিশ্চিন্ত থাকেন। কর্মীদের সুনির্দিষ্ট কোনো আদেশও দেন না। কর্মীরা নিজেদের ইচ্ছামতো কাজ করে। আর এ কাজের জন্য কোনো জবাবদিহিতাও আদায় করা হয় না। * উদ্দীপকের জনাব মনির প্রতিষ্ঠানের কর্মীদের ওপর দায়িত্ব দিয়ে নিশ্চিন্ত থাকেন। কর্মীদের কোনো সুনির্দিষ্ট আদেশ দেন না। তিনি কর্মীদের কাজের কোনো জবাবদিহিতাও আদায় করেন না। কর্মীরা নিজের ইচ্ছেমতো কাজ করে। এসব কারণে কর্মীদের মধ্যে স্বেচ্ছাচারী মনোভাব দেখা দেয় ও কাজে বিশৃঙ্খলা সৃষ্টি হয়। এসব সমস্যা সমাধানে সময়মতো নির্দেশনাও দেওয়া হয় না। এসব বৈশিষ্ট্যের সাথে মুক্ত বা লাগামহীন নেতৃত্বের মিল আছে। সুতরাং, জনাব মনিরের প্রতিষ্ঠানে মুক্ত বা লাগামহীন নেতৃত্ব বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকে জনাব আমিমার প্রতিষ্ঠানে গৃহীত গণতান্ত্রিক নেতৃত্ব ব্যবসায়ের লক্ষ্যমাত্রা অর্জনে ইতিবাচক প্রভাব ফেলেছে বলে আমি মনে করি। গণতান্ত্রিক নেতৃত্বে নেতা কর্মীদের সাথে আলোচনা করে সিদ্ধান্ত নেন। এ আলোচনায় কর্মীরা মতামত দিতে পারে। তারা নিজেদেরকে প্রতিষ্ঠানের জন্য গুরুত্বপূর্ণ মনে করে। এতে কাজের প্রতি তাদের আগ্রহ বাড়ে। ফলে প্রতিষ্ঠানের সফলতা অর্জন সহজ হয়। 1 উদ্দীপকে জনাব আমিমা তার প্রতিষ্ঠানের কর্মীদের সাথে আলোচনা ও পরামর্শের মাধ্যমে সিদ্ধান্ত নেন। অনেক ক্ষেত্রে তিনি কাজ আদায় করার জন্য নিয়মমাফিক দায়িত্ব পালন করেন। এছাড়াও তিনি কর্মীদেরকে প্রশ্ন করার সুযোগ দেন এবং কর্মীরা প্রশ্ন করলে তার জবাব দেন। পাশাপাশি তিনি কর্মীদের জবাবদিহিতা আশা করেন এবং তাদের জবাবদিহি করেন। জনাব আমিমা গণতান্ত্রিক নেতৃত্ব অনুসরণ করায় কর্মীরা তার প্রতি সন্তুষ্ট ও. অনুগত থাকে। তারা কাজের প্রতি অনেক আগ্রহী থাকে। এতে কাজের মান ভালো হয়। তারা নিজেদেরকে প্রতিষ্ঠানের অংশ মনে করে। এছাড়াও কর্মীদের সাথে আলাপ-আলোচনা করে তিনি উত্তম সিদ্ধান্ত নিতে পারেন। ফলে তার ব্যবসায়ে সফলতা অর্জিত হয়। এরূপ নেতৃত্ব জনাব আমিমার প্রতিষ্ঠানে দীর্ঘমেয়াদে বেশি কার্যকর হবে। তাই বলা যায়, জনাব আমিমার প্রতিষ্ঠানে গৃহীত গণতান্ত্রিক নেতৃত্ব ব্যবসায়ের লক্ষ্যমাত্রা অর্জনে ইতিবাচক প্রভাব ফেলেছে।"
        }
      ]
    },
    {
      "number": "3",
      "uddipok": "জামালপুরের আম ব্যবসায়ী জনাব মোশারফ আলী রাজশাহীর আমবাগান থেকে উৎপাদিত আম সংগ্রহ করেন। আমগুলো বিভিন্ন শ্রেণি অনুযায়ী ভাগ করে দোকানে সাজিয়ে বিক্রয় করেন। ক্রেতা সমাগম হওয়া সত্ত্বেও যথেষ্ট পরিমাণে সরবরাহ করতে পারছেন না। এজন্য তিনি একজন হাসি-খুশি, ধৈর্যশীল, মার্জিত ব্যবহারকারী কর্মী নিয়োগ দেন। এতে করে তার ব্যবসায়ে সফলতা অর্জিত হয়।",
      "tag": "Ctg B 22",
      "sub_questions": [
        {
          "label": "ক",
          "question": "",
          "explanation": "মধ্যস্থব্যবসায়ীর সাহায্য ছাড়াই উৎপাদনকারী সরাসরি ভোক্তার কাছে পণ্য বিক্রয় করলে তাকে সরাসরি বিপণন বলা হয়।"
        },
        {
          "label": "খ",
          "question": "",
          "explanation": "বিক্রয়িকতা বলতে বিক্রয়কর্মীর ক্রেতা আকর্ষণ করার বিশেষ কৌশল বা দক্ষতাকে বোঝায়। এর মাধ্যমে সম্ভাব্য ক্রেতার কাছে পণ্য বা সেবাসামগ্রী বিক্রি করা সম্ভব হয়। মূলত ব্যক্তিগতভাবে ক্রেতাকে পণ্য কিনতে উৎসাহিত করার কৌশল বিক্রয়িকতা নামে পরিচিত।"
        },
        {
          "label": "গ",
          "question": "",
          "explanation": "জনাব মোশারফ আলীর ব্যবসায়ের ক্ষেত্রে পর্যায়িতকরণের কাজটি পরিলক্ষিত হয়েছে। পর্যায়িতকরণের মাধ্যমে পূর্বনির্ধারিত মান অনুযায়ী পণ্যকে বিভিন্ন শ্রেণিতে ভাগ করা হয়। সাধারণত ওজন, আকার ও গুণাগুণ অনুযায়ী পর্যায়িতকরণ করা হয়। ফলে বিক্রয় সহজ হয়। উদ্দীপকের জনাব মোশারফ আলী জামালপুরের একজন আম ব্যবসায়ী। তিনি রাজশাহীর আমবাগান থেকে আম সংগ্রহ করেন। এরপর আমগুলো বিভিন্ন শ্রেণিতে ভাগ করেন। এক্ষেত্রে তিনি ওজন, আকার ও গুণাগুণ অনুযায়ী আমগুলো ভাগ করেন। তারপর আমগুলো দোকানে সাজিয়ে বিক্রি করেন। এটি বিপণনের পর্যায়িতকরণ কাজটিকে নির্দেশ করে। তাই বলা যায়, জনাব মোশারফ আলীর ব্যবসায়ের ক্ষেত্রে পর্যায়িতকরণ কাজটি পরিলক্ষিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকে বিক্রয় বাড়ানোর উদ্দেশ্যে জনাব মোশারফ আলীর একজন বিক্রয়কর্মী নিয়োগের পন্থাটি যৌক্তিক। বিক্রয়কর্মী ক্রেতার কাছে পণ্য সম্পর্কিত তথ্য তুলে ধরে। এতে ক্রেতারা পণ্য সম্পর্কে জানতে পারে এবং কেনার ব্যাপারে আগ্রহী হয়। তাই অনেক ক্ষেত্রে ব্যবসায়ের সফলতা ও ব্যর্থতা একজন বিক্রয়কর্মী দ্বারা প্রভাবিত হয়। উদ্দীপকের জনাব মোশারফ আলী একজন আম ব্যবসায়ী। রাজশাহী থেকে আম সংগ্রহ করে সেগুলো তিনি বিভিন্ন শ্রেণিতে ভাগ করেন। এরপর আমগুলো দোকানে সাজিয়ে রেখে বিক্রি করেন। জনাব মোশারফ আলী একাই দোকান পরিচালনা করেন। ফলে দোকানে ক্রেতা সমাগম হওয়া সত্ত্বেও তিনি যথেষ্ট পরিমাণ বিক্রি করতে পারছেন না। এ সমস্যা নিরসনে তিনি একজন বিক্রয়কর্মী নিয়োগ দেন। বিক্রয়কর্মীর সহায়তায় জনাব মোশারফ আলী আগের চেয়ে বেশি ক্রেতার কাছে আম বিক্রি করতে পারেন। বিক্রয়কর্মীর হাসি-খুশি চেহারা, ধৈর্যশীল ও মার্জিত আচরণ সহজেই ক্রেতাদের আকৃষ্ট করে। ফলে নতুন নতুন ক্রেতা এসে দোকানে ভিড় করে। এদের মাঝে অনেক ক্রেতা স্থায়ী ক্রেতায় পরিণত হন। এতে পণ্যের বিক্রি আরও বেড়ে যায়। সুতরাং, জনাব মোশারফ আলীর বিক্রয়কর্মী নিয়োগের পন্থাটি যৌক্তিক।"
        }
      ]
    },
    {
      "number": "4",
      "uddipok": "জনাব সাবিত তার প্রতিষ্ঠানে উৎপাদিত বিস্কুট, কেক, পাউরুটি বিভিন্ন আকারের সুন্দর ও আকর্ষণীয় প্যাকেটে আবৃত করে মহল্লার মুদি দোকানে সরবরাহ করেন। এই সকল পণ্যের দাম ও মান অন্য প্রতিষ্ঠানের পণ্যের দাম ও মানের মতো হওয়া সত্ত্বেও তার পণ্যের চাহিদা দিন দিন বৃদ্ধি পাচ্ছে। বর্তমানে তিনি তার উৎপাদিত পণ্যের চাহিদা ও বিক্রয় বৃদ্ধির প্রক্রিয়া অব্যাহত রাখতে ক্রেতাদের পছন্দ ও রুচি অনুযায়ী পণ্য উৎপাদন করতে সক্ষম হয়েছেন।",
      "tag": "Ctg B 22",
      "sub_questions": [
        {
          "label": "ক",
          "question": "",
          "explanation": "উৎপাদকের কাছ থেকে পণ্য কিনে খুচরা ব্যবসায়ীর কাছে বিক্রয় করার কাজকে পাইকারি ব্যবসায় বলে।"
        },
        {
          "label": "খ",
          "question": "",
          "explanation": "বিক্রয়কর্মীর মধ্যে সুদর্শন চেহারা, সুস্বাস্থ্য, সুন্দর হাসি প্রভৃতি দৃশ্যমান গুণের সমন্বিত রূপই হলো বিক্রয়কর্মীর শারীরিক গুণাবলি। শারীরিক গুণাবলির মাধ্যমে বিক্রয়কর্মী সহজেই ক্রেতা আকর্ষণ করতে পারে। বিক্রয়কর্মী সুন্দর, আকর্ষণীয় ও সুস্বাস্থ্যের অধিকারী হলে এবং তার হাসিমাখা মুখ দেখলে ক্রেতারা পণ্য কেনার ব্যাপারে বাড়তি অনুপ্রেরণা পায়। এগুলো ক্রেতার মনে অনুকূল ধারণা তৈরিতে সহায়তা করে।"
        },
        {
          "label": "গ",
          "question": "",
          "explanation": "জনাব সাবিতের উৎপাদিত পণ্যের প্রতি ক্রেতাদের আকর্ষণের মাধ্যমটি হলো মোড়কিকরণ। কোনো আবরণ বা মোড়ক দিয়ে পণ্যকে আবৃত করাই হলো মোড়কিকরণ। এ ব্যবস্থা পণ্যকে ক্রেতার কাছে সুন্দর ও আকর্ষণীয় করে তোলে। . উদ্দীপকের জনাব সাবিত তার উৎপাদিত বিস্কুট, কেক, পাউরুটি প্রভৃতি পণ্যকে এক ধরনের আকর্ষণীয় প্যাকেট দ্বারা আবৃত করে রাখেন। এতে পণ্য সুরক্ষিত থাকে। এটি পণ্যকে নষ্ট হওয়া বা ভেঙে যাওয়া থেকে সুরক্ষা দেয়। ফলে পণ্য পরিবহনে নিরাপত্তা নিশ্চিত হয়। সেইসাথে আকর্ষণীয় মোড়কিকরণের ফলে ক্রেতারা পণ্য কিনতে অধিক আগ্রহী হয়। পণ্য আবৃতকরণের এসব বৈশিষ্ট্য মোড়কিকরণের সাথে সামঞ্জস্যপূর্ণ। তাই বলা যায়, জনাব সাবিত তার উৎপাদিত পণ্যের আকর্ষণ বাড়াতে মোড়কিকরণ কাজটি করে থাকেন।"
        },
        {
          "label": "ঘ",
          "question": "",
          "explanation": "বিক্রয় বৃদ্ধির জন্য জনাব সাবিত তথ্য সংগ্রহ ও ভোক্তা বিশ্লেষণ কার্যক্রম হাতে নিয়েছেন। বাজারে পণ্যের চাহিদা, ক্রেতা বা ভোক্তার পছন্দ ও রুচি সম্পর্কে জানতে তথ্য সংগ্রহ করা হয়। আবার সংগৃহীত সে তথ্য বিশ্লেষণ ও মূল্যায়ন করা হয় ভোক্তা বিশ্লেষণের মাধ্যমে। ভোক্তা বিশ্লেষণ বিপণনের একটি গুরুত্বপূর্ণ কাজ। উদ্দীপকে জনাব সাবিত বিস্কুট, কেক ও পাউরুটি আকর্ষণীয় মোড়কে মহল্লার মুদি দোকানে সরবরাহ করেন। এসব পণ্যের দাম ও মান অন্য প্রতিষ্ঠানের দাম ও মানের মতো। তবু সুন্দর মোড়কের কারণে জনাব সাবিতের পণ্যের চাহিদা দিন দিন বাড়ছে। চাহিদা বাড়ার কারণে পণ্যের বিক্রিও বাড়ছে। এটি অব্যাহত রাখতে তিনি পণ্য উৎপাদনে ক্রেতাদের পছন্দ ও বুচির ব্যাপারে গুরুত্ব দিয়েছেন। ক্রেতাদের পছন্দ ও রুচি সম্পর্কে জানার জন্য জনাব সাবিতের তথ্য সংগ্রহের প্রয়োজন হয়েছে। এ তথ্যের ভিত্তিতে তিনি জানতে পেরেছেন ক্রেতারা কেমন পণ্য চায়। এর মাধ্যমে তিনি বিপণনের তথ্য সংগ্রহের কাজটি করেছেন। আবার ক্রেতা সম্পর্কিত এ তথ্য বিশ্লেষণের মাধ্যমে জনাব সাবিত ক্রেতাদের পছন্দ অনুযায়ী পণ্য উৎপাদন করতে পেরেছেন। ক্রেতাদের রুচি ও চাহিদা বিশ্লেষণের এ কাজটি বিপণনের ভোক্তা বিশ্লেষণ কাজের সাথে সামঞ্জস্যপূর্ণ। এতে ক্রেতারা তাদের পছন্দমতো পণ্য পেয়ে কেনার প্রতি আগ্রহী হবে। যার ফলে বিক্রি বেড়ে যাবে। তাই বলা যায়, জনাব সাবিত বিক্রয় বাড়ানোর পদক্ষেপ হিসেবে তথ্য সংগ্রহ ও ভোক্তা বিশ্লেষণ করেছেন, যা যৌক্তিক।"
        }
      ]
    },
    {
      "number": "5",
      "uddipok": "'আসিফ সুইটস' এর মালিক জনাব আসিফ মিষ্টি বিক্রির পাশাপাশি খাঁটি ঘি, মাখন বিক্রি করেন। অন্যদের মতো মিষ্টি, ঘি ও মাখনে ভেজাল করে না বলে তার দোকানের সুনাম চারিদিকে ছড়িয়ে পড়ে ও বিক্রয়ের পরিমাণ বেড়ে যায়। অপরদিকে তার মিষ্টি তৈরির কারখানাটির চতুর্দিকে দুর্গন্ধ ও পিপড়ার অত্যাচারে আশপাশের মানুষের বসবাস করা অসম্ভব হয়ে পড়ে। এক্ষেত্রে প্রতিবেশীরা আইনের আশ্রয় নেন।",
      "tag": "Ctg B 22",
      "sub_questions": [
        {
          "label": "ক",
          "question": "",
          "explanation": "ইথস (নৈতিকতা) শব্দের অর্থ মানব আচরণের মানদণ্ড।"
        },
        {
          "label": "খ",
          "question": "",
          "explanation": "একজন ব্যক্তির বিশ্বাস, ধ্যান-ধারণা, মতামত প্রভৃতি স্থায়ীভাবে লালন করা হলো মূল্যবোধ। মূল্যবোধের বিষয়গুলো মানুষের মধ্যে ধীরে ধীরে স্থায়ীভাবে গড়ে ওঠে। এটি মানুষ স্থায়ীভাবে বিশ্বাস এবং সত্য বলে মনে করে। কোনো ব্যক্তি সাধারণত নিজস্ব মূল্যবোধ থেকে বিচ্যুত হয় না।"
        },
        {
          "label": "গ",
          "question": "",
          "explanation": "জনাব আসিফের ব্যবসায় পরিচালনায় নৈতিকতার দিকটি ফুটে ওঠেছে। ব্যবসায়িক নৈতিকতার মাধ্যমে কোনো বিষয়ে ভালো-মন্দ, উচিত-অনুচিত, ঠিক-বেঠিক, ন্যায়-অন্যায় প্রভৃতি বিচার করা হয়। এটি ব্যবসায়ীদের কাজের প্রতি সচেতনতা বাড়ায়। এছাড়া ব্যবসায়ের সুনামও বাড়ে। জনাব আসিফ মিষ্টি, খাঁটি ঘি ও মাখন বিক্রি করেন। তিনি মুনাফার চেয়ে ভোক্তার চাহিদা বা সন্তুষ্টিতে বেশি বিশ্বাসী। এজন্য তিনি তার পণ্যে ভেজাল মেশান না। নির্ভেজাল পণ্য বিক্রি করায় বাজারে তার ব্যবসায়ের ব্যাপক সুনাম রয়েছে। এছাড়া তার প্রতি ক্রেতা-ভোক্তাদের অগাধ বিশ্বাস ও আস্থা রয়েছে। ফলে অন্যান্য ব্যবসায় থেকে তার দোকানের বিক্রির পরিমাণও তুলনামূলক বেশি। তার এসব কার্যক্রম ব্যবসায়ের দৃষ্টিতে নৈতিকতার পরিচয় দেয়। তাই জনাব আসিফের ব্যবসায় পরিচালনায় নৈতিকতার দিকটি ফুটে ওঠেছে।"
        },
        {
          "label": "ঘ",
          "question": "",
          "explanation": "জনাব আসিফের ব্যবসায় কার্যক্রমের ক্ষেত্রে পরিবেশ দূষণ সমস্যাটি প্রতিফলিত হয়েছে। পরিবেশ দূষণ মানুষসহ অন্যান্য জীবজন্তু এবং তাদের পরিবেশের জন্য ক্ষতিকর। পরিবেশ দূষণে প্রকৃতির স্বাভাবিক ভারসাম্য ব্যাহত হয়। এটি মানুষের স্বাভাবিক চলাফেরা বা জীবনযাপনে বাধা তৈরি করে। 'আসিফ সুইটস' এর মালিক জনাব আসিফ নৈতিকতা অবলম্বন করে ব্যবসায় পরিচালনা করে আসছেন। কিন্তু তার কর্মচারীরা কারখানার উচ্ছিষ্ট ঠিকভাবে অপসরণ না করায় চারিদিকে দুর্গন্ধ ছড়িয়ে পড়েছে। এছাড়া মিষ্টি জাতীয় দ্রব্যের উচ্ছিষ্ট পিঁপড়ার উপদ্রবও বাড়ায়। এসব কারণে প্রতিবেশীরা বিরক্ত হয়ে আইনের আশ্রয় নেন। পরিবেশ দূষণের কারণেই জনাব আসিফ এ আইনি সমস্যার সম্মুখীন হয়েছেন। তার সততা, পণ্যের গুণগত মান নিয়ে ভোক্তাদের কোনো অভিযোগ ছিল না। কিন্তু তার কারখানার বর্জ্য অব্যবস্থাপনা পরিবেশ দূষণের কারণ হয়ে দাঁড়িয়েছে। এ কারণে কারখানার আশপাশের মানুষের স্বাভাবিক জীবনযাপন ব্যাহত হয়েছে। ফলে তারা জনাব আসিফের বিরুদ্ধে আইনি ব্যবস্থায় যেতে বাধ্য হন। তাই আমার মতে, জনাব আসিফের ব্যবসায় কার্যক্রমে পরিবেশ দূষণ সমস্যাটি প্রতিফলিত হয়েছে।"
        }
      ]
    },
    {
      "number": "6",
      "uddipok": "আন্তর্জাতিক বাজারে পাটের চাহিদা বৃদ্ধি পাওয়ায় আরিফ, নূর ও মোতালেব মিলে পাটের ব্যবসায় শুরু করেন। আরিফ ও নূর সমপরিমাণ মূলধন বিনিয়োগ করে এর পরিচালনায় অংশ নেন। কিন্তু মোতালেবের পাটের ব্যবসায়ে যথেষ্ট খ্যাতি থাকায় তাকে মূলধন বিনিয়োগ ছাড়াই মৌখিক চুক্তিতে অংশীদার বানান। হঠাৎ আরিফের মস্তিষ্ক বিকৃতির কারণে তিনি দায়িত্ব পালনে স্থায়ীভাবে অসমর্থ হন।",
      "tag": "Ctg B 22",
      "sub_questions": [
        {
          "label": "ক",
          "question": "",
          "explanation": "প্রশিক্ষণের মাধ্যমে কর্মীদের কর্মদক্ষতা বেড়ে যায়।"
        },
        {
          "label": "খ",
          "question": "",
          "explanation": "BRDB-এর পূর্ণরূপ হলো Bangladesh Rural Development Board (বাংলাদেশ পল্লী উন্নয়ন বোর্ড)। এটি গ্রামের দুস্থ ও ভূমিহীন নারী-পুরুষদের আত্মকর্মসংস্থানের জন্য বৃত্তিমূলক প্রশিক্ষণ দেয়। প্রশিক্ষণ নিয়ে তারা স্বাধীনভাবে একটি পেশা বেছে নিয়ে উপার্জন করতে পারে। দেশের সব জেলা ও উপজেলায় এর কাজ বিস্তৃত।"
        },
        {
          "label": "গ",
          "question": "",
          "explanation": "উদ্দীপকের মোতালেব একজন নামমাত্র অংশীদার। এ ধরনের অংশীদার মূলধন, শ্রম ও দক্ষতা কিছুই বিনিয়োগ করেন না। শুধু তার সুনাম ব্যবসায়ের কাজে ব্যবহারের অনুমতি দেন। এক্ষেত্রে তিনি চুক্তি অনুযায়ী মুনাফার অংশ পান। তবে অন্যান্য অংশীদারের মতো অসীম দায় বহনে তিনি বাধ্য থাকেন না।উদ্দীপকের আরিফ, নূর ও মোতালেব মিলে পাটের ব্যবসায় শুরু করেন। ব্যবসায়টিতে মোতালেব মূলধন বিনিয়োগ করেননি। আবার, তিনি ব্যবসায় পরিচালনায়ও অংশ নেন না। কিন্তু ব্যবসায়ে তার যথেষ্ট সুনাম আছে। তিনি তা ব্যবসায়ে ব্যবহারের অনুমতি দেন। তার সুনাম বা খ্যাতি ব্যবহার করেই ব্যবসায় বেশি মুনাফা অর্জন করতে পারছে। এজন্য তাকে অংশীদার হিসেবে নেওয়া হয়েছে। এসব কাজের সাথে নামমাত্র অংশীদারের বৈশিষ্ট্যের মিল আছে। সুতরাং, মোতালেব একজন নামমাত্র অংশীদার।"
        },
        {
          "label": "ঘ",
          "question": "",
          "explanation": "উদ্দীপকের অংশীদারি ব্যবসায় আদালতের নির্দেশে বিলোপসাধন করতে হবে বলে এর টিকে থাকার সম্ভাবনা নেই। ১৯৩২ সালের অংশীদারি আইনের ৪৪ ধারায় আদালতের নির্দেশে বিলোপসাধনের কথা বলা হয়েছে। সাধারণত কোনো অংশীদারের মস্তিষ্ক বিকৃতি হলে কিংবা ব্যবসায় পরিচালনায় স্থায়ীভাবে অক্ষম হলে আদালত ঐ ব্যবসায় বিলোপসাধনের নির্দেশ দেয়। উল্লিখিত কারণ ছাড়াও অন্য যেকোনো যুক্তিসঙ্গত কারণে আদালত অংশীদারি ব্যবসায়ের বিলুপ্তির নির্দেশ দিতে পারেন। উদ্দীপকের আরিফ, নূর ও মোতালেব একটি অংশীদারি ব্যবসায়ের সদস্য। আরিফ ও নূর সমপরিমাণ মূলধন বিনিয়োগ করে। ব্যবসায়ে মোতালেবের যথেষ্ট খ্যাতি থাকায় তাকে মূলধন বিনিয়োগ ছাড়াই অংশীদার বানানো হয়। তাদের ব্যবসায়টি ভালোই চলছিল। হঠাৎ আরিফের মস্তিষ্ক বিকৃতির কারণে তিনি কর্তব্য পালনে স্থায়ীভাবে অক্ষম হন। অংশীদারি আইনের ৪৪ ধারা অনুযায়ী কোনো অংশীদারের মস্তিষ্ক বিকৃতি হলে ঐ ব্যবসায় আদালতের নির্দেশে বিলোপসাধন করতে হয়। আরিফের মস্তিষ্ক বিকৃতি হয়। এর ফলে তিনি ব্যবসায় পরিচালনা ও দায় পরিশোধে অসমর্থ হয়ে পড়েন। এ অবস্থায় ব্যবসায়টি পরিচালনা করা সম্ভব হবে না। আদালতের নির্দেশে ব্যবসায়টির বিলোপসাধন হবে। তাই বলা যায়, আরিফ, নূর ও মোতালেবের অংশীদারি ব্যবসায়টির টিকে থাকার কোনো সম্ভাবনা নেই।"
        }
      ]
    },
    {
      "number": "7",
      "uddipok": "জনাব জহির এলাকার গৃহস্থালি থেকে দৈনন্দিন আবর্জনা সংগ্রহ করে তা থেকে গ্যাস উৎপাদন কারখানা স্থাপন করেন। শুরুতে নিজস্ব তহবিল থেকে অর্থ ব্যয় করলেও পরবর্তীতে তিনি অর্থের অপর্যাপ্ততা, দক্ষ কর্মী ও উন্নত যন্ত্রপাতির অভাবে আশানুরূপ মুনাফা অর্জন করতে পারছেন না। এজন্য তিনি পার্শ্ববর্তী কয়েকটি আর্থিক প্রতিষ্ঠানের শরণাপন্ন হন। তাদের সহযোগিতায় আবার কারখানাটি সফলতা অর্জন করে।",
      "tag": "Ctg B 22",
      "sub_questions": [
        {
          "label": "ক",
          "question": "",
          "explanation": "ব্যবসা-বাণিজ্যকে ঘিরে নতুন নতুন শহর, বন্দর গড়ে ওঠে।"
        },
        {
          "label": "খ",
          "question": "",
          "explanation": "অর্থ উপার্জনের উদ্দেশ্যে গ্রাহকদের সরাসরি কোনো সুবিধা বা সেবা দেওয়ার সাথে জড়িত কাজ হলো প্রত্যক্ষ সেবা। সেবাকে কেন্দ্র করে এর আর্থিক কাজ পরিচালিত হয়। এটি দেখা বা স্পর্শ করা যায় না। কিন্তু সেবা মানুষের প্রয়োজন পূরণে সক্ষম। যেমন: ডাক্তারি, আইন ব্যবসায়, নার্সিং প্রভৃতি।"
        },
        {
          "label": "গ",
          "question": "",
          "explanation": "উদ্দীপকে বর্ণিত ব্যবসায়ে অর্থনৈতিক পরিবেশের উপাদান বিরাজমান। দেশের অর্থ ও ঋণ ব্যবস্থা, জনগণের আয় ও সঞ্চয়, মূলধন প্রভৃতি উপাদানের সমন্বয়ে এ পরিবেশ গঠিত। অর্থ হচ্ছে ব্যবসায়ের চালিকাশক্তি। দেশের আর্থিক অবস্থার উন্নতি হলে ব্যবসায়ের ক্ষেত্রে অনেক প্রবৃদ্ধি অর্জন করা যায়। তাই কোনো দেশের উন্নতির পেছনে ঐ দেশের অর্থনৈতিক পরিবেশ উল্লেখযোগ্য ভূমিকা রাখে। জনাব জহির এলাকার গৃহস্থালির দৈনন্দিন আবর্জনা থেকে গ্যাস উৎপাদনের একটি কারখানা স্থাপন করেন। তিনি প্রথমে নিজস্ব তহবিল থেকে অর্থ ব্যয় করেন। কিন্তু অর্থের অপর্যাপ্ততা, দক্ষ কর্মী ও উন্নত যন্ত্রপাতির অভাবে আশানুরূপ মুনাফা অর্জন হচ্ছে না। এজন্য তিনি পার্শ্ববর্তী কয়েকটি আর্থিক প্রতিষ্ঠানের শরণাপন্ন হন। আর্থিক প্রতিষ্ঠানের এই সহায়তার ফলে তার কারখানাটি সফলতা অর্জন করে। এসব বৈশিষ্ট্য অর্থনৈতিক পরিবেশের সাথে মিলে যায়। সুতরাং, উদ্দীপকের ব্যবসায়ে অর্থনৈতিক পরিবেশের উপাদান বিদ্যমান।"
        },
        {
          "label": "ঘ",
          "question": "",
          "explanation": "জনাব জহিরের ব্যবসায়ে আশানুরূপ মুনাফা অর্জন করতে ব্যবসায়িক পরিবেশের অর্থনৈতিক, সামাজিক ও প্রযুক্তিগত উপাদানগুলোর অভাব পরিলক্ষিত হচ্ছে। অর্থনৈতিক পরিবেশের ওপর ব্যবসায়ের উন্নতি বিশেষভাবে নির্ভর করে। এটি অনুকূল হলে ব্যবসায় দ্রুত সম্প্রসারণ করা যায়। আবার, সামাজিক পরিবেশ সমাজে বসবাসরত মানুষের জীবনযাত্রার মান উন্নয়ন করে। প্রযুক্তিগত পরিবেশ উৎপাদন প্রক্রিয়াকে সহজ ও গতিশীল করে। জনাব জহির গৃহস্থালির দৈনন্দিন আবর্জনা থেকে গ্যাস উৎপাদনের কারখানা স্থাপন করেন। শুরুতে তিনি নিজস্ব তহবিল থেকে অর্থ ব্যয় করেন। পরবর্তীতে অর্থের অপর্যাপ্ততা, দক্ষ কর্মী ও উন্নত যন্ত্রপাতির অভাব দেখা দেয়। এর ফলে তিনি আশানুরূপ মুনাফা অর্জন করতে পারছেন না। এজন্য তিনি পার্শ্ববর্তী কয়েকটি আর্থিক প্রতিষ্ঠানের সহায়তা নেন। জনাব জহিরের ব্যবসায়ে পর্যাপ্ত অর্থের অভাবে তিনি ব্যবসায়ের কাজ পরিচালনা করতে পারছিলেন না, যা অর্থনৈতিক পরিবেশের উপাদান। আবার গ্যাস উৎপাদনের জন্য উন্নত প্রযুক্তিও তার নেই, যা প্রযুক্তিগত পরিবেশের উপাদান। এ প্রযুক্তি চালানোর জন্য দক্ষ কর্মীও ছিল না। এটি সামাজিক পরিবেশের উপাদান। দক্ষ কর্মী ছাড়া উৎপাদন কাজ চালানো অসম্ভব। জনাব জহিরের ব্যবসায়ে অর্থনৈতিক, সামাজিক ও প্রযুক্তিগত উপাদানের অভাবে প্রথমে ভালো মুনাফা হয়নি। তবে পরবর্তীতে আর্থিক প্রতিষ্ঠান থেকে ঋণ নিয়ে তিনি ব্যবসায়ের সফলতা ফিরিয়ে আনতে সক্ষম হন। এটি অর্থনৈতিক পরিবেশের অনুকূল উপাদান।"
        }
      ]
    },
    {
      "number": "8",
      "uddipok": "চাকরি না পেয়ে বন্ধুর সুপরামর্শে জনাব কবীর এক বছরের প্যারামেডিকেল কোর্স সম্পন্ন করে স্থানীয় রাজাবাজারে 'কবীর মেডিকেল হল' নামে একটি ওষুধের দোকান দেন। আশপাশে ওষুধের দোকান না থাকায় তার দোকানে ব্যাপক ওষুধ বিক্রি হয় ও অধিক মুনাফা হয়। অদম্য ইচ্ছা, কঠোর পরিশ্রম ও সৃজনশীলতা তাকে কাঙ্ক্ষিত লক্ষ্যে পৌছাতে সাহায্য করে।",
      "tag": "Ctg B 22",
      "sub_questions": [
        {
          "label": "ক",
          "question": "",
          "explanation": "যেকোনো ভবিষ্যৎ অনিশ্চয়তা বা ক্ষতি হওয়ার আশঙ্কাই ঝুঁকি।"
        },
        {
          "label": "খ",
          "question": "",
          "explanation": "কারিগরি ও বৃত্তিমূলক শিক্ষার অপর্যাপ্ততা হলো ব্যবসায় উদ্যোগ উন্নয়নের বাধা। আমাদের দেশের সাধারণ শিক্ষাব্যবস্থা মুখস্থনির্ভর ও তাত্ত্বিক শিক্ষাক্রমের ওপর প্রতিষ্ঠিত। অন্যদিকে, কারিগরি ও বৃত্তিমূলক শিক্ষার প্রতি মেধাবী শিক্ষার্থীদের আগ্রহ তুলনামূলকভাবে কম। ফলে অনেকেই শিক্ষাজীবন শেষে নিজেদের কর্মসংস্থান করতে পারছে না। এটি ব্যবসায় উদ্যোগ উন্নয়নে বাধা সৃষ্টি করছে।"
        },
        {
          "label": "গ",
          "question": "",
          "explanation": "উদ্দীপকে কবীরের কাজটি ব্যবসায় উদ্যোগের অর্ন্তগত। এ কাজে ব্যবসায় স্থাপনের উদ্যোগ নিয়ে তা সফলভাবে পরিচালনা করা হয়। এরপর, ঝুঁকি নিয়ে অর্থ ও শ্রম বিনিয়োগ করা হয়। এটি মূলত মুনাফা অর্জনের উদ্দেশ্যে পরিচালিত হয়। যিনি এ কাজ করেন তিনি উদ্যোক্তা। উদ্দীপকের জনাব কবীর স্থানীয় রাজাবাজারে 'কবীর মেডিকেল হল' নামে ওষুধের দোকান দেন। এ কাজে তিনি এক বছরের প্যারামেডিকেল কোর্সে প্রশিক্ষণ নেন। ব্যবসায়ে প্রতিযোগী না থাকায় তার দোকানে ব্যাপক পরিমাণ ওষুধ বিক্রি হয়। এতে তিনি ব্যবসায়ে অধিক পরিমাণে মুনাফা করেন। এভাবেই তিনি তার বেকারত্ব ঘুচিয়েছেন। তার মতে অদম্য ইচ্ছা, কঠোর পরিশ্রম ও সৃজনশীলতার মাধ্যমে তিনি সফল হয়েছেন। তার কাজের এসব বৈশিষ্ট্য ব্যবসায় উদ্যোগের সাথে সম্পর্কিত। অতএব, জনাব কবীরের কাজকে ব্যবসায় উদ্যোগ বলা যায়।"
        },
        {
          "label": "ঘ",
          "question": "",
          "explanation": "উদ্দীপকের আলোকে উদ্যোক্তাসুলভ গুণাবলির কারণে জনাব কবীরকে একজন সফল উদ্যোক্তা বলা যায়। উদ্যোক্তাসুলভ গুণাবলি একজন ব্যক্তিকে সফল উদ্যোক্তা হিসেবে গড়ে তোলে। এক্ষেত্রে উদ্যোক্তার অদম্য ইচ্ছা, কঠোর পরিশ্রম ও সৃজনশীলতা প্রভৃতি গুণাবলি তাকে লক্ষ্যে পৌঁছে দেয়। ব্যবসায়ে সফল হওয়ার জন্য একজন উদ্যোক্তা তার মধ্যে বিদ্যমান গুণাবলি কর্মক্ষেত্রে প্রয়োগ করেন। উদ্দীপকে জনাব কবীর' স্থানীয় রাজাবাজারে 'কবীর মেডিকেল হল' স্থাপন করেন। এ কাজে তিনি তার বন্ধুর পরামর্শ নিয়েছিলেন। প্রাপ্ত প্রশিক্ষণের সুফল এবং প্রতিযোগী দোকান না থাকায় তার ব্যাপক পরিমাণ ওষুধ বিক্রি হয়। খুব শীঘ্রই তিনি অধিক মুনাফা লাভে সক্ষম হন। তার মতে কঠোর পরিশ্রম, অদম্য ইচ্ছা ও সৃজনশীলতা তাকে সফল ব্যবসায়ী বানিয়েছে জনাব কবীরের মধ্যে উদ্যোক্তাসুলভ গুণাবলি বিদ্যমান। তিনি কঠোর পরিশ্রম করতেন। তার মধ্যে ব্যবসায়ে সাফল্য লাভের অদম্য ইচ্ছা ছিল। তিনি তার দক্ষতা ও সৃজনশীলতার মাধ্যমে ওষুধ বিক্রির পরিমাণ বাড়াতে সক্ষম হয়েছিলেন। এখানে জনাব কবীরের উদ্যোক্তাসুলভগুণাবলির যথাযথ প্রয়োগ হয়েছে। এগুলোর মাধ্যমেই তিনি সফলতা পেয়েছেন। তাই আমার মতে, জনাব কবীর একজন সফল উদ্যোক্তা।"
        }
      ]
    },
    {
      "number": "9",
      "uddipok": "জনাব লিয়াকত তার নিজ গ্রামে পরিত্যক্ত ১টি পুকুরে মৎস্য চাষ শুরু করেন। প্রথমদিকে তার খামারে অনেক মাছ মারা যেত। বন্ধুর পরামর্শে তিনি স্থানীয় একটি বেসরকারি সংস্থা থেকে মৎস্য চাষের ওপর প্রশিক্ষণ ও ঋণ নিয়ে আরেকটি পুকুরে মৎস্য চাষ করতে লাগলেন। সুলভ মূল্যে ও ভালো জাতের মাছের জন্য দূর-দূরান্ত থেকে অনেক পাইকারি ব্যবসায়ী আসতে লাগলো। এতে তিনি লাভবান হচ্ছেন দেখে হাঁস-মুরগি পালনের প্রকল্প গ্রহণ করেন। প্রকল্পটি দেখাশোনার জন্য ৫ জন যুবককে নিয়োগ দেন। বর্তমানে লিয়াকত একজন সফল ব্যবসায়ী। তাকে দেখে অনেকে অনুপ্রাণিত হয়েছে।",
      "tag": "Ctg B 22",
      "sub_questions": [
        {
          "label": "ক",
          "question": "",
          "explanation": "ব্যবসায় সাফল্য লাভের অন্যতম পূর্বশর্ত হলো সঠিক পণ্য নির্বাচন।"
        },
        {
          "label": "খ",
          "question": "",
          "explanation": "শুধু মহিলাদের কর্মসংস্থানের জন্য সরকারি সংস্থা 'মহিলা বিষয়ক অধিদপ্তর' কাজ করে। এ সংস্থা মহিলাদের জন্য উন্নয়ন কর্মসূচি নিয়ে থাকে। বিশেষ করে গ্রামের দুস্থ, শিক্ষিত, অর্ধ-শিক্ষিত মহিলাদেরকে স্ব-কর্মসংস্থানের সুযোগ করে দেওয়া এর মূল উদ্দেশ্য। এটি উদ্যোগী মহিলাদের কারিগরি দক্ষতা উন্নয়নের লক্ষ্যে কারিগরি ও প্রযুক্তিগত প্রশিক্ষণের ব্যবস্থা করে থাকে।"
        },
        {
          "label": "গ",
          "question": "",
          "explanation": "উদ্দীপকে বর্ণিত জনাব লিয়াকতের কাজটি হলো ব্যবসায় উদ্যোগ। লাভের আশায় ঝুঁকি নিয়ে অর্থ ও শ্রম বিনিয়োগ করে ব্যবসায় গঠনের উদ্যোগ নেওয়া হয়। এটি মূলত ব্যবসায় প্রতিষ্ঠার কর্মপ্রচেষ্টা। যিনি এ কাজ করেন তিনি উদ্যোক্তা। এ কাজের মাধ্যমে উদ্যোক্তা নিজের এবং অন্যদের কর্মসংস্থানের সুযোগ সৃষ্টি করেন। 'উদ্দীপকের জনাব লিয়াকত পরিত্যক্ত ১টি পুকুরে মাছ চাষ শুরু করেন। প্রথমদিকে তার খামারে অনেক মাছ মারা যেত। তাই তিনি বন্ধুর পরামর্শে মাছ চাষের ওপর প্রশিক্ষণ ও ঋণ নেন। এরপর তিনি ঝুঁকি নিয়ে নতুন করে মাছ চাষ শুরু করেন। ব্যবসায়ে লাভবান হওয়ায় তিনি হাঁস-মুরগি পালনের প্রকল্প নেন। এতে বেশ কিছু যুবকের কর্মসংস্থানের সুযোগ সৃষ্টি হয়। এখানে তিনি তার কাজের মাধ্যমে মুনাফা অর্জন করছেন। আবার অন্যদেরও আয়ের ব্যবস্থা করেছেন। এসব বৈশিষ্ট্যের সাথে ব্যবসায় উদ্যোগের মিল আছে। সুতরাং, জনাব লিয়াকতের কাজটিকে ব্যবসায় উদ্যোগ বলা যায়।"
        },
        {
          "label": "ঘ",
          "question": "",
          "explanation": "দেশের আর্থ-সামাজিক উন্নয়নে জনাব লিয়াকতের কর্মকান্ডের গুরুত্বপূর্ণ ভূমিকা আছে বলে আমি মনে করি। উদ্যোক্তাগণ ব্যবসায় উদ্যোগমূলক কাজের মাধ্যমে নিজেদের জীবিকা অর্জনের ব্যবস্থা করেন। আবার, অন্যদেরও কর্মসংস্থানের সুযোগ সৃষ্টি করেন। এছাড়া তারা সম্পদের সঠিক ব্যবহারের মাধ্যমে দেশের অর্থনীতিকে গতিশীল করেন। উদ্দীপকের জনাব লিয়াকত পরিত্যক্ত ১টি পুকুরে মাছ চাষ শুরু করেন। শুরুতে ব্যবসায় লোকসান হওয়ায় বন্ধুর পরামর্শে তিনি মাছ চাষের ওপর প্রশিক্ষণ নেন। এরপর ঋণ নিয়ে নতুন উদ্দীপনায় মাছ চাষ শুরু করেন। সুলভমূল্যে ও ভালো জাতের মাছের জন্য পাইকারি ব্যবসায়ীরা তার থেকে মাছ কেনা শুরু করে। এভাবে ব্যবসায়ে আশানুরূপ ফল পাওয়ায় তিনি হাঁস-মুরগি পালনের উদ্যোগ নেন। আবার প্রকল্পটিতে ৫ জন বেকার যুবকের কর্মসংস্থানের সুযোগ হয়। জনাব লিয়াকতের ব‍্যবসায় উদ্যোগের ফলে তার নিজের এলাকার বেকার-যুবকদের কাজের সুযোগ সৃষ্টি হয়েছে। এতে তাদের বেকারত্ব দূর হওয়ার পাশাপাশি আর্থিক ও সামাজিক উন্নতি হয়েছে। অন্যদিকে, তার সফলতা দেখে অনেকেই এ ধরনের ব্যবসায় উদ্যোগ নেওয়ায় উৎসাহী হয়েছেন। এভাবে জনাব লিয়াকতের কাজটি সার্বিকভাবে দেশের মোট উৎপাদন ও আয় বৃদ্ধিতে অবদান রাখছে। অতএব, দেশের আর্থ-সামাজিক উন্নয়নে জনাব লিয়াকতের কর্মকান্ড গুরুত্বপূর্ণ ভূমিকা রাখছে বলে আমি মনে করি।"
        }
      ]
    },
    {
      "number": "10",
      "uddipok": "সেলিম, সিদ্দিক ও. সৈকত তিনজন চুক্তিবদ্ধ হয়ে সমহারে মূলধন নিয়ে ব্যবসায় গঠন করেন। ব্যবসায় শুরুর কয়েক বছরের মধ্যে সৈকত ব্যবসায় করবে না বলে সিদ্ধান্ত নেন এবং মূলধন ব্যবসায় থেকে না নিয়ে খাটাতে লাগলেন। অন্যদিকে, ব্যবসায় চলাকালীন ব্যক্তিগত দুরাবস্থার কারণে সেলিম আদালত কর্তৃক দেউলিয়া ঘোষিত হন। এমতাবস্থায় সিদ্দিক ব্যবসায়টি পরিচালনা করতে আগ্রহী হলেও তা সম্ভব হয়নি।",
      "tag": "Ctg B 22",
      "sub_questions": [
        {
          "label": "ক",
          "question": "",
          "explanation": "অংশীদারি ব্যবসায়ের মূলভিত্তি হলো চুক্তি।"
        },
        {
          "label": "খ",
          "question": "",
          "explanation": "একক ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে। এরূপ ব্যবসায়ের পৃথক কোনো সত্তা থাকে না। মালিকের ব্যক্তিগত সত্তাই এক্ষেত্রে মুখ্য। এ কারণে দায় বণ্টনের কোনো সুযোগ নেই। ফলে ব্যবসায়ের দায়ের জন্য মালিকের ব্যক্তিগত সম্পত্তি দায়বদ্ধ হতে পারে। তাই একমালিকানা ব্যবসায়ের দায় অসীম।"
        },
        {
          "label": "গ",
          "question": "",
          "explanation": "উদ্দীপকে সৈকত একজন আপাতদৃষ্টিতে অংশীদার। এরূপ অংশীদার ব্যবসায় থেকে অবসর নেওয়ার পরও মূলধন উত্তোলন না করে তা ব্যবসায়ে ঋণ হিসেবে রেখে দেন। তারা ব্যবসায় থেকে মুনাফার পরিবর্তে সুদ পান। তাদেরকে ব্যবসায়ের পাওনাদার মনে করা হয়। উদ্দীপকে সেলিম, সিদ্দিক এবং সৈকত তিনজন চুক্তিবদ্ধ হয়ে একটি ব্যবসায় গঠন করেন। তারা এ ব্যবসায়ে সবাই সমান মূলধন দেন। কয়েক বছর পর সৈকত অবসর নেন। কিন্তু তিনি ব্যবসায় থেকে তার মূলধন উঠিয়ে নেননি। তিনি তার মূলধন এ ব্যবসায়ে ঋণ হিসেবে রেখে দেন। তিনি এখন মুনাফার পরিবর্তে ব্যবসায় থেকে সুদ পাবেন। কারণ সৈকত এ ব্যবসায়ের একজন পাওনাদার। এসব বৈশিষ্ট্য আপাতদৃষ্টিতে অংশীদারের সাথে সম্পর্কিত। তাই বলা যায়, সৈকত একজন আপাতদৃষ্টিতে অংশীদার।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ব্যবসায়টির বিশেষ ঘটনাসাপেক্ষে বিলোপসাধন হবে বলে আমি মনে করি। 1 ১৯৩২ সালের অংশীদারি আইনের ৪২ ধারায় বিশেষ ঘটনাসাপেক্ষে বিলোপসাধনের কথা বলা হয়েছে। এক্ষেত্রে অংশীদারি ব্যবসায়ের নির্দিষ্ট মেয়াদ ও উদ্দেশ্য অর্জিত হলে এ ধরনের বিলোপসাধন হয়। এছাড়া কোনো অংশীদার মারা গেলে অথবা কোনো অংশীদার আদালত কর্তৃক দেউলিয়া ঘোষিত হলেও বিশেষ ঘটনাসাপেক্ষে ব্যবসায়ের বিলোপ হয়। উদ্দীপকে সেলিম, সিদ্দিক ও সৈকত তিনবন্ধু চুক্তিবদ্ধ হন। এর মাধ্যমে তারা অংশীদারি ব্যবসায় গঠন করেন। কিন্তু ব্যবসায় চলাকালীন সেলিম ব্যক্তিগত দুরবস্থার সম্মুখীন হন। এ কারণে তিনি আদালত কর্তৃক দেউলিয়া ঘোষিত হন। সেলিমের ব্যক্তিগত সম্পদের তুলনায় দায়ের পরিমাণ বেড়ে যায়। আদালত তাকে দেউলিয়া ঘোষণা করে। এক্ষেত্রে সিদ্দিক ব্যবসায় চালু রাখতে চান। কিন্তু তা সম্ভব হয় না। অংশীদারি আইন অনুযায়ী কোনো অংশীদার দেউলিয়া ঘোষিত হলে ব্যবসায়ের বিশেষ ঘটনাসাপেক্ষে বিলোপ হয়। তাই উদ্দীপকের ব্যবসায়টির বিশেষ ঘটনাসাপেক্ষে বিলোপসাধন হবে।"
        }
      ]
    },
    {
      "number": "11",
      "uddipok": "জনাব আরেফিন দেশের বিভিন্ন স্থান থেকে উন্নতমানের কাঠ সংগ্রহ করে নিজস্ব প্রতিষ্ঠানে আসবাবপত্র তৈরি করে বিক্রয় করে থাকেন। ব্যবসায়ের ঝুঁকিগত প্রতিবন্ধকতা দূর করে নিরবচ্ছিন্নভাবে ব্যবসায় পরিচালনার জন্য তিনি একটি বিমা কোম্পানির সাথে নির্দিষ্ট প্রিমিয়াম প্রদানের শর্তে ৫০ লক্ষ টাকা মূল্যের বিমা চুক্তি করেন। সম্প্রতি তার প্রতিষ্ঠান অগ্নিকান্ডে ক্ষতিগ্রস্ত হলে তিনি বিমা কোম্পানির নিকট দাবি 'পেশ করেন। বিমা কোম্পানি ক্ষতিপূরণে স্বীকৃতি প্রদান করেন।",
      "tag": "Ctg B 22",
      "sub_questions": [
        {
          "label": "ক",
          "question": "",
          "explanation": "ব্যবসায় শুরুর আগে সংশ্লিষ্ট কর্তৃপক্ষের কাছ থেকে নেওয়া লিখিত অনুমোদনপত্র হলো লাইসেন্স।"
        },
        {
          "label": "খ",
          "question": "",
          "explanation": "মার্ক বা প্রতীক কোনো পণ্যকে অন্যের অনুরূপ পণ্য থেকে আলাদা করে বলে এর মূল বিষয় স্বাতন্ত্র্যতা। মার্ক বা প্রতীকের মাধ্যমে মালিক নির্দিষ্ট পণ্যের ওপর নির্দিষ্ট চিহ্ন ব্যবহারের একক অধিকার পান। এতে ক্রেতা বা ভোক্তা পণ্যটি আলাদা করে চিহ্নিত করতে পারে। এভাবে মার্ক বা প্রতীক পণ্যের স্বাতন্ত্র্যতা প্রকাশ করে।"
        },
        {
          "label": "গ",
          "question": "",
          "explanation": "জনাব আরেফিনের ব্যবসায়ে রূপগত উপযোগ সৃষ্টি হয়। এর মাধ্যমে কোনো বস্তুর রূপ বা আকার পরিবর্তন করা হয়। এটি পণ্য উৎপাদনের সাথে জড়িত। প্রাকৃতিক সম্পদ বা কাঁচামালের রূপ পরিবর্তন করে নতুন উপযোগ সৃষ্টি করা হয়। এভাবে মানুষ ব্যবহার উপযোগী পণ্য পেয়ে থাকে। জনাব আরেফিন আসবাবপত্রের ব্যবসায় করেন। এজন্য প্রথমে তিনি উন্নতমানের কাঠ সংগ্রহ করেন। এরপর কাঠ চেরাই করে তিনি আসবাবপত্র তৈরি করেন। এভাবে তিনি প্রকৃতি প্রদত্ত সম্পদের রূপ পরিবর্তন করেন। ফলে তা মানুষের ব্যবহার উপযোগী হয়ে থাকে। তাই বলা যায়, জনাব আরেফিন রূপগত উপযোগ সৃষ্টি করেন।"
        },
        {
          "label": "ঘ",
          "question": "",
          "explanation": "চুক্তি অনুযায়ী জনাব আরেফিনকে বিমা কোম্পানি বিমাদাবি পরিশোধ করেছে, যা, যৌক্তিক বলে আমি মনে করি। বিমা হলো বিমাগ্রহীতা ও বিমাকারীর মধ্যে সম্পাদিত' একটি চুক্তি। এক্ষেত্রে বিমাকারী নির্দিষ্ট প্রিমিয়ামের বিনিময়ে বিমাগ্রহীতার ব্যবসায়িক ঝুঁকি বহন করে। ব্যবসায়ে পণ্যের চাহিদা কমে যাওয়া, অগ্নিকাণ্ড, চুরি প্রভৃতি ঝুঁকি বিদ্যমান। এসব ঝুঁকির বিপরীতে বিমা চুক্তি করা হয়। উদ্দীপকের জনাব আরেফিন বিভিন্ন স্থান থেকে কাঠ সংগ্রহ করেন। এরপর নিজস্ব প্রতিষ্ঠানে আসবাবপত্র তৈরি করেন। তিনি ব্যবসায়ের ঝুঁকিগত প্রতিবন্ধকতা দূর করতে চান। এজন্য তিনি একটি বিমা কোম্পানির সাথে নির্দিষ্ট প্রিমিয়াম প্রদানের শর্তে বিমা চুক্তি করেন। সম্প্রতি তার প্রতিষ্ঠানে অগ্নিকাণ্ড হলে তিনি বিমা কোম্পানির কাছে দাবি পেশ করেন। বিমা কোম্পানি প্রিমিয়ামের বিনিময়ে ব্যবসায়ের ঝুঁকি বহন করে। ব্যবসায়ের ক্ষতি হলে বিমা কোম্পানি ক্ষতিপূরণে বাধ্য থাকে। উদ্দীপকের জনাব আরেফিনের ব্যবসায় প্রতিষ্ঠানটি বিমা চুক্তির আওতাভুক্ত। তাই সম্প্রতি অগ্নিকান্ডে প্রতিষ্ঠানটি ক্ষতিগ্রস্ত হওয়ায় তিনি বিমা দাবি পেশ করেন। বিমা চুক্তির শর্ত অনুযায়ী বিমা কোম্পানি ক্ষতিপূরণের স্বীকৃতি প্রদান করে। সুতরাং, বিমা কোম্পানি কর্তৃক জনাব আরেফিনকে বিমা দাবি পরিশোধ করা বিষয়টি সম্পূর্ণ যৌক্তিক বলে আমি মনে করি।"
        }
      ]
    }
  ]
}