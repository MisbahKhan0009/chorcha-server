{
  "title": "রাজশাহী বোর্ড ২০২২",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব আবরার চট্টগ্রাম জর্জ কোর্টে আইনজীবী হিসেবে কাজ করছেন। বিচার প্রার্থীদের আইনি সহায়তা প্রদানের বিনিময়ে তিনি জীবিকা নির্বাহ করেন। অপরদিকে তার ছোট ভাই ফারুকী নিজেদের জমিতে লবণ চাষ করে সফল হয়েছেন। তারা নিজ গ্রামের উন্নয়নে সর্বাত্মক সহযোগিতার চেষ্টা করেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "উদ্ভিদ ও প্রাণীর বংশবিস্তারের মাধ্যমে উৎপাদন কাজ পরিচালিত হওয়াকে প্রজনন শিল্প বলে।"
        },
        {
          "label": "খ",
          "question": "",
          "explanation": "ব্যবসায়ের অত্যাবশ্যকীয় উপাদানটি হলো অর্থ বা মূলধন। অর্থ বা মূলধন ছাড়া ব্যবসায় গড়ে তোলা যায় না। এছাড়া, ব্যবসায়ের দৈনন্দিন কাজ পরিচালনা ও এর সম্প্রসারণেও অর্থ প্রয়োজন। এজন্য অর্থ বা মূলধনকে ব্যবসায়ের মূল চালিকাশক্তিও বলা যায়। এ অর্থই ব্যবসায়ের আবশ্যকীয় উপাদান।"
        },
        {
          "label": "গ",
          "question": "",
          "explanation": "উদ্দীপকের ফারুকীর কাজটি নিষ্কাশন শিল্পের অন্তর্গত। এ শিল্পের মাধ্যমে প্রাকৃতিক উৎস (ভূগর্ভ, পানি ও বায়ু প্রভৃতি) থেকে সম্পদ আহরণ করা হয়। এতে সাধারণ মানুষের নাগালের বাইরের বস্তুকে ব্যবহারের আওতায় আনা হয়। নদী থেকে মাছ আহরণ, খনি থেকে কয়লা উত্তোলন প্রভৃতি' এ শিল্পের অন্তর্গত। ফারুকী নিজেদের জমিতে লবণ চাষ করেন। নদীর লবণাক্ত পানি থেকে লবণ উৎপাদিত হয়। এ কাজে তিনি প্রাকৃতিক উৎস নদী থেকে লবণাক্ত পানি সংগ্রহ করেন। কড়া রোদে পানি বাষ্পীভূত করে লবণ তৈরি হয়। এ লবণ রিফাইনারি মেশিনের মাধ্যমে প্রক্রিয়াজাত করে খাওয়ার উপযোগী করা হয়। এসব বৈশিষ্ট্যের সাথে নিষ্কাশন শিল্পের মিল আছে। সুতরাং, ফারুকী নিষ্কাশন শিল্পের আওতায় কাজ করছেন।"
        },
        {
          "label": "ঘ",
          "question": "",
          "explanation": "দেশের আর্থ-সামাজিক উন্নয়নে জনাব আবরারের প্রত্যক্ষ সেবামূলক ব্যবসায় এবং ফারুকীর নিষ্কাশন শিল্পের কাজের গুরুত্বপূর্ণ ভূমিকা রয়েছে। ব্যবসায় ও শিল্প দেশের অর্থনীতির মূল চালিকাশক্তি। যে দেশ শিল্প ও ব্যবসায়ে উন্নত সে দেশ অর্থনৈতিকভাবেও শক্তিশালী হয়। জনাব আবরার চট্টগ্রাম জর্জ কোর্টে আইনজীবী হিসেবে কাজ করেন। বিচার প্রার্থীদের আইনি সহায়তা দিয়ে তিনি জীবিকা নির্বাহ করেন। এক্ষেত্রে তিনি প্রত্যক্ষ সেবামূলক ব্যবসায়ের সাথে জড়িত। অন্যদিকে, তার ছোট ভাই ফারুকী নিজেদের জমিতে লবণ চাষ করেন। এটি নিষ্কাশন শিল্পের অন্তর্গত। তারা দুজন নিজ গ্রামের উন্নয়নে সর্বাত্মক সহযোগিতার চেষ্টা করেন। জনাব আবরার তার ব্যবসায়ের মাধ্যমে সাধারণ মানুষকে আইনি সেবা দিচ্ছেন। তার ভাই ফারুকী নিষ্কাশন শিল্পের মাধ্যমে মানুষের ব্যবহার বা ভোগের উপযোগী পণ্য প্রস্তুত করেন। এ ধরনের কাজের মাধ্যমে অনেক লোকের কর্মসংস্থান সৃষ্টি হয়। এছাড়া, সফল ব্যবসায়ীদের দেখে বেকার যুবকেরা ব্যবসায় ও শিল্প গঠনে আগ্রহী হয়ে ওঠে। এভাবে বেকারত্ব কমে ও আয় বাড়ে। ফলে দেশের অর্থনৈতিক ও সামাজিক অগ্রগতি হয়। সুতরাং, দেশের আর্থ-সামাজিক উন্নয়নে জনাব আবরার ও ফারুকীর কাজের অবদান আছে।"
        }
      ]
    },
    {
      "number": "2",
      "uddipok": "বিদেশফেরত নজরুল গ্রামের বাজারে প্রায় ১৫ লক্ষ টাকা ব্যয়ে একটি মোবাইলের দোকান দেন। ডেকোরেশনের চাকচিক্য আর আভিজাত্যের ছোঁয়া থাকলেও দোকানে ক্রেতা সমাগম কম। লাভ তো হয়-ই না, ক্রয়মূল্যেও মোবাইল বিক্রি করা যাচ্ছে না আজকাল। এভাবে চলতে চলতে এক বছরের মধ্যেই তিনি দোকান বন্ধ করে দিতে বাধ্য হন। অপরদিকে তার পাশের ব্যবসায়ী কাদের সাহেবের সাফল্য লাভের ব্যবসায়িক উচ্চাকাঙ্ক্ষা তাকে সফল ব্যবসায়ীতে পরিণত করেছে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "প্রত্যাশিত মুনাফার চেয়ে প্রকৃত মুনাফা কম হলে তাকে আর্থিক ঝুঁকি বলে।"
        },
        {
          "label": "খ",
          "question": "",
          "explanation": "ঝুঁকি নিয়ে কোনো ব্যবসায় প্রতিষ্ঠান স্থাপন ও পরিচালনা করাকে ব্যবসায় উদ্যোগ বলা হয়। এর মূল উদ্দেশ্য হলো মুনাফা অর্জন করা। এটি সাধারণত নতুন ব্যবসায় শুরুর সাথে সম্পর্কিত। তবে প্রতিষ্ঠানে নতুন পণ্য বা সেবা চালু করাও ব্যবসায় উদ্যোগের মধ্যে পড়ে।"
        },
        {
          "label": "গ",
          "question": "",
          "explanation": "উদ্দীপকের কাদের সাহেবের মধ্যে উদ্যোক্তার \"কৃতিত্ব অর্জনের আকাঙ্ক্ষার\" গুণটি লক্ষ করা যায়। উদ্যোক্তা তার অভিষ্ট লক্ষ্য অর্জনে অবিরাম কাজ করে থাকেন। ফলাফল অর্জিত না হওয়া পর্যন্ত তিনি কাজ করে যান। কোনো কারণে তিনি ব্যর্থ হলে তার কারণ খুঁজে নতুনভাবে কাজ শুরু করেন। এভাবে সফলতা অর্জনে উদ্যোক্তার অবিরাম চেষ্টা করে যাওয়াই হলো কৃতিত্ব অর্জনের আকাঙ্ক্ষা। উদ্দীপকের কাদের সাহেব একজন সফল ব্যবসায়ী। সাফল্য লাভের উচ্চাকাঙ্ক্ষা তাকে সফল ব্যবসায়ীতে পরিণত করেছে। অর্থাৎ, তিনি ব্যবসায়ে সাফল্য লাভে অবিরাম পরিশ্রম করেন। কাজের প্রতি তার উচ্চাকাঙ্ক্ষা রয়েছে। এসব কাজ সফল উদ্যোক্তার কৃতিত্ব অর্জনের চাহিদার সাথে সাদৃশ্যপূর্ণ। সুতরাং, কাদের সাহেবের মধ্যে উদ্যোক্তার কৃতিত্ব অর্জনের আকাঙ্ক্ষা গুণটি পরিলক্ষিত হয়েছে।"
        },
        {
          "label": "ঘ",
          "question": "",
          "explanation": "ব্যবসায় শুরু করার আগে নজরুলের গ্রাহকদের আর্থিক অবস্থা, সঠিক পণ্য নির্বাচন, স্থান নির্বাচন প্রভৃতি বিষয় বিবেচনা করা উচিত ছিল বলে আমি মনে করি। ব্যবসায় পরিচালনার ক্ষেত্রে সাফল্য ও ব্যর্থতা অনেকাংশে নির্ভর করে ব্যবসায়ের উপযুক্ত ক্ষেত্র নির্বাচনের ওপর। তাই, ব্যবসায় ক্ষেত্র নির্বাচনে সর্তকতা অবলম্বন করা প্রয়োজন। সঠিক ক্ষেত্র বাস্তবায়নে গ্রাহকদের আর্থিক অবস্থা, সঠিক পণ্য নির্বাচন, স্থান নির্বাচন প্রভৃতি বিষয় বিবেচনায় আনতে হয়।। উদ্দীপকের নজরুল গ্রামের বাজারে ১৫ লক্ষ টাকা ব্যয়ে একটি মোবাইলের দোকান দেন। তার দোকানে ডেকোরেশনের চাকচিক্য আর অভিজাত্যের ছোঁয়া রয়েছে তবুও ক্রেতা সমাগম কম হতো। তাই তিনি ব্যবসায়ে লাভের বদলে লোকসানের সম্মুখীন হন। একপর্যায়ে তিনি দোকান বন্ধ করে দিতে বাধ্য হন। নজরুল তার ব্যবসায়ের উপযুক্ত ক্ষেত্র নির্বাচনে ভুল করেছেন। তিনি তার গ্রাহকদের আর্থিক অবস্থার বিষয়টি উপেক্ষা করে গেছেন। এছাড়াও তিনি তার পণ্যের চাহিদা ও গ্রহণযোগ্যতা নিরূপণ করেননি। স্বভাবতই গ্রামের বাজারে মানুষের বিলাসবহুল মোবাইল কেনার সামর্থ্য থাকে না। তাই তার পণ্যের চাহিদা ও গ্রহণযোগ্যতা ছিল না। আবার, তিনি তার ব্যবসায়ের উপযুক্ত স্থান নির্বাচন করেননি। সাধারণত গ্রামের ক্রেতারা বিলাসবহুল ও আভিজাত্যপূর্ণ দোকানে প্রবেশে অভ্যস্ত নয়। তাই আমার মতে, ব্যবসায় শুরুর আগে নজরুল সাহেবের গ্রাহকের আর্থিক অবস্থা, সঠিক পণ্য নির্বাচন, স্থান নির্বাচন প্রভৃতি বিষয় বিবেচনায় আনা উচিত ছিল।"
        }
      ]
    },
    {
      "number": "3",
      "uddipok": "স্বল্প শিক্ষিত যুবক মারুফ যুব উন্নয়ন অধিদপ্তর থেকে মৎস্য চাষে প্রশিক্ষণ নিয়ে কয়েকটি পুকুরে মৎস্য চাষ শুরু করেন। তিনি বেকারত্ব ঘুচিয়ে স্বাবলম্বী হয়েছেন। সম্প্রতি তিনি আরও দশটি পুকুর লিজ নিয়ে মৎস্য চাষ সম্প্রসারণ করেছেন এবং সাতজন কর্মচারী নিয়োগ দিয়েছেন। অপরদিকে তার বন্ধু ফারহান একটি কোম্পানিতে স্বল্প বেতনে কাজ করেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "BRDB-এর পূর্ণরূপ হলো Bangladesh Rural Development Board."
        },
        {
          "label": "খ",
          "question": "",
          "explanation": "কর্মীর দক্ষতা ও যোগ্যতা বিবেচনা করে উপযুক্ত কর্মী নির্বাচন করাকে সঠিক কর্মী নির্বাচন বলে। কর্মী প্রতিষ্ঠানের জন্য সর্বাধিক গুরুত্বপূর্ণ উপাদান। এজন্য কর্মী নিয়োগের ক্ষেত্রে শিক্ষাগত যোগ্যতা, পেশাগত দক্ষতা, বিশ্বস্ততা প্রভৃতি মানদণ্ড যাচাই করা উচিত। এতে প্রতিষ্ঠানে সঠিক কর্মী পাওয়া যায়। ফলে কাজের মান ভালো হয়।"
        },
        {
          "label": "গ",
          "question": "",
          "explanation": "উদ্দীপকের ফারহানের কাজটি হলো চাকরি। এটি মূলত অর্থের বিনিময়ে করা কতিপয় কর্মকাণ্ডের সমষ্টি। এতে নিয়োজিত ব্যক্তিরা কর্মক্ষেত্রে নির্দিষ্ট পদে অবস্থান করে। সাধারণত নিয়মিত ও নির্দিষ্ট নিয়মে এর কাজ করা হয়। এ কাজে নিয়োজিত ব্যক্তিরা অন্যের অধীনে অর্থের বিনিময়ে শ্রম দিয়ে থাকেন। উদ্দীপকের ফারহান একটি কোম্পানিতে স্বল্প বেতনে কাজ করেন। । তিনি এ কাজটি মূলত অর্থের বিনিময়ে করে থাকেন। তিনি তার কর্মক্ষেত্রে নির্দিষ্ট পদে অবস্থান করেন। তার এই কাজটি নিয়মিত করা হয়। এছাড়াও, তার প্রদত্ত শ্রম এবং সময় অন্যের অধীন। তার এ কাজে উপার্জিত অর্থ সীমাবদ্ধ। এখানে ফারহানের কাজটির বৈশিষ্ট্য চাকরির সাথে মিলে যায়। সুতরাং, ফারহানের কাজটিকে চাকরির আওতাধীন বলা যায়।"
        },
        {
          "label": "ঘ",
          "question": "",
          "explanation": "জনাব মারুফের উদ্যোগটি বাংলাদেশের আর্থ-সামাজিক প্রেক্ষাপটে ব্যবসায় উদ্যোগ বলে আমি মনে করি। এ কাজের মাধ্যমে উদ্যোক্তাগণ লাভের আশায় ঝুঁকি নিয়ে ব্যবসায় প্রতিষ্ঠা ও পরিচালনা করেন। এর মাধ্যমে উদ্যোক্তারা কর্মসংস্থান সৃষ্টি করে দেশের বেকার সমস্যা দূর করতে পারেন। এছাড়া সম্পদের সুষ্ঠু ব্যবহারের মাধ্যমে দেশের অর্থনীতির চাকা গতিশীল করেন। উদ্দীপকের জনাব মারুফ যুব উন্নয়ন অধিদপ্তর থেকে মাছ চাষের ওপরে প্রশিক্ষণ নেন। সেটিকে কাজে লাগিয়ে তিনি কয়েকটি পুকুরে মাছ চাষ শুরু করেন। ব্যবসায়ের শুরুতেই তিনি লাভবান হওয়ায় আরও দশটি পুকুরে মাছ চাষ শুরু করেন। তিনি তার প্রকল্পে সাতজন কর্মচারী নিয়োগ দেন। এভাবে ব্যবসায় উদ্যোগের মাধ্যমে তার এলাকার বেকার যুবক-যুবতীদের কর্মসংস্থানের ক্ষেত্র সৃষ্টি হয়। জনাব মারুফের উদ্যোগটি বাংলাদেশের বেকার সমস্যা নিরসনে গুরুত্বপূর্ণ অবদান রাখছে। তার এই কাজটি কর্মসংস্থানের সৃষ্টি করছে। পাশাপাশি মাথাপিছু আয় ও জাতীয় আয় বৃদ্ধি করছে। এর ফলে দেশের আর্থিক ও সামাজিক অবস্থার উন্নতি হচ্ছে। এখানে জনাব মারুফ নিজের ও অন্যদের কর্মসংস্থান এবং আয়ের ব্যবস্থা করেছেন। তাই জনাব মারুফের কাজটি বাংলাদেশের আর্থ-সামাজিক প্রেক্ষাপটে ব্যবসায় উদ্যোগ বলে বিবেচিত হবে।"
        }
      ]
    },
    {
      "number": "4",
      "uddipok": "জয় ও জনি তাদের প্রবাসী বন্ধু রনিকে নিয়ে চট্টগ্রামে 'লিজা ফ্যাশন' নামে একটি কারখানা প্রতিষ্ঠা করেন। তারা প্রয়োজনীয় চুক্তিও সম্পাদন করেন। কয়েক বছর সফলতার সাথে ব্যবসায় করলেও জনির মস্তিষ্ক বিকৃতি ঘটলে কারখানাটির কার্যক্রম ব্যাহত হয়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "একজন ব্যক্তির মালিকানায় প্রতিষ্ঠিত, পরিচালিত ও নিয়ন্ত্রিত ব্যবসায় হলো একমালিকানা ব্যবসায়।"
        },
        {
          "label": "খ",
          "question": "",
          "explanation": "আইনগত সত্তার অনুপস্থিতি থাকার কারণে অংশীদারি ব্যবসায় নিবন্ধিত হলেও নিজস্ব নামে পরিচালিত হতে পারে না। অংশীদারি ব্যবসায়ের পৃথক আইনগত সত্তা নেই। তাই এটি নিবন্ধিত হলেও নিজ নামে গঠিত ও পরিচালিত হতে পারে না। এটি অংশীদারদের নামেই পরিচিত ও পরিচালিত হয়।"
        },
        {
          "label": "গ",
          "question": "",
          "explanation": "উদ্দীপকের রনি একজন ঘুমন্ত অংশীদার। এ ধরনের অংশীদার ব্যবসায়ে মূলধন বিনিয়োগ করেন। চুক্তি অনুযায়ী তিনি মুনাফার অংশ পান। এছাড়া অন্যান্য অংশীদারদের মতো এ অংশীদারের দায় অসীম হয়। তবে এ অংশীদার পরিচালনায় অংশ নেন না। উদ্দীপকের জয় ও জনি তাদের প্রবাসী বন্ধু রনিকে নিয়ে 'লিজা ফ্যাশন' নামে একটি কারখানা প্রতিষ্ঠা করেন। এজন্য তারা প্রয়োজনীয় চুক্তি সম্পাদন করেন। তাদের এ ব্যবসায়টি অংশীদারি ব্যবসায়। এক্ষেত্রে জয়, জনি ও রনি চুক্তি অনুযায়ী মূলধন সরবরাহ করেন। লাভ-লোকসানও চুক্তি অনুযায়ী বণ্টন করেন। তবে অংশীদার রনি প্রবাসী হওয়ায় ব্যবসায় পরিচালনায় সরাসরি অংশ নিতে পারেন না। এসব বৈশিষ্ট্যের সাথে ঘুমন্ত অংশীদারের মিল আছে। তাই রনিকে ঘুমন্ত অংশীদার বলা যায়।"
        },
        {
          "label": "ঘ",
          "question": "",
          "explanation": "জয় ও রনির ইচ্ছা থাকলেও 'লিজা ফ্যাশন' চালু রাখা সম্ভব নয়; এটি আদালতের নির্দেশে বিলোপ হবে। ১৯৩২ সালের অংশীদারি আইনের ৪৪ ধারায় আদালতের নির্দেশে বিলোপসাধনের কথা বলা হয়েছে। এক্ষেত্রে কোনো অংশীদার পাগল বা মস্তিষ্ক বিকৃতি হলে কিংবা ব্যবসায় পরিচালনায় স্থায়ীভাবে অক্ষম হয়ে গেলে আদালত ঐ ব্যবসায়ে বিলোপসাধনের নির্দেশ দেয়। উদ্দীপকে জয়, জনি ও রনি তিনবন্ধু মিলে 'লিজা ফ্যাশন' নামে একটি অংশীদারি ব্যবসায় প্রতিষ্ঠা করেন। তারা চুক্তি সম্পাদনের মাধ্যমে সফলভাবে ব্যবসায় পরিচালনা করেন। কয়েক বছর পর জনির মস্তিষ্ক বিকৃতি ঘটে। এতে কারখানার কার্যক্রম ব্যাহত হয়। উদ্দীপকের জনির মস্তিষ্ক বিকৃতি হওয়ায় তিনি ব্যবসায় পরিচালনা ও দায় পরিশোধে অসমর্থ হন। এ অবস্থায় ব্যবসায় পরিচালনা করা তার পক্ষে সম্ভব হয় না। তাই অংশীদারি আইনের ৪৪ ধারা অনুযায়ী আদালতের নির্দেশে ব্যবসায়টির বিলোপ হবে। সুতরাং, জয় ও রনির ইচ্ছা থাকলেও 'লিজা ফ্যাশন' চালু রাখা সম্ভব নয়।"
        }
      ]
    },
    {
      "number": "5",
      "uddipok": "মি. রাহাত একজন চিত্রশিল্পী। তার সৃষ্ট চিত্রকর্মের প্রদর্শনী বেশ প্রশংসিত হয়েছে। তন্মধ্যে একটি চিত্রকর্ম দেশব্যাপী আলোড়ন সৃষ্টি করায় নিজ নামে রেজিস্ট্রিকৃত হয়। কিন্তু বাজারে অবিকল কপি অবৈধভাবে প্রকাশিত হওয়ায় আইনি প্রক্রিয়ায় তা সমাধান করা হয়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "বিমা হলো নির্দিষ্ট ঝুঁকি বা অনিশ্চয়তা থেকে ভবিষ্যতের ক্ষতির বিপক্ষে প্রতিরোধমূলক ব্যবস্থা।"
        },
        {
          "label": "খ",
          "question": "",
          "explanation": "জীবন বিমা ক্ষতিপূরণের চুক্তি নয়। মানুষের জীবনের মূল্য আর্থিকভাবে নিরূপণযোগ্য নয়। এক্ষেত্রে বিমা কোম্পানি শুধু একটি নিদিষ্ট পরিমাণ আর্থিক সহায়তা দেওয়ার নিশ্চয়তা দেয়। এ কারণে জীবন বিমাকে ক্ষতিপূরণের চুক্তি বলা হয় না।"
        },
        {
          "label": "গ",
          "question": "",
          "explanation": "মি. রাহাতের সৃষ্টকর্মের স্বত্ব কপিরাইট দ্বারা সংরক্ষিত। লেখক বা শিল্পীর শিল্পকর্ম নির্দিষ্ট সময়ের জন্য বিক্রি ও ব্যবহারের একচ্ছত্র অধিকার হলো কপিরাইট। এটি একটি বুদ্ধিবৃত্তিক সম্পদ। গল্প, নাটক, প্রবন্ধ, চিত্রকর্ম, চলচ্চিত্র প্রভৃতি কপিরাইটের মাধ্যমে সংরক্ষিত হয়। কপিরাইটকৃত সৃষ্ট কর্ম কেউ নকল করলে আদালতের মাধ্যমে ক্ষতিপূরণ আদায় করা যায়। মি. রাহাত একজন চিত্রশিল্পী। তার সৃষ্ট চিত্রকর্মের প্রদর্শনী বেশ প্রশংসিত হয়েছে। এগুলোর মধ্যে একটি চিত্রকর্ম দেশব্যাপী আলোড়ন সৃষ্টি করে। এর ওপর সম্পূর্ণ অধিকার তার নিজের। তাই সেটি তিনি নিজ নামে রেজিস্ট্রি করেন। তিনি এটি বিক্রি ও ব্যবহারের একক অধিকারী। এছাড়া এটি নিবন্ধিত বলে কেউ নকল করতে পারবে না। নকল করলেও আইনি সুবিধা পাওয়া যাবে। চিত্রকর্মের ক্ষেত্রে এভাবে একক অধিকার নিশ্চিত করে কপিরাইট। তাই বলা যায়, মি. রাহাতের স্বত্বটি কপিরাইটের মাধ্যমে সুরক্ষিত আছে।"
        },
        {
          "label": "ঘ",
          "question": "",
          "explanation": "মি. রাহাতের স্বত্ব নিবন্ধিত থাকায় কপিরাইট আইনের মাধ্যমে তিনি তার সৃষ্ট সমস্যার সমাধান পেয়েছেন। কপিরাইটের উদ্দেশ্য হলো শিল্পকর্ম নকল করা থেকে প্রকৃত মালিকের অধিকার সুরক্ষা করা। এটি নিবন্ধিত থাকলে প্রকৃত মালিক নকলকারীর বিরুদ্ধে আদালতে মামলা করতে পারেন। আইন অনুযায়ী ক্ষতিপূরণও আদায় করা যায়। মি. রাহাত একজন চিত্রশিল্পী। তিনি তার সৃষ্ট আলোড়িত একটি চিত্রকর্মের কপিরাইট নিবন্ধন করেন। বাজারে এর অবিকল কপি অবৈধভাবে প্রকাশিত হয়। তাই তিনি কপিরাইট আইনের প্রক্রিয়ায় এর সমাধান করেন। মি. রাহাতের সৃষ্টকর্ম নকল হওয়ায় তিনি ক্ষতিগ্রস্ত হন। তিনি নকলকারীর বিরুদ্ধে আইনগত ব্যবস্থা নেন। কপিরাইট নিবন্ধিত থাকায় আদালত আইনগতভাবে তাকে আর্থিক ক্ষতিপূরণ দেওয়ার ব্যবস্থা করে। সেইথে বাজারে এককভাবে তার চিত্রকর্মটি বিপণন করে সুবিধা পাবেন। সুতরাং, চিত্রকর্মটির কপিরাইট নিবন্ধিত থাকায় মি. রাহাতের আর্থিক স্বার্থরক্ষা হয়েছে।"
        }
      ]
    },
    {
      "number": "6",
      "uddipok": "মামুন গার্মেন্টস-এর স্বত্বাধিকারী মি. মামুনের প্রতিষ্ঠানে বৈদ্যুতিক শর্ট সার্কিট থেকে সৃষ্ট অগ্নিকাণ্ডে ব্যাপক ক্ষয়ক্ষতি সংঘটিত হয়। সঠিক তদন্তের মাধ্যমে ক্ষতির পরিমাণ নির্ণয় করে ABC বিমা কোং নির্ধারিত শর্ত পালন করে এবং ব্যবসায়ের কার্যক্রম গতিশীল রাখতে সহায়তা করে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের উদ্দেশ্যে দুই বা ততোধিক ব্যক্তি চুক্তিবদ্ধ সম্পর্কের -ভিত্তিতে যে ব্যবসায় গড়ে তোলে তাকে অংশীদারি ব্যবসায় বলে।"
        },
        {
          "label": "খ",
          "question": "",
          "explanation": "যে চুক্তির মাধ্যমে আবিষ্কৃত জিনিসের ওপর আবিষ্কারককে নির্দিষ্ট মেয়াদের জন্য সম্পূর্ণ মালিকানা দেওয়া হয়, তাকে পেটেন্ট বলে। এতে উদ্ভাবনকারীর আর্থিক স্বার্থ রক্ষা পায়। পেটেন্টের ক্ষেত্রে পণ্য উদ্ভাবক এবং সরকারের মধ্যে চুক্তি হয়। চুক্তি অনুযায়ী উদ্ভাবককে পণ্যটি তৈরি, উন্নয়ন, ব্যবহার ও বিক্রির একক অধিকার দেওয়া হয়।"
        },
        {
          "label": "গ",
          "question": "",
          "explanation": "মি. মামুনের গৃহীত বিমার ধরন হলো অগ্নি বিমা। অগ্নিজনিত ক্ষতি থেকে রক্ষা পেতে অগ্নি বিমা করা হয়। এ বিমা চুক্তি অনুযায়ী বিমাকারী অগ্নিজনিত ঝুঁকির জন্য বিমাগ্রহীতাকে প্রিমিয়াম দেয়। দুর্ঘটনা ঘটলে প্রিমিয়ামের বিনিময়ে বিমাকারী আর্থিক ক্ষতিপূরণ দেয়। সাধারণত পণ্য, ঘরবাড়ি, গুদাম, কারখানা প্রভৃতির জন্য বিমা করা হয়। মামুন গার্মেন্টস-এর স্বত্বাধিকারী মি. মামুন। তার প্রতিষ্ঠানে বৈদ্যুতিক শর্ট সার্কিট থেকে অগ্নিকাণ্ড হয়। এতে ব্যাপক ক্ষয়ক্ষতি সংঘটিত হয়। এ ধরনের অগ্নিকান্ড যেকোনো সময় হতে পারে। এতে প্রতিষ্ঠান আর্থিকভাবে ক্ষতিগ্রস্ত হয়। তাই মি. মামুন ঝুঁকি কমাতে বিমা করে রেখেছিলেন। ফলে অগ্নিকান্ডের পর তিনি বিমাগ্রহীতার কাছ থেকে আর্থিক ক্ষতিপূরণ পান। আগুন থেকে ব্যবসায় সুরক্ষায় এ ধরনের নিরাপত্তা দেয় অগ্নিবিমা। সুতরাং, মি. মামুন অগ্নি বিমা করেছেন।"
        },
        {
          "label": "ঘ",
          "question": "",
          "explanation": "মি. মামুনের মতো ব্যবসায়ীদের কাছে অগ্নি বিমার যথেষ্ট গুরুত্ব আছে বলে আমি মনে করি। ব্যবসায়ে অগ্নিজনিত ঝুঁকি থাকে। অগ্নিজনিত দুর্ঘটনার কারণে ব্যবসায়ী নিঃস্ব হয়ে যেতে পারে। এজন্য অগ্নি বিমা করা হয়। এতে অগ্নিজনিত দুর্ঘটনার জন্য আর্থিক ক্ষতিপূরণ পাওয়া যায়। মামুন গার্মেন্টস-এর মালিক মি. মামুন ব্যবসায়ের জন্য অগ্নি বিমা করেন। তার প্রতিষ্ঠানে অগ্নিকাণ্ড সংঘটনের ফলে ব্যাপক ক্ষয়ক্ষতি হয়। ABC বিমা - কোম্পানি সঠিক তদন্তের মাধ্যমে ক্ষতির পরিমাণ নির্ণয় করে তাকে ক্ষতিপূরণ দেয়। এতে তার ব্যবসায়ের কার্যক্রম গতিশীল থাকে। ব্যবসায়ে যেকোনো সময় অগ্নিকাণ্ড হতে পারে। এতে ব্যবসায়ী ক্ষতিগ্রস্ত হন। অগ্নি বিমা করা থাকলে এ পরিস্থিতিতে আর্থিক ক্ষতিপূরণ পাওয়া যায়। এতে ব্যবসায়ী আর্থিক ক্ষতি কাটিয়ে ওঠতে পারেন। আবার ব্যবসায় চালু করতে সক্ষম হন। মি. মামুনও এভাবেই তার ব্যবসায়ের কাজ সচল রেখেছেন। এতে মি. মামুনের মতো ব্যবসায়ীদের ব্যবসায়ের আর্থিক স্বার্থ সুরক্ষিত থাকে। তাই ব্যবসায়ীদের কাছে অগ্নি বিমা অনেক গুরুত্বপূর্ণ।"
        }
      ]
    },
    {
      "number": "7",
      "uddipok": "মি. নাসের ফ্যামিলি এন্টারপ্রাইজ-এর কর্ণধার। কয়েকজন দক্ষ কর্মকর্তা নিয়োগের লক্ষ্যে তিনি সকল প্রক্রিয়া সম্পন্ন করেন। সকল শ্রেণির কর্মকর্তাদের পূর্বনির্ধারিত লক্ষ্যার্জনে সকল উপকরণের সর্বোচ্চ ব্যবহার নিশ্চিত করেন। সংশ্লিষ্টদের নানান পরামর্শ ও দায়িত্ব প্রদান করেন। একজন বিক্রয় কর্মকর্তা বিক্রয় পলিসিতে কিছু সংশোধনের প্রস্তাব করলে তিনি তা গ্রহণ করেন। মুনাফার হার সন্তোষজনক হওয়ায় একটি অংশ কর্মীদের মধ্যে বণ্টন করে দেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "ব্যবস্থাপনা হলো অন্যের সামর্থ্যকে কাজে লাগিয়ে দক্ষতার সাথে কাজ করিয়ে নেওয়ার কৌশল।"
        },
        {
          "label": "খ",
          "question": "",
          "explanation": "সাধারণত ব্যবসায়ের জন্য অর্থ সংগ্রহ করাকে অর্থায়ন বলে। যেকোনো ব্যবসায় প্রতিষ্ঠানের জন্য অর্থ বা মূলধন প্রয়োজন। এর কাজ চালু রাখা ও ব্যবসায় সম্প্রসারণের জন্য অর্থের প্রয়োজন। ব্যবসায়ের আর্থিক প্রয়োজন মেটানোর জন্য অর্থ সংগ্রহ, সংরক্ষণ ও সংগৃহীত অর্থের সুষ্ঠু ব্যবহার সংক্রান্ত সব কাজ ব্যবসায় অর্থায়নের অন্তর্ভুক্ত।"
        },
        {
          "label": "গ",
          "question": "",
          "explanation": "মি. নাসেরের \"মুনাফার অংশ বণ্টন\" প্রেষণাদান কাজের অন্তর্ভুক্ত। এর মাধ্যমে কর্মীদের সামর্থ্যের সর্বোচ্চ ব্যবহার করা যায়। শুধু নির্দেশনা দিলেই কর্মীরা কাজ করে না। বরং, তাদের মধ্যে কাজের প্রতি আগ্রহও সৃষ্টি করতে হয়। তাদের বিভিন্ন সুযোগ-সুবিধা দিয়ে উৎসাহিত করা হয়। কর্মীদের মধ্যে কাজের উৎসাহ তৈরির এ প্রক্রিয়াই হলো প্রেষণা। মি. নাসের ফ্যামিলি এন্টারপ্রাইজ-এর কর্ণধার। তিনি সকল শ্রেণির কর্মকর্তাদের পূর্বনির্ধারিত লক্ষ্যার্জনে সব উপকরণের সর্বোচ্চ ব্যবহার নিশ্চিত করেন। এছাড়াও একজন বিক্রয় কর্মকর্তা বিক্রয় পলিসিতে কিছু সংশোধনের প্রস্তাব করলে তিনি তা গ্রহণ করেন। তাছাড়া মুনাফার হার সন্তোষজনক হওয়ায় একটি অংশ তিনি কর্মীদের মধ্যে বণ্টন করে দেন। এতে কর্মীরা আনন্দিত হয়। আর তারা নিজেদেরকে প্রতিষ্ঠানের জন্য গুরুত্বপূর্ণ মনে করে। নিজেদের আগ্রহে তারা কাজ করে। ফলে প্রতিষ্ঠানটি সফলভাবে ব্যবসায় পরিচালনা করছে। এতে কর্মচারীদের মানসিক প্রশান্তিও আসবে। এসব বৈশিষ্ট্য প্রেষণাদানের সাথে সম্পর্কিত। সুতরাং, মি. নাসেরের \"মুনাফার অংশ বণ্টন\" কাজটি প্রেষণাদানের অন্তর্গত।"
        },
        {
          "label": "ঘ",
          "question": "",
          "explanation": "ফ্যামিলি এন্টারপ্রাইজ-এর সাফল্যের জন্য সঠিক ব্যবস্থাপনার অবদান মুখ্য বলে আমি মনে করি। পূর্বনির্ধারিত লক্ষ্য অর্জনের জন্য সম্পাদিত কার্যাবলি ব্যবস্থাপনার অন্তর্গত। এ কাজগুলো হলো পরিকল্পনা, সংগঠন, কর্মীসংস্থান, নির্দেশনা, প্রেষণা, সমন্বয় ও নিয়ন্ত্রণ ব্যবস্থাপনার অন্তর্গত। প্রতিষ্ঠানে সফলতা পেতে হলে এসব কাজ দক্ষতার সাথে করা আবশ্যক। উদ্দীপকের মি. নাসের দক্ষ কর্মকর্তা নিয়োগ দেন। প্রতিষ্ঠানের জন্য প্রয়োজনীয় উপকরণ সংগ্রহ করেন। আবার, উপকরণগুলোর সর্বোত্তম ব্যবহার নিশ্চিত করেন। পাশাপাশি কর্মকর্তাদের প্রয়োজনীয় দিকনির্দেশনা ও পরামর্শ প্রদান করেন। এছাড়াও তিনি কর্মকর্তাদের সংশোধনের প্রস্তাবও গ্রহণ করেন। অন্যদিকে, প্রতিষ্ঠানের মুনাফার অংশও কর্মীদের মধ্যে বণ্টন করে দেন। অর্থাৎ, তার সকল কাজ সুষ্ঠু ব্যবস্থাপনা কার্যাবলির অন্তর্ভুক্ত। মি. নাসের প্রতিষ্ঠানের মূল লক্ষ্য বাস্তবায়নের জন্য ব্যবস্থাপনার কাজগুলো সম্পন্ন করেন। তিনি এ কাজগুলো দক্ষতার সাথে ও সঠিকভাবে করেন। তার দক্ষ ব্যবস্থাপনার কারণে সামগ্রিক কাজে শৃঙ্খলা বজায় থাকে। তার সঠিক নির্দেশনায় কর্মীরাও নির্ভুলতার সাথে কাজ করে। তিনি কর্মীদের নির্দেশনা দানের পাশাপাশি নিজেও কর্মীদের পরামর্শ গ্রহণ করেন। এছাড়া, কর্মীদের মধ্যে মুনাফা বণ্টনের ফলে তারা উৎসাহিত হয়। এতে তারা তাদের দায়িত্ব পালনে সচেষ্ট থাকে। এভাবে তার প্রতিষ্ঠানের লক্ষ্যমাত্রা সহজে অর্জিত হয়। সুতরাং, সুষ্ঠু ব্যবস্থাপনাই ফ্যামিলি এন্টারপ্রাইজ-এর সফলতা অর্জনে ভূমিকা রাখে।"
        }
      ]
    },
    {
      "number": "8",
      "uddipok": "মি. মাছুদ নীলগীরি কোং লি.-এর ব্যবস্থাপনা পরিচালক। শ্রমিক-কর্মীরা অত্যন্ত সুশৃঙ্খল ও নিয়মতান্ত্রিকভাবে দায়িত্ব পালন করে থাকেন। তিনি যোগ্যতা অনুযায়ী দায়িত্ব অর্পণ করে মানবিক ও সকল উপকরণের সর্বোচ্চ ব্যবহারে দক্ষতার পরিচয় দেন। ফলে সমজাতীয় প্রতিষ্ঠানের তুলনায় সহজে লক্ষ্য অর্জিত হয়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "কোনো পণ্যকে অন্য কোনো প্রতিষ্ঠানের পণ্য থেকে স্বতন্ত্র করার লক্ষ্যে ব্যবহৃত প্রতীককে ট্রেডমার্ক বলে।"
        },
        {
          "label": "খ",
          "question": "",
          "explanation": "সততা ব্যবসায়ীর নৈতিক গুণাবলির অন্তর্ভুক্ত একটি বিষয়। সততা একজন ব্যবসায়ীকে গ্রাহক আকৃষ্ট করতে সাহায্য করে। এছাড়াও ব্যবসায়ের সুনাম বাড়াতে সহায়ক ভূমিকা পালন করে। ব্যবসায়ীকে প্রতিযোগিতামূলক বাজারে টিকে থাকতে সাহায্য করে। তাই সততা ব্যবসায়ে জন্য একটি মূল্যবান সম্পদ।"
        },
        {
          "label": "গ",
          "question": "",
          "explanation": "উদ্দীপকের নীলগীরি কোং লি.-এর আমলাতান্ত্রিক নেতৃত্ব অনুসরণ করা হয়। এ নেতৃত্বে নেতা কর্মীদের আদেশ দিয়ে কাজ আদায় করে নেন। কর্মীরা নেতার আদেশ পালনে বাধ্য থাকেন। এখানে কর্মীদের সর্বদা নিয়মমাফিক দায়িত্ব পালন করতে হয়। এই নেতৃত্বে নেতার চেয়ে নেতার আদেশ এবং ব্যক্তিগত সম্পর্কের চেয়ে শৃঙ্খলা বেশি গুরুত্বপূর্ণ হয়। উদ্দীপকের নীলগীরি কোং লি.-এর ব্যবস্থাপনা পরিচালক মি. মাছুদ। তিনি কর্মীদের যোগ্যতা অনুযায়ী দায়িত্ব অর্পণ করে থাকেন। কর্মীরা সঠিক সময়ে শৃঙ্খলার সাথে কাজ সম্পন্ন করেন। তারা নেতার আদেশ ও প্রতিষ্ঠানের কাজের নিয়মকে বেশি গুরুত্ব দেন। ফলে প্রতিষ্ঠানের সকল উপকরণের সর্বোচ্চ ব্যবহার হয়। এসব বৈশিষ্ট্যের সাথে আমলাতান্ত্রিক নেতৃত্বের মিল আছে। সুতরাং বলা যায়, নীলগীরি কোং লি.-এ আমলাতান্ত্রিক নেতৃত্ব বিদ্যমান।"
        },
        {
          "label": "ঘ",
          "question": "",
          "explanation": "মি. মাছুদের প্রতিষ্ঠানের লক্ষ্য অর্জনে সুষ্ঠু ব্যবস্থাপনা গুরুত্বপূর্ণ ভূমিকা রেখেছে বলে আমি মনে করি। সুষ্ঠু ব্যবস্থাপনার মাধ্যমে প্রতিষ্ঠানের উপকরণ ও সম্পদসমূহকে সঠিকভাবে ব্যবহার করে প্রত্যাশিত ফল অর্জন করা যায়। একজন ব্যবস্থাপক দক্ষতার সাথে কাজ পরিচালনা করতে পারলেই প্রতিষ্ঠানের উদ্দেশ্য অর্জন সহজ হয়। বর্তমানে প্রতিটি প্রতিষ্ঠানে সুষ্ঠু ব্যবস্থাপনা একটি গুরুত্বপূর্ণ বিষয় হিসেবে বিবেচিত হয়। উদ্দীপকের নীলগীরি কোং লি.-এর ব্যবস্থাপনা পরিচালক মি. মাছুদ। তিনি কর্মীদের যোগ্যতা অনুযায়ী দায়িত্ব অর্পণ করেন। তার প্রতিষ্ঠানে কর্মীরা অত্যন্ত সুশৃঙ্খল ও নিয়মতান্ত্রিকভাবে দায়িত্ব পালন করে থাকেন। এছাড়া তিনি সকল উপকরণের সর্বোচ্চ ব্যবহার নিশ্চিত করেন। এর ফলে অন্যান্য প্রতিষ্ঠানের তুলনায় সহজে তার লক্ষ্য অর্জিত হয়। মি. মাছুদের কার্যকর দিকনির্দেশনা ও পরিচালনায় প্রতিষ্ঠানটি সহজে লক্ষ্যের দিকে এগিয়ে যায়। তার দক্ষতার কারণে শ্রমিক-কর্মচারীরা তাদের করণীয় কাজ সম্পর্কে সঠিক ধারণা পায়। তারা সকল উপাদানের সদ্ব্যবহার করতে পারে। ফলে প্রতিষ্ঠানের কাজ সঠিকভাবে সম্পাদন করা সম্ভব হয়। এতে প্রতিষ্ঠানের লক্ষ্যও সহজে অর্জিত হয়। তাই বলা যায়, মি. মাছুদের প্রতিষ্ঠানের লক্ষ্য অর্জনে সুষ্ঠু ব্যবস্থাপনা গুরুত্বপূর্ণ ভূমিকা রেখেছে।"
        }
      ]
    },
    {
      "number": "9",
      "uddipok": "শফিক একজন স্টেশনারি দোকানদার। প্রতিদিন তার দোকানে প্রচুর কেনা-বেচা হয়। কারণ ক্রেতা ও ভোক্তাদের আকৃষ্ট করার প্রায় সব গুণ তার মধ্যে রয়েছে। পাশে কবিরের মুদি দোকান থাকলেও তার দোকানে তেমন বিক্রি হয় না। কারণ তিনি ক্রেতাদের সাথে সুন্দর ব্যবহার করেন না।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "পণ্যদ্রব্যের গুণাগুণ, রং, আকার প্রভৃতি বৈশিষ্ট্যের ওপর ভিত্তি করে পণ্যের মান নির্ধারণ করাকে প্রমিতকরণ বলে।"
        },
        {
          "label": "খ",
          "question": "",
          "explanation": "ভোক্তার চাহিদা, রুচি, পছন্দ প্রভৃতি যাচাই-বাছাই করা হলো ভোক্তা বিশ্লেষণ। ভোক্তা বিশ্লেষণের মাধ্যমে ক্রেতা বা ভোক্তাদের চাহিদা ও রুচি সম্পর্কে তথ্য সংগ্রহ করা হয়। এরপর উৎপাদকরা সংগৃহীত তথ্যের ওপর ভিত্তি করে পণ্য উৎপাদন ও বিপণন করতে পারে। এতে বাজারে পণ্যের গ্রহণযোগ্যতা বাড়ে।"
        },
        {
          "label": "গ",
          "question": "",
          "explanation": "উদ্দীপকের কবিরের মধ্যে বিক্রয়কর্মীর মার্জিত ব্যবহারের গুণের অভাব রয়েছে। বিক্রয়কর্মীকে অবশ্যই ভদ্র, নম্র, অমায়িক ও মার্জিত ব্যবহারের অধিকারী হতে হয়। বিক্রয়কর্মীর ব্যবহার উত্তম হলে গ্রাহকরা আকৃষ্ট হয়। ভালো ও সুন্দর ব্যবহারের মাধ্যমে অনেক নতুন গ্রাহককে স্থায়ী গ্রাহকে পরিণত করা যায়। উদ্দীপকে কবিরের একটি মুদি দোকান আছে। কিন্তু তার দোকানে বিক্রির পরিমাণ অনেক কম। কারণ তিনি ক্রেতাদের সাথে সুন্দর ব্যবহার করেন না। ক্রেতাদের কাছে এ ধরনের ব্যবহার পছন্দনীয় নয়। এজন্য ক্রেতারা তার দোকানে ভিড় করে না। ফলে বিক্রির পরিমাণ কম হয়। তাই বলা যায়, কবিরের মধ্যে ক্রেতাদের সাথে মার্জিত ব্যবহারের গুণের অভাব রয়েছে।"
        },
        {
          "label": "ঘ",
          "question": "",
          "explanation": "\"খুচরা ব্যবসায়ের সার্বিক উন্নতির জন্য একজন বিক্রয়কর্মীর ভূমিকাই প্রধান\"- উদ্দীপকের আলোকে উক্তিটি যথার্থ। খুচরা ব্যবসায়ী সরাসরি ক্রেতা বা ভোক্তাদের কাছে পণ্য বিক্রি করে। তাই ক্রেতা ও ভোক্তাদের সাথে খুচরা ব্যবসায়ীর প্রত্যক্ষ সম্পর্ক তৈরি হয়। এক্ষেত্রে খুচরা ব্যবসায়ীকে বিক্রয়কর্মী হিসেবে ক্রেতা দক্ষ আকর্ষণ করতে হয়। এতে তার প্রতিষ্ঠানের বিক্রি বাড়ে। উদ্দীপকের শফিক একজন স্টেশনারি দোকানদার। প্রতিদিন তার দোকানে প্রচুর কেনা-বেচা হয়। কারণ ক্রেতা ও ভোক্তাদের আকৃষ্ট করার প্রায় সব গুণ তার মধ্যে রয়েছে। তাই তার দোকানে সবসময় ভিড় লেগে থাকে। শফিক একজন খুচরা ব্যবসায়ী হওয়ায় ক্রেতা ও ভোক্তাদের সাথে তার সরাসরি যোগাযোগ হয়। এক্ষেত্রে শফিক ক্রেতাদের আকৃষ্ট করার সুযোগ পায়। সে তার উত্তম ব্যবহার দিয়ে সম্ভাব্য ক্রেতাকে স্থায়ী ক্রেতায় পরিণত করতে পারে, যা সাধারণত একজন বিক্রয়কর্মীর কাজ। শফিকের মতো বিক্রয়কর্মী ইতিবাচক দৃষ্টিভঙ্গি দিয়ে গ্রাহকের কাছে পণ্যের গুণাগুণ, মূল্য, ব্যবহারবিধি প্রভৃতি তুলে ধরে। এতে গ্রাহকের সংখ্যা বাড়ে। ফলে বিক্রির পরিমাণ বেড়ে যায়। তাই বলা যায়, খুচরা ব্যবসায়ের সার্বিক উন্নতির জন্য একজন বিক্রয়কর্মীর ভূমিকাই প্রধান।"
        }
      ]
    },
    {
      "number": "10",
      "uddipok": "আমেরিকান পিজ্জা হাটের সাথে বাংলাদেশের ট্রান্সকম ফুডস লিমিটেড চুক্তিতে আবদ্ধ হয়েছে। চুক্তি মতে, ট্রান্সকম ফুডস লিমিটেড শুধু পিজ্জা হাটের পণ্য উৎপাদন ও বিক্রয় করতে পারবে। সম্প্রতি চট্টগ্রামের জিইসির 'মোড়ে পিজ্জা হাটের নতুন একটি শাখা উদ্বোধন করেন। শাখাটির পাশে একটি দাহ্য পদার্থের দোকান থাকায় সম্ভাব্য দুর্ঘটনার আশঙ্কায় ট্রান্সকম ফুডস লিমিটেড নির্দিষ্ট প্রিমিয়ামের বিনিময়ে 'X' কোম্পানির সাথে চুক্তি করে।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "পাবলিক লিমিটেড কোম্পানি ব্যবসায় সংগঠনকে কার্যারম্ভের জন্য অনুমতিপত্র সংগ্রহ করতে হয়।"
        },
        {
          "label": "খ",
          "question": "",
          "explanation": "কোনো কাজ হাতেকলমে শিখিয়ে তা সম্পর্কে বাস্তব ধারণা দেওয়ার উপায় হলো প্রশিক্ষণ। নতুন কর্মীদের প্রশিক্ষণ দিয়ে কাজ শেখানো হয়। এতে কাজ সম্পর্কে তাদের ধারণা হয়। তারা দক্ষতা অর্জন করে। ফলে কাজের ভুল-ত্রুটি কমে যায়। এভাবে প্রশিক্ষিত কর্মীগণ দক্ষতার সাথে কার্যসম্পাদন করতে পারে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত প্রথম পর্যায়ের ব্যবসায়টি ফ্রানসাইজিং ব্যবসায়ের অন্তর্গত। এ ধরনের ব্যবসায়ে কোনো খ্যাতনামা কোম্পানির নাম ব্যবহার করে এর পণ্য তৈরি ও বিক্রির অনুমতি পাওয়া যায়। এখানে ফ্রানসাইজি ও ফ্রানসাইজরের মধ্যে চুক্তি স্বাক্ষরিত হয়। এতে পুঁজির পরিমাণ, প্রশিক্ষণের ব্যবস্থা, ফ্রানসাইজ এলাকা প্রভৃতি বিষয় উল্লেখ থাকে। উদ্দীপকে উল্লেখ্য, আমেরিকার পিজ্জা হাটের সাথে বাংলাদেশের ট্রান্সকম ফুডস লিমিটেড চুক্তিতে আবদ্ধ হয়েছে। চুক্তি মতে, ট্রান্সকম ফুডস লিমিটেড শুধু পিজ্জা হাটের পণ্য উৎপাদন ও বিক্রি করতে পারবে। আবার, ঐ কোম্পানির পণ্যের মানও একই হতে হবে। এক্ষেত্রে চুক্তির জন্য আমেরিকার প্রতিষ্ঠানকে ট্রান্সকম ফুডস লিমিটেড নির্দিষ্ট হারে ফি দিবে। এখানে আমেরিকার পিজ্জা হাট হলো ফ্রানসাইজর। আর ট্রান্সকম ফুডস লিমিটেড হলো ফ্রানসাইজি। এসব বৈশিষ্ট্যের সাথে ফ্রানসাইজিং ব্যবসায়ের মিল আছে। সুতরাং, উদ্দীপকের প্রথম পর্যায়ে ফ্রানসাইজিং ব্যবসায়ের কথা উল্লেখ আছে।"
        },
        {
          "label": "ঘ",
          "question": "",
          "explanation": "ঝুঁকিগত প্রতিবন্ধকতা দূরীকরণ 'X' কোম্পানির মতো বিমা প্রতিষ্ঠান ব্যবসায়ের জন্য অত্যন্ত সহায়ক বলে আমি মনে করি। ব্যবসায়ে যেকোনো সময় অনাকাঙ্ক্ষিত দুর্ঘটনা ঘটতে পারে। এতে ব্যবসায়ীর আর্থিক ক্ষতির আশঙ্কা থাকে। এজন্য ব্যবসায় বা এর পণ্যের বিমা করা হয়। বিমা প্রতিষ্ঠান এ ঝুঁকি গ্রহণ করে এবং ভবিষ্যতের আর্থিক ক্ষতিপূরণের নিশ্চয়তা দেয়। এতে ব্যবসায়ী চিন্তামুক্ত থাকে। উদ্দীপকের ট্রান্সকম ফুড লিমিটেড সম্প্রতি প্রতিষ্ঠানের একটি নতুন শাখা খোলেন। শাখাটির পাশে একটি দাহ্য পদার্থের দোকান আছে। সম্ভাব্য দুর্ঘটনার আশঙ্কায় প্রতিষ্ঠানটি নির্দিষ্ট প্রিমিয়ামের বিনিময়ে 'X' কোম্পানির সাথে চুক্তি করে। এখানে 'X' কোম্পানি হলো বিমা প্রতিষ্ঠান। নতুন স্থাপিত শাখাটির পাশে দাহ্য পদার্থের দোকান থাকায় যেকোনো সময় অগ্নিকাণ্ড হতে পারে। এতে ট্রান্সকম ফুড লিমিটেড আর্থিকভাবে ক্ষতিগ্রস্ত হবে। কিন্তু অগ্নি বিমা করে রাখায় কোনো দুর্ঘটনা ঘটলে আর্থিক ক্ষতিপূরণ পাওয়া যাবে। নির্দিষ্ট প্রিমিয়ামের বিনিময়ে 'X' বিমা কোম্পানি এ ঝুঁকি গ্রহণ করেছে। ফলে ট্রান্সকম ফুড লিমিটেড ভবিষ্যতেও ব্যবসায় সচল রাখার নিশ্চয়তা পায়। এ ধরনের সুরক্ষার জন্যই প্রতিষ্ঠানটি বিমা করে। এভাবে ব্যবসায়ের ঝুঁকিগত বাধা দূর করে ভবিষ্যতের আর্থিক সুরক্ষা দিতে বিমা প্রতিষ্ঠানগুলোর ভূমিকা গুরুত্বপূর্ণ।"
        }
      ]
    },
    {
      "number": "11",
      "uddipok": "মি. জামাল সর্বদা তার প্রতিষ্ঠানের কর্মরত শ্রমিকদের প্রতি নেতিবাচক মনোভাব পোষণ করেন। তাই কর্মীরা প্রতিষ্ঠানকে নিজেদের বলে ভাবতে পারেন না। অপরদিকে জানে আলম সাহেব সিদ্ধান্ত নেওয়ার ক্ষেত্রে অধস্তনদের সাথে আলোচনা করেন এবং কর্মীদের পরামর্শও গ্রহণ করেন।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "পরিবেশ দূষণ বলতে প্রকৃতিতে মানুষের কর্মকান্ডের খারাপ প্রভাব প্রতিফলিত হওয়াকে বোঝায়।"
        },
        {
          "label": "খ",
          "question": "",
          "explanation": "ব্যবসায়ের ক্ষেত্রে ভালো ব্যবস্থাকে নেওয়া ও মন্দটিকে এড়িয়ে চলা হলো ব্যবসায় নৈতিকতা। নৈতিক আচরণবিধি অনুসরণের ফলে ব্যবসায়ী ন্যায়-অন্যায়, সত্য-অসত্য প্রভৃতি বিষয় মেনে চলে। আর এসব বিষয় বিবেচনা করে নেওয়া সিদ্ধান্ত একটি সুখী ও সুন্দর সমাজ গঠনে সহায়তা করে। এতে ভোক্তা ন্যায্যমূল্যে মানসম্পন্ন পণ্য পেতে পারে। ফলে জীবনযাত্রার মান উন্নত হয় এবং তা দেশের জন্য কল্যাণ বয়ে আনে।"
        },
        {
          "label": "গ",
          "question": "",
          "explanation": "উদ্দীপকের মি. জামালের নেতৃত্ব স্বৈরতান্ত্রিক। এ ধরনের নেতৃত্বে কর্মীদেরকে চাপ প্রয়োগ ও ভয়-ভীতি দেখিয়ে কাজ আদায় করা হয়। কাজে ভুল হলে প্রয়োজনে তাদের শাস্তি দেওয়া হয়। নেতা নিজের ইচ্ছামতো সব সিদ্ধান্ত নিয়ে থাকে। কর্মীদের মতামত বা সুযোগ-সুবিধার কোনো গুরুত্ব দেওয়া হয় না। নেতা কর্মীদের প্রতি নেতিবাচক মনোভাব পোষণ করে। উদ্দীপকের মি. জামাল সর্বদা তার প্রতিষ্ঠানের শ্রমিকদের প্রতি নেতিবাচক মনোভাব পোষণ করেন। তিনি শুধু আদেশ করেন, কোনো জবাবদিহি করেন না। তিনি সম্পূর্ণভাবে নিজের ক্ষমতা ও সামর্থ্যের ওপর নির্ভর করেন। কর্মীদের মতামত বা পরামর্শ গ্রহণ করেন না। তাদেরকে সবসময় চাপের মধ্যে রাখেন। তাদের সামর্থ্যের ওপর আস্থা রাখেন না। তাই তার কর্মীরা প্রতিষ্ঠানকে নিজেদের বলে ভাবতে পারে না। এসব বৈশিষ্ট্যের সাথে স্বৈরতান্ত্রিক নেতৃত্বের মিল আছে। তাই মি. জামালের নেতৃত্বকে স্বৈরতান্ত্রিক বলা হয়।"
        },
        {
          "label": "ঘ",
          "question": "",
          "explanation": "ব্যবসায়ের সার্বিক কল্যাণে উদ্দীপকের মি. জামালের স্বৈরতান্ত্রিক নেতৃত্বের চেয়ে জানে আলম সাহেবের গণতান্ত্রিক নেতৃত্বকে আমি সুপারিশ করব। স্বৈরতান্ত্রিক নেতৃত্বে নেতা কর্মীদের চাপ প্রয়োগ ও ভয়-ভীতি দেখিয়ে কাজ আদায় করেন। এখানে কর্মীদের কোনো গুরুত্ব থাকে না। অন্যদিকে, গণতান্ত্রিক নেতৃত্বে কর্মীদের সাথে আলোচনার মাধ্যমে সিদ্ধান্ত নেওয়া হয়। এখানে কর্মীরা নিজেদের গুরুত্ব পায়। উদ্দীপকে মি. জামাল তার প্রতিষ্ঠানের কর্মরত শ্রমিকদের প্রতি নেতিবাচক মনোভাব পোষণ করেন। অর্থাৎ তিনি স্বৈরতান্ত্রিক নেতৃত্ব অনুসরণ করেন। অন্যদিকে, জানে আলম সাহেব সিদ্ধান্ত নেওয়ার ক্ষেত্রে অধস্তনদের সাথে আলোচনা করেন। পাশাপাশি তাদের পরামর্শও গ্রহণ করেন। এক্ষেত্রে তিনি গণতান্ত্রিক নেতৃত্ব অনুসরণ করেন। মি. জামাল স্বৈরতান্ত্রিক নেতৃত্ব অনুসরণ করায় কর্মীরা তাকে পছন্দ করে না। তার প্রতি কর্মীরা সবসময় অসন্তুষ্ট থাকে। ফলে তারা কাজের প্রতি আগ্রহও হারিয়ে ফেলে। দীর্ঘমেয়াদে এরূপ নেতৃত্ব ভালো ফল দেয় না। অপরদিকে, জানে আলম সাহেব গণতান্ত্রিক নেতৃত্ব অনুসরণ করায় কর্মীরা নিজেদের গুরুত্ব পায়। তারা সিদ্ধান্তের ক্ষেত্রে মতামত দিতে পারায় নিজেদেরকে প্রতিষ্ঠানের জন্য গুরুত্বপূর্ণ মনে করে। এতে তাদের কাজের প্রতি আগ্রহ বাড়ে। তারা নেতার প্রতিও সবসময় সন্তুষ্ট থাকে। এরূপ নেতৃত্ব দীর্ঘমেয়াদে বেশি কার্যকর হয়। তাই, ব্যবসায়ের সার্বিক কল্যাণে জানে আলম সাহেবের গণতান্ত্রিক নেতৃত্বকে আমি সুপারিশ করব।"
        }
      ]
    }
  ]
}