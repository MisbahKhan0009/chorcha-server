{
  "title": "সিলেট বোর্ড ২০২৩",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "পর্যটকরা বান্দরবানে গিয়ে বাঁশের মোচা দিয়ে তৈরি খাবার খেতে পছন্দ করে। শুধু এ ধারণা থেকে বিভিন্ন অনিশ্চয়তা সত্ত্বেও জয় মারমা একটি খাবার হোটেল স্থাপন করলেন। পর্যটকদের চাহিদা মেটাতে তিনি বিভিন্ন এলাকা থেকে বাঁশের মোচা সংগ্রহের জন্য কর্মী নিয়োগ দিয়েছেন। বাঁশের মোচার দাম এবং কর্মীদের বেতন মেটাতে গিয়ে তিনি একটি আর্থিক প্রতিষ্ঠান থেকে স্বল্প সুদে এবং সহজ শর্তে ঋণ গ্রহণ করলেন। হোটেলের আয় থেকে তিনি অনাথ শিশুদের খাবার ও পড়ালেখার খরচ বহন করেন। পাহাড়ি এলাকায় জয় মারমার এ উদ্যোগ বর্তমানে অনেকের কাছে দৃষ্টান্ত।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "ফলাফল অনিশ্চিত জেনেও যিনি দৃঢ় মনোবল ও সাহসিকতার সাথে ব্যবসায় স্থাপন ও সফলভাবে তা পরিচালনা করেন, তিনি ব্যবসায় উদ্যোক্তা বা শিল্পোদ্যোক্তা।"
        },
        {
          "label": "খ",
          "question": "",
          "explanation": "যিনি ঝুঁকি নিয়ে নিজস্ব চেষ্টায় নতুন কিছু তৈরি করেন তিনিই উদ্যোক্তা। ভবিষ্যৎ উদ্যোক্তা হওয়ার কিছু ব্যক্তিগত গুণাবলি অনেকে জন্মসূত্রেই পেয়ে থাকে। যেমন: আত্মবিশ্বাস, স্বাধীনচেতা, উদ্যম, সাহস, সৃজনশীলতা প্রভৃতি। এগুলো তারা পরবর্তীতে কাজে লাগিয়ে ব্যবসায় বা অন্যান্য ক্ষেত্রে সফলতা পান। তাই বলা হয়, উদ্যোক্তাগণ জন্মগতভাবেই উদ্যোক্তা।"
        },
        {
          "label": "গ",
          "question": "",
          "explanation": "পণ্যের দাম ও বেতন পরিশোধের মাধ্যমে জয় মারমার মধ্যে উদ্যোক্তার পুঁজি সংগ্রহের ক্ষমতা গুণটি ফুটে ওঠেছে। ব্যবসায় প্রতিষ্ঠান পরিচালনা করতে প্রয়োজনীয় পরিমাণ অর্থের প্রয়োজন হয়। একজন উদ্যোক্তাকে বিভিন্নভাবে অর্থের সংস্থান করতে হয়। তবে কোন উৎস থেকে অর্থ সংগ্রহ করলে ব্যবসায়ের জন্য লাভজনক হবে তা একজন উদ্যোক্তাকে চিহ্নিত করতে হয়। এর মাধ্যমে উদ্যোক্তার পুঁজি সংগ্রহের ক্ষমতা প্রকাশ পায়। পর্যটকরা বান্দরবানে গিয়ে বাঁশের মোচা দিয়ে তৈরি খাবার খেতে পছন্দ করে। 'পর্যটকদের এ চাহিদার কথা মাথায় রেখে জয় মারমা একটি খাবার হোটেল স্থাপন করেন। বিভিন্ন এলাকা থেকে বাঁশের মোচা সংগ্রহের জন্য তিনি কর্মী নিয়োগ দিয়েছেন। বাঁশের মোচার দাম ও কর্মীদের বেতন মেটাতে তিনি স্বল্প সুদে ঋণ গ্রহণ করেন। এক্ষেত্রে মারমা ব্যবসায় পরিচালনা করার জন্য অর্থের যোগান দিয়েছেন। অর্থের যোগানের ক্ষেত্রে তিনি সহজ শর্তে ব্যাংক ঋণ নিয়েছেন। এর মাধ্যমে তার মধ্যে উদ্যোক্তার পুঁজি সংগ্রহের ক্ষমতা গুণটি ফুটে ওঠেছে।"
        },
        {
          "label": "ঘ",
          "question": "",
          "explanation": "উদ্যোক্তার বৈশিষ্ট্যের আলোকে জয় মারমা একজন আদর্শ উদ্যোক্তা। ব্যবসায় স্থাপন সংক্রান্ত সব কর্মকান্ড সফলভাবে পরিচালনা করতে ব্যবসায় উদ্যোগ সহায়তা করে। একজন সফল উদ্যোক্তা ঝুঁকি পরিমাপ করতে পারেন। সীমিত ঝুঁকি নিয়ে তিনি ব্যবসায় শুরু করেন। তিনি নিজের জন্য কর্মসংস্থানের পাশাপাশি দেশের উন্নয়নে অবদান রাখেন। জয় মারমা বান্দরবানে পর্যটকদের চাহিদার কথা বিবেচনায় রেখে একটি খাবার হোটেল স্থাপন করেন। বিভিন্ন অনিশ্চয়তা সত্ত্বেও তিনি ঝুঁকি নিয়ে এ ব্যবসায় শুরু করেন। বিভিন্ন এলাকা থেকে বাঁশের মোচা সংগ্রহের জন্য তিনি কয়েকজন কর্মী নিয়োগ দেন। তাছাড়া তিনি পণ্যের দাম এবং কর্মীদের বেতন পরিশোধ করতে ব্যাংক থেকে স্বল্প সুদে ঋণ গ্রহণ করেন। তার কাজের মধ্যে একজন আদর্শ উদ্যোক্তার একাধিক গুণাবলি প্রকাশ পেয়েছে। জয় মারমা ঝুঁকি থাকা সত্ত্বেও বান্দরবানে হোটেল স্থাপন করেছেন। এর মাধ্যমে তার মধ্যে একজন উদ্যোক্তার ঝুঁকি গ্রহণের গুণটি প্রকাশ পেয়েছে। তাছাড়া তিনি নিজের পাশাপাশি কয়েকজন ব্যক্তির কাজের ব্যবস্থা করেছেন। এতে বেকারত্ব কমেছে। এর মাধ্যমে তিনি দেশের অর্থনীতিতে ভূমিকা রাখেন। ব্যবসায়ের আয় থেকে তিনি শিশুদের পড়ার খরচ মেটান। তিনি তাদের খাবারের ব্যবস্থা করেন। এর মাধ্যমে তিনি সামাজিক দায়বদ্ধতা পালন করেন। এসব বৈশিষ্ট্যের আলোকে বলা যায়, জয় মারমা একজন আদর্শ উদ্যোক্তা।"
        }
      ]
    },
    {
      "number": "2",
      "uddipok": "সজীব একজন ব্যবস্থাপক। নতুন একটি কারখানার জন্য বিভিন্ন বিভাগে দক্ষ লোক নিয়োগ করেন। কর্মীদের বিভিন্ন বিভাগে ভাগ করে কাজ সুনির্দিষ্ট করে দেন। মাঝে মধ্যে কর্মীদের দিয়ে অতিরিক্ত কাজ করাতে গিয়ে তিনি বিভিন্ন পুরস্কারের ব্যবস্থা করেন। ফলে কর্মীরা আগ্রহী হয়। । তিনি নিজেই কর্মীদের কাজের ভুল নির্ণয় করেন এবং তা সংশোধনের ব্যবস্থা করেন। ফলে তার পরিকল্পনা বাস্তবায়ন সহজ হয়।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হলেন হেনরি ফেওল।"
        },
        {
          "label": "খ",
          "question": "",
          "explanation": "পরিকল্পনা হলো ভবিষ্যত কার্যক্রমের প্রতিচ্ছবি বা দিকনির্দেশনা। ব্যবসায় প্রতিষ্ঠানের অভ্যন্তরীণ ও বাহ্যিক সমস্যা মোকাবিলার জন্য পরিকল্পনা করা হয়। এ পরিকল্পনা সঠিক হলে ভবিষ্যতের কাজও সুষ্ঠু এবং নির্ভুলভাবে পরিচালিত হয়। পরিকল্পনা অনুযায়ী কাজ করলে সহজেই লক্ষ্যে পৌছানো সম্ভব হয়। তাই বলা যায়, পরিকল্পনা উদ্দেশ্য অর্জনকে সহজ করে।"
        },
        {
          "label": "গ",
          "question": "",
          "explanation": "কর্মীদের আগ্রহী করতে সজীবের উদ্যোগটি হলো প্রেষণাদান। প্রেষণার মাধ্যমে কর্মীদের সামর্থ্যের সর্বোচ্চ ব্যবহার করা যায়। শুধু নির্দেশনা দিলেই কর্মীরা কাজ করে না। বরং তাদের মধ্যে কাজের প্রতি আগ্রহ সৃষ্টি করতে হয়। কর্মীদের মধ্যে কাজের উৎসাহ তৈরির এ প্রক্রিয়াই হলো প্রেষণা। উদ্দীপকে সজীব একজন ব্যবস্থাপক। তিনি কারখানার কর্মীদের দিয়ে অতিরিক্ত কাজ করাতে গিয়ে বিভিন্ন পুরস্কার দেন। ফলে কর্মীরা কাজে আগ্রহী হয়। এতে কর্মীরা মালিকের প্রতি সন্তুষ্ট ও অনুগত থাকে। এ কারণে তারা প্রতিষ্ঠানকে নিজের মনে করে কাজ করে। এটি কর্মীদের মনোবল বাড়িয়ে দেয়। এসব বৈশিষ্ট্যের সাথে প্রেষণার মিল আছে। সুতরাং, কর্মীদের আগ্রহী করতে সজীবের উদ্যোগটি হলো প্রেষণা।"
        },
        {
          "label": "ঘ",
          "question": "",
          "explanation": "ব্যবস্থাপনার কার্যাবলির আলোকে সজীব একজন দক্ষ ব্যবস্থাপক। সুষ্ঠু ব্যবস্থাপনার মাধ্যমে প্রতিষ্ঠানের উপকরণ ও সম্পদসমূহকে সঠিকভাবে ব্যবহার করে প্রত্যাশিত ফল অর্জন করা যায়। একজন ব্যবস্থাপক দক্ষতার সাথে কাজ পরিচালনা করতে পারলেই প্রতিষ্ঠানের উদ্দেশ্য অর্জন সহজ হয়। প্রতিষ্ঠানের সফলতা অনেকাংশে নির্ভর করে একজন দক্ষ ব্যবস্থাপকের ওপর। উদ্দীপকে সজীব একজন ব্যবস্থাপক। নতুন একটি কারখানার জন্য তিনি বিভিন্ন বিভাগে দক্ষ লোক নিয়োগ করেন। কর্মীদের বিভিন্ন বিভাগে ভাগ করে কাজ সুনির্দিষ্ট করে দেন। মাঝে মধ্যে তিনি কর্মীদের জন্য পুরস্কারের ব্যবস্থাও করেন। ফলে কর্মীরা কাজে আগ্রহী হয়। এছাড়াও তিনি নিজেই কর্মীদের ভুল নির্ণয় করেন এবং তা সংশোধনের ব্যবস্থা করেন। এখানে সজীবের কারখানায় বিভিন্ন বিভাগে-দক্ষ লোক নিয়োগ ও দায়িত্ব বণ্টনের কাজটি হলো সংগঠিতকরণ। এতে কর্মীদের মাঝে আন্তঃসম্পর্ক তৈরি হয়। আবার তার কর্মীদেরকে পুরস্কার দিয়ে কাজে আগ্রহী করার প্রক্রিয়াটি হলো প্রেষণা। এছাড়াও তার কর্মীরা আগ্রহ নিয়ে দায়িত্ব পালন করে এবং এতে মানসম্মত কাজ সম্পাদন হয়। এছাড়াও তিনি কর্মীদের কাজে ভুল নির্ণয় করে তা সংশোধনের ব্যবস্থা করে প্রতিষ্ঠানের নিয়ন্ত্রণ কাজটি করেন। ফলে তার পরিকল্পনা বাস্তবায়ন সহজ হয়। এসব একজন দক্ষ ব্যবস্থাপকের অন্যতম গুণাবলি। সুতরাং, ব্যবস্থাপনা কার্যাবলির আলোকে সজীৰ একজন দক্ষ ব্যবস্থাপক।"
        }
      ]
    },
    {
      "number": "3",
      "uddipok": "তিন রাস্তার মোড়ে সজলের একটি মুদি দোকান রয়েছে। তিনি ক্রেতাদের বিভিন্ন পণ্য সম্পর্কে ধারণা দিয়ে পণ্য ক্রয়ে উৎসাহী করেন। পণ্য ক্রয়-বিক্রয়ে কোনো অপ্রীতিকর পরিস্থিতির উদ্ভব হলে তিনি তা সহজেই মোকাবেলা করেন। তিনি সবসময় হাসিমুখে ক্রেতাদের অভিযোগ বা পণ্য সম্পর্কিত প্রশ্নের উত্তর দেন। ক্রেতা আকর্ষণের জন্য তিনি দোকানের বাইরে ওপরের দিকে নিয়ন সাইনবোর্ড স্থাপন করেন এবং পণ্যের বিবরণ সম্পর্কিত মুদ্রিত কাগজ ক্রেতাদের সরবরাহ করেন।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "বণ্টন প্রণালিতে সর্বশেষ অবস্থানকারী হলো ভোক্তা।"
        },
        {
          "label": "খ",
          "question": "",
          "explanation": "কোমল পানীয় বণ্টন প্রণালিটি হলো প্রতিনিধি বা খুচরা বিক্রেতার মাধ্যমে বিক্রয়। কোমল পানীয় বণ্টনের ক্ষেত্রে উৎপাদনকারী ও ভোক্তার মাঝে প্রতিনিধি ও খুচরা বিক্রেতা অবস্থান করে। এরা উৎপাদনকারীর কাছ থেকে পণ্য ভোক্তার কাছে পৌছে দেয়। বণ্টন প্রণালিটি হলো-"
        },
        {
          "label": "গ",
          "question": "",
          "explanation": "ক্রেতা আকর্ষণে সজলের গৃহীত পদক্ষেপটি হলো বিজ্ঞাপন। জনসাধারণকে প্রতিষ্ঠানের পণ্য সম্পর্কে জানানোর জন্য বিজ্ঞাপন দেওয়া হয়। এর মাধ্যমে পণ্য সম্পর্কিত তথ্য ক্রেতা বা ভোক্তাদের কছে তুলে ধরা হয়। এতে বিক্রির পরিমাণ বাড়ে। ফলে অধিক মুনাফা লাভকরা যায়। উদ্দীপকে তিন রাস্তার মোড়ে সজলের একটি মুদি দোকান আছে। তিনি ক্রেতাদের বিভিন্ন পণ্য সম্পর্কে ধারণা দিয়ে পণ্য ক্রয়ে উৎসাহিত করেন। ক্রেতা আকর্ষণের জন্য দোকানের বাইরে তিনি নিয়ন সাইনবোর্ড। স্থাপন করেন। এছাড়াও পণ্যের বিবরণ সম্পর্কিত মুদ্রিত কাগজ ক্রেতাদের সরবরাহ করেন। এতে পণ্য সম্পর্কিত তথ্য ক্রেতা সহজে জানতে পারে। এব বিষয় বিজ্ঞাপনের সাথে সম্পর্কিত। সুতরাং, ক্রেতা সাকর্ষণে সহজলের গৃহীত পদক্ষেপটি হলো বিজ্ঞাপন।"
        },
        {
          "label": "ঘ",
          "question": "",
          "explanation": "ক্রেতদের স্থায়ী গ্রাহকে পরিণত করতে সজল গুরুত্বপূর্ণ ভূমিকা পালন করবে বলে মনে করি। বিক্রেতা তার গুণাবলির মাধ্যমে সহেজই ক্রেতা আকর্ষণ করতে পারে। এতে সম্ভাব্য ক্রেতাকে প্রকৃত ও স্থায়ী ক্রেতায় পরিণত করা যায়। ফলে ব্যবসায়ের প্রতি ক্রেতাদের আস্থা বাড়ে। এতে পণ্য বিক্রির পরিমাণ। বাড়ে। উদ্দীপকের সজলের তিন রাস্তার মোড়ে একটি মুদি দোকান আছে। পণ্য ক্রয়-বিক্রয়ের কোনো অপ্রীতিকর পরিস্থিতির উদ্ভব হলে তিনি তা সহজেই মোকাবিলা করেন। তিনি সব সময় মনোযোগ সহকারে ক্রেতাদের অভিযোগ শোনেন। হাসিমুখে তাদের পণ্য সম্পর্কিত প্রশ্নের উত্তর দেন। সজলের নিজস্ব গুণাবলি তার ব্যসায়ের গ্রাহক বাড়াতে সাহায্য করে। গ্রাহকরা ব্যবসায়ের প্রতি সন্তুষ্ট হলে তারা স্থায়ী গ্রাহকে পরিণত হয়। অপ্রীতিকর অবস্থা মোকাবিলা করতে পারেন বলে সজলের প্রতি গ্রাহকদের আস্থা বাড়ে। তিনি মনোযোগ সহকারে ক্রেতাদের অভিযোগ শোনায় তারাও সন্তুষ্ট থাকেন। তার হাসিমুখ দেখলে ক্রেতারা পণ্য কেনার ব্যাপারে বাড়তি অনুপ্রেরণা পায়। এগুলো ক্রেতার মনে অনুকূল ধারণা তৈরিতে সহায়তা করে। ফলে তারা পুনরায় গ্রাহক হিসেবে ফিরে আসে। এভাবে সজল ক্রেতাদেরকে স্থায়ী গ্রাহকে পরিণত করেন।"
        }
      ]
    },
    {
      "number": "4",
      "uddipok": "বাজারে নানা ধরনের চিপসের মধ্যে কেউ পছন্দ করেন ঝাল স্বাদের, আবার কেউ পছন্দ করেন বিভিন্ন ফ্লেভার দেওয়া চিপস। অনেকে আবার সস্তা, দামী এ বিষয়গুলোও বিবেচনা করেন। নতুন ব্র্যান্ডের একটি চিপস বাজারে ছাড়ার আগে জনাব রাজু এ বিষয়গুলো খেয়াল করলেন। শীতকালে প্রচুর আলু উৎপাদন হয়। এজন্য তিনি একসাথে প্রচুর আলু কিনে উপযুক্তভাবে সংরক্ষণ করেন। বাজারে পণ্য বা কাঁচামাল আনা নেয়ার জন্য দুটি ভ্যানগাড়ী কিনলেন। চিপসের প্যাকেটের আকার, স্বাদ, পরিমাণ ইত্যাদির ভিত্তিতে ভাগ করে উপযুক্তভাবে আবৃত করে, ক্রেতার কাছে পৌছান। বর্তমানে জনাব রাজুর জন্য ক্রেতার কাছে পণ্য পৌঁছানোর কার্যক্রম সহজ হয়ে গেছে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "যারা উৎপাদকের কাছ থেকে ভোক্তাদের কাছে পণ্য সরবরাহের সাথে জড়িত তারাই মধ্যস্থ কারবারি।"
        },
        {
          "label": "খ",
          "question": "",
          "explanation": "ক্রয়ের মাধ্যমে পণ্যের মালিকানা সৃষ্টি হয়। ক্রয় বিপণনের অন্যতম কাজ। সাধারণত নিজস্ব ব্যবহার বা পুনঃবিক্রয়ের জন্য পণ্য কেনা হয়। এর ফলে কেনা পণ্যের ওপর ক্রেতার মালিকানা তৈরি হয়। এভাবে ক্রয় মালিকানা সৃষ্টি করে।"
        },
        {
          "label": "গ",
          "question": "",
          "explanation": "নতুন চিপস্ বাজারে ছাড়ার আগে রাজু ভোক্তা বিশ্লেষণ করলেন। ভোক্তা বিশ্লেষণ বিপণনের একটি গুরুত্বপূর্ণ কাজ। এর মাধ্যমে পণ্য বিপণনের আগেই ক্রেতাদের রুচি, চাহিদা, আগ্রহ ইত্যাদি মূল্যায়ন করা হয়। যথাযথভাবে ভোক্তা বিশ্লেষণ না করলে ব্যবসায়িক ঝুঁকি বেড়ে যায়। উদ্দীপকে রাজু বাজারে একটি নতুন ব্র্যান্ডের চিপস্ বিক্রি করতে চান। এজন্য তিনি ক্রেতাদের মাঝে কারা ঝাল এবং কারা ফ্লেভার দেওয়া চিপস্ পছন্দ করে তা জেনে নেন। আবার কোন ক্রেতা কেমন দামের চিপস্ পছন্দ করে সেটাও তিনি বিবেচনা করেন। এভাবে ক্রেতাদের রুচি, চাহিদা এবং পছন্দ-অপছন্দ বিবেচনায় নতুন ব্যান্ডের চিপস্ বাজারে ছাড়েন। তার এসব কাজ বিপণনের ভোক্তা বিশ্লেষণের সাথে সামঞ্জস্যপূর্ণ। অতএব বলা যায়, নতুন চিপস্ বাজারে ছাড়ার আগে রাজু ভোক্তা বিশ্লেষণ করলেন।"
        },
        {
          "label": "ঘ",
          "question": "",
          "explanation": "\"রাজুর গৃহীত কার্যক্রমগুলো বিপণনের প্রক্রিয়াকে সহজ করে\"-উক্তিটির সাথে আমি একমত। বিপণন উৎপাদনকারী কাছ থেকে পণ্য বা সেবা ভোক্তার কাছে পৌছে দেয়। ক্রয়-বিক্রয়, পরিবহন, গুদামজাতকরণ, প্রমিতকরণ, পর্যায়িতকরণ, মোড়কিকরণ প্রভৃতি বিপণনের আওতাভুক্ত। এসব কাজের যথাযথ প্রয়োগ উৎপাদন ও বিক্রয় বাড়াতে সহায়তা করে। উদ্দীপকের রাজু নতুন ধরনের চিপস্ বাজারে ছাড়তে চায়। এজন্য তিনি আগেই ভোক্তাদের রুচি, চাহিদা, পছন্দ-অপছন্দ সম্পর্কে জেনে নেন। শীতের মৌসুমে তিনি প্রচুর আলু কিনে গুদামে সংরক্ষণ করেন। চিপস্রে প্যাকেটের আকার, স্বাদ, পরিমাণের ভিত্তিতে মোড়কিকরণ করেন। এছাড়া পণ্য আনা-নেওয়ার জন্য তিনি দুটি ভ্যানগাড়িও কেনেন। রাজু ক্রেতাদের চাহিদা মাফিক পণ্য উৎপাদন করতে পেরেছেন। আবার, একসাথে অনেক আলু কেনায় কম দামে কাঁচামালের ব্যবস্থা করতে পেরেছেন। এতে তিনি কম দামে পণ্য বিক্রিও করতে পারেন। আবার, গুদামজাতকরণের ফলে কাঁচামালের (আলু) অপচয় কমে। অন্যদিকে, প্রমিতকরণ ও পর্যায়িতকরণের ফলে ক্রেতারা তাদের চাহিদা ও পছন্দ অনুযায়ী পণ্য কিনতে পারছেন। তাছাড়া সুন্দর মোড়কে আবৃত থাকায় চিপস্টি ক্রেতার দৃষ্টি আকর্ষণ করবে। এভাবে রাজুর ক্রয়-বিক্রয়, পরিবহন, গুদামজাতকরণ, প্রমিতকরণ ও ভোক্তা বিশ্লেষণের কাজগুলো বিপণন প্রক্রিয়াকে সহজ ও গতিশীল করে।"
        }
      ]
    },
    {
      "number": "5",
      "uddipok": "জনাব আতিক মাছ ব্যবসায়ী হিসেবে সমাজে প্রতিষ্ঠিত। ব্যবসায়ের আয় থেকে তিনি এলাকার স্কুলপড়ুয়া শিক্ষার্থীদের জন্য পোশাক কিনে দিয়েছেন। তার খামারে ৩০ জন শ্রমিক কাজ করে। তাদের কাজের সুবিধার জন্য তিনি কর্মঘণ্টা ঠিক করে দিয়েছেন। খামারে উৎপাদিত মাছ সতেজ রাখার জন্য তিনি কোনো প্রকার ফরমালিন মেশাতে নিষেধ করেছেন। তিনি নদী এবং বিলের বিভিন্ন অংশে বাঁধ দিয়ে ছোট-বড় ঘের তৈরি করে মাছ চাষের ব্যবস্থা করেছেন। কয়েক বছর পর তিনি খেয়াল করলেন তার খামারের আশপাশের নদী এবং বিলে দেশীয় মাছের প্রজাতি দিন দিন কমে যাচ্ছে। এ সমস্যা সমাধানের জন্য তিনি প্রয়োজনীয় ব্যবস্থা গ্রহণের নির্দেশ দিলেন।",
      "tag": "SB 23",
      "sub_questions": [
        {
          "label": "ক",
          "question": "শিল্পায়নের সবচেয়ে বড় সমস্যা কী?",
          "explanation": "শিল্পোয়ন্নয়নের সবচেয়ে বড় সমস্যা হলো পরিবেশ দূষণ।"
        },
        {
          "label": "খ",
          "question": "ব্যবসায়ীরা কীভাবে কাজের উপযুক্ত পরিবেশ তৈরি করে? ব্যাখ্যা করো।",
          "explanation": "শ্রমিক-কর্মচারীদের প্রতি দায়বদ্ধতা পালনের মাধ্যমে ব্যবসায়ীরা কাজের উপযুক্ত পরিবেশ তৈরি করে। শ্রমিক-কর্মচারীদের ন্যায্য মজুরি ও বোনাস প্রদান করতে হয়। তাদের চাকরির নিরাপত্তা দিতে হয়। এছাড়া প্রশিক্ষণ ও পদোন্নতির ব্যবস্থা রাখতে হয়। এভাবে ব্যবসায়ীরা কাজের উপযুক্ত পরিবেশ তৈরি করে।"
        },
        {
          "label": "গ",
          "question": "দেশীয় মাছের প্রজাতি বিলুপ্তির পেছনে ব্যবসায়ী হিসেবে জনাব আতিকের কোন পক্ষের প্রতি দায়বদ্ধতার ঘাটতি রয়েছে? বর্ণনা করো।",
          "explanation": "দেশীয় মাছের প্রজাতি বিলুপ্তির পেছনে ব্যবসায়ী হিসেবে জনাব আতিকের সমাজের প্রতি দায়বদ্ধতার ঘাটতি রয়েছে। সমাজ থেকে বিভিন্ন সুযোগ-সুবিধা নিয়েই ব্যবসায়ের উন্নতি ও সমৃদ্ধি ঘটে। তাই ব্যবসায়েরও সমাজের প্রতি কিছু দায়িত্ব পালন করতে হয়। জনহিতকর কাজ করা, পরিবেশ দূষণ থেকে এলাকাকে রক্ষা করা এবং জাতীয় দুর্যোগে জনগণের পাশে দাঁড়ানো এর মধ্যে উল্লেখযোগ্য। উদ্দীপকের জনাব আতিক মাছ ব্যবসায়ী হিসেবে সমাজে প্রতিষ্ঠিত। তিনি নদী ও বিলের বিভিন্ন অংশে বাঁধ দিয়ে মাছ চাষের ব্যবস্থা করেন। এই বাঁধের ফলে নদী ও বিলের পানির স্বাভাবিক গতিবিধি ব্যাহত হয়। জীববৈচিত্র্য ধীরে ধীরে কমতে থাকে। কয়েক বছর পর দেখা যায় দেশীয় মাছের প্রজাতি দিন দিন কমে যাচ্ছে। এতে সমাজের মানুষ ক্ষতিগ্রস্ত হচ্ছে। তাই বলা যায়, জনাব আতিকের সমাজের প্রতি দায়বদ্ধতার ঘাটতি রয়েছে।"
        },
        {
          "label": "ঘ",
          "question": "\"ব্যবসায়ীর আচরণের মানদণ্ডে জনাব আতিক, উত্তীর্ণ\"-উদ্দীপকের আলোকে মূল্যায়ন করো।",
          "explanation": "\"ব্যবসায়ীর আচরণের মানদণ্ডে জনাব আতিক উত্তীর্ণ\"- উক্তিটি যথার্থ। ব্যবসায়ের সাথে জড়িত বিভিন্ন পক্ষের (ক্রেতা ও ভোক্তা, সমাজ, সরকার, স্বগোত্রীয় ব্যবসায়ী প্রভৃতি) প্রতি ব্যবসায়ীর দায়িত্ব আছে। এ দায়িত্ব পালন করলে সমাজের সব পক্ষ সন্তুষ্ট থাকে। ফলে ব্যবসায়ীর সুনাম বাড়ে। উদ্দীপকের জনাব আতিক মাছ ব্যবসায়ী হিসেবে সমাজে প্রতিষ্ঠিত। ব্যবসায়ের আয় থেকে তিনি স্কুলপড়ুয়া শিক্ষার্থীদের জন্য পোশাক কিনে দিয়েছেন। তিনি তার খামারে শ্রমিকদের সুবিধার্থে কর্মঘণ্টা নির্ধারণ করে দেন। তিনি খামারে উৎপাদিত মাছে কোনো প্রকার ফরমালিন দিতেও নিষেধ করেছেন। জনাব আতিক সমাজের সকল পক্ষের প্রতি তার দায়িত্ব পালন করেন। ব্যবসায়ী হিসেবে প্রতিষ্ঠিত হয়ে তিনি শুধু নিজের কথা ভাবেননি। তিনি সমাজ, শ্রমিক-কর্মী এবং ক্রেতা-ভোক্তা সকলের প্রতি দায়িত্ব সমানভাবে পালন করেছেন। এটি একজন আদর্শ ব্যবসায়ীর আচরণের বহিঃপ্রকাশ। এর ফলে সব পক্ষই তার প্রতি সন্তুষ্ট থাকে। ব্যবসায়ী হিসেবে তার সুনাম বাড়ে। এসব নৈতিক কর্মকাণ্ড জনাব আতিককে ব্যবসায়ীর আচরণের মানদণ্ডে উত্তীর্ণ করে।"
        }
      ]
    },
    {
      "number": "6",
      "uddipok": "ফারহানা বেগম ময়মনসিংহের ত্রিশাল উপজেলায় একটি মুরগির খামার স্থাপন করেন। তিনি তার খামারের উৎপাদিত ডিম থেকে বাচ্চা ফোটানোর প্রকল্প হাতে নেন। এজন্য তিনি প্রথমে নিজে প্রশিক্ষণ গ্রহণ করেন। পরবর্তীতে প্রতিষ্ঠানে কারিগরি শিক্ষায় একজন দক্ষ কর্মী নিয়োগ দেন। উন্নত যন্ত্রপাতির সাথে আধুনিক প্রযুক্তির ব্যবস্থা করেন। বর্তমানে তার প্রতিষ্ঠানটি প্রচুর মুনাফা অর্জন করছে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "শিল্পে ব্যবহৃত কাঁচামাল উৎপাদকের কাছে পৌছানো কিংবা উৎপাদিত পণ্যসামগ্রী ভোক্তার কাছে পৌঁছানোর ক্ষেত্রে সম্পাদিত সব কাজ (ক্রয়, বিক্রয়, পরিবহন, গুদামজাতকরণ, বিজ্ঞাপন) হলো বাণিজ্য।"
        },
        {
          "label": "খ",
          "question": "তথ্যগত বাধা দূর করার উপায় ব্যাখ্যা করো।",
          "explanation": "ব্যবসায়ের তথ্যগত বাধা বিজ্ঞাপনের মাধ্যমে দূর হয়। এটি ব্যবহার করে ব্যবসায়ের পণ্য সম্পর্কে ক্রেতা বা ভোক্তাদের জানানো হয়। ফলে পণ্যের পরিচিতি বাড়ে। আবার, ক্রেতাদের পক্ষে কাঙ্ক্ষিত পণ্যটি খুঁজে পাওয়া সহজ হয়। তাই নতুন পণ্যের ক্ষেত্রে বিজ্ঞাপন দেওয়ার মাধ্যমে ব্যবসায়ের তথ্যগত বাধা দূর করা যায়।"
        },
        {
          "label": "গ",
          "question": "",
          "explanation": "ফারহানা বেগমের প্রতিষ্ঠানটি প্রজনন শিল্পের অন্তর্গত। এ শিল্পে উৎপাদিত সামগ্রী পুনরায় উৎপাদনের কাজে ব্যবহার করা হয়। এর মাধ্যমে প্রাকৃতিক সম্পদ আহরণ করা হয়। এরপর তা লালন-পালনের মাধ্যমে বংশবিস্তার করা হয়। নার্সারি, পোলট্রি ফার্ম, মাছ চাষ প্রভৃতি প্রজনন শিল্পের উদাহরণ। উদ্দীপকের ফারহানা বেগম ময়মনসিংহের ত্রিশাল উপজেলায় একটি মুরগির খামার স্থাপন করেন। তিনি তার খামারের উৎপাদিত মুরগির ডিম থেকে বাচ্চা ফোটানোর প্রকল্প হাতে নেন। মুরগির বাচ্চাগুলোর পরিচর্যা করে পরবর্তীতে মানুষের খাবার উপযোগী করে তোলেন। এভাবে ডিম থেকে বাচ্চা ফোটানোর মাধ্যমে এর বংশ বৃদ্ধি করা যায়। তার এ কাজের সাথে প্রজনন শিল্পের বৈশিষ্ট্যের মিল রয়েছে। সুতরাং, ফারহানা বেগমের কাজ প্রজনন শিল্পের অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রকল্পে ব্যবসায় পরিবেশের প্রযুক্তিগত উপাদানটির প্রভাব রয়েছে। এ পরিবেশ বিজ্ঞান ও কারিগরি শিক্ষা, গবেষণাধর্মী প্রতিষ্ঠান, উন্নত প্রযুক্তির ব্যবহার, আধুনিক কলাকৌশল প্রভৃতি মিলে গড়ে ওঠে। প্রযুক্তিগত উন্নয়ন ব্যবসায়ের উৎপাদন প্রক্রিয়াকে সহজ ও গতিশীল করে। তাই বর্তমানে ব্যবসায়ের সব শাখায় প্রযুক্তি ব্যবহার বেড়ে যাচ্ছে। ফারহানা বেগম তার খামারে উৎপাদিত মুরগির ডিম থেকে বাচ্চা ফোটানোর প্রকল্প হাতে নেন। এজন্য তিনি প্রথমে নিজে প্রশিক্ষণ নেন। পরবর্তীতে প্রতিষ্ঠানে কারিগরি শিক্ষায় একজন দক্ষ কর্মী নিয়োগ দেন। এছাড়াও উন্নত যন্ত্রপাতির সাথে আধুনিক প্রযুক্তিরও ব্যবস্থা করেন। ফারহানা বেগমের প্রশিক্ষণ গ্রহণ, কারিগরি শিক্ষায় দক্ষ কর্মী নিয়োগ ও আধুনিক প্রযুক্তির ব্যবহার প্রযুক্তিগত পরিবেশের উপাদান। তিনি পরিবেশের এই উপাদানটি কাজে লাগিয়ে মুরগির বাচ্চাগুলোর পরিচর্যা করছেন। এছাড়া প্রতিষ্ঠানে নিয়োগকৃত দক্ষ কর্মী তার খামারের উৎপাদনশীলতা বাড়াতে ভূমিকা রাখবে। আবার উন্নত যন্ত্রপাতির ব্যবহারের মাধ্যমে ডিম থেকে বাচ্চা ফোটানো কাজও সহজ হচ্ছে। এসব কাজের মাধ্যমে বর্তমানে তিনি প্রচুর মুনাফা অর্জন করতে পারছেন। তাই উল্লিখিত প্রকল্পটিতে ব্যবসায় পরিবেশের প্রযুক্তিগত পরিবেশের প্রভাব রয়েছে বলে আমি মনে করি।"
        }
      ]
    },
    {
      "number": "7",
      "uddipok": "সফলতা লাভ করা সহজ হবে না জেনেও জনাব নাদিরা তাদের পারিবারিক জমিতে রাসায়নিক সারমুক্ত সবজি চাষকে নিজের পেশা হিসেবে গ্রহণ করেন। অপরপক্ষে তার ভাই মুবাশ্বির যুব উন্নয়ন থেকে প্রশিক্ষণ নিয়ে উপজেলা সদরে ডেইরি ফিড তৈরির কারখানা দেন। এতে অনেক লোকের কর্মসংস্থানের সুযোগ সৃষ্টি হয়।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "ব্যবসায় উদ্যোগের প্রধান উদ্দেশ্য হলো মুনাফা অর্জন।"
        },
        {
          "label": "খ",
          "question": "",
          "explanation": "কোনো নির্দিষ্ট ক্ষেত্রে সরকার কর্তৃক সুযোগ-সুবিধা ও অনুকূল পরিবেশ তৈরি করে দেওয়াকে বলা হয় সরকারি পৃষ্ঠপোষকতা। সরকার দেশের ব্যবসায়িক পরিবেশের উন্নয়ন ঘটাতে প্রয়োজনীয় সহায়তা করে থাকে। কর মওকুফ, স্বল্প বা বিনা সুদে মূলধন সরবরাহ প্রভৃতি সরকার প্রদত্ত সুবিধা। এরূপ সুবিধা বা পৃষ্ঠপোষকতা পেলে ব্যবসায়ীরা সহজেই ব্যবসায় স্থাপন ও সম্প্রসারণ করতে পারে।"
        },
        {
          "label": "গ",
          "question": "",
          "explanation": "উদ্দীপকে জনাব নাদিরার মধ্যে উদ্যোক্তার 'ঝুঁকি গ্রহণের ক্ষমতা' গুণটি লক্ষ করা যায়। উদ্যোক্তার সফলতা ও ব্যর্থতা অনেকাংশে নির্ভর করে তার মধ্যে বিদ্যমান গুণাবলির ওপর। যে কাজে ঝুঁকি বেশি, সে কাজ থেকে আয়ের সম্ভাবনাও বেশি থাকে। তাই উদ্যোক্তারা ঝুঁকিপূর্ণ কাজে নিয়োজিত হয়ে সফল হওয়ার চেষ্টা করেন। উদ্দীপকের জনাব নাদিরা তাদের পারিবারিক জমিতে রাসায়নিক সারমুক্ত সবজি চাষ শুরু করেন। সফলতা লাভ করা সহজ হবে না জেনেও তিনি এ উদ্যোগ নেন। ঝুঁকি আছে জেনেও তিনি এ কাজে তার মেধা ও অর্থ ব্যয় করেন। এর মাধ্যমে তার ঝুঁকি নেওয়ার মানসিকতা প্রকাশ পেয়েছে। ঝুঁকি গ্রহণের ক্ষমতা আছে বলেই তিনি এ উদ্যোগ গ্রহণ করেছেন। সুতরাং বলা যায়, জনাব নাদিরার মধ্যে উদ্যোক্তার 'ঝুঁকি গ্রহণের ক্ষমতা' গুণটি প্রকাশ পেয়েছে।"
        },
        {
          "label": "ঘ",
          "question": "",
          "explanation": "জনাব মুবাশ্বিরের কার্যক্রম আর্থ-সামাজিক উন্নয়নে ব্যাপক ভূমিকা রাগে বলে আমি মনে করি। সফল উদ্যোক্তাগণ ব্যবসায় উদ্যোগ নিয়ে নিজের ও অন্যদের কর্মসংস্থান করেন। এছাড়া তারা সম্পদের যথাযথ ব্যবহার, ভোক্তার চাহিদা পূরণ ও উৎপাদন বাড়াতে অবদান রাখেন। এভাবে উদ্যোক্তারা দেশের আর্থ-সামাজিক উন্নয়ন করেন। উদ্দীপকে জনাব মুবাশ্বির যুব উন্নয়ন থেকে প্রশিক্ষণ গ্রহণ করেন। প্রশিক্ষণ শেষে তিনি উপজেলা সদরে ডেইরি ফিড তৈরির কারখানা দেন। উক্ত ডেইরি কারখানায় বিভিন্ন ধরনের খাবার উৎপাদন হয়। সেসব খাবার স্থানীয় বাজারে সরবরাহ করা হয়। এতে অনেক লোকের কাজের সুযোগ সৃষ্টি হয়। জনাব মুবাশ্বিরের কার্যক্রম বেকার যুবকদেরকে অনুপ্রাণিত করে। ফলে তারাও ব্যবসায় উদ্যোগে উৎসাহী হবে। তার প্রতিষ্ঠানে অনেক লোকের কর্মসংস্থানের কারণে তাদের বেকারত্ব দূর হয়েছে। তাছাড়া তার প্রতিষ্ঠানে উৎপাদিত খাদ্যদ্রব্যের সরবরাহ স্থানীয়দের জীবনমান। বাড়াতে সাহায্য করবে। তাকে দেখে উৎসাহী ব্যক্তিরা নতুনভাবে ব্যবসায়ে উদ্যোগী হবে; যা দেশের অর্থনীতিতে গুরুত্বপূর্ণ ভূমিকা রাখবে। তাই আমি মনে করি, জনাব মুবাশ্বিরের কার্যক্রম দেশের আর্থ-সামাজিক উন্নয়নে ব্যাপক ভূমিকা রাখে।"
        }
      ]
    },
    {
      "number": "8",
      "uddipok": "রাফির মোবাইলের প্রতি খুব আগ্রহ। মোবাইলের যন্ত্রাংশ এবং সফটওয়‍্যার কীভাবে কাজ করে তা নিয়ে সারাক্ষণই ব্যস্ত থাকেন এবং জানার চেষ্টা করেন। পরবর্তীতে সামান্য অর্থ নিয়ে মূল রাস্তা থেকে বেশ ভিতরে নিজ বাসার সামনেই একটি মোবাইল সার্ভিসিংয়ের দোকান দেন। তার ছোট ভাই কাফি এ কাজে তাকে সাহায্য করে। একসময় কাফি দক্ষ হয়ে গেলে আলাদা করে জনাকীর্ণ রাস্তার মোড়ে একটি দোকান স্থাপন করেন। তার দোকানে মোবাইল সার্ভিসিংয়ে-দক্ষ দু'জন কর্মী নিয়োগ দেন। তিনি লক্ষ করলেন, যারা মোবাইল সার্ভিসিং করতে আসেন তাদের ব্লুটুথ, মোবাইল কভার, হেডফোন ইত্যাদির চাহিদা রয়েছে। বন্ধুর কাছ থেকে অর্থ ধার করে তিনি দোকানের জন্য মালামাল সংগ্রহ করেন।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "NGO এর পূর্ণরূপ হলো- Non-government Organization."
        },
        {
          "label": "খ",
          "question": "",
          "explanation": "ব্যবসায়ে সাফল্য লাভের অন্যতম পূর্বশর্তটি হচ্ছে সঠিক পণ্য নির্বাচন। পণ্য নির্বাচনের আগে এর বাজার চাহিদা কেমন তা যাচাই করতে হয়। পছন্দ ও চাহিদা অনুযায়ী পণ্য সরবরাহ করতে পারলে ক্রেতাদের কাছে পণ্যের গ্রহণযোগ্যতা বেশি হয়। সুতরাং, সঠিক পণ্য নির্বাচনের ওপর ব্যবসায়ের সফলতা অনেকাংশে নির্ভর করে।"
        },
        {
          "label": "গ",
          "question": "",
          "explanation": "উদ্দীপকের বর্ণিত কর্মসংস্থানটি হলো আত্মকর্মসংস্থান। এক্ষেত্রে ব্যক্তি স্বল্প পুঁজি, নিজস্ব দক্ষতা, পরিশ্রম ও মেধাকে কাজে লাগিয়ে নিজেই নিজের কাজের ব্যবস্থা করে। এভাবে যেকোনো ব্যক্তি নিজেই তার বেকারত্ব দূর করতে পারে। তাই বর্তমানে এটি একটি জনপ্রিয় পেশা। উদ্দীপকের রাফির মোবাইলের প্রতি খুব আগ্রহ। সারাক্ষণই তিনি মোবাইলের যন্ত্রাংশ এবং সফটওয়‍্যার নিয়ে ব্যস্ত থাকতেন। পরবর্তীতে স্বল্প পুঁজি দিয়ে নিজ বাসার সামনেই একটি মোবাইল সার্ভিসিংয়ের দোকান দেন। তার ছোট ভাই কাফি তাকে এ কাজে সাহায্য করতেন, এক সময় কাফি দক্ষ হয়ে ওঠলে তিনিও রাস্তার মোড়ে একটি দোকান স্থাপন করেন। এসব কাজের মাধ্যমে তারা নিজের কর্মসংস্থানের ব্যবস্থা করেছেন। এজন্য তাদের প্রয়োজন হয়েছে' পুঁজি ও নিজস্ব দক্ষতা। তাই বলা যায়, উদ্দীপকের কর্মসংস্থানটি আত্মকর্মসংস্থান।"
        },
        {
          "label": "ঘ",
          "question": "",
          "explanation": "কর্মসংস্থানের উপযুক্ত ক্ষেত্র বিবেচনায় রাফির তুলনায় কাফির সাফল্য বেশি বলে আমি মনে করি। ব্যবসায়ের জন্য উপযুক্ত স্থান নির্বাচন, সঠিক পণ্য নির্বাচন, পণ্যের চাহিদা নিরূপণ প্রভৃতি অত্যন্ত গুরুত্বপূর্ণ। আবার দক্ষ কর্মী ছাড়া ব্যবসায় পরিচালনা করা কঠিন হয়ে পড়ে। তাই ব্যবসায় গঠনে এসব বিষয়গুলোতে গুরুত্ব দিতে হয়। - উদ্দীপকের রাফির ছোটবেলা থেকে মোবাইলের প্রতি আগ্রহ। সারাক্ষণ তিনি মোবাইলের যন্ত্রাংশ ও সফটওয়্যার নিয়ে ব্যস্ত থাকতেন। পরবর্তীতে সামান্য অর্থ ব্যয়ে মূল রাস্তা থেকে ভিতরে নিজ বাসার সামনে একটি মোবাইল সার্ভিসিংয়ের দোকান দেন। অন্যদিকে, তার ছোট ভাই কাফি তাকে সাহায্য করতো। এক সময় তিনি দক্ষ হয়ে ওঠলে জনাকীর্ণ রাস্তার মোড়ে একটি দোকান দেন। তার দোকানে দুই জন দক্ষ কর্মীও নিয়োগ দেন। এছাড়া ক্রেতাদের চাহিদা অনুযায়ী ব্লুটুথ, মোবাইল কভার, হেডফোন ইত্যাদি মালামালও সংগ্রহ করেন। উদ্দীপকে রাফি স্থান নির্বাচনের ক্ষেত্রে মূল রাস্তা থেকে ভিতরে জায়গা নির্বাচন করেন। এজন্য সেখানে ক্রেতা সমাগম কম হয়। অন্যদিকে কাফি জনাকীর্ণ রাস্তার মোড়ে দোকান স্থাপন করেন। এছাড়া তিনি মোবাইল সার্ভিসিংয়র জন্য দু'জন দক্ষ কর্মীও নিয়োগ দেন। কিন্তু রাফি একাই তার কাজ সম্পাদন করছেন। আবার কাফি গ্রাহকদের চাহিদার ভিত্তিতে ব্লুটুথ, মোবাইল কভার, হেডফোনসহ প্রভৃতি মালামাল সংগ্রহ করেন। এর মাধ্যমে সহজেই কাফি ক্রেতা আকর্ষণ করতে পারেন। এখানে, রাফির তুলনায় কাফি উপযুক্ত স্থান নির্বাচন, পণ্যের চাহিদা নিরূপণ ও দক্ষ কর্মী নিয়োগ করতে পেরেছেন। তাই উপযুক্ত ক্ষেত্র বিবেচনায় রাফির তুলনায় কাফির সাফল্য বেশি হবে।"
        }
      ]
    },
    {
      "number": "9",
      "uddipok": "X, Y ও Z মৌখিক সমঝোতার ভিত্তিতে ব্যবসায় করতে আগ্রহী হলেন। ব্যবসায় শুরুর পূর্বে তারা একটি দিকনির্দেশনা ঠিক করলেন। সেখানে ব্যবসায়ের লাভ-ক্ষতি বণ্টন, বিভিন্ন বিরোধ মীমাংসা প্রভৃতি বিষয় উল্লেখ করলেন। তাদের ব্যবসায়টি পরিচালনার একপর্যায়ে অন্য প্রতিষ্ঠানের কাছ থেকে পাওনা টাকা আদায় করতে গিয়ে তারা ব্যর্থ হন। পাওনার বিষয়টি নিষ্পত্তি করতে গিয়ে তারা আইনের দ্বারস্থ হন। কিন্তু কোনো সহায়তা পান না।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "অংশীদারি ব্যবসায় ১৯৩২ সালের আইন দ্বারা পরিচালিত হয়।"
        },
        {
          "label": "খ",
          "question": "",
          "explanation": "অংশীদারদের মধ্যকার চুক্তিবদ্ধ সম্পর্কের অবসায়নকে অংশীদারি ব্যবসায়ের বিলোপসাধন বলে। এর ফলে অংশীদারি ব্যবসায়ের পরিসমাপ্তি ঘটে। সকল অংশীদারের সম্মতিতে, বাধ্যতামূলক, বিশেষ ঘটনাসাপেক্ষে, বিজ্ঞপ্তির মাধ্যমে এবং আদালতের নির্দেশে অংশীদারি ব্যবসায়ের বিলোপ হতে পারে।"
        },
        {
          "label": "গ",
          "question": "",
          "explanation": "X, Y ও z এর ব্যবসায়ের দিকনির্দেশনাটি হলো চুক্তি। চুক্তি হলো অংশীদারি ব্যবসায়ের মূলভিত্তি। এটি ব্যবসায়ের যাবতীয় কাজের দিকনির্দেশক হিসেবে কাজ করে। চুক্তিতে ব্যবসায়ের উদ্দেশ্য, আওতা, মূলধনের পরিমাণ, লাভ-ক্ষতি বণ্টন ইত্যাদি বিষয় উল্লেখ থাকে। তাছাড়া প্রত্যেক অংশীদারের দায়-দায়িত্ব, বিরোধ মীমাংসার উপায় সম্পর্কেও চুক্তিতে বলা থাকে। উদ্দীপকের X, Y ও Z মৌখিক সমঝোতার ভিত্তিতে ব্যবসায় করতে আগ্রহী হলেন। এজন্য ব্যবসায় শুরুর আগে তারা একটি দিকনির্দেশনা ঠিক করলেন। সেখানে ব্যবসায়ের লাভ-ক্ষতি বণ্টন, বিভিন্ন 'বিরোধ মীমাংসা ইত্যাদি বিষয় উল্লেখ করলেন। এখানে X, Y ও Z মূলত অংশীদারি ব্যবসায় শুরু করেছেন। আর অংশীদারি ব্যবসায় পরিচালনা সংক্রান্ত যাবতীয় দিকনির্দেশনাগুলো চুক্তিতে উল্লেখ থাকে। এ চুক্তি অনুযায়ী লাভ-ক্ষতি বণ্টিত হয় এবং বিরোধ মীমাংসা করা হয়। অতএব, উদ্দীপকের ব্যবসায়ের দিকনির্দেশনাটি হলো চুক্তি।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ব্যবসায়টি নিবন্ধিত না হওয়ায় পাওনা টাকা আদায়ে ব্যর্থ হয়েছে। ১৯৩২ সালের অংশীদারি আইন অনুযায়ী অংশীদারি ব্যবসায়ের নিবন্ধন বাধ্যতামূলক নয়। তবে নিবন্ধিত হওয়ার বেশকিছু সুবিধা রয়েছে। নিবন্ধিত অংশীদারি ব্যবসায় পাওনা আদায়ে আদালতে মামলা করতে পারে। এছাড়া চুক্তিতে উল্লিখিত অধিকার আদায়ে এক অংশীদার অন্য অংশীদারের বিরুদ্ধে মামলা করতে পারে। উদ্দীপকের X, Y ও Z মৌখিক সমঝোতার ভিত্তিতে অংশীদারি ব্যবসায় শুরু করেন। ব্যবসায় পরিচালনার এক পর্যায়ে তারা অন্য একটি প্রতিষ্ঠান থেকে পাওনা টাকা আদায়ে ব্যর্থ হন। বিষয়টি নিষ্পত্তি করতে তারা আইনের দারস্থ হন। কিন্তু কোনো সহায়তা পান না। উদ্দীপকের অংশীদারি ব্যবসায়টি নিবন্ধিত নয়। ব্যবসায়টি মৌখিক সমঝোতার ভিত্তিতে গঠিত অংশীদারি সংগঠন। এ কারণে প্রতিষ্ঠানটি ১০০ টাকার বেশি পাওনা আদায়ে আদালতে মামলা করতে পারবে না। আর মামলা করলেও কোনো আইনি সহায়তা পাবে না। এজন্যই মূলত উদ্দীপকের X, Y ও Z আইনের দ্বারস্থ হয়েও কোনো সহায়তা পাননি। তাই বলা যায়, নিবন্ধনের অনুপস্থিতিই উদ্দীপকের ব্যবসায়ের পাওনা টাকা আদায়ে ব্যর্থতার কারণ।"
        }
      ]
    },
    {
      "number": "10",
      "uddipok": "হাসান \"বইপোকা\" প্রকাশনীর কর্ণধার। হাসানের দাদা জনাব রায়হান আহমেদ প্রখ্যাত সাহিত্যিক ছিলেন। জনাব রায়হান আহমেদ উপন্যাস, নাটক প্রভৃতি লিখে দীর্ঘদিন সাহিত্যজগতে জনপ্রিয়তার সাথে বিচরণ করে ১৯৬০ সালে মৃত্যুবরণ করেন। জীবদ্দশায় তার একটি জনপ্রিয় উপন্যাস প্রকাশের জন্য \"নীলপত্র\" প্রকাশনীর সাথে সম্মানীর বিনিময়ে চুক্তি সম্পাদন করেন। বর্তমান সময়ে হাসান ঐ জনপ্রিয় উপন্যাসটি ছাপিয়ে বাজারজাত করতে চাইলে \"নীলপত্র\" প্রকাশনী \"বইপোকা\" প্রকাশনীর বিরুদ্ধে আদালতে মামলা করে।",
      "tag": "SB 23",
      "sub_questions": [
        {
          "label": "ক",
          "question": "প্রবর্তক কাকে বলে?",
          "explanation": "মুনাফা অর্জনের উদ্দেশ্যে বুঝুঁকি নিয়ে ব্যবসায় গঠনের উদ্যোগ নেন এমন ব্যক্তি হলেন প্রবর্তক।"
        },
        {
          "label": "খ",
          "question": "",
          "explanation": "পাবলিক লিমিটেড কোম্পানির ব্যবসায়িক কাজ শুরুর জন্য উদ্যোক্তাগণ নিবন্ধকের কাছ থেকে যে অনুমতি বা ছাড়পত্র লাভ করে, তাকে কার্যারম্ভের অনুমতিপত্র বলে। এটি পাওয়ার জন্য পাবলিক লিমিটেড কোম্পানিকে বিবরণপত্র, ন্যূনতম চাঁদা সংগ্রহ এবং যোগ্যতাসূচক শেয়ার কেনার ঘোষণাপত্র নিবন্ধকের কাছে দাখিল করতে হয়। সব কাগজপত্র ঠিক থাকলে নিবন্ধক কার্যারম্ভের অনুমতিপত্র দেয়। এ পত্র পাওয়ার পরেই পাবলিক লিমিটেড কোম্পানি ব্যবসায় শুরু করতে পারে।"
        },
        {
          "label": "গ",
          "question": "",
          "explanation": "রায়হান আহমেদের সাহিত্যকর্ম হলো 'কপিরাইট' মেধাসম্পদ। এর মাধ্যমে সাহিত্য ও শিল্পকর্ম সৃষ্টিকারীকে তার সৃষ্ট মেধাসম্পদ ব্যবহারের একচ্ছত্র অধিকার দেওয়া হয়। গল্প, প্রবন্ধ, নাটক, চিত্রকর্ম চলচ্চিত্র প্রভৃতি কপিরাইটের আওতাভুক্ত। বর্তমানে কম্পিউটার সফটওয়্যারও কপিরাইটের মাধ্যমে সংরক্ষিত হয়। উদ্দীপকে হাসানের দাদা রায়হান আহমেদ একজন প্রখ্যাত সাহিত্যিক ছিলেন। তিনি তার জীবদ্দশায় অনেক নাটক, উপন্যাস লিখেছেন। এসবের জন্য তার মেধা ও শ্রম দিতে হয়। এর মধ্যে তার লেখা জনপ্রিয় একটি উপন্যাসের জন্য তিনি 'নীলপত্র' প্রকাশনীর সাথে চুক্তি করেন। এ চুক্তির মাধ্যমে তিনি উপন্যাসটির ওপর একচ্ছত্র অধিকার পান। ফলে চাইলেই যে কেউ এটির নকল করা বা ব্যক্তিগতভাবে ছাপিয়ে বাজারে আনতে পারবে না। আর নকল করলেও আইনানুযায়ী ক্ষতিপূরণ আদায় করা যাবে। এসবের সাথে মেধাসম্পদ কপিরাইটের মিল রয়েছে। সুতরাং, তার রচিত সাহিত্যকর্ম কপিরাইটের অন্তর্ভুক্ত।"
        },
        {
          "label": "ঘ",
          "question": "",
          "explanation": "\"মেধাসম্পদ সংরক্ষণের উপায় উদ্যোক্তাদের স্বার্থ সংরক্ষণ করে\"-উক্তিটি যথার্থ। কপিরাইটের মাধ্যমে মেধাসম্পদ সংরক্ষণের ব্যবস্থা করা হয়। এর উদ্দেশ্য হলো সৃষ্টকর্ম নকল করা থেকে বিরত রাখা। এর মাধ্যমে প্রকৃত লেখক, শিল্পী বা স্বত্বাধিকারীর স্বার্থ সুরক্ষা করা হয়। কপিরাইট আইন অনুযায়ী একজন উদ্ভাবক তার সৃষ্ট কর্মের ওপর পূর্ণ অধিকার পান। এটি কেউ নকল করে লাভবান হতে পারে না। উদ্দীপকের হাসান 'বইপোকা' প্রকাশনীর কর্ণধার। তার দাদা রায়হান আহমেদ একটি উপন্যাস প্রকাশের জন্য 'নীলপত্র' প্রকাশনীর সাথে চুক্তি সম্পাদন করেন। বর্তমানে হাসান ঐ উপনাসটি ছাপিয়ে বাজারজাত করতে চান। এজন্য 'নীলপত্র' প্রকাশনী 'বইপোকা' প্রকাশনীর বিরুদ্ধে আদালতে মামলা করে। জনাব রায়হানের উপন্যাসটি তার মেধাসম্পদ। এই উপন্যাসটি ছাপানো ও বাজারজাতকরণের একক অধিকার 'নীলপত্র' প্রকাশনীর রয়েছে। ফলে অন্য কেউ নকল করে বাজারজাতকরণ করতে চাইলে তার বিরুদ্ধে - আইনগত ব্যবস্থা নিতে পারবে। এতে লেখক ও প্রকাশক উভয়ের আর্থিকভাবে ক্ষতিগ্রস্থ হওয়ার আশঙ্কা থাকবে না। তাই বলা যায়, মেধাসম্পদ সংরক্ষণের উপায় উদ্যোক্তার স্বার্থ সংরক্ষণ করে।"
        }
      ]
    },
    {
      "number": "11",
      "uddipok": "বাংলাদেশের নিশাত লি. আমেরিকার ম্যাকডোনাল কোং এর সাথে তাদের নাম এবং পণ্য স্থায়ীভাবে তৈরি ও বিক্রির জন্য অনুমতি চায়। ম্যাকডোনাল কোম্পানিটি বিভিন্ন শর্ত সাপেক্ষে বিশেষ এক ধরনের ব্যবসায়ের মাধ্যমে বাংলাদেশের নিশাত লি. কে অনুমতি দিয়ে একটি | চুক্তি স্বাক্ষর করে। চুক্তির শর্তানুসারে নিশাত লি. কে প্রতি মাসে ২৫ কোটি টাকার পণ্য উৎপাদন করতে হবে এবং বিক্রয়ের ওপর নির্দিষ্ট পার্সেন্ট অনুসারে ম্যাকডোনাল কোম্পানিকে কমিশন দিতে হবে।",
      "tag": "SB 23",
      "sub_questions": [
        {
          "label": "ক",
          "question": "",
          "explanation": "BSTI-এর পূর্ণরূপ হলো- Bangladesh Standards and Testing Institution."
        },
        {
          "label": "খ",
          "question": "",
          "explanation": "কোনো পণ্যকে অন্যের অনুরূপ বা অভিন্ন পণ্য থেকে আলাদা করার লক্ষ্যে ব্যবহৃত প্রতীক হলো ট্রেডমার্ক। এর মাধ্যমে মালিক নির্দিষ্ট পণ্যের ওপর নির্দিষ্ট চিহ্ন ব্যবহারের একক অধিকার পেয়ে থাকে। এতে ক্রেতা-ভোক্তাদের কাছে তার পণ্যের পরিচিতি বাড়ে। আবার, অসাধু ব্যবসায়ীদের জালিয়াতি রোধ করা যায়।"
        },
        {
          "label": "গ",
          "question": "",
          "explanation": "উদ্দীপকে উল্লিখিত ব্যবসায়টি ফ্রানসাইজিং ব্যবসায়। এ ধরনের ব্যবসায়ে কোনো খ্যাতনামা কোম্পানির নাম ব্যবহার করে এর পণ্য তৈরি ও বিক্রির অনুমতি পাওয়া যায়। এ ব্যবসায়ে জড়িত দুইটি পক্ষ ফ্রানসাইজি ও ফ্রানসাইজরের মধ্যে চুক্তি স্বাক্ষরিত হয়। এতে পুঁজির পরিমাণ, প্রশিক্ষণের ব্যবস্থা, ফ্রানসাইজ এলাকা প্রভৃতি বিষয় উল্লেখ থাকে। উদ্দীপকে আমেরিকার ম্যাকডোনাল কোং একটি খ্যাতনামা বৈশ্বিক কোম্পানি। এ কোম্পানির নাম ব্যবহার, পণ্য তৈরি ও বিক্রির জন্য বাংলাদেশের নিশাত লি. উক্ত কোম্পানিটির অনুমতি চায়। এ লক্ষ্যে কোম্পানি দুইটির মধ্যে শর্ত সাপেক্ষ বিভিন্ন বিষয় উল্লেখপূর্বক একটি চুক্তি স্বাক্ষরিত হয়। এ চুক্তিতে ম্যাকডোনাল কোং নিশাত লি. কে পণ্য উৎপাদন, বিক্রি, বিক্রির এলাকা উল্লেখ করে কোম্পানিটির নাম ব্যবহারের অনুমতি দেয়। এসব বিষয়ের সাথে ফ্রানসাইজিং ব্যবসায়ের মিল পাওয়া যায়। সুতরাং, উদ্দীপকের ব্যবসায়টি ফ্রানসাইজিং ব্যবসায়।"
        },
        {
          "label": "ঘ",
          "question": "",
          "explanation": "উদ্দীপকে নিশাত, লি. বিক্রির টার্গেট পূরণ করতে না পারলে ম্যাকডোনাল কোম্পানি চুক্তি বাতিল করতে পারবে। ফ্রানসাইজিং ব্যবসায়ের প্রধান বৈশিষ্ট্য হলো ফ্রানসাইজি ও ফ্রানসাইজরের মধ্যকার স্বাক্ষরিত চুক্তি। চুক্তি অনুযায়ী ফ্রানসাইজিকে প্রথমে নির্দিষ্ট অঙ্কের ফি এবং মাসিক ফি ফ্রানসাইজরকে দিতে হবে। এছাড়া, ব্যবসায় ফ্রানসাইজরের মানদণ্ড অনুযায়ী না হলে ফ্রানসাইজর যেকোনো সময় চুক্তি বাতিলের ক্ষমতা রাখে। উদ্দীপকে বাংলাদেশের নিশাত লি. ও আমেরিকার ম্যাকডোনাল কোং মিলে ফ্রানসাইজিং ব্যবসায় শুরু করে। এজন্য তাদের মধ্যে ব্যবসায় পরিচালনা সংক্রান্ত চুক্তি স্বাক্ষরিত হয়। চুক্তি অনুযায়ী নিশাত লি. কে মাসে ২৫ কোটি টাকার পণ্য উৎপাদন করতে হবে। এছাড়া, কোম্পানিটিকে বিক্রির ওপর নির্দিষ্ট হারে ম্যাকডোনাল কোম্পানিকে কমিশন দিতে হবে। উদ্দীপকে ফ্রানসাইজিং ব্যবসায় হিসেবে কোম্পানি দুটির মধ্যকার স্বাক্ষরিত চুক্তি একটি প্রধান বিষয়বস্তু। এ চুক্তির মাধ্যমে ম্যাকডোনাল কোম্পানি নিশাত লি. কে তাদের ব্যবসায়ের নাম ব্যবহারের অনুমতি দিয়েছে। এক্ষেত্রে ম্যাকডোনাল কোম্পানির দেওয়া শর্তাবলি নিশাত লি. কে পালন করতে হবে। এ লক্ষ্যে নিশাত লি. চুক্তি মাফিক নির্ধারিত হারে পণ্য উৎপাদন ও মাসিক হারে ম্যাকডোনাল কোম্পানিকে কমিশন দিতে হবে। এটি পূরণ করতে না পারলে ফ্রানসাইজর হিসেবে ম্যাকডোনাল চুক্তি বাতিল করতে পারে। তাই বলা যায়, নিশাত লি, টার্গেট পূরণ করতে না পারলে ম্যাকডোনাল কোম্পানি চুক্তি বাতিল করতে পারবে।"
        }
      ]
    }
  ]
}