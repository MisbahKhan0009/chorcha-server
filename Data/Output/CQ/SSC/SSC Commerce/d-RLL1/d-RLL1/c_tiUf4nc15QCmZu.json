{
  "title": "যশোর বোর্ড ২০২৩",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "গাজীপুরের জনাব সুলতান আহমেদ নিজস্ব তাঁতের শাড়ি তৈরি করেন এবং একটি পিকআপ ভ্যানের মাধ্যমে জেলার বিভিন্ন এলাকায় বিক্রি করেন। পহেলা বৈশাখকে সামনে রেখে তিনি আরও কয়েকটি জেলায় পণ্য সরবরাহের সিদ্ধান্ত নেন। এজন্য তিনি ব্যাংকে ঋণের আবেদন করেন এবং লিজিং কোম্পানির সাথে যোগাযোগ করেন। কিন্তু স্বল্প সময়ের কারণে ব্যাংক ঋণদানে অপারগতা প্রকাশ করে। লিজিং কোম্পানিও পহেলা বৈশাখের আগে ট্রাক লিজ দিতে পারবে না বলে জানিয়ে দেয়। পুঁজির অভাবে দক্ষ কর্মী নিয়োগ করতে না পারায় তিনি মাত্র তিনটি জেলায় পণ্য সরবরাহের সিদ্ধান্ত নেন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "অর্থ উপার্জনের উদ্দেশ্যে গ্রাহকদের সরাসরি কোনো সুবিধা বা সেবা দেওয়ার সাথে জড়িত কাজ হলো প্রত্যক্ষ সেবা।"
        },
        {
          "label": "খ",
          "question": "",
          "explanation": "প্রজনন শিল্পের মাধ্যমে পণ্য পুনরায় উৎপাদনের কাজে ব্যবহৃত হয়। এ শিল্পের মাধ্যমে উদ্ভিদ ও প্রাণীর বংশবিস্তার করানো হয়। যেমন: হাঁস-মুরগি থেকে ডিম ও ডিম থেকে বাচ্চা উৎপাদন। এসব বাচ্চা লালন-পালন করে আবার হাঁস-মুরগিতে পরিণত করা হয়। এজন্য প্রজনন শিল্পের মাধ্যমে পুনরায় উৎপাদন সম্ভব।"
        },
        {
          "label": "গ",
          "question": "",
          "explanation": "স্থানগত উপযোগ সৃষ্টির জন্য জনাব সুলতান আহমেদ লিজিং কোম্পানির দ্বারস্থ হয়েছিলেন। সাধারণত পণ্য একটি নির্দিষ্ট স্থানে উৎপাদিত হয়। কিন্তু ক্রেতা-ভোক্তা বিভিন্ন জায়গায় ছড়িয়ে-ছিটিয়ে থাকে। তাই পরিবহনের মাধ্যমে পণ্য ভোক্তার কাছে পৌছে দিতে হয়। এতে ভোক্তারা দূরবর্তী স্থানের পণ্য হাতের কাছে পেয়ে উপকৃত হয়। এভাবে পণ্যের স্থানগত উপযোগ সৃষ্টি হয়। উদ্দীপকের জনাব সুলতান আহমেদ গাজীপুরে তাঁতের শাড়ি তৈরি করেন। তিনি এগুলো একটি পিকআপ ভ্যানের মাধ্যমে জেলার বিভিন্ন বাজারে বিক্রি করেন। পহেলা বৈশাখকে সামনে রেখে তিনি আরও কয়েকটি জেলায় পণ্য সরবরাহের সিদ্ধান্ত নেন। তিনি লিজিং কোম্পানির কাছে যান পিকআপ ভ্যানের জন্য। কারণ তিনি পরিবহনের মাধ্যমে তার ব্যবসায়ের পণ্য ভোক্তাদের কাছে সহজে পৌছাতে পারবেন। ভোক্তারা নিজ নিজ অবস্থানে থেকেই উৎপাদকের পণ্য ক্রয় ও ব্যবহারের সুযোগ পাবে। এভাবে পণ্য পরিবহনের মাধ্যমে এর স্থানগত উপযোগ সৃষ্টি হয়। আর এ উপযোগ সৃষ্টির জন্যই জনাব সুলতান আহমেদ লিজিং কোম্পানির সহায়তা চেয়েছিলেন।"
        },
        {
          "label": "ঘ",
          "question": "জনাব সুলতান আহমেদের কার্যক্রমে ব্যবসায়িক পরিবেশের কোন কোন উপাদানের প্রভাব পরিলক্ষিত হয়? বিশ্লেষণ করো।",
          "explanation": "জনাব সুলতান আহমেদের কার্যক্রমে ব্যবসায় পরিবেশের সামাজিক ও অর্থনৈতিক উপাদানের প্রভাব রয়েছে। জাতি, ধর্মীয় বিশ্বাস, ঐতিহ্য, শিক্ষা ও সংস্কৃতি ব্যবসায়ের সামাজিক পরিবেশের উপাদান। ব্যবসায়ের সামাজিক পরিবেশের উপাদানগুলোর বেশিরভাগ বাংলাদেশে ব্যবসায় প্রসারের ক্ষেত্রে অনুকূল। আর, দেশে বিদ্যমান অর্থ ও ঋণ ব্যবস্থা, ব্যাংকিং, জনগণের সঞ্চয় ও ভোগ ব্যবসায়ের অর্থনৈতিক পরিবেশের উপাদান। অনুকূল অর্থনৈতিক পরিবেশ ব্যবসায়ে সফলতা লাভের অন্যতম নিয়ামক। উদ্দীপকে জনাব সুলতান আহমেদ ঐতিহ্যবাহী তাঁতের শাড়ি তৈরি করেন। দেশের অন্যতম উৎসব পহেলা বৈশাখকে কেন্দ্র করে তিনি তার পণ্য আরও কয়েকটি জেলায় সরবরাহের সিদ্ধান্ত নেন। এজন্য তার পর্যাপ্ত মূলধনের দরকার হয়। এ লক্ষ্যে তিনি ব্যাংকে ঋণের জন্য আবেদন করলেও স্বল্প সময়ের কারণে ব্যাংক তাকে ঋণ দিতে পারেনি। এখানে জনাব সুলতান দেশের ঐতিহ্যের কথা ভেবেই তাঁতের শাড়ি তৈরি করেছেন। আর, দেশীয় উৎসব পহেলা বৈশাখকে কেন্দ্র করে বিভিন্ন জেলায় বিক্রি বাড়াতে চেয়েছেন। এসব উপাদান ব্যবসায়ের সামাজিক পরিবেশকে নির্দেশ করে। আবার, তিনি বিক্রি বাড়ানোর লক্ষ্যে ব্যাংকের কাছে প্রয়োজনীয় মূলধনের জন্য সহযোগিতা চান। কিন্তু স্বল্প সময়ে ব্যাংক তাকে ঋণ দিতে অপারগতা জানায়। এজন্য তিনি দক্ষ কর্মীও নিয়োগ দিতে পারছেন না। এটি ব্যবসায়ের অর্থনৈতিক পরিবেশের প্রতিকূলতাকে নির্দেশ করে। তাই বলা যায়, জনাব সুলতানের ব্যবসায়িক কার্যক্রমে ব্যবসায় পরিবেশের সামাজিক ও অর্থনৈতিক উপাদানের প্রভাব বিদ্যমান।"
        }
      ]
    },
    {
      "number": "2",
      "uddipok": "মি. সাদ একজন আলু উৎপাদনকারী। আলুর মৌসুমে তিনি অধিক পরিমাণে আলু উৎপাদন করেন এবং এমন এক ব্যবস্থা নেন যাতে জনগণ সারা বছর তা ভোগ করতে পারে। অপরদিকে তার বন্ধু নাবিল একজন পোশাক বিক্রেতা। প্রয়োজনীয় পুঁজির অভাবে তার দোকানটি গলির ভেতরে অবস্থিত হওয়ায় তিনি আশানুরূপ পোশাক বিক্রি করতে পারেন না। ফলে তিনি কাঙ্ক্ষিত মুনাফা অর্জনে ব্যর্থ হন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "স্বল্প পুঁজি, নিজস্ব চিন্তা ও দক্ষতাকে কাজে লাগিয়ে ন্যূনতম ঝুঁকি নিয়ে নিজের প্রচেষ্টায় জীবিকা অর্জনের ব্যবস্থা করা হলো আত্মকর্মসংস্থান।"
        },
        {
          "label": "খ",
          "question": "",
          "explanation": "গ্রামের দুস্থ, শিক্ষিত, অর্ধ-শিক্ষিত মহিলাদেরকে স্ব-কর্মসংস্থানের সুযোগ করে দেওয়া হলো মহিলা বিষয়ক মন্ত্রণালয়ের মূল উদ্দেশ্য। এ সংস্থা মহিলাদের জন্য উন্নয়ন কর্মসূচি নেয়। এটি উদ্যোগী মহিলাদের কারিগরি দক্ষতা উন্নয়নের লক্ষ্যে কারিগরি ও প্রযুক্তিগত প্রশিক্ষণের ব্যবস্থা করে।"
        },
        {
          "label": "গ",
          "question": "",
          "explanation": "বিপণনের ক্ষেত্রে মি. সাদ গুদামজাতকরণের কাজটি করছেন। এর মাধ্যমে পণ্যের সময়গত উপযোগ সৃষ্টি হয়। অনেক পণ্য বছরের একটি নির্দিষ্ট সময় উৎপাদিত হলেও ব্যবহার করা হয় সারা বছর। ক্রেতার বছরব্যাপী চাহিদা মেটানোর জন্য সেসব পণ্য গুদামজাতকরণের মাধ্যমে সংরক্ষণ করা হয়। উদ্দীপকের মি. সাদ একজন আলু উৎপাদনকারী। আলুর মৌসুমে তিনি প্রচুর পরিমাণে আলু উৎপাদন করেন। এরপর তা গুদামজাতকরণের মাধ্যমে মজুদ করে রাখেন। এর মাধ্যমে তিনি আলু সংরক্ষণ করতে পারছেন। এতে আলুর মৌসুম ছাড়াও তিনি বাজারে আলু সরবরাহ করতে পারছেন। ফলে ক্রেতারা তার থেকে সারা বছরই আলুর যোগান পাচ্ছে। এক্ষেত্রে তার এ আলু সংরক্ষণের কাজের সাথে বিপণনের গুদামজাতকরণের মিল রয়েছে। সুতরাং, বিপণনের ক্ষেত্রে মি. সাদ-এর কাজটি হলো গুদামজাতকরণ।"
        },
        {
          "label": "ঘ",
          "question": "",
          "explanation": "নাবিলের ব্যবসায়ে উপযুক্ত ক্ষেত্র নির্বাচনে পর্যাপ্ত পুঁজির ও ব্যবসায়ের সঠিক স্থান নির্বাচনের বিষয়টি বিবেচনা করা হয়নি বলে আমি মনে করি। ব্যবসায় সঠিকভাবে পরিচালনার জন্য স্থায়ী ও চলতি মূলধন পর্যাপ্ত হওয়া দরকার। চলতি পুঁজির অভাবে বাংলাদেশের অনেক শিল্প-কারখানা উৎপাদনমাত্রা অনুযায়ী পরিচালিত হতে পারে না। আবার, ব্যবসায়ের উপযুক্ত স্থান নির্বাচনের ক্ষেত্রে কাঁচামালের সহজলভ্যতা, বাজারজাতকরণের সুবিধা, অবকাঠামো সুবিধা প্রভৃতি বিষয়ের প্রতি লক্ষ রাখা দরকার। নাবিল একজন পোশাক বিক্রেতা। তার ব্যবসায়ে প্রয়োজনীয় পুঁজির অভাব আছে। এজন্য তিনি চাহিদামাফিক পণ্য সংগ্রহ করতে পারেন না। আবার, তার দোকানটি গলির মধ্যে হওয়ায় তিনি আশানুরূপ পণ্য বিক্রিও করতে পারেন না। ফলে তিনি কাঙ্ক্ষিত মুনাফা অর্জনে ব্যর্থ হন। পুঁজির যোগান না থাকায় মি. সাদের ব্যবসায়ে চলতি মূলধনের অভাব দেখা দেয়। এজন্য তিনি তার চাহিদা অনুযায়ী ব্যবসায়ের জন্য পণ্য কিনতে পারেন না। এ কারণে তার ব্যবসায় সম্প্রসারণ করাও সম্ভব হচ্ছে না। আবার, তিনি তার দোকানটি স্থাপন করেছেন গলির ভেতরে। এতে তার দোকানটি সহজে গ্রাহকের দৃষ্টিগোচর হচ্ছে না। এজন্য তার দোকানে ক্রেতা সমাগম কম, বিক্রিও কম। এটি তার ব্যবসায়ের সঠিক স্থান নির্বাচনজনিত সমস্যা। তাই বলা যায়, নাবিলের ব্যবসায়ে পুঁজির সহজলভ্যতা ও স্থান নির্বাচন সঠিকভাবে বিবেচনা করা হয়নি।"
        }
      ]
    },
    {
      "number": "3",
      "uddipok": "পরিবেশ দূষণ কমাতে জনাব নিজামুল পরিত্যক্ত প্লাস্টিক সামগ্রীকে পুনঃব্যবহারযোগ্য করার উপায় খুঁজতে থাকেন। সে চিন্তা থেকে তিনি রিসাইক্লিং প্রক্রিয়ায় পরিত্যক্ত প্লাস্টিক থেকে শিশুদের বিভিন্ন খেলনা তৈরির কারখানা স্থাপন করলেন। তার কারখানায় কর্মচারী হিসেবে ১৫ জন বেকার যুবককে নিয়োগ দিয়েছেন। উৎপাদিত পণ্যসামগ্রীর চাহিদা বৃদ্ধি পাওয়ায় তিনি বিদেশেও রপ্তানি করছেন। এভাবে তিনি অল্প সময়ে একজন সফল ব্যবসায়ী হয়ে ওঠলেন। তার কর্মকান্ডের ফলে অনেক বেকার যুবকের কর্মসংস্থানের ব্যবস্থা হয়েছে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "একজন ব্যক্তির মালিকানায় প্রতিষ্ঠিত, পরিচালিত ও নিয়ন্ত্রিত ব্যবসায় হলো একমালিকানা ব্যবসায়।"
        },
        {
          "label": "খ",
          "question": "",
          "explanation": "দেশের অর্থনৈতিক উন্নয়ন ও প্রবৃদ্ধি অর্জনের ক্ষেত্রে অন্যতম বাধা হলো রাজনৈতিক অস্থিরতা। রাজনৈতিক অস্থিতিশীলতা দেশের আইন-শৃঙ্খলার অবনতি ঘটায়। এতে ব্যবসায়ের প্রসার সম্ভব হয় না। ফলে সম্ভাবনাময় উদ্যোক্তারা নতুন কিছু করতে আগ্রহ হারিয়ে ফেলে। আবার, এ ধরনের সমস্যা দেশে আন্তর্জাতিক বিনিয়োগকে অনুৎসাহিত করে। এসব কারণে দেশের অর্থনৈতিক উন্নয়ন ও প্রবৃদ্ধি অর্জন কঠিন হয়ে পড়ে।"
        },
        {
          "label": "গ",
          "question": "",
          "explanation": "জনাব নিজামুলের প্লাস্টিক থেকে' খেলনা তৈরির কাজটি উদ্যোক্তার 'উদ্ভাবনী শক্তি' গুণের সাথে সাদৃশ্যপূর্ণ। নিজের মেধা ও বুদ্ধি কাজে লাগিয়ে নতুন ধারণা বা পদ্ধতি তৈরি করার ক্ষমতা হলো উদ্ভাবনী শক্তি। এর মাধ্যমে উদ্যোক্তা নতুন নতুন পণ্য ও ধারণা তৈরি করেন। এছাড়া উৎপাদন প্রক্রিয়ায় নতুন কৌশল বা পদ্ধতি ব্যবহার করেন। ফলে শিল্পক্ষেত্রের উন্নয়ন হয়। উদ্দীপকের জনাব নিজামুল পরিত্যক্ত প্লাস্টিক সামগ্রী পুনঃব্যবহারযোগ্য করার চিন্তা করেছেন। সে চিন্তা থেকেই তিনি পরিত্যক্ত প্লাস্টিক রিসাইক্লিং করার কারখানা স্থাপন করেন। পরিত্যক্ত প্লাস্টিক থেকে তিনি শিশুদের খেলনা তৈরি করেন। এতে পরিত্যক্ত প্লাস্টিক কাঁচামাল হিসেবে ব্যবহৃত হওয়ায় পরিবেশ দূষণও কমছে। উৎপাদন প্রক্রিয়ায় এ নতুন ধারণা ও পদ্ধতির প্রয়োগ জনাব নিজামুলের নিজস্ব বুদ্ধি থেকে এসেছে। সুতরাং, জনাব নিজামুলের মধ্যে উদ্যোক্তার উদ্ভাবনী শক্তি গুণটি ফুটে ওঠেছে।"
        },
        {
          "label": "ঘ",
          "question": "",
          "explanation": "দেশের আর্থ-সামাজিক উন্নয়নে জনাব নিজামুলের মতো উদ্যোক্তার ভূমিকা অনস্বীকার্য। । ব্যবসায় উদ্যোক্তারা নতুন ধারণা উদ্ভাবন ও প্রতিষ্ঠান স্থাপনে ভূমিকা রাখেন। তারা নিজের ও অন্যদের জন্য কর্মসংস্থানের সুযোগ তৈরি করেন। এতে দেশে বেকারত্বের হার কমে। এছাড়া সম্পদের সুষ্ঠু ব্যবহার, জাতীয় আয় বৃদ্ধি, জীবনযাত্রার মান উন্নয়ন প্রভৃতি ক্ষেত্রেও উদ্যোক্তার ভূমিকা গুরুত্বপূর্ণ। উদ্দীপকের জনাব নিজামুল পরিত্যক্ত প্লাস্টিক সামগ্রী রিসাইক্লিং করার একটি কারখানা স্থাপন করেন। এখানে তিনি শিশুদের জন্য বিভিন্ন খেলনা তৈরি করেন। কারখানায় ১৫ জন বেকার যুবকের কর্মসংস্থান হয়েছে। চাহিদা বাড়ায় বর্তমানে তিনি বিদেশে পণ্য রপ্তানি করছেন। জনাব নিজামুল পরিত্যক্ত প্লাস্টিক কাজে লাগানোর মাধ্যমে পরিবেশ দূষণ কমাচ্ছেন। এতে প্রাপ্ত সম্পদের যথাযথ ব্যবহারও নিশ্চিত হচ্ছে। এছাড়া তার কারখানায় বেকার যুবকদের কাজের সুযোগ তৈরি হয়েছে। বর্তমানে তিনি বিদেশে পণ্য রপ্তানির মাধ্যমে বৈদেশিক মুদ্রা আয় করছেন। এতে দেশের জাতীয় আয় বাড়ছে। তাকে দেখে বেকার যুবকরা অনুপ্রাণিত হবে। ফলে তারাও ব্যবসায় উদ্যোগ নেবে। এতে সামগ্রিকভাবে দেশের আর্থ-সামাজিক অবস্থার উন্নয়ন হবে। তাই বলা যায়, জনাব নিজামুলের মতো উদ্যোক্তা দেশের আর্থ-সামাজিক উন্নয়নকে গতিশীল করেন।"
        }
      ]
    },
    {
      "number": "4",
      "uddipok": "প্রিতম, শুভ ও সিফাত সমঝোতার ভিত্তিতে রহিম গার্মেন্টস নামে একটি তৈরি পোশাক শিল্প স্থাপন করেন। সিফাত মূলধন বিনিয়োগ না করলেও ব্যবসায়ে তার যথেষ্ট সুনাম ছড়িয়ে রয়েছে। অপরদিকে, প্রিতমের আকস্মিক মৃত্যুতে প্রতিষ্ঠানটির কার্যক্রম বন্ধ হয়ে যায়।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "ঝুঁকি নেওয়ার বিনিময়ে বিমাগ্রহীতা কর্তৃক বিমাকারীকে যে অর্থ দেওয়া হয় তাই প্রিমিয়াম।"
        },
        {
          "label": "খ",
          "question": "",
          "explanation": "দুই বা ততোধিক ব্যক্তির মধ্যে কোনো নির্দিষ্ট বিষয়ে পারস্পরিক সমঝোতাকে চুক্তি বলে। চুক্তি অংশীদারি ব্যবসায়ের মূলভিত্তি। চুক্তিবদ্ধ সম্পর্কের আলোকেই এ ব্যবসায় গঠিত হয়। এজন্য কোনো ব্যক্তিকে চুক্তি সম্পাদনে যোগ্য হতে হয়। এক্ষেত্রে ব্যক্তির পদমর্যাদা, সামাজিক মর্যাদা, আর্থিক অবস্থা বিবেচনা করা হয় না।"
        },
        {
          "label": "গ",
          "question": "",
          "explanation": "উদ্দীপকে সিফাত একজন নামমাত্র অংশীদার। এ ধরনের অংশীদার মূলধন, শ্রম ও দক্ষতা কিছুই বিনিয়োগ করেন না। শুধু তার সুনাম ব্যবসায়ের কাজে ব্যবহারের অনুমতি দেন। তবে অন্যান্য অংশীদারের মতো অসীম দায় বহনে তিনি বাধ্য থাকেন না। উদ্দীপকে প্রিতম, শুভ ও সিফাত সমঝোতার ভিত্তিতে রহিম গার্মেন্টস নামে একটি তৈরি পোশাক শিল্প স্থাপন করেন। ব্যবসায়টিতে সিফাত মূলধন বিনিয়োগ করেননি। আবার তিনি ব্যবসায় পরিচালনায়ও অংশ নেন না। কিন্তু ব্যবসায়ে তার যথেষ্ট সুনাম আছে। তিনি তা ব্যবসায়ে ব্যবহারের অনুমতি দেন। তার সুনাম বা খ্যাতি ব্যবহার করেই ব্যবসায়টি বেশি মুনাফা অর্জন করতে পারবে। এজন্য তাকে অংশীদার হিসেবে নেওয়া হয়েছে। এসব কাজের সাথে নামমাত্র অংশীদারের বৈশিষ্ট্যের মিল আছে। সুতরাং, সিফাতকে নামমাত্র অংশীদার বলা যায়।"
        },
        {
          "label": "ঘ",
          "question": "",
          "explanation": "উদ্দীপকে রহিম গার্মেন্টস বিশেষ ঘটনাসাপেক্ষে বন্ধ হয়। ১৯৩২ সালের অংশীদারি আইনের ৪২ ধারায় বিশেষ ঘটনাসাপেক্ষে বিলোপসাধনের কথা বলা হয়েছে। এক্ষেত্রে অংশীদারি ব্যবসায়ের কোনো অংশীদারের মৃত্যু হলে বিশেষ ঘটনাসাপেক্ষে বিলোপসাধন হয়। উদ্দীপকে প্রিতম, শুভ ও সিফাত সমঝোতার ভিত্তিতে রহিম গার্মেন্টস নামে একটি পোশাক শিল্প স্থাপন করেন। সিফাত মূলধন বিনিয়োগ না করলেও ব্যবসায়ে তার যথেষ্ট সুনাম আছে। তারা সমঝোতার মাধ্যমে মুনাফা বণ্টন করেন। কিন্তু প্রিতমের আকস্মিক মৃত্যুতে প্রতিষ্ঠানটির কার্যক্রম বন্ধ হয়ে যায়। অংশীদারি ব্যবসায় চুক্তি অনুযায়ী অংশীদারদের মাধ্যমে পরিচালিত হয়। প্রিতম মারা যাওয়ায় তিনি ব্যবসায়টি পরিচালনায় অংশ নিতে পারবেন না। এছাড়া ব্যবসায়টিতে অংশীদাররা সমহারে মূলধন বিনিয়োগ করেন। এক্ষেত্রে ব্যবসায়টির মূলধনে ঘাটতি দেখা দিতে পারে। তাছাড়া অংশীদারের অভাবে ব্যবসায়ে সফলতার সম্ভাবনা কমে যাবে। তাই ১৯৩২ সালে অংশীদারি আইন অনুযায়ী কোনো অংশীদারের মৃত্যু হলে ব্যবসায়টির বিশেষ - ঘটনাসাপেক্ষে বিলোপসাধন হয়। সুতরাং, প্রিতম মারা যাওয়ায় উদ্দীপকের রহিম গার্মেন্টস বিশেষ ঘটনাসাপেক্ষে বিলোপসাধন হয়।"
        }
      ]
    },
    {
      "number": "5",
      "uddipok": "জনাব মামুন বিদেশ থেকে প্রচুর পরিমাণে ময়দা ও চিনি আমদানি করার পর ভবিষ্যতে দাম বৃদ্ধির আশায় মজুদ করে রাখেন। কৃত্রিম সংকট সৃষ্টির অভিযোগে ভ্রাম্যমাণ আদালত তাকে ২,০০,০০০ টাকা জরিমানা করেন। এর ফলে তিনি মুনাফা অর্জনে ব্যর্থ হন। অন্যদিকে, তার বন্ধু সোহান আমদানিকৃত ও দেশের অভ্যন্তরে সংগৃহীত খাদ্যজাত পণ্য সুলভে নিয়মিত সরবরাহ করেন। এছাড়াও তিনি বিক্রয়কর্মীদের নির্ধারিত শ্রমের মূল্য ও যথাযথ পাওনাদি পরিশোধ করেন।",
      "tag": "JB 23",
      "sub_questions": [
        {
          "label": "ক",
          "question": "নৈতিকতা কী?",
          "explanation": "মানুষের ভালো-মন্দের বিচার-বিশ্লেষণ করে সঠিকটি বেছে নেওয়াই হলো নৈতিকতা।"
        },
        {
          "label": "খ",
          "question": "",
          "explanation": "পণ্যের ক্রয়মূল্য ও বিক্রয়মূল্যের ব্যবধানকে মুনাফা বলা হয়।। বিনিয়োগকৃত অর্থের মোট আয় থেকে মোট ব্যয় বাদ দিলে যা অবশিষ্ট থাকে তা হলো মুনাফা। ব্যবসায়ে অর্জিত মোট আয় মোট ব্যয়কে ছাড়িয়ে গেলে মুনাফা হয়।"
        },
        {
          "label": "গ",
          "question": "",
          "explanation": "উদ্দীপকের সোহানের কার্যক্রম ব্যবসায়ের সামাজিক দায়বদ্ধতাকে প্রকাশ করে। ব্যবসায় একটি সামাজিক প্রতিষ্ঠান। সমাজ থেকে বিভিন্ন সুযোগ-সুবিধা নিয়ে এটি গঠিত ও পরিচালিত হয়। তাই ব্যবসায়কে সমাজের বিভিন্ন পক্ষের (ক্রেতা ও ভোক্তা, সমাজ, সরকার, শ্রমিক-কর্মী) প্রতি দায়িত্ব পালন করতে হয়। উদ্দীপকের সোহান একজন আমদানিকারক। তিনি আমদানিকৃত পণ্য বাজারে সুলভমূল্যে সরবরাহ করেন। তিনি বিক্রয়কর্মীদের নির্ধারিত শ্রমের মূল্য ও যথাযথ পাওনাদি পরিশোধ করেন। ফলে তার ব্যবসায়ের সুনাম বাড়ে। সোহান আমদানিকৃত পণ্য দাম বাড়ার আশায় মজুদ করে রাখেন না। ফলে বাজারে পণ্যের কৃত্রিম সংকট সৃষ্টি হয় না। এতে ক্রেতা ও ভোক্তারা উপকৃত হয়। তাছাড়া তিনি বিক্রয়কর্মীদের নির্ধারিত শ্রমের মূল্য পরিশোধ করেন। তাদের পাওনাদি যথাসময়ে পরিশোধ করেন। এভাবে তিনি তার কাজের মাধ্যমে সমাজের বিভিন্ন পক্ষের প্রতি দায়িত্ব পালন করেন। তাই বলা যায়, উদ্দীপকের সোহানের কার্যক্রম ব্যবসায়ের সামাজিক দায়বদ্ধতাকে নির্দেশ করে।"
        },
        {
          "label": "ঘ",
          "question": "",
          "explanation": "উদ্দীপকের সোহানের কার্যক্রম ব্যবসায়ের সামাজিক দায়বদ্ধতাকে প্রকাশ করে। ব্যবসায় একটি সামাজিক প্রতিষ্ঠান। সমাজ থেকে বিভিন্ন সুযোগ-সুবিধা নিয়ে এটি গঠিত ও পরিচালিত হয়। তাই ব্যবসায়কে সমাজের বিভিন্ন পক্ষের (ক্রেতা ও ভোক্তা, সমাজ, সরকার, শ্রমিক-কর্মী) প্রতি দায়িত্ব পালন করতে হয়। উদ্দীপকের সোহান একজন আমদানিকারক। তিনি আমদানিকৃত পণ্য বাজারে সুলভমূল্যে সরবরাহ করেন। তিনি বিক্রয়কর্মীদের নির্ধারিত শ্রমের মূল্য ও যথাযথ পাওনাদি পরিশোধ করেন। ফলে তার ব্যবসায়ের সুনাম বাড়ে। সোহান আমদানিকৃত পণ্য দাম বাড়ার আশায় মজুদ করে রাখেন না। ফলে বাজারে পণ্যের কৃত্রিম সংকট সৃষ্টি হয় না। এতে ক্রেতা ও ভোক্তারা উপকৃত হয়। তাছাড়া তিনি বিক্রয়কর্মীদের নির্ধারিত শ্রমের মূল্য পরিশোধ করেন। তাদের পাওনাদি যথাসময়ে পরিশোধ করেন। এভাবে তিনি তার কাজের মাধ্যমে সমাজের বিভিন্ন পক্ষের প্রতি দায়িত্ব পালন করেন। তাই বলা যায়, উদ্দীপকের সোহানের কার্যক্রম ব্যবসায়ের সামাজিক দায়বদ্ধতাকে নির্দেশ করে।"
        }
      ]
    },
    {
      "number": "6",
      "uddipok": "জনাব হাবিবুর রহমান যুব উন্নয়ন অধিদপ্তর থেকে প্রশিক্ষণ ও বাবার 'কাছ থেকে অর্থ নিয়ে পোলট্রি খামার স্থাপন করেন। তিনি প্রথমে ১০০টি মুরগি নিয়ে খামার শুরু করলেও এক বছরের মধ্যে তার খামারের মুরগির সংখ্যা দাঁড়ায় ১,০০০টি। তার সাফল্য দেখে গ্রামের বেকারযুবকরা পোলট্রি খামার তৈরি করতে আগ্রহী হচ্ছে। জনাব হাবিবুর রহমান আগ্রহী বেকার যুবকদের পোলট্রি খামার তৈরি করতে বিভিন্ন পরামর্শ দেন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "নট্রামস হলো আত্মকর্মসংস্থানে সহায়ক কম্পিউটার বিষয়ক প্রশিক্ষণ প্রদানকারী প্রতিষ্ঠান।"
        },
        {
          "label": "খ",
          "question": "",
          "explanation": "ব্যবসায় থেকে প্রত্যাশিত মুনাফা অর্জিত না হওয়ার অনিশ্চয়তা হলো আর্থিক ঝুঁকি। একটি নির্দিষ্ট সময়ে উদ্যোক্তা তার ব্যবসায় থেকে নির্দিষ্ট পরিমাণ মুনাফা প্রত্যাশা করেন। এ মুনাফা বাস্তবে অর্জিত না হওয়াই হলো আর্থিক ঝুঁকি।"
        },
        {
          "label": "গ",
          "question": "",
          "explanation": "জনাব হাবিবুর রহমানের কর্মসংস্থানের ধরনটি হলো আত্মকর্মসংস্থান। এর মাধ্যমে স্বল্প পুঁজি ও ন্যূনতম ঝুঁকি নিয়ে নিজের প্রচেষ্টায় জীবিকা অর্জনের ব্যবস্থা করা হয়। এটি মূলত নিজেই নিজের কর্মসংস্থানের সুযোগ তৈরি করার একটি উপায়। এতে যেকোনো ব্যক্তি তার বেকারত্ব দূর করতে পারে। উদ্দীপকের জনাব হাবিবুর রহমান যুব উন্নয়ন অধিদপ্তর থেকে প্রশিক্ষণ নেন। এরপর তিনি বাবার কাছ থেকে অর্থ নিয়ে একটি পোলট্রি খামার স্থাপন করেন। প্রথমে তিনি ১০০টি মুরগি নিয়ে খামার শুরু করেছিলেন। এক বছরের মধ্যে তার খামারে মুরগির সংখ্যা দাঁড়ায় ১,০০০টি। এক্ষেত্রে জনাব হাবিবুর রহমান নিজের দক্ষতা ও স্বল্প পুঁজি নিয়ে খামার প্রতিষ্ঠা করেন। এতে তার নিজের কর্মসংস্থানের ব্যবস্থা হয়েছে। সুতরাং, জনাব হাবিবুর রহমানের খামার প্রতিষ্ঠাকে আত্মকর্মসংস্থানমূলক কাজ বলা যায়।"
        },
        {
          "label": "ঘ",
          "question": "",
          "explanation": "কর্মসংস্থান সৃষ্টিতে সফল আত্মকর্মসংস্থানকারী হিসেবে জনাব হাবিবুর রহমান গুরুত্বপূর্ণ ভূমিকা পালন করেন। আত্মকর্মসংস্থানকারী ব্যক্তি নিজেই নিজের কর্মসংস্থানের সুযোগ তৈরি করেন। এতে তার বেকারত্ব দূর হওয়ার পাশাপাশি অর্থনৈতিক উন্নয়ন হয়। এছাড়া সফল আত্মকর্মসংস্থানকারীকে দেখে বেকার যুবসমাজ আত্মকর্মসংস্থানে উদ্বুদ্ধ হয়। এতে দেশের বেকারত্বের হার কমে। উদ্দীপকের জনাব হাবিবুর রহমান একজন আত্মকর্মসংস্থানকারী ব্যক্তি। তিনি নিজের দক্ষতা ও পরিশ্রম দিয়ে সফল হয়েছেন। বাবার কাছ থেকে পুঁজি নিয়ে তিনি পোলট্রি ফার্ম স্থাপন করেছেন। ফলে তাকে বেকার থাকতে হয়নি। তার নিজস্ব মেধা ও দক্ষতা দিয়ে তিনি দুই বছরেই একজন সফল আত্মকর্মসংস্থানকারী হিসেবে পরিচিতি পেয়েছেন। জনাব হাবিবুর রহমানকে দেখে সমাজের বেকার যুবকরা পোলট্রি খামার স্থাপনে আগ্রহী হচ্ছে। তিনি আগ্রহী যুবকদের খামার স্থাপন সম্পর্কে বিভিন্ন পরামর্শ দিচ্ছেন। এতে তারা সহজেই খামার স্থাপন ও পরিচালনা করতে পারবে। ফলে সমাজের একটি বড় অংশের জন্য কর্মসংস্থানের সুযোগ তৈরি হবে। তাই বলা যায়, কর্মসংস্থান তৈরিতে জনাব হাবিবুর রহমান অনুপ্রেরণামূলক ভূমিকা রেখেছেন।"
        }
      ]
    },
    {
      "number": "7",
      "uddipok": "মারুফ ব্যবসায় শিক্ষা শাখা থেকে স্নাতক ডিগ্রি অর্জন করার পর চাকরি না পেয়ে স্থানীয় বাজারে একটি মুদির দোকান দেন। অত্যধিক খাটুনি, দক্ষ সেবা ও সততার জন্য ব্যবসায়ে তার সুনাম বাড়তে থাকে। এখন তিনি ব্যবসায়টি শহরে স্থানান্তরের চিন্তা করছেন। কিন্তু প্রচার কাজে প্রয়োজনীয় অর্থ না থাকায় তিনি ব্যবসায় উন্নয়নে বাধার সম্মুখীন হচ্ছেন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "লাভের আশায় ঝুঁকি নিয়ে অর্থ ও শ্রম বিনিয়োগ করে ব্যবসায় স্থাপন ও পরিচালনা করাকে ব্যবসায় উদ্যোগ বলে।"
        },
        {
          "label": "খ",
          "question": "",
          "explanation": "কর্মসংস্থানের প্রধান উৎস হলো সরকারি ও বেসরকারি প্রতিষ্ঠান। একটি দেশের অভ্যন্তরে সরকারি এবং বেসরকারি প্রতিষ্ঠানে বিপুল পরিমাণ। কাজের ক্ষেত্র তৈরি হয়। এসব ক্ষেত্রে নিয়োগের মাধ্যমে দেশের বেকারত্বের সংখ্যা কমে। বেসরকারি ক্ষেত্রে সবচেয়ে বেশি জনসম্পদ নিয়োজিত থাকে।"
        },
        {
          "label": "গ",
          "question": "",
          "explanation": "ব্যবসায় উদ্যোগ উন্নয়নে প্রয়োজনীয় অর্থসংস্থানের অভাবের কারণে মারুফ বাধার সম্মুখীন হন। ব্যবসায় প্রতিষ্ঠান সুষ্ঠুভাবে পরিচালনার জন্য আনুষঙ্গিক সব সুযোগ-সুবিধা থাকা প্রয়োজন। এগুলোর অভাবে ব্যবসায় উন্নয়ন বাধাগ্রস্ত হয়। প্রয়োজনীয় অর্থের অভাব, প্রচার-প্রচারণার অভাব, চাকরির প্রতি অধিক আগ্রহ প্রভৃতি বিষয় ব্যবসায় উদ্যোগ উন্নয়নে বাধার সৃষ্টি করে। ব্যবসায় শিক্ষা থেকে স্নাতক ডিগ্রি অর্জন করা মারুফ স্থানীয় বাজারে একটি মুদির দোকান দেন। পরিশ্রম আর মেধার মাধ্যমে তিনি ব্যবসায়ে সফলতা অর্জন করেন। এখন ব্যবসায়টি শহরে স্থানান্তর করতে চান। কিন্তু প্রচার কাজের জন্য তার পর্যাপ্ত অর্থ নেই। এ কারণে তিনি তার ব্যবসায়টির প্রচার করতে পারছেন না। এতে তার ব্যবসায়টি উন্নয়নে বাধার সম্মুখীন হচ্ছে। তাই বলা যায়, প্রয়োজনীয় অর্থসংস্থানের অভাবে মারুফের ব্যবসায়ের উন্নয়ন বাধাগ্রস্ত হয়।"
        },
        {
          "label": "ঘ",
          "question": "",
          "explanation": "উদ্দীপকের মারুফের গুণাবলির ভিত্তিতে তাকে একজন আদর্শ উদ্যোক্তা বলা যায়। পরিশ্রম করার ক্ষমতা, দক্ষতা এবং সততা একজন সফল উদ্যোক্তার অন্যতম প্রধান গুণ। যে উদ্যোক্তা যত বেশি পরিশ্রমী ও দক্ষ, তিনি তত দ্রুত সফলতা লাভ করেন। সততার গুণাবলি একজন উদ্যোক্তাকে সকলের কাছে বিশ্বাসী করে তোলে। ফলে সে সহজেই সফল হতে পারে। উদ্দীপকের মারুফ ব্যবসায় শিক্ষা শাখা থেকে স্নাতক ডিগ্রি অর্জন করেন। পরবর্তীতে চাকরি না পেয়ে তিনি স্থানীয় বাজারে একটি মুদির দোকান দেন। তিনি তার মুদির দোকানের জন্য অনেক পরিশ্রম করেন। সৎ হওয়ায় সহজেই তার ব্যবসায়ের সুনাম বাড়তে থাকে। মারুফের গুণগুলো তাকে আদর্শ উদ্যোক্তা হতে সহায়তা করেছে। ব্যবসায়ের জন্য তিনি কঠোর পরিশ্রম করেন। এছাড়া তার বিশেষ দক্ষতা তাকে অন্যদের থেকে আলাদা করেছে। ব্যবসায়ে সততা রক্ষা করার মাধ্যমে তিনি সবার কাছে পছন্দের উদ্যোক্তা হতে পেরেছেন। ফলে তার ব্যবসায়ের সুনাম খুব দ্রুত ছড়িয়ে পড়ে। তাই বলা যায়, উদ্দীপকের মারুফ একজন আদর্শ উদ্যোক্তা।"
        }
      ]
    },
    {
      "number": "8",
      "uddipok": "জনাব আরিফ একজন উদ্ভাবক। তিনি দীর্ঘদিন গবেষণা করে এমন একটি সৌরশক্তি চালিত পানি সেচের যন্ত্র আবিষ্কার করেন যেটি বাজারে প্রচলিত অন্যান্য সেচ যন্ত্র থেকে আলাদা। জাতীয় বিজ্ঞান মেলায় অংশগ্রহণ করে এটি প্রথম স্থান অধিকার করে। তিনি এটি বাণিজ্যিক ভিত্তিতে উৎপাদন করে নিজের নাম ছাড়াই বাজারে ছাড়েন এবং ব্যাপক সাড়া পান। কিছুদিনের মধ্যেই অন্য একটি প্রতিষ্ঠিত কোম্পানি তার এ যন্ত্র নকল করে বাজারজাত করে। কিন্তু তিনি ঐ কোম্পানির বিরুদ্ধে মামলা করেও আইনগত কোনো ব্যবস্থা নিতে পারেননি।",
      "tag": "JB 23",
      "sub_questions": [
        {
          "label": "ক",
          "question": "কত সালের ট্রেডমার্ক আইন বাংলাদেশে চালু আছে?",
          "explanation": "২০০৯ সালের ট্রেডমার্ক আইন বাংলাদেশে চালু আছে।"
        },
        {
          "label": "খ",
          "question": "একমালিকানা ব্যবসায়ে 'মালিকের দায় অসীম'- ব্যাখ্যা করো।",
          "explanation": "ব্যবসায়ের অসীম দায় বলতে বিনিয়োগকৃত মূলধনের বাইরেও ব্যক্তির দায় সৃষ্টি হওয়াকে বোঝায়। একমালিকানা ব্যবসায়ে মালিক একজন। ব্যবসায়ের সব দায়-দায়িত্ব তাকেই নিতে হয়। কোনো কারণে ব্যবসায়ে দায় সৃষ্টি হলে তার জন্য মালিকের বিনিয়োগকৃত মূলধন ও ব্যক্তিগত সম্পত্তি দায়বদ্ধ হয়। এ কারণে বলা হয় একমালিকানা, ব্যবসায়ের দায় অসীম।"
        },
        {
          "label": "গ",
          "question": "জনাব আরিফের পানি সেচ যন্ত্রটি কোন সম্পদের অন্তর্ভুক্ত? বর্ণনা করো।",
          "explanation": "জনাব আরিফের পানি সেচ যন্ত্রটি মেধা সম্পদের অন্তর্গত। সৃজনশীল ব্যক্তি তার মেধা ও মননশীলতা প্রয়োগ করে মেধাসম্পদ সৃষ্টি করেন। এ ধরনের সম্পদ সৃষ্টি করার জন্য ব্যক্তিকে দীর্ঘদিন গবেষণা ও প্রচেষ্টা চালিয়ে যেতে হয়। ব্যবসায়, শিল্পে বা বাণিজ্যে প্রয়োগ উপযোগী আবিষ্কার মেধাসম্পদের আওতাভুক্ত। উদ্দীপকের জনাব আরিফ একজন উদ্ভাবক। তিনি দীর্ঘদিন গবেষণা করে একটি সৌরশক্তি চালিত পানি সেচের যন্ত্র আবিষ্কার করেন। এই যন্ত্রটি বাজারে প্রচলিত অন্যান্য সেচ যন্ত্র থেকে আলাদা। যন্ত্রটি আবিষ্কার করার সময় তাকে দীর্ঘদিন গবেষণা ও প্রচেষ্টা চালিয়ে যেতে হয়েছে। এ কাজের জন্য তিনি মানসিক শ্রম ও মেধা ব্যবহার করেছেন। এটি মেধাসম্পদের বৈশিষ্ট্য। সুতরাং, জনাব আরিফের আবিষ্কৃত পানি সেচ যন্ত্রটি মেধা সম্পদের আওতায় পড়ে।"
        },
        {
          "label": "ঘ",
          "question": "উদ্দীপকে জনাব আরিফ কোনো আইনি সহায়তা না পাওয়ার কারণ বিশ্লেষণ করো।",
          "explanation": "পেটেন্ট চুক্তি না থাকার কারণে উদ্দীপকে জনাব আরিফ কোনো আইনি সহায়তা পাননি বলে আমি মনে করি। এটি নতুন আবিষ্কৃত পণ্যের ওপর একক অধিকার লাভের জন্য আবিষ্কারক ও সরকারের সাথে সম্পাদিত চুক্তি। এই চুক্তি না থাকলে আবিষ্কারকের উদ্ভাবিত পণ্য অন্য কেউ নকল করলেও তার বিরুদ্ধে কোনো আইনগত ব্যবস্থা নেওয়া যায় না। উদ্দীপকের জনাব আরিফ দীর্ঘদিন গবেষণা করে একটি সৌর চালিত সেচের যন্ত্র আবিষ্কার করেন। তিনি এটি নিজের নাম ছাড়াই বাণিজ্যিক ভিত্তিতে বাজারজাত করেন। কিছুদিনের মধ্যে অন্য একটি কোম্পানি তার যন্ত্র নকল করে বাজারজাত করে। তিনি ঐ কোম্পানির বিরুদ্ধে মামলা করেও আইনগত কোনো ব্যবস্থা নিতে পারেননি। জনাব আরিফ প্রকৃত উদ্ভাবক হিসেবে সরকারের সাথে পেটেন্ট চুক্তি করেননি। এ চুক্তি করলে অন্য কেউ এরূপ যন্ত্র উদ্ভাবন বা নকল করতে পারতো না। এছাড়া নকল করলেও আদালতের মাধ্যমে ক্ষতিপূরণ আদায় করা যেত। এ সুযোগ কাজে লাগিয়ে অসাধু প্রতিষ্ঠান তার উদ্ভাবিত যন্ত্র নকল করেছে। তাই বলা যায়, পেটেন্ট চুক্তির অভাবে জনাব আরিফ অসাধু প্রতিষ্ঠানটির বিরুদ্ধে আইনগত ব্যবস্থা নিতে পারেননি।"
        }
      ]
    },
    {
      "number": "9",
      "uddipok": "ঢাকার বিশিষ্ট ব্যবসায়ী জনাব রইছুল ইসলাম তার কারখানার জন্য কিছু অভিজ্ঞ লোক নিয়োগ দেন। এছাড়াও কিছু নতুন ব্যক্তির নিয়োগদানের জন্য পত্রিকায় বিজ্ঞপ্তি দেন। কিছুদিন পরে সুজিত নামে একজন কর্মীকে দুর্নীতির দায়ে চাকরি হতে অপসারণ করেন। তিনি নারী-পুরুষের কাজের ভেদাভেদ না করে উপযুক্ত পারিশ্রমিক নির্ধারণ করেন এবং যারা ভালো কাজ করেন তাদেরকে পুরস্কৃত করে থাকেন। মাঝে মাঝে তিনি অনেক ঝুঁকিপূর্ণ কাজ হাতে নিয়ে দক্ষতার সাথে সম্পূর্ণ করে অধিক মুনাফা অর্জন করেন। বর্তমানে তিনি প্রতিষ্ঠানে একজন আদর্শ নেতা হিসেবে মর্যাদা লাভ করেন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "ব্যবস্থাপনা হলো অন্যের সামর্থ্যকে কাজে লাগিয়ে দক্ষতার সাথে কাজ করিয়ে নেওয়ার কৌশল।"
        },
        {
          "label": "খ",
          "question": "",
          "explanation": "নারী-পুরুষের ভিন্ন ভিন্ন দৃষ্টিভঙ্গি ও সামাজিক অবস্থান সম্পর্কে সচেতন থাকাকে জেন্ডার সচেতনতা বলে। একজন কর্মী নারী বা পুরুষ যা-ই হোক না কেন, উভয়ের প্রতি শ্রদ্ধাশীল ও সহানুভূতিশীল হতে হবে। এতে প্রতিষ্ঠানে নারী-পুরুষ পক্ষপাতহীনতা বজায় রাখতে হবে। কারো প্রতি আলাদা দৃষ্টি না দেওয়াই জেন্ডার সচেতনতার মূল বিষয়।"
        },
        {
          "label": "গ",
          "question": "",
          "explanation": "জনাব রইছুল ইসলামের প্রথম কাজটি হলো কর্মীসংস্থান। ব্যবস্থাপনার উপকরণসমূহের মধ্যে জনশক্তি সবচেয়ে গুরুত্বপূর্ণ। জনশক্তি যোগ্য, দক্ষ ও উৎসাহী না হলে অন্য উপাদান (যন্ত্রপাতি, কাঁচামাল) মানসম্পন্ন হলেও এসবের সদ্ব্যবহার সম্ভব নয়। তাই প্রতিষ্ঠানের জন্য দক্ষ ও যোগ্য কর্মীবাহিনী গঠনের প্রয়োজন হয়। এটি ব্যবস্থাপনার কর্মীসংস্থান কাজের মাধ্যমে সম্ভব করা যায়। উদ্দীপকের জনাব রইছুল ইসলাম তার কারখানার জন্য কিছু অভিজ্ঞ লোক নিয়োগ দেন। আর কিছু নতুন ব্যক্তি নিয়োগের জন্য পত্রিকায় বিজ্ঞপ্তি দেন। কিছুদিন পরে তিনি একজন কর্মীকে দুর্নীতির জন্য চাকরি থেকে অপসারণ করেন। মূলত প্রতিষ্ঠানে উপযুক্ত কর্মীবাহিনী গঠনের জন্যই তিনি কাজ করেন। এ কাজ কর্মীসংস্থানের বিভিন্ন পর্যায়ে করা হয়। সুতরাং, জনাব রইছুল ইসলাম ব্যবস্থাপনার কর্মীসংস্থান কাজটি করেছেন।"
        },
        {
          "label": "ঘ",
          "question": "",
          "explanation": "জনাব রইছুল ইসলামকে আদর্শ নেতা হিসেবে বিবেচনা করা যায়। একজন আদর্শ নেতার মধ্যে সব ধরনের গুণ থাকতে হয়। নেতা কর্মীদের দিয়ে কাজ করান। এজন্য তাদের উৎসাহ দিয়ে কাজ আদায় করতে হয়। এছাড়া নেতার জেন্ডার সচেতনতা, ঝুঁকি নেওয়ার মানসিকতা ও তাকে পরিশ্রমী হতে হয়। উদ্দীপকের জনাব রইছুল ইসলাম তার কারখানায় নারী-পুরুষ উভয়ের কাজের ভেদাভেদ করেন না। তিনি জেন্ডার সচেতন বলে সকলের জন্য উপযুক্ত পারিশ্রমিক নির্ধারণ করেন। যারা ভালো কাজ করে তাদেরকে তিনি পুরস্কার দেন। এতে কাজের প্রতি কর্মীদের আগ্রহ বাড়েও কাজের মান ভালো হয়। ফলে লক্ষ্য অর্জন করা সহজ হয়। জনাব রইছুল ইসলাম অনেক ঝুঁকিপূর্ণ কাজ হাতে নেন। অর্থাৎ তার মধ্যে ঝুঁকি নেওয়ার সাহসিকতা আছে। এ কাজগুলো তিনি দক্ষতার সাথে করে বেশি মুনাফা অর্জন করেন। তার এ গুণগুলো একজন নেতার জন্য খুবই গুরুত্বপূর্ণ। এগুলোর কারণেই জনাব রইছুল ইসলামের প্রতিষ্ঠান একটি সফল প্রতিষ্ঠান হিসেবে স্বীকৃতি পেয়েছে। তাই এসবের আলোকে তাকে একজন আদর্শ নেতা বলা যায়।"
        }
      ]
    },
    {
      "number": "10",
      "uddipok": "মি. হাবিব নিউ মার্কেটে একটি নতুন শাড়ির দোকান দেন এবং সবাইকে অবহিত করার জন্য আকর্ষণীয় লিফলেট তৈরি করে এলাকায় বিতরণ করেন। বাহারি শাড়ির অপূর্ব সমাহার উল্লেখ করে পোস্টার ও ব্যানার লাগান। এতে তার দোকান সম্পর্কে সবাই জানতে পারে। পরে তিনি বিশেষভাবে জোর দেন বিক্রয়কর্মীর দক্ষতা বাড়ানো ও তাদের আচরণের উন্নয়ন সাধনে। এতে তিনি সফল হন।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "পণ্যদ্রব্যের গুণাগুণ, রং, আকার প্রভৃতি বৈশিষ্ট্যের ওপর ভিত্তি করে পণ্যের মান নির্ধারণ করা হলো প্রমিতকরণ।"
        },
        {
          "label": "খ",
          "question": "",
          "explanation": "বিক্রয়িকতা বলতে বিক্রয়কর্মীর ক্রেতা আকর্ষণ করার বিশেষ কৌশল বা দক্ষতাকে বোঝায়। এর মাধ্যমে সম্ভাব্য ক্রেতার কাছে পণ্য বা সেবাসামগ্রী বিক্রি করা সম্ভব হয়। মূলত ব্যক্তিগতভাবে ক্রেতাকে পণ্য কিনতে উৎসাহিত করার কৌশল বিক্রয়িকতা নামে পরিচিত।"
        },
        {
          "label": "গ",
          "question": "",
          "explanation": "মি. হাবিব প্রথমে বিপণন প্রসারে বিজ্ঞাপন কৌশল প্রয়োগ করেন। বিজ্ঞাপন হচ্ছে পণ্য বা সেবা সামগ্রীর প্রতি জনসাধারণের দৃষ্টি আকর্ষণের একটি উপায় বা কৌশল। এর মাধ্যমে পণ্যের মান, মূল্য ও ব্যবহারবিধি ক্রেতা বা জনসাধারণের কাছে তুলে ধরা হয়। এতে পণ্যের চাহিদা, বিক্রি ও মুনাফা বাড়ে। উদ্দীপকে মি. হাবিব নিউ মার্কেটে একটি শাড়ির দোকান দেন। তার পণ্যের প্রসার বাড়ানোর লক্ষ্যে তিনি প্রয়োজনীয় ব্যবস্থা নেন। তিনি তার দোকান ও পণ্যের আকর্ষণীয় লিফলেট বানিয়ে এলাকায় বিতরণ করেন। আবার, দোকানের বাহারি শাড়ির কথা উল্লেখ করে তিনি বিভিন্ন জায়গায় পোস্টার ও ব্যানার লাগান। এতে তার ব্যবসায় ও পণ্য সম্পর্কে ক্রেতারা জানতে পারে। ফলে পণ্যের বিক্রির পরিমাণ বাড়তে শুর করে। এক্ষেত্রে প্রসার কাজে তার নেওয়া কৌশলের সাথে বিজ্ঞাপনের মিল পাওয় যায়। সুতরাং, মি. হাবিব বিপণন প্রসারে প্রথমে বিজ্ঞাপন কৌশলটি ব্যবহার করেন।"
        },
        {
          "label": "ঘ",
          "question": "",
          "explanation": "উদ্দীপকের হাবিবের মধ্যে যথোপযুক্ত ব্যবসায়িক গুণাবলি বিদ্যমান আছে বলে আমি মনে করি। ব্যবসায় সফলতা অর্জনের জন্য একজন ব্যবসায়ীকে কিছু বিশেষ গুণের অধিকারী হতে হয়। ঝুঁকি নেওয়ার মানসিকতা, পরিশ্রম ও সহনশীলতা, নমনীয়তা, সিদ্ধান্ত নেওয়ার ক্ষমতা, ধৈর্য, সাংগঠনিক জ্ঞান প্রভৃতি ব্যবসায়ীর গুণাবলির উদাহরণ। এসব গুণ ব্যবসায়ীকে প্রতিকূল পরিস্থিতিতে ব্যবসায় পরিচালনায় সাহায্য করে। এক্ষেত্রে মি. হাবিব ব্যবসায়ী হিসেবে তার গুণাবলির পরিচয় দিয়েছেন। উদ্দীপকে মি. হাবিব একজন ব্যবসায়ী। তিনি তার পণ্যের প্রসারে লিফলেট বিতরণ, পোস্টার ও ব্যানার লাগানোর মাধ্যমে বিজ্ঞাপন দেন। এর মাধ্যমে ক্রেতারা তার দোকান ও পণ্য সম্পর্কে জানতে পারে। এরপর তিনি তার বিক্রয়কর্মীর দক্ষতা ও আচরণ উন্নয়নে জোর দেন। তিনি নিউ মার্কেটের মতো প্রতিযোগিতামূলক জায়গায় দোকান দিয়েছেন। এতে তার ঝুঁকি নেওয়ার মানসিকতা প্রকাশ পায়। আবার, পণ্যের প্রসারে তিনি যথোপযুক্ত কৌশল নির্বাচন করে ক্রেতাদের আকৃষ্ট করেন। এছাড়া তিনি বিক্রি বাড়াতে বিক্রয়কর্মীর দক্ষতা ও আচরণ উন্নয়নে জোর দেন। এসব কাজ তার সময়োপযোগী সঠিক সিদ্ধান্ত নেওয়ার ক্ষমতাকে নির্দেশ করে। এসব গুণের কারণে তিনি তার ব্যবসায়ের সামগ্রিক কাজে সফল হন। তাই বলা যায়, মি. হাবিবের মধ্যে যথাযথ ব্যবসায়িক গুণাবলির প্রকাশ ঘটেছে।"
        }
      ]
    },
    {
      "number": "11",
      "uddipok": "মি. কবির বি.কম পাস করে বিভিন্ন প্রতিষ্ঠানে চাকরির জন্য চেষ্টা চালিয়ে ব্যর্থ হন। এরপর তিনি বাড়িতে ফিরে নিজেদের অব্যবহৃত দুই বিঘা আয়তনের পুকুরটি সংস্কার করেন এবং তিনি বৈজ্ঞানিক উপায়ে স্তরভিত্তিক মাছ চাষ শুরু করেন। এতে তিনি স্তরভিত্তিক ভিন্ন ভিন্ন প্রজাতির মাছ চাষ করেন। বর্তমানে তিনি একজন সফল মাছ ব্যবসায়ী। তার এই কার্যক্রম এখন অনেকেই অনুসরণ করছে।",
      "tag": "JB 23",
      "sub_questions": [
        {
          "label": "ক",
          "question": "",
          "explanation": "মেধা ও মনন দ্বারা সৃষ্ট কাজ হলো মেধাসম্পদ।"
        },
        {
          "label": "খ",
          "question": "",
          "explanation": "ব্যবসায় পরিবেশের প্রযুক্তিগত উপাদানটি উৎপাদন প্রক্রিয়াকে সহজতর করে।প্রযুক্তিগত পরিবেশ উন্নত হলে কম খরচে ও শ্রমে বেশি পণ্য উৎপাদন করা যায়। প্রযুক্তির কারণে পণ্যের গুণগত মানও ভালো হয়। এভাবে প্রযুক্তিগত উন্নয়ন উৎপাদন প্রক্রিয়াকে সহজতর করে।"
        },
        {
          "label": "গ",
          "question": "",
          "explanation": "উদ্দীপকে মি. কবির কাজটি প্রজনন শিল্পের অন্তর্গত। এ শিল্পে উৎপাদিত সামগ্রী পুনরায় উৎপাদনের কাজে ব্যবহার করা হয়। এর মাধ্যমে প্রাকৃতিক সম্পদ আহরণ করা হয়। এরপর তা লালন-পালনের মাধ্যমে বংশবিস্তার করা হয়। নার্সারি, পোলট্রি ফার্ম, মাছ চাষ প্রভৃতি প্রজনন শিল্পের উদাহরণ। উদ্দীপকে মি. কবির চাকরি না পেয়ে গ্রামের দুই বিঘা আয়তনের পুকুর সংস্কার করেন। এরপর এতে মাছ চাষ শুরু করেন। তিনি বৈজ্ঞানিক উপায়ে বিভিন্ন স্তরে মাছ চাষ করেন। এ মাছ তিনি পরিচর্যা করে মানুষের খাবার উপযোগী করে তোলেন। এভাবে চাষের মাধ্যমে মাছের বংশবৃদ্ধি করা যায়। তিনি মাছ চাষের পাশাপাশি পোনাও উৎপাদন করতে পারবেন। তার কাজগুলো পুনরায় উৎপাদনের কাজের সাথে জড়িত। এটি প্রজনন শিল্পের একটি বৈশিষ্ট্য। সুতরাং, মি. কবিরের কাজ প্রজনন শিল্পের আওতাভুক্ত।"
        },
        {
          "label": "ঘ",
          "question": "",
          "explanation": "অর্থনৈতিক উন্নয়নে মি. কবিরের ব্যবসায়ের ভূমিকা গুরুত্বপূর্ণ। ব্যবসায়কে অর্থনৈতিক উন্নয়নের প্রভাবক বলা হয়। এর প্রসার হলে পুরো দেশের উন্নতি হয়। যে দেশ ব্যবসা-বাণিজ্য যত উন্নত, সে দেশ আর্থিকভাবে তত সচ্ছল। উদ্দীপকে মি. কবির দুই বিঘা আয়তনের পুকুর সংস্কার করেন। তিনি সেখানে বৈজ্ঞানিক উপায়ে বিভিন্ন স্তরে মাছ চাষ করেন। তিনি স্তর ভিত্তিক বিভিন্ন প্রজাতির মাছ চাষ করেন। বর্তমানে তিনি একজন সফল ব্যবসায়ী। তাই তার এ কার্যক্রম এখন অনেকে অনুসরণ করছে। মি. কবির মাছ চাষের মাধ্যমে নিজের কর্মসংস্থান ও আয়ের ব্যবস্থা করেছেন। তার ব্যবসায় সম্প্রসারিত হলে তিনি কর্মী নিয়োগ দেবেন। এতে সমাজের বেকার সমস্যার সমাধান হবে। তাছাড়া বৈজ্ঞানিক উপায়ে মাছ চাষের কারণে তিনি একজন সফল ব্যবসায়ী। তাই এলাকার লোকজন তার এ কার্যক্রমকে অনুসরণ করবে। এর মাধ্যমে তারাও নিজের আয় ও কর্মসংস্থানের ব্যবস্থা করবে। এভাবে সমাজের অর্থনৈতিক অবস্থা উন্নত হবে। তাই বলা যায়, অর্থনৈতিক উন্নয়নে মি. কবিরের ব্যবসায়ের ভূমিকা গুরুত্বপূর্ণ।"
        }
      ]
    }
  ]
}