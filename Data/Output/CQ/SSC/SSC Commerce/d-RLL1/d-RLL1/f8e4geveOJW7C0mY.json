{
  "title": "ময়মনসিংহ বোর্ড ২০২৫",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "মৌজা বামুনিয়া গ্রামের রতন নিজস্ব দক্ষতায় বিভিন্ন অলংকার ও সৌখিন দ্রব্যাদি তৈরি করে অনলাইনে তা বিক্রয় করেন। অল্প দিনেই তার বিক্রয় পদ্ধতিটি ব্যাপক জনপ্রিয়তা লাভ করে। বিক্রয়ের পরিমাণও বেড়ে যায়। কিন্তু বিনিয়োগ স্বল্পতার দরুন উৎপাদনের মাত্রা সীমিত হয়। ফলে যথেষ্ট চাহিদা থাকা সত্ত্বেও যোগানের অপ্রতুলতা দেখা দেয়। পরিশেষে তিনি কার্যকর ব্যবস্থা গ্রহণ করতে না পারায় লক্ষ্য অর্জনে ব্যর্থ হন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "যে শিল্পের মাধ্যমে ভূগর্ভ, পানি বা বায়ু হতে প্রাকৃতিক সম্পদ আহরণ করা হয় তাকে নিষ্কাশন শিল্প বলে"
        },
        {
          "label": "খ",
          "question": "",
          "explanation": "আধুনিক ব্যবসায়ের একটি গুরুত্বপূর্ণ শাখা হলো প্রত্যক্ষ সেবা। অর্থ উপার্জনের উদ্দেশ্যে স্বাধীন পেশায় নিয়োজিত ডাক্তার, উকিল, প্রকৌশলী প্রভৃতি পেশাজীবীরা বিভিন্ন রকম সেবাকর্ম অর্থের বিনিময়ে প্রদান করে থাকেন। এ সকল সেবাকর্ম বা বৃত্তি প্রত্যক্ষ সেবা হিসেবে পরিচিত। যেমন ডাক্তারি ক্লিনিক, আইন চেম্বার, প্রকৌশলী ফার্ম, অডিট ফার্ম ইত্যাদি।"
        },
        {
          "label": "গ",
          "question": "",
          "explanation": "রতন ব্যবসায়ের প্রযুক্তিগত পরিবেশের সহায়তায়, বিক্রয়কার্য সম্পন্ন করেন। কোনো দেশের বিজ্ঞান ও কারিগরি শিক্ষা, গবেষণা কার্যক্রম, উন্নত প্রযুক্তির ব্যবহার; প্রযুক্তি আমদানির সুযোগ ইত্যাদি মিলিয়ে যে পরিবেশের সৃষ্টি হয় তাকে প্রযুক্তিগত পরিবেশ বলে। উদ্দীপকে বলা হয়েছে, মৌজা বামুনিয়া গ্রামের রতন নিজস্ব দক্ষতায় বিভিন্ন অলংকার ও সৌখিন দ্রব্যাদি তৈরি করে অনলাইনে তা বিক্রয় করেন। অল্প দিনেই তার 'বিক্রয় পদ্ধতিটি ব্যাপক জনপ্রিয়তা লাভকরে। বিক্রয়ের পরিমাণও বেড়ে যায়। এখানে দেখা যাচ্ছে, রতন আধুনিক প্রযুক্তি তথা গুগল, ইমেইল, ফেসবুক, ইউটিউব প্রভৃতির সহায়তায় বিক্রয়কার্য পরিচালনা করছেন; যা ব্যবসায়ের প্রযুক্তিগত পরিবেশকে নির্দেশ করছে।"
        },
        {
          "label": "ঘ",
          "question": "",
          "explanation": "রতনের ব্যবসায়ের ব্যর্থতার পেছনে পরিবেশের অর্থনৈতিক উপাদানের অন্তর্গত মূলধনের ঘাটতি রয়েছে। কোনো দেশের জনগণের আয় ও সঞ্চয় অর্থ ও ঋণ ব্যবস্থা, বিনিয়োগ, মূলধন ও জনসম্পদ ইত্যাদির ওপর ভিত্তি করে যে পরিবেশ সৃষ্টি হয়, তাকে অর্থনৈতিক পরিবেশ বলে। অর্থনৈতিক পরিবেশ অনুকূল হলে ব্যবসায়-বাণিজ্যের উন্নয়ন ত্বরান্বিত হয়। উদ্দীপকে বলা হয়েছে, মৌজা বামুনিয়া গ্রামের রতন নিজস্ব দক্ষতায় বিভিন্ন অলংকার ও সৌখিন দ্রব্যাদি তৈরি করে অনলাইনে তা বিক্রয় করেন। অল্প দিনেই তার বিক্রয় পদ্ধতিটি ব্যাপক জনপ্রিয়তা লাভকরে। বিক্রয়ের পরিমাণও বেড়ে যায়। কিন্তু বিনিয়োগ স্বল্পতার দরুন উৎপাদনের মাত্রা সীমিত হয়। ফলে যথেষ্ট চাহিদা থাকা সত্ত্বেও যোগানের অপ্রতুলতা দেখা দেয়। পরিশেষে তিনি কার্যকর ব্যবস্থা গ্রহণ করতে না পারায় লক্ষ্য অর্জনে ব্যর্থ হন। এখানে দেখা যাচ্ছে, প্রয়োজনীয় মূলধন যোগান দিতে না পারার কারণে ব্যবসায়ে সফলতা অর্জনে ব্যর্থ হন; যা ব্যবসায়ের অর্থনৈতিক পরিবেশের অন্তর্গত। মূলধন ব্যবসায়ের প্রাণশক্তি হিসেবে কাজ করে। যেকোনো ব্যবসায়ের চলতি এবং স্থায়ী খরচ মোটাতে মূলধন নিয়ামক শক্তি হিসেবে কাজ করে। এছাড়া ব্যবসায় সম্প্রসারণের ক্ষেত্রেও মূলধন অপরিহার্য। সুতরাং বলা যায়, উদ্দীপকের রতন ব্যবসায় সম্প্রসারণের অপার সম্ভাবনা থাকা সত্ত্বেও মূলধনের অভাবে তা পূরণে ব্যর্থ হয়েছেন এবং কাঙ্ক্ষিত লক্ষ্যে পৌছাতে পারেননি।"
        }
      ]
    },
    {
      "number": "2",
      "uddipok": "রিপন ও লিমন যুব প্রশিক্ষণ কেন্দ্র থেকে সমন্বিত চাষ পদ্ধতি সম্পর্কে প্রশিক্ষণ নেয়। তারা তাদের গ্রামের নদীভাঙন রোধ, নির্মল বায়ু ও এলাকার মানুষের পুষ্টির চাহিদার কথা চিন্তা করে ইউনিয়ন পরিষদের সহযোগিতায় নদীর দুই পাড় বরাবর কিছু ফলদ ও ঔষধি গাছ রোপণের সিদ্ধান্ত নেন। অপরদিকে, লিমন নয় একরের একটি পুকুর ইজারা নিয়ে সমন্বিত মাছ ও হাঁস চাষ শুরু করেন। তিনি কয়েকজন শ্রমিকের সহযোগিতায় পুকুরের পাড় সংস্কার করে বিভিন্ন শাকসবজি ও ফলদ গাছ রোগণ করে আর্থিকভাবে লাভবান হন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "একটি দেশের কর্ম ও প্রশিক্ষিত জনগোষ্ঠীকে দক্ষ মানবসম্পদ বলে।"
        },
        {
          "label": "খ",
          "question": "",
          "explanation": "বছর শেষে উদ্যোক্তার প্রত্যাশিত নির্দিষ্ট পরিমাণ মুনাফা অর্জনে ব্যর্থ হওয়া বা কম মুনাফা অর্জন করাকে আর্থিক ঝুঁকি বলে। সাধারণত বিনিয়োগ থেকে প্রত্যাশিত ফেরত না পাওয়া, অর্থ হারানো, ব্যবসায়ের দায় পরিশোধের অক্ষমতা, ঋণ পরিশোধে ব্যর্থ হওয়া প্রভৃতি থেকে আর্থিক ঝুঁকির সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকে রিপন ও লিমনের গৃহীত সিদ্ধান্তটির ধরন হলো উদ্যোগ। সাধারণ অর্থে নিজের পরিবারের কিংবা সমাজের জন্য কোনো কাজ করার সিদ্ধান্ত নেওয়াকে উদ্যোগ বলে। অপরদিকে, ঝুঁকি নিয়ে মুনাফা অর্জনের আশায় কোনো কাজ করাকে ব্যবসায় উদ্যোগ বলে। উদ্যোগের উদ্দেশ্য হচ্ছে কোনো কাজ সম্পাদন করা, আর ব্যবসায় উদ্যোগের উদ্দেশ্য হচ্ছে মুনাফা অর্জন। উদ্দীপকে রিপন ও লিমন যুব প্রশিক্ষণ কেন্দ্র থেকে সমন্বিত চাষ পদ্ধতি সম্পর্কে প্রশিক্ষণ নেয়। তারা তাদের গ্রামের নদীভাঙন রোধ, নির্মল বায়ু ও এলাকার মানুষের পুষ্টির চাহিদার কথা চিন্তা করে ইউনিয়ন পরিষদের সহযোগিতায় নদীর দুই পাড় বরাবর কিছু ফলদ ও ঔষধি গাছ রোপণের সিদ্ধান্ত নেন। এখানে দেখা যাচ্ছে, তারা সামাজিক কাজের অংশ হিসেবে গাছ রোপণ করেছেন। এখানে মুনাফা অর্জনের কোনো উদ্দেশ্য নেই। তাই রিপন ও লিমনের গৃহীত সিদ্ধান্তটিকে শুধু উদ্যোগ হিসেবে বিবেচনা করা যায়।"
        },
        {
          "label": "ঘ",
          "question": "",
          "explanation": "লিমনকে সফল উদ্যোক্তা হিসেবে প্রতিষ্ঠিত হতে ব্যবসায় উদ্যোগ গড়ে উঠার অনুকূল পরিবেশের অন্তর্গত উপাদান সরকারি পৃষ্ঠপোষকতা, পর্যাপ্ত পুঁজির প্রাপ্যতা এবং প্রশিক্ষণের সুযোগ সহায়ক ভূমিকা পালন করেছে বলে আমি মনে করি। অনুকূল পরিবেশ ব্যবসায় উদ্যোগকে সহজতর করে। তাই যেকোনো দেশে ব্যবসায় উদ্যোগ গড়ে ওঠার অনুকূল পরিবেশ থাকা প্রয়োজন। ব্যবসায় প্রতিষ্ঠান পরিচালনা ও সম্প্রসারণের ক্ষেত্রে অনুকূল পরিবেশ ইতিবাচক ভূমিকা রাখে। উদ্দীপকের লিমন নয় একরের একটি পুকুর ইজারা নিয়ে সমন্বিত মাছ ও হাঁস চাষ শুরু করেন। তিনি কয়েকজন শ্রমিকের সহযোগিতায় পুকুরের পাড় সংস্কার করে বিভিন্ন ঔষধি ও ফলদ গাছ রোপণ করে আর্থিকভাবে লাভবান হন। এখানে দেখা যাচ্ছে, লিমন যে কাজটি করছেন তা ব্যবসায় উদ্যোগ হিসেবে গণ্য। তিনি নিজের কর্মসংস্থানের পাশাপাশি এলাকার অনেক লোকের কর্মসংস্থানের ব্যবস্থা করেছেন। এক্ষেত্রে ব্যবসায় উদ্যোগ গড়ে, ওঠার অনুকূল পরিবেশ লিমনের সফলতায় সহায়ক হতে পারে। সাধারণভাবে উন্নত অবকাঠামোগত সুবিধা, সরকারি পৃষ্ঠপোষকতা, আর্থসামাজিক স্থিতিশীলতা, অনুকূল আইন-শৃঙ্খলা পরিস্থিতি, পর্যাপ্ত পুঁজির প্রাপ্যতা, প্রশিক্ষণের সুযোগ প্রভৃতি উপাদান ব্যবসায় উদ্যোগ গড়ে ওঠার অনুকূল পরিবেশ হিসেবে কাজ করে। এক্ষেত্রে উদ্দীপকের লিমনের ব্যবসায় উদ্যোগকে সফল করতেও এসব উপাদান গুরুত্বপূর্ণ ভূমিকা পালন করেছে।"
        }
      ]
    },
    {
      "number": "3",
      "uddipok": "রুমা পারভীন ব্যক্তিগত ও পারিবারিক কিছু সম্পত্তি বিক্রি করে এবং আর্থিক প্রতিষ্ঠান থেকে কিছু ঋণ নিয়ে ১৫টি গরু কিনে একটি খামার স্থাপন করেন। কঠোর পরিশ্রম, যত্নশীলতা ও সৃজনশীলতার কারণে কিছু দিনের মধ্যেই তিনি একজন সফল খামারি হয়ে উঠেন। স্বাধীনতা দিবসে জেলা প্রশাসনের পক্ষ থেকে বুমা পারভীনকে সম্মাননা পদক দেওয়া হয় তার সাফল্যের ফলে আরও অনেকে খামার প্রতিষ্ঠার উৎসাহী হয়ে উঠেন।",
      "tag": "MB 25",
      "sub_questions": [
        {
          "label": "ক",
          "question": "প্রশিক্ষণ কী?",
          "explanation": "প্রশিক্ষণ বলতে কোনো নির্দিষ্ট কাজ বা পেশায় দক্ষতা ও জ্ঞান বৃদ্ধির লক্ষ্যে পরিচালিত সুশৃঙ্খল এবং ধারাবাহিক শিক্ষাদান প্রক্রিয়াকে বোঝায়।"
        },
        {
          "label": "খ",
          "question": "ব্যবসায়ের স্থান নির্বাচনে বিবেচ্য বিষয় কী? ব্যাখ্যা কর।",
          "explanation": "ব্যবসায়ের সাফল্য অনেকাংশে নির্ভর করে সঠিক স্থান নির্বাচনের ওপর। একটি আদর্শ স্থান ব্যবসায়ের উৎপাদন খরচ কমাতে এবং বিক্রয় বৃদ্ধিতে সরাসরি সাহায্য করে। ব্যবসায়ের স্থান নির্বাচনের ভুল সিদ্ধান্ত পুরো বিনিয়োগকে ঝুঁকিতে ফেলতে পারে। তাই লাভজনক ও দীর্ঘমেয়াদী ব্যবসার জন্য ভৌগোলিক অবস্থান ও পারিপার্শ্বিক সুবিধাগুলো নিবিড়ভাবে বিশ্লেষণ করা উচিত।"
        },
        {
          "label": "গ",
          "question": "রুমা পারভীনের খামার প্রতিষ্ঠা কাজটির ধরন কোনটি? ব্যাখ্যা কর।",
          "explanation": "রুমা পারভীনের খামার প্রতিষ্ঠার কাজটি মূলত একটি আত্মকর্মসংস্থান (Self-employment) এবং এটি মৎস্য ও পশুপালন খাতের অন্তর্ভুক্ত। যখন কোনো ব্যক্তি নিজের সঞ্চিত অর্থ বা ঋণ করা পুঁজি এবং নিজস্ব মেধা ও শ্রমকে কাজে লাগিয়ে স্বাধীনভাবে জীবিকা অর্জনের পথ তৈরি করে, তখন তাকে আত্মকর্মসংস্থান বলে। এটি কোনো নির্দিষ্ট প্রতিষ্ঠানের অধীনে বেতনভুক্ত চাকরির চেয়ে আলাদা, কারণ এখানে উদ্যোক্তা নিজেই ব্যবসার ঝুঁকি গ্রহণ করেন এবং সাফল্যের সুফল ভোগ করেন। বাংলাদেশের মতো শ্রমসাধ্য দেশে গরু পালন বা ডেইরি ফার্মিং আত্মকর্মসংস্থানের একটি অত্যন্ত লাভজনক ও জনপ্রিয় ক্ষেত্র, যা দারিদ্র্য বিমোচনে বড় ভূমিকা রাখে। উদ্দীপকে রুমা পারভীন অন্যের অধীনে চাকরির চিন্তা না করে নিজের পারিবারিক সম্পদ বিক্রি এবং আর্থিক প্রতিষ্ঠান থেকে ঋণ নিয়ে ১৫টি গরু দিয়ে খামার শুরু করেছেন। তিনি তাঁর মেধা, কঠোর পরিশ্রম ও সৃজনশীলতাকে কাজে লাগিয়ে এই খামারটিকে সফল পর্যায়ে নিয়ে গেছেন। যেহেতু তিনি নিজেই এই কাজের পরিকল্পনা করেছেন, পুঁজি বিনিয়োগ করেছেন এবং ঝুঁকি নিয়ে নিজের আয়ের পথ নিশ্চিত করেছেন, তাই তাঁর এই উদ্যোগটি একটি সার্থক আত্মকর্মসংস্থান। তাঁর এই কাজের স্বীকৃতিস্বরূপ জেলা প্রশাসন থেকে সম্মাননা পাওয়া এবং অন্যদের অনুপ্রাণিত করা এটিই প্রমাণ করে যে, এটি একটি আদর্শ স্বনির্ভর পেশা।"
        },
        {
          "label": "ঘ",
          "question": "জেলা প্রশাসনের পক্ষ থেকে রুমা পারভীনকে সম্মাননা দেওয়ার বিষয়টি কীভাবে দেশের অর্থনীতিতে প্রভাব ফেলবে? উদ্দীপকের আলোকে বিশ্লেষণ কর।",
          "explanation": "রুমা পারভীনকে দেওয়া এই সম্মাননা মূলত সামাজিক স্বীকৃতি ও উদ্যোক্তা উন্নয়নমূলক অনুপ্রেরণা হিসেবে কাজ করবে, যা পরোক্ষভাবে দেশের সামষ্টিক অর্থনীতিতে গতিশীলতা আনবে। যেকোনো দেশে নতুন উদ্যোক্তা তৈরির প্রধান অন্তরায় হলো সামাজিক মর্যাদার অভাব ও ঝুঁকির ভয়। যখন কোনো সফল উদ্যোক্তাকে রাষ্ট্রীয় বা প্রশাসনিকভাবে পুরস্কৃত করা হয়, তখন সংশ্লিষ্ট পেশার প্রতি মানুষের দৃষ্টিভঙ্গি ইতিবাচক হয়। এটি কেবল একজন ব্যক্তিকে উৎসাহিত করে না, বরং পুরো সমাজকে বার্তা দেয় যে—আত্মকর্মসংস্থান একটি সম্মানজনক পেশা। এর ফলে শিক্ষিত যুবসমাজ চাকরির পেছনে না ছুটে সৃজনশীল কাজে উদ্বুদ্ধ হয়, যা দেশের বেকারত্ব হ্রাস এবং উৎপাদন বৃদ্ধিতে সহায়তা করে। উদ্দীপকে দেখা যায়, রুমা পারভীনের কঠোর পরিশ্রম ও সৃজনশীলতার স্বীকৃতিস্বরূপ জেলা প্রশাসন তাকে সম্মাননা পদক প্রদান করেছে। এর ফলে এলাকার অন্যান্য যুবকরাও খামার প্রতিষ্ঠায় আগ্রহী হয়ে উঠেছে। যখন অনেক মানুষ উৎসাহিত হয়ে নতুন নতুন খামার গড়ে তুলবে, তখন এলাকায় পশুপালন খাতে একটি নীরব বিপ্লব ঘটবে। এতে করে স্থানীয় পর্যায়ে কর্মসংস্থান সৃষ্টি হবে, দুধ ও মাংসের উৎপাদন বাড়বে এবং গ্রামীণ অর্থনীতির চাকা আরও সচল হবে। রুমা পারভীনের এই স্বীকৃতি একটি 'চেইন ইফেক্ট' তৈরি করবে যা স্থানীয় সম্পদ ও শ্রমের সর্বোচ্চ ব্যবহার নিশ্চিত করবে। সামগ্রিক বিচারে, রুমা পারভীনকে দেওয়া এই সম্মাননা দেশের টেকসই উন্নয়ন লক্ষ্যমাত্রা (SDG) অর্জনে সহায়ক ভূমিকা পালন করবে। কৃষি ও পশুপালন খাতে এমন হাজারো 'রুমা পারভীন' তৈরি হলে দেশের পুষ্টি চাহিদা পূরণ হবে এবং প্রাণিজ পণ্যের আমদানিনির্ভরতা কমবে, যা জাতীয় বাজেটে বৈদেশিক মুদ্রার সাশ্রয় ঘটাবে। সরকারের এ ধরণের স্বীকৃতি প্রদান মূলত দক্ষ মানবসম্পদ তৈরির একটি কৌশলগত বিনিয়োগ। সুতরাং বলা যায়, এই সম্মাননা কেবল একটি পদক নয়, বরং এটি উদ্যোক্তা বান্ধব সংস্কৃতি গড়ে তোলার মাধ্যমে দীর্ঘমেয়াদে দেশের জিডিপি (GDP) বৃদ্ধি ও স্বনির্ভর অর্থনীতি গঠনে শক্তিশালী প্রভাব ফেলবে।"
        }
      ]
    },
    {
      "number": "4",
      "uddipok": "শেফাউল ও তার শিক্ষিত আট বন্ধু মিলে সীমিত দায়বিশিষ্ট একটি সংগঠন গঠনের উদ্যোগ গ্রহণ করে এবং নিবন্ধনপত্র পেয়েই তারা কাজ শুরু করে। তাদের প্রতিষ্ঠানের উৎপাদিত পণ্যের মান ভালো হওয়ায় বাজারে পণ্যের ব্যাপক চাহিদার সৃষ্টি হয়। পণ্যের উৎপাদন বৃদ্ধি করার জন্য তারা সংগঠনের কাঠামো পরিবর্তন করে শেয়ার ও ঋণপত্র বিক্রির মাধ্যমে মূলধন সংগ্রহের সিদ্ধান্ত নেন। সিদ্ধান্ত অনুযায়ী তারা তাদের কার্যক্রম পরিচালনা করতে লাগলো এবং সার্থক হলো।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "সমাজের কতিপয় নিম্ন ও মধ্যবিত্তের সমমনা ও সমশ্রেণির ব্যক্তিগণ নিজেদের আর্থিক উদ্দেশ্য অর্জনের জন্য স্বেচ্ছায় মিলিত হয়ে যে ব্যবসায় গঠন করেন, তাকে সমবায় সমিতি বলে।"
        },
        {
          "label": "খ",
          "question": "",
          "explanation": "আইন অনুযায়ী অংশীদারি ব্যবসায়ের নিবন্ধন বাধ্যতামূলক নয়। নিবন্ধন বলতে নিবন্ধকের অফিসে প্রতিষ্ঠানের নাম তালিকাভুক্ত করাকে বোঝায়। অংশীদারি ব্যবসায়ের নিবন্ধন বাধ্যতামূলক না'করা হলেও অনিবন্ধিত অংশীদারি ব্যবসায়ের চেয়েও নিবন্ধিত অংশীদারি ব্যবসায় অধিক আইনগত সুবিধা এবং অধিক মর্যাদা লাভ করে। চুক্তিগত অধিকার প্রতিষ্ঠায় এবং পাওনা অর্থ আদায় এরূপ ব্যবসায় অধিকতর সুবিধা ভোগ করে। তাই. বাধ্যতামূলক না হলেও অংশীদারি ব্যবসায়ের নিবন্ধন করাই উত্তম।"
        },
        {
          "label": "গ",
          "question": "",
          "explanation": "উদ্দীপকে প্রথম পর্যায়ের ব্যবসায় সংগঠনটির ধরন হলো যৌথমূলধনি কোম্পানির অন্তর্গত প্রাইভেট লিমিটেড কোম্পানি। কতিপয় ব্যক্তি মুনাফা অর্জনের উদ্দেশ্যে স্বেচ্ছায় যৌথভাবে মূলধন বিনিয়োগ করে কোম্পানি আইনের অধীনে যে সংগঠন গড়ে তোলে তাকে যৌথমূলধনী কোম্পানি বলে। যৌথমূলধনি কোম্পানির দুই প্রকার; যথা- প্রাইভেট লিমিটেড কোম্পানি এবং পাবলিক লিমিটেড কোম্পানি। এক্ষেত্রে প্রাইভেট লিমিটেড কোম্পানির সদস্যসংখ্যা ২-৫০ জনে সীমাবদ্ধ, দায় সীমিত এবং নিবন্ধনপত্র পাওয়ার পরপর কার্যক্রম শুরু করতে পারে। উদ্দীপকের শেফাউল ও তার শিক্ষিত আট বন্ধু মিলে সীমিত দায়বিশিষ্ট একটি সংগঠন গঠনের উদ্যোগ গ্রহণ করে এবং নিবন্ধনপত্র পেয়েই তারা কাজ শুরু করে। এখানে দেখা যাচ্ছে, শেফাউল এবং তার বন্ধুরা মিলে যে সংগঠন গড়ে তুলেছে, তার সাথে প্রাইভেট লিমিটেড কোম্পানির মিল রয়েছে। তাই বলা যায়, উদ্দীপকের প্রথম পর্যায়ের ব্যবসায়টি হলো প্রাইভেট লিমিটেড"
        },
        {
          "label": "ঘ",
          "question": "",
          "explanation": "উদ্দীপকের দ্বিতীয় পর্যায়ের ব্যবসায় সংগঠনটি হলো পাবলিক লিমিটেড কোম্পানি। যে কোম্পানির সদস্যসংখ্যা সর্বনিম্ন ৭ জন ও সর্বোচ্চ সদস্যসংখ্যা কোম্পানির স্মারকলিপিতে উল্লিখিত শেয়ার সংখ্যা দ্বারা সীমাবদ্ধ এবং শেয়ার ও ঋণপত্র জনগণের নিকট বিক্রি করা যায় এবং শেয়ার অবাধে হস্তান্তরযোগ্য তাকে পাবলিক লিমিটেড কোম্পানি বলে। উদ্দীপকের শেফাউল ও তার শিক্ষিত আট বন্ধু মিলে সীমিত দায়বিশিষ্ট একটি সংগঠন গঠনের উদ্যোগ গ্রহণ করে এবং নিবন্ধনপত্র পেয়েই তারা কাজ শুরু করে। তাদের প্রতিষ্ঠানের উৎপাদিত পণ্যের মান ভালো হওয়ায় বাজারে পণ্যের ব্যাপক চাহিদার সৃষ্টি হয়। পণ্যের উৎপাদন বৃদ্ধি করার জন্য তারা সংগঠনের কাঠামো পরিবর্তন করে শেয়ার ও ঋণপত্র বিক্রির মাধ্যমে মূলধন সংগ্রহের সিদ্ধান্ত নেন। সিদ্ধান্ত অনুযায়ী, তারা তাদের কার্যক্রম পরিচালনা করতে লাগলো এবং সার্থক হলো। অর্থাৎ তারা প্রতিষ্ঠানটিকে পাবলিক লিমিটেড কোম্পানিতে রূপান্তর করেছে। বাংলাদেশে প্রচলিত ১৯৯৪ সালের কোম্পানি আইন অনুসারে কতকগুলো ধারাবাহিক প্রক্রিয়া অনুসরণ করে কোম্পানি গঠন করতে হয়। কোম্পানি গঠন প্রক্রিয়াটি সাধারণত চারটি ধারাবাহিক পর্যায়ে সম্পন্ন হয়। সেগুলো হলো- ১. উদ্যোগ গ্রহণ পর্যায়, ২. দলিলপত্র প্রণয়ন পর্যায়, ৩. নিবন্ধনপত্র সংগ্রহ পর্যায় এবং ৪. কার্যারম্ভ পর্যায়। এক্ষেত্রে পাবলিক লিমিটেড কোম্পানি কার্যারম্ভের অনুমতিপত্র সংগ্রহের পর তার কার্যক্রম শুরু করতে পারে।"
        }
      ]
    },
    {
      "number": "5",
      "uddipok": "জনাব চয়ন চৌধুরী দীর্ঘদিন গবেষণা করে এক ধরনের নতুন ধানের বীজ উদ্ভাবন করেন। এই বীজ থেকে অতি অল্প সেচে এবং অল্প সময়ে ধান উৎপন্ন হয়। তিনি বিশেষ চিহ্নবিশিষ্ট প্যাকেটে উদ্ভাবিত ধানের বীজ বাজারে বিক্রি করে থাকেন। কিন্তু একটি অসাধু বীজ উৎপাদনকারী প্রতিষ্ঠান তার উদ্ভাবিত বীজের অনুরূপ ধানের বীজ নকল করে বাজারজাত করছে। যথাযথ প্রমাণের অভাবে জনাব চয়ন চৌধুরী উক্ত প্রতিষ্ঠানের বিরুদ্ধে কোনো আইনগত ব্যবস্থা নিতে পারেননি। ফলে, ক্ষতির সম্মুখীন হন এবং সৃজনশীল কাজের প্রতি তিনি উৎসাহ হারিয়ে ফেলেন।",
      "tag": "MB 25",
      "sub_questions": [
        {
          "label": "ক",
          "question": "দুর্ঘটনা বিমা কী?",
          "explanation": "দুর্ঘটনা বিমা হলো এমন এক ধরনের বিমা চুক্তি, যেখানে বিমাকৃত ব্যক্তির আকস্মিক দুর্ঘটনাজনিত শারীরিক ক্ষতি, অঙ্গহানি বা মৃত্যুর বিপরীতে আর্থিক ক্ষতিপূরণের নিশ্চয়তা দেওয়া হয়।"
        },
        {
          "label": "খ",
          "question": "ফ্রানসাইজিং বলতে কী বোঝায়? ব্যাখ্যা কর।",
          "explanation": "ফ্রানসাইজিং হলো এমন একটি ব্যবসায়িক ব্যবস্থা যেখানে কোনো সুপ্রতিষ্ঠিত ব্র্যান্ডের নাম, খ্যাতি, ট্রেডমার্ক এবং ব্যবসায়িক পদ্ধতি ব্যবহার করার বিনিময়ে অন্য একজন ব্যক্তি বা প্রতিষ্ঠান একটি নির্দিষ্ট অংকের অর্থ বা ফি প্রদান করে ব্যবসা পরিচালনা করে। ফ্রানসাইজিং হলো জনপ্রিয়তার সুবিধা নিয়ে ব্যবসা শুরু করার একটি আধুনিক পদ্ধতি। বর্তমান বাংলাদেশে বিভিন্ন আন্তর্জাতিক ফুড চেইন এবং দেশি বড় ব্র্যান্ডগুলো (যেমন: মিনা বাজার বা স্বপ্ন) এই পদ্ধতিতে তাদের ব্যবসার প্রসার ঘটাচ্ছে।"
        },
        {
          "label": "গ",
          "question": "জনাব চয়ন চৌধুরীর বীজের প্যাকেটে ব্যবহৃত বিশেষ চিহ্নটিকে আইনের দৃষ্টিতে কী বলে? ব্যাখ্যা কর।",
          "explanation": "জনাব চয়ন চৌধুরীর বীজের প্যাকেটে ব্যবহৃত বিশেষ চিহ্নটিকে আইনের দৃষ্টিতে ট্রেডমার্ক বা পণ্যপ্রতীক বলা হয়। ট্রেডমার্ক হলো এমন এক ধরণের স্বতন্ত্র চিহ্ন, নাম বা প্রতীক যা একটি প্রতিষ্ঠানের পণ্যকে অন্য প্রতিষ্ঠানের পণ্য থেকে আলাদাভাবে চেনার জন্য ব্যবহার করা হয়। এটি ব্যবসায়ের একটি অত্যন্ত গুরুত্বপূর্ণ বৌদ্ধিক সম্পদ। যখন কোনো ব্যবসায়ী বা উদ্যোক্তা তাঁর পণ্যের জন্য একটি নির্দিষ্ট প্রতীক বা চিহ্ন নিবন্ধন করেন, তখন তিনি ওই চিহ্নটি ব্যবহারের আইনগত একচেটিয়া অধিকার লাভ করেন। এর ফলে অন্য কোনো ব্যক্তি বা প্রতিষ্ঠান একই জাতীয় পণ্যে সেই প্রতীক ব্যবহার করতে পারে না। ট্রেডমার্ক মূলত পণ্যের ব্র্যান্ড ইমেজ তৈরি করে এবং বাজারে পণ্যের আসল মালিকের স্বত্ব সুরক্ষিত রাখে। উদ্দীপকে দেখা যায়, জনাব চয়ন চৌধুরী কঠোর গবেষণার মাধ্যমে একটি নতুন জাতের ধানের বীজ উদ্ভাবন করেছেন। তিনি তাঁর উদ্ভাবিত এই বীজ বাজারে পরিচিত করার জন্য এবং অন্যান্য কোম্পানির বীজ থেকে আলাদাভাবে চেনার জন্য প্যাকেটের গায়ে একটি 'বিশেষ চিহ্ন' ব্যবহার করেন। আইনের ভাষায় এই চিহ্নটিই হলো ট্রেডমার্ক। তবে জনাব চৌধুরী তাঁর এই বিশেষ চিহ্ন বা ট্রেডমার্কটি যথাযথ কর্তৃপক্ষ থেকে নিবন্ধন করেননি। যার ফলে, একটি অসাধু প্রতিষ্ঠান তাঁর পণ্যের নকল করলেও তিনি আইনি সুরক্ষা পেতে ব্যর্থ হন। সুতরাং, তাঁর বীজের প্যাকেটের ওই চিহ্নটি একটি ট্রেডমার্ক হিসেবে ব্যবহৃত হলেও নিবন্ধনের অভাবেই তিনি ক্ষতির সম্মুখীন হয়েছেন।"
        },
        {
          "label": "ঘ",
          "question": "উদ্দীপকে বর্ণিত পরিস্থিতিতে জনাব চয়ন চৌধুরী কর্তৃক আইনগত ব্যবস্থা নিতে ব্যর্থতার কারণ বিশ্লেষণ কর।",
          "explanation": "জনাব চয়ন চৌধুরীর আইনগত ব্যবস্থা নিতে ব্যর্থতার প্রধান কারণ হলো তাঁর উদ্ভাবিত ধানের বীজের পেটেন্ট এবং প্যাকেটের চিহ্নটির ট্রেডমার্ক নিবন্ধন না করা। মেধাসম্পদ সংরক্ষণের জন্য নিবন্ধন একটি অপরিহার্য আইনি প্রক্রিয়া। কোনো উদ্ভাবক যখন তাঁর নতুন কোনো আবিষ্কারের জন্য 'পেটেন্ট' গ্রহণ করেন, তখন সরকার তাঁকে একটি নির্দিষ্ট সময়ের জন্য ওই আবিষ্কারের একচেটিয়া মালিকানা প্রদান করে। একইভাবে, পণ্যের প্রতীক বা 'ট্রেডমার্ক' নিবন্ধিত থাকলে অন্য কেউ তা ব্যবহার করলে আইনি প্রতিকার পাওয়া সম্ভব। কিন্তু এই সম্পদগুলো যদি যথাযথ কর্তৃপক্ষের মাধ্যমে নিবন্ধিত না থাকে, তবে এর ওপর উদ্ভাবকের কোনো আইনগত অধিকার প্রতিষ্ঠিত হয় না। ফলে অন্য কেউ তা নকল বা চুরি করলেও আইনের আশ্রয় নেওয়া অসম্ভব হয়ে পড়ে। উদ্দীপকে দেখা যায়, জনাব চয়ন চৌধুরী দীর্ঘ গবেষণার মাধ্যমে একটি উন্নত জাতের ধানের বীজ উদ্ভাবন করেছেন এবং একটি বিশেষ চিহ্ন ব্যবহার করে তা বাজারজাত করেছেন। তাঁর এই উদ্ভাবনটি একটি মূল্যবান 'মেধাসম্পদ'। কিন্তু তিনি তাঁর এই নতুন ধানের বীজের পেটেন্ট করাননি এবং প্যাকেটের চিহ্নটি ট্রেডমার্ক হিসেবে নিবন্ধন করেননি। যখন একটি অসাধু প্রতিষ্ঠান তাঁর বীজ নকল করে বাজারে ছাড়ল, তখন তিনি আইনি ব্যবস্থার কথা ভাবলেও কোনো প্রমাণ বা নিবন্ধনপত্র দেখাতে পারেননি। আইনের দৃষ্টিতে নিবন্ধিত সনদ না থাকা মানে হলো ওই উদ্ভাবনের ওপর তাঁর মালিকানার কোনো দালিলিক প্রমাণ নেই। এই নিবন্ধনের অভাবেই তিনি অসাধু প্রতিষ্ঠানটির বিরুদ্ধে ব্যবস্থা নিতে ব্যর্থ হন। পরিশেষে বলা যায়, উদ্ভাবনী কাজের সফলতার জন্য কেবল মেধা খাটানোই যথেষ্ট নয়, বরং তার আইনি সুরক্ষার বিষয়েও সচেতন হতে হয়। জনাব চয়ন চৌধুরী একজন সফল গবেষক হলেও তিনি তাঁর মেধাসম্পদ আইন (Intellectual Property Law) সম্পর্কে সচেতন ছিলেন না। যদি তিনি শুরুতেই তাঁর ধানের বীজের জন্য পেটেন্ট এবং বিশেষ চিহ্নের জন্য ট্রেডমার্ক নিবন্ধন করে রাখতেন, তবে অসাধু প্রতিষ্ঠানটি তাঁর বীজ নকল করার সাহস পেত না এবং করলেও তিনি ক্ষতিপূরণ আদায় করতে পারতেন। সুতরাং, যথাযথ নিবন্ধনের অনুপস্থিতি এবং আইনি অসচেতনতাই জনাব চয়ন চৌধুরীর এই অসহায়ত্বের ও ব্যবসায়িক ক্ষতির মূল কারণ।"
        }
      ]
    },
    {
      "number": "6",
      "uddipok": "ফরিদ সাহেব ও তার চার বন্ধুকে নিয়ে একটি সার কারখানা স্থাপন করতে চান। তাদের কারখানার জমি ও যন্ত্রপাতি ক্রয় বাবদ বেশ কিছু টাকার প্রয়োজন।। তাদের সরবরাহকৃত মূলধন দিয়ে তা পূরণ সম্ভব নয় বিধায় তাবা একটি বেসরকারি ব্যাংক হতে অর্থের সংস্থান করার সিদ্ধান্ত নেন। তারা তাদের প্রতিষ্ঠানটি স্থাপনের পূর্বে বাজার যাচাই ও অনুসন্ধানের মাধ্যমে প্রকল্পের সম্ভাব্যতা যাচাই করে নেন। যার প্রতিবেদন দেখে একটি বেসরকারি ব্যাংক তাদের অর্থসংস্থানে রাজি হয়। অর্থের সংস্থান হলে তারা তাদের পরিকল্পনা অনুযায়ী পদক্ষেপ গ্রহণ করেন।",
      "tag": "MB 25",
      "sub_questions": [
        {
          "label": "ক",
          "question": "প্রাক্কলিত নগদানপ্রবাহ বিবরণী কী?",
          "explanation": "যে বিবরণীতে নির্দিষ্ট সময়ে কী পরিমাণ নগদ অর্থ আসছে এবং কী পরিমাণ নগদ অর্থ ব্যয় হচ্ছে তা সংরক্ষণ করা হয় তাকে প্রাক্কলিত নগদান প্রবাহ বিবরণী বলা হয়।"
        },
        {
          "label": "খ",
          "question": "",
          "explanation": "সমআয়-ব্যয় বিশ্লেষণ ব্যবসায়ের এমন একটি অবস্থাকে বোঝায় যখন আয়-ব্যয় সমান হয়। সমআয়-ব্যয় ব্যবসায়ের এমন রকম পর্যায় যখন লাভও হয় না, ক্ষতিও হয় না। যে পরিমাণ পণ্য বিক্রয় করলে মোট বিক্রয়মূল্য, মোট ব্যয়ের সমপরিমাণ হয় তাকে সমআয়-ব্যয় বলা হয়। যে বিন্দুতে পণ্য বিক্রয় করলে আয়-ব্যয় সমান হয় তাকে সমআয়-ব্যয় বিন্দু (Break Even Point) বলে। সমআয়-ব্যয় বিন্দু জানা থাকলে কাঙ্ক্ষিত মুনাফা অর্জনের আশায় পণ্যের সঠিক মূল্য নির্ধারণ, বিক্রয়ের পরিমাণ বৃদ্ধি, মুনাফা পরিকল্পনা প্রণয়ন ও মুনাফা বৃদ্ধির কার্যক্রম গ্রহণ করা যায়।"
        },
        {
          "label": "গ",
          "question": "",
          "explanation": "ফরিদ সাহেবের ব্যবসায় পরিকল্পনা প্রণয়নে পদ্ধতির ধরন হলো মাইক্রোস্ক্রিনিং। মাইক্রোস্ক্রিনিং হলো বাজার চাহিদা, কারিগরি, বাণিজ্যিক ও আর্থিক দিক এবং জাতীয় অর্থনীতিতে অবদান ইত্যাদি দিক বিবেচনা করে প্রকল্পের সম্ভাব্যতা যাচাই করার বিস্তারিত প্রক্রিয়া। বাজার চাহিদা, কারিগরি দিক, বাণিজ্যিক দিক, আর্থিক দিক, জাতীয অর্থনীতিতে অবদান প্রভৃতি মাইক্রোস্ক্রিনিং-এর গুরুত্বপূর্ণ উপদান। উদ্দীপকের ফরিদ সাহেব ও তার চার বন্ধুকে নিয়ে একটি সার কারখানা স্থাপন করতে চান। তাদের কারখানার জমি ও যন্ত্রপাতি ক্রয় বাবদ বেশ কিছু টাকার প্রয়োজন। তাদের সরবরাহকৃত মূলধন দিয়ে তা পূরণ সম্ভব নয় বিধায় তারা একটি বেসরকারি ব্যাংক হতে অর্থের সংস্থান করার সিদ্ধান্ত নেন। তারা তাদের প্রতিষ্ঠানটি স্থাপনের পূর্বে বাজার যাচাই ও অনুসন্ধানের মাধ্যমে প্রকল্পের সম্ভাব্যতা যাচাই করে নেন। যার প্রতিবেদন দেখে একটি বেসরকারি ব্যাংক তাদের অর্থসংস্থানে রাজি হয়। অর্থের সংস্থান হলে তারা তাদের পরিকল্পনা অনুযায়ী পদক্ষেপ গ্রহণ করেন। এখানে দেখা যাচ্ছে, ফরিদ সাহেব ও তার বন্ধুরা বাজার চাহিদা এবং আর্থিক দিক বিশেষভাবে গুরুত্ব দিয়েছেন; যা মাইক্রোস্ক্রিনিং এর গুরুত্বপূর্ণ উপাদান।"
        },
        {
          "label": "ঘ",
          "question": "",
          "explanation": "প্রকল্প বাস্তবায়নের লক্ষ্যে ফরিদ সাহেব নিজস্ব তহবিল, আত্মীয়-স্বজন, বাণিজ্যিক ব্যাংক থেকে অর্থ সংগ্রহ করতে পারবেন বলে আমি মনে করি। যেকোনো ব্যবসায় প্রতিষ্ঠানের জন্য অর্থ বা মূলধনের প্রয়োজন। এ অর্থ প্রয়োজন হয় ব্যবসায় শুরু করার জন্য, ব্যবসায় কার্যক্রম সচল রাখার জন্য এবং ব্যবসায় সম্প্রসারণের জন্য। ব্যবসায়ের এ মূলধন বিভিন্ন উৎস থেকে সংগ্রহ করার সুযোগ রয়েছে। উদ্দীপকের ফরিদ সাহেব ও তার চার বন্ধুকে নিয়ে একটি সার কারখানা স্থাপন করতে চান। তাদের কারখানার জমি ও যন্ত্রপাতি ক্রয় বাবদ বেশকিছু টাকার প্রয়োজন। তাদের সরবরাহকৃত মূলধন দিয়ে তা পূরণ সম্ভব নয় বিধায় তারা একটি বেসরকারি ব্যাংক হতে অর্থের সংস্থান করার সিদ্ধান্ত নেন। এছাড়াও 'তিনি নিজস্ব তহবিল ও আত্মীয়-স্বজন থেকে অর্থ সংগ্রহ করতে পারবেন। ব্যবসায়ের জন্য প্রয়োজনীয় মূলধন সংগ্রহ অত্যন্ত গুরুত্বপূর্ণ। কেননা। মূলধন ব্যবসায়ের প্রাণশক্তি হিসেবে কাজ করে। ব্যবসায় প্রতিষ্ঠা, পরিচালনা এবং সম্প্রসারণের সকল ক্ষেত্রে মূলধনের প্রয়োজন হয়। এক্ষেত্রে উদ্দীপকের ফরিদ সাহেব তার প্রকল্প বাস্তবায়নের জন্য ব্যাংকসহ একাধিক উৎস থেকে প্রয়োজনীয় অর্থ সংগ্রহ করতে পারেন।"
        }
      ]
    },
    {
      "number": "7",
      "uddipok": "এস.এস.সি পাস করার পর জলিল আর্থিক সমস্যার কারণে আর লেখাপড়া করতে পারেনি। প্রতিবেশী এক বড় ভাইয়ের পরামর্শে তিনি ক্যাটারিং সার্ভিসের ওপর একটি ছয় মাসের কোর্স করেন। পারিবারিক সূত্রে প্রাপ্ত জমি বিক্রি করে মনোরম পরিবেশে একটি খাবার হোটেল দেন। তার হোটেলের সৌন্দর্য ও খাবারের মান ভালো হওয়ায় প্রচুর বিক্রি হয়। পরবর্তীতে তিনি তার হোটেলে শিফট চালু করেন। দুই শিফটের জন্য তিনি বর্তমানে ২০জন কর্মচারী নিয়োগ দিয়েছেন। তার সফলতা দেখে অনেকে এখন আত্ম-কর্মসংস্থানের দিকে মনোনিবেশ করেন।",
      "tag": "MB 25",
      "sub_questions": [
        {
          "label": "ক",
          "question": "উৎপাদনমুখী বৃহৎ শিল্প কী?",
          "explanation": "উৎপাদনমুখী বৃহৎ শিল্প বলতে এমন সব শিল্প প্রতিষ্ঠানকে বোঝায়, যেখানে প্রচুর পরিমাণ মূলধন, আধুনিক ও উন্নত প্রযুক্তি এবং বিপুল সংখ্যক শ্রমিকের সমন্বয়ে বিশাল পরিসরে পণ্য উৎপাদন করা হয়।"
        },
        {
          "label": "খ",
          "question": "কুটিরশিল্প বলতে কী বোঝায়? ব্যাখ্যা কর।",
          "explanation": "কুটিরশিল্প বলতে এমন এক ধরনের ক্ষুদ্র ও হস্তচালিত শিল্পকে বোঝায়, যা সাধারণত বাড়ির আঙিনায় বা অত্যন্ত ছোট পরিসরে পারিবারিক সদস্যদের শ্রমের মাধ্যমে পরিচালিত হয়। এ শিল্পে পুঁজির পরিমাণ খুবই সামান্য থাকে এবং উৎপাদনে জটিল যন্ত্রপাতির পরিবর্তে সাধারণ সরঞ্জাম ও মানুষের হাতের কাজকে প্রধান্য দেওয়া হয়। কুটিরশিল্পের প্রধান বৈশিষ্ট্য হলো প্রতিষ্ঠানের মালিক নিজে এবং তার পরিবারের সদস্যরা এখানে কাজ করেন। সাধারণত বাইরে থেকে বেতনভুক্ত শ্রমিক নিয়োগ করা হয় না।স্বল্প মূলধন, পারিবারিক শ্রম এবং স্থানীয় কাঁচামাল ব্যবহারের মাধ্যমে ঘরে বসে যে শিল্প পরিচালিত হয়, তাই কুটিরশিল্প।"
        },
        {
          "label": "গ",
          "question": "উদ্দীপকে জলিলের কাজটি কোন শিল্পের অন্তর্গত? ব্যাখ্যা কর।",
          "explanation": "জলিলের খাবার হোটেলের ব্যবসাটি মূলত সেবামূলক ক্ষুদ্র শিল্প -এর অন্তর্ভুক্ত। যে সকল প্রতিষ্ঠানে সেবামূলক কাজ পরিচালনার জন্য নির্দিষ্ট সংখ্যক শ্রমিক ও মূলধন নিয়োজিত থাকে, তাকে সেবামূলক শিল্প বলে। সেবামূলক ক্ষুদ্র শিল্প বলতে এমন এক ধরনের ব্যবসায়িক প্রতিষ্ঠানকে বোঝায়, যেখানে জমি এবং কারখানার দালান ব্যতিরেকে স্থায়ী সম্পদের মূল্য ৫ লক্ষ টাকা থেকে ৫ কোটি টাকার মধ্যে থাকে অথবা যেখানে ১৬ থেকে ৫০ জন শ্রমিক নিয়োজিত থাকে। সেবা শিল্পের মূল উদ্দেশ্য হলো ভোক্তাদের বিভিন্ন প্রয়োজন মেটানোর মাধ্যমে উপযোগ সৃষ্টি করা এবং কর্মসংস্থান তৈরি করা। হোটেল-রেস্তোরাঁ, ক্লিনিক, ট্রাভেল এজেন্সি বা মেরামত কারখানা সাধারণত এই খাতের অন্তর্ভুক্ত। উদ্দীপকে দেখা যায়, জলিল ক্যাটারিং সার্ভিসের ওপর প্রশিক্ষণ নিয়ে একটি খাবার হোটেল স্থাপন করেছেন। তিনি তার পৈতৃক জমি বিক্রি করে মূলধন সংগ্রহ করেছেন এবং বর্তমানে তার প্রতিষ্ঠানে ২০ জন কর্মচারী কর্মরত আছেন। বাংলাদেশের শিল্পনীতি অনুযায়ী, সেবা খাতে ১৬ থেকে ৫০ জন শ্রমিক নিয়োজিত থাকলে তাকে ক্ষুদ্র শিল্প বলা হয়। যেহেতু জলিলের প্রতিষ্ঠানে ২০ জন শ্রমিক কাজ করছেন এবং তিনি খাবারের সেবা প্রদানের মাধ্যমে আয় করছেন, তাই বিনিয়োগ ও শ্রমিকের সংখ্যার মাপকাঠিতে তার উদ্যোগটি একটি আদর্শ সেবামূলক ক্ষুদ্র শিল্প।"
        },
        {
          "label": "ঘ",
          "question": "উদ্দীপকের আলোকে জলিলের কাজটির অর্থনৈতিক ভূমিকা বিশ্লেষণ কর।",
          "explanation": "বাংলাদেশের মতো শ্রমঘন দেশে জলিলের প্রতিষ্ঠিত ক্ষুদ্র শিল্পের অর্থনৈতিক ভূমিকা অত্যন্ত গুরুত্বপূর্ণ। এটি মূলত উদ্যোক্তা সৃষ্টি, কর্মসংস্থান তৈরি এবং স্থানীয় অর্থনীতিকে গতিশীল করার ক্ষেত্রে শক্তিশালী ভূমিকা পালন করে। ক্ষুদ্র শিল্প দেশের অর্থনৈতিক মেরুদণ্ড হিসেবে কাজ করে। বৃহৎ শিল্পের তুলনায় ক্ষুদ্র শিল্পে অল্প পুঁজিতে বেশি মানুষের কর্মসংস্থান নিশ্চিত করা সম্ভব হয়। এটি জাতীয় আয় (GDP) বৃদ্ধিতে সরাসরি অবদান রাখে এবং সম্পদের সুষম বণ্টন নিশ্চিত করে। এছাড়া, যখন কোনো সফল উদ্যোক্তা তৈরি হয়, তখন তাকে দেখে সমাজের অন্য বেকার যুবকরাও অনুপ্রাণিত হয়, যা সামগ্রিকভাবে দেশের বেকারত্ব সমস্যার সমাধানে সহায়ক হয়। উদ্দীপকে জলিল এসএসসি পাসের পর বেকার বসে না থেকে কারিগরি প্রশিক্ষণ গ্রহণ করেছেন এবং নিজের জমি বিক্রি করে একটি হোটেল স্থাপন করেছেন। তার এই ক্ষুদ্র শিল্পে বর্তমানে ২০ জন শ্রমিকের কর্মসংস্থান হয়েছে। এর অর্থ হলো, জলিল কেবল নিজের আর্থিক সচ্ছলতা আনেননি, বরং আরও ২০টি পরিবারের আয়ের ব্যবস্থা করেছেন। তার হোটেলের জনপ্রিয়তা ও শিফট বৃদ্ধি নির্দেশ করে যে, তিনি স্থানীয় পর্যায়ে চাহিদানুযায়ী সেবা নিশ্চিত করছেন এবং অর্থের সঞ্চালন বাড়াচ্ছেন। পরিশেষে বলা যায়, জলিলের এই উদ্যোগটি কেবল একটি সাধারণ ব্যবসা নয়, বরং এটি আত্ম-কর্মসংস্থানের একটি সফল মডেল। তার এই সফলতা দেখে স্থানীয় অন্যরাও উদ্যোক্তা হওয়ার পথে উৎসাহিত হচ্ছে, যা একটি ইতিবাচক অর্থনৈতিক ‘চেইন রিঅ্যাকশন’ বা প্রভাব সৃষ্টি করছে। ক্ষুদ্র শিল্পের এই বিস্তৃতি শহরের ওপর মানুষের চাপ কমায় এবং গ্রামীণ ও মফস্বল এলাকার মানুষের জীবনযাত্রার মান উন্নত করে। যদি সরকারিভাবে জলিলের মতো উদ্যোক্তাদের সহজ শর্তে ঋণ ও কারিগরি সহায়তা বৃদ্ধি করা যায়, তবে এই ক্ষুদ্র শিল্পই দেশের অর্থনীতির প্রধান চালিকাশক্তি হয়ে উঠবে। সুতরাং, বাংলাদেশের সার্বিক অর্থনৈতিক উন্নয়নে জলিলের কাজটির ভূমিকা অপরিসীম।"
        }
      ]
    },
    {
      "number": "8",
      "uddipok": "কমার্স কলেজের ব্যবসায় শিক্ষা গ্রুপের দ্বাদশ শ্রেণির শিক্ষার্থীরা শিক্ষা সফরে যাওয়ার জন্য অধ্যক্ষ বরাবরে আবেদন করে। অধ্যক্ষ মহোদয় কবে, কোথায়, কখন ও কীভাবে যাওয়া হবে তা ঠিক করে চাঁদার পরিমাণ নির্ধারণ করে দেন। পরবর্তীতে বাকি করণীয় কাজগুলোকে কতকগুলো ভাগে ভাগ করে তার দায়িত্ব বিভিন্ন শিক্ষককে অর্পণ করেন। অতঃপর একজন সিনিয়র শিক্ষককে সার্বিক দায়িত্ব অর্পণ করেন। সবাই যার যার দায়িত্ব সঠিকভাবে পালনের মাধ্যমে শিক্ষা-সফর সফল করেন। সঠিক সময়ে শিক্ষার্থীদের ফিরিয়ে শিক্ষা সফরের সমাপ্তি ঘোষণা করেন অধ্যক্ষ মহোদয়।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "ব্যবসায়ের জন্য অর্থসংগ্রহ, অর্থসংরক্ষণ, সংগৃহীত অর্থের সুষ্ঠু ব্যবহারসংক্রান্ত সকল কার্যকে ব্যবসায় অর্থায়ন বলে।"
        },
        {
          "label": "খ",
          "question": "",
          "explanation": "কর্মীদের প্রতি নেতার পক্ষপাতহীন আচরণই হলো জেন্ডার সচেতনতা। ইংরেজি জেন্ডার শব্দের অর্থ লিঙ্গ অর্থাৎ নারী কিংবা পুরুষ। আর জেন্ডার সচেতনতা হলো নারী কিংবা পুরুষের ক্ষেত্রে পক্ষপাতহীন থেকে তাদের উভয়ের ন্যায্য অধিকারের প্রতি সজাগ দৃষ্টি রাখা। একজন ব্যক্তি তথা নেতা তিনি নারী বা পুরুষ যেই হোন না কেন তাকে অবশ্যই তার সহকর্মী নারী পুরুষের প্রতি শ্রদ্ধাশীল ও সহানুভূতিশীল - হতে হবে। তাকে অবশ্যই পক্ষপাতহীন হতে হবে। নারী-পুরুষের ভিন্ন ভিন্ন দৃষ্টিভঙ্গি ও সামাজিক অবস্থান সম্পর্কে সচেতন থেকে কার্যক্রম। পরিচালনা করা উচিত।"
        },
        {
          "label": "গ",
          "question": "",
          "explanation": "অধ্যক্ষ মহোদয়ের প্রথম পর্যায়ের ব্যবস্থাপনার ধরন হলো পরিকল্পনা প্রণয়ন পরিকল্পনা হলো ভবিষ্যৎ কার্যক্রমের দিকনির্দেশনা। কোনো ব্যবসায় সংগঠনের পূর্বনির্ধারিত লক্ষ্য অর্জনের জন্য ভবিষ্যতে কী কাজ কে, কীভাবে, কখন করবে তা নির্ধারণ করাই হলো পরিকল্পনা। ব্যবস্থাপনার প্রথম কাজ হচ্ছে পরিকল্পনা প্রণয়ন।উদ্দীপকে বলা হয়েছে কমার্স কলেজের ব্যবসায় শিক্ষা গ্রুপের দ্বাদশ শ্রেণির শিক্ষার্থীরা শিক্ষা সফরে যাওয়ার জন্য অধ্যক্ষ বরাবরে আবেদন করে। অধ্যক্ষ মহোদয় কবে, কোথায়, কখন ও কীভাবে যাওয়া হবে তা ঠিক করে চাঁদার পরিমাণ নির্ধারণ করে দেন। পরবর্তীতে বাকি করণীয় কাজগুলোকে কতকগুলো ভাগে ভাগ করে তার দায়িত্ব বিভিন্ন শিক্ষককে অর্পণ করেন। অতঃপর একজন সিনিয়র শিক্ষককে সার্বিক দায়িত্ব অর্পণ করেন। এখানে দেখা যাচ্ছে, অধ্যক্ষ মহোদয় প্রথম পর্যায়ে কবে, কখন ও কীভাবে শিক্ষা সফরে যাওয়া হবে তা ঠিক করে চাঁদার পরিমাণ নির্ধারণ করেন; যা ব্যবস্থাপনার পরিকল্পনা প্রণয়ন কাজের অন্তর্গত।"
        },
        {
          "label": "ঘ",
          "question": "",
          "explanation": "ব্যবস্থাপ্পার দ্বিতীয় পর্যায়ে সংগঠিতকরণ; নির্দেশনাদান, সমন্বয়সাধন ও নিয়ন্ত্রণ কার্যক্রমের কারণে শিক্ষাসফর সফল হয়েছে বলে আমি মনে করি। পূর্বনির্ধারিত লক্ষ্য অর্জনের জন্য সম্পাদিত কার্যাবলিকে ব্যবস্থাপনা বলা হয়। প্রতিষ্ঠানের সকল প্রকার মানবিক ও অন্যান্য উপাদানকে দক্ষতার সাথে পরিচালনার মাধ্যমে লক্ষ্য অর্জনের জন্য ব্যবস্থাপনার আওতায় অনেকগুলো কাজ করতে হয়। উদ্দীপকে বলা হয়েছে কমার্স কলেজের ব্যবসায় শিক্ষা গ্রুপের দ্বাদশ শ্রেণির শিক্ষার্থীরা শিক্ষা সফরে যাওয়ার জন্য অধ্যক্ষ বরাবরে আবেদন করে। অধ্যক্ষ মহোদয় কবে, কোথায়, কখন ও কীভাবে যাওয়া হবে তা ঠিক করে চাঁদার পরিমাণ নির্ধারণ করে দেন। পরবর্তীতে বাকি করণীয় কাজগুলোকে কতকগুলো ভাগে ভাগ করে তার দায়িত্ব বিভিন্ন শিক্ষককে অর্পণ করেন। অতঃপর একজন সিনিয়র শিক্ষককে সার্বিক দায়িত্ব অর্পণ করেন। সবাই যার যার দায়িত্ব সঠিকভাবে পালনের মাধ্যমে শিক্ষা-সফর সফল করেন। সঠিক সময়ে শিক্ষার্থীদের ফিরিয়ে শিক্ষা-সফরের সমাপ্তি ঘোষণা করেন অধ্যক্ষ মহোদয়। এরূপ সফল সমাপ্তির ক্ষেত্রে অধ্যক্ষ মহোদয় ব্যবস্থাপনার কাজগুলো সুষ্ঠুভাবে সম্পন্ন করেন। ব্যবস্থাপনার প্রথম কাজ পরিকল্পনা প্রণয়নের পর ব্যবস্থাপনার অন্যান্য কাজ সুষ্ঠু ও সঠিকভাবে সম্পাদন হচ্ছে কিনা তা তদারকি ও নিয়ন্ত্রণের ওপর কাজের সফলতা নির্ভর করে। এক্ষেত্রে উদ্দীপকের অধ্যক্ষ মহোদয় সঠিক পরিকল্পনা প্রণয়নের পাশাপাশি সংগঠিতকরণ, নির্দেশনাদান, সমন্বয়সাধন ও নিয়ন্ত্রণকার্য সম্পন্ন করেন। এর ফলে শিক্ষা সফর সফল হয়েছে।"
        }
      ]
    },
    {
      "number": "9",
      "uddipok": "মি. হাসান গ্রামের হাট থেকে বিভিন্ন প্রকার সবজি কিনে উপজেলা সদরে নিয়ে ভ্যান গাড়িতে কম লাভে বিক্রি করেন। তার সবজির প্রতি ক্রেতাদের আকৃষ্ট করার জন্য অনুকূল বাচনভঙ্গি ও প্রজ্ঞার মাধ্যমে নারী পুরুষ উভয়ের সাথে যোগাযোগ স্থাপন করেন। যার কারণে তার সবজির প্রতি ক্রেতাদের চাহিদা বৃদ্ধি পায় এবং অল্প দিনের মধ্যে তিনি জন সফল সবজি বিক্রেতা হিসেবে পরিচিতি লাভ করেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "পণ্যকে তার মান অনুযায়ী বিভিন্ন সাইজে ভাগ করাকে পর্যায়িতকরণ বলে।"
        },
        {
          "label": "খ",
          "question": "",
          "explanation": "প্রচারের ফলে ব্যবসায়ের প্রসার ঘটে। তাই বলা হয়, 'প্রচারই প্রসার।' বিজ্ঞাপনের মাধ্যমে খুব সহজেই ক্রেতাসাধারণকে পণ্য ক্রয়ে উদ্বুদ করা যায়। বিজ্ঞাপন পণ্যের প্রচারে গতিশীলতা আনে। বিজ্ঞাপনের মাধ্যমে পণ্যের মান, মূল্য ও ব্যবহারবিধি ক্রেতা বা জনসাধারণের কাছে তুলে ধরা হয়। ফলে চাহিদা বৃদ্ধি পায়, উৎপাদন ও বিক্রয়ের পরিমাণ বাড়ে ও মুনাফা বৃদ্ধি পায়। বিজ্ঞাপনের প্রভাবে পণ্যের বাজার সম্প্রসারিত হয় এবং ব্যবসায়-বাণিজ্যের প্রসার ঘটে। সুতরাং বলা যায়, 'প্রচা:এই প্রসার'- উক্তিটি যথার্থ।"
        },
        {
          "label": "গ",
          "question": "",
          "explanation": "মি. হাসানের বিক্রয়ের ক্ষেত্রে বণ্টনপ্রণালির ধরন হলো খুচরা ব্যবসায়ীর মাধ্যমে বিক্রয়। উৎপাদনকারীর নিকট থেকে খুচরা ব্যবসায়ী হয়ে ভোক্তাদের নিকট বিক্রয়ের কাজকে খুচরা ব্যবসায়ীর মাধ্যমে বিক্রয় বণ্টনপ্রণালি বলে। এরূপ বণ্টনপ্রণালির মাধ্যমে ধান, চাল, আলু, সবজি, বিস্কুট, সেমাই ইত্যাদি বিক্রয় করা হয়। উদ্দীপকের মি. হাসান গ্রামের হাট থেকে বিভিন্ন প্রকার সবজি কিনে উপজেলা সদরে নিয়ে ভ্যান গাড়িতে কম লাভে বিক্রি করেন। এক্ষেত্রে তিনি উৎপাদনকারীর নিকট থেকে পণ্য কিনে এনে নিজস্ব ব্যবস্থাপনায় সরাসরি ভোক্তাদের নিকট বিক্রয় করেন। এখানে তার বণ্টনপ্রণালি হবে নিম্নরূপ: উৎপাদনকারী → খুচরা বিক্রেতা →ভোক্তা"
        },
        {
          "label": "ঘ",
          "question": "",
          "explanation": "একজন সফল বিক্রয়কর্মী হিসেবে মি. হাসানের মধ্যে আদর্শ বিক্রয়কর্মীর তীক্ষ্ণ বুদ্ধিমত্তা, মার্জিত ব্যবহার, মেলামেশার ক্ষমতা, জেন্ডার সচেতনতা, ইতিবাচক দৃষ্টিভঙ্গি প্রভৃতি গুণাবলি পরিলক্ষিত হয়। বর্তমান প্রতিযোগিতামূলক ব্যবসায়-বাণিজ্যের ক্ষেত্রে বিক্রয় প্রসার ও সফলতা অর্জনে বিক্রয়কর্মীর ভূমিকা খুবই গুরুত্বপূর্ণ। অনেক ক্ষেত্রে ব্যবসায়ের সফলতা ও ব্যর্থতা একজন বিক্রয়কর্মী দ্বারা প্রভাবিত হয়। ক্রেতা ও ভোক্তাদের আকৃষ্ট ও প্রভাবিত করে স্থায়ী গ্রাহকে পরিণত করতে হলে একজন বিক্রয়কর্মীকে অনেকগুলো গুণের অধিকারী হতে হয়। উদ্দীপকের মি. হাসান গ্রামের হাট থেকে বিভিন্ন প্রকার সবজি কিনে উপজেলা সদরে নিয়ে ভ্যান গাড়িতে কম লাভে বিক্রি করেন। তার সবজির প্রতি ক্রেতাদের আকৃষ্ট করার জন্য অনুকূল বাচনভঙ্গি ও প্রজ্ঞার মাধ্যমে নারী পুরুষ উভয়ের সাথে যোগাযোগ স্থাপন করেন। যার কারণে তার সবজির প্রতি ক্রেতাদের চাহিদা বৃদ্ধি পায় এবং অল্প দিনের মধ্যে তিনি একজন সফল সবজি বিক্রেতা হিসেবে পরিচিতি লাভ করেন। এরূপ সফলতার ক্ষেত্রে আদর্শ বিক্রয়কর্মীর গুণাবলি বিশেষ ভূমিকা রেখেছে। একজন আদর্শ বিক্রয়কর্মী বিক্রয়িতার বিভিন্ন গুণের সমাবেশ ঘটিয়ে তার বিক্রয় কাজকে সফল করেন। এক্ষেত্রে উদ্দীপকের মি. হাসান বিশেষভাবে মার্জিত ব্যবহার, মেলামেশার ক্ষমতা এবং জেন্ডার সচেতনতার গুণ প্রদর্শনের মাধ্যমে তার সবজির প্রতি ক্রেতাদের আকৃষ্ট করতে সক্ষম হন। এর ফলে তার বিক্রয়ের পরিমাণ বাড়ে এবং ব্যবসায়িকভাবে সফল হন।"
        }
      ]
    },
    {
      "number": "10",
      "uddipok": "রাজশাহীর সোনালী দত্ত সিরাজগঞ্জ ও নাটোর থেকে মাছ সংগ্রহ করে শুটকি তৈরি করে তা দেশের বিভিন্ন অঞ্চলে সরবরাহ করেন। তিনি অর্থের অভাবে তার ব্যবসায় সঠিকভাবে পরিচালনা করতে পারছেন না। তার এক বন্ধু তাকে একটি ব্যাংকের নাম বলে যেখানে তার মতো ব্যবসায়ীদের সহজ শর্তে ঋণ পাওয়ার সুযোগ রয়েছে। তিনি ঐ ব্যাংকের সাথে যোগাযোগ করেন এবং ঋণ গ্রহণ করেন। সোনালী দত্ত তার ব্যবসায়ের সম্প্রসারণ করেন এবং অল্প দিনের মধ্যেই একজন সফল ব্যবসায়ী হিসেবে নিজেকে প্রতিষ্ঠিত করেন।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": ""
        },
        {
          "label": "খ",
          "question": "",
          "explanation": ""
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "11",
      "uddipok": "গাজীপুরের জয়দেবপুরে অবস্থিত শিল্পকারখানার ধোঁয়া যথাযথভাবে নিষ্কাশনের ব্যবস্থা না করায় সেখানকার প্রতিটি টিনের চালায় মরিচা পড়েছে। সেখানকার শিশুদের রোগ প্রতিরোধ ক্ষমতা দিন দিন কমে যাচ্ছে। এসাকার বাসিন্দারা বিভিন্ন রোগে ভুগছে। পেপার-পত্রিকা ও গণমাধ্যমে বারবার এর প্রতিকারে আইনগত ব্যবস্থা নেওয়ার কথা বলা হচ্ছে। তারপরেও পদক্ষেপ নিচ্ছে না।",
      "tag": "MB 25",
      "sub_questions": [
        {
          "label": "ক",
          "question": "",
          "explanation": "ব্যবসায়ে নৈতিকতা বলতে একজন ব্যবসায়ীর সততা, ন্যায়-নীতি, আইন-কানুন ইত্যাদি মেনে চলাকে বোঝায়।"
        },
        {
          "label": "খ",
          "question": "",
          "explanation": "ব্যবসায়ের পরিচালনাগত বিষয়ে ভালো-মন্দ দিক সম্পর্কে গড়ে ওঠা বিশ্বাস, ধ্যান-ধারণা, মতামত প্রভৃতিকে ব্যবসায়িক মূল্যবোধ বলে। ব্যবসায়িক মূল্যবোধে সমাজ ও পরিবেশ উপযোগী পণ্য ও সেবা উৎপাদন এবং সততা ও ন্যায়ের সাথে সেগুলো বিক্রির মাধ্যমে মুনাফা অর্জনের বিষয়টিকে প্রাধান্য দেওয়া হয়। ফলে ব্যবসায়ীকে ন্যায়, অন্যায়, সত্য-অসত্য প্রভৃতি বিষয় মেনে ব্যবসায় করতে হয়। আর মূল্যবোধ মেনে চললে সমাজের মানুষ ন্যায্য অধিকার পায়। সুষ্ঠু সমৃদ্ধিশালী ও স্থিতিশীল সমাজব্যবস্থা গঠনে ব্যবসায়িক মূল্যবোধ গুরুত্বপূর্ণ ভূমিকা পালন করে।"
        },
        {
          "label": "গ",
          "question": "",
          "explanation": "উদ্দীপকের প্রতিষ্ঠানটি সমাজে প্রতি ব্যবসায়ের সামাজিক দায়িত্ব পালনে ব্যর্থ হয়েছে। সমাজের বিভিন্ন সুবিধা-অসুবিধা চিন্তা করে ব্যবসায়িক কার্যক্রম পরিচালনা করাকে ব্যবসায়ের সমাজের প্রতি দায়বদ্ধতা বলে। মানসম্মত পণ্য উৎপাদন, জনহিতকর কাজ করা, কর্মসংস্থানের সুযোগ সৃষ্টি, পরিবেশ দূষণ থেকে এলাকাকে রক্ষা করা 'প্রভৃতি ব্যবসায়ের সামাজিক দায়বদ্ধতার অংশ। উদ্দীপকে বলা হয়েছে, গাজীপুরের জয়দেবপুরে অবস্থিত শিল্পকারখানার ধোঁয়া যথাযথভাবে নিষ্কাশনের ব্যবস্থা না করায় সেখানকার প্রতিটি টিনের চালায় মরিচা পড়েছে। সেখানকার শিশুদের রোগ প্রতিরোধ ক্ষমতা দিন দিন কমে যাচ্ছে। এলাকার বাসিন্দারা বিভিন্ন রোগে ভুগছে। পেপার -পত্রিকা ও গণমাধ্যমে বারবার এর প্রতিকারে আইনগত ব্যবস্থা নেওয়ার কথা বলা হচ্ছে। তারপরেও পদক্ষেপ নিচ্ছে না। এখানে দেখা যাচ্ছে, উদ্দীপকের প্রতিষ্ঠানটি সমাজের প্রতি দায়বদ্ধতা পালন করছে না।"
        },
        {
          "label": "ঘ",
          "question": "",
          "explanation": "উদ্দীপকের আলোকে প্রতিষ্ঠানটি পরিবেশ দূষণ রোধে আইনের প্রতি শ্রদ্ধাশীল হওয়া ও মান্য করা, কারখানার বর্জ্য ব্যবস্থাপনা নিশ্চিত করা, জনসচেতনতা বৃদ্ধি করা, সামাজিক দায়িত্ব পালন প্রভৃতির মাধ্যমে পরিবেশ সংরক্ষণে ভূমিকা রাখতে পারে। - আমাদের দেশে শিল্পকারখানায় মাধ্যমে পরিবেশ দূষণ ব্যাপকভরে হয়ে থাকে। বায়ুদূষণ, পানি দূষণ, শব্দ দূষণ এবং ভূমি দূষণের কদে প্রতিনিয়ত মানুষ ও জীববৈচিত্র্যের অপূরণীয় ক্ষতিসাধন হচ্ছে। উদ্দীপকে বলা হয়েছে, গাজীপুরের জয়দেবপুরে অবস্থিত শিল্পকারখানার ধোঁয়া যথাযথভাবে নিষ্কাশনের ব্যবস্থা না করায় সেখানকার প্রতিটি টিনের চালায় মরিচা পড়েছে। সেখানকার শিশুদের রোগ প্রতিরোধ ক্ষমতা দিন দিন কমে যাচ্ছে। এলাকার বাসিন্দারা বিভিন্ন রোগে ভুগছে। পেপার-পত্রিকা ও গণমাধ্যমে বারবার এর প্রতিকারে আইনগত ব্যবস্থা নেওয়ার কথা বলা হচ্ছে। তারপরেও পদক্ষেপ নিচ্ছে না। এমতাবস্থায় আইন মান্য করা এবং আইনের সঠিক প্রয়োগ জরুরি হয়ে পড়েছে। পরিবেশ দূষণ রোধে সংশ্লিষ্ট শিল্পকারখানার যেমন করণীয় রয়েছে, তেমনি সমাজ, ভোক্তাশ্রেণি, গণমাধ্যম এবং সরকারি সংশ্লিন্ট সংস্থারও করণীয় রয়েছে। এসব পক্ষের আন্তরিক চেষ্টা ও প্রচেষ্টার মাধ্যমে পরিবেশ দূষণ রোধ করা সম্ভব। পরিবেশ দূষণ রোধ করতে না পারলে মানুষও জীববৈচিত্র্যের অপূরণীয় ক্ষতি অবশ্যসম্ভাবী। এ বিষয়টি মাথায় রেখেই আমাদেরকে শিল্পকারখানা থেকে উদ্ধৃত পরিবেশ দূষণের কারণ উদঘাটন করে তা সমাধানের জন্য কার্যকর পদক্ষেপ নিতে হবে। তবেই দেশ ও দেশের মানুষ ভালো থাকবে।"
        }
      ]
    }
  ]
}