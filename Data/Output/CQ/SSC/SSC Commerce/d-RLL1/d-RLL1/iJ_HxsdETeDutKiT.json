{
  "title": "রাজশাহী বোর্ড ২০২৩",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "রতন তার বেকারিতে রুটি, বিস্কুট, চানাচুর প্রভৃতি উৎপাদন করেন। তার পণ্যের চাহিদা বৃদ্ধি পাওয়ায় ব্যবসায় সম্প্রসারণ করেন এবং আরও দশজন কর্মী নিয়োগ করেন। তিনি সচ্ছলতা অর্জনের পাশাপাশি আর্থ-সামাজিক উন্নয়নে ভূমিকা রাখেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "মধ্যযুগে কাগজি মুদ্রার প্রচলন হয়।"
        },
        {
          "label": "খ",
          "question": "",
          "explanation": "পেশাজীবীদের কর্মকাণ্ডকে প্রত্যক্ষ সেবা নামে অভিহিত করা হয়। এ ধরনের সেবায় ডাক্তার, উকিল, প্রকৌশলী প্রভৃতি পেশাজীবীরা অন্তর্ভুক্ত। তারা অর্থের বিনিময়ে বিভিন্ন সেবা দিয়ে থাকেন। এটি আধুনিক ব্যবসায়ের একটি গুরুত্বপূর্ণ শাখা। এর মাধ্যমে গ্রাহকরা সেবা পেয়ে উপৃকত হন ও তাদের সমস্যার সমাধানও হয়।"
        },
        {
          "label": "গ",
          "question": "",
          "explanation": "রতনের ব্যবসায়টি উৎপাদন শিল্পের অন্তর্গত। এ শিল্পে শ্রম ও যন্ত্রের সাহায্যে পণ্য উৎপাদন করা হয়। এক্ষেত্রে কাঁচামাল ও অর্ধপ্রস্তুতকৃত পণ্যকে প্রক্রিয়াজাত করা হয়। এরপর তা থেকে মানুষের ব্যবহার উপযোগী পণ্য তৈরি করা হয়। উদ্দীপকে রতন তার বেকারিতে রুটি, বিস্কুট, চানাচুর ইত্যাদি উৎপাদন করেন। পণ্যের চাহিদা বাড়ায় তিনি ব্যবসায় সম্প্রসারণ করেন। এক্ষেত্রে রতন রুটি, বিস্কুট, চানাচুর উৎপাদনের জন্য কাঁচামাল হিসাবে ময়দা ব্যবহার করেন। এরপর তিনি যন্ত্রের সাহায্যে ময়দা প্রক্রিয়াজাত করে খাদ্যসামগ্রী তৈরি করেন। আর এগুলো বিক্রি করে তিনি মানুষের খাবারের চাহিদা মেটান। এভাবে ময়দা থেকে মানুষের ব্যবহার উপযোগী পণ্য তৈরি করা হয়। এসব বৈশিষ্ট্য উৎপাদন শিল্পের সাথে সাদৃশ্যপূর্ণ। তাই বলা যায়, রতনের ব্যবসায়টি উৎপাদন শিল্পের অন্তর্গত।"
        },
        {
          "label": "ঘ",
          "question": "",
          "explanation": "রতন ব্যবসায় পরিচালনার মাধ্যমে দেশের আর্থ-সামাজিক উন্নয়নে ভূমিকা রাখছেন। ব্যবসায় পরিচালনার মাধ্যমে নতুন নতুন কর্মসংস্থানের সৃষ্টি হয়। এতে মাথাপিছু ও জাতীয় আয় বাড়ে। এভাবে দেশের অর্থনৈতিক ও সামাজিক উন্নয়ন ঘটে। উদ্দীপকে রতন একটি বেকারি পরিচালনা করেন। উৎপাদিত পণ্যের চাহিদা বাড়ায় তিনি ব্যবসায় সম্প্রসারণ করেন। এতে তিনি আরো দশ জন কর্মী নিয়োগ দেন। এক্ষেত্রে তিনি সচ্ছলতা অর্জনের পাশাপাশি আর্থ-সামাজিক উন্নয়নে ভূমিকা রাখেন। রতন একটি উৎপাদনমুখী ব্যবসায়ের মালিক। তিনি ব্যবসায়ের মাধ্যমে দেশের মানুষের খাবারের চাহিদা পূরণ করেন। ব্যবসায় সম্প্রসারণের কারণে তিনি অধিক সংখ্যক কর্মী নিয়োগ দেন। এতে সমাজের বেকারত্বের হার কমছে। এছাড়া তার ব্যবসায় প্রতিষ্ঠান সরকারকে অধিক পরিমাণে কর দেয়। এর মাধ্যমে সরকারি আয় বাড়ছে। আর এসব কিছু দেশের আর্থ-সামাজিক অবস্থার উন্নতিকে নির্দেশ করে। সুতরাং, রতন ব্যবসায় পরিচালনার মাধ্যমে দেশের আর্থ-সামাজিক উন্নয়নে ভূমিকা রাখছেন।"
        }
      ]
    },
    {
      "number": "2",
      "uddipok": "জনাব হাশেম নিজ গ্রামে উৎপাদিত উন্নতমানের টমেটো থেকে সস তৈরি করে দেশের বিভিন্ন স্থানে নদীপথে সরবরাহ করেন। পণ্যের গুণগতমান ভালো হওয়ায় এবং ব্যাপক পরিচিতি থাকায় তার উৎপাদিত সস ভুটানে রপ্তানি করতে শুরু করেন। তার গ্রামে এবং আশপাশে কোনো ব্যাংক না থাকায় তার রপ্তানি ব্যবসায়টি বাধাগ্রস্ত হয়।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "পর্তুগিজরা চট্টগ্রাম বন্দরকে \"Porto Grando\" বলতেন।"
        },
        {
          "label": "খ",
          "question": "",
          "explanation": "উৎপাদিত পণ্য বা সেবার বণ্টন সংক্রান্ত কাজের (ক্রয়, বিক্রয়, পরিবহন, গুদামজাতকরণ প্রভৃতি) সমষ্টি হলো বাণিজ্য। এটি ব্যবসায়ের পণ্য বণ্টনকারী শাখা হিসেবে বিবেচিত। উৎপাদিত পণ্যসামগ্রী বা সেবা ভোক্তার কাছে পৌছানো পর্যন্ত বিভিন্ন বাধার (স্থানগত, ব্যক্তিগত; সময়গত, ঝুঁকিগত) সম্মুখীন হতে হয়। এসব বাধা দূর করে ভোক্তার কাছে পণ্য পৌছে দেওয়াই বাণিজ্যের কাজ।"
        },
        {
          "label": "গ",
          "question": "",
          "explanation": "জনাব হাশেমের শিল্পটি উৎপাদন শিল্পের অন্তর্গত। উৎপাদন শিল্পে শ্রম ও যন্ত্রের মাধ্যমে কাঁচামাল প্রক্রিয়াজাতকরণ করা হয়। এতে পণ্যের নতুন উপযোগ সৃষ্টি হয়। এভাবে তা মানুষের ব্যবহার উপযোগী পণ্যে রূপান্তর করা হয়। উদ্দীপকে জনাব হাশেম নিজ, গ্রামে উৎপাদিত উন্নতমানের টমেটো সংগ্রহ করেন। সংগৃহীত টমেটো থেকে তিনি সস তৈরি করেন। তিনি তৈরিকৃত সস দেশের বিভিন্ন স্থানের পাশাপাশি বিদেশেও রপ্তানি করেন। এক্ষেত্রে তিনি টমেটোকে প্রক্রিয়াজাত করে সস তৈরি করেন। এ থেকে সস মানুষের খাওয়ার উপযোগী। আর প্রক্রিয়াজাতকরণের মাধ্যমে টমেটো সস তৈরির কাজটি উৎপাদন শিল্পের অন্তর্গত। তাই বলা যায়, জনাব হাশেমের শিল্পটি উৎপাদন শিল্পের অন্তর্গত।"
        },
        {
          "label": "ঘ",
          "question": "",
          "explanation": "জনাব হাশেমের সফলতায় প্রাকৃতিক পরিবেশের ভূমিকা গুরুত্বপূর্ণ। এটি প্রাকৃতিকভাবে গড়ে ওঠা উৎপাদনের সমন্বয়ে গঠিত। মাটি, পানি, বায়ু ইত্যাদি প্রাকৃতিক পরিবেশের উপাদান। কোনো স্থানের উৎপাদিত ফসলের মান নির্ভর করে ঐ স্থানের ভৌগোলিক অবস্থান ও মাটির ধরনের ওপর। উদ্দীপকে জনাব হাশেম নিজ গ্রামে উৎপাদিত উন্নতমানের টমেটো থেকে সস তৈরি করেন। তিনি তৈরিকৃত সস নদী পথে দেশের বিভিন্ন স্থানে সরবরাহ করেন। পণ্যের গুণগত মান ভালো হওয়ায় তিনি উৎপাদিত সস ভুটানে রপ্তানি করতে শুরু করেন। প্রাকৃতিক পরিবেশের কারণে কোনো স্থানের মাটি উর্বর বা অনুর্বর হয়। উর্বর মাটিতে খুব সহজেই উন্নতজাতের ফসল উৎপাদন করা যায়। এক্ষেত্রে জনাব হাশেমের গ্রামের উন্নতজাতের টমেটো উৎপাদনও প্রাকৃতিক পরিবেশের কারণে হয়েছে। আর এই উন্নতজাতের টমেটো থেকে উৎপন্ন সসের গুণগত মান ভালো হচ্ছে। এছাড়া জনাব হাশেম প্রাকৃতিক পরিবেশের উপাদান নদীপথে পণ্য সরবরাহ করেন। এতে সঠিক সময়ে ও অল্প খরচে পণ্য সরবরাহ করা যায়। ফলে তিনি ব্যবসায় সফলতা অর্জন করেন। সুতরাং, জনাব হাশেমের ব্যবসায়ে প্রাকৃতিক পরিবেশের ভূমিকা গুরুত্বপূর্ণ ।"
        }
      ]
    },
    {
      "number": "3",
      "uddipok": "জনাব আবু সালেকদের বাড়িতে ছয় বিঘা জমি নিয়ে একটি বিশাল পুকুর আছে। পুকুরটি অব্যবহৃত অবস্থায় ছিল। তাতে কচুরিপানা ছিল। আবু সালেক পুকুরটি পরিষ্কার করে তাতে মাছ চাষ করেন। এটি পরিচালনা করার জন্য তিনি গ্রামের স্বল্পশিক্ষিত বেকার যুবকদের নিয়োগ করেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "লাভের আশায় ঝুঁকি নিয়ে অর্থ ও শ্রম বিনিয়োগ করে ব্যবসায় স্থাপন ও পরিচালনা করাকে ব্যবসায় উদ্যোগ বলে।"
        },
        {
          "label": "খ",
          "question": "",
          "explanation": "আমাদের দেশে চাকরির প্রতি আগ্রহের কারণ হলো প্রচলিত শিক্ষা ব্যবস্থা। প্রাচীনকাল থেকেই আমাদের দেশের মানুষ কৃষির ওপর নির্ভরশীল। ফলে শিল্প-বাণিজ্যে লোকজনের আগ্রহ আগে থেকেই কম। প্রচলিত শিক্ষা ব্যবস্থা শিক্ষার্থীদেরকে চাকরির প্রতি অধিকভাবে আগ্রহী করে তোলে। প্রচলিত শিক্ষার প্রভাব এবং কারিগরি ও বৃত্তিমূলক শিক্ষার অপর্যাপ্ততা যুবসমাজকে চাকরির প্রতি আকৃষ্ট করে তোলে।"
        },
        {
          "label": "গ",
          "question": "",
          "explanation": "উদ্দীপকে বর্ণিত কার্যক্রমের প্রেক্ষিতে জনাব আবু সালেককে ব্যবসায় উদ্যোক্তা বলা যায়। ফলাফল অনিশ্চিত জেনেও যিনি ব্যবসায় স্থাপন ও সফলভাবে পরিচালনা করেন তিনিই ব্যবসায় বা শিল্পোদ্যোক্তা। উদ্যোক্তারা ঝুঁকি আছে জেনেও ব্যবসায় পরিচালনা করে মুনাফা অর্জন করেন। একজন উদ্যোক্তা নিজের চেষ্টায় নিজের উপার্জনের ব্যবস্থা করতে পারেন। আবার, তিনি অন্যদেরও কর্মসংস্থান সৃষ্টি করেন। উদ্দীপকের জনাব আবু সালেকদের বাড়িতে ছয় বিঘা জমি নিয়ে একটি বিশাল পুকুর আছে। পুকুরটিতে কচুরিপানা ছিল। আবু সালেক পরিশ্রমের মাধ্যমে সেটি পরিষ্কার করে মাছ চাষ শুরু করেন। এ কাজে তাকে ঝুঁকি নিতে হয়েছে। কারণ ব্যবসায়ের ফলাফল সবসময় অনিশ্চিত। আর ঝুঁকি না নিলে মুনাফা অর্জন করা যায় না। আবার, কঠোর পরিশ্রম ও সুদক্ষ পরিকল্পনার মাধ্যমে তিনি ব্যবসায় পরিচালনা ও সম্প্রসারণ করেন। এছাড়াও তার ব্যবসায়ে অন্যদের কর্মসংস্থান হয়। জনাব আবু সালেকের কর্মকাণ্ডগুলো ব্যবসায় উদ্যোক্তার কাজের সাথে মিলে যায়। তাই বলা যায়, জনাব আবু সালেক একজন ব্যবসায় উদ্যোক্তা।"
        },
        {
          "label": "ঘ",
          "question": "",
          "explanation": "দেশের আর্থ-সামাজিক উন্নয়নে উদ্দীপকের আবু সালেকের কর্মকাণ্ড বা ব্যবসায় উদ্যোগ গুরুত্বপূর্ণ অবদান রাখছে। ব্যবসায় উদ্যোগের ফলে নতুন নতুন পণ্যদ্রব্য উৎপাদিত হয়। এটি কর্মসংস্থানের মাধ্যমে মানুষের আয় বাড়াতে সহায়ক। সার্বিকভাবে এটি দেশের অর্থনীতিতে ইতিবাচক পরিবর্তন ঘটায়। জনাব আবু সালেকের বাড়ির পাশে একটি পরিত্যক্ত পুকুর আছে। তিনি পুকুরটি পরিষ্কার করে তাতে মাছ চাষ শুরু করেন। পাশাপাশি তিনি এ -কাজে গ্রামের স্বল্প শিক্ষিত বেকার যুবদের নিয়োগ করেন। তার সাফল্যে অনুপ্রাণিত হয়ে গ্রামের অন্যান্য যুবকরাও তাকে অনুসরণ করবে। আবু সালেকের ব্যবসায় উদ্যোগের ফলে সম্পদের সঠিক ব্যবহার নিশ্চিত হচ্ছে। আবার এ কাজের মাধ্যমে তার পাশাপাশি আরও অনেকের কর্মসংস্থানের ব্যবস্থা হয়েছে। এতে তাদের আয় বেড়েছে। এর মাধ্যমে অর্থনৈতিক উন্নয়ন ঘটছে। অন্যদিকে, তার সাফল্য আরও অনেককে উদ্বুদ্ধ করবে। ফলে সার্বিকভাবে দেশের অর্থনীতিতে ইতিবাচক প্রভাব পড়ার সম্ভাবনা সৃষ্টি হয়েছে। তাই আমি মনে করি, জনাব আবু সালেকের কর্মকাণ্ড দেশের আর্থ-সামাজিক উন্নয়নে গুরুত্বপূর্ণ অবদান রাখছে।"
        }
      ]
    },
    {
      "number": "4",
      "uddipok": "স্থানীয় কলেজ থেকে বিএ পাস করে জনাব হারুন একদিন চাকরির জন্য ইন্টারভিউ দিতে গিয়ে দেখেন, একটি পদের জন্য অসংখ্য লোক আবেদন করেছেন। তিনি চাকরি পাওয়ার আশা ছেড়ে \"যুব প্রশিক্ষণ কেন্দ্র\" থেকে তিন মাসের প্রশিক্ষণ গ্রহণ করে নিজেদের ১০ বিঘা জমিতে বাণিজ্যিকভাবে ফলমূল ও শাকসবজি চাষ করতে শুরু করেন। তিনি অল্পদিনেই ব্যাপক সাফল্য পান। তার কৃষি ফার্মে ১০ জন লোক নিয়মিত বেতনে কাজ করে পরিবারের আর্থিক সচ্ছলতা এনেছেন। জনাব হারুন উপলব্ধি করেছেন \"দেশকে এগিয়ে নিতে চাকরির বিকল্প ভাবনাটা জরুরি।\"",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "ব্র্যাক, আহছানিয়া মিশন এগুলো হলো এনজিও (NGO)-এর উদাহরণ।"
        },
        {
          "label": "খ",
          "question": "",
          "explanation": "মহিলা বিষয়ক মন্ত্রণালয় মূলত মহিলাদের আত্মকর্মসংস্থানে উদ্বুদ্ধ করতে উন্নয়ন কর্মসূচি গ্রহণ করে থাকে। বিশেষ করে গ্রামের দুস্থ, শিক্ষিত, অর্ধ-শিক্ষিত মহিলাদের আত্মকর্মসংস্থানের সুযোগ করে দেওয়াই এর উদ্দেশ্য। এটি উদ্যোগী মহিলাদের কারিগরি দক্ষতা উন্নয়নের লক্ষ্যে অনানুষ্ঠানিক কারিগরি প্রশিক্ষণের ব্যবস্থা করে থাকে।"
        },
        {
          "label": "গ",
          "question": "",
          "explanation": "জনাব হারুন আত্মকর্মসংস্থানের মাধ্যমে জীবিকা নির্বাহের ব্যবস্থা করেছেন। আত্মকর্মসংস্থানের মাধ্যমে স্বল্প পুঁজি ও ন্যূনতম ঝুঁকি নিয়ে নিজেই নিজের কর্মসংস্থানের ব্যবস্থা করা যায়। আত্মকর্মসংস্থানকারী ব্যক্তি জীবিকা অর্জনের উদ্দেশ্যে নিজের কর্মসংস্থান তৈরি করে। এর মাধ্যমে যেকোনো ব্যক্তি সহজে তার বেকারত্ব দূর করতে পারে। উদ্দীপকের জনাব হারুন স্থানীয় কলেজ থেকে বিএ পাস করে চাকরিপ্রার্থী ছিলেন। কিন্তু চাকরিতে অনেক প্রতিযোগিতা দেখে তিনি চাকরি পাওয়ার আশা ছেড়ে দেন। এরপর যুব প্রশিক্ষণ কেন্দ্র থেকে তিন মাসের প্রশিক্ষণ গ্রহণ করেন। তারপর নিজেদের জমিতে বাণিজ্যিকভাবে ফলমূল ও শাকসবজি চাষ করেন। এক্ষেত্রে তিনি নিজের দক্ষতা ও স্বল্প পুঁজি নিয়ে অল্পদিনেই ব্যাপক সাফল্য পান। অর্থাৎ, তিনি নিজেই নিজের কর্মসংস্থানের ব্যবস্থা করেছেন। তাই বলা যায়, জনাব হারুনের কাজ আত্মকর্মসংস্থানমূলক।"
        },
        {
          "label": "ঘ",
          "question": "",
          "explanation": "\"দেশকে এগিয়ে নিতে চাকরির বিকল্প ভাবনাটা জরুরি\"- জনাব হারুনের উক্তিটি যথার্থ বলে আমি মনে করি। বর্তমানে বাংলাদেশে চাকরির ক্ষেত্র খুবই কম। প্রতিবছর যে পরিমাণ জনসংখ্যা বাড়ছে সেই পরিমাণে চাকরির সুযোগ সৃষ্টি হয় না। এক্ষেত্রে চাকরির বিকল্প হিসেবে আত্মকর্মসংস্থানমূলক পেশার মাধ্যমে কর্মসংস্থান তৈরি করা যায়। উদ্দীপকের জনাব হারুন বিএ পাস করে চাকরি পাওয়ার জন্য চেষ্টা করেছিলেন। কিন্তু চাকরিপ্রার্থীর আধিক্য দেখে তিনি আশা ছেড়ে দেন। এরপর চাকরির বিকল্প হিসেবে জনাব হারুন নিজেই নিজের আত্মকর্মসংস্থানের ব্যবস্থা করেন। \"যুব প্রশিক্ষণ কেন্দ্র\" থেকে প্রশিক্ষণ নিয়ে তিনি নিজ জমিতে ফলমূল ও শাকসবজি চাষ শুরু করেন। নিজ দক্ষতা ও যোগ্যতাকে কাজে লাগিয়ে অল্পদিনেই তিনি সফলতা লাভ করেন। আমাদের দেশে চাহিদা অনুযায়ী চাকরি নেই। তাছাড়া চাকরিতে স্বাধীনভাবে কাজ করার সুযোগও নেই। অন্যদিকে জনাব হারুন আত্মকর্মসংস্থানের মাধ্যমে স্বাধীনভাবে কাজ করছেন। তাছাড়া আত্মকর্মসংস্থানের মাধ্যমে জনাব হারুন তার আয় বৃদ্ধি করতে পারবেন, যা চাকরির ক্ষেত্রে সীমিত। তার প্রতিষ্ঠানে কাজ করে আরও দশ জন তাদের পরিবার চালাচ্ছে। জনাব হারুন নতুন কর্মসংস্থানও সৃষ্টি করছেন। এভাবে অর্থনৈতিক উন্নয়নের মাধ্যমে দেশ এগিয়ে যাবে। সুতরাং, দেশকে এগিয়ে নিতে চাকরির বিকল্প চিন্তা করা উচিত।"
        }
      ]
    },
    {
      "number": "5",
      "uddipok": "আরিফ একটি আসবাবপত্র তৈরির কারখানায় কাজ করতেন। উক্ত কাজে অভিজ্ঞতা ও দক্ষতা অর্জনের পর তিনি নিজেই একটি আসবাবপত্র তৈরির কারখানা স্থাপন করেন। তার বন্ধু আমিন চুক্তি করে তার ব্যবসায়ে সংযুক্ত হতে চাইলে আরিফ তা প্রত্যাখান করেন। আরিফ একাই মূলধন সংগ্রহ করে ব্যবসায়টি পরিচালনা করেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "অংশীদারি ব্যবসায়ের ভিত্তি হলো চুক্তি।"
        },
        {
          "label": "খ",
          "question": "",
          "explanation": "একক মালিকানায় গঠিত, পরিচালিত ও নিয়ন্ত্রিত ব্যবসায় হলো একমালিকানা ব্যবসায়। এ ব্যবসায় গঠনে তেমন আইনগত বাধা-নিষেধ নেই। ট্রেড লাইসেন্স সংগ্রহ করেই এ ব্যবসায় শুরু করা যায়। তাই যেকোনো স্থানে একমালিকানা ব্যবসায় স্থাপন করা যায়।"
        },
        {
          "label": "গ",
          "question": "আরিফের বন্ধুর প্রস্তাবিত ব্যবসায়টির মালিকানার ধরন ব্যাখ্যা করো।",
          "explanation": "আরিফের বন্ধুর প্রস্তাবিত ব্যবসায়টি অংশীদারি মালিকানার। দুই বা ততোধিক ব্যক্তি মুনাফা অর্জনের লক্ষ্যে পারস্পরিক সমঝোতার ভিভিতে এ ব্যবসায় গঠন করে। এ ব্যবসায়ের মূলভিত্তি হলো চুক্তি। এক্ষেত্রে চুক্তি অনুযায়ী ব্যবসায় পরিচালিত ও লাভ-ক্ষতি বণ্টিত হয়। উদ্দীপকে আরিফ নিজেই একটি আসবাবপত্র তৈরির কারখানা স্থাপন করেন। কিন্তু তার বন্ধু আমিন চুক্তি করে তার ব্যবসায়ে যুক্ত হতে চান। এক্ষেত্রে উত্ত চুক্তির ভিত্তিতে ব্যবসায়ের সার্বিক কাজ পরিচালিত হবে। তাছাড়া চুক্তি অনুযায়ী ব্যবসায়ের লাভ-ক্ষতি বণ্টিত হবে। অর্থাৎ, চুক্তিই হবে উক্ত ব্যবসায়ের মূলভিত্তি। আর এ বৈশিষ্ট্যগুলো অংশীদারি ব্যবসায়ের সাথে মিলে যায়। সূতরাং, আরিফের বন্ধুর প্রস্তাবিত ব্যবসায়টি অংশীদারি মালিকানার।"
        },
        {
          "label": "ঘ",
          "question": "",
          "explanation": "আরিফের বন্ধুর প্রস্তাবটি গ্রহণ না করা পুরোপুরি যৌক্তিক। একমালিকানা ব্যবসায় একক মালিকের সাহায্যে গঠিত, পরিচালিত ও নিয়ন্ত্রিত হয়। এক্ষেত্রে মালিক একাই ব্যবসায়ের সব লাভ-ক্ষতি ভোগ করে। অন্যদিকে, অংশীদারি ব্যবসায় দুই বা ততোধিক ব্যক্তির মাধ্যমে পরিচালিত হয়। তাই এ ব্যবসায়ের সব লাভ-ক্ষতি চুক্তি অনুসারে অংশীদারদের মাঝে ভাগ করা হয়। উদ্দীপকে আরিফ নিজেই একটি আসবাবপত্র তৈরির কারখানা স্থাপন করেন। এক্ষেত্রে তার ব্যবসায়টি একমালিকানা ব্যবসায় সংগঠন। পরবর্তীতে, তার বন্ধু চুক্তির মাধ্যমে তার সাথে ব্যবসায়ে যুক্ত হতে চান। কিন্তু তিনি তা প্রত্যাখান করেন। তিনি একাই মূলধন সংগ্রহ করে ব্যবসায় পরিচালনা করেন। অর্থাৎ, তিনি অংশীদারি ব্যবসায়ের চেয়ে একমালিকানা ব্যবসায়কে বেশি গুরুত্ব দেন। একমালিকানা ব্যবসায় একজন মালিকের মাধ্যমে পরিচালিত হয়। তাই খুব সহজেই ব্যবসায় স্থাপন ও পরিচালনা করা যায়। এ ধরনের ব্যবসায় কম ঝুঁকিপূর্ণ হয়। আবার এ ধরনের ব্যবসায়ে মালিকের প্রাধান্য বেশি থাকে। মালিক নিজেই সব সিদ্ধান্ত গ্রহণ করেন। তাছাড়া ব্যবসায়ের অর্জিত মুনাফা মালিক একাই ভোগ করেন। অন্যদিকে, অংশীদারি ব্যবসায়ে একাধিক মালিক থাকে। এতে সুষ্ঠুভাবে ব্যবসায় পরিচালনায় ঝুঁকি সৃষ্টি হয়। অনেক সময় অংশীদারদের মধ্যে ঝামেলার সৃষ্টি হয়। তাছাড়া ব্যবসায়ের অর্জিত মুনাফা অংশীদারদের মধ্যে ভাগ হয়। আর এসব দিক বিবেচনায় বলা যায় যে, আরিফের বন্ধুর প্রস্তাবটি গ্রহণ না করা পুরোপুরি যৌক্তিক।"
        }
      ]
    },
    {
      "number": "6",
      "uddipok": "কাশেম ও হাশেম দুই বন্ধু মিলে মৌখিক চুক্তির ভিত্তিতে একটি ব্যবসায় চালু করেন। তারা দুজন ব্যবসায়ে নতুন হওয়ায় অভিজ্ঞ এবং সফল ব্যবসায়ী জনাব নাজেমকে তাদের ব্যবসায়ে সংযুক্ত করেন। জনাব নাজেম কোনো মূলধন ছাড়াই সমান সুযোগ-সুবিধা ভোগ করেন। তিনি সংগঠনটিকে নিবন্ধন করার এবং লিখিত চুক্তি করার পরামর্শ দেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "একজন ব্যক্তির মালিকানায় প্রতিষ্ঠিত, পরিচালিত ও নিয়ন্ত্রিত ব্যবসায় হলো একমালিকানা ব্যবসায়।"
        },
        {
          "label": "খ",
          "question": "",
          "explanation": "স্বর্ণকারের দোকান একমালিকানায় হওয়া উচিত। একমালিকানা ব্যবসায় একক ব্যক্তির মাধ্যমে গঠিত, পরিচালিত ও নিয়ন্ত্রিত হয়। সাধারণত স্বর্ণকার একাই তার ব্যবসায় গঠন ও পরিচালনা করেন। তিনি একাই ব্যবসায়ে মূলধন বিনিয়োগ করেন। তাছাড়া ব্যবসায়ে অর্জিত লাভ ও ক্ষতি তিনি একাই বহন করেন। তাই স্বর্ণকারের দোকান একমালিকানা ব্যবসায় হওয়া উচিত।"
        },
        {
          "label": "গ",
          "question": "",
          "explanation": "উদ্দীপকে বর্ণিত কাশেম ও হাশেমের প্রতিষ্ঠানটি অংশীদারি ব্যবসায় সংগঠন। দুই বা ততোধিক ব্যক্তি মুনাফা অর্জনের উদ্দেশ্যে পারস্পরিক সমঝোতার ভিত্তিতে এ ব্যবসায় গঠন করেন। এ ব্যবসায়ের মূলভিত্তি হলো চুক্তি। এক্ষেত্রে অংশীদাররা চুক্তি অনুযায়ী ব্যবসায়ে মূলধন বিনিয়োগ করেন। এছাড়া ব্যবসায়ের লাভ-ক্ষতিও চুক্তি অনুযায়ী বণ্টন হয়। উদ্দীপকের কাশেম ও হাশেম মৌখিক চুক্তির ভিত্তিতে একটি ব্যবসায় প্রতিষ্ঠান গঠন করেন। ব্যবসায়ের মুনাফা বণ্টন ও অন্যান্য বিষয়ে তারা পারস্পরিক সমঝোতার মাধ্যমে সিদ্ধান্ত নেন। তাদের ব্যবসায়ের মূলভিত্তি হলো পারস্পরিক আস্থা ও বিশ্বাস। এছাড়া তারা চুক্তি অনুযায়ী ব্যবসায় পরিচালনা করেন। এসব বৈশিষ্ট্য অংশীদারি ব্যবসায়ের সাথে সঙ্গতিপূর্ণ। তাই কাশেম ও হাশেমের প্রতিষ্ঠানটিকে অংশীদারি ব্যবসায় বলা যায়।"
        },
        {
          "label": "ঘ",
          "question": "",
          "explanation": "জনাব নাজেমকে মূলধন ছাড়াই ব্যবসায়ে নামমাত্র অংশীদার হিসেবে সংযুক্ত করা যৌক্তিক বলে আমি মনে করি। নামমাত্র অংশীদার মূলধন, শ্রম ও দক্ষতা কোনো কিছুই বিনিয়োগ করেন না। শুধু তার সুনাম ব্যবসায়ের কাজে ব্যবহারের অনুমতি দেন। এক্ষেত্রে তিনি চুক্তি অনুযায়ী মুনাফার অংশ পান। তবে অন্যান্য অংশীদারদের মতো তিনি অসীম দায় বহনে বাধ্য থাকেন না। উদ্দীপকের কাশেম ও হাশেম দুই বন্ধু মিলে অংশীদারি ব্যবসায় চালু করেন। তারা দুইজন ব্যবসায়ে নতুন। তাই অভিজ্ঞ ও সফল ব্যবসায়ী জনাব নাজেমকে ব্যবসায়ে সংযুক্ত করেন। জনাব নাজেম মূলধন ছাড়াই সমান সুযোগ-সুবিধা ভোগ করেন। তিনি ব্যবসায়টিকে নিবন্ধন ও লিখিত চুক্তি করার পরামর্শ দেন। জনাব নাজেম একজন নামমাত্র অংশীদার। তার সুনাম ব্যবহার করে অংশীদারি ব্যবসায়টি পরিচালিত হয়। অভিজ্ঞ ও সফল ব্যবসায়ী জনাব নাজেমের সম্মান, মর্যাদা ও বুদ্ধিমত্তা অনেক বেশি। তিনি জানেন কীভাবে ব্যবসায় পরিচালনা করলে সফলতা অর্জন করা যায়। তাই তিনি ব্যবসায় পরিচালনার জন্য উত্তম পরামর্শ প্রদান করেন। তাছাড়া তিনি ব্যবসায়ের অংশীদার হওয়ায় সহজে মানুষের আস্থা অর্জন করা যায়। ফলে ব্যবসায়টির সুষ্ঠু পরিচালনা করা সম্ভব হয় ও ব্যবসায়ে সফলতা আসে। তাই বলা যায়, জনাব নাজেমকে ব্যবসায়ে সংযুক্ত করা পুরোপুরি যৌক্তিক।"
        }
      ]
    },
    {
      "number": "7",
      "uddipok": "আমেরিকার বিখ্যাত কুকিজ উৎপাদনকারী 'স্টার কুকিজ'। এর সাথে চুক্তি করে বাংলাদেশের 'তৃপ্তি ফুডস' ঢাকায় কারখানা স্থাপন করে কুকিজ উৎপাদন ও বিপণন করছে। এজন্য তারা জাপান থেকে সর্বাধুনিক প্রযুক্তিসম্পন্ন যন্ত্রপাতি আমদানি করে। 'তৃপ্তি ফুডস' কারখানার সরঞ্জামাদি বিমা করে রেখেছে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "পণ্যের প্রতীক রেজিস্ট্রেশনের জন্য দায়িত্ব প্রাপ্ত প্রতিষ্ঠান হলো বাংলাদেশ স্ট্যান্ডার্ডস এন্ড টেস্টিং ইনস্টিটিউশন বা বিএসটিআই।"
        },
        {
          "label": "খ",
          "question": "",
          "explanation": "কোনো পণ্যকে অন্যের অনুরূপ বা অভিন্ন পণ্য থেকে আলাদা করার লক্ষ্যে ব্যবহৃত প্রতীক হলো ট্রেডমার্ক। এটি রেজিস্টার্ড মালিককে একচ্ছত্র অধিকার দেয়। অন্য কোনো কোম্পানি এ মার্ক বা প্রতীক ব্যবহার করতে পারে না। আর কেউ করলেও তার বিরুদ্ধে ট্রেডমার্ক নকল করার দায়ে আদালতে মামলা করে ক্ষতিপূরণ আদায় করা যায়। এজন্য ট্রেডমার্ক রেজিস্ট্রেশন করা প্রয়োজন।"
        },
        {
          "label": "গ",
          "question": "",
          "explanation": "\"তৃপ্তি ফুডস\" ও \"স্টার কুকিজ\" এর মধ্যে সম্পাদিত চুক্তিকে ফ্রানসাইজিং ব্যবসায় বলা হয়। এ ব্যবসায়ে কোনো খ্যাতনামা কোম্পানির নাম ব্যবহার করে পণ্য তৈরি ও বিক্রির জন্য চুক্তি করা হয়। এক্ষেত্রে, ব্যবসায়ের দুটি পক্ষ থাকে-ফ্রানসাইজর ও ফ্রানসাইজি। যে কোম্পানি অধিকার দেয় সেটি ফ্রানসাইজর। আর, যে কোম্পানি অধিকার পায় সেটিকে ফ্রানসাইজি বলা হয়। উদ্দীপকে আমেরিকার 'স্টার কুকিজ' এর সাথে বাংলাদেশের 'তৃপ্তি ফুডস' চুক্তিতে আবদ্ধ হয়েছে। তৃপ্তি ফুডস শুধু 'স্টার কুকিজ' এর পণ্য উৎপাদন ও বিক্রি করবে। অর্থাৎ তৃপ্তি ফুডস অন্য কোনো প্রতিষ্ঠানের তৈরি করা পণ্য উৎপাদন ও বিপণন করতে পারবে না। এ চুক্তির জন্য আমেরিকার 'স্টার কুকিজ'কে তৃপ্তি ফুডস নির্দিষ্ট হারে ফি প্রদান করবে। এক্ষেত্রে 'স্টার কুকিজ' ফ্রানসাইজর ও 'তৃপ্তি ফুডস' ফ্রানসাইজি। সুতরাং, উল্লিখিত পক্ষ দুটির মধ্যে ফ্রানসাইজিং ব্যবসায়ের চুক্তি সম্পাদিত হয়েছে।"
        },
        {
          "label": "ঘ",
          "question": "",
          "explanation": "ঝুঁকিগত প্রতিবন্ধকতা দূরীকরণে 'তৃপ্তি ফুডস' এর কারখানার জন্য বিমা করা অপরিহার্য বলে আমি মনে করি। ব্যবসায়ে যেকোনো সময় অনাকাঙ্ক্ষিত দুর্ঘটনা ঘটতে পারে। এতে ব্যবসায়ীর আর্থিক ক্ষতির আশঙ্কা, থাকে। এজন্য ব্যবসায় বা এর পণ্যের বিমা করা হয়। বিমা প্রতিষ্ঠান এ ঝুঁকি গ্রহণ করে এবং ভবিষ্যতের আর্থিক ক্ষতিপূরণের নিশ্চয়তা দেয়। এতে ব্যবসায়ী চিন্তামুক্ত থাকে। উদ্দীপকের 'তৃপ্তি ফুডস' ঢাকায় একটি কারখানা স্থাপন করে। প্রতিষ্ঠানটি কুকিজ উৎপাদন ও বিপণন শুরু করেছে। এজন্য তারা জাপান থেকে সর্বাধুনিক প্রযুক্তিসম্পন্ন যন্ত্রপাতি আমদানি করে। সম্ভাব্য দুর্ঘটনার আশঙ্কায় 'তৃপ্তি ফুডস' কারখানার সরঞ্জামাদি বিমা করে রেখেছে। নতুন স্থাপিত কারখানাটিতে যেকোনো সময় দুর্ঘটনা ঘটতে পারে। এতে 'তৃপ্তি ফুডস' আর্থিকভাবে ক্ষতিগ্রস্ত হতে পারে। কিন্তু বিমা করে রাখায় কোনো দুর্ঘটনা ঘটলে প্রতিষ্ঠানটি আর্থিক ক্ষতিপূরণ পাওয়া যাবে। ফলে প্রতিষ্ঠানটি ভবিষ্যতেও ব্যবসায় সচল রাখার নিশ্চয়তা পায়। এ ধরনের আর্থিক সুরক্ষার জন্যই প্রতিষ্ঠানটি বিমা করে। এজন্য ব্যবসায়ের ঝুঁকিগত বাধা দূরীকরণে 'তৃপ্তি ফুডস'-এর বিমা করার যৌক্তিকতা রয়েছে।"
        }
      ]
    },
    {
      "number": "8",
      "uddipok": "সান পোলট্রি ফিড লি. এর উৎপাদন ব্যবস্থাপক মোজাম্মেল সাহেব। তিনি শ্রমিকদের চাপের মধ্যে রেখে কাজ চালিয়ে নিতে পছন্দ করেন। কর্মক্ষেত্রে তিনি নিজের মতকেই প্রাধান্য দেন, অন্য কারো পরামর্শ কিংবা মতামত তিনি গ্রহণ করেন না। কর্মীরা তার আচরণে অত্যন্ত বিরক্ত ছিলেন। সম্প্রতি মোজাম্মেল সাহেব, অন্যত্র চাকরি নিয়ে চলে যাওয়ায় সেখানে আরিফ সাহেব নিয়োগ পান। অভিজ্ঞতা, সততা, আকর্ষণীয় ব্যক্তিত্ব ও সহনশীলতার গুণে অল্পদিনেই তিনি জনপ্রিয় হয়ে ওঠেন। কর্মীরাও সাগ্রহে, আনন্দচিত্তে কাজ করছেন। ফলে কোম্পানির উৎপাদন ও মুনাফা বেড়েই চলছে। আরিফ সাহেব বিশ্বাস করেন উপযুক্ত নেতৃত্ব একটি প্রতিষ্ঠানের লক্ষ্য অর্জনকে সহজতর করে।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হলেন হেনরি ফেওল।"
        },
        {
          "label": "খ",
          "question": "",
          "explanation": "নিয়ন্ত্রণ হলো প্রতিষ্ঠানের পূর্বনির্ধারিত আদর্শমানের সাথে প্রকৃত কার্যফলের তুলনা, বিচ্যুতি নির্ণয় এবং সংশোধনমূলক ব্যবস্থা নেওয়া। ব্যবস্থাপনা প্রক্রিয়া পরিকল্পনার মাধ্যমে শুরু হয়ে নিয়ন্ত্রণের মাধ্যমে শেষ হয়। প্রণীত পরিকল্পনা অনুযায়ী যথাযথভাবে কাজ হচ্ছে কি না তা যাচাইয়ের প্রয়োজন হয়। পরিকল্পনার ত্রুটি-বিচ্যুতি নির্ণয় ও এর জন্য সংশোধনমূলক ব্যবস্থা নেওয়া নিয়ন্ত্রণের আওতাভুক্ত।"
        },
        {
          "label": "গ",
          "question": "",
          "explanation": "মোজাম্মেল সাহেব স্বৈরতান্ত্রিক নেতৃত্ব নিয়েছেন। এ নেতৃত্বে নেতা সব ক্ষমতা নিজের কাছে রাখেন। সিদ্ধান্ত নিতে তিনি কর্মীদের মতামতকে গুরুত্ব দেন না। কর্মীদের চাপ প্রয়োগ করে কাজ আদায় করেন। প্রয়োজনে ভুল কাজের জন্য শাস্তি দেন। এ নেতৃত্বে কর্মীরা নেতার আদেশ মানতে বাধ্য থাকে। উদ্দীপকে সান পোল্ট্রি ফিড লি.-এর উৎপাদন ব্যবস্থাপক মোজাম্মেল সাহেব। তিনি শ্রমিকদের চাপে রেখে কাজ চালিয়ে নিতে পছন্দ করেন। কর্মক্ষেত্রে তিনি নিজের মতকেই প্রাধান্য দেন। তিনি অন্য কারো পরামর্শ বা মতামত গ্রহণ করেন না। এ কারণে কর্মীরা প্রতিষ্ঠানকে নিজের ভাবতে পারে না। তাদের মধ্যে এক ধরনের নেতিবাচক মনোভাব প্রকাশ পায়। এসব বৈশিষ্ট্যের সাথে স্বৈরতান্ত্রিক নেতৃত্বের মিল আছে। সুতরাং, মোজাম্মেল সাহেব স্বৈরতান্ত্রিক নেতৃত্ব অনুসরণ করছেন।"
        },
        {
          "label": "ঘ",
          "question": "",
          "explanation": "উদ্দীপকের আরিফ সাহেবের গণতান্ত্রিক নেতৃত্ব প্রতিষ্ঠানের লক্ষ্য অর্জনকে সহজতর করে বলে আমি মনে করি। এ নেতৃত্বে নেতা অধস্তনদের সাথে প্রয়োজনীয় পরামর্শ করেন। এছাড়া কর্মীদের কাছ থেকে তথ্য সংগ্রহ করে জবাবদিহিতা নিশ্চিত করেন। ফলে কর্মীরা নিজেদেরকে প্রতিষ্ঠানের অংশ মনে করেন। এতে কর্মীরা প্রতিষ্ঠানের লক্ষ্য অর্জনে আগ্রহী হয়ে ওঠেন। উদ্দীপকে আরিফ সাহেব অভিজ্ঞতা, সততা, আকর্ষণীয় ব্যক্তিত্ব ও সহনশীলতার গুণে জনপ্রিয় হয়ে ওঠেন। কর্মীরাও আগ্রহে, আনন্দচিত্তে কাজ করছেন। কাজ সম্পাদনে তিনি সবার অংশগ্রহণ ও জবাবদিহিতা নিশ্চিত করেন। ফলে কোম্পানির উৎপাদন ও মুনাফা বেড়েই চলেছে। তার এ নেতৃত্ব গণতান্ত্রিক নেতৃত্বের সাথে সম্পর্কিত। কর্মীদের সাথে আলাপ-আলোচনা করে সিদ্ধান্ত নিলে তারা কাজ সম্পর্কে শুরু থেকে ধারণা পায়। তাদের মতামত মূল্যায়ন করা হয়েছে ভেবে কাজের প্রতি তাদের উৎসাহ বাড়ে। এতে নেতা ও প্রতিষ্ঠানের প্রতি কর্মীদের ইতিবাচক মনোভাব তৈরি হয়। কর্মীরা প্রতিষ্ঠানে দক্ষতা ও উদ্দীপনা নিয়ে কাজ করেন। ফলে প্রতিষ্ঠানের লক্ষ্য অর্জন সহজ হয়। তাই বলা যায়, আরিফ সাহেবের গণতান্ত্রিক নেতৃত্ব প্রতিষ্ঠানের জন্য যথার্থ হয়েছে। তার এই নেতৃত্ব প্রতিষ্ঠানের লক্ষ্য অর্জনকে সহজতর করেছে।"
        }
      ]
    },
    {
      "number": "9",
      "uddipok": "আলম সাহেব তার বেকারিতে নানা রকম রুটি, বিস্কুট, কেক, চানাচুর উৎপাদন করে আকর্ষণীয় মোড়কে নিজস্ব ভ্যানে করে বিভিন্ন খুচরা ব্যবসায়ীর কাছে পৌঁছে দেন। পণ্য উৎপাদনে তিনি সবসময় ভোক্তাদের চাহিদার কথা বিবেচনা করে থাকেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "বিপণন উৎপাদনকারী ও ভোক্তার মাঝে সেতুবন্ধন তৈরি করে।"
        },
        {
          "label": "খ",
          "question": "",
          "explanation": "পণ্যের গুণাগুণ, আকার, রং, স্বাদ প্রভৃতির ওপর ভিত্তি করে পণ্যমূল্য স্থির করা হলো প্রমিতকরণ।। এর ফলে সহজেই পণ্যের মান চিহ্নিত করা যায়। এতে পণ্যের বিপণন প্রক্রিয়া সহজ হয়। তাছাড়া বিক্রয় কাজের গতিশীলতাও বাড়ে।"
        },
        {
          "label": "গ",
          "question": "",
          "explanation": "আলম সাহেব খুচরা ব্যবসায়ীর মাধ্যমে বিক্রয়ের বণ্টন প্রণালি ব্যবহার করেন। অনেক সময় উৎপাদক তার উৎপাদিত পণ্য সরাসরি ভোক্তার কাছে বিক্রি করতে পারে না। তখন পণ্য বণ্টনে মধ্যস্থব্যবসায়ীর সাহায্য নেওয়া হয়। এক্ষেত্রে খুচরা ব্যবসায়ীর মাধ্যমে পণ্য বিক্রয়ের বণ্টন প্রণালি বেশ সুপরিচিতি একটি পদ্ধতি। উদ্দীপকে আলম সাহেবের একটি বেকারি আছে। এখানে তিনি নানারকম রুটি, বিস্কুট, কেক, চানাচুর উৎপাদন করেন। এরপর সেগুলোকে আকর্ষণীয় মোড়কে আবৃত করেন। তারপর নিজস্ব ভ্যানে করে বেকারির পণ্যগুলো খুচরা ব্যবসায়ীর কাছে পৌছে দেন। পরবর্তীতে সেই খুচরা ব্যবসায়ী চূড়ান্ত ভোক্তাদের কাছে পণ্যগুলো বিক্রি করেন। তাই বলা যায়, আলম সাহেব খুচরা ব্যবসায়ীর মাধ্যমে পণ্য বণ্টন করেন।"
        },
        {
          "label": "ঘ",
          "question": "",
          "explanation": "\"আলম সাহেব একজন দক্ষ ব্যবসায়ী\"- উদ্দীপকের এ উক্তিটির সাথে আমি একমত। একজন দক্ষ ব্যবসায়ী ভোক্তাদের রুচি ও চাহিদাকে প্রাধান্য দেন। পণ্য উৎপাদন, প্রক্রিয়াজাতকরণ, বণ্টনের ক্ষেত্রে ভোক্তার সুবিধার কথা চিন্তা করেন। ফলে তার সামগ্রিক ব্যবসায়টি লাভজনক হয়ে ওঠে। আলম সাহেবের একটি বেকারি আছে। সেখানে খাদ্য সামগ্রী তৈরি করা হয়। জনাব আলম বেকারিতে রুটি, বিস্কুট, চানাচুর উৎপাদন করেন। উৎপাদিত পণ্য আকর্ষণীয়ভাবে মোড়কিকরণ করেন। এরপর তিনি পণ্যগুলো বিক্রির ব্যবস্থা করেন। এক্ষেত্রে তিনি খুচরা ব্যবসায়ীর কাছে পণ্যগুলো পৌছে দেন। আলম সাহেব পণ্য উৎপাদনে ভোক্তাদের চাহিদার কথা চিন্তা করেন। এজন্য তিনি বিভিন্ন ধরনের ভোক্তার জন্য নানারকম বেকারি খাদ্যসামগ্রী তৈরি করেন। আকর্ষণীয় মোড়ক ভোক্তাদের আকৃষ্ট করে। তাই তিনি উৎপাদিত পণ্যের সুন্দর মোড়কের ব্যবস্থা করেন। তিনি ভোক্তাদের দোরগোড়ায় পণ্য পৌঁছে দিতে চান। তাই খুচরা ব্যবসায়ীর মাধ্যমে ভোক্তাদের সুবিধাজনক স্থানে পণ্য পৌছে দেন। তার এ কাজগুলোর মাধ্যমে তিনি একজন দক্ষ ব্যবসায়ীর পরিচয় দেন।"
        }
      ]
    },
    {
      "number": "10",
      "uddipok": "ঢাকার আরিফা খাতুন একবার তুরস্কে বেড়াতে যান। সেখানে 'বাকা লাভা' নামের অত্যন্ত সুস্বাদু খাবার খান। তিনি এটি তৈরির খুঁটিনাটি বিষয় জেনে আসেন। ঢাকায় তিনি বাণিজ্যিকভাবে 'বাকা লাভা' উৎপাদন শুরু করেন। তিনি পত্র-পত্রিকা, রেডিও, টেলিভিশনে পণ্যটি প্রচারের ব্যবস্থা করেন। অধিকন্তু একদিন তিনি শহরের কয়েকটি বিদ্যালয়ের শিক্ষকদেরকে দুপুরের নাস্তার জন্য পণ্যটি সরবরাহ করেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "বিক্রয়কর্মীর জ্ঞান, কৌশল এবং দক্ষতার মাধ্যমে ক্রেতা আকর্ষণ করার কৌশলকে বলা হয় বিক্রয়িকতা।"
        },
        {
          "label": "খ",
          "question": "",
          "explanation": "পূর্বনির্ধারিত মান অনুযায়ী পণ্যকে বিভিন্ন শ্রেণিতে ভাগ করা হলো পর্যায়িতকরণ। সাধারণত ওজন, আকার ও গুণাগুণ অনুযায়ী পণ্য পর্যায়িতকরণ করা হয়। এর ফলে পণ্য বিক্রি করা সহজ হয়। এছাড়া পর্যায়িতকরণের কারণে পণ্যের গ্রহণযোগ্যতা ক্রেতাদের কাছে বাড়ে এবং সহজে ক্রেতা সন্তুষ্টি অর্জন করা যায়।"
        },
        {
          "label": "গ",
          "question": "",
          "explanation": "শিক্ষকদের দুপুরের নাস্তা সরবরাহ করে আরিফা খাতুন বিজ্ঞাপনের 'নমুনা বিতরণ' মাধ্যমটি ব্যবহার করেছেন। এ ধরনের বিজ্ঞাপনের মাধ্যমে বিনামূল্যে ক্রেতাদের কাছে পণ্য বিতরণ করা হয়। পণ্যটি ব্যবহার করে ক্রেতারা এর উপকরণ, মান ও গুণাগুন সম্পর্কে জানতে পারে। সাধারণত ওষুধ, পুস্তক ও প্রসাধনসামগ্রীর নমুনা বিতরণ করা হয়ে থাকে। উদ্দীপকের আরিফা খাতুন তুরস্কে বেড়াতে যান। সেখানে তিনি 'বাকা লাভা' নামের একটি সুস্বাদু খাবার খান। তার এ খাবারের প্রতি আগ্রহ বাড়ে। তাই তিনি এটি তৈরির খুঁটিনাটি বিষয়ে জেনে নেন। এরপর ঢাকায় এসে বাণিজ্যিকভাবে 'বাকা লাভা' উৎপাদন শুরু করেন। একদিন তিনি বিদ্যালয়ের শিক্ষকদের দুপুরের নাস্তার জন্য পণ্যটি সরবরাহ করেন। এজন্য তিনি তাদের কাছ থেকে কোনো টাকা নেন না। মূলত 'বাকা লাভা' পণ্যটির প্রচারের জন্যই তিনি এ কাজটি করেন। প্রচারের জন্য বিনামূল্যে 'বাকা লাভা' বিতরণ এক্ষেত্রে নমুনা বিতরণকেই নির্দেশ করে।"
        },
        {
          "label": "ঘ",
          "question": "",
          "explanation": "\"আরিফা খাতুনের ব্যবসায়ে বিজ্ঞাপন অপরিহার্য\" -উক্তিটি যথার্থ। পণ্য বা সেবাসামগ্রীর প্রতি ক্রেতাদের দৃষ্টি আকর্ষণের জন্য বিজ্ঞাপন দেওয়া হয়। এর মাধ্যমে ক্রেতারা পণ্যের ধরন, মান, মূল্য, ব্যবহারবিধি প্রভৃতি সম্পর্কে জানতে পারে। এতে পণ্যের চাহিদা ও বিক্রি বেড়ে যায়। সংবাদপত্র, টেলিভিশন, রেডিও, নমুনা বিতরণ প্রভৃতি বিজ্ঞাপনের বিভিন্ন মাধ্যম। উদ্দীপকের আরিফা খাতুন তুরস্কে বেড়াতে গিয়ে 'বাকা লাভা' খান। এটি অত্যন্ত সুস্বাদু একটি খাবার। তিনি এটি তৈরির খুঁটিনাটি বিষয়ে জেনে নেন। এরপর দেশে ফিরে বাণিজ্যিকভাবে 'বাকা লাভা' তৈরি শুরু করেন। তিনি পত্র-পত্রিকা, রেডিও ও টেলিভিশনে এটির প্রচার করেন। এর পাশাপাশি শহরের কয়েকটি বিদ্যালয়ের শিক্ষকদের দুপুরের নাস্তার জন্য 'বাকা লাভা' সরবরাহ করেন। আরিফা খাতুনের 'বাকা লাভা' পণ্যটি বাংলাদেশে নতুন। এটি সম্পর্কে তিনি ভোক্তাদের জানাতে চান। এজন্য তিনি পত্র-পত্রিকা, রেডিও, টেলিভিশনের মতো বিজ্ঞাপনের মাধ্যম বেছে নিয়েছেন। এতে করে ব্যাপক সংখ্যক মানুষ এ খাবারটির প্রতি আগ্রহী হয়ে ওঠবে। ফলে আরিফা খাতুনের বিক্রি বাড়ার সম্ভাবনা তৈরি হবে। এর পাশাপাশি শিক্ষকদের 'বাকা লাভা' সরবরাহের কারণে পণ্যটির পরিচিতি বাড়বে। এ ধরনের নমুনা বিতরণের ফলে শিক্ষকরা পরবর্তীতে এটি কেনার আগ্রহ প্রকাশ করবে। সুতরাং, 'বাকা লাভা' পণ্যটি নতুন হওয়ায় এর পরিচিতিতে বিজ্ঞাপন গুরুত্বপূর্ণ ভূমিকা রাখবে।"
        }
      ]
    },
    {
      "number": "11",
      "uddipok": "মতিন সাহেব 'মতিন ডায়িং এন্ড ফিনিশিং' কোম্পানির মালিক। তিনি বিভিন্ন ধরনের কাপড়ে রং করেন। ফলে তার কারখানায় প্রচুর রাসায়নিকের ব্যবহার হয়ে থাকে। তিনি কোম্পানির কাজে ব্যবহৃত রাসায়নিক মিশ্রিত পানি পরিশোধন করে ড্রেনে ছাড়েন, যাতে পানি দূষণ না হয়। এছাড়া তিনি উন্নতমানের আধুনিক যন্ত্রপাতি ব্যবহার করেন, যাতে গ্যাস, বিদ্যুতের অপচয় না হয় এবং শব্দ দূষণ রোধ হয়। তিনি তার কারখানা প্রাঙ্গণে প্রচুর গাছ লাগিয়েছেন। এছাড়া এলাকায় একটি মসজিদ ও খেলার মাঠসহ পার্ক নির্মাণ করে দিয়েছেন।",
      "tag": "RB 23",
      "sub_questions": [
        {
          "label": "ক",
          "question": "",
          "explanation": "যে জ্ঞানবোধ ও আচরণ সমাজ মূল্যবান ও অনুকরণীয় মনে করে, তাকে মূল্যবোধ বলে।"
        },
        {
          "label": "খ",
          "question": "",
          "explanation": "ব্যবসায়ের ন্যায়-অন্যায়, উচিত অনুচিত, ভালো-মন্দের বিচার করে সঠিকটি গ্রহণ করা হলো ব্যবসায় নৈতিকতা। ব্যবসায়ের নীতি বা আদর্শ মেনে (করণীয় ও বর্জনীয়) ব্যবসায় পরিচালনা করা অপরিহার্য। সঠিক মাপে পণ্য দেওয়া, ন্যায্যমূল্যে পণ্য বিক্রি করা, ক্রেতাদের সাথে উত্তম আচরণ করা, ব্যবসায়ে ক্ষতিকর পণ্য উৎপাদন না করা প্রভৃতি ব্যবসায় নৈতিকতার আওতায় পড়ে।"
        },
        {
          "label": "গ",
          "question": "",
          "explanation": "উদ্দীপকের মতিন সাহেব সামাজিক দায়বদ্ধতা পালন করেছেন। বর্তমান প্রতিযোগিতামূলক ব্যবসায় জগতে ব্যবসায়ীর কাজ শুধু মুনাফা-অর্জনে সীমাবদ্ধ থাকে না। তাকে বিভিন্ন পক্ষ যেমন: রাষ্ট্র, সমাজ, ক্রেতা-ভোক্তা ও কর্মচারীর প্রতিও দায়িত্ব পালন করতে হয়। এতে প্রতিষ্ঠানের ব্যবসায়িক সুনাম বাড়ে। প্রতিষ্ঠানের প্রতি জনগণ আস্থাশীল হয়। উদ্দীপকের মতিন সাহেব 'মতিন ডায়িং এন্ড ফিনিশিং' কোম্পানির মালিক। তিনি তার প্রতিষ্ঠানে আধুনিক যন্ত্রপাতি ব্যবহার করেন। এতে গ্যাস, বিদ্যুতের অপচয় হয় না এবং শব্দ দূষণ রোধ হয়। এছাড়া তিনি কারখানা প্রাঙ্গণে প্রচুর গাছ লাগিয়েছেন। পাশাপাশি এলাকায় একটি মসজিদ ও খেলার মাঠসহ পার্ক নির্মাণ করে দিয়েছেন। এসব কাজ সমাজের প্রতি দায়বদ্ধতার অন্তর্ভুক্ত। তাই বলা যায়, মতিন সাহেব সামাজিক দায়বদ্ধতা পালন করেছেন।"
        },
        {
          "label": "ঘ",
          "question": "",
          "explanation": "পরিবেশ দূষণ রোধে মতিন সাহেবের গৃহীত ব্যবস্থা যৌক্তিক।। পরিবেশ দূষণ বর্তমানে একটি ভয়াবহ সমস্যা। শিল্প বর্জ্য ও বিষাক্ত তরল পদার্থ নদী-নালায় পড়ে পানি দূষণ করছে। এছাড়া কল-কারখানার ধোঁয়াও বাতাসে মিশে বায়ু দূষণ করছে। ফলে জীববৈচিত্র্য হুমকির মুখে পড়েছে। উদ্দীপকের মতিন সাহেব 'মতিন ডায়িং এন্ড ফিনিশিং' কোম্পানির মালিক। তিনি বিভিন্ন ধরনের কাপড়ে রং করেন। তার কারখানায় প্রচুর রাসায়নিক ব্যবহার হয়ে থাকে। এ রাসায়নিক দ্রব্যাদি যাতে পানিতে মিশে পানি দূষণ করতে না পারে তিনি সে ব্যবস্থা নিয়েছেন। মতিন সাহেব রাসায়নিক মিশ্রিত পানি পরিশোধন করে ড্রেনে ছাড়েন। এতে ক্ষতিকারক রাসায়নিক পানিতে মিশতে পারে না। এছাড়া তিনি শব্দ দূষণ রোধে আধুনিক যন্ত্রপাতিও ব্যবহার করেন। তার এসব পদক্ষেপের ফলে পরিবেশ দূষিত হওয়ার হাত থেকে রক্ষা পাচ্ছে। তিনি কারখানা প্রাঙ্গণে প্রচুর গাছ লাগিয়েছেন, যা পরিবেশের ভারসাম্যও রক্ষা করবে। তাই বলা যায়, পরিবেশ দূষণ রোধে মতিন সাহেবের গৃহীত ব্যবস্থা যৌক্তিক হয়েছে।"
        }
      ]
    }
  ]
}