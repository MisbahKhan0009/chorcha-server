{
  "title": "ঢাকা বোর্ড ২০২২",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "কৃষির ওপর ডিপ্লোমা করে দুই বিঘা পতিত জমিতে বিষমুক্ত সবজি চাষে কাফি কামাল প্রত্যাশিত সফলতা পেয়েছেন। স্থানীয়ভাবে ব্যাপক চাহিদা থাকা সত্ত্বেও প্রয়োজ নীয় আর্থিক যোগানের অভাবে তার পক্ষে উৎপাদন বাড়ানো সম্ভব হচ্ছে না। নিকটবর্তী বাজারে কোনো ব্যাংক না থাকায় তিনি ঋণের ব্যবস্থাও করতে পারছেন না। সম্প্রতি তাকে নিয়ে জাতীয় দৈনিকে একটি বিশেষ প্রতিবেদন প্রকাশিত হলে তার কৃষিপণ্যের ব্যাপক চাহিদা বেড়ে যায় এবং পার্শ্ববর্তী থানা ও জেলা শহরের অনেক পাইকার তার সাথে যোগাযোগ করে সবজি ক্রয়ের 'আগ্রহ দেখান। সরকারের কৃষি বিভাগ থেকে যোগাযোগ করে তাকে প্রয়োজনীয় সহায়তা প্রদানের আশ্বাস দেওয়া হয়।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "ভূগর্ভ, পানি বা বায়ু থেকে সম্পদ আহরণ বা উত্তোলন করার প্রক্রিয়াকে নিষ্কাশন শিল্প বলে।"
        },
        {
          "label": "খ",
          "question": "",
          "explanation": "দুটি ব্যবসায় প্রতিষ্ঠানের মধ্যে পণ্য বা সেবা কেনা-বেচা করা হলো ব্যবসায় টু ব্যবসায়। পণ্য উৎপাদনের পর তা ভোক্তার কাছে পৌছানো পর্যন্ত যাবতীয় কাজ বাণিজ্যের অন্তর্ভুক্ত। এক্ষেত্রে মধ্যস্থব্যবসায়ীরা উৎপাদনকারীর পণ্য বণ্টনে সহায়তা করে। এছাড়াও বাণিজ্যের বিভিন্ন সহায়ক কার্যাবলি (পরিবহন, গুদামজাতকরণ প্রভৃতি) সম্পাদনেও ব্যবসায়ীরা নিয়োজিত থাকে। এখানে একজন ব্যবসায়ী, আরেকজন ব্যবসায়ীর ওপর নির্ভরশীল। তাই বাণিজ্যকে আধুনিককালে ব্যবসায় টু ব্যবসায় বলে।"
        },
        {
          "label": "গ",
          "question": "",
          "explanation": "সবজি উৎপাদনের ক্ষেত্রে কাফি কামালের প্রধান সমস্যাটি হচ্ছে প্রয়োজনীয় অর্থসংস্থানের অভাব। অর্থ হচ্ছে ব্যবসায়ের চালিকাশক্তি। অনেকেই আছেন যারা উদ্যোগ গ্রহণে আগ্রহী। তবে প্রয়োজনীয় অর্থসংস্থানের অভাবে তারা এগিয়ে আসতে পারছেন না। অর্থসংস্থানের অপর্যাপ্ততা ব্যবসায় উদ্যোগ গ্রহণের অন্যতম বাধার কারণ। উদ্দীপকের কাফি কামাল দুই বিঘা জমিতে বিষমুক্ত সবজি চাষ করে সফল হয়েছেন। স্থানীয় বাজারে তার উৎপাদিত সবজির ব্যাপক চাহিদাও রয়েছে। তবুও, প্রয়োজনীয় আর্থিক যোগানের অভাবে তার পক্ষে উৎপাদন বাড়ানো সম্ভব হচ্ছে না। নিকটবর্তী বাজারে কোনো ব্যাংক না থাকায় তিনি ঋণের ব্যবস্থাও করতে পারছেন না। ফলে, তিনি ব্যবসায় সম্প্রসারণে বাধাগ্রস্ত হন। এক্ষেত্রে, প্রয়োজনীয় অর্থসংস্থানের সুবিধা পেলে তিনি এ সমস্যার সম্মুখীন হতেন না। তাই সবজি উৎপাদনে প্রয়োজনীয় অর্থসংস্থানের অভাবই কাফি কামালের ব্যবসায়ের প্রধান সমস্যা।"
        },
        {
          "label": "ঘ",
          "question": "",
          "explanation": "\"প্রয়োজনীয় সহায়তা পেলে কাফি কামালের মতো উদ্যোক্তারা কৃষি ক্ষেত্রে বিপ্লব ঘটাতে পারে\"- উক্তিটি যথার্থ। ব্যবসায় উদ্যোগ গড়ে ওঠার জন্য অনুকূল পরিবেশ দরকার। এজন্য প্রয়োজন উন্নত অবকাঠামোগত উপাদান, সরকারি পৃষ্ঠপোষকতা, পর্যাপ্ত পুঁজি, প্রশিক্ষণের সুবিধা প্রভৃতি। এগুলো নিশ্চিত হলে আমাদের দেশের উদ্যোক্তারা ব্যবসায়ে যুগান্তকারী পরিবর্তন ঘটাতে পারবেন। উদ্দীপকের কাফি কামাল প্রয়োজনীয় অর্থসংস্থানের অভাব দেখা দেয়। এই কারণে ব্যবসায়ের উৎপাদন বাড়াতে পারছিলেন না। তিনি ঋণ সংগ্রহেও ব্যর্থ হয়েছিলেন। সম্প্রতি তাকে নিয়ে একটি বিশেষ প্রতিবেদন প্রকাশিত হলে তার সমস্যাটি সরকারের নজরে আসে। এর ফলে তাকে সরকারিভাবে প্রয়োজনীয় সহায়তা প্রদানের আশ্বাস দেওয়া হয়। প্রাকৃতিক পরিবেশের অধিকাংশ উপাদানই বাংলাদেশে ব্যবসায় স্থাপনের জন্য অনুকূল। এখানে সহজেই কৃষিজাত বিভিন্ন পণ্য উৎপাদন করা সম্ভব। এজন্য প্রয়োজন বিভিন্ন ধরনের সহায়তা। কাফি কামালের মতো উদ্যোক্তাদের সরকারি ও বেসরকারি সহায়তা প্রদান করলে তারা সম্পদের সদ্ব্যবহার করতে পারবেন। তারা সহজেই কৃষি ক্ষেত্রে নিয়োজিত হয়ে উৎপাদনের পরিমাণ বাড়াতে পারবেন। তাই বলা যায়, প্রয়োজনীয় সহায়তা পেলে কাফি কামালের মতো উদ্যোক্তারা কৃষি ক্ষেত্রে বিপ্লব ঘটাতে পারবেন।"
        }
      ]
    },
    {
      "number": "2",
      "uddipok": "আলী সাহেব তাদের পারিবারিক ব্যবসায়গুলো পরিচালনা করে আসছেন। তিনি ক্রেতাদের চাহিদানুযায়ী নতুন পণ্য উৎপাদন ও সরবরাহ করে থাকেন। সফল না হওয়া পর্যন্ত কাজে লেগে থাকেন। কোনো ভুল সাধারণত তিনি দ্বিতীয়বার করেন না। ব্যবসায়িক চাপকে তিনি উপভোগ করেন। কিন্তু ক্ষতি হলেও তিনি নিজের সিদ্ধান্ত থেকে সরে আসতে চান না। অপরদিকে তার ছোট ভাই বশির সাহেব তাদের পূর্বপুরুষদের রেখে যাওয়া শিক্ষা প্রতিষ্ঠানগুলো সফলতার সাথে পরিচালনা করে আসছেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "সরকার কর্তৃক সুযোগ-সুবিধা দেওয়া এবং অনুকূল পরিবেশ সৃষ্টি করা হলো সরকারি পৃষ্ঠপোষকতা।"
        },
        {
          "label": "খ",
          "question": "",
          "explanation": "মুনাফা অর্জনের উদ্দেশ্যে ঝুঁকি নিয়ে কোনো ব্যবসায় স্থাপন করা হলো ব্যবসায় উদ্যোগ। ব্যবসায় উদ্যোগ নেওয়ার ফলে উদ্যোক্তা নিজের কর্মসংস্থান ও আয়ের ব্যবস্থা করেন। তিনি অন্যের কর্মসংস্থানের সুযোগও সৃষ্টি করতে পারেন। আবার, উদ্যোক্তার সফলতা দেখে অনেকেই নিজ ব্যবসায় গঠনে আগ্রহী হয়। এভাবে আত্মনির্ভরশীলতা বাড়ে। সুতরাং, পরনির্ভরশীলতা দূরীকরণে ব‍্যবসায় উদ্যোগ বড় ভূমিকা রাখে।"
        },
        {
          "label": "গ",
          "question": "",
          "explanation": "আলী সাহেবের মধ্যে উদ্যোক্তার নমনীয়তার গুণটি অনুপস্থিত আছে। উদ্যোক্তাকে প্রতিযোগিতায় টিকে থাকতে হলে পরিবর্তনের সাথে তাল মিলিয়ে চলতে হয়। এক্ষেত্রে, তিনি সময়োপযোগী সিদ্ধান্ত নিয়ে সমস্যার সমাধান করে থাকেন। এটি উদ্যোক্তার নমনীয়তার গুণ। এ গুণের মাধ্যমে উদ্যোক্তা যেকোনো পরিস্থিতি মোকাবিলা করেন। উদ্দীপকের আলী সাহেব তাদের পারিবারিক ব্যবসায়গুলো পরিচালনা করেন। ক্রেতাদের চাহিদা অনুযায়ী তিনি নতুন পণ্য উৎপাদন ও সরবরাহ করে থাকেন। সফল না হওয়া পর্যন্ত তিনি কাজে লেগে থাকেন। তিনি কাঠোর পরিশ্রমী। তবে ব্যবসায়ের ক্ষতি হলেও তিনি তার সিদ্ধান্ত পরিবর্তন করেন না। অর্থাৎ, তিনি পরিবর্তিত পরিস্থিতিতে খাপ খাওয়াতে চান না। এ বিষয়টি নমনীয়তার গুণে করা হয়। এখানে তার মধ্যে উদ্যোক্তার নমনীয়তার গুণটি দৃশ্যমান হয়নি। তাই বলা যায়, আলী সাহেবের মধ্যে উদ্যোক্তার নমনীয়তার গুণটি অনুপস্থিত রয়েছে।"
        },
        {
          "label": "ঘ",
          "question": "",
          "explanation": "উদ্দীপকের আলী সাহেবের ব্যবসায়িক কাজ এবং বশির সাহেবের জনকল্যাণমূলক কাজ বিপরীতমুখী বলে আমি মনে করি। ব্যবসায় উদ্যোগ বলতে ঝুঁকি নিয়ে ব্যবসায় স্থাপন ও পরিচালনা করাকে বোঝায়। এটি মূলত মুনাফা অর্জনের উদ্দেশ্যে পরিচালিত হয়। আর জনকল্যাণমূলক উদ্যোগে মুনাফা অর্জনের উদ্দেশ্য থাকে না। উদ্দীপকের আলী সাহেব তার পারিবারিক ব্যবসায়গুলো পরিচালনা করেন। এ কাজে তিনি চাহিদানুযায়ী নতুন পণ্য উৎপাদন ও তা সরবরাহ করে থাকেন। এর থেকে অর্থ উপার্জিত হয় বলে এটি ব্যবসায় উদ্যোগ। অন্যদিকে, তার ছোট ভাই বশির সাহেব তাদের পূর্ব পুরুষদের প্রতিষ্ঠিত শিক্ষা প্রতিষ্ঠানগুলো পরিচালনা চালনা করেন। এটি হলো জনকল্যাণমূলক উদ্যোগ। এখানে, আলী সাহেবের কাজটি ব্যবসায়িক উদ্দেশ্যে পরিচালিত হচ্ছে। তাই, নিঃসন্দেহে এটির মূল উদ্দেশ্য মুনাফা অর্জন করা। অন্যদিকে, বশির সাহেবের কাজটির উদ্দেশ্য জনকল্যাণ। তাই মুনাফার সাথে এ কাজের সম্পৃক্ততা নেই। তাদের উভয়ের কাজ উদ্যোগ হলেও আলী সাহেবের কাজটি ব্যবসায় হিসেবে বিবেচিত হবে। অন্যদিকে, বশির সাহেবের কাজটি জনকল্যাণমূলক। তাই বলা যায়, উদ্দীপকের আলী সাহেব ও বশির সাহেবের কাজ বিপরীতমুখী।"
        }
      ]
    },
    {
      "number": "3",
      "uddipok": "বান্দরবানের প্রত্যন্ত অঞ্চলের মিজান উচ্চ মাধ্যমিক পরীক্ষা দিয়ে তার মামার সহায়তায় চট্টগ্রাম শহরের একটি মোবাইল সার্ভিসিং প্রতিষ্ঠানে কাজ শুরু করে। বেতন বাবদ প্রাপ্ত অর্থ জমা করে তিন বছর পর ছোট পরিসরে নিজে একটি মোবাইল সার্ভিসিং সেন্টার গড়ে তোলে। শহরের নানান জায়গা থেকে পুরনো এবং নষ্ট মোবাইল কম দামে সংগ্রহ করে তা মেরামতপূর্বক সাতকানিয়া, লোহাগড়া, চকরিয়ার বিভিন্ন দোকানে অপেক্ষাকৃত বেশি দামে বিক্রয় করে। মাঠ পর্যায়ে পুরনো মোবাইল বিক্রির জন্য কলেজপড়ুয়া ৬ জন শিক্ষার্থীকে খণ্ডকালীন কাজের সুযোগ তৈরি করে দেয়। তার সার্ভিসিং সেন্টারে ৪ জন পূর্ণকালীন কাজ করে। উন্মুক্ত বিশ্ববিদ্যালয় থেকে সম্প্রতি স্নাতক পাস করা মিজান তার এলাকায় একটি সংগঠনের পক্ষ হয়ে সপ্তাহে একদিন মোবাইল সার্ভিসিং-এর ওপর ফ্রি প্রশিক্ষণ দিয়ে থাকে। এতে অনেকে অনুপ্রাণিত হচ্ছে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানে নিয়োজিত কর্মীদের কাজের দক্ষতা বাড়ানোর জন্য হাতেকলমে শিক্ষাদান করা হলো প্রশিক্ষণ।"
        },
        {
          "label": "খ",
          "question": "",
          "explanation": "কর্মীর দক্ষতা ও যোগ্যতা বিবেচনা করে উপযুক্ত কর্মী নির্বাচন করাকে সঠিক কর্মী নির্বাচন বলে। কর্মী প্রতিষ্ঠানের জন্য সর্বাধিক গুরুত্বপূর্ণ উপাদান। এজন্য কর্মী নিয়োগের ক্ষেত্রে শিক্ষাগত যোগ্যতা, পেশাগত দক্ষতা, বিশ্বস্ততা প্রভৃতি মানদণ্ড যাচাই করা উচিত। এতে প্রতিষ্ঠানে সঠিক কর্মী পাওয়া যায়। ফলে কাজের মান ভালো হয়।"
        },
        {
          "label": "গ",
          "question": "",
          "explanation": "মিজান কর্তৃক শিক্ষার্থীদের খণ্ডকালীন কাজের সুযোগ দেওয়ার কাজটি উদ্বুদ্ধকরণমূলক। আত্মকর্মসংস্থানে উদ্বুদ্ধ করার জন্য অন্যতম একটি কাজ হলো প্রশিক্ষণ। এর মাধ্যমে জ্ঞান ও দক্ষতা বাড়ানোর জন্য হাতেকলমে শিক্ষা দেওয়া হয়। ফলে প্রশিক্ষণার্থীরা নতুন বিষয়, কৌশল ও প্রক্রিয়া শিখতে পারে। এর ফলে তারা নতুন কোনো কাজ করতে আগ্রহী হয়। তাদের আত্মবিশ্বাসও বেড়ে যায়। উদ্দীপকে মিজান তার সার্ভিস সেন্টারে পুরাতন মোবাইল ঠিক করে শহরের বিভিন্ন এলাকায় বিক্রি করে। ব্যবসায়ের পরিধি বাড়ায় সে মাঠ পর্যায়ে মোবাইল বিক্রির জন্য ৬ জন শিক্ষার্থীকে খণ্ডকালীনভাবে কাজে নেয়। এতে মাঠ পর্যায়ে মোবাইল বিক্রি করে শিক্ষার্থীরা কাজের মাধ্যমে হাতেকলমে প্রশিক্ষিত হচ্ছে। ফলে শিক্ষার্থীরা পড়াশোনা শেষ করে চাইলেই পূর্ব অভিজ্ঞতা ও দক্ষতা থেকে এ ব্যবসায় স্থাপন করতে পারবে। এভাবে মিজান তাদের, পরোক্ষভাবে প্রশিক্ষণ দিয়ে আত্মকর্মসংস্থানের প্রতি উৎসাহিত করছে। তাই বলা যায়, মিজান কর্তৃক শিক্ষার্থীদের খন্ডকালীন কাজের সুযোগ দেওয়ার কাজটি উদ্বুদ্ধকরণমূলক।"
        },
        {
          "label": "ঘ",
          "question": "",
          "explanation": "মিজানের সামগ্রিক কর্মকান্ড প্রশংসনীয় বলে আমি মনে করি। ব্যবসায়ী নিজের শ্রম, দক্ষতা ও অভিজ্ঞতাকে কাজে লাগিয়ে ব্যবসায়ের উদ্যোগ নেয়। এছাড়া কাজের পরিধি বাড়িয়ে অন্যের কর্মসংস্থানেরও ব্যবস্থা করেন। এতে সমাজ, দেশ ও মানুষের উপকার হয়। উদ্দীপকে মিজান নিজস্ব উদ্যোগে পুরাতন মোবাইল সার্ভিসিং ও বিক্রির ব্যবসায় গড়ে তোলে। ব্যবসায়ের পরিধি বাড়ায় সে ৬ জন শিক্ষার্থীকে মোবাইল বিক্রিতে খণ্ডকালীনভাবে কাজে নেয়। এতে তারা কাজের মাধ্যমে প্রশিক্ষণ পেয়ে আত্মকর্মসংস্থানে উদ্বুদ্ধ হবে। সে সার্ভিস সেন্টারে ৪ জনকে পূর্ণকালীনও নিয়োগ দেন। ফলে সে সমাজের বেকার সমস্যা কমাতে সাহায্য করছে। এছাড়া সে একটি সংগঠনের পক্ষ থেকে মোবাইল সার্ভিসিং-এর ওপর ফ্রি প্রশিক্ষণ দিচ্ছে। তার এ কাজটি সমাজের যুবসমাজকে ব্যবসায় গঠনে উৎসাহ যোগাবে। মিজান কেবল তার নিজের আয়ের ব্যবস্থা করে থেমে থাকেনি। সে কলেজ শিক্ষার্থীদের দিয়ে মাঠ পর্যায়ে কাজ করিয়ে তাদের মধ্যে ব্যবসায়ের ধারণা সৃষ্টি করেছে। আবার, সে সার্ভিস সেন্টারে ৪ জনকে পূর্ণকালীন কাজ দিয়ে তাদের বেকারত্ব ঘুচিয়েছে। এছাড়াও সংগঠনের পক্ষ থেকে ফ্রি প্রশিক্ষণ দিয়ে সম্ভাব্য উদ্যোক্তা সৃষ্টিতে ভূমিকা রেখেছে। এসব কাজের মাধ্যমে মিজান সমাজ ও দেশের উপকার করছে। তাই আমি মনে করি মিজানের সামগ্রিক কর্মকাণ্ডই প্রশংসনীয়।"
        }
      ]
    },
    {
      "number": "4",
      "uddipok": "চট্টগ্রামের 'নন্দিনী বুটিকস'-এর স্বত্বাধিকারী শিমরান অল্প সময়ে প্রত্যাশার চেয়েও বেশি সফলতা পান। ক্রেতাদের চাহিদার কথা বিবেচনা করে তিনি 'নন্দিনী বুটিকস অ্যান্ড কসমেটিকস' নামে আরও একটি ব্যবসায় প্রতিষ্ঠান চালু করেন। এক্ষেত্রে তার প্রবাসী বন্ধু নূর চুক্তি অনুযায়ী পুঁজি সরবরাহ করেন। কিন্তু ব্যবসায় প্রতিষ্ঠানটি দেখভালের সম্পূর্ণ দায়িত্ব থাকে শিমরানের ওপর।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "একমালিকানা ব্যবসায়ের মালিক ও ব্যবসায় অভিন্ন।"
        },
        {
          "label": "খ",
          "question": "",
          "explanation": "চুক্তি অংশীদারি ব্যবসায়ের মূলভিত্তি। চুক্তিবদ্ধ সম্পর্কের আলোকে অংশীদারি ব্যবসায় গঠিত হয়। এজন্য কোনো ব্যক্তিকে চুক্তি সম্পাদনে যোগ্য হতে হয়। এক্ষেত্রে ব্যক্তির পদমর্যাদা, সামাজিক মর্যাদা, আর্থিক অবস্থা বিবেচনা করা হয় না। তাই অংশীদারি সম্পর্ক চুক্তি থেকে সৃষ্টি হয় মর্যাদা থেকে নয়।"
        },
        {
          "label": "গ",
          "question": "",
          "explanation": "নন্দিনী বুটিক্স', একমালিকানা ব্যবসায় প্রতিষ্ঠান। জ এ ব্যবসায় যে কেউ স্বল্প পুঁজি নিয়ে যেকোনো সময় গঠন করতে পারে। ব্যবসায়ের মালিক একজন থাকায় যাবতীয় পরিকল্পনা তাকেই করতে হয়। এতে মালিক ব্যক্তিগত যোগ্যতা ও দক্ষতার মাধ্যমে দ্রুত সফলতা পান। তাই ব্যবসায়ের লাভ-ক্ষতিও মালিক একাই বহন করেন। উদ্দীপকের শিমরান 'নন্দিনী বুটিক্স'-এর স্বত্বাধিকারী। তিনি একাই এ ব্যবসায় গঠন, পরিচালনা ও নিয়ন্ত্রণ করেন। এতে তিনি নিজের যোগ্যতা ও দক্ষতার উপযুক্ত প্রয়োগ ঘটান। ফলে ব্যবসায়ে দ্রুত সফলতা আসে। 'নন্দিনী বুটিক্স'-এর এসব বৈশিষ্ট্য একমালিকানা ব্যবসায়ের সাথে সঙ্গতিপূর্ণ। তাই এ প্রতিষ্ঠানটিকে একমালিকানা ব্যবসায় সংগঠন বলা যায়।"
        },
        {
          "label": "ঘ",
          "question": "",
          "explanation": "শিমরান সাধারণ অংশীদার এবং নূর ঘুমন্ত অংশীদার হওয়ায় তাদের দায়িত্ব-কর্তব্য এক নয়। সাধারণ ও ঘুমন্ত উভয় অংশীদার চুক্তি অনুযায়ী ব্যবসায়ে মূলধন বিনিয়োগ ও লাভ-ক্ষতি বণ্টন করেন। তবে ঘুমন্ত' অংশীদার সাধারণ অংশীদারের মতো ব্যবসায় পরিচালনায় অংশ নেন না। এজন্য তিনি ব্যবসায়ের কাজের জন্য তৃতীয় পক্ষের কাছে দায়বদ্ধ থাকেন না। উদ্দীপকের শিমরান ক্রেতাদের চাহিদা বিবেচনা করে 'নন্দিনী বুটিক্স অ্যান্ড কসমেটিক্স' নামে একটি ব্যবসায় চালু করেন। এতে তার প্রবাসী বন্ধু নূর চুক্তি অনুযায়ী পুঁজি সরবরাহ করেন। কিন্তু প্রবাসী হওয়ায় তিনি ব্যবসায় পরিচালনায় অংশ নিতে পারেন না। তাই ব্যবসায়টি পরিচালনার সম্পূর্ণ দায়িত্ব থাকে শিমরানের ওপর। উদ্দীপকের অংশীদার নূর ব্যবসায়ের কাজের জন্য তৃতীয় পক্ষের কাছে দায়ী থাকেন না। তিনি ব্যবসায়ের ঘুমন্ত অংশীদার। অন্যদিকে, শিমরান ব্যবসায়ের সাধারণ অংশীদার। তার ওপর ব্যবসায় দেখাশোনার যাবতীয় দায়িত্ব রয়েছে। তাই ব্যবসায়ের কাজের জন্য তিনি একাই দায়বদ্ধ হবেন। সুতরাং, শিমরান ও নূর অংশীদার হলেও তাদের দায়িত্ব-কর্তব্য এক নয়।"
        }
      ]
    },
    {
      "number": "5",
      "uddipok": "সন্দ্বীপের মাসুদ সাহেব সার ও চিনির ডিলার। তিনি চট্টগ্রাম থেকে এসব 'পণ্য সন্দ্বীপে এনে ন্যায্যমূল্যে বিক্রয় করেন। নৌপথে ঝুঁকি মোকাবিলার জন্য তিনি 'ক' কোম্পানির সাথে এবং গুদামে সংরক্ষিত পণ্যের সুরক্ষার জন্য 'খ' কোম্পানির সাথে প্রিমিয়ামের বিনিময়ে চুক্তিপত্র সম্পাদন করেন। কিছুদিন পর তার গুদামের পণ্য চুরি হলে চুক্তিবদ্ধ কোম্পানি ক্ষতিপূরণ দিতে অস্বীকার করে। অপরদিকে, নৌপথে লঞ্চ ঝড়ের কবলে পড়লে তার পণ্যের ব্যাপক ক্ষতি হয় এবং চুক্তিবদ্ধ কোম্পানি ক্ষতিপূরণ প্রদান করে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "পাবলিক লিমিটেড কোম্পানিকে কার্যারম্ভের অনুমতিপত্র সংগ্রহ করতে হয়।"
        },
        {
          "label": "খ",
          "question": "",
          "explanation": "যে চুক্তির মাধ্যমে আবিষ্কৃত জিনিসের ওপর আবিষ্কারককে নির্দিষ্ট মেয়াদের জন্য সম্পূর্ণ মালিকানা দেওয়া হয়, তাকে পেটেন্ট বলে। এতে উদ্ভাবনকারীর আর্থিক স্বার্থ রক্ষা পায়। পেটেন্টের ক্ষেত্রে পণ্য উদ্ভাবক এবং সরকারের মধ্যে চুক্তি হয়। চুক্তি অনুযায়ী উদ্ভাবককে পণ্যটি তৈরি, উন্নয়ন, ব্যবহার ও বিক্রির একক অধিকার দেওয়া হয়।"
        },
        {
          "label": "গ",
          "question": "",
          "explanation": "অগ্নি বিমার শর্ত পূরণ না হওয়ায় উদ্দীপকের 'খ' কোম্পানি ক্ষতিপূরণ না দিয়ে চুক্তিভঙ্গ করেনি। অগ্নি বিমা চুক্তির মাধ্যমে বিমাকারী বিমাগ্রহীতাকে কোনো সম্পত্তির অগ্নিজনিত ক্ষতির কারণে আর্থিক ক্ষতিপূরণ দেয়। প্রিমিয়ামের বিনিময়ে বিমাকারী প্রতিষ্ঠান এ ধরনের সুবিধা দিয়ে থাকে। সাধারণত পণ্য, ঘরবাড়ি, গুদাম, কারখানা প্রভৃতি আগুনে পুড়ে যাওয়া থেকে সুরক্ষার জন্য এই বিমা করা হয়। সন্দ্বীপের মাসুদ সাহেব সার ও চিনির ডিলার। তিনি চট্টগ্রাম থেকে পণ্য এনে গুদামে সংরক্ষণ করেন। পরবর্তীতে ঐ পণ্য ন্যায্যমূল্যে বিক্রি করেন। গুদামের পণ্যের সুরক্ষার জন্য তিনি 'খ' বিমা কোম্পানির সাথে প্রিমিয়ামের বিনিময়ে অগ্নি বিমাচুক্তি সম্পাদন করেন। কিছুদিন পর গুদামের পণ্য চুরি হওয়ায় তিনি বিমা কোম্পানির কাছে ক্ষতিপূরণ দাবি করেন। কিন্তু বিমা কোম্পানি বিমা দাবি পরিশোধে অস্বীকৃতি জানায়। কারণ এই বিমা তার পণ্য ও গুদাম আগুনে পুড়ে গেলে আর্থিক ক্ষতিপূরণ দিবে। চুরিজনিত কারণে গুদাম বা পণ্যের কোনো ক্ষতি হলে 'খ' বিমা প্রতিষ্ঠান সেই ক্ষতিপূরণ দিতে বাধ্য নয়। তাই বলা যায়, 'খ' বিমা কোম্পানি ক্ষতিপূরণ না দিয়ে চুক্তিভঙ্গ করেনি। [বি.দ্র.: প্রশ্নপত্রে ভুলে 'ক' কোম্পানি লেখা হয়েছে। তাই সংশোধন করে 'ক' এর স্থলে 'খ' কোম্পানি লিখে উত্তর করা হলো]"
        },
        {
          "label": "ঘ",
          "question": "",
          "explanation": "উদ্দীপকের আলোকে নৌ বিমা ও অগ্নি বিমা ব্যবসায়ের ঝুঁকি কমায় বলে আমি মনে করি। চুরি-ডাকাতি, অগ্নিকান্ড, জাহাজ ডুবি প্রভৃতি কারণে একটি ব্যবসায় যেকোনো মুহূর্তে ক্ষতির সম্মুখীন হতে পারে। বিমাকারী নির্দিষ্ট প্রিমিয়ামের বিনিময়ে বিমাকৃত বিষয়ের ক্ষতির জন্য ক্ষতিপূরণ দিয়ে থাকে। অগ্নি বিমা, নৌ বিমার মাধ্যমে ব্যবসায়ের ঝুঁকি কমানো যায়। উদ্দীপকের মাসুদ সাহেব চট্টগ্রাম থেকে নৌপথে সার ও চিনি এনে সন্দ্বীপে ব্যবসায় করেন। নৌপথে ঝুঁকি মোকাবিলার জন্য তিনি 'ক' কোম্পানির সাথে নৌ বিমা চুক্তি করেন। আর, গুদামে সংরক্ষিত পণ্যের সুরক্ষার জন্য তিনি 'খ' কোম্পানির সাথে অগ্নি বিমা চুক্তি করেন। নৌ বিমা চুক্তি করায় মাসুদ সাহেবের পণ্য বহনের ঝুঁকি প্রিমিয়ামের বিনিময়ে বিমাকারী প্রতিষ্ঠান 'ক' গ্রহণ করে। একদিন ঝড়ের কবলে পড়ে মাসুদ সাহেবের পণ্য ক্ষতিগ্রস্ত হলে বিমা কোম্পানি ক্ষতিপূরণ দেয়। এছাড়া, গুদামে সংরক্ষিত পণ্যের অগ্নিজনিত যেকোনো ক্ষতি হতে পারে। এ ধরনের ক্ষতিতে 'খ' কোম্পানি অগ্নি বিমা চুক্তি অনুযায়ী আর্থিক ক্ষতিপূরণ দিবে। এ ধরনের বিমাসমূহ করা থাকলে ব্যবসায়ী ঝুঁকিমুক্ত থাকেন। এভাবেই বিমা ব্যবসায়ের ঝুঁকি কমাতে সহায়ক হয়।"
        }
      ]
    },
    {
      "number": "6",
      "uddipok": "অদুদ সাহেব তার দুই সন্তানকে দুটি কারখানার দায়িত্বভার দেন। বড় সন্তান আরফান কর্মীদের প্রতি বেশ নেতিবাচক ধারণা পোষণ করেন এবং তাদেরকে চাপে রেখে কাজ আদায়ের চেষ্টা করেন। অপরদিকে, তার ছোট ভাই আরেফিন কর্মীদের ওপর সব দায়িত্ব ছেড়ে দিয়ে নিশ্চিন্তে থাকেন এবং জবাবদিহিতা আদায় করেন না। মাত্র তিন বছর যেতেই মুনাফা অর্জনের শীর্ষে থাকা প্রতিষ্ঠান দুটি লোকসানের মুখে পড়ে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের কাঙ্ক্ষিত লক্ষ্য অর্জনের জন্য কোন কাজ কে, কখন, কীভাবে করবে তা নির্ধারণ করাই হলো পরিকল্পনা।"
        },
        {
          "label": "খ",
          "question": "",
          "explanation": "পরিকল্পনা বাস্তবায়নের জন্য কর্মীদের আদেশ-নির্দেশ দেওয়ার কাজ হলো নির্দেশনা। ব্যবস্থাপক কর্মীদের কোন কাজ কখন ও কীভাবে করতে হবে তার দিকনির্দেশনা দিয়ে থাকেন। সঠিক ও যথার্থ নির্দেশনা কর্মীর দক্ষতা ও মনোবল বাড়াতে সহায়তা করে। সব উপকরণের উপস্থিতি থাকলেও সঠিক নির্দেশনা না থাকলে কাঙ্ক্ষিত লক্ষ্যে পৌঁছানো যায় না। তাই কর্মীদের সর্বাধিক দক্ষতা প্রদর্শনের জন্য তাদেরকে সঠিকভাবে আদেশ-নির্দেশ দেওয়া প্রয়োজন।"
        },
        {
          "label": "গ",
          "question": "",
          "explanation": "উদ্দীপকের আরফানের নেতৃত্ব স্বৈরতান্ত্রিক। এ ধরনের নেতৃত্বে কর্মীদেরকে চাপ প্রয়োগ ও ভয়-ভীতি দেখিয়ে কাজ আদায় করা হয়। কাজে ভুল হলে প্রয়োজনে তাদেরকে শাস্তি দেওয়া হয়। নেতা নিজের ইচ্ছামতো সব সিদ্ধান্ত নিয়ে থাকেন। কর্মীদের মতামত বা সুযোগ-সুবিধার কোনো গুরুত্ব দেওয়া হয় না। নেতা কর্মীদের প্রতি নেতিবাচক ধারণা পোষণ করেন। উদ্দীপকের আরফান তার প্রতিষ্ঠানের কর্মীদের সবসময় চাপের মধ্যে রাখেন। তিনি তার প্রতিষ্ঠানের কর্মীদের প্রতি নেতিবাচক ধারণা পোষণ করেন। তিনি শুধু আদেশ করেন, কোনো জবাবদিহি করেন না। তিনি সম্পূর্ণভাবে নিজের ক্ষমতা ও সামর্থ্যের ওপর নির্ভর করেন। তাই কর্মীরা প্রতিষ্ঠানকে নিজেদের বলে ভাবতে পারে না। এসব বৈশিষ্ট্যের সাথে স্বৈরতান্ত্রিক নেতৃত্বের মিল আছে। তাই আরফানের নেতৃত্বকে স্বৈরতান্ত্রিক বলা যায়।"
        },
        {
          "label": "ঘ",
          "question": "",
          "explanation": "উদ্দীপকের আরফানের স্বৈরতান্ত্রিক ও আরেফিনের মুক্ত বা লাগামহীন নেতৃত্ব সময়োপযোগী নয় বলে আমি মনে করি। স্বৈরতান্ত্রিক নেতৃত্বে নেতা কর্মীদের চাপ প্রয়োগ ও ভয়-ভীতি দেখিয়ে কাজ আদায় করেন। এখানে কর্মীদের কোনো গুরুত্ব থাকে না। আর, মুক্ত'বা লাগামহীন নেতৃত্বে নেতা কর্মীদের ওপর দায়িত্ব দিয়ে নিশ্চিন্ত থাকেন। কর্মীদেরকে সুনির্দিষ্ট কোনো আদেশও দেন না। কর্মীরা নিজেদের ইচ্ছামতো কাজ করে। তাদের কোনো জবাবদিহিতাও আদায় করা হয় না। উদ্দীপকে আরফান কর্মীদের প্রতি নেতিবাচক মনোভাব পোষণ করেন। তিনি কর্মীদের চাপে রেখে কাজ আদায়ের চেষ্টা করেন। অর্থাৎ, তিনি স্বৈরতান্ত্রিক নেতৃত্ব অনুসরণ করেন। অপরদিকে, আরেফিন কর্মীদের ওপর দায়িত্ব ছেড়ে দিয়ে নিশ্চিন্তে থাকেন এবং জবাবদিহিতা আদায় করেন না। এক্ষেত্রে তিনি মুক্ত বা লাগামহীন নেতৃত্ব অনুসরণ করেন।আরফান স্বৈরতান্ত্রিক নেতৃত্ব অনুসরণ করায় কর্মীরা তাকে পছন্দ করে না। তার প্রতি কর্মীরা সবসময় অসন্তুষ্ট থাকে। ফলে তারা কাজের প্রতি আগ্রহও হারিয়ে ফেলে। অন্যদিকে, তার ছোট ভাই আরেফিন মুক্ত বা লাগামহীন নেতৃত্ব অনুসরণ করেন। তিনি কর্মীদের ওপর সুনির্দিষ্ট আদেশ দেন না। তিনি নিজেও কাজ করতে আগ্রহী নন। এতে সিদ্ধান্ত গ্রহণেও সময় বেশি লাগে। ফলে দীর্ঘমেয়াদে এই দুই ধরনের নেতৃত্বই ভালো ফল দেয় না। এতে তিন বছর যেতেই সঠিক নেতৃত্বের অভাবে মুনাফা অর্জনে শীর্ষে থাকা প্রতিষ্ঠান দুটি লোকসানের মুখে পড়ে। তাই, উদ্দীপকের আরফান ও আরেফিনের নেতৃত্ব সময়োপযোগী নয়।"
        }
      ]
    },
    {
      "number": "7",
      "uddipok": "লোকসানের মধ্যে থাকা 'রঙতুলি স্টোর্স' এর মালিক তার পূর্বপরিচিত রফিক মিয়াকে কর্মচারী হিসেবে নিয়োগ দেন, যিনি বিপণন জ্ঞানে বেশ অভিজ্ঞ। কয়েক বছরের মধ্যে প্রতিষ্ঠানটি ক্রেতাদের কাছে বেশ গ্রহণযোগ্যতা পায়। দোকানের অপর তিন কর্মচারীর একজন কালাম সম্প্রতি এক বয়স্ক ক্রেতার সাথে খারাপ আচরণ করলে তাকে কঠোরভাবে সতর্ক করে দেওয়া হয়।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "স্পট বিজ্ঞাপন রেডিও-এর মাধ্যমে দেওয়া হয়।"
        },
        {
          "label": "খ",
          "question": "",
          "explanation": "ভোক্তার চাহিদা, রুচি, পছন্দ প্রভৃতি যাচাই-বাছাই করা হলো ভোক্তা বিশ্লেষণ। ভোক্তা বিশ্লেষণের মাধ্যমে ক্রেতা বা ভোক্তাদের চাহিদা ও রুচি সম্পর্কে তথ্য সংগ্রহ করা হয়। এরপর উৎপাদকরা সংগৃহীত তথ্যের ওপর ভিত্তি করে পণ্য উৎপাদন ও বিপণন করতে পারে। এতে বাজারে পণ্যের গ্রহণযোগ্যতা বাড়ে।"
        },
        {
          "label": "গ",
          "question": "",
          "explanation": "বিক্রয়কর্মী কালামের মধ্যে নৈতিক গুণাবলির অভাব রয়েছে। বিক্রয়কর্মী তার গুণাবলির মাধ্যমে সহজেই ক্রেতা আকর্ষণ করতে পারে। সততা ও বিশ্বস্ততা, মার্জিত ব্যবহার, মেলামেশার ক্ষমতা, জেন্ডার সচেতনতা প্রভৃতি বিক্রয়কর্মীর নৈতিক গুণাবলি। এসব গুণের অভাবে প্রতিষ্ঠানে ক্রেতার সংখ্যা কমে যায়। উদ্দীপকের কালাম 'রঙতুলি স্টোর্স' এর একজন বিক্রয়কর্মী। সম্প্রতি সে এক বয়স্ক ক্রেতার সাথে খারাপ ব্যবহার করে। এতে ঐ ক্রেতা পুনরায় দোকানে আসবে না। বিক্রয়কর্মীকে নারী-পুরুষ, ছেলেমেয়ে এবং বয়স্ক ক্রেতাদের সাথে কেমন ব্যবহার করতে হবে সে বিষয়ে সতর্ক থাকতে হয়। এক্ষেত্রে কালাম অন্য ক্রেতাদের সাথে খারাপ ব্যবহার করলে দোকানের গ্রাহকের সংখ্যা দিন দিন কমে যাবে। এতে ব্যবসায়ের আর্থিক ক্ষতি হবে। ক্রেতাদের সাথে ভালো ব্যবহার করা বিক্রয়কর্মীর নৈতিক গুণ। তাই বলা যায়, কালামের মধ্যে নৈতিক গুণের অভাব রয়েছে।"
        },
        {
          "label": "ঘ",
          "question": "",
          "explanation": "\"রফিক মিয়ার মতো বিক্রয়কর্মী ব্যবসায়ের সফলতার জন্য অপরিহার্য\"- উদ্দীপকের আলোকে উক্তিটি যথার্থ। একজন আদর্শ বিক্রয়কর্মী তার জ্ঞান, বুদ্ধি, শিক্ষা, প্রশিক্ষণ প্রভৃতি কাজে লাগিয়ে কেতা আকর্ষণ করেন। এতে সম্ভাব্য ক্রেতা স্থায়ী ক্রেতায় পরিণত হয়। এতে প্রতিষ্ঠানের বিক্রি বাড়ে। ফলে ব্যবসায়ে সফলতা লাভ করা সহজ হয়। 'রঙতুলি স্টোর্স'-এর মালিক তার পূর্বপরিচিত রফিক মিয়াকে কর্মচারী হিসেবে নিয়োগ দেন। তিনি বিপণন কাজে বেশ অভিজ্ঞ। তাই সহজেই তিনি ক্রেতাদের আকৃষ্ট করতে পারেন। কয়েক বছরের মধ্যে প্রতিষ্ঠানটি ক্রেতাদের কাছে বেশ গ্রহণযোগ্যতা পায়। একজন বিক্রয়কর্মীর পণ্য বিপণনের সাথে জড়িত বিভিন্ন কাজ (যেমন-পণ্য নির্বাচন, পণ্য সংগ্রহ, মূল্য নির্ধারণ, পর্যায়িতকরণ, প্যাকিং প্রভৃতি) সম্পর্কে জ্ঞান থাকা উচিত। এ জ্ঞান কাজে লাগিয়ে বিক্রয়কর্মী সহজেই ক্রেতা আকৃষ্ট করতে পারেন। ফলে প্রতিষ্ঠানের বিক্রির পরিমাণ বেড়ে যায়। উদ্দীপকের প্রতিষ্ঠানটির বিক্রয়কর্মী রফিক মিয়ার মধ্যে এ গুণগুলো রয়েছে, যা তার প্রতিষ্ঠানের গ্রহণযোগ্যতা বাড়িয়ে দেয়। তাই বলা যায়, রফিক মিয়ার মতো বিক্রয়কর্মী ব্যবসায়ের সফলতার জন্য অপরিহার্য।"
        }
      ]
    },
    {
      "number": "8",
      "uddipok": "কোভিড-১৯ মহামারীতে মাস্ক, স্যানিটাইজার মানুষের নিত্যসঙ্গী হয়ে ওঠবে ধরে নিয়ে লিপি এন্টারপ্রাইজের স্বত্বাধিকারী নাসরিন চীন থেকে বিপুল পরিমাণ মাস্ক আমদানি করেন এবং একজন কেমিস্টের পরামর্শে স্যানিটাইজার উৎপাদন শুরু করেন। এক্ষেত্রে তিনি যথাযথ কর্তৃপক্ষের অনুমোদন নেওয়ার প্রয়োজন বোধ করেননি। স্বাস্থ্য বিভাগ থেকে মাস্ক পরিধান বাধ্যতামূলক করা হলে দেশে মাস্কের প্রচুর চাহিদা বাড়ে। এই সময়ে মাস্ক বিক্রি করে তিনি বড় অঙ্কের আয় করেন। একইভাবে স্যানিটাইজার থেকেও বড় অঙ্কের আয় হয়। তিনি আয়ের ১০ ভাগ টাকা কোভিড আক্রান্তদের জন্য গঠিত বিশেষ তহবিলে দান করে দেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের পাশাপাশি সমাজের জন্য ব্যবসায়ীর কিছু কল্যাণমূলক কাজ করা হলো ব্যবসায়ের সামাজিক দায়বদ্ধতা।"
        },
        {
          "label": "খ",
          "question": "",
          "explanation": "একজন ব্যক্তির বিশ্বাস, ধ্যান-ধারণা, মতামত প্রভৃতি স্থায়ীভাবে লালন করা হলো মূল্যবোধ। মূল্যবোধের বিষয়গুলো মানুষের মধ্যে ধীরে ধীরে স্থায়ীভাবে গড়ে ওঠে। এটি মানুষ স্থায়ীভাবে বিশ্বাস এবং সত্য বলে মনে করে। কোনো ব্যক্তি সাধারণত নিজস্ব মূল্যবোধ থেকে বিচ্যুত হয় না।"
        },
        {
          "label": "গ",
          "question": "",
          "explanation": "যথাযথ কর্তৃপক্ষের অনুমোদন না নেওয়ার কাজটি উদ্দীপকে নৈতিকতা পরিপন্থী। ব্যবসায়িক নৈতিকতার মাধ্যমে কোনো বিষয়ে ভালো-মন্দ, উচিত-অনুচিত, ঠিক-বেঠিক, ন্যায়-অন্যায় প্রভৃতি বিচার করা হয়। এটি ব্যবসায়ীদের কাজের প্রতি সচেতনতা বাড়ায়। এছাড়া ব্যবসায়ের সুনামও বাড়ে।কোভিড-১৯ মহামারীতে লিপি এন্টারপ্রাইজের মালিক নাসরিন স্যানিটাইজারের চাহিদা দেখে উৎপাদনের সিদ্ধান্ত নেন। এজন্য তিনি একজন কেমিস্টের পরামর্শ নিয়ে উৎপাদন শুরু করেন। এসব কেমিক্যাল জাতীয় দ্রব্য উৎপাদনের জন্য স্বাস্থ্য অধিদপ্তর থেকে অনুমতি নিতে হয়। কিন্তু তিনি যথাযথ কর্তৃপক্ষের অনুমোদন ছাড়াই স্যানিটাইজার উৎপাদন ও বাজারজাতকরণ করেন। তিনি এ কাজের মাধ্যমে সরকারের নিয়ম-নীতি ভঙ্গ করছেন। আর, এ কাজটি ব্যবসায়ের দৃষ্টিতে সম্পূর্ণ অনৈতিক। অতএব, উদ্দীপকে যথাযথ কর্তৃপক্ষের অনুমোদন না নেওয়ার কাজটি নৈতিকতা পরিপন্থী।"
        },
        {
          "label": "ঘ",
          "question": "",
          "explanation": "\"নাসরিনের ব্যবসায়ের সার্বিক কার্যক্রম ইতিবাচক\" উক্তিটি যথার্থ বলে আমি মনে করি। সমাজ ও সমাজের মানুষকে ঘিরেই ব্যবসায় ও এর কাজ পরিচালিত হয়। তাই সমাজের সাধারণ মানুষের উপকারে আসে এমন কাজ ব্যবসায়ীর করা উচিত। বিভিন্ন জনহিতকর কাজে সহায়তা, পণ্যের মজুতদারি না করা, পরিবেশ দূষণ রোধে কাজ করা, চাহিদা অনুযায়ী যথাসময়ে পণ্য উৎপাদন ও সরবরাহ করা প্রভৃতি সমাজের প্রতি ব্যবসায়ীর দায়িত্ব। কোভিড-১৯ মহামারীর সময়কালে নাসরিন বাজারে মাস্ক ও স্যানিটাইজারের ব্যাপক চাহিদা দেখতে পান। এজন্য তিনি চীন থেকে মাস্ক আমদানি করেন। এছাড়াও কেমিস্টের পরামর্শ নিয়ে স্যানিটাইজার উৎপাদন করেন। এর মাধ্যমে তিনি মহামারীকালীন সময়ে ভোক্তাদের চাহিদা অনুযায়ী যোগান দিতে সমর্থ হন। এছাড়া মাস্ক, স্যানিটাইজার বিক্রির আয়ের ১০ ভাগ টাকা দিয়ে তিনি কোভিড আক্রান্তদের জন্য বিশেষ তহবিল গঠন করেন। এ তহবিল থেকে কোভিড আক্রান্ত মানুষেরা চিকিৎসার জন্য বিশেষ সাহায্য পাবে। নাসরিন এসব কাজের মাধ্যমে বিভিন্ন পক্ষের (যেমন: ভোক্তা, সমাজ) প্রতি সামাজিক দায়বদ্ধতা পালন করছেন। চাহিদার ভিত্তিতে মাস্ক, স্যানিটাইজার সরবরাহ করে তিনি মহামারীর এ সময়ে মানুষের স্বাস্থ্যঝুঁকি কমাতে সাহায্য করছেন। এছাড়া আয়ের অংশ দিয়ে তহবিল গঠন করে তিনি কোভিড আক্রান্তদের চিকিৎসায় আর্থিক অবদান রাখছেন। এতে ভোক্তা, জনগণের কাছে তার ব্যবসায়ের গ্রহণযোগ্যতা প্রতিনিয়ত বাড়ছে। ফলে তার ব্যবসায়ের সুনামও বাড়ছে। এসব বিবেচনা করে নাসরিনের ব্যবসায়ের সার্বিক কার্যক্রম ইতিবাচক বলে আমি মনে করি।"
        }
      ]
    },
    {
      "number": "9",
      "uddipok": "শিল্পপতি নাসির সাহেব পরীক্ষামূলকভাবে টেক্সটাইল ব্যবসায় শুরু করেন। অল্প সময়েই তার উৎপাদিত মশারির ব্যাপক চাহিদা তৈরি হয়। দেশের চাহিদা পূরণ করে তিনি এখন দেশের বাইরেও মশারি রপ্তানি করেন। নিজের গ্রামের স্বল্প আয়ের মানুষদের কথা চিন্তা করে তিনি আধুনিক সুযোগ-সুবিধা সম্বলিত একটি হাসপাতাল করার উদ্যোগ নিয়েছেন।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "গুদামজাতকরণ পণ্যের সময়গত উপযোগ সৃষ্টি করে।"
        },
        {
          "label": "খ",
          "question": "",
          "explanation": "বিজ্ঞান ও প্রযুক্তিগত উপাদানের সমন্বিত রূপই হলো প্রযুক্তিগত পরিবেশ। এ পরিবেশ বিজ্ঞান ও কারিগরি শিক্ষা, গবেষণাধর্মী প্রতিষ্ঠান, উন্নত প্রযুক্তির ব্যবহার, আধুনিক কলাকৌশল ও পদ্ধতি প্রভৃতি মিলে গড়ে ওঠে। যেসব দেশ বিজ্ঞান ও প্রযুক্তিগত পরিবেশে উন্নত তারা শিল্প-বাণিজ্যেও উন্নত। এছাড়া, প্রযুক্তিগত উন্নয়ন উৎপাদন প্রক্রিয়াকে সহজ করে।"
        },
        {
          "label": "গ",
          "question": "",
          "explanation": "নাসির সাহেবের হাসপাতাল করার কাজটি সেবা শিল্পের অন্তর্গত। এ শিল্পের মাধ্যমে জনগণের জন্য সেবা সৃষ্টি ও তা সরবরাহ করা হয়। এটি মানুষের জীবনকে সহজ, সুন্দর ও আরামদায়ক করে। গ্যাস, পানি ও বিদ্যুৎ সরবরাহ, পর্যটন স্থান, হাসপাতাল, ব্যাংকিং ও বিমা প্রতিষ্ঠান এ শিল্পের অন্তর্গত। নাসির সাহেব- একজন শিল্পপতি। তিনি নিজ গ্রামের স্বল্প আয়ের মানুষের কথা চিন্তা করেন। এজন্য তিনি আধুনিক সুযোগ-সুবিধা সম্বলিত একটি হাসপাতাল করার উদ্যোগ নেন। এখান থেকে অল্প আয়ের মানুষজন চিকিৎসা সেবা পাবে। এছাড়া, চিকিৎসার জন্য তাদের শহরেও যেতে হবে না। ফলে তাদের সময় ও শ্রম সাশ্রয় হবে। এটি তাদের জীবনযাত্রাকে সহজ করবে। এসব বৈশিষ্ট্য সেবা শিল্পের সাথে সম্পর্কিত। সুতরাং, নাসির সাহেবের হাসপাতাল করার কাজটি সেবামূলক শিল্পের আওতায় পড়ে।'"
        },
        {
          "label": "ঘ",
          "question": "",
          "explanation": "\"উদ্দীপকের নাসির সাহেবের সামগ্রিক কর্মকাণ্ড শিল্পকেন্দ্রিক ও জনবান্ধব\"- উক্তিটি যথার্থ বলে আমি মনে করি। ব্যবসায় ও শিল্প অর্থনৈতিক শক্তির অন্যতম উৎস। এর মাধ্যমে ব্যক্তিক উন্নয়ন ও আয়ের ব্যবস্থা হয়। পাশাপাশি সমাজ ও দেশের জনগণের জীবনমানেরও পরিবর্তন আসে। নাসির সাহেব একজন শিল্পপতি। তিনি পরীক্ষামূলকভাবে টেক্সটাইল ব্যবসায় শুরু করেন। এখানে তিনি মশারি উৎপাদন করেন। অর্থাৎ, তিনি উৎপাদন শিল্পের মাধ্যমে কাজ করেন। অল্প সময়েই তার উৎপাদিত পণ্যের ব্যাপক চাহিদা তৈরি হয়। দেশের চাহিদা পূরণ করে তিনি এখন দেশের বাইরেও মশারি রপ্তানি করেন। এভাবে তিনি নিজ শিল্পের মাধ্যমে আন্তর্জাতিক বাজারে প্রবেশ করেন। এছাড়া নাসির সাহেব তার গ্রামের স্বল্প আয়ের মানুষের কথা ভাবেন। এজন্য তিনি আধুনিক সুযোগ-সুবিধা সম্বলিত একটি হাসপাতাল করার উদ্যোগ নেন। এটি সেবা শিল্পের আওতাভুক্ত কাজ। এর মাধ্যমে এলাকার জনগণ মানসম্মত চিকিৎসা সেবার নিশ্চয়তা পাবে। ফলে তাদের জীবনমানও উন্নত হবে। এভাবে নাসির সাহেব তার শিল্পকেন্দ্রিক কাজের পাশাপাশি জনবান্ধব কাজও করছেন।"
        }
      ]
    },
    {
      "number": "10",
      "uddipok": "শহিদ, জসিম ও নাজিম একটি কনফেকশনারির মালিক। তারা ব্যবসায়ের লাভ-ক্ষতি সমহারে বণ্টন করে নেয়। চুক্তির শর্তানুযায়ী তারা কেউ এককভাবে কনফেকশনারি পণ্যের ব্যবসায় করতে পারবে না। কিন্তু জসিম এককভাবে ছোট পরিসরে একটি পাউরুটি উৎপাদনের কারখানা শুরু করলে নাজিম তার অংশ মুনিরের কাছে বিক্রি করে দেয়। ব্যবসায়ের মূল উদ্যোক্তা শহিদ এতে বেশ বেকায়দায় পড়ে যায়।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "একজন ব্যক্তির মালিকানায় প্রতিষ্ঠিত, পরিচালিত ও নিয়ন্ত্রিত ব্যবসায় হলো একমালিকানা ব্যবসায়।"
        },
        {
          "label": "খ",
          "question": "",
          "explanation": "সরকার কর্তৃক নির্ধারিত নিবন্ধকের অফিসে অংশীদারি প্রতিষ্ঠানের চুক্তিপত্র সংরক্ষণ ও নাম তালিকাভুক্ত করাকে অংশীদারি ব্যবসায়ের নিবন্ধন বলে। নিবন্ধিত অংশীদারি ব্যবসায় অপর অংশীদারের বিরুদ্ধে অধিকার আদায়ের জন্য মামলা করতে পারে। এ ব্যবসায় তৃতীয় পক্ষের বিরুদ্ধেও মামলা করতে পারে। এছাড়া, পাল্টা পাওনা আদায়ে নিবন্ধিত অংশীদারি ব্যবসায় সুবিধা পায়। তাই অংশীদারি ব্যবসায়ের নিবন্ধন করাটাই বেশি যৌক্তিক।"
        },
        {
          "label": "গ",
          "question": "",
          "explanation": "নাজিমের কাজটির কারণে আইনের ৪৪ ধারা অনুযায়ী আদালতের নির্দেশে অংশীদারি ব্যবসায়ের বিলোপসাধন ঘটে। ১৯৩২ সালের অংশীদারি আইনের ৪৪ ধারায় আদালতের মাধ্যমে বিলোপসাধনের কথা উল্লেখ আছে। এক্ষেত্রে কোনো অংশীদার ইচ্ছাকৃতভাবে চুক্তি ভঙ্গ করলে বা কোনো অংশীদার অন্য অংশীদারদের না জানিয়ে মালিকানা বিক্রি বা হস্তান্তর করলে ব্যবসায়টি আদালতের মাধ্যমে বিলুপ্ত হয়। এছাড়াও কোনো অংশীদারের মস্তিষ্ক বিকৃতি কিংবা কোনো অংশীদার দায়িত্ব পালনে চিরতরে অসমর্থ হলেও বিলোপসাধন হয়ে থাকে। উদ্দীপকের শহিদ, জসীম ও নাজিম একটি কনফেকশনারির মালিক। চুক্তির শর্ত অনুযায়ী তারা কেউ এককভাবে কনফেকশনারি পণ্যের ব্যবসায় করতে পারবে না। কিন্তু জসীম পাউরুটি উৎপাদন কারখানা দেয়। আর নাজিম তার অংশ মুনিরের কাছে বিক্রি করে দেয়। এক্ষেত্রে নাজিম অন্য অংশীদারদের না জানিয়ে মালিকানা হস্তান্তর করায় ব্যবসায়টির চুক্তি ভঙ্গ হবে। এর সাথে আদালত কর্তৃক অংশীদারি ব্যবসায় বিলোপসাধনের বৈশিষ্ট্যের মিল রয়েছে। তাই অংশীদারি আইনের ৪৪ ধারা অনুযায়ী ব্যবসায়টির আদালতের নির্দেশে বিলোপসাধন হবে।"
        },
        {
          "label": "ঘ",
          "question": "",
          "explanation": "\"অংশীদারি ব্যবসায় মূলত চুক্তি ও বিশ্বাসকেন্দ্রিক ব্যবসায়\"-উদ্দীপকের আলোকে উক্তিটি যথার্থ বলে আমি মনে করি। অংশীদাররা পারস্পরিক আস্থা ও বিশ্বাসের ভিত্তিতে চুক্তি সম্পাদনের মাধ্যমে অংশীদারি ব্যবসায় গঠন করে। অংশীদারদের মধ্যে যেকোনো সমস্যা চুক্তির মাধ্যমে সমাধান করা হয়। আবার, অংশীদারদের মধ্যে আস্থা ও বিশ্বাসের অভাবে বিরোধ দেখা দিলে ব্যবসায়ের বিলোপ হয়। উদ্দীপকের শহিদ, জসীম ও নাজিম একটি কনফেকশনারির মালিক। চুক্তি অনুযায়ী তারা ব্যবসায়ের লাভ-ক্ষতি সমহারে বণ্টন করে নেয়। এছাড়া চুক্তির শর্ত অনুযায়ী, কোনো অংশীদার এককভাবে কনফেকশনারি পণ্যের ব্যবসায় করতে পারবে না। কিন্তু জসীম পাউরুটির ব্যবসায় শুরু করে। অন্যদিকে, নাজিম তার অংশ মুনিরের কাছে বিক্রি করে দেয়। এতে ব্যবসায়ের মূল উদ্যোক্তা শহিদ সমস্যার সম্মুখীন হয়। উদ্দীপকের ব্যবসায় প্রতিষ্ঠানটির অংশীদারদের মধ্যে আস্থা ও বিশ্বাসের অভাব দেখা দেয়। এজন্য তারা চুক্তির শর্ত ভঙ্গ করে। তাই ব্যবসায়টির অস্তিত্ব বিলুপ্ত হয়ে যায়। এক্ষেত্রে জসীম ও নাজিম যদি বিশ্বাসের সাথে ব্যবসায় করতো তবে চুক্তির শর্ত ভঙ্গ হতো না। এতে শহিদের সাথে তাদের বিরোধ হতো না। ফলে ব্যবসায়টি দ্রুত সফলতা লাভ করতে পারতো। তাই বলা যায়, অংশীদারি ব্যবসায় মূলত চুক্তি ও বিশ্বাসকেন্দ্রিক ব্যবসায়।"
        }
      ]
    },
    {
      "number": "11",
      "uddipok": "কুলপাগলি গ্রামের স্বল্প শিক্ষিত বেকার যুবক কবির উপজেলা কৃষি বিভাগ থেকে প্রশিক্ষণ নিয়ে দুই একক উঁচু জমিতে পেঁপে চাষ করে প্রথম বছর কিছুটা লাভের মুখ দেখলেও পরের বছর বড় লোকসানের মুখে পড়েন। তারপর কুল চাষেও লোকসান হয়। ইউটিউবে ভিডিও দেখে তিনি আম চাষ শুরু করেন এবং পরবর্তী ৮ বছরের মধ্যে কবিরের সার্বিক তত্ত্বাবধানে পুরো কুলপাগলি গ্রামের মানুষদের জীবিকার্জনের প্রধান অবলম্বন হয়ে ওঠে আম চাষ। আত্মকর্মসংস্থানে উদ্বুদ্ধ করে কুলপাগলিকে একটি স্বনির্ভর গ্রামে পরিণত করায় ও অনেকের কাজের সংস্থান করার জন্য সংশ্লিষ্ট ঊর্ধ্বতন কর্তৃপক্ষ 'কবিরকে পুরস্কৃত করে।",
      "tag": "DB 22",
      "sub_questions": [
        {
          "label": "ক",
          "question": "",
          "explanation": "ব্যবসায়ের দৈনন্দিন কাজ পরিচালনার জন্য যে মূলধন প্রয়োজন হয় তাকে চলতি মূলধন বলে।"
        },
        {
          "label": "খ",
          "question": "",
          "explanation": "স্বল্প পুঁজি, নিজস্ব চিন্তা ও দক্ষতাকে কাজে লাগিয়ে ন্যূনতম ঝুঁকি নিয়ে নিজের প্রচেষ্টায় জীবিকা অর্জনের ব্যবস্থা করা হলো আত্মকর্মসংস্থান। আত্মকর্মসংস্থান একটি স্বাধীন পেশা। এজন্য উদ্যোক্তা যেকোনো সময় এটি 'গঠন ও সম্প্রসারণ করতে পারে। আত্মকর্মসংস্থানে আয় প্রথমে সীমিত হলেও পরে এ থেকে আয় বাড়ার সম্ভাবনা বেশি থাকে। তাই আত্মকর্মসংস্থানে জীবিকা অর্জনের পাশাপাশি প্রচুর আয়ের সুযোগ বিদ্যমান।"
        },
        {
          "label": "গ",
          "question": "",
          "explanation": "কবিরের ইউটিউব দেখে আম চাষ করা প্রশিক্ষণের মধ্যে পড়ে বলে আমি মনে করি। কোনো বিশেষ কাজ যথাযথভাবে সম্পাদনে জ্ঞান ও দক্ষতা বাড়াতে প্রশিক্ষণ প্রয়োজন। জ্ঞান ও দক্ষতা বাড়ানোর মাধ্যমে এটি প্রশিক্ষণার্থীকে কাজের প্রকৃতি ও পরিবেশের সাথে পরিচিত করে তোলে। এতে প্রশিক্ষণার্থীর মনোবল বাড়ে। ফলে তারা আত্মবিশ্বাস ও দক্ষতা নিয়ে কাজ করার উৎসাহ পায়। উদ্দীপকে কবির তার গ্রামে পেঁপে ও কুল চাষ করে লোকসানের মুখে পড়েন। এরপর নতুন কিছু চাষাবাদের কৌশল ও উপায় খুঁজতে তিনি ইউটিউবের সাহায্য নেন। এতে তিনি তার এলাকার মাটি ও আবহাওয়ার সাথে সঙ্গতিপূর্ণ আধুনিক আম চাষের উপায়, পদ্ধতি খুঁজে পান। ফলে তিনি আবারও নতুন উদ্যমে কাজ শুরু করেন। এবার তিনি আম চাষে পূর্ণ সফলতা পেয়েছেন। এক্ষেত্রে ইউটিউব তাকে আম চাষের আধুনিক উপায় ও পদ্ধতির ধারণা দিয়ে তার দক্ষতা, মনোবল বাড়িয়েছে। এভাবে কাজের দক্ষতা অর্জনের বিষয়টি প্রশিক্ষণের সাথে সঙ্গতিপূর্ণ। তাই কবিরের ইউটিউব দেখে আম চাষ করা প্রশিক্ষণের অন্তর্ভুক্ত বলে আমি মনে করি।"
        },
        {
          "label": "ঘ",
          "question": "",
          "explanation": "সফল উদ্যোক্তার গুণাবলি থাকায় কবির একজন সফল উদ্যোক্তা বলে আমি মনে করি। ব্যবসায়ের ক্ষেত্রে বিরাজমান পরিবেশ সবসময় অনুকূল হয় না। এক্ষেত্রে সফল উদ্যোক্তারা বিভিন্ন গুণাবলির (যেমন: উদ্ভাবনী শক্তি, ঝুঁকি গ্রহণের মানসিকতা, সাহসিকতা, নমনীয়তা ইত্যাদি) মাধ্যমে বাধা মোকাবিলা করে। এছাড়াও উদ্যোক্তারা ব্যবসায় প্রতিষ্ঠান স্থাপনের মাধ্যমে কর্মসংস্থানের ব্যবস্থা করেন। উদ্দীপকে কবির প্রথমে নিজস্ব উদ্যোগে পেঁপে, কুল চাষ করে লোকসানে পড়েন। কিন্তু তিনি এতে পিছপা হননি। নতুন উদ্যমে তিনি ইউটিউব থেকে আম চাষের নতুন কলা-কৌশল শিখেন। এরপর তিনি তার আগের কৃষিকাজের ভুলগুলো ঠিক করে আম চাষ করে সফল হন। পরে তিনি গ্রামের আরও লোকদের এ কাজে ব্যবহার করে তাদের কর্মসংস্থানের সৃষ্টি করেন। কবির প্রথমে কৃষিকাজে সফলতা লাভ না করেও থেমে যাননি। তার সাহসী মানসিকতা, সাফল্য লাভের চেষ্টাই তাকে পরে আম চাষে সফল করেছে। এছাড়াও এতে তিনি শুধু তার আয়ের ব্যবস্থা করেননি। বরং গ্রামের আরও বেকার যুবককে আম চাষে উৎসাহিত করে স্বাবলম্বী করেছেন। তার এসব কাজ একজন সফল উদ্যোক্তার গুণাবলির বহিঃপ্রকাশ। তাই আমি মনে করি, কবির একজন সফল উদ্যোক্তা।"
        }
      ]
    }
  ]
}