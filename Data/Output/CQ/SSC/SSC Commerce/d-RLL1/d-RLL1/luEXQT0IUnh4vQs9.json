{
  "title": "ময়মনসিংহ বোর্ড ২০২৪",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "রফিক ও শফিক দুই বন্ধু চুক্তির ভিত্তিতে একটি ওষুধ তৈরির কারখানা করেন। উৎপাদিত পণ্যের গুণগত মান ভালো হওয়ায় দিন দিন চাহিদা বৃদ্ধি পাচ্ছে। কিন্তু আর্থিক সীমাবদ্ধতার কারণে ব্যবসায় সম্প্রসারণ ও - আধুনিকায়নে সমস্যা হচ্ছে। তাই তারা সংগঠনের ধরন পরিবর্তন করে ১৯৯৪ সালের আইন অনুযায়ী 'ABC কোং লিমিটেড' নামে প্রতিষ্ঠানটি নিবন্ধন করেন। তারা সদস্য সংখ্যা বৃদ্ধি করে নিজস্ব অর্থায়নে ব্যবসায় সম্প্রসারণ করেন এবং সুনামের সাথে ব্যবসায় পরিচালনা করছেন।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "সমবায়ের শাব্দিক অর্থ হলো সম্মিলিত উদ্যোগ বা প্রচেষ্টায় কাজ করা।"
        },
        {
          "label": "খ",
          "question": "",
          "explanation": "চুক্তি অনুযায়ী কোনো অংশীদারের দায় সীমাবদ্ধ হলে বা আইন অনুযায়ী সকল অংশীদারের সম্মতিতে কোনো নাবালককে সুবিধা প্রদানের জন্য অংশীদার করা হলে তাকে সীমিত অংশীদার বলা হয়।এ ধরনের অংশীদারদের দায় ব্যবসায়ে নিয়োজিত মূলধনের পরিমাণ দ্বারা সীমাবদ্ধ হয়। তারা ব্যবসায় পরিচালনায় অংশগ্রহণ করে না। চুক্তি অনুযায়ী কোনো নাবালক বা সাবালক ব্যক্তি এরূপ অংশীদার হতে পারে।"
        },
        {
          "label": "গ",
          "question": "",
          "explanation": "রফিক ও শফিকের প্রথম পর্যায়ের ব্যবসায়টি ছিল অংশীদারি ব্যবসায় সংগঠন। মুনাফা অর্জনের উদ্দেশ্যে দুই বা ততোধিক ব্যক্তি চুক্তিবদ্ধ হয়ে অংশীদারি ব্যবসায় গঠন করেন। এ ব্যবসায় যৌথভাবে পরিচালনা করা হয়। এছাড়া ব্যবসায়ের লাভ-ক্ষতি অংশীদারদের মধ্যে চুক্তি অনুযায়ী বণ্টন করা হয়। উদ্দীপকের রফিক ও শফিক চুক্তির ভিত্তিতে একটি ওষুধ তৈরির কারখানা গঠন করেছেন। এ চুক্তিই তাদের ব্যবসায়ের প্রধান ভিত্তি। এটির মধ্যে তাদের ব্যবসায় পরিচালনার যাবতীয় বিষয় (যেমন: মূলধন সরবরাহ, লাভ-ক্ষতি বণ্টন, পরিচালনা প্রভৃতি) উল্লেখ রয়েছে। আর এর আলোকেই তারা তাদের ব্যবসায়িক কাজ সম্পাদন করবেন। এসব বৈশিষ্ট্য অংশীদারি ব্যবসায়ের সাথে সামঞ্জস্যপূর্ণ। সুতরাং, মুনাফা অর্জনের উদ্দেশ্যে চুক্তির আওতায় রফিক ও শফিক প্রথম পর্যায়ে অংশীদারি ব্যবসায় গঠন করেছিলেন।"
        },
        {
          "label": "ঘ",
          "question": "",
          "explanation": "উদ্দীপকের রফিকরা পরবর্তীতে যৌথ মূলধনী ব্যবসায় গঠন করেছেন; যা দেশের অর্থনীতিতে আরও বেশি ভূমিকা রাখবে বলে আমি মনে করি। সাধারণত বেশি মূলধন সংগ্রহ ও ব্যবসায় সম্প্রসারণের জন্য যৌথ মূলধনী ব্যবসায় গঠন করা হয়। যৌথ মূলধনী ব্যবসায় ১৯৯৪ সালের কোম্পানি আইন অনুযায়ী গঠিত ও পরিচালিত হয়। এ ব্যবসায় বৃহৎ আয়তনের হয়ে থাকে। এজন্য এতে বেশি সংখ্যক লোকের কর্মসংস্থানের সুযোগ হয়। উদ্দীপকের রফিক ও শফিক প্রথমে অংশীদারি ব্যবসায় গঠন করেন। ব্যবসায়টির পণ্যের চাহিদা বাড়ায় তারা ব্যবসায় সম্প্রসারণ ও আধুনিকায়নের সিদ্ধান্ত নেন। কিন্তু তারা পর্যাপ্ত অর্থের অভাবে পরিকল্পনা অনুযায়ী কাজ করতে পারছিলেন না। তাই তারা প্রয়োজনীয় অর্থ সংগ্রহের উদ্দেশ্যে সাংগঠনিক ধরন পরিবর্তন করে যৌথ মূলধনী ব্যবসায় গঠন করেন। ব্যবসায়টি যৌথ মূলধনী হওয়ায় শেয়ার ও ঋণপত্র বিক্রি করে তারা প্রয়োজনীয় অর্থ সংগ্রহ করেন। এই অর্থ দিয়ে তারা সহজেই ব্যবসায়ের সম্প্রসারণ করতে পেরেছেন। এতে সেখানে অনেক লোকের কর্মসংস্থানের সুযোগ তৈরি হয়েছে। প্রতিষ্ঠানটির পণ্যের উৎপাদন, বাড়ায় এটি বেশি মানুষের ওষুধের চাহিদা পূরণ করছে। এছাড়া প্রতিষ্ঠানটি কর দেওয়ার মাধ্যমে সরকারের রাজস্ব আয় বাড়াতেও সহায়তা করছে। এভাবে রফিকদের যৌথ মূলধনী ব্যবসায়টি দেশের অর্থনীতিতে বেশি গুরুত্বপূর্ণ ভূমিকা রাখবে।"
        }
      ]
    },
    {
      "number": "2",
      "uddipok": "আরবিসি কোম্পানি মানসম্মত পণ্য সরবরাহ করে দেশে ব্যাপক জনপ্রিয়তা অর্জন করেছে। প্রতিষ্ঠানটি ও সরকারের মধ্যে চুক্তিবদ্ধ সম্পর্কের কারণে অন্য কোনো কোম্পানি তাদের পণ্য নকল করে বাজারে সরবরাহ করতে পারছে না। তারা উৎপাদিত পণ্যের ওপর RBC অক্ষর ব্যবহার করে থাকে।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "কোনো খ্যাতনামা কোম্পানির নাম ব্যবহার এবং এর পণ্য বা সেবা তৈরি ও বিক্রি করার অধিকার হলো ফ্রানসাইজিং।"
        },
        {
          "label": "খ",
          "question": "",
          "explanation": "লাইসেন্স হলো ব্যবসায় করার অনুমতিপত্র। ব্যবসায়ের ক্ষেত্রে প্রতিষ্ঠানকে সরকার কর্তৃক নির্ধারিত কর্তৃপক্ষের কাছ থেকে অনুমতির জন্য আবেদন করতে হয়। আবেদন ফরমের সাথে নির্দিষ্ট হারে ফি জমা দিতে হয়। অনুমতিপত্র পাওয়ার পর প্রতিষ্ঠানটি ব্যবসায় করার অনুমোদন পায়। এটিই লাইসেন্স বলে পরিচিত।"
        },
        {
          "label": "গ",
          "question": "",
          "explanation": "উদ্দীপকে সরকারের সাথে আরবিসি কোম্পানি পেটেন্ট চুক্তিতে আবদ্ধ হয়েছে। পেটেন্ট পণ্য বা সেবার উদ্ভাবক বা আবিষ্কারক ও সরকারের মধ্যে একটি চুক্তি। এর মাধ্যমে আবিষ্কারক আবিষ্কৃত পণ্যের উন্নয়ন, ব্যবহার ও বিক্রির একক অধিকার ভোগ করেন। এর মাধ্যমে উদ্ভাবনকারীর আর্থিক স্বার্থ রক্ষা পায়। উদ্দীপকের আরবিসি কোম্পানি মানসম্পন্ন পণ্য সরবরাহ করে। কোম্পানিটি সরকারের সাথে একটি চুক্তি করেছে। উক্ত চুক্তির ফলে প্রতিষ্ঠানটি পণ্যের ওপর একক অধিকার অর্জন করেছে। প্রতিষ্ঠানটির উদ্ভাবিত পণ্য এখন অন্য কোনো কোম্পানি নকল করতে পারবে না। আর নকল করলেও ক্ষতিপূরণ আদায় করা সম্ভব হবে। এসব কারণে কোম্পানিটি বছরের পর বছর সফলতার সাথে ব্যবসায় পরিচালনা করতে পারছে। এসব বৈশিষ্ট্যের সাথে পেটেন্ট চুক্তির মিল আছে। তাই বলা যায়, আরবিসি কোম্পানি সরকারের সাথে পেটেন্ট চুক্তি সম্পাদন করেছে।"
        },
        {
          "label": "ঘ",
          "question": "",
          "explanation": "কোম্পানিটির পণ্যের গায়ে ট্রেডমার্ক হিসেবে ব্যবহৃত RBC অক্ষর মালিকপক্ষের আইনগত অধিকার সুরক্ষিত করে। স্বাতন্ত্র্যতা হলো ট্রেডমার্ক বা পণ্য প্রতীকের মূল বিষয়। এর মূল উদ্দেশ্য হলো অন্য কোনো পণ্য বা প্রতিষ্ঠান থেকে এর ভিন্নতা রক্ষা করা। ট্রেডমার্ক নেওয়া হলে ক্রেতা বা ভোক্তারা সহজেই কোনো নির্দিষ্ট প্রতিষ্ঠানের পণ্যকে শনাক্ত করতে পারেন। উদ্দীপকের আরবিসি কোম্পানি মানসম্পন্ন পণ্য সরবরাহের মাধ্যমে বাজারে একচেটিয়া ব্যবসায় করছে। প্রতিষ্ঠানটি সরকারের সাথে পেটেন্ট চুক্তি সম্পন্ন করেছে। এ কারণে এর পণ্য কেউ নকল করতে পারছে না। এছাড়া কোম্পানি তাদের প্রতিটি পণ্যের মোড়কে RBC অক্ষর ব্যবহার করে। ফলে কোম্পানির প্রতিটি পণ্যের স্বাতন্ত্র্য প্রকাশ পায়। প্রতিষ্ঠানটির পণ্যের মোড়কে ব্যবহৃত RBC অক্ষর ট্রেডমার্কের অন্তর্ভুক্ত। এ কারণে যে কেউ প্রতিষ্ঠানটির পণ্য শনাক্ত করতে পারবে। এতে ক্রেতাদের নকল পণ্য কেনার আশঙ্কা থাকে না। ফলে ক্রেতাদের কাছে প্রতিষ্ঠানটির জনপ্রিয়তা বেড়ে যায়। আবার, এ কোম্পানির অনুমতি ছাড়া অন্য কোনো কোম্পানি RBC অক্ষরটি ব্যবহার করতে পারবে না। আর ব্যবহার করলেও উক্ত কোম্পানির বিরুদ্ধে আইনি ব্যবস্থা নেওয়া যাবে। তাই কোম্পানিটির পণ্যের গায়ে ট্রেডমার্ক হিসেবে RBC অক্ষর ব্যবহারের যৌক্তিকতা রয়েছে।"
        }
      ]
    },
    {
      "number": "3",
      "uddipok": "জনাব রাফি পড়াশোনা শেষ করে আটা তৈরির কারখানা স্থাপন করেন। তিনি তার কারখানায় নির্দিষ্ট সময়ে কী পরিমাণ অর্থ আসে ও ব্যয় হয় তার প্রকৃত অবস্থা জানার জন্য একটি বিবরণী তৈরি করেন। তিনি মোট ব্যয় ও বিক্রয়মূল্যের মধ্যে একটি পর্যায় নির্ণয় করেন, যেখান থেকে কাঙ্ক্ষিত মুনাফা লাভের আশায় পণ্যের সঠিক মূল্য নির্ধারণ ও বিক্রয়ের পরিমাণ বৃদ্ধির কার্যক্রম গ্রহণ করা যায়।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "ব্যবসায় প্রকল্প প্রণয়নের শেষ ধাপ হলো একটি সুন্দর প্রতিবেদন তৈরি করা।"
        },
        {
          "label": "খ",
          "question": "",
          "explanation": "বাজার জরিপ হলো কোনো নির্দিষ্ট পণ্যের চাহিদা, পছন্দ, আগ্রহ, বুচি প্রভৃতি জানার উপায়। বাজার জরিপে ক্রেতা বা গ্রাহকের ওপর সমীক্ষা চালানো হয়। এর মাধ্যমে পণ্য বা সেবা সম্পর্কে ক্রেতাদের দৃষ্টিভঙ্গি, আগ্রহ, রুচি প্রভৃতি যাচাই করা হয়। এতে পণ্যের সম্ভাব্য বাজার সম্পর্কে পূর্ণাঙ্গ ধারণা পাওয়া যায়।"
        },
        {
          "label": "গ",
          "question": "",
          "explanation": "জনাব রাফি কারবারের প্রকৃত অবস্থা জানার জন্য প্রাক্কলিত নগদানপ্রবাহ বিবরণী তৈরি করেন। এ বিবরণীতে একটি নির্দিষ্ট সময়ের নগদ আয়-ব্যয়ের পরিমাণ সংরক্ষণ করা হয়। এটি দৈনিক, সাপ্তাহিক ও মাসিক ভিত্তিতে তৈরি করা যায় নগদানপ্রবাহ বিবরণী তৈরি করার ফলে ব্যবসায়ের নগদের প্রকৃত অবস্থান জানা যায়। উদ্দীপকের জনাব রাফি পড়াশোনা শেষ করে একটি আটা তৈরির কারখানা স্থাপন করেন। এ আটা বিক্রি করে তিনি অর্থ আয় করেন। আবার, মিল পরিচালনার জন্য তাকে প্রতিনিয়ত বিভিন্ন ব্যয় বহন করতে হয়। জনাব রাফি নগদ অর্থের লেনদেনগুলো সুষ্ঠুভাবে একটি বিবরণীতে তালিকাবদ্ধ করেন। ফলে একটি নির্দিষ্ট সময় শেষে ব্যবসায়ে কী পরিমাণ নগদ অর্থ আছে তা তিনি জানতে পারেন। এসব বৈশিষ্ট্যের সাথে প্রাক্কলিত নগদানপ্রবাহ বিবরণীর মিল আছে। তাই বলা যায়, জনাব রাফি ব্যবসায়ের জন্য প্রাক্কলিত নগদানপ্রবাহ বিবরণী তৈরি করেন।"
        },
        {
          "label": "ঘ",
          "question": "",
          "explanation": "জনাব রাফির ব্যবসায়ে মূল্য নির্ধারণে সম আয়-ব্যয় বিশ্লেষণ। পদ্ধতিটি অনুসরণ করা হয়েছে, যা যথার্থ বলে আমি মনে করি। সম আয়-ব্যয় ব্যবসায়ের এমন একটি অবস্থা, যেখানে প্রতিষ্ঠানের আয়-ব্যয় সমান হয়। এ বিন্দু বিশ্লেষণের মাধ্যমে পণ্যের মূল্য ও বিক্রয়ের পরিমাণ নির্ধারণ করা সহজ হয়। আবার, সম আয়-ব্যয় বিশ্লেষণের মাধ্যমে মুনাফা পরিকল্পনা প্রণয়ন করা যায়। উদ্দীপকের জনাব রাফি পড়াশোনা শেষ করে একটি আটা তৈরির কারখানা স্থাপন করেন। তিনি সঠিক মূল্য নির্ধারণ করে পণ্য বিক্রি করেন। এজন্য তিনি পণ্যের উৎপাদন ব্যয় ও বিক্রয়মূল্যের মধ্যে সমতা করেন। এটি সম আয়-ব্যয় বিশ্লেষণ পদ্ধতি হিসেবে পরিচিত। সম আয়-ব্যয় বিশ্লেষণে জানা যায় কী পরিমাণ পণ্য উৎপাদন ও বিক্রি করলে লাভ-ক্ষতি কিছুই হবে না। অর্থাৎ, ব্যবসায়ের আয়-ব্যয় সমান হবে। এ বিন্দুর বেশি বিক্রি করলেই ব্যবসায়ে লাভ হবে। এজন্য জনাব রাফি প্রত্যাশিত মুনাফা যোগ করে পণ্যের সঠিক মূল্য নির্ধারণ করতে পারেন। ফলে সহজেই ব্যবসায়ে সফলতা আসে। তাই বলা যায়, জনাব রাফির ব্যবসায়ে সম আয়-ব্যয় বিশ্লেষণ পদ্ধতি ব্যবহার করে পণ্যের মূল্য নির্ধারণ করা হয়েছে।"
        }
      ]
    },
    {
      "number": "4",
      "uddipok": "মি. রিমু কক্সবাজারে 'রিমু সল্ট ইন্ডাস্টিজ লি.' নামে একটি লবণ প্রসেসিং কারখানা স্থাপন করেন। তার জমি ও কারখানার ভবন ব্যতিরেকে অন্যান্য স্থায়ী সম্পদের মূল্য ৭৫ লক্ষ টাকা।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "নকশি কাঁথা কুটির শিল্পের অন্তর্গত।"
        },
        {
          "label": "খ",
          "question": "",
          "explanation": "যেসব প্রতিষ্ঠানে যন্ত্রপাতি কিংবা স্থায়ী সম্পদ বা মেধাসম্পদ ব্যবহারের মাধ্যমে সেবামূলক কাজ করা হয়, সেগুলোকে সেবা শিল্প বলে। এই শিল্পে কোনো কাজ বা সুবিধা দিয়ে মানুষের জীবনকে আরামদায়ক করে তোলার চেষ্টা করা হয়। মৎস্য আহরণ, নির্মাণ শিল্প ও হাউজিং, অটোমোবাইল সার্ভিসিং, বিনোদন শিল্প, হর্টিকালচার, ফুল চাষ, পর্যটন ও সেবা, 'হাসপাতাল ও ক্লিনিক, প্রভৃতি সেবা শিল্পের অন্তর্ভুক্ত।"
        },
        {
          "label": "গ",
          "question": "",
          "explanation": "মি. রিমুর ব্যবসায়টি উৎপাদনমুখী ক্ষুদ্র শিল্পের অন্তর্গত। এ ধরনের শিল্প পণ্য উৎপাদনের সাথে জড়িত। এ শিল্পে জমি ও কারখানা ভবন ছাড়া স্থায়ী সম্পদের মূল্য ৭৫ লক্ষ থেকে ১৫ কোটি টাকার মধ্যে হয়। আর সদস্য সংখ্যা ৩১ থেকে ১২০ জনের মধ্যে সীমাবদ্ধ থাকে। উদ্দীপকে মি. রিমু একজন ব্যবসায়ী। তিনি কক্সবাজারে 'রিমু সল্ট ইন্ডাস্ট্রিজ লি.' নামে একটি লবণ প্রক্রিয়াজাত কারখানা স্থাপন করেন। প্রতিষ্ঠানটিতে সাগরের পানি প্রক্রিয়াজাত করে লবণ উৎপাদন করা হয়। এক্ষেত্রে এটি একটি উৎপাদনধর্মী প্রতিষ্ঠান। এটি স্থাপনে মি. রিমুর বিনিয়োগকৃত মূলধনের পরিমাণ ছিল ৭৫ লক্ষ টাকা। মূলধন ও কাজের প্রক্রিয়া বিবেচনায় এর সাথে উৎপাদনমুখী ক্ষুদ্র শিল্পের মিল আছে। সুতরাং, মি. রিমুর কারখানাটি উৎপাদনমুখী ক্ষুদ্র শিল্পের অন্তর্গত।"
        },
        {
          "label": "ঘ",
          "question": "",
          "explanation": "কাঁচামালের সহজলভ্যতা বিবেচনায় শিল্পটি স্থাপনে মি. রিমুর কক্সবাজারকে নির্বাচন করা যৌক্তিক হয়েছে বলে আমি মনে করি। ব্যবসায় স্থাপনে অনেক বিষয় বিবেচনা করতে হয়। যেমন: কাঁচামালের সহজলভ্যতা, ক্রেতার সংখ্যা, বাজারজাতকরণ সুবিধা প্রভৃতি। এসব বিষয়ের ওপর ব্যবসায়ের সফলতা অনেকাংশে নির্ভর করে। উদ্দীপকের মি. রিমু একটি লবণ প্রক্রিয়াজাতকরণ কারখানা স্থাপন করেন। এক্ষেত্রে শিল্পের অবস্থান হিসেবে তিনি কক্সবাজারকে বেছে নেন। কারণ সেখানে লবণ তৈরির কাঁচামাল সহজেই পাওয়া যায়। এ কাঁচামালের মাধ্যমে উৎপাদিত লবণ তৈরি করে তিনি ক্রেতাদের কাছে বিক্রি করেন। কক্সবাজার একটি সমুদ্র তীরবর্তী অঞ্চল। আর সমুদ্রের পানি লবণাক্ত হওয়ায় এটি লবণ তৈরির একটি উপযুক্ত কাঁচামালের স্থান। এজন্য তিনি সহজেই সমুদ্রের পানি উত্তোলন করে লবণ উৎপাদন করতে পারছেন। ফলে কাঁচামাল পরিবহনে তার ব্যয় কম হচ্ছে। এতে তিনি কম ব্যয়ে লবণ উৎপাদন করে লাভবান হচ্ছেন। সুতরাং, কাঁচামালের সহজলভ্যতা বিবেচনায় নিয়েই মি. রিমু কক্সবাজারে শিল্পটি স্থাপন করেছিলেন।"
        }
      ]
    },
    {
      "number": "5",
      "uddipok": "মি. শিশির একটি প্রতিষ্ঠানের মানবসম্পদ ব্যবস্থাপক। তিনি ঝুঁকি আছে জেনেও অনেক কাজে হাত দেন। কর্মীদের সাথে সততার সাথে কার্য সম্পাদন করেন। তিনি কর্মীদের মতামতের মূল্যায়ন করেন। ফলে কর্মী ও গ্রাহক উভয়ের কাছ থেকে তিনি শ্রদ্ধা ও বিশ্বাস অর্জন করেন।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "নারী-পুরুষের ভিন্ন ভিন্ন দৃষ্টিভঙ্গি ও সামাজিক অবস্থান সম্পর্কে সচেতন থাকাকে জেন্ডার সচেতনতা বলে।"
        },
        {
          "label": "খ",
          "question": "",
          "explanation": "প্রাতিষ্ঠানিক লক্ষ্য অর্জনে অন্যদের সামর্থ্য ব্যবহার করে কাজ করিয়ে নেওয়ার দক্ষতা ও কৌশল হলো ব্যবস্থাপনা। এটি ধারাবাহিক কিছু কাজের সমষ্টি। যেমন: পূর্বানুমান ও পরিকল্পনা, সংগঠিতকরণ, নির্দেশনা, প্রেষণা, সমন্বয়সাধন ও নিয়ন্ত্রণ। এ কাজগুলো সম্পাদনে সাধারণত বস্তুগত ও অবস্তুগত উপকরণ ব্যবহার করা হয়ে থাকে।"
        },
        {
          "label": "গ",
          "question": "",
          "explanation": "মি. শিশিরের মধ্যে বিদ্যমান নেতৃত্ব হলো গণতান্ত্রিক নেতৃত্ব। এ নেতৃত্বে নেতা অধস্তনদের সাথে আলোচনা করে সিদ্ধান্ত গ্রহণ করেন। এক্ষেত্রে নেতা সব ক্ষমতা নিজের কাছে কেন্দ্রীভূত রাখেন না। তিনি প্রয়োজনে কর্তৃত্ব অধস্তনদেরও দেন। কর্মীদের কাছ থেকে তথ্য সংগ্রহ করেন। এছাড়া যেকোনো বিষয়ে কর্মীদের মতামত ও জবাবদিহিতা আশা করেন। উদ্দীপকে মি. শিশির একটি প্রতিষ্ঠানের মানবসম্পদ ব্যবস্থাপক। তিনি কর্মীদের সাথে সততার সাথে কার্য সম্পাদন করেন। আবার তিনি কর্মীদের মতামতের মূল্যায়ন করেন। এতে কর্মীরা নিজেদেরকে প্রতিষ্ঠানের অংশ মনে করে। ফলে কর্মী ও গ্রাহক উভয়ের কাছ থেকে তিনি শ্রদ্ধা ও বিশ্বাস অর্জন করেন। এসবের সাথে গণতান্ত্রিক নেতৃত্বের মিল আছে। সুতরাং, মি. শিশিরের মধ্যে গণতান্ত্রিক নেতৃত্ব বিদ্যমান।"
        },
        {
          "label": "ঘ",
          "question": "",
          "explanation": "মি. শিশিরের মধ্যে একজন আদর্শ নেতার সাহস ও সততা এবং মানবিক সম্পর্ক অনুধাবন গুণটি পরিলক্ষিত হয়। একজন আদর্শ নেতার প্রতিষ্ঠানের সব বিষয়ে জ্ঞান থাকা উচিত। ঝুঁকি আছে জেনেও তিনি সাহসিকতার সাথে বিভিন্ন কাজ শুরু করেন। সততার সাথে কাজ সম্পাদন করে তিনি কর্মীদের বিশ্বাস ও শ্রদ্ধা অর্জন করেন। আবার তিনি কর্মীদেরর মতামতের গুরুত্ব দিয়ে তাদের কার্যকর করে তোলেন। উদ্দীপকে মি. শিশির একটি প্রতিষ্ঠানের মানবসম্পদ ব্যবস্থাপক। তিনি ঝুঁকি আছে জেনেও অনেক কাজে হাত দেন। তিনি কর্মীদের সাথে সততার সাথে কার্য সম্পাদন করেন। ফলে কর্মীদের কাছ থেকে তিনি শ্রদ্ধা ও বিশ্বাস অর্জন করেন। তিনি কর্মীদের মতামতকেও গুরুত্ব দেন। এভাবে তার মধ্যে আদর্শ নেতার সাহস, সততা ও মানবিক সম্পর্ক অনুধাবন গুণ ফুটে ওঠে। মি. শিশির সাহসের সাথে ঝুঁকিপূর্ণ ও চ্যালেঞ্জিং কাজে হাত দেন। এতে কর্মীরা কাজে উৎসাহ পায়। তিনি সততার সাথে কাজ করায় কর্মীদের বিশ্বাস অর্জন করতে পারেন। আবার তিনি কর্মীদের মনোভাব অনুধাবন করে তাদের পরিচালিত করেন। এতে কর্মীদের মনোবল বেড়ে যায়। তারা সুষ্ঠুভাবে দায়িত্ব সম্পন্ন করেন। সুতরাং, মি. শিশিরের উল্লিখিত গুণাবলি প্রতিষ্ঠানের জন্য ইতিবাচক ভূমিকা রাখে।"
        }
      ]
    },
    {
      "number": "6",
      "uddipok": "",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "পণ্য বা সেবা উৎপাদকের কাছ থেকে ভোক্তার কাছে পৌঁছে দেওয়া পর্যন্ত সব কাজের সমষ্টিই বিপণন।"
        },
        {
          "label": "খ",
          "question": "",
          "explanation": "ক্রেতা বা ভোক্তার রুচি, চাহিদা, বৈশিষ্ট্য ও আগ্রহকে বিশ্লেষণ ও মূল্যায়ন করা হলো ভোক্তা বিশ্লেষণ। ভোক্তা বিশ্লেষণ ছাড়া কখনো পরিপূর্ণ ভোক্তা সন্তুষ্টি বিধান করা সম্ভব হয় না। এ বিশ্লেষণের মাধ্যমে ভোক্তার চাহিদা অনুযায়ী পণ্য সরবরাহ করা যায়। তাই ব্যবসায়ের কাঙ্ক্ষিত লক্ষ্য এবং যথার্থ ভোক্তা সন্তুটি অর্জনের জন্য ভোক্তা বিশ্লেষণ করা প্রয়োজন।"
        },
        {
          "label": "গ",
          "question": "",
          "explanation": "১নং বণ্টন প্রণালিতে 'ক' চিহ্নিত স্থানে পাইকারের অবস্থান। উৎপাদিত পণ্য ভোক্তার কাছে পৌছে দিতে অনেক ক্ষেত্রে মধ্যস্থব্যবসায়ী হিসেবে পাইকারের সাহায্য নেওয়া হয়। পাইকার মুনাফা অর্জনের লক্ষ্যে উৎপাদনকারী থেকে পণ্য কিনে খুচরা ব্যবসায়ীর কাছে বিক্রি করে। সাধারণত ধান, পাট, সরিষা, আম প্রভৃতি কৃষিজাত পণ্য পাইকারের মাধ্যমে খুচরা ব্যবসায়ীর নিকট পৌঁছায়। উদ্দীপকের ১নং বণ্টন প্রণালিতে প্রথমে অবস্থান করছে উৎপাদনকারী। উৎপাদনকারীর পরে অবস্থান করছে 'ক'। এরপর খুচরা বিক্রেতার অবস্থান। আর সবশেষে অবস্থান করছে ভোক্তা। অর্থাৎ, উৎপাদনকারীর কাছ থেকে পণ্য প্রথমে 'ক' এর কাছে যায়। এরপর তা খুচরা বিক্রেতার কাছে। আর সবশেষে তা ভোক্তার কাছে। সাধারণত উৎপাদকের কাছ থেকে পাইকার বিপুল পরিমাণ পণ্য কিনে তা খুচরা ব্যবসায়ীর কাছে বিক্রি করে। অর্থাৎ, উৎপাদক ও খুচরা ব্যবসায়ীর মাঝে বণ্টন প্রণালিতে পাইকার অবস্থান করে। সুতরাং, ১নং বণ্টন প্রণালিতে 'ক' চিহ্নিত স্থানে পাইকার অবস্থান করছে।"
        },
        {
          "label": "ঘ",
          "question": "",
          "explanation": "উদ্দীপকের ১নং বণ্টন প্রণালি হলো 'পাইকার ও খুচরা ব্যবসায়ীর মাধ্যমে বিক্রয়' এবং ২নং বণ্টন প্রণালি হলো 'খুচরা ব্যবসায়ীর মাধ্যমে বিক্রয়'। পণ্যের ধরন ও বৈশিষ্ট্যের ভিত্তিতে এদের মধ্যে পার্থক্য বিদ্যমান। উৎপাদিত পণ্য উৎপাদক থেকে ভোক্তা পর্যন্ত পৌছাতে বণ্টন প্রণালি সাহায্য করে থাকে। পণ্য বা সেবার ধরন, মধ্যস্থতাকারীর সংখ্যা প্রভৃতির ওপর বণ্টন প্রণালিতে পার্থক্য দেখা যায়। এছাড়া পণ্যের বিভিন্ন বণ্টন প্রণালিতে এর ভিন্নতার সাথে সাথে পণ্য বণ্টনে কম সময়, পণ্যের দাম কম-বেশি হয়ে থাকে। উদ্দীপকে ১নং বণ্টন প্রণালিতে উৎপাদক ও ভোক্তার মাঝে দুইজন মধ্যস্থকারবারি রয়েছে। একজন হলো পাইকারি বিক্রেতা ও অন্যজন হলো খুচরা বিক্রেতা। অর্থাৎ, প্রথম বণ্টন প্রণালিটি হলো 'পাইকার ও খুচরা ব্যবসায়ীর মাধ্যমে বিক্রয়'। অন্যদিকে, ২নং বণ্টন প্রণালিতে উৎপাদক ও ভোক্তার মাঝে একজন মধ্যস্থব্যবসায়ী রয়েছে। তিনি হলেন খুচরা ব্যবসায়ী। অর্থাৎ, ২য় বণ্টন প্রণালিটি হলো 'খুচরা বিক্রেতার মাধ্যমে বিক্রয়'।' উদ্দীপকের ১ম বণ্টন প্রণালিতে পাইকার উৎপাদনকারীদের থেকে প্রচুর পরিমাণে পণ্য একসাথে কিনে আনে। পরে সেগুলো বিভিন্ন এলাকায় খুচরা ব্যবসায়ীর কাছে সরবরাহ করে। অন্যদিকে ২য় বণ্টন প্রণালিতে উৎপাদক খুচরা ব্যবসায়ীদের কাছে উৎপাদিত পণ্য বিক্রি করে। পরবর্তীতে ভোক্তারা সেসব পণ্য খুচরা বিক্রেতার থেকে কিনে নেয়। এক্ষেত্রে ১ম বণ্টন প্রণালিটি ২য়, বণ্টন প্রণালির তুলনায় দীর্ঘ। তাই ১ম. বণ্টন প্রণালির মাধ্যমে পণ্য বিপণনে ২য় বণ্টন প্রণালির তুলনায় বেশি সময় ও শ্রম ব্যয় হয়। এভাবে, ১ম ও ২য় বণ্টন প্রণালিতে পণ্য বিপণনে ভিন্নতা দেখা যায়।"
        }
      ]
    },
    {
      "number": "7",
      "uddipok": "জনাব আলী একটি সরিষার তেল উৎপাদন কারখানা স্থাপনের জন্য সরকারি সাহায্য সংস্থার দ্বারস্থ হয়েও বারবার ব্যর্থ হয়েছেন। অবশেষে একটি সুপ্রতিষ্ঠিত বেসরকারি সাহায্য সংস্থার সহযোগিতায় তিনি তার উদ্যোগ বাস্তবায়ন করেন এবং তার প্রতিষ্ঠানে অনেকের কর্মসংস্থান হয়।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "BITAC-এর পূর্ণরূপ হলো Bangladesh Industrial Technical Assistance Centre."
        },
        {
          "label": "খ",
          "question": "",
          "explanation": "উদ্যোক্তাকে ব্যবসায় স্থাপনে অনুপ্রেরণা দেওয়া হলো উদ্দীপনামূলক সহায়তা। উদ্যোগ গ্রহণমূলক শিক্ষা, প্রশিক্ষণ, বিনিয়োগের সুযোগ-সুবিধা, শিল্প স্থাপনে প্রয়োজনীয় সরকারি সাহায্য এ ধরনের সহায়তার অন্তর্ভুক্ত।' এছাড়াও পণ্য নির্বাচন এবং প্রকল্প প্রণয়ন, কারিগরি এবং অর্থনৈতিক তথ্য সরবরাহের ব্যবস্থা প্রভৃতিও উদ্দীপনামূলক সহায়তার অন্তর্গত। এ সহায়তার মাধ্যমে নতুন শিল্প প্রতিষ্ঠান গড়ে তুলতে উদ্যোক্তাকে উৎসাহী করা হয়।"
        },
        {
          "label": "গ",
          "question": "",
          "explanation": "জনাব আলীর উদ্যোগ বাস্তবায়নে বেসরকারি সাহায্য সংস্থা ব্র্যাক সহায়তা করেছে। বিশ্বের সর্ববৃহৎ এনজিও হিসেবে ব্র্যাক বাংলাদেশের আর্থ-সামাজিক উন্নয়নেও ব্যাপক অবদান রাখছে। ব্র্যাক শুরুতে ত্রাণ ও পুনর্বাসন নিয়ে কাজ করতো। কিন্তু বর্তমানে দারিদ্র্য বিমোচন ও নারীর ক্ষমতায়নের লক্ষ্য নিয়ে এ সংস্থাটি বিভিন্ন কার্যক্রম পরিচালনা করছে। উদ্দীপকের জনাব আলী একটি সরিষার তেল উৎপাদন কারখানা স্থাপনের জন্য সরকারি সাহায্য সংস্থার দ্বারস্থ হয়েও বারবার ব্যর্থ হয়েছেন। অবশেষে একটি সুপ্রতিষ্ঠিত বেসরকারি সাহায্য সংস্থার সহযোগিতায় তিনি তার উদ্যোগ বাস্তবায়ন করেন। ব্র্যাক এ ধরনের শিল্প স্থাপনে নানাবিধ সহায়তা দিয়ে থাকে। এর ফলে জনাব আলীর মতো নতুন নতুন উদ্যোক্তারা শিল্প স্থাপনে আগ্রহী হয়। এছাড়া এটি উদ্যোক্তা উন্নয়নে বিভিন্ন ধরনের পদক্ষেপ গ্রহণ করেছে। এগুলোর মধ্যে ক্ষুদ্র শিল্প উন্নয়ন, সহযোগী (প্রতিষ্ঠান) উন্নয়ন, উৎপাদন কেন্দ্র উন্নয়ন অন্যতম। তাই বলা যায় যে, জনাব আলীর উদ্যোগ বাস্তবায়নে ব্র্যাক সংস্থাটি সহায়তা করেছে।"
        },
        {
          "label": "ঘ",
          "question": "",
          "explanation": "বাংলাদেশের অর্থনৈতিক উন্নয়নে উদ্যোক্তা হিসেবে জনাব আলীর অবদান অপরিসীম। ব্যবসায় উদ্যোগের মাধ্যমে দেশে নতুন নতুন শিল্প-কারখানা স্থাপন, 'পরিচালনা ও সম্প্রসারণ সম্ভব হয়। উদ্যোক্তারা ঝুঁকি নিয়ে এ ধরনের ব্যবসায় প্রতিষ্ঠান স্থাপন করেন। এতে করে দেশে নতুন নতুন কাজের ক্ষেত্র তৈরি হয়। এসব ক্ষেত্র কর্মসংস্থান সৃষ্টি করে জাতীয় আয় বাড়িয়ে অর্থনৈতিক উন্নয়ন সাধন করে। উদ্দীপকের 'জনাব আলী একটি সরিষার তেল উৎপাদন কারখানা স্থাপনের জন্য সরকারি সাহায্য সংস্থার দ্বারস্থ হয়েও ব্যর্থ হয়েছেন। অবশেষে একটি বেসরকারি সংস্থার সহযোগিতায় তিনি তার ব্যবসায়টি প্রতিষ্ঠা করেন। এর মাধ্যমে তার নিজের কর্মসংস্থানের সৃষ্টি হয়েছে। পাশাপাশি তিনি কর্মক্ষেত্রে দক্ষ হয়ে ওঠেছেন। জনাব আলী তেল উৎপাদন কারখানা স্থাপনের মাধ্যমে নিজের পাশাপাশি অনেক বেকার লোকদের কর্মসংস্থান সৃষ্টি করেছেন। কর্মীদের কাজ করানোর মাধ্যমে দক্ষ মানবসম্পদে পরিণত করেছেন। এতে করে তার এবং প্রতিষ্ঠানের কর্মীদের জীবনযাত্রার মান উন্নত হয়েছে। এর ফলে জাতীয় আয়ও বাড়ছে। পাশাপাশি তার প্রতিষ্ঠানের অর্থনৈতিক অগ্রগতি হয়েছে। ফলে তার ব্যবসায় দেশের অর্থনৈতিক প্রবৃদ্ধি অর্জনেও সহায়তা করছে। তাই বলা যায় যে, বাংলাদেশের অর্থনৈতিক উন্নয়নে উদ্যোক্তা হিসেবে জনাব আলীর অবদান প্রশংসনীয়।"
        }
      ]
    },
    {
      "number": "8",
      "uddipok": "বিসিক বাজারের জনাব মাহি অনেক বছর যাবৎ সততার সাথে ব্যবসায় চালিয়ে আসছেন। তিনি সবসময় ক্রেতাদের মানসম্মত পণ্য সরবরাহ করেন। এতে তার ব্যবসায়ে সফলতা আসে। পার্শ্ববর্তী ব্যবসায়ী মি. ফনি মুনাফাকে বড় করে দেখেন। পণ্যের গুণাগুণ অনুযায়ী মূল্য বিবেচনায় রাখেন না; বেশি মুনাফার আশায় তিনি পণ্যের মজুতদারী করে পণ্যের সংকট সৃষ্টি করেন। তাই ক্রেতারা তাকে এড়িয়ে চলেন।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "ব্যবসায়ের ন্যায়-অন্যায়, উচিত-অনুচিত, ভালো-মন্দের বিচার করে সঠিকৃটি বেছে নেওয়াই হলো ব্যবসায় নৈতিকতা।"
        },
        {
          "label": "খ",
          "question": "",
          "explanation": "পরিবেশের ভারসাম্য নষ্ট না করে পরিবেশকে স্বাভাবিক অবস্থায় রাখা হলো পরিবেশ সংরক্ষণ। সুষ্ঠু পরিবেশ ছাড়া ব্যবসায় প্রতিষ্ঠানে উন্নতি লাভ করা যায় না। বিভিন্ন কারণে (ময়লা আবর্জনা, অতিরিক্ত গাড়ির হর্ন বাজানো, বিষাক্ত কেমিক্যাল পানিতে ফেলানো, ধোঁয়া প্রভৃতি) পরিবেশ দূষিত হতে পারে। এগুলোর যথাযথ নিয়ন্ত্রণ পরিবেশ সংরক্ষণে সহায়তা করে। আর দূষণ থেকে পরিবেশকে রক্ষা করা ব্যবসায়ী ও সরকারের দায়িত্ব।"
        },
        {
          "label": "গ",
          "question": "",
          "explanation": "মি. ফনি ব্যবসায়ের সমাজের প্রতি দায়বদ্ধতা পালন করেননি। ব্যবসায়ের সাথে জড়িত সব পক্ষের (সমাজ, ক্রেতা-ভোক্তা প্রভৃতি) প্রতি ব্যবসায়ের সামাজিক দায়িত্ব পালন করা উচিত। পণ্যের মানসম্মত পণ্য উৎপাদন ও সরবরাহ, পণ্যের মজুতদারি না করা, পরিবেশ দূষণ না করা প্রভৃতি সমাজের প্রতি ব্যবসায়ের দায়বদ্ধতা। এগুলো পালনে ব্যবসায়ী সহজে সমাজের আস্থা অর্জন করে লাভবান হতে পারে। উদ্দীপকের মি. ফনি তার ব্যবসায়ে মুনাফাকে বড় করে দেখেন। তিনি পণ্যের গুণাগুণ অনুযায়ী মূল্য বিবেচনায় রাখেন না। আবার বেশি মুনাফার আশায় তিনি পণ্যের মজুতদারিও করেন। এতে বাজারে পণ্যের কৃত্রিম সংকট সৃষ্টি হয়। পণ্যের দাম বেড়ে যায়। ফলে ক্রেতাদেরকে আর্থিক সমস্যার সম্মুখীন হতে হয়। তার এসব কর্মকাণ্ড ব্যবসায়ের প্রতি দায়িত্ব পালনে অবহেলা নির্দেশ করে। তাই বলা যায়, মি. ফনি সমাজের প্রতি দায়িত্ব পালনে অবহেলা করেন।"
        },
        {
          "label": "ঘ",
          "question": "",
          "explanation": "জনাব মাহির ব্যবসায়ে সফলতার কারণ যথাযথভাবে ব্যবসায়ের সামাজিক দায়বদ্ধতা পালন করা। বর্তমান প্রতিযোগিতামূলক ব্যবসায় জগতে ব্যবসায়ীর কাজ শুধু মুনাফা অর্জনে সীমাবদ্ধ থাকে না। তাকে বিভিন্ন পক্ষ যেমন: রাষ্ট্র, সমাজ, ক্রেতা-ভোক্তা ও কর্মচারীর প্রতিও দায়িত্ব পালন করতে হয়। এতে প্রতিষ্ঠানের ব্যবসায়িক সুনাম বাড়ে। প্রতিষ্ঠানের প্রতি জনগণ আস্থাশীল হয়। উদ্দীপকের জনাব মাহি অনেক বছর যাবৎ সততার সাথে ব্যবসায় পরিচালনা করে আসছেন। তিনি সবসময় ক্রেতাদের মানসম্মত পণ্য সরবরাহ করেন। তাদের ওজনে কম দেন না এবং বেশি দামে পণ্য সরবরাহ করেন না। এতে ক্রেতারা তার প্রতি সন্তুষ্ট হয় এবং ব্যবসায়ে সফলতা আসে। জনাব মাহী তার ব্যবসায়ের ক্রেতা ও ভোক্তাদের প্রতি সামাজিক দায়বদ্ধতা পালন করছেন। তিনি সততার সাথে তার ক্রেতা-ভোক্তাদের পণ্য সরবরাহ করছেন। ফলে তারা ভেজালহীন ও মানসম্মত পণ্য কিনতে পারছেন। এছাড়া তিনি উচ্চমূল্যে পণ্য বিক্রি করেন না। ফলে সকল শ্রেণির গ্রাহক তার কাছ থেকে ন্যায্যমূল্যে পণ্য কিনতে পারছেন। এতে ভোক্তা ও জনগণের, কাছে তার ব্যবসায়ের গ্রহণযোগ্যতা বাড়ছে। পাশাপাশি তার ব্যবসায়ের সুনামও বাড়ছে। এভাবেই ব্যবসায়ের সামাজিক দায়বদ্ধতা পালন করার মাধ্যমে জনাব মাহির সফলতা লাভু করেছেন।-"
        }
      ]
    },
    {
      "number": "9",
      "uddipok": "",
      "tag": "MB 24",
      "sub_questions": [
        {
          "label": "ক",
          "question": "ব্যবসায় পরিবেশ কী?",
          "explanation": "ব্যবসায় প্রতিষ্ঠানের গঠন, পরিচালনা ও সম্প্রসারণের ওপর প্রত্যক্ষ বা পরোক্ষভাবে প্রভাব বিস্তার করে এমন সব পারিপার্শ্বিক উপাদানের সমষ্টি হলো ব্যবসায় পরিবেশ।"
        },
        {
          "label": "খ",
          "question": "বাণিজ্য বলতে কী বোঝায়?",
          "explanation": "উৎপাদিত পণ্য বা সেবার বণ্টন সংক্রান্ত কাজের (ক্রয়, বিক্রয়, পরিবহন, গুদামজাতকরণ প্রভৃতি) সমষ্টি হলো বাণিজ্য। এটি ব্যবসায়ের পণ্য বণ্টনকারী শাখা হিসেবে বিবেচিত। উৎপাদিত পণ্যসামগ্রী বা সেবা ভোক্তার কাছে পৌঁছানো পর্যন্ত বিভিন্ন বাধার (স্থানগত, ব্যক্তিগত, সময়গত, ঝুঁকিগত) সম্মুখীন হতে হয়। এসব বাধা দূর করে ভোক্তার কাছে পণ্য পৌছে দেওয়াই বাণিজ্যের কাজ।"
        },
        {
          "label": "গ",
          "question": "উদ্দীপকে 'ক' চিহ্নিত স্থানে অর্থনৈতিক পরিবেশের উপাদান বিদ্যমান তার গুরুত্ব বর্ণনা করো।",
          "explanation": "উদ্দীপকে 'ক' চিহ্নিত স্থানে অর্থনৈতিক পরিবেশের মূলধন উপাদানটি বিদ্যমান। অর্থনৈতিক পরিবেশের অন্যতম একটি উপাদান হলো মূলধন। এর সহজলভ্যতা ব্যবসা-বাণিজ্যের প্রসারে সাহায্য করে। আর এর অভাবে ব্যবসা-বাণিজ্যের কার্যক্রমে বাধা সৃষ্টি হয়। উদ্দীপকে অর্থনৈতিক পরিবেশের উপাদানসমূহ ছকে উপস্থাপন করা হয়েছে। উপাদানসমূহের মধ্যে 'ক' চিহ্নিত স্থানে অর্থনৈতিক পরিবেশের মূলধন উপাদানটি বসবে। এ উপাদানটি ব্যবসায়ের প্রাণ হিসেবে বিবেচিত। প্রয়োজনীয় পরিমাণে মূলধন না থাকলে ব্যবসায় গঠন, পরিচালনা করা সম্ভব হয় না। ব্যবসায়ে প্রয়োজনীয় মূলধনের প্রবাহ্ থাকলে এর প্রাথমিক খরচ, চলতি খরচ ও যাবতীয় ব্যয় নির্বাহ করা যায়। তাই ব্যবসায়ের শুরু থেকে এটির চলমানতায় অর্থনৈতিক পরিবেশের মূলধন উপাদানটি অসামান্য ভূমিকা পালন করে।"
        },
        {
          "label": "ঘ",
          "question": "অর্থনৈতিক পরিবেশের উপাদানগুলো একটি অপরটির সঙ্গে অঙ্গাঙ্গিভাবে জড়িত উদ্দীপকের আলোকে বিশ্লেষণ করো।",
          "explanation": "অর্থনৈতিক পরিবেশের উপাদানগুলো একটি অপরটির সাথে অঙ্গাঙ্গিভাবে জড়িত- উক্তিটি যথার্থ বলে আমি মনে করি। ব্যবসায়ের গঠন, পরিচালনা ও বিকাশে অনুকূল অর্থনৈতিক পরিবেশ ভূমিকা রাখে। সঞ্চয় ও বিনিয়োগ, মূলধন, অর্থ ও ব্যাংকিং প্রভৃতি অর্থনৈতিক পরিবেশের উপাদান। এ উপাদানগুলোর অধিকাংশই পারস্পরিক নির্ভরশীল হওয়ায় ব্যবসায়ের সামগ্রিক সফলতায় অর্থনৈতিক পরিবেশের এসব উপাদানের অনুকূলতা অত্যন্ত জরুরি। উদ্দীপকে অর্থনৈতিক পরিবেশের উপাদানসমূহ ছকের মাধ্যমে উপস্থাপিত আছে। এর 'ক' চিহ্নিত স্থানটি হলো মূলধন। এটি ছাড়া এ পরিবেশের সঞ্চয় ও বিনিয়োগ এবং অর্থ ও ব্যাংকিং ব্যবস্থা হলো উল্লেখযোগ্য দুটি উপাদান। ব্যবসায়ের কার্যক্রমে অর্থনৈতিক পরিবেশের এ উপাদানসমূহের ভূমিকাই মুখ্য। ব্যবসায় গঠনের প্রাথমিক পর্যায়ে দরকার ব্যক্তিগত সঞ্চয়। এ সঞ্চয় যথাযথ ব্যবসায়ে মূলধন হিসেবে বিনিয়োগ করা হয়। এভাবে সঞ্চয় ও বিনিয়োগ উপাদানটি মূলধনের সাথে সম্পর্কযুক্ত। এছাড়া ব্যাংক ও বিভিন্ন আর্থিক প্রতিষ্ঠানে মানুষ সঞ্চয়, বিনিয়োগ করে থাকে। যা পরবর্তীতে কারো না কারোর প্রয়োজনে ঋণ হিসেবে সরবরাহ করা হয়। এক্ষেত্রে দেশে সঞ্চয় ও বিনিয়োগ কম হলে অর্থ ও ব্যাংকিং ব্যবস্থায় পর্যাপ্ত ঋণের অপ্রতুলতা দেখা দেবে। এভাবে উদ্দীপকে চিত্রিত অর্থনৈতিক পরিবেশের উপাদানগুলো একটি অপরটির সাথে অঙ্গাঙ্গিভাবে জড়িত।"
        }
      ]
    },
    {
      "number": "10",
      "uddipok": "জনাব সাজু কাকচিড়ায় একটি চিংড়ি মাছের আড়ত প্রতিষ্ঠা করেন। পূর্ব অভিজ্ঞতা না থাকায় প্রথম দিকে লোকসান হয়। পরে মৎস্য সংরক্ষণের ওপর হাতেকলমে শিক্ষা নিয়ে নতুন উদ্যমে ব্যবসায় পরিচালনা করেন। বর্তমানে তার তিনটি আড়তে ১২ জন লোকের কর্মের ব্যবস্থা হয়েছে। তিনি ব্যবসায় সফলতার সাথে দেশের বাইরেও চিংড়ি রপ্তানি করছেন।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "যেকোনো ভবিষ্যৎ অনিশ্চয়তা বা ক্ষতি হওয়ার আশঙ্কাই ঝুঁকি।"
        },
        {
          "label": "খ",
          "question": "",
          "explanation": "যেসব প্রতিষ্ঠানে যন্ত্রপাতি কিংবা স্থায়ী সম্পদ বা মেধাসম্পদ ব্যবহারের মাধ্যমে সেবামূলক কাজ করা হয়, সেগুলোকে সেবা শিল্প বলে। এই শিল্পে কোনো কাজ বা সুবিধা দিয়ে মানুষের জীবনকে আরামদায়ক করে তোলার চেষ্টা করা হয়। মৎস্য আহরণ, নির্মাণ শিল্প ও হাউজিং, অটোমোবাইল সার্ভিসিং, বিনোদন শিল্প, হর্টিকালচার, ফুল চাষ, পর্যটন ও সেবা, হাসপাতাল ও ক্লিনিক, প্রভৃতি সেবা শিল্পের অন্তর্ভুক্ত।"
        },
        {
          "label": "গ",
          "question": "",
          "explanation": "জনাব সাজুর চিংড়ি আড়ত প্রতিষ্ঠার কাজটি হলো ব্যবসায় উদ্যোগ। লাভের আশায় ঝুঁকি নিয়ে অর্থ ও শ্রম বিনিয়োগ করে ব্যবসায় গঠনের উদ্যোগ নেওয়া হয়। এটি মূলত ব্যবসায় প্রতিষ্ঠার কর্মপ্রচেষ্টা। যিনি এ কাজ করেন তিনি উদ্যোক্তা। উদ্দীপকের জনাব সাজু কাকচিড়ায় চিংড়ি মাছের আড়ত প্রতিষ্ঠা করেন। প্রথমদিকে কোনো অভিজ্ঞতা না থাকায় তার ব্যবসায়ে অনেক লোকসান হয়। এতে তিনি দমে না গিয়ে মৎস্য সংরক্ষণের ওপর প্রশিক্ষণ নেন। নতুন উদ্যমে সাহস ও দক্ষতার সাথে তিনি ব্যবসায় পরিচালনা করেন। বর্তমানে তার তিনটি আড়ত আছে। এতে ১২ জন লোকের কাজের ব্যবস্থা হয়েছে। জনাব সাজু ক্ষতি হওয়ার আশঙ্কা থাকা সত্ত্বেও ঝুঁকি নিয়ে ব্যবসায় শুরু করেছেন। এসব বৈশিষ্ট্যের সাথে ব্যবসায় উদ্যোগের মিল আছে। সুতরাং, জনাব সাজুর কাজটি ব্যবসায় উদ্যোগ।"
        },
        {
          "label": "ঘ",
          "question": "",
          "explanation": "জনাব সাজুর ব্যবসায়ে সফলতার কারণ হচ্ছে প্রশিক্ষণ। প্রশিক্ষণের মাধ্যমে কোনো কাজ সম্পর্কে পরিপূর্ণ ধারণা পাওয়া যায়। আর এর মাধ্যমে কাজের দক্ষতা বাড়ে। এ দক্ষতাকে কাজে লাগিয়ে উদ্যোক্তা তার কাজ নির্ভুলভাবে করতে সক্ষম হয়। উদ্দীপকে উল্লিখিত জনাব সাজুর চিংড়ি মাছের আড়ত প্রতিষ্ঠা করেন। শুরুতে তার এ সম্পর্কে কোনো অভিজ্ঞতা ছিল না।' তাই প্রথমদিকে তিনি ক্ষতির সম্মুখীন হন। এরপর তিনি চিংড়ি মাছের সংরক্ষণ ও পালন সম্পর্কে হাতেকলমে শিক্ষা নেন। এ প্রশিক্ষণ তাকে চিংড়ি চাষে সহায়তা করে। ফলে তিনি ব্যবসায়ে সফলতা লাভ করেন। জনাব সাজু তার প্রশিক্ষণলব্ধ জ্ঞান ব্যবহার করে সঠিক প্রক্রিয়ায় চিংড়ির চাষ করেন। তার ধারণাকে তিনি দক্ষভাবে কাজে লাগান। এতে তার আড়তে চিংড়ির ব্যাপক চাষ হয়। এভাবে তিনি একজন সফল ব্যবসায় উদ্যোক্তা হিসেবে গড়ে ওঠেছেন। তাই বলা যায়, জনাব সাজুর ব্যবসায় সফলতার কারণ হচ্ছে হাতেকলমে প্রশিক্ষণ।"
        }
      ]
    },
    {
      "number": "11",
      "uddipok": "জনাব হামিদ যুব উন্নয়ন কেন্দ্র থেকে প্রশিক্ষণ গ্রহণের পর ব্যাংক থেকে ঋণ নিয়ে গরুর খামার স্থাপন করেন। সুষ্ঠুভাবে গরুর পরিচর্যার কারণে তার খামারের দিন দিন উন্নতি হচ্ছে এবং তাকে দেখে অন্যরাও অনুপ্রাণিত হয়ে খামার স্থাপন করে সফল হন।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "নট্রামস শিক্ষা মন্ত্রণালয় কর্তৃক পরিচালিত হয়।"
        },
        {
          "label": "খ",
          "question": "",
          "explanation": "উৎপাদিত পণ্য বা সেবার বণ্টন সংক্রান্ত কাজের সমষ্টি হলো বাণিজ্য। এটিকে ব্যবসায়ের পণ্য বণ্টনকারী শাখা বলা হয়। উৎপাদিত পণ্যসামগ্রী বা সেবা ভোক্তার কাছে পৌছানো পর্যন্ত বিভিন্ন বাধার (স্থানগত, ব্যক্তিগত, সময়গত, ঝুঁকিগত) সম্মুখীন হতে হয়। এসব বাধা দূর করে ভোক্তার কাছে পণ্য পৌঁছে দেওয়াই বাণিজ্যের কাজ।"
        },
        {
          "label": "গ",
          "question": "",
          "explanation": "জনাব হামিদের কাজটি একটি আত্মকর্মসংস্থানমূলক কাজ। আত্মকর্মসংস্থানের মাধ্যমে স্বল্প পুঁজি ও ন্যূনতম ঝুঁকি নিয়ে নিজেই নিজের কর্মসংস্থানের ব্যবস্থা করা হয়। আত্মকর্মসংস্থানকারী ব্যক্তি জীবিকা অর্জনের উদ্দেশ্যে নিজের কর্মসংস্থান তৈরি করেন। এর মাধ্যমে যেকোনো ব্যক্তি সহজে তার বেকারত্ব দূর করতে পারেন। উদ্দীপকের জনাব হামিদ একটি গরুর খামার প্রতিষ্ঠা করেন। এক্ষেত্রে তিনি প্রথমে যুব উন্নয়ন অধিদপ্তর থেকে প্রশিক্ষণ নিয়েছেন। প্রশিক্ষণ শেষে তিনি ব্যাংক থেকে ঋণ নিয়ে একটি গরুর খামার স্থাপন করেন। এরপর তিনি নিজস্ব শ্রম ও প্রশিক্ষণলব্ধ জ্ঞান দিয়ে খামারটি পরিচালনা করেন। এভাবে নিজস্ব স্বল্প পুঁজি ও দক্ষতা কাজে লাগিয়ে নিজের জন্য কর্মসংস্থানের সুযোগ তৈরি করা হলো আত্মকর্মসংস্থান। তাই বলা যায়, জনাব হামিদের কাজটি আত্মকর্মসংস্থানমূলক কাজের অন্তর্ভুক্ত।"
        },
        {
          "label": "ঘ",
          "question": "",
          "explanation": "ব্যক্তিগত ও জাতীয় আয় বৃদ্ধির মাধ্যমে জনাব হামিদ বাংলাদেশের অর্থনৈতিক উন্নয়নে ভূমিকা রাখছে। আত্মকর্মসংস্থানকারী ব্যক্তি নিজেই নিজের কর্মসংস্থান ও আয়ের সুযোগ তৈরি করেন। তার সফলতায় অনুপ্রাণিত হয়ে বেকার যুবসমাজ এ কাজের প্রতি আগ্রহী হয়। ফলে বেকারত্ব কমে এবং দেশের অর্থনীতি সচল থাকে। উদ্দীপকে জনাব হামিদ যুব উন্নয়ন অধিদপ্তর থেকে গরুর খামারের ওপর প্রশিক্ষণ নেন। এরপর তিনি ব্যাংক থেকে ঋণ নিয়ে একটি গরুর খামার শুরু করেন। খামার করতে গিয়ে তিনি বিভিন্ন প্রতিকূলতার সম্মুখীন হন। তবে নিজের কঠোর পরিশ্রম, যত্নশীলতা ও সৃজনশীলতার কারণে তিনি সফল হন। তার কাজটি একটি আত্মকর্মসংস্থানমূলক কাজ। জনাব হামিদের এই আত্মকর্মসংস্থানের ফলে তার আর্থিক অবস্থার উন্নয়ন ঘটেছে। ভবিষ্যতে তার ব্যবসায় বড় হলে সেখানে অনেক মানুষের কর্মসংস্থান হবে। এছাড়া তার ব্যবসায়টির গঠনও বেশ সহজ। এটি দেখে অনেক শিক্ষিত ও অর্ধশিক্ষিত বেকার যুবক-যুবতী আত্মকর্মসংস্থানের প্রতি উৎসাহী হবে। ফলে বেকার সমস্যা কমবে এবং জাতীয় আয় বাড়বে। এর মাধ্যমে দেশের সামগ্রিক অর্থনীতিতে ইতিবাচক প্রভাব সৃষ্টি হবে। এভাবে জনাব হামিদের কার্যক্রম দেশের অর্থনীতিতে ভূমিকা রাখবে।"
        }
      ]
    }
  ]
}