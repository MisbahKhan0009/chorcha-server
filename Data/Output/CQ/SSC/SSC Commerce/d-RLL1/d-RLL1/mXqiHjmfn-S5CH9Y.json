{
  "title": "ন্যাশনাল আইডিয়াল স্কুল, ঢাকা ২০২৪",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব মুয়াজ আধুনিক প্রযুক্তি ও উন্নত যন্ত্রপাতি ব্যবহার করে ফ্ল্যাট বিক্রির উদ্দেশ্যে বিল্ডিং তৈরির সিদ্ধান্ত নেন। প্রয়োজনীয় মূলধন সংগ্রহ করতে না পারায় একটি বাণিজ্যিক ব্যাংকের সাথে চুক্তি করেন। কিছুদিন চলার পর শ্রমিক অসন্তোষ দেখা দিলে কাজ বাধাগ্রস্ত হয়।",
      "tag": "NISD 24",
      "sub_questions": [
        {
          "label": "ক",
          "question": "",
          "explanation": "যিনি কোনো কাজের বা বিষয়ের উদ্যোগ নেন তাকে উদ্যোক্তা বলে।"
        },
        {
          "label": "খ",
          "question": "",
          "explanation": "ব্যবসায়ের গঠন, পরিচালনা ও সম্প্রসারণের ওপর প্রভাব বিস্তার করে এমন সব পারিপার্শ্বিক উপাদানের সমষ্টি হলো ব্যবসায় পরিবেশ। একটি নির্দিষ্ট অঞ্চল বা এলাকার পারিপার্শ্বিক অবস্থার ওপর ভিত্তি করে ব্যবসায় গড়ে ওঠে। এসব পারিপার্শ্বিক অবস্থা (আবহাওয়া ও জলবায়ু, অর্থ ব্যবস্থা, শিক্ষা-সংস্কৃতি, বিজ্ঞান-প্রযুক্তি, আইন প্রভৃতি) ব্যবসায়ের ওপর প্রভাব ফেলে। এসব প্রভাব বিস্তারকারী উপাদান মিলে ব্যবসায় পরিবেশ গড়ে ওঠে।"
        },
        {
          "label": "গ",
          "question": "",
          "explanation": "জনাব মুয়াজের কাজটি নির্মাণ শিল্পের অন্তর্গত। অবকাঠামোগত উন্নয়ন বা কোনো স্থাপনা তৈরির কাজ নির্মাণ শিল্পের মাধ্যমে করা হয়। এ ধরনের শিল্পের পণ্য সাধারণত স্থায়ী প্রকৃতির ও অস্থানান্তরযোগ্য হয়ে থাকে। দালানকোঠা নির্মাণ, কালভার্ট ও সেতু নির্মাণ, বাঁধ নির্মাণ, 'রাস্তাঘাট উন্নয়ন প্রভৃতি এ শিল্পের অন্তর্গত। উদ্দীপকের জনাব মুয়াজ আধুনিক প্রযুক্তি ও উন্নত যন্ত্রপাতি ব্যবহার করে বিল্ডিং তৈরির সিদ্ধান্ত নেন। এক্ষেত্রে তিনি স্থাপনা তৈরির কাজে জড়িত হতে চান। এটি একটি অবকাঠামোগত কাজ। এ কাজের মাধ্যমে তিনি ফ্ল্যাট তৈরি ও বিক্রি করে মুনাফা অর্জন করবেন। এসব বৈশিষ্ট্যের সাথে নির্মাণ শিল্পের মিল আছে। সুতরাং, জনাব মুয়াজের কাজকে নির্মাণ শিল্পের অন্তর্গত বলা যায়।"
        },
        {
          "label": "ঘ",
          "question": "",
          "explanation": "উদ্দীপকের জনাব মুয়াজের কার্যক্রমে ব্যবসায়ের অর্থনৈতিক, প্রযুক্তিগত ও রাজনৈতিক পরিবেশের প্রভাব লক্ষণীয়। কোনো স্থানের ব্যবসায়ের উন্নতি নির্ভর করে ব্যবসায়িক পরিবেশের ওপর। ব্যবসায় পরিবেশের উপাদান অনুকূল ও প্রতিকূল উভয় প্রভাব ফেলতে পারে। প্রতিকূল পরিবেশ ব্যবসায়িক কার্যক্রমে বাধা তৈরি করে। উদ্দীপকের জনাব মুয়াজের ব্যবসায়টি নির্মাণ শিল্পের সাথে জড়িত। তিনি বিল্ডিং নির্মাণের ক্ষেত্রে আধুনিক প্রযুক্তি ব্যবহার করেন। ব্যবসায়ের মূলধনের চাহিদা মেটাতে তিনি ব্যাংকের সহায়তা নেন। কিছুদিন পর তার প্রতিষ্ঠানে শ্রমিক অসন্তোষ দেখা দিলে কাজ বাধাগ্রস্ত হয়। নির্মাণের 'ক্ষেত্রে উন্নত যন্ত্রপাতি ও প্রযুক্তির ব্যবহার জনাব মুয়াজের কাজকে সহজ করে। এর মাধ্যমে তিনি মানসম্মত ও আধুনিক সুবিধাসম্বলিত ফ্ল্যাট তৈরি করতে পারেন। এক্ষেত্রে তার কাজে প্রযুক্তিগত পরিবেশের প্রভাব রয়েছে। অন্যদিকে, জনাব মুয়াজ প্রয়োজনীয় মূলধন সংগ্রহ করতে না পারায় একটি বাণিজ্যিক ব্যাংকের সাথে চুক্তি করেন। এক্ষেত্রে, তার কাজে অর্থনৈতিক পরিবেশের প্রভাব বিদ্যমান। আবার, জনাব মুয়াজের নির্মাণ কাজ কিছুদিন চলার পর শ্রমিক অসন্তোষ দেখা দেয়। এতে তার নির্মাণ কাজ বাধাগ্রস্ত হয়। এ শ্রমিক অসন্তোষ রাজনৈতিক পরিবেশের উপাদান। সুতরাং, জনাব মুয়াজের কাজে প্রযুক্তিগত, অর্থনৈতিক ও রাজনৈতিক পরিবেশের প্রভাব লক্ষ করা যায়।"
        }
      ]
    },
    {
      "number": "2",
      "uddipok": "স্বল্পশিক্ষিত যুবক জনাব মাসুদ যুব উন্নয়ন থেকে মৎস্য চাষে প্রশিক্ষণ নিয়ে কয়েকটি পুকুরে মৎস্য চাষ শুরু করেন। তিনি বেকারত্ব ঘুচিয়ে স্বাবলম্বী হয়েছেন। সম্প্রতি তিনি আরও দশটি পুকুর লিজ নিয়ে মৎস্য চাষ সম্প্রসারণ করেছেন। সাতজন কর্মচারীও নিয়োগ দিয়েছেন। অপরদিকে তার বন্ধু মিরাজ একটি কোম্পানিতে স্বল্প বেতনে কাজ করেন।",
      "tag": "NISD 24",
      "sub_questions": [
        {
          "label": "ক",
          "question": "",
          "explanation": "বাংলাদেশ অর্থনৈতিক রিভিউ-২০১১-এর পরিসংখ্যান অনুযায়ী জাতীয় অর্থনীতিতে সেবা খাতের অবদান ৫০ ভাগ।"
        },
        {
          "label": "খ",
          "question": "",
          "explanation": "যোগ্যতা থাকা সত্ত্বেও কোনো কাজের ব্যবস্থা করতে না পারা হলো বেকারত্ব। বাংলাদেশ একটি উন্নয়নশীল ও জনবহুল দেশ। এদেশে চাকরির চাহিদা যে হারে বাড়ছে সে হারে কর্মসংস্থানের সুযোগ তৈরি হচ্ছে না। অর্থনৈতিক অনগ্রসরতার কারণে এখানে চাকরির নতুন ক্ষেত্র তৈরি করাও কষ্টকর। এসব কারণে বাংলাদেশে বেকার সমস্যা দিন দিন বাড়ছে।"
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "3",
      "uddipok": "ইরাম, ওয়াসিফ ও ফারিস তিন বন্ধু মিলে ঢাকার তালতলা মার্কেটে একটি ফাস্টফুডের দোকান স্থাপন করে। তাদের মধ্যে চুক্তি হয় তিন বছরের জন্য প্রত্যেকে সমানভাবে মূলধন সরবরাহ করবে এবং লাভের অংশ সমহারে বণ্টন করবে। ব্যবসায় আরম্ভের এক বছর পর তারা কক্সবাজারে বেড়াতে যায়। কিন্তু ঢাকায় ফেরার পথে সড়ক দুর্ঘটনায় ইরাম, ওয়াসিফ আহত হলেও ফারিস নিহত হয়।",
      "tag": "NISD 24",
      "sub_questions": [
        {
          "label": "ক",
          "question": "",
          "explanation": "একজন ব্যক্তির মালিকানায় প্রতিষ্ঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে।"
        },
        {
          "label": "খ",
          "question": "",
          "explanation": "যে অংশীদার ব্যবসায়ে মূলধন বিনিয়োগসহ সক্রিয়ভাবে ব্যবসায় পরিচালনায় অংশগ্রহণ করে, তাকে সাধারণ অংশীদার বলে। চুক্তির ভিত্তিতে এরা লাভ-লোকসান পেয়ে থাকে। ব্যবসায়ে এদের দায় অসীম। চুক্তিতে উল্লেখ থাকলে এরা ব্যবসায় পরিচালনার জন্য পারিশ্রমিক পায়।"
        },
        {
          "label": "গ",
          "question": "",
          "explanation": "উদ্দীপকের ফাস্টফুড ব্যবসায়টি হলো অংশীদারি ব্যবসায়। মুনাফা অর্জনের উদ্দেশ্যে দুই বা ততোধিক ব্যক্তি সমঝোতার ভিত্তিতে এ ব্যবসায় গঠন করে। পারস্পরিক আস্থা ও বিশ্বাসের ওপর ভিত্তি করে অংশীদারি ব্যবসায় গঠিত হয়। চুক্তি এ ব্যবসায়ের মূলভিত্তি। চুক্তি অনুযায়ী মূলধন সরবরাহ, ব্যবসায়ের লাভ-লোকসান ও দায় বণ্টন হয়। উদ্দীপকের ইরাম, ওয়াসিফ ও ফারিস তিন বন্ধু। তারা ঢাকার তালতলা মার্কেটে একটি ফাস্টফুডের দোকান দেয়। তারা আলোচনার মাধ্যমে সমানভাবে এতে মূলধন সরবরাহ করে। এছাড়া তারা লাভের অংশও সমানহারে বণ্টনের সিদ্ধান্ত নেয়। এক্ষেত্রে তারা পারস্পরিক আস্থা ও বিশ্বাসের ভিত্তিতে চুক্তির মাধ্যমে ব্যবসায়টি গঠন করে। এসব বৈশিষ্ট্য অংশীদারি ব্যবসায়ের সাথে সংগতিপূর্ণ। সুতরাং, উদ্দীপকের ফাস্টফুডের ব্যবসায়টি একটি অংশীদারি সংগঠন।"
        },
        {
          "label": "ঘ",
          "question": "",
          "explanation": "উদ্দীপকের ফাস্টফুড ব্যবসায় সংগঠনটি বিশেষ ঘটনাসাপেক্ষে বিলোপসাধন হবে বলে আমি মনে করি। ১৯৩২ সালের অংশীদারি আইন অনুসারে বিভিন্ন প্রক্রিয়ায় অংশীদারি ব্যবসায়ের বিলুপ্তি হতে পারে। অংশীদারি আইনের ৪২ ধারায় বিশেষ ঘটনাসাপেক্ষে বিলোপসাধনের কথা বলা হয়েছে। কোনো অংশীদারের মৃত্যু, কিংবা কেউ দেউলিয়া ঘোষিত হলে অংশীদারি ব্যবসায়ের বিশেষ ঘটনাসাপেক্ষে বিলোপসাধন হয়। উদ্দীপকে ইরাম, ওয়াসিফ ও ফারিস তিন বন্ধু মিলে একটি অংশীদারি ব্যবসায় স্থাপন করে। তারা সমঝোতার মাধ্যমে মূলধন বিনিয়োগ এবং লাভের অংশ সমহারে বণ্টন করে। ব্যবসায় আরম্ভের এক বছর পর ফারিস সড়ক দুর্ঘটনায় নিহত হয়। এক্ষেত্রে তাদের ব্যবসায়টির বিলোপসাধন হবে। উদ্দীপকের ব‍্যবসায়টি অংশীদারদের সমঝোতার মাধ্যমে পরিচালিত হতো। কিন্তু ফারিস মারা যাওয়ায় ব্যবসায় পরিচালনায় সমস্যা দেখা দেয়। ফারিসের মৃত্যু একটি অনাকাঙ্ক্ষিত বা বিশেষ ঘটনা। এ ঘটনার কারণে ব্যবসায়ের কার্যক্রম বন্ধ হয়ে যায়। তাই ফারিস নিহত হওয়ায় ফাস্টফুড ব্যবসায় সংগঠনটির বিশেষ ঘটনাসাপেক্ষে বিলোপসাধন হবে।"
        }
      ]
    },
    {
      "number": "4",
      "uddipok": "মি. রাফসান একটি সিমেন্ট কারখানা স্থাপনের জন্য গাজীপুরে কিছু জমি কেনেন। পরিবহন, শ্রমিকের সহজলভ্যতাসহ বিভিন্ন অনুকূল পরিবেশের জন্য তিনি বেশি আগ্রহী হলেন। নতুন কাজের সুযোগ সৃষ্টি হওয়ায় এলাকায়ও ব্যাপক সাড়া পড়ে।",
      "tag": "NISD 24",
      "sub_questions": [
        {
          "label": "ক",
          "question": "",
          "explanation": "পরিবারের সদস্যদের মাধ্যমে স্বল্প মূলধনে পরিচালিত শিল্পকে কুটির শিল্প বলে।"
        },
        {
          "label": "খ",
          "question": "",
          "explanation": "যে শিল্প প্রতিষ্ঠানে ৩১-১২০ জন শ্রমিক কাজ করে তাকে উৎপাদনমুখী ক্ষুদ্র শিল্প বলে। এ শিল্প প্রতিষ্ঠানে বিনিয়োগের পরিমাণ ৭৫ লক্ষ থেকে ১৫ কোটি টাকা। এ ধরনের শিল্পে কাঁচামালকে প্রক্রিয়াজাত করে মানুষের ব্যবহারযোগ্য পণ্যে পরিণত করা হয়। বস্ত্র শিল্প, চামড়া ও রাবার শিল্প ক্ষুদ্র ইস্পাত শিল্প প্রভৃতি এ শিল্পে অন্তর্ভুক্ত।"
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "5",
      "uddipok": "জনাব করিম সর্বদা তার প্রতিষ্ঠানের কর্মরত শ্রমিকদের প্রতি নেতিবাচক মনোভাব পোষণ করেন। তাই কর্মীরা প্রতিষ্ঠানকে নিজেদের বলে ভাবতে . পারে না। অপরদিকে জনাব রাদমান সাহেব সিদ্ধান্ত নেওয়ার ক্ষেত্রে অধস্তনদের সাথে আলোচনা করেন এবং কর্মীদের পরামর্শও গ্রহণ করেন।",
      "tag": "NISD 24",
      "sub_questions": [
        {
          "label": "ক",
          "question": "",
          "explanation": "ব্যবস্থাপনা হলো অন্যের সামর্থ্যকে কাজে লাগিয়ে দক্ষতার সাথে কাজ করিয়ে নেওয়ার কৌশল।"
        },
        {
          "label": "খ",
          "question": "",
          "explanation": "নিয়ন্ত্রণ হলো প্রতিষ্ঠানের পূর্বনির্ধারিত আদর্শমানের সাথে প্রকৃত কার্যফলের তুলনা, বিচ্যুতি নির্ণয় এবং সংশোধনমূলক ব্যবস্থা নেওয়া। ব্যবস্থাপনা প্রক্রিয়া পরিকল্পনার মাধ্যমে শুরু হয়ে নিয়ন্ত্রণের মাধ্যমে শেষ হয়। প্রণীত পরিকল্পনা অনুযায়ী যথাযথভাবে কাজ হচ্ছে কি না তা যাচাইয়ের প্রয়োজন হয়। নিয়ন্ত্রণের মাধ্যমে এ কাজ সম্পাদন করা হয়। এটি ব্যবস্থাপনা কার্যাবলির সর্বশেষ ধাপ।"
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "6",
      "uddipok": "নাঈমা সুলতানা বাংলা ভাষার উৎপত্তি ও ক্রমবিকাশ বিষয়টিকে উপজীব্য করে একটি কবিতার বই প্রকাশ করেছেন। বইটি সুধীমহলে সমাদৃত হয়েছে, বিক্রিও আশানরূপ। কিছুদিন পর বইটির বিক্রির পরিমাণ কমে যাওয়ায় তিনি খোঁজ নিয়ে জানতে পারলেন, বইটির নকল কপি প্রকৃত নাম থেকে অনেক কম দামে বাজারে বিক্রয় করা হচ্ছে।",
      "tag": "NISD 24",
      "sub_questions": [
        {
          "label": "ক",
          "question": "",
          "explanation": "কোনো পণ্যকে অন্য কোনো প্রতিষ্ঠানের পণ্য থেকে স্বতন্ত্র করার লক্ষ্যে ব্যবহৃত প্রতীককে ট্রেডমার্ক বলে।"
        },
        {
          "label": "খ",
          "question": "",
          "explanation": "কোনো স্বনামধন্য প্রতিষ্ঠানের নাম ব্যবহার ও এর পণ্য তৈরি এবং বিক্রি করার অধিকার হলো ফ্রানসাইজিং। এক্ষেত্রে ফ্রানসাইজিং ও ফ্রানসাইজরের মধ্যে পারস্পরিক প্রতিদানের জন্য চুক্তি স্বাক্ষরিত হয়। এতে ফ্রানসাইজিকে নির্দিষ্ট পরিমাণ ফি পরিশোধ করতে হয়। আর ফ্রানসাইজর ফ্রানসাইজিকে তার প্রতিষ্ঠানের পণ্য উৎপাদন ও বিক্রির অনুমতি দেয়।"
        },
        {
          "label": "গ",
          "question": "নাঈমা সুলতানার সৃষ্ট কাজটি কিসের অন্তর্গত? ব্যাখ্যা করো",
          "explanation": "নাঈমা সুলতানার সৃষ্ট কাজটি মেধাসম্পদের অন্তর্গত। সৃজনশীল ব্যক্তি তার মেধা ও মননশীলতা প্রয়োগ করে মেধাসম্পদ সৃষ্টি করেন। এ ধরনের সম্পদ সৃষ্টি করার জন্য ব্যক্তিকে দীর্ঘদিন গবেষণা ও প্রচেষ্টা চালিয়ে যেতে হয়। সব ধরনের উদ্ভাবন ও সৃজনশীল কাজ মেধাসম্পদের আওতাভুক্ত। সাহিত্য ও শিল্পকর্ম মেধাসম্পদের উদাহরণ। উদ্দীপকের নাঈমা সুলতানা একটি কবিতার বই প্রকাশ করেন। বইটি রচনার সময় তাকে বিভিন্ন তথ্য ও উপাত্ত সংগ্রহ করতে হয়েছে। এ গবেষণা কাজের জন্য তার মানসিক শ্রম ও মেধার ব্যবহার করতে হয়েছে। এভাবে দীর্ঘ সাধনা ও প্রচেষ্টার মাধ্যমে তিনি বইটি প্রকাশ করতে সমর্থ হয়েছেন। এসবের সাথে মেধাসম্পদের বৈশিষ্ট্যের মিল রয়েছে। সুতরাং, নাঈমা সুলতানার কবিতার বইটি মেধাসম্পদের আওতাভুক্ত।"
        },
        {
          "label": "ঘ",
          "question": "",
          "explanation": "নকল প্রতিরোধে নাঈমা সুলতানার রচিত বইটির কপিরাইট করা উচিত ছিল বলে আমি মনে করি। এটি লেখক বা শিল্পীর সৃষ্টকর্মের ওপর একটি নির্দিষ্ট সময়ের জন্য পাওয়া স্থায়ী আইনগত অধিকার। এটির মাধ্যমে লেখক বা শিল্পী তার সৃষ্টকর্মের ওপর বিক্রি, উন্নয়ন বা ব্যবহারের একক অধিকার লাভ করে। কবিতা, নাটক, গান, চলচ্চিত্র প্রভৃতির সুরক্ষার জন্য কপিরাইট আইনের সহায়তা নিতে হয়। উদ্দীপকের নাঈমা সুলতানা বাংলা ভাষার উৎপত্তি ও ক্রমবিকাশ নিয়ে একটি কবিতার বই প্রকাশ করেন। বইটি সুধীমহলে সমাদৃত হয়। কিন্তু বইটির বিক্রি প্রথম দিকে আশানুরূপ হলেও পরে তা কমে যায়। তিনি খোঁজ নিয়ে জানতে পারলেন, বইটির নকল কপি বাজারে আছে। এর দাম মূল বইয়ের দামের চেয়ে অনেক কম। নাঈমা সুলতানা তার বইটির কপিরাইট করলে অন্য কেউ এটি নকল করতে পারতো না। আর নকল করলেও তিনি তাদের বিরুদ্ধে আইনগত ব্যবস্থা নিতে পারতেন। এতে ক্ষতিপূরণ আদায় করাও সম্ভব হতো। কিন্তু বইটির কপিরাইট না থাকায় অসাধু ব্যবসায়ীরা বইটি নকল করার সুযোগ পেয়েছে। ফলে তিনি ক্ষতিগ্রস্ত হয়েছেন। তাই বলা যায়, নকল প্রতিরোধে তার বইটির কপিরাইট চুক্তি করা যুক্তিসঙ্গত ছিল।"
        }
      ]
    },
    {
      "number": "7",
      "uddipok": "জনাব সাদ ঢাকা থেকে লেখাপড়া শেষ করেন। তিনি কোনো কিছু চিন্তাভাবনা না করেই নিজের জমানো অর্থ দিয়ে নিজ এলাকায় খাবারের দোকান দেন। এলাকাটি জনবহুল হলেও এখানকার লোকজন আর্থিক দিক থেকে দুর্বল। আবার জীবনযাত্রার মানও উন্নত নয়। ফলে ব্যবসায়টি থেকে যথেষ্ট মুনাফা অর্জন সম্ভব হয়নি। তাই বন্ধুর পরামর্শে তিনি ব্যবসায়টি অন্যত্র স্থানান্তর করেন।",
      "tag": "NISD 24",
      "sub_questions": [
        {
          "label": "ক",
          "question": "",
          "explanation": "ব্যবসায়ের সাফল্য অনেকাংশে নির্ভর করে সঠিক প্রকল্প নির্বাচনের ওপর।"
        },
        {
          "label": "খ",
          "question": "",
          "explanation": "ব্যবসায় প্রকল্প প্রণয়নের প্রথম পদক্ষেপ হলো 'প্রকল্প ধারণা চিহ্নিতকরণ'। সাধারণত পণ্য বা সেবা সামগ্রীর চাহিদা থেকে প্রকল্প ধারণার সৃষ্টি হয়। উদ্যোক্তা তার পারিপার্শ্বিক অবস্থা বিবেচনা করে পণ্য বা সেবার চাহিদা সম্পর্কে ধারণা নিতে পারেন। প্রকল্প ধারণা চিহ্নিত করার সময় উদ্যোক্তার শখ বা আগ্রহ আছে এমন পণ্য নির্বাচন করতে হয়। এছাড়া প্রকৃত চাহিদা আছে এমন পণ্য, বিদ্যমান পণ্যের অসুবিধা প্রভৃতি বিবেচনা করতে হয়।"
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "8",
      "uddipok": "",
      "tag": "NISD 24",
      "sub_questions": [
        {
          "label": "ক",
          "question": "",
          "explanation": "পণ্য বা সেবা উৎপাদকের কাছ থেকে ভোক্তার কাছে পৌঁছে দেওয়া পর্যন্ত সব কাজের সমষ্টিই বিপণন।"
        },
        {
          "label": "খ",
          "question": "",
          "explanation": "নির্দিষ্ট স্থানে পণ্য সংরক্ষণের ব্যবস্থা করাকে গুদামজাতকরণ বলে। গুদামজাতকরণ ব্যবসায়ের ক্ষেত্রে পণ্যের সময়গত বাধা দূর করে। কিছু পণ্য শুধু নির্দিষ্ট মৌসুমে উৎপাদিত হয়। ঐসব পণ্য মৌসুমে গুদামজাত করে রাখলে তা সারা বছর ব্যবহার করা যায়। এভাবে গুদামজাতকরণ পণ্যের সময়গত বাধা দূর করে।"
        },
        {
          "label": "গ",
          "question": "",
          "explanation": "১নং বণ্টন প্রণালিতে 'ক' চিহ্নিত স্থানে পাইকারের অবস্থান। -উৎপাদিত পণ্য ভৌক্তার কাছে অনেক ক্ষেত্রে সরাসরি পৌঁছানো সম্ভব হয় না। এক্ষেত্রে পাইকারের সাহায্য নিতে হয়। পাইকার উৎপাদকের কাছ থেকে পণ্য কিনে খুচরা ব্যবসায়ীর কাছে বিক্রি করে। উদ্দীপকের ১নং বণ্টন প্রণালিতে প্রথমে অবস্থান করছে উৎপাদনকারী। উৎপাদনকারীর পর যথাক্রমে 'ক', খুচরা বিক্রেতা ও ভোক্তার অবস্থান। অর্থাৎ, উৎপাদনকারীর কাছ থেকে পণ্য প্রথমে 'ক' এর কাছে যায়। এরপর তা খুচরা বিক্রেতার কাছে। আর সবশেষে তা ভোক্তার কাছে। সাধারণত উৎপাদকের কাছ থেকে পাইকার বিপুল পরিমাণ পণ্য কিনে তা খুচরা ব্যবসায়ীর কাছে বিক্রি করে। অর্থাৎ, উৎপাদক ও খুচরা ব্যবসায়ীর মাঝে বণ্টন প্রণালিতে পাইকার অবস্থান করে। সুতরাং, ১ নং বণ্টন প্রণালিতে 'ক' চিহ্নিত স্থানে পাইকার অবস্থান করছে।"
        },
        {
          "label": "ঘ",
          "question": "",
          "explanation": "ইলেকট্রনিক সামগ্রী ও কৃষিপণ্য বিপণনে উদ্দীপকের ২নং বণ্টন প্রণালি 'প্রতিনিধি বা এজেন্টের মাধ্যমে বিক্রয়' বেশি কার্যকর বলে আমি মনে করি। প্রতিনিধি বা এজেন্ট হলো এ ধরনের মধ্যস্থব্যবসায়ী। তারা উৎপাদকের পণ্য সরাসরি ভোক্তাদের কাছে বিক্রি করে। বিনিময়ে তারা পণ্যের বিক্রির ওপর নির্দিষ্ট কমিশন লাভ করে। উদ্দীপকে উল্লিখিত ২নং বণ্টন প্রণালিটি হলো প্রতিনিধি বা এজেন্টের মাধ্যমে পণ্য বিক্রির পদ্ধতি। এ বণ্টন প্রণালিতে প্রথমে অবস্থান করে উৎপাদক। এরপর মধ্যস্থব্যবসায়ী হিসেবে প্রতিনিধি বা এজেন্ট থাকে। এই প্রতিনিধি বা এজেন্টই উৎপাদকের পণ্য চূড়ান্ত ভোক্তার কাছে পৌঁছে দেয়। অনেক সময় উৎপাদনকারী সরাসরি ক্রেতার কাছে শিল্পসামগ্রী বিক্রি করতে পারে না। তখন উৎপাদক তার পণ্য বণ্টনে প্রতিনিধি বা এজেন্টের সহায়তা নেয়। সাধারণত বিভিন্ন প্রকার ইলেকট্রনিক সামগ্রী এবং কৃষি উপকরণ এজেন্টের মাধ্যমে বিক্রি করা হয়। এতে ভোক্তারা দেশের বিভিন্ন জায়গা থেকে উক্ত পণ্যসামগ্রী কেনার সুযোগ পায়। আবার উৎপাদকও ভোগান্তি ছাড়াই সুষ্ঠুভাবে পণ্য সরবরাহ করতে পারে। এতে ভোক্তা উৎপাদকের নির্ধারিত মূল্যেই পণ্য কিনতে পারে। ফলে উৎপাদক ও ভোক্তা উভয়পক্ষই উপকৃত হয়। তাই বলা যায়, ইলেকট্রনিক সামগ্রী ও কৃষিপণ্য বিপণনে প্রতিনিধি বা এজেন্টের মাধ্যমে বিক্রির বণ্টন প্রণালি কার্যকর ভূমিকা পালন করে।"
        }
      ]
    },
    {
      "number": "9",
      "uddipok": "শিউলী একজন গ্রামীণ বিত্তহীন গৃহিণী। তার অবস্থা পরিবর্তনের জন্য তিনি ক্ষুদ্র ঋণ নিতে উদ্বুদ্ধ হয়ে সর্ববৃহৎ এনজিও থেকে ঋণ নেন। এতে তিনি তার দরিদ্র অবস্থা নিরসনে সক্ষম হন।",
      "tag": "NISD 24",
      "sub_questions": [
        {
          "label": "ক",
          "question": "",
          "explanation": "BDBL এর পূর্ণরূপ হলো- Bangladesh Development Bank Limited."
        },
        {
          "label": "খ",
          "question": "",
          "explanation": "যুব উন্নয়ন অধিদপ্তরের কাজ হলো যুবক ও যুব মহিলাদের আত্মকর্মসংস্থানের ক্ষেত্রে নানা ধরনের কর্মকান্ড পরিচালনা করা। যুব উন্নয়ন অধিদপ্তর শিক্ষিত ও স্বল্প শিক্ষিত যুবকদের প্রশিক্ষণ দেয়। প্রশিক্ষণের মধ্যে রয়েছে ক্ষুদ্র ব্যবসায়, কৃষি খামার, কম্পিউটার শিক্ষা, অফিস ব্যবস্থাপনা, সেলাই ও এমব্রয়ডারি প্রভৃতি। প্রশিক্ষণের সাথে সাথে সম্ভাব্য উদ্যোক্তাদের স্বল্প সুদে পুঁজি সরবরাহের ব্যবস্থাও করে থাকে।"
        },
        {
          "label": "গ",
          "question": "",
          "explanation": "শিউলী 'ব্র্যাক' নামক প্রতিষ্ঠান থেকে ঋণ নিয়েছেন। ব্র্যাক বাংলাদেশের তথা পৃথিবীর সর্ববৃহৎ এনজিও বা বেসরকারি উন্নয়ন সংস্থা। এটি শুরুতে ত্রাণ ও পুনর্বাসন নিয়ে কাজ করেছিল। বর্তমানে এটি দারিদ্রবিমোচন ও নারীর ক্ষমতায়নের লক্ষ্য নিয়ে বিভিন্ন কার্যক্রম পরিচালনা করছে। J উদ্দীপকে শিউলী একজন গ্রামীণ বিত্তহীন গৃহিণী। তার অবস্থা পরিবর্তনের জন্য তিনি সর্ববৃহৎ এনজিও থেকে ক্ষুদ্র ঋণ নেন। মূলত ক্ষুদ্র শিল্প কার্যক্রম পরিচালনা করার জন্য তিনি ঋণ নিয়েছেন। এতে অর্থনৈতিক কাজে সম্পৃক্ত হয়ে তিনি উপার্জন করতে' পারছেন। ফলে দরিদ্র অবস্থা নিরসন হয়েছে। ব্র্যাক গ্রামীণ' বিত্তহীন মহিলাদের উন্নয়নে এ ধরনের সহায়তা দেয়। তাই বলা যায়, শিউলী ব্র্যাক থেকে ঋণ নিয়েছেন।"
        },
        {
          "label": "ঘ",
          "question": "",
          "explanation": "শিউলীর মতো মহিলাদের দারিদ্রবিমোচন ও ক্ষমতায়নে 'ব্র্যাক' প্রতিষ্ঠানটির ভূমিকা অপরিসীম। উদ্যোক্তা উন্নয়নে বেসরকারি উন্নয়ন সংস্থাগুলোর মধ্যে ব্র্যাক গুরুত্বপূর্ণ 'ভূমিকা পালন করছে। এ সংস্থা মূলত, গ্রামীণ বিত্তহীন ও স্বল্পবিত্তদের উদ্যোগী হওয়ার ব্যাপারে সাহায্য-সহযোগিতা করে থাকে। বিশেষ করে নারীদের সামাজিক ও অর্থনেতিক ক্ষমতায়নে ব্র্যাকের ভূমিকা অনন্য। উদ্দীপকে গ্রামীণ বিত্তহীন মহিলা শিউলী। অভাব-অনটনে তার দিন যায়। অবস্থা পরিবর্তনের জন্য তিনি ব্র্যাক থেকে ঋণ নেন। এ ঋণ নিয়ে তিনি ক্ষুদ্র উদ্যোগে নিয়োজিত হন। এতে তার আর্থিক অবস্থার পরিবর্তন হয়। ব্র্যাক শিউলীর মতো মহিলাদের অর্থনৈতিক কাজে সম্পৃক্ত হতে সহায়তা করে। এতে তারা উপার্জন করার সুযোগ পায়। ফলে তারা পরিবারের আয় বাড়াতে ভূমিকা রাখতে পারে। এতে তাদের দারিদ্রবিমোচন হয়। - আবার আর্থিকভাবে স্বাবলম্বী হওয়ায় পরিবার ও সমাজে তাদের মর্যাদা বাড়ে। কোনো সিদ্ধান্ত নিতে তাদের গুরুত্ব দেওয়া হয়। এজন্য সামনে থেকে নেতৃত্ব দিতে তারা এগিয়ে আসে। এভাবে ব্র্যাক মহিলাদের দারিদ্র্য বিমোচন ও ক্ষমতায়নে গুরুত্বপূর্ণ ভূমিকা রাখে।"
        }
      ]
    },
    {
      "number": "10",
      "uddipok": "জনাব মাহির একজন মাছ ব্যবসায়ী। তিনি মাছে কোনো রাসায়নিক পদার্থ ব্যবহার করেন না। তিনি সততার সাথে ব্যবসায় করেন। এছাড়াও তিনি কারো কাছ থেকে অর্থ ধার নিলেও সময়মতো ফেরত দিয়ে দেন।",
      "tag": "NISD 24",
      "sub_questions": [
        {
          "label": "ক",
          "question": "",
          "explanation": "মুনাফা অর্জনের পাশাপাশি সমাজের জন্য ব্যবসায়ীর কিছু কল্যাণমূলক কাজ করা হলো ব্যবসায়ের সামাজিক দায়বদ্ধতা।"
        },
        {
          "label": "খ",
          "question": "",
          "explanation": "একজন ব্যক্তির বিশ্বাস, ধ্যান-ধারণা, মতামত প্রভৃতি স্থায়ীভাবে লালন করা হলো মূল্যবোধ। মূল্যবোধের বিষয়গুলো মানুষের মধ্যে ধীরে ধীরে স্থায়ীভাবে গড়ে ওঠে। এটি মানুষ স্থায়ীভাবে বিশ্বাস এবং সত্য বলে মনে করে। কোনো ব্যক্তি সাধারণত নিজস্ব মূল্যবোধ থেকে বিচ্যুত হয় না।"
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "11",
      "uddipok": "জনাব জহুরুল ইসলাম একজন শিল্প উদ্যোক্তা ও সফল সংগঠক। তিনি ছিলেন অধ্যবসায়ী, দূরদৃষ্টিসম্পন্ন, নিষ্ঠাবান ও আত্মবিশ্বাসী। তিনি কর্মসংস্থানের পাশাপাশি সামাজিক দায়বদ্ধতার অংশ হিসেবে বিভিন্ন প্রতিষ্ঠান গড়ে তুলেছেন।",
      "tag": "NISD 24",
      "sub_questions": [
        {
          "label": "ক",
          "question": "",
          "explanation": "লুৎফা সানজিদা মাইডাস থেকে ঋণ গ্রহণ করেন।"
        },
        {
          "label": "খ",
          "question": "",
          "explanation": "আবুল কালাম আজাদ ২০০৩ সালে রত্নগর্ভা মা অ্যাওয়ার্ড চালু করেন। মায়েদের সম্মান প্রদর্শন ও সচেতনতা বাড়ানোর জন্য রত্নগর্ভা মা অ্যাওয়ার্ড প্রচলন করা হয়। এ পুরস্কার প্রতি বছর উল্লেখযোগ্য সংখ্যক মাকে দেওয়া হয়। যে মায়েদের কমপক্ষে তিনজন সন্তান বিভিন্ন ক্ষেত্রে সফল ও প্রতিষ্ঠিত, তাঁদেরকে রত্নগর্ভা মা হিসেবে আখ্যায়িত করা হয়।"
        },
        {
          "label": "গ",
          "question": "",
          "explanation": "জনাব জহুরুল ইসলাম উদ্যোক্তাসুলভ গুণাবলির কারণে নিজেকে সফল সংগঠক হিসেবে প্রতিষ্ঠিত করেছিলেন।' যিনি উদ্যোগ নেন তিনিই উদ্যোক্তা। একজন উদ্যোক্তা তার গুণাবলির 'মাধ্যমে নিজেকে সফল সংগঠক হিসেবে প্রমাণ করেন। এজন্য উদ্যোক্তার গুণাবলির মধ্যে আত্মবিশ্বাস, দূরদর্শিতা, নিষ্ঠা, অধ্যবসায় প্রভৃতি অন্যতম। উদ্দীপকের জনাব জহুরুল ইসলাম একজন 'শিল্পোদ্যোক্তা ও সফল সংগঠক। ব্যবসায়ের প্রতি একাগ্রতা ছিল বলেই তিনি তৃতীয় শ্রেণির কন্ট্রাক্টর হিসেবে ব্যবসায় শুরু করেছিলেন। এক্ষেত্রে তার মধ্যে আত্মবিশ্বাসের দিকটি ফুটে ওঠেছে। ভবিষ্যৎ জমির দাম বাড়বে অনুমান করে তিনি ঢাকার আশপাশে প্রচুর জমি কিনেছিলেন। এক্ষেত্রে তিনি দূরদর্শিতার পরিচয় দিয়েছেন। এছাড়া তিনি কঠোর পরিশ্রম করে প্রচুর শিল্পপ্রতিষ্ঠান গড়ে তুলেছেন। এসব প্রতিষ্ঠান তিনি দক্ষতার সাথে পরিচালনা করেছেন। এভাবে কঠোর পরিশ্রম, নিষ্ঠা, দূরদৃষ্টি ও আত্মবিশ্বাস জনাব জহুরুল ইসলামকে সফল সংগঠক হিসেবে প্রতিষ্ঠিত করেছে।"
        },
        {
          "label": "ঘ",
          "question": "",
          "explanation": "শিল্পোদ্যোক্তা হিসেবে জনাব জহুরুল ইসলাম দেশের আর্থ-সামাজিক ক্ষেত্রে গুরুত্বপূর্ণ অবদান রেখেছেন। শিল্পোদ্যোক্তাগণ শিল্পপ্রতিষ্ঠান গড়ে তোলার জন্য উদ্যোগ নেন। এক্ষেত্রে তারা মুনাফার আশায় ব্যবসায় পরিচালনা করেন। পাশাপাশি তারা সামাজিক উন্নয়নেও নানা ধরনের কাজ করে থাকেন। উদ্দীপকের জনাব জহুরুল ইসলাম বাংলাদেশে অসংখ্য শিল্পকারখানা প্রতিষ্ঠা করেছেন। তিনি বাড়ি, রাস্তা, ব্রিজ, সেচ ব্যবস্থা, স্যানিটেশন প্রভৃতি ক্ষেত্রে বিনিয়োগ করেন। আবার সামাজিক দায়বদ্ধতা হিসেবে তিনি আশ্রম, শিশু প্রতিষ্ঠান, মাদরাসা, স্কুল, কলেজ প্রতিষ্ঠা করেছেন। এছাড়া তিনি মেডিকেল কলেজ, হাসপাতাল এবং নার্সিং ইনস্টিটিউটও প্রতিষ্ঠা করেছেন। জনাব জহুরুল ইসলামের গড়ে তোলা শিল্পপ্রতিষ্ঠানে লক্ষাধিক বেকারের কর্মসংস্থানের ব্যবস্থা হয়েছে। এতে দেশের বেকারত্বের হার কমেছে। তার শিল্পের মাধ্যমে বাংলাদেশের অবকাঠামোগত উন্নয়ন হয়েছে। শিল্পকারখানাগুলো মানুষের জীবনযাত্রার মনোন্নয়ন করেছে। এছাড়া সরকার এসব শিল্পকারখানার অর্জিত মুনাফা থেকে রাজস্ব আদায় করছে। যা দেশের উন্নয়নে ব্যয় করা হচ্ছে। তার সামাজিক প্রতিষ্ঠানগুলোর মাধ্যমে সমাজের মানুষ সেবা পাচ্ছে। সুতরাং, শিল্পোদ্যোক্তা হিসেবে জনাব জহুরুল ইসলামের অবদান অনস্বীকার্য।"
        }
      ]
    }
  ]
}