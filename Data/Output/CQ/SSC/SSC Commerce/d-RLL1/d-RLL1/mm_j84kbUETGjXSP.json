{
  "title": "চট্টগ্রাম বোর্ড ২০২৩",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব মাহদি একজন বালি ব্যবসায়ী। বর্ষা মৌসুমে পরিবেশ প্রতিকূল থাকার কারণে তিনি ব্যবসায়ের পাশাপাশি নতুন কাজ করার উদ্যোগ গ্রহণ করলেন। কিছুদিন পর পরিবেশবাদী ও ভোক্তা আইনে লোকজন আপত্তি জানাল। বিভিন্ন সমস্যার কারণে বেশ কিছু শ্রমিক ুুুুুুুুুুুুুুুুুুুুুুুুুুুুুুুুুুুুুুুুুুুুুুুুুুুুপ্রতি অনীহা ও অসন্তোষ প্রকাশ করল। ফলে তিনি বালি উত্তোলন না করার সিদ্ধান্ত নিলেন।",
      "tag": "Ctg B 23",
      "sub_questions": [
        {
          "label": "ক",
          "question": "",
          "explanation": "জনাব মাহদির ব্যবসায় চালিয়ে যাওয়ার জন্য ব্যবসায়ের কোন পরিবেশের উপাদানটি বিবেচনায় আনা উচিত ছিল? এর সপক্ষে যুক্তি দাও।"
        },
        {
          "label": "খ",
          "question": "",
          "explanation": "দেশীয় ও আন্তর্জাতিক পর্যায়ে প্রচলিত বিভিন্ন আইনের সমন্বয়ে সৃষ্ট পরিবেশ হলো আইনগত পরিবেশ। বাণিজ্য ও শিল্প আইন, শ্রম আইন, আমদানি-রপ্তানি নীতি প্রভৃতি এ পরিবেশের উপাদান। ব্যবসায় সংক্রান্ত আইন ব্যবসায়ের অনুকূল হলে দেশি-বিদেশি উদ্যোক্তারা ব্যবসায়ে উৎসাহী হয়। এতে ব্যবসায়ের প্রসার সহজ হয়।"
        },
        {
          "label": "গ",
          "question": "",
          "explanation": "জনাব মাহদির বালি উত্তোলন নিষ্কাশন শিল্পের অন্তর্গত। জয় এ শিল্পের উপাদানগুলো মূলত প্রাকৃতিক হয়। ভূগর্ভ, পানি ও বায়ু থেকে এ সম্পদগুলো আহরণ করা হয়। এতে সাধারণ মানুষের নাগালের বাইরের বস্তুকে ব্যবহারের আওতায় আনা হয়। খনি থেকে কয়লা উত্তোলন ও নদী থেকে বালি উত্তোলন এ শিল্পের অন্তর্গত। উদ্দীপকে জনাব মাহদি একজন বালি ব্যবসায়ী। তিনি নদী থেকে বালি আহরণ করেন। আহরণকৃত বালি সাধারণ মানুষের কাছে বিক্রি করেন। বালি ব্যবহার করে মানুষ নির্মাণ কাজ করে। এক্ষেত্রে জনাব মাহাদি প্রাকৃতিক সম্পদ নদী থেকে বালি তুলে বিক্রির মাধ্যমে অর্থ উপার্জন করছেন। এটি নিষ্কাশন শিল্পের সাথে মিলে যায়। সুতরাং, জনাব মাহদির বালি উত্তোলন নিষ্কাশন শিল্পের অন্তর্গত।"
        },
        {
          "label": "ঘ",
          "question": "",
          "explanation": "জনাব মাহদির ব্যবসায় চালিয়ে যাওয়ার জন্য ব্যবসায়ের রাজনৈতিক ও আইনগত পরিবেশ বিবেচনায় আনা উচিত ছিল। রাজনৈতিক পরিবেশের বিভিন্ন উপাদান ব্যবসায় পরিচালনার ক্ষেত্রে প্রভাব ফেলে। শ্রমিক অসন্তোষ, ধর্মঘট, হরতাল প্রভৃতি অস্থিতিশীল রাজনৈতিক পরিবেশের অন্তর্ভুক্ত। অন্যদিকে ব্যবসায় পরিচালনা সংশ্লিষ্ট বিভিন্ন আইন বা নিয়ম আইনগত পরিবেশের অন্তর্ভুক্ত। উদ্দীপকে জনাব মাহদি একজন বালি ব্যবসায়ী। তিনি বালি উত্তোলনের পাশাপাশি নতুন কাজের উদ্যোগও নেন। কিছুদিন পর পরিবেশবাদী ও ভোক্তা আইনে লোকজন আপত্তি জানায়। বিভিন্ন সমস্যার কারণে বেশ কিছু শ্রমিক কাজের প্রতি অনীহা ও অসন্তোষ প্রকাশ করে। ফলে তিনি বালি উত্তোলন না করার সিদ্ধান্ত নেন। জনাব মাহদি সরকার প্রণীত আইন বিবেচনা না করেই নিয়মিত বালি উত্তোলন করেন। এতে নদীর পাড় ভেঙে যাওয়ার পর আশঙ্কা দেখা দেয়। তাই পরিবেশবাদী ও ভোক্তা আইনের ভিত্তিতে লোকজন তাদের আপত্তি জানায়। এক্ষেত্রে তিনি ব্যবসায়ের ক্ষেত্রে আইনগত পরিবেশ বিবেচনায় নেননি। আবার তিনি শ্রমিক অসন্তোষের মত ঘটনার কথাও আগে আমলে নেননি। তাই হঠাৎ সৃষ্ট শ্রমিক অসন্তোষে তার বালি উত্তোলন কাজ বন্ধ করতে হয়। এটি রাজনৈতিক পরিবেশের যথাযথ বিবেচনায় তার অদক্ষতাকে নির্দেশ করে। তাই বলা যায়, জনাব মাহদির ব্যবসায় চালিয়ে যাওয়ার জন্য রাজনৈতিক ও আইনগত পরিবেশ বিবেচনায় আনা উচিত ছিল।"
        }
      ]
    },
    {
      "number": "2",
      "uddipok": "মোস্তাফিজুর সাহেব একজন ব্যাংক কর্মকর্তা। তার ব্যাংক বাসা থেকে অনেক দূরে বিধায় তিনি গাড়িতে যাতায়াত করেন। তিনি ভবিষ্যতের নিরাপত্তার কথা চিন্তা করে এক ধরনের বিমা করেছেন। তিনি সময়মতো নিদিষ্ট প্রিমিয়াম প্রদান করেন এবং তার অবর্তমানে তার স্ত্রী ক্ষতিপূরণের টাকা পাবেন। তিনি জীবিত থাকলেও মেয়াদান্তে বোনাসসহ সম্পূর্ণ টাকা পাবেন।",
      "tag": "Ctg B 23",
      "sub_questions": [
        {
          "label": "ক",
          "question": "",
          "explanation": "লেখক বা শিল্পী কর্তৃক তার সৃষ্ট কর্মের ওপর একটি নির্দিষ্ট সময়ের জন্য স্থায়ী আইনগত অধিকার হলো কপিরাইট।"
        },
        {
          "label": "খ",
          "question": "",
          "explanation": "বিমাগ্রহীতার ঝুঁকি নেওয়ার বিনিময়ে বিমাকারীকে যে অর্থ দেওয়া হয়, তাই প্রিমিয়াম। কোনো নিদিষ্ট ঘটনার বিপক্ষে ক্ষতিপূরণ পাওয়ার জন্য বিমাগ্রহীতা বিমাকারীর সাথে চুক্তিবদ্ধ হয়। কিন্তু ক্ষতিপূরণের ঝুঁকি নেওয়ার বিনিময়ে বিমাকারী নির্দিষ্ট পরিমাণ অর্থ দাবি করে। বিমাকারীকে পরিশোধ করা এ অর্থ হলো প্রিমিয়াম।"
        },
        {
          "label": "গ",
          "question": "",
          "explanation": "মোস্তাফিজুর সাহেবের বিমা চুক্তিটি জীবন বিমা। এ ধরনের বিমার বিষয়বস্তু হচ্ছে মানুষের জীবন। জীবন বিমা চুক্তির মাধ্যমে বিমাকারী প্রিমিয়ামের বিনিময়ে একটি নির্দিষ্ট সময় পরে বিমাকৃত অর্থ দেয়। বিমাগ্রহীতা বা তার মনোনীত ব্যক্তি এই অর্থ পায়। উদ্দীপকের মোস্তাফিজুর সাহেব একজন ব্যাংক কর্মকর্তা। ভবিষ্যতের নিরাপত্তার কথা চিন্তা করে তিনি বিমা করেছেন। তিনি চুক্তি অনুযায়ী নির্দিষ্ট হারে প্রিমিয়াম প্রদান করেন। বিনিময়ে বিমা প্রতিষ্ঠানটি মেয়াদপূর্তিতে মোস্তাফিজুর সাহেবকে কিংবা তার মৃত্যুতে মনোনীত ব্যক্তিকে অর্থ দেওয়ার প্রতিশ্রুতি দেয়। এ চুক্তির সাথে জীবন বিমার মিল আছে। তাই বলা যায়, মোস্তাফিজুর সাহেব জীবন বিমা চুক্তি করেছিলেন।"
        },
        {
          "label": "ঘ",
          "question": "",
          "explanation": "বিমা চুক্তি বাংলাদেশের প্রেক্ষাপটে সামাজিক ও অর্থনৈতিকভাবে গুরুত্বপূর্ণ ভূমিকা পালন করে। মানুষের জীবন সবসময়ই অনিশ্চিত। যেকোনো সময় মানুষের দুর্ঘটনা ঘটতে পারে। আবার উপার্জনক্ষম ব্যক্তির মৃত্যুতে তার উত্তরাধিকারী আর্থিকভাবে অসহায় হয়ে পড়তে পারে। এ আর্থিক অনিশ্চয়তা দূর করতে জীবন বিমা কার্যকর ভূমিকা রাখে। উদ্দীপকের মোস্তাফিজুর সাহেব ভবিষ্যতের কথা চিন্তা করে জীবন বিমা করেছেন। বিমা চুক্তির পর তিনি সময়মতো নির্দিষ্ট প্রিমিয়াম প্রদান করেন। তিনি মারা গেলে তার স্ত্রী ক্ষতিপূরণের টাকা পাবেন। তিনি জীবিত থাকলেও মেয়াদান্তে বোনাসসহ সম্পূর্ণ টাকা পাবেন। এ বিমাকৃত অর্থ মোস্তাফিজুর সাহেবের পরিবারকে আর্থিক বিপর্যয়ের হাত থেকে রক্ষা করবে। এর মাধ্যমে বিমা প্রতিষ্ঠান অসহায় পরিবারকে নতুনভাবে বাঁচার স্বপ্ন দেখায়। পরিবারের একমাত্র উপার্জনকারী ব্যক্তির মৃত্যুতে এ প্রাপ্য অর্থ দিয়ে তারা স্বাবলম্বী হয়ে ওঠে। এতে তাদের স্বাভাবিক গতিশীলতায় কোনো আর্থিক বাধা আসে না। এভাবে বিমা প্রতিষ্ঠান বিভিন্ন অসহায় পরিবারকে সামাজিক ও অর্থনৈতিকভাবে সহায়তা করে।"
        }
      ]
    },
    {
      "number": "3",
      "uddipok": "জোবায়ের সাহেব উন্নত কাপড়ের তৈরি পোশাক বিক্রি করেন। গুণগত মান ভালো হওয়ায় তার ব্যবসায়ে বিক্রি ও সুনাম দিন দিন বেড়েই চলেছে। সংগত কারণে তিনি আলাদা বিভাগ খোলার সিদ্ধান্ত নিলেন। তিনি পরিচালনার জন্য ব্যবস্থাপক ও কর্মচারী স্থায়ীভাবে নিয়োগ দিলেন। বিভিন্ন জায়গা থেকে কাপড় সংগ্রহের জন্য নিয়োজিত ব্যক্তিদের মধ্যে দায়িত্ব ও ক্ষমতা বণ্টন করে দিলেন। এতে তার ব্যবসায়ের পরিচালনার কাজ সহজ হয় এবং সম্পদের ব্যবহার যথাযথ হয়।",
      "tag": "Ctg B 23",
      "sub_questions": [
        {
          "label": "ক",
          "question": "",
          "explanation": "নেতৃত্ব বলতে উদ্দেশ্য অর্জনকে সামনে রেখে কাজ সম্পাদনে কর্মীদের উৎসাহী করার গুণ ও কৌশলকে বোঝায়।"
        },
        {
          "label": "খ",
          "question": "",
          "explanation": "ব্যবসায়ের অর্থ সংগ্রহের প্রধান উৎসটি হলো বাণিজ্যিক ব্যাংক। বাণিজ্যিক ব্যাংক একটি মুনাফাকেন্দ্রিক আর্থিক প্রতিষ্ঠান। সরকারি ও বেসরকারি বাণিজ্যিক ব্যাংকগুলো ব্যবসায়ীদের স্বল্প, মধ্যম ও দীর্ঘমেয়াদে নগদ অর্থ ধার দিয়ে থাকে। এ ব্যাংকগুলো বিভিন্ন হিসাবের মাধ্যমে জনগণের কাছ থেকে আমানত সংগ্রহ করে।'"
        },
        {
          "label": "গ",
          "question": "",
          "explanation": "জনাব জোবায়েরের আলাদা বিভাগ খোলার কাজটি ব্যবস্থাপনার সংগঠিতকরণের অন্তর্ভুক্ত। সংগঠিতকরণের মাধ্যমে প্রতিষ্ঠানের কাজগুলো প্রকৃতি অনুযায়ী বিভিন্ন ভাগে ভাগ করা হয়। এরপর বিভিন্ন বিভাগের কর্মীদের মধ্যে পারস্পরিক সম্পর্ক নির্ধারণ করে দায়িত্ব ও কর্তৃত্ব দেওয়া হয়। এতে কর্মীরা সহজে নিজের কাজ বুঝতে পারে। আর কাজের মধ্যে শৃঙ্খলাও বজায় থাকে। উদ্দীপকে জোবায়ের সাহেব উন্নত কাপড়ের তৈরি পোশাক বিক্রি করেন। তার ব্যবসায়ের বিক্রি ও সুনাম বাড়ায় তিনি আলাদা বিভাগ খোলার সিদ্ধান্ত নিলেন। পরিচালনার জন্য তিনি ব্যবস্থাপক ও কর্মচারী নিয়োগ দিলেন। এছাড়াও তিনি সনির্দিষ্টভাবে কর্মীদের দায়িত্ব ও ক্ষমতা বণ্টন করে দিলেন। ফলে কর্মীরা খুব সহজে কাজ করতে পারে। এসব বৈশিষ্ট্যের সাথে ব্যবস্থাপনার সংগঠিতকরণের মিল আছে। সুতরাং, জনাব জোবায়ের ব্যবস্থাপনার সংগঠিতকরণ কাজটি করেন।"
        },
        {
          "label": "ঘ",
          "question": "",
          "explanation": "উদ্দীপকের ব্যবস্থাপকীয় কার্যাবলির আলোকে সম্পদের সুষ্ঠু ব্যবহার নিশ্চিত করা যায় বলে আমি মনে করি। সুষ্ঠু ব্যবস্থাপনার মাধ্যমে প্রতিষ্ঠানের উপকরণ ও সম্পদসমূহকে সঠিকভাবে ব্যবহার করে প্রত্যাশিত ফল অর্জন করা যায়। একজন ব্যবস্থাপক দক্ষতার সাথে কাজ পরিচালনা করলে প্রতিষ্ঠানের উদ্দেশ্য অর্জন সহজ হয়। বর্তমানে প্রতিটি প্রতিষ্ঠানে সুষ্ঠু ব্যবস্থাপনা একটি গুরুত্বপূর্ণ বিষয় হিসেবে বিবেচিত হয়। উদ্দীপকে জোবায়ের সাহেব উন্নত কাপড়ের তৈরি পোশাক বিক্রি করেন। গুণগত মান ভালো হওয়ায় তার ব্যবসায়ে বিক্রি ও সুনাম বেড়েই চলেছে। সংগত কারণে তিনি আলাদা বিভাগ খোলার সিদ্ধান্ত নিলেন। নিলেন। তিনি প্রত্যেক বিভাগের মধ্যে দায়িত্ব ও ক্ষমতা বণ্টন করে দিলেন। এতে তার ব্যবসায় পরিচালনার কাজ সহজ হয় এবং সম্পদের ব্যবহার যথাযথ হয়। এক্ষেত্রে জোবায়ের সাহেবের সম্পাদিত সকল কাজ ব্যবসায় ব্যবস্থাপনার অংশ। তিনি পরিকল্পনা অনুযায়ী ব্যবসায়ের মানবিক ও বস্তুগত সকল প্রয়োজনীয় উপকরণ ও সম্পদ সংগ্রহ করেন। সেগুলো যথাযথ ব্যবহার করার জন্য কর্মীদের মধ্যে দায়িত্ব ও ক্ষমতা বণ্টন করে দেন। এটি কাজে গতিশীলতা আনে। এরূপ যোগ্যতা অনুযায়ী দায়িত্ব ভাগ করে দেওয়ার ফলে কর্মীরা দক্ষতার সাথে কাজ করে থাকে। এতে সময় ও উপকরণের অপচয় কম হয়। এছাড়াও সীমিত সম্পদের সঠিক ব্যবহারের মাধ্যমে উৎপাদন কাজ চালানো যায়। এভাবে তিনি ব্যবস্থাপনার সংগঠিতকরণ কাজের মাধ্যমে প্রতিষ্ঠানের সকল সম্পদের সর্বোচ্চ ব্যবহার নিশ্চিত করেন।"
        }
      ]
    },
    {
      "number": "4",
      "uddipok": "আসিফ একজন ব্যবসায়ী। নিউমার্কেটে তার একটি কসমেটিকস এর শোরুম আছে। প্রথমেই তিনি নিম্নমানের পণ্য বেশি দামে বিক্রির মাধ্যমে প্রচুর মুনাফা অর্জন করেছিলেন। ক্রেতারা তা বুঝতে পেরে তার দোকানে আর ভিড় করে না। ক্রেতাদের প্রতি বিশ্বাস স্থাপনের জন্য তিনি অনেক পরিশ্রম করছেন।",
      "tag": "Ctg B 23",
      "sub_questions": [
        {
          "label": "ক",
          "question": "",
          "explanation": "মানুষের ভালো-মন্দের বিচার-বিশ্লেষণ করে সঠিকটি বেছে নেওয়াই হলো নৈতিকতা।"
        },
        {
          "label": "খ",
          "question": "",
          "explanation": "বিক্রয়িকতা বলতে বিক্রয়কর্মীর ক্রেতা আকর্ষণ করার বিশেষ কৌশল বা দক্ষতাকে বোঝায়। এর মাধ্যমে সম্ভাব্য ক্রেতার কাছে পণ্য বা সেবাসামগ্রী বিক্রি করা সম্ভব হয়। মূলত ব্যক্তিগতভাবে ক্রেতাকে পণ্য কিনতে উৎসাহিত করার কৌশলই বিক্রয়িকতা নামে পরিচিত।"
        },
        {
          "label": "গ",
          "question": "",
          "explanation": "উদ্দীপকের আসিফ সামাজিক দায়বদ্ধতা মেনে চলেননি। ব্যবসায়ী মুনাফা অর্জনের পাশাপাশি সমাজের জন্য কিছু কল্যাণমূলক কাজ করেন। সামাজিক দায়বদ্ধতা হিসেবে ব্যবসায়ীকে ক্রেতা ও ভোক্তাদের প্রতি বিশেষভাবে দায়িত্ব পালন করতে হয়। কারণ ব্যবসায়ের সফলতা অনেকাংশে নির্ভর করে ক্রেতা ও ভোক্তার আস্থার ওপর। আসিফ একজন ব্যবসায়ী। নিউমার্কেট এলাকায় তার কসমেটিকস সামগ্রীর একটি শোরুম আছে। তিনি ব্যবসায়ের শুরুতেই নিম্নমানের পণ্য বেশি মূল্যে বিক্রির মাধ্যমে প্রচুর মুনাফা অর্জন করেছেন। কিন্তু এগুলো ক্রেতাদের জন্য ক্ষতিকর। আবার পণ্যমূল্যও তিনি বেশি রাখছেন। এতে ক্রেতারা প্রতারিত হচ্ছে। ক্রেতা ও ভোক্তাদের প্রতি ব্যবসায়ীর দায়িত্ব পালন করা হয়নি। তাই বলা যায়, আসিফ ক্রেতা ও ভোক্তাদের কাছে নিম্নমানের পণ্য সরবরাহ করে সামাজিক দায়বদ্ধতা মেনে চলেননি।"
        },
        {
          "label": "ঘ",
          "question": "",
          "explanation": "আসিফ ব্যবসায় নৈতিকতা ও যথাযথ সামাজিক দায়বদ্ধতা পালনের মাধ্যমে একজন যথার্থ ব্যবসায়ী হিসেবে প্রতিষ্ঠিত হতে পারেন বলে আমি মনে করি। নৈতিকতা ব্যবসায়কে সফলভাবে পরিচালনার ক্ষেত্রে দিকনির্দেশনা হিসেবে কাজ করে। আর সামাজিক বিভিন্ন দায়বদ্ধতা পালনের মাধ্যমে একজন ব্যবসায়ী সফল হয়। নৈতিকতা ও সামাজিক দায়িত্ব পালন না করলে ব্যবসায়ী লোকসানে পড়ে। আসিফ শুরুতেই নিম্নমানের পণ্য বেশি মূল্যে বিক্রির মাধ্যমে মুনাফা অর্জন করেছেন। এটি সম্পূর্ণভাবে ব্যবসায় নৈতিকতা ও সামাজিক দায়বদ্ধতার পরিপন্থি। এজন্য কেতা-ভোক্তারা তার ব্যবসায় থেকে মুখ ফিরিয়ে নিচ্ছে। এ সমস্যা থেকে মুক্তির জন্য আসিফকে যথাযথ পদক্ষেপ নিতে হবে। আসিফকে প্রথমে তার পণ্যের মান উন্নত করতে হবে। এরপর ন্যায্যমূল্যে তাকে কসমেটিকস সামগ্রী বিক্রি করতে হবে। ক্রেতা-ভোক্তারা যেন কোনোভাবে না ঠকে তা বিশেষভাবে খেয়াল রাখতে হবে। জনহিতকর কাজে অংশগ্রহণ করে মানুষের কাছে পরিচিতি বাড়াতে হবে। এজন্য দুর্যোগে জনগণের পাশে দাঁড়ানো, পণ্যের মজুদদারি না করা প্রভৃতি পদক্ষেপ নেওয়া প্রয়োজন। এসব কাজের মাধ্যমে তিনি সফল ব্যবসায়ী হিসেবে প্রতিষ্ঠিত হতে পারেন।"
        }
      ]
    },
    {
      "number": "5",
      "uddipok": "জনাব হাফিজুল সুন্দরবনের গহিন জঙ্গল থেকে মধু সংগ্রহ করেন। শ্রমিক ও মেশিনের সাহায্যে মধুগুলো বোতল ও প্যাকেটজাত করেন। অর্থসংকট হলে স্থানীয় ঋণ প্রদানকারী প্রতিষ্ঠান থেকে অর্থ সংগ্রহ করেন এবং বিভিন্ন মাধ্যমে দেশের বিভিন্ন জায়গায় ক্রেতাদের কাছে সরবরাহ করেন।",
      "tag": "Ctg B 23",
      "sub_questions": [
        {
          "label": "ক",
          "question": "",
          "explanation": "ব্যাংকিং অংশীদারি ব্যবসায়ের সদস্য সংখ্যা ২ থেকে ১০ জন।"
        },
        {
          "label": "খ",
          "question": "",
          "explanation": "ব্যবসায়ের ঝুঁকিগত বাধা দূর করার উপায় হলো বিমা। ব্যবসায়িক কাজের সাথে জড়িত ঝুঁকিসমূহ হলো- চাহিদা ও মূল্য কমে যাওয়া, পণ্য পচন, দুর্ঘটনা, চুরি, ডাকাতি প্রভৃতি। এসব ঝুঁকির কারণে আর্থিক ক্ষতি থেকে রক্ষা পাওয়ার জন্য বিমা করা হয়। আর বিমাগ্রহীতা ক্ষতিগ্রস্ত হলে বিমাকারী নির্দিষ্ট পরিমাণ ক্ষতিপূরণ দেয়। তাই বলা যায়, আর্থিক ঝুঁকি কমানোর জন্য বিমা একটি উত্তম উপায়।"
        },
        {
          "label": "গ",
          "question": "",
          "explanation": "জনাব হাফিজুলের মধু সংগ্রহ ও প্যাকেটজাতকরণের কাজটি নিষ্কাশন শিল্পের অন্তর্গত। এ শিল্পের উপাদানগুলো মূলত প্রাকৃতিক হয়। ভূগর্ভ পানি, খনিজ, বায়ু ও বন-জঙ্গল থেকে এ প্রাকৃতিক সম্পদগুলো আহরণ করা হয়। এতে সাধারণ মানুষের নাগালের বাইরের বস্তুকে ব্যবহারের আওতায় আনা যায়। উদ্দীপকে জনাব হাফিজুল জাল থেকে মধু সংগ্রহ করেন। তিনি মধুগুলো বোতলে প্যাকেটজাত করে বিক্রি করেন। এক্ষেত্রে তিনি প্রকৃতি থেকে প্রাকৃতিক সম্পদ (মধু) আহরণ করেন। এ মধু আহরণে তাকে শ্রম দিতে হয়েছে। এছাড়াও তিনি তা সংগ্রহ করে বোতলজাতের মাধ্যমে মানুষের খাওয়ার উপযোগী করেন। আর এসব বৈশিষ্ট্য নিষ্কাশন শিল্পের আওতাভুক্ত। সুতরাং, জনাব হাফিজুলের ব্যবসায়টি নিষ্কাশন শিল্পের অন্তর্গত।"
        },
        {
          "label": "ঘ",
          "question": "",
          "explanation": "উদ্দীপকে বাণিজ্যের ব্যাংকিং ও পরিবহন উপাদানের কথা বলা হয়েছে। উৎপাদিত পণ্য বা সেবা ভোক্তার কাছে পৌছানো পর্যন্ত বাণিজ্যের বিভিন্ন উপাদানের ব্যবহার করতে হয়। বাণিজ্যের পরিবহন উপাদানটি পণ্য এক স্থান থেকে অন্য স্থানে পৌছানোর সাথে সম্পর্কযুক্ত। আর ব্যবসায় পরিচালনার জন্য পর্যাপ্ত মূলধনের যোগানে ব্যাংকিং উপাদানটি গুরুত্বপূর্ণ। উদ্দীপকে জনাব হাফিজুল সুন্দরবন থেকে মধু সংগ্রহ করেন। তিনি মধুগুলো প্যাকেটজাত করে বিক্রি করেন। তিনি বিভিন্ন মাধ্যমে দেশের বিভিন্ন জায়গায় ক্রেতাদের কাছে মধু সরবরাহ করেন। এছাড়া অর্থসংকট হলে তিনি স্থানীয় ঋণ প্রদানকারী প্রতিষ্ঠান থেকে অর্থ সংগ্রহ করেন। জনাব হাফিজুল বাণিজ্যের বিভিন্ন কাজ করেন। তিনি প্যাকেটজাতকৃত মধু বিভিন্ন জায়গার ক্রেতাদের কাছে সরবরাহ করেন। ফলে দেশের বিভিন্ন জায়গার মানুষ তার উৎপাদিত পণ্য ব্যবহার করতে পারছে। এতে বাণিজ্যের স্থানগত বাধা দূর হচ্ছে। তাছাড়া অর্থসংকট হলে তিনি আর্থিক প্রতিষ্ঠান থেকে ঋণ সংগ্রহ করেন। এ সংগৃহীত ঋণের মাধ্যমে তার ব্যবসায়ের অর্থসংকট বা মূলধনের ঘাটতি দূর হচ্ছে। আর এভাবেই তিনি বাণিজ্যের বিভিন্ন উপাদানের মাধ্যমে (পরিবহন, ব্যাংকিং) ব্যবসায়ের সৃষ্ট বাধা দূর করছেন। সুতরাং, উদ্দীপকে বাণিজ্যের ব্যাংকিং ও পরিবহন উপাদানের কথা বলা হয়েছে।"
        }
      ]
    },
    {
      "number": "6",
      "uddipok": "জনার বায়েজিদ টিস্যু উৎপাদনকারী প্রতিষ্ঠান স্থাপন করেছেন। করোনাকালীন সময়ে লাভ কমে যাওয়ায় তিনি মাস্ক উৎপাদনের চিন্তা করছেন। তিনি গতানুগতিক মাস্ক উৎপাদন না করে বিজ্ঞানসম্মত, কারুকাজখচিত, রুচিসম্মত ও বাহারি রঙের মাস্ক উৎপাদন শুরু করেন; যা সব ধরনের মানুষকে খুব আকর্ষণ করে। ফলে অধিকাংশ মানুষ এ মাস্ক ব্যবহার শুরু করেন। তিনি ব্যবসায়ে সফলতা অর্জন করায় অনেকেই এ কাজে উৎসাহিত হচ্ছেন।",
      "tag": "Ctg B 23",
      "sub_questions": [
        {
          "label": "ক",
          "question": "",
          "explanation": "সবচেয়ে প্রাচীন ব্যবসায় সংগঠন হচ্ছে একমালিকানা ব্যবসায়।"
        },
        {
          "label": "খ",
          "question": "",
          "explanation": "গুদামজাতকরণ পণ্যের সময়গত বাধা দূর করে থাকে। গুদামজাতকরণের মাধ্যমে মৌসুমে উৎপাদিত পণ্য সারা বছর ব্যবহৃত হয়। এভাবে সংরক্ষণের মাধ্যমে পণ্যের মান ঠিক রেখে ক্রেতাদের চাহিদা অনুযায়ী পণ্য সরবরাহ করা যায়। তাই বাজারজাতকরণের প্রতিটি পর্যায়ে গুদামজাতকরণের প্রয়োজন।"
        },
        {
          "label": "গ",
          "question": "",
          "explanation": "জনাব বায়োজিদের মাস্ক উৎপাদনের কার্যক্রমে উদ্যোক্তার সৃজনশীলতার গুণটি ফুটে ওঠেছে। কোনো বিষয়ে চিন্তা করে নতুন কিছু তৈরি করার ক্ষমতা হলো সৃজনশীলতা। উদ্যোক্তার মধ্যে এ গুণটি থাকা প্রয়োজন। সৃজনশীলতার মাধ্যমে উদ্যোক্তা তার কাজের ক্ষেত্র ও পদ্ধতিতে নতুনত্ব আনেন। এর ফলে অর্থনীতিতে নতুন কিছু সংযোজিত হয়। জনাব বায়েজিদ টিস্যু উৎপাদনকারী প্রতিষ্ঠান স্থাপন করেছেন। করোনাকালীন সময়ে লাভ কমে যাওয়ায় তিনি মাস্ক উৎপাদনের চিন্তা করেন। তিনি গতানুগতিক মাস্ক উৎপাদন না করে বিজ্ঞানসম্মত, কারুকাজখচিত, রুচিসম্মত ও বাহারি রঙের মাস্ক উৎপাদন করেন। এর মাধ্যমে জনাব বায়েজিদের মধ্যে নতুন সৃষ্টিশীল পণ্য উৎপাদনের ক্ষমতা ফুটে ওঠেছে। তার মাস্কগুলো তৈরির মাধ্যমে অর্থনীতিতে নতুন মাত্রা সংযোজিত হয়েছে। আর এগুলো কেবল সৃজনশীলতার মাধ্যমেই সম্ভব হয়েছে। তাই বলা যায়, জনাব বায়েজিদের মাস্ক উৎপাদনের কার্যক্রমে উদ্যোক্তার সৃজনশীলতার গুণটি ফুটে ওঠেছে।"
        },
        {
          "label": "ঘ",
          "question": "",
          "explanation": "উদ্দীপকের জনাব বায়েজিদের উদ্যোগ অন্যদের জন্য অনুকরণীয় হতে পারে বলে আমি মনে করি। ব্যবসায় উদ্যোগ একটি ঝুঁকিপূর্ণ বিনিয়োগ। লাভের আশায় ঝুঁকি নিয়ে ব্যবসায়ে অর্থ ও শ্রম বিনিয়োগ করা হয়। একজন ব্যবসায় উদ্যোক্তা এ ধরনের কাজের উদ্যোগ নেন। তিনি তার কাজের মাধ্যমে দেশ ও সমাজের উন্নয়নে গুরুত্বপূর্ণ ভূমিকা রাখেন। উদ্দীপকের জনাব বায়েজিদের টিস্যু উৎপাদনকারী একটি কারখানা আছে। করোনাকালীন সময়ে লাভ কমে যাওয়ায় তিনি মাস্ক উৎপাদনের চিন্তা করেন। তিনি গতানুগতিক মাস্ক উৎপাদন না করে নতুন ধরনের মাস্ক উৎপাদন করেন। তার উৎপাদিত মাস্ক বিজ্ঞানসম্মত, কারুকাজখচিত, বুচিসম্মত ও বাহারি রঙের। এগুলো সবাইকে আকর্ষণ করে। ফলে অধিকাংশ মানুষ তা ব্যবহার শুরু করেন। তার সফলতায় অন্যরাও এ কাজে উৎসাহী হচ্ছেন। জনাব বায়েজিদের এ উদ্যোগ থেকে অন্যরা আত্মপ্রত্যয়ী হতে পারেন। ব্যবসায়ে প্রতিবন্ধকতা আসলে তা কীভাবে কাটিয়ে ওঠা যায় তা শিখতে পারেন। ব্যবসায়ে কীভাবে উন্নতি করা যায় সে বিষয়ে ধারণা নিতে পারেন। এছাড়া জনাব বায়েজিদের মতো ব্যবসায় উদ্যোগী হয়ে অনেকেই নিজেদের' কর্মসংস্থানের সুযোগ সৃষ্টি করতে পারেন। পাশাপাশি বেকারদের জন্যও কাজের ব্যবস্থা করতে পারেন। এতে সমাজ ও দেশের উন্নতি হবে। তাই আমি মনে করি, জনাব বায়েজিদের উদ্যোগ অন্যদের জন্য অনুকরণীয় হতে পারে।"
        }
      ]
    },
    {
      "number": "7",
      "uddipok": "সুমন ডিগ্রি পাস করে চাকরি লাভে ব্যর্থ হয়ে স্থানীয় যুব উন্নয়ন কার্যালয় থেকে মৎস্য চাষ ও হাঁস-মুরগি পালনের ওপর প্রশিক্ষণ গ্রহণ, করেন। এরপর নিজের সঞ্চিত টাকা এবং ব্যাংক থেকে ঋণ নিয়ে বড় আকারের মৎস্য ও হাঁস-মুরগির খামার গড়ে তুললেন। তিনি এ কাজে কিছু বেকার যুবকদের জন্য কর্মসংস্থান সৃষ্টি করেছেন। সুমনের মতো প্রবল আত্মবিশ্বাস, মনোবল আর বুনিয়াদী প্রশিক্ষণ নিয়ে যেকোনো কাজে অগ্রসর হলে সাফল্য অনিবার্য।",
      "tag": "Ctg B 23",
      "sub_questions": [
        {
          "label": "ক",
          "question": "",
          "explanation": "স্বল্প পুঁজি, নিজস্ব চিন্তা ও দক্ষতাকে কাজে লাগিয়ে ন্যূনতম ঝুঁকি নিয়ে নিজের প্রচেষ্টায় জীবিকা অর্জনের ব্যবস্থা করা হলো আত্মকর্মসংস্থান।"
        },
        {
          "label": "খ",
          "question": "",
          "explanation": "ব্যবসায়ের কোন কাজ কখন, কীভাবে করতে হবে তা নির্ধারণ করা হলো সুষ্ঠু ব্যবসায় পরিকল্পনা। এর মাধ্যমে ভবিষ্যতের করণীয় আগেই ঠিক করা হয়। এতে সুষ্ঠুভাবে প্রতিষ্ঠান পরিচালনা করা যায়। ফলে ব্যবসায়ে দ্রুত সফলতা পাওয়া যায়। এটিকে ব্যবসায় পরিচালনার ক্ষেত্রে দিকনির্দেশনার দলিলও বলা হয়।"
        },
        {
          "label": "গ",
          "question": "",
          "explanation": "উদ্দীপকের সুমনের হাঁস-মুরগি পালন ও মৎস্য চাষ আত্মকর্মসংস্থানের দিকটি নির্দেশ করে। এর মাধ্যমে নিজেই নিজের কাজের সুযোগ তৈরি করা হয়। নিজস্ব মেধা কাজে লাগিয়ে স্বল্প পুঁজি ও প্রশিক্ষণ নিয়ে এ কাজে নিয়োজিত হওয়া যায়। এটি একটি সম্মানজনক ও লাভজনক পেশা।.. উদ্দীপকের সুমন সঞ্চিত টাকা ও ব্যাংক ঋণ নিয়ে হাঁস-মুরগির খামার স্থাপন করেছেন। পাশাপাশি মৎস্য চাষ থেকেও তার আয় হচ্ছে। তিনি নিজের প্রচেষ্টায় খামার ও বাগান স্থাপন করেছেন। তাকে অন্য কারো অধীনে কাজ করতে হয় না। তিনি নিজের কাজের ব্যবস্থা নিজেই করেছেন। নিজের দক্ষতা, অভিজ্ঞতা ও পরিশ্রমকে কাজে লাগিয়ে খামার ও মৎস্য চাষ থেকে তিনি আয় করছেন। এসব বৈশিষ্ট্য আত্মকর্মসংস্থানের সাথে মিলে যায়। তাই বলা যায়, সুমনের হাঁস-মুরগির খামার ও মৎস্য চাষ আত্মকর্মসংস্থানমূলক কাজের অন্তর্ভুক্ত।।"
        },
        {
          "label": "ঘ",
          "question": "",
          "explanation": "উদ্দীপকের সুমনের মতো আমাদের দেশের যুবসমাজের কাছে আত্মকর্মসংস্থানের গুরুত্ব অপরিসীম। আমাদের দেশের মোট শ্রম শক্তির এক-তৃতীয়াংশ হলো যুবসমাজ। কিন্তু চাহিদা অনুযায়ী কর্মসংস্থানের সুযোগ কম থাকায় যুবসমাজের একটি বড় অংশ বেকার। এ সমস্যা কমাতে আত্মকর্মসংস্থান গুরুত্বপূর্ণ ভূমিকা রাখতে পারে। সুমন ডিগ্রি পাস করে চাকরি লাভে ব্যর্থ একজন যুবক। তিনি যুব উন্নয়ন কেন্দ্র থেকে মৎস্য চাষ ও হাঁস-মুরগির পালনের ওপর প্রশিক্ষণ নেন। এরপর তার সঞ্চিত টাকা ও ব্যাংক থেকে ঋণ নিয়ে মৎস্য ও হাঁস-মুরগির খামার স্থাপন করেন। এতে তার আয়ের সুযোগ সৃষ্টি হয়। আমাদের দেশে সুমনের মতো অনেক যুবক রয়েছে। তারা চাকরির জন্য দ্বারে দ্বারে ঘুরছেন। এ বেকার যুবসমাজ প্রশিক্ষণ গ্রহণ করে বিভিন্ন আত্মকর্মসংস্থানমূলক পেশায় নিয়োজিত হতে পারেন। এতে বেকার সমস্যার সমাধানের পাশাপাশি দক্ষতা কাজে লাগানোর সুযোগ পাওয়া যাবে। তারা তাদের আর্থিক অবস্থার পরিবর্তনের চেষ্টা করতে পারবে। তাই বলা যায়, আমাদের দেশের যুবসমাজের কাছে আত্মকর্মসংস্থানের গুরুত্ব অপরিসীম।"
        }
      ]
    },
    {
      "number": "8",
      "uddipok": "সুমন, রাজন এবং মোহন তিন বন্ধু মিলে পারম্পরিক চুক্তির ভিত্তিতে একটি ব্যবসায় সংগঠন স্থাপন করেন। তাদের ব্যবসায়টি প্রচুর মুনাফা অর্জন করা সত্ত্বেও রাজনের সমস্যার কারণে চুক্তি অনুযায়ী ব্যবসায়টি বিলোপসাধন করেন। কিন্তু সুমন এবং মোহন ব্যবসায়টি চালিয়ে যেতে ইচ্ছুক এবং তারা ব্যবসায়টি নিবন্ধন করার সিদ্ধান্ত নেন।",
      "tag": "Ctg B 23",
      "sub_questions": [
        {
          "label": "ক",
          "question": "",
          "explanation": "ব্যবসায়ের প্রধান উদ্দেশ্য মুনাফা অর্জন।"
        },
        {
          "label": "খ",
          "question": "",
          "explanation": "স্থান নির্বাচন' ব্যবসায়ের ক্ষেত্রে একটি গুরুত্বপূর্ণ বিবেচ্য বিষয়। ব্যবসায়ের স্থান নির্বাচনের সময় কাঁচামালের সহজলভ্যতা, বাজারজাতকরণ ও অবকাঠামোগত সুবিধার প্রতি লক্ষ রাখা প্রয়োজন। এসব উপাদানের অনুকূলতার ওপর ব্যবসায়ের সফলতা নির্ভর করে। তাই ব্যবসায়ের ক্ষেত্রে 'স্থান নির্বাচন' গুরুত্বপূর্ণ একটি বিষয়।"
        },
        {
          "label": "গ",
          "question": "",
          "explanation": "সুমন, রাজন ও মোহন অংশীদারি ব্যবসায় পরিচালনা করেছিলেন। দুই বা ততোধিক ব্যক্তি মুনাফা অর্জনের উদ্দেশ্যে চুক্তির ভিত্তিতে এ ব্যবসায় গঠন করে। চুক্তি এ ব্যবসায়ের মূলভিত্তি। ব্যবসায়ের অংশীদাররা চুক্তি অনুযায়ী মূলধন সরবরাহ করে। এছাড়া ব্যবসায় পরিচালনা, লাভ-ক্ষতি বণ্টন, বিলোপসাধন সবকিছুই চুক্তি অনুযায়ী হয়। উদ্দীপকে সুমন, রাজন ও মোহন তিন বন্ধু মিলে চুক্তির ভিত্তিতে একটি ব্যবসায় গঠন করেন। এক্ষেত্রে ব্যবসায়ের সদস্য সংখ্যা তিনজন। আর তারা চুক্তিবদ্ধ সম্পর্কের ভিত্তিতে ব্যবসায়টি গঠন করেছেন। চুক্তি অনুযায়ী তারা ব্যবসায় পরিচালনা, লাভ-ক্ষতি বণ্টন এবং পরিশেষে বিলোপসাধনের কাজ করেছেন। অর্থাৎ, চুক্তি তাদের ব্যবসায়ের মূলভিত্তি। এসব বিষয় অংশীদারি ব্যবসায়ের বৈশিষ্ট্যের সাথে সামঞ্জস্যপূর্ণ। তাই বলা যায়, সুমন, রাজন ও মোহন অংশীদারি ব্যবসায় পরিচালনা করেছিলেন।"
        },
        {
          "label": "ঘ",
          "question": "",
          "explanation": "সুমন ও মোহন নতুন করে চুক্তি সম্পাদনের মাধ্যমে ভবিষ্যতে তাদের ব্যবসায়টি চালিয়ে যেতে পারবেন। দুই বা ততোধিক ব্যক্তি চুক্তির ভিত্তিতে অংশীদারি ব্যবসায় গঠন করে। চুক্তি অনুযায়ী এ ব্যবসায়ের সব কাজ পরিচালনা করা হয়। ব্যবসায়ের লাভ-ক্ষতিও চুক্তি অনুযায়ী বণ্টিত হয়। অংশীদাররা প্রয়োজনে তাদের ব্যবসায়টি নিবন্ধন করতে পারে। উদ্দীপকে তিন বন্ধু সুমন, রাজন এবং মোহন চুক্তির ভিত্তিতে একটি ব্যবসায় স্থাপন করেন। ব্যবসায়টি ভালোভাবে চললেও রাজনের সমস্যার কারণে চুক্তি অনুযায়ী ব্যবসায়টির বিলোপ ঘটে। কিন্তু সুমন এবং মোহন ব্যবসায়টি চালিয়ে যেতে চান। তারা ব্যবসায়টি নিবন্ধন করারও সিদ্ধান্ত নেন। এক্ষেত্রে আগের অংশীদারি ব্যবসায়টির বিলোপ ঘটেছে। তবে সুমন ও মোহন নতুন করে আবার চুক্তিবদ্ধ সম্পর্কে আসতে পারেন। চুক্তির মাধ্যমে তারা 'লাভ-ক্ষতি বণ্টন ও ব্যবসায় পরিচালনা সংক্রান্ত অন্যান্য বিষয় ঠিক করে নিতে পারেন। প্রয়োজনে ব্যবসায়টিকে তারা নিবন্ধনও করতে পারেন। এতে পরবর্তীতে বেশকিছু আইনি সহায়তা পাওয়া যাবে। এভাবে পুনরায় চুক্তি সম্পাদনের মাধ্যমে সুমন ও মোহন তাদের ব্যবসায়টি চালিয়ে যেতে পারবেন।"
        }
      ]
    },
    {
      "number": "9",
      "uddipok": "লিটন একটি কোম্পানির মালিক। তার কোম্পানি মানসম্পন্ন পণ্য তৈরি করে পুরো দেশব্যাপী জনপ্রিয়তা পেয়েছে। সরকারের একটি বিশেষ সংস্থার সাথে লিটনের কোম্পানিটি এমন একটি চুক্তি করেছে যার ফলে বছরের পর বছর একচেটিয়া ব্যবসায় করতে পারছে। তার পণ্য সহজেই চেনার উপায় হিসেবে প্রতিটি পণ্যের মোড়কের গায়ে বড় করে 'ম' অক্ষর ব্যবহার করা হয়।",
      "tag": "Ctg B 23",
      "sub_questions": [
        {
          "label": "ক",
          "question": "BSTI কোন মন্ত্রণালয়ের অধীনস্থ সংস্থা?",
          "explanation": "BSTI শিল্প মন্ত্রণালয়ের অধীনস্থ সংস্থা।"
        },
        {
          "label": "খ",
          "question": "",
          "explanation": "যে বিমায় নদী ও সামুদ্রিক যাত্রা পথে সম্ভাব্য ঝুঁকির বিপরীতে ক্ষতিপূরণ দেওয়ার প্রতিশ্রুতি দেওয়া হয়, তাকে নৌ বিমা বলা হয়। নৌপথে বিরাজমান ঝড়-ঝঞ্জা, সুনামি, দস্যুতা, যুদ্ধবিগ্রহ প্রভৃতি কারণে পণ্য ও জাহাজের ক্ষতি হতে পারে। এতে নৌ পথে পণ্য পরিবহন করা প্রতিষ্ঠানগুলো আর্থিকভাবে ক্ষতিগ্রস্থ হতে পারে। এক্ষেত্রে বিমাকারী প্রতিষ্ঠান নৌপথে কোনো বিপদ হলে ব্যবসায়ীদের আর্থিক সুরক্ষার নিশ্চয়তা প্রদান করে।"
        },
        {
          "label": "গ",
          "question": "",
          "explanation": "পেটেন্ট চুক্তির ফলে লিটনের কোম্পানি একচেটিয়া ব্যবসায় করছে। এটি নতুন আবিষ্কৃত পণ্যের ওপর আবিষ্কারকের একক অধিকার অর্জনের জন্য সরকারের সাথে সম্পাদিত চুক্তি। এর মাধ্যমে আবিষ্কারক আবিষ্কৃত পণ্যের উন্নয়ন, ব্যবহার ও বিক্রির একক অধিকার লাভ করেন। উদ্দীপকের লিটনের কোম্পানি মানসম্পন্ন পণ্য সরবরাহ করে। কোম্পানিটি সরকারের সাথে একটি চুক্তি করেছে। এ চুক্তির ফলে প্রতিষ্ঠানটি পণ্যের ওপর একক অধিকার অর্জন করেছে। এর উদ্ভাবিত পণ্য এখন অন্য কোনো প্রতিষ্ঠান নকল করতে পারবে না। আর নকল করলেও ক্ষতিপূরণ আদায় করা সম্ভব হবে। এ সুযোগের কারণে কোম্পানিটি নিজেদের সুনাম বজায় রেখে বছরের পর বছর সফলতার সাথে ব্যবসায় পরিচালনা করতে পারছে। এসব বৈশিষ্ট্যের সাথে পেটেন্ট চুক্তির মিল আছে। তাই বলা যায়, লিটনের কোম্পানি পেটেন্ট চুক্তির কারণে একচেটিয়া ব্যবসায় করছে।"
        },
        {
          "label": "ঘ",
          "question": "",
          "explanation": "লিটনের কোম্পানির তৈরি পণ্যের গায়ে 'ম' অক্ষর দিয়ে ব্যবসায়িক স্বার্থ সুরক্ষা হয়-বক্তব্যটি যৌক্তিক। ট্রেডমার্ক হলো পণ্য বা ব্যবসায়ের একটি স্বতন্ত্র বৈশিষ্ট্য, চিহ্ন বা প্রতীক। এটি সকলের কাছে পণ্যকে সহজে পরিচিত করে তোলে। এর মূল উদ্দেশ্য হলো অন্য কোনো প্রতিষ্ঠান থেকে এর ভিন্নতা রক্ষা করা। ট্রেডমার্ক করা হলে ক্রেতা বা ভোক্তারা সহজে কোনো নির্দিষ্ট প্রতিষ্ঠানের পণ্যকে শনাক্ত করতে পারেন। উদ্দীপকের লিটনের কোম্পানি মানসম্পন্ন পণ্য সরবরাহের মাধ্যমে বাজারে একচেটিয়া ব্যবসায় করছে। প্রতিষ্ঠানটি প্রতিটি পণ্যের মোড়কে 'ম' অক্ষর ব্যবহার করে। এ 'ম' অক্ষর ব্যবহারের ফলে প্রতিষ্ঠানটির পণ্যের স্বাতন্ত্র্য প্রকাশ পায়। বৈশিষ্ট্যানুযায়ী কোম্পানিটির মোড়কে ব্যবহৃত 'ম' অক্ষরটি হলো এর ট্রেডমার্ক চিহ্ন। এ চিহ্ন দেখে পণ্য কেনার মাধ্যমে গ্রাহকরা কাঙ্ক্ষিত প্রতিষ্ঠানের পণ্য কিনতে পারেন। এতে নকল পণ্য কেনার আশঙ্কা থাকে না। ফলে ক্রেতাদের কাছে লিটনের কোম্পানির জনপ্রিয়তা বেড়ে যায়। আবার, লিটনের কোম্পানির অনুমতি ছাড়া অন্য কোনো কোম্পানি পণ্যের মোড়কে 'ম' অক্ষরটি ব্যবহার করতে পারবে না। আর ব্যবহার করলেও উক্ত কোম্পানির বিরুদ্ধে আইনি ব্যবস্থা নিয়ে ক্ষতিপূরণ আদায় করা যাবে। এভাবে 'ম' অক্ষরের মাধ্যমে লিটনের কোম্পানির ব্যবসায়িক স্বার্থ সুরক্ষিত হয়।"
        }
      ]
    },
    {
      "number": "10",
      "uddipok": "মি. হেলাল বেশ কয়েকজন কর্মী নিয়ে সিরামিকের ব্যবসায় করেন। তিনি কর্মীদের মধ্যে সুনির্দিষ্টভাবে দায়িত্ব-কর্তব্য নিয়ে আলোচনা করেন। তাদের সাথে পরামর্শ করে বিভিন্ন তথ্য সংগ্রহ করেন এবং তাদেরকে প্রশ্ন করার সুযোগ দেন। কর্মীরা বিনয়ের সাথে দায়িত্ব পালন করে আসছেন। কিন্তু মাঝে মাঝে কর্মীরা কাজের প্রতি আগ্রহ হারিয়ে ফেলছেন। হেলাল বিষয়টি বুঝতে পেরে তাদের বেতন বাড়িয়ে দেন এবং দুই ঈদে বোনাসের ব্যবস্থা করেন। ফলে কর্মীরা বর্তমানে আগ্রহ নিয়ে কাজ করছে।",
      "tag": "Ctg B 23",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হলেন হেনরি ফেওল।"
        },
        {
          "label": "খ",
          "question": "",
          "explanation": "অর্থ সংগ্রহের প্রধান উৎসটি হলো বাণিজ্যিক ব্যাংক। বাণিজ্যিক ব্যাংক একটি মুনাফাকেন্দ্রিক আর্থিক প্রতিষ্ঠান। সরকারি ও বেসরকারি বাণিজ্যিক ব্যাংকগুলো ব্যবসায়ীদের স্বল্প, মধ্যম ও দীর্ঘমেয়াদে নগদ অর্থ ধার দিয়ে থাকে। এ ব্যাংকগুলো বিভিন্ন হিসাবের মাধ্যমে জনগণের কাছ থেকে আমানত সংগ্রহ করে।"
        },
        {
          "label": "গ",
          "question": "",
          "explanation": "মি. হেলালের কার্যক্রমে গণতান্ত্রিক নেতৃত্ব প্রকাশ পায়। এ নেতৃত্বে নেতা অধস্তনদের সাথে আলাপ-আলোচনা ও পরামর্শ করে কাজ করেন। এক্ষেত্রে নেতা সব ক্ষমতা নিজের কাছে না রেখে প্রয়োজনীয় কর্তৃত্ব অধস্তনদের দেন। নেতা কর্মীদের মতামত নেন ও পরামর্শ গ্রহণ করেন। এতে নেতার প্রতি কর্মীদের ইতিবাচক ধারণা সৃষ্টি হয়। উদ্দীপকে মি. হেলাল একজন সিরামিক ব্যবসায়ী। তিনি কর্মীদের মধ্যে সুনির্দিষ্টভাবে দায়িত্ব কর্তব্য নিয়ে আলোচনা করেন। তাদের সাথে পরামর্শ করে বিভিন্ন তথ্য সংগ্রহ করেন। তিনি কর্মীদেরকে প্রশ্ন করার সুযোগ দেন। তার আচরণে কর্মীরা সন্তুষ্ট থাকেন। এতে নেতার প্রতি তাদের আস্থা বাড়ে। এসব বৈশিষ্ট্যের সাথে গণতান্ত্রিক নেতৃত্বের মিল আছে। তাই বলা যায়, মি. হেলালের কার্যক্রমে গণতান্ত্রিক নেতৃত্ব প্রকাশ পায়।"
        },
        {
          "label": "ঘ",
          "question": "",
          "explanation": "মি. হেলালের প্রেষণামূলক পদক্ষেপের ফলে কর্মীরা আগ্রহসহকারে দায়িত্ব পালনে উদ্বুদ্ধ হয়েছে। প্রতিষ্ঠানের কর্মীদের কাজের প্রতি আগ্রহী এবং উৎসাহী করার জন্য প্রেষণা দেওয়া হয়। এতে কর্মীরা সন্তুষ্ট থাকে। তারা আগ্রহ নিয়ে দায়িত্ব পালনে উদ্বুদ্ধ হয়। উদ্দীপকের মি. হেলাল একজন সিরামিক ব্যবসায়ী। তার প্রতিষ্ঠানে কর্মীরা সুষ্ঠুভারে কাজের দায়িত্ব ও কর্তব্য পালন করেন। কিন্তু মাঝে মাঝে কর্মীরা কাজের প্রতি আগ্রহ হারিয়ে ফেলেন। মি. হেলাল এ বিষয়টি উপলব্ধি করেন। তিনি তাদের বেতন বাড়িয়ে দেন এবং দুই ঈদে বোনাসের ব্যবস্থা করেন। এখানে তিনি প্রেষণাদানের চিন্তা করেছেন। আর্থিক প্রেষণা পেলে কর্মীরা সবচেয়ে বেশি আনন্দিত হয়। এ ধরনের প্রেষণা পেলে কর্মীরা প্রতিষ্ঠানের প্রতি সন্তুষ্ট থাকে। তাই মি. হেলাল বোনাস দেওয়ার চিন্তা করেন। ফলে কর্মীরা আরো ভালোভাবে কাজ করতে আগ্রহী হবে। সঠিক সময়েই সব কাজ শেষ করা সম্ভব হবে। ফলে প্রতিষ্ঠানটি দ্রুত লক্ষ্য অর্জন করতে পারবে। সুতরাং, মি. হেলাল কর্মীদের এভাবে উদ্বুদ্ধ করতে প্রেষণার পদক্ষেপটি নিয়েছেন।"
        }
      ]
    },
    {
      "number": "11",
      "uddipok": "মি. বকুল সিএনজি কোম্পানির মালিক। তিনি সিএনজি তৈরির উপকরণসমূহ জাপান থেকে আমদানি করেন। তার শোরুমে তিনি বেশ কয়েকজন বিক্রয়কর্মীকে নিয়োগ দেন। বিক্রয়কর্মীরা প্রত্যেকেই সং, ভদ্র, আকর্ষণীয় ব্যবহারে সমৃদ্ধ।",
      "tag": "Ctg B 23",
      "sub_questions": [
        {
          "label": "ক",
          "question": "",
          "explanation": "বিজ্ঞাপন হলো পণ্য বা সেবা সামগ্রীর প্রতি জনসাধারণের দৃষ্টি আকর্ষণের জন্য একটি উপায় বা কৌশল।"
        },
        {
          "label": "খ",
          "question": "",
          "explanation": "খুচরা ব্যবসায়ী পাইকার ও ভোক্তার মধ্যে সেতুবন্ধন স্থাপন করে। খুচরা ব্যবসায়ী পাইকারের কাছ থেকে পণ্যসামগ্রী কিনে আনে। এরপর সেগুলো তার দোকানে রেখে ভোক্তাদের কাছে বিক্রি করে। এভাবে খুচরা ব্যবসায়ী পাইকার ও ভোক্তার মধ্যে সংযোগ স্থাপন করে।"
        },
        {
          "label": "গ",
          "question": "",
          "explanation": "মি. বকুলের জাপান থেকে পণ্য আনয়নে স্থানগত উপযোগ সৃষ্টি হয়েছে। পণ্য এক স্থান থেকে অন্য স্থানে পৌছানোর মাধ্যমে স্থানগত উপযোগ সৃষ্টি করা হয়। এভাবে পণ্য উৎপাদনকারীর কাছ থেকে ভোক্তার কাছে পৌছে। এর ফলে এক দেশ বা অঞ্চলের মানুষ অন্য দেশ বা অঞ্চলে তৈরিকৃত পণ্য ভোগ করতে পারে। মি. বকুল একটি সিএনজি কোম্পানির মালিক। তার কোম্পানিতে সিএনজি তৈরির উপকরণের প্রয়োজন হয়। এগুলো তিনি জাপান থেকে আমদানি করেন। এক্ষেত্রে জাপানে তৈরি পণ্য তিনি পরিবহনের মাধ্যমে দেশে নিয়ে আসেন। ফলে দেশে বসেই তিনি জাপানি উপকরণ ব্যবহারের সুযোগ পাচ্ছেন। মি. বকুলের এ কার্যক্রম স্থানগত উপযোগ সৃষ্টির সাথে সাদৃশ্যপূর্ণ। তাই বলা যায়, তিনি স্থানগত উপযোগ সৃষ্টি করেছেন।"
        },
        {
          "label": "ঘ",
          "question": "",
          "explanation": "মি. বকুলের নিয়োগকৃত বিক্রয়কর্মী ব্যবসায়ের জন্য যথোপযুক্ত বলে আমি মনে করি। ব্যবসায় প্রতিষ্ঠানের সাফল্য বিক্রয়কর্মীর ওপরই অনেকাংশে নির্ভর করে। এজন্য বিক্রয়কর্মীর কাজকে খুবই গুরুত্ব দেওয়া হয়। বিক্রয়কর্মী তার শারীরিক, মানসিক ও নৈতিক গুণাবলির মাধ্যমে গ্রাহকের আস্থা অর্জন করেন। মি. বকুলের একটি সিএনজি কোম্পানি আছে। সিএনজি তৈরির উপকরণসমূহ তিনি শোরুমে বিক্রি করেন। শোরুমের কাজ পরিচালনার জন্য বিক্রয়কর্মীর প্রয়োজন হয়। তাই সেখানে তিনি বেশ কয়েকজন বিক্রয়কর্মীকে নিয়োগ দেন। বিক্রয়কর্মীদের প্রত্যেকেই সৎ, ভদ্র ও আকর্ষণীয় ব্যবহারের অধিকারী। বিক্রয়কর্মী সৎ হওয়ার কারণে ক্রেতাদের মনে ব্যবসায় সম্পর্কে আস্থা গড়ে ওঠে। এতে পণ্য সম্পর্কে তাদের মনে ইতিবাচক ধারণার সৃষ্টি হয়। এর পাশাপাশি বিক্রয়কর্মীর ভদ্র আরচণ ক্রেতাদেরকে সন্তুষ্ট করে। ক্রেতারা নির্দ্বিধায় পণ্য সম্পর্কিত বিভিন্ন তথ্য বিক্রয়কর্মীর কাছ থেকে জেনে নেয়। আবার, বিক্রয়কর্মীর আকর্ষণীয় ব্যবহার ক্রেতাদের পণ্য কিনতে আগ্রহী করে তোলে। ফলে ব্যবসায়ে সফলতা আসে। তাই বলা যায়, মি. বকুল তার ব্যবসায়ে উপযুক্ত বিক্রয়কর্মী নিয়োগ করেছেন।"
        }
      ]
    }
  ]
}