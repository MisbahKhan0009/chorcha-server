{
  "title": "সিলেট বোর্ড ২০২২",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব হাকিম উত্তরাধিকার সূত্রে ১০ লক্ষ টাকার মালিক হন। তার ইচ্ছা এই টাকা বিনিয়োগ করে নিজ শহরের বিসিক শিল্প এলাকায় উন্নতমানের আসবাবপত্র তৈরির একটি কারখানা স্থাপন করবেন। স্থানীয় কাঠ ব্যবহার করে উৎপাদিত আসবাবপত্র সারা দেশে বিক্রয় করে তিনি মুনাফা অর্জন করবেন। এর মাধ্যমে কিছু লোকের কর্মসংস্থানের সুযোগ সৃষ্টি এবং নিজের সচ্ছলতা অর্জনের পাশাপাশি দেশের আর্থ-সামাজিক উন্নয়নে ভূমিকা রাখতে চান।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "উৎপাদনের বাহন বলা হয় শিল্পকে।"
        },
        {
          "label": "খ",
          "question": "",
          "explanation": "অর্থ উপার্জনের উদ্দেশ্যে গ্রাহকদের সরাসরি কোনো সুবিধা বা সেবা দেওয়ার সাথে জড়িত কাজ হলো প্রত্যক্ষ সেবা। সেবাকে কেন্দ্র করে এর আর্থিক কাজ পরিচালিত হয়। এটি দেখা বা স্পর্শ করা যায় না। কিন্তু সেবা মানুষের প্রয়োজন পূরণে সক্ষম। যেমন: ডাক্তারি, আইন ব্যবসায়, নার্সিং।"
        },
        {
          "label": "গ",
          "question": "",
          "explanation": "জনাব হাকিমের ব্যবসায়টি উৎপাদন শিল্পের অন্তর্গত। এ শিল্পে, শ্রম ও যন্ত্রের সাহায্যে পণ্য উৎপাদন করা হয়। এক্ষেত্রে কাঁচামাল ও অর্ধপ্রস্তুত পণ্যকে প্রক্রিয়াজাত করা হয়। এরপর তা থেকে মানুষের ব্যবহার উপযোগী পণ্য তৈরি করা হয়। তুলা থেকে কাপড়, কাঠ থেকে আসবাবপত্র, গম থেকে আটা তৈরি প্রভৃতি উৎপাদন শিল্পের অন্তর্গত। জনাব হাকিম উন্নতমানের আসবাবপত্র তৈরির একটি কারখানা স্থাপনের চিন্তা করেন। সেখানে তিনি স্থানীয় কাঠ ব্যবহার করে আসবাবপত্র তৈরি করবেন। এক্ষেত্রে তিনি প্রথমে আসবাবপত্র তৈরির কাঁচামাল হিসেবে কাঠ সংগ্রহ করবেন। এরপর কাঠগুলো প্রক্রিয়াজাত করে চেয়ার, টেবিল, খাট তৈরি করবেন। এভাবে কাঠ থেকে আসবাবপত্র তৈরি করবেন। এ কাজে তিনি শ্রম ও যন্ত্র ব্যবহার করবেন। আর কাঁচামাল থেকে মানুষের ব্যবহার উপযোগী পণ্য তৈরি করবেন। এসব কাজের সাথে উৎপাদন শিল্পের মিল আছে। সুতরাং, জনাব হাকিম উৎপাদন শিল্পের আওতায় কাজ করবেন।"
        },
        {
          "label": "ঘ",
          "question": "\"জনাব হাকিমের উদ্যোগটি দেশের আর্থ-সামাজিক উন্নয়নে ভূমিকা রাখবে\"- বিশ্লেষণ করো।",
          "explanation": "জনাব হাকিমের ব্যবসায় উদ্যোগ দেশের আর্থ-সামাজিক উন্নয়নে ভূমিকা রাখবে বলে আমি মনে করি। ব্যবসায় উদ্যোগের মাধ্যমে নতুন নতুন কর্মসংস্থান সৃষ্টি হয়। এতে মাথাপিছু ও জাতীয় আয় বাড়ে। ফলে দেশের সার্বিক উন্নয়ন ঘটে। জনাব হাকিম ১০ লক্ষ টাকা বিনিয়োগ করে আসবাবপত্র তৈরির কারখানা স্থাপন করবেন। এখানে উৎপাদিত আসবাবপত্র সারা দেশে বিক্রি করবেন। এর মাধ্যমে তিনি মুনাফা অর্জন করবেন। এই কাজে তিনি কিছু লোকের কর্মসংস্থানের সুযোগ সৃষ্টি করতে চান। আবার, তিনি নিজে সচ্ছলতা অর্জন করতে চান। এর পাশাপাশি দেশের আর্থ-সামাজিক উন্নয়নে ভূমিকা রাখতে চান। জনাব হাকিম তার ব্যবসায়ের মাধ্যমে নিজের কর্মসংস্থান ও আয়ের ব্যবস্থা করবেন। তার কারখানায় আরও মানুষের কাজের সুযোগ হবে। এতে বেকারত্ব কমবে। এছাড়া, তাকে দেখে অনুপ্রাণিত হয়ে বেকার যুবকরা ব্যবসায় গড়ে তুলবে। ফলে দেশের কর্মসংস্থান ও আয় বাড়বে। এভাবে দেশের আর্থ-সামাজিক অবস্থার উন্নতি হবে।"
        }
      ]
    },
    {
      "number": "2",
      "uddipok": "আবিদ ও তার তিন বন্ধু মিলে ২০২০ সালের শুরুতে 'ফোর স্টার' নামে একটি রেস্টুরেন্ট ব্যবসায় শুরু করেছিলেন। ব্যবসায় শুরু করার কিছুদিন পরেই করোনা পরিস্থিতির কারণে বন্ধ হয়ে যায়। পরে সরকারের অনুমতিক্রমে বিদ্যমান উন্নত তথ্য যোগাযোগ প্রযুক্তি ও দ্রুতগতির ইন্টারনেট সেবা ব্যবহার করে অনলাইনে অর্ডার নিয়ে বাসায় বাসায় খাবার সরবরাহ করতে শুরু করেন। এতে দ্রুত সাড়া মেলে এবং অনলাইন ব্যবসায়ে তারা সাফল্যের দেখা পান। তারা ব্যবসায়টি সম্প্রসারণের জন্য ঋণ নেওয়ার চিন্তা-ভাবনা করছেন।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "ব্যবসায়ের ঝুঁকিগত বাধা দূর করে বিমা।"
        },
        {
          "label": "খ",
          "question": "",
          "explanation": "উৎপাদিত পণ্য বা সেবার বণ্টন সংক্রান্ত কাজের (ক্রয়, বিক্রয়, পরিবহন, গুদামজাতকরণ প্রভৃতি) সমষ্টি হলো বাণিজ্য। এটি ব্যবসায়ের পণ্য বণ্টনকারী শাখা হিসেবে বিবেচিত। উৎপাদিত পণ্যসামগ্রী বা সেবা ভোক্তার কাছে পৌঁছানো পর্যন্ত বিভিন্ন বাধার (স্থানগত, ব্যক্তিগত, সময়গত, ঝুঁকিগত) সম্মুখীন হতে হয়। এসব বাধা দূর করে ভোক্তার কাছে পণ্য পৌঁছে দেওয়াই বাণিজ্যের কাজ।"
        },
        {
          "label": "গ",
          "question": "",
          "explanation": "ফোর স্টার' রেস্টুরেন্টের সাফল্যে ব্যবসায়ের প্রযুক্তিগত পরিবেশের উপাদানের ভূমিকা আছে। বিজ্ঞান ও কারিগরি শিক্ষা, উন্নত প্রযুক্তির ব্যবহার প্রভৃতির সমন্বয়ে সৃষ্ট হয় প্রযুক্তিগত পরিবেশ। বর্তমানে শিল্প ও ব্যবসা-বাণিজ্যের উন্নয়নে এটি বিশেষ ভূমিকা রাখছে। ফলে, কম খরচে উন্নতমানের নতুন পণ্য উৎপাদন ও সরবরাহ সম্ভব হচ্ছে। উদ্দীপকের আবিদ ও তার তিন বন্ধু মিলে 'ফোর স্টার' নামের রেস্টুরেন্ট চালু করেন। তবে করোনা পরিস্থিতির কারণে শুরুতেই তাদের ব্যবসায়টি বন্ধ হয়ে যায়। পরে সরকারের অনুমতিক্রমে তারা অনলাইনে খাবারের অর্ডার নিয়ে হোম ডেলিভারি শুরু করেন। এতে গ্রাহক যেকোনো স্থানে বসেই কম্পিউটার, মোবাইল ফোন, ইন্টারনেট ব্যবহার করে খাবারের অর্ডার দিতে পারে। ফোর স্টার গ্রাহকদের চাহিদা অনুযায়ী খাবার পৌছে দেয়। এভাবে কোনোরকম ঝামেলা ছাড়াই ব্যবসায় পরিচালনা করা সম্ভব হচ্ছে। তাই বলা যায়, ফোর স্টার রেস্টুরেন্টের সাফল্যে ব্যবসায় পরিবেশের প্রযুক্তিগত উপাদানের বিশেষ ভূমিকা রয়েছে।"
        },
        {
          "label": "ঘ",
          "question": "",
          "explanation": "ফোর স্টার রেস্টুরেন্টের সম্প্রসারণে ব্যবসায় পরিবেশের উপাদানগুলোর ইতিবাচক প্রভাব আছে বলে আমি মনে করি। ব্যবসায় পরিবেশের উপাদানগুলো ব্যবসায়ের গঠন, কার্যাবলি, উন্নতি, অবনতিতে প্রত্যক্ষ ও পরোক্ষভাবে প্রভাব বিস্তার করে। এ উপাদানগুলো অনুকূলে না থাকলে ব্যবসায়ের কাজ সুষ্ঠুভাবে পরিচালিত হয় না। ফলে, ব্যবসায়ে কাঙ্ক্ষিত লক্ষ্য অর্জন করা সম্ভব হয় না। অন্যদিকে, অনুকূল ব্যবসায় পরিবেশে ব্যবসায়ের উন্নতি ও সম্প্রসারণ সহজ হয়। উদ্দীপকে আবিদ ও তার তিন বন্ধু মিলে একটি রেস্টুরেন্ট চালু করেন। তবে করোনা মহামারি পরিস্থিতিতে তা বন্ধ হয়ে যায়। পরবর্তীতে তারা দ্রুত ইন্টারনেট ও তথ্য যোগাযোগ প্রযুক্তির সহায়তায় অনলাইনে ব্যবসায় পরিচালনা করেন। নিয়ম-কানুন মেনে তারা অনলাইনে পণ্যের অর্ডার নিয়ে তা হোম ডেলিভারি শুরু করেন। এখন তারা ব্যবসায় সফল হওয়ায় ঋণ নিয়ে ব্যবসায় সম্প্রসারণের কথা ভাবছেন। করোনা পরিস্থিতিতে তাদের ব্যবসায়টি প্রথমে বন্ধ হয়ে গেলেও সরকারের অনুমতিক্রমে তারা সেটি পুনরায় শুরু করেন। এখানে রাজনৈতিক পরিবেশের প্রভাব লক্ষ করা যায়। এরপর তারা ইন্টারনেট প্রযুক্তির সাহায্যে ব্যবসায় পরিচালনা শুরু করেন। এটি প্রযুক্তিগত পরিবেশের ইতিবাচক প্রভাব। এছাড়া বর্তমানে তারা ঋণ নিয়ে ব্যবসায় সম্প্রসারণের কথা ভাবছে। এটি অর্থনৈতিক পরিবেশের সহায়তায় সম্ভব হবে। সুতরাং, ফোর স্টার রেস্টুরেন্টের সম্প্রসারণে ব্যবসায় পরিবেশের উপাদানসমূহের ইতিবাচক প্রভাব রয়েছে।"
        }
      ]
    },
    {
      "number": "3",
      "uddipok": "বান্দরবানের একজন সফল উদ্যোক্তা ওশীন মং। তিনি পাহাড়ে উৎপাদিত কাজুবাদাম প্রক্রিয়াজাতকরণ শেষে বড় বড় শহরে বিক্রয়ের জন্য পাঠিয়ে থাকেন। তার কাজুবাদাম বিদেশেও রপ্তানি হয়। এর পাশাপাশি তিনি পাহাড়ের বাঁশ ও বেত ব্যবহার করে আসবাবপত্র তৈরির কারখানা ও মধু প্রক্রিয়াজাতকরণের ব্যবসায় স্থাপন করেও সফল হয়েছেন। বর্তমানে তার অধীনে ১৭ জন কর্মী কাজ করছেন। তিনি জানান বান্দরবানের প্রধান সড়কগুলো পাকা হওয়া, মোবাইল ফোন নেটওয়ার্ক, দ্রুতগতির ইন্টারনেট ব্যবহারের সুযোগ, সরকারি আনুকূল্য ও কিছু বেসরকারি সংস্থার সহযোগিতার ফলেই এই সাফল্য এসেছে।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "লাভের আশায় ঝুঁকি নিয়ে অর্থ ও শ্রম বিনিয়োগ করে ব্যবসায় স্থাপন ও পরিচালনা করাকে ব্যবসায় উদ্যোগ বলে।"
        },
        {
          "label": "খ",
          "question": "",
          "explanation": "উদ্যোগ ও ব্যবসায় উদ্যোগ এক বিষয় নয়। সাধারণত যেকোনো কাজের কর্মপ্রচেষ্টাই উদ্যোগ। অন্যদিকে, লাভের আশায় ঝুঁকি নিয়ে ব্যবসায় স্থাপন ও পরিচালনা করাকে ব্যবসায় উদ্যোগ বলে। ব্যবসায় উদ্যোগের উদ্দেশ্য হলো মুনাফা অর্জন। ব্যবসায় উদ্যোগ ব্যতীত অন্যান্য উদ্যোগের উদ্দেশ্য হলো জনকল্যাণ।"
        },
        {
          "label": "গ",
          "question": "",
          "explanation": "ওশীন মংয়ের উদ্যোগে ঝুঁকি, কর্মসংস্থানের সুযোগ সৃষ্টি, নতুন সম্পদ সৃষ্টি ও অর্থনৈতিক উন্নয়নে অবদান প্রভৃতি বৈশিষ্ট্য বিদ্যমান। ব্যবসায় উদ্যোক্তা ঝুঁকি নিয়ে ব্যবসার স্থাপন ও পরিচালনা করেন। তিনি নিজের পাশাপাশি অন্যের জন্য কর্মসংস্থানের ব্যবস্থা করেন। তিনি সার্বিকভাবে দেশের অর্থনৈতিক উন্নয়নে অবদান রাখেন। উদ্যোক্তা ওশীন মং একজন সফল উদ্যোক্তা। তিনি কাজুবাদাম প্রক্রিয়াজাতকরণ করে বিক্রি করেন। আবার বাঁশ ও বেত ব্যবহার করে তিনি আসবাবপত্র তৈরি করেন। তার এ কাজে ঝুঁকি রয়েছে। যেকোনো কারণে ক্ষতির সম্মুখীন হতে পারেন। তারপরও পাহাড়ের প্রাকৃতিক উপাদান ব্যবহার করে তিনি নতুন নতুন সম্পদ সৃষ্টি করেন। তার এ কাজে ১৭ জন লোকের কর্মসংস্থানের ব্যবস্থা হয়েছে। তার পণ্য বিদেশেও রপ্তানি হয়। এতে দেশের আয় বাড়ে। এভাবে ওশীন মংয়ের কাজে ব্যবসায় উদ্যোগের বৈশিষ্ট্য ফুটে ওঠে।"
        },
        {
          "label": "ঘ",
          "question": "",
          "explanation": "ওশীন মংয়ের ব্যবসায়িক সাফল্যের পেছনে সহায়ক উপাদানগুলোর গুরুত্বপূর্ণ প্রভাব রয়েছে। ব্যবসায় উদ্যোগ গড়ে ওঠার জন্য প্রয়োজন অনুকূল পরিবেশ। অনুকূল পরিবেশের উপাদান সহজলভ্য হলে সহজেই ব্যবসায় প্রতিষ্ঠা, পরিচালনা ও সম্প্রসারণ সম্ভব হয়। অবকাঠামোগত সুবিধা, সরকারি পৃষ্ঠপোষকতা, পর্যাপ্ত পুঁজির প্রাপ্যতা প্রভৃতি অনুকূল পরিবেশের উপাদান। উদ্দীপকের ওশীন মং পাহাড়ে উৎপাদিত কাজুবাদামের ব্যবসায় করেন। এছাড়া তার আসবাবপত্র তৈরির কারখানা ও মধু প্রক্রিয়াজাতকরণের ব্যবসায় রয়েছে। একজন উদ্যোক্তা হিসেবে তিনি সফল। তার মতে, উন্নত রাস্তাঘাট, মোবাইল ফোন নেটওয়ার্ক ও দ্রুতগতির ইন্টারনেট তার ব্যবসায়ে সহায়তা করেছে। তাছাড়া সরকারি আনুকূল্য ও বেসরকারি সংস্থার সহযোগিতায় তিনি সফল হয়েছেন। ওশীন মংয়ের ব্যবসায় প্রতিষ্ঠানগুলো বান্দরবানে অবস্থিত। এটি পাহাড়ি এলাকা। তবে এখানকার প্রধান সড়কগুলো পাকা হওয়ায় সহজেই পণ্য আনা-নেওয়া করা যায়। এছাড়া মোবাইল ফোন নেটওয়ার্ক ও দ্রুতগতির ইন্টারনেট ব্যবহারের সুযোগ থাকায় তিনি বিভিন্ন পক্ষের সাথে সহজে যোগাযোগ করতে পারেন। অর্থাৎ, উন্নত অবকাঠামোগত সুবিধার কারণে ওশীন মংয়ের ব্যবসায় সহজে সম্প্রসারিত হয়েছে আবার সরকারি পৃষ্ঠপোষকতার (যেমন: কর মওকুফ, বিনা সুদে মূলধন সরবরাহ) কারণে তিনি নতুন নতুন ব্যবসায় স্থাপনে আগ্রহী হয়েছেন তাকে উদ্বুদ্ধ করতে বেসরকারি সংস্থাও এগিয়ে এসেছে। এসব সহায়তার কারণে ওশীন মং ব্যবসায়ে সফল হয়েছেন বলে আমি মনে করি।"
        }
      ]
    },
    {
      "number": "4",
      "uddipok": "একটি সেমিনার থেকে একজন সরকারি কর্মকর্তার বক্তব্যে অনুপ্রাণিত হয়ে স্নাতক পাস মুন্সিগঞ্জের হাফিজুর বাবার ১০০ বিঘা জমি নিয়ে একটি আধুনিক কৃষিফার্ম স্থাপনের উদ্যোগ গ্রহণ করেন। বিভিন্ন কৃষ্ণি ফসল ফলানোর আধুনিক পদ্ধতির ওপর কৃষি সম্প্রসারণ অধিদপ্তর থেকে ফ্রি প্রশিক্ষণ নেন তিনি। স্থানীয় ব্যাংক থেকে সহজশর্তে ঋণ নিয়ে একটি পাওয়ারটিলারসহ আরও কিছু কৃষি প্রযুক্তি সংগ্রহ করে শুরু করেন আলুসহ অন্যান্য সবজির আবাদ। ২৫ জন কর্মী তার ফার্মে নিয়মিত কাজ করে। তিনি কৃষি সম্প্রসারণ অধিদপ্তর থেকে ২০২১ সালে জেলার শ্রেষ্ঠ কৃষি উদ্যোক্তার সম্মাননা পেয়েছেন।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "স্বল্প পুঁজি, নিজস্ব চিন্তা ও দক্ষতাকে কাজে লাগিয়ে ন্যূনতম ঝুঁকি নিয়ে নিজের প্রচেষ্টায় জীবিকা অর্জনের ব্যবস্থা করা হলো আত্মকর্মসংস্থান।"
        },
        {
          "label": "খ",
          "question": "",
          "explanation": "নিজেই নিজের কাজের সুযোগ তৈরি করার জন্য আত্মকর্মসংস্থানের প্রয়োজন রয়েছে। আমাদের দেশে চাকরির সুযোগ দিন দিন কমে যাচ্ছে। যে হারে শিক্ষিত লোকের সংখ্যা বাড়ছে, সে হারে কর্মসংস্থানের সুযোগ বাড়ছে না। আত্মকর্মসংস্থানের মাধ্যমে খুব সহজে নিজের কর্মসংস্থান ও আয়ের ব্যবস্থা করা যায়। এ পেশায় আয়ের সম্ভাবনাও অসীম। তাই আত্মকর্মসংস্থানের প্রয়োজনীয়তা অসীম।"
        },
        {
          "label": "গ",
          "question": "",
          "explanation": "সরকার কৃষি সম্প্রসারণ অধিদপ্তর থেকে প্রয়োজনীয় কারিগরি প্রশিক্ষণ দানের ব্যবস্থা করে হাফিজুরকে উদ্যোক্তা হতে সহায়তা করেছে। একজন উদ্যোক্তা নিজের পাশাপাশি আরও অনেকের কর্মসংস্থানের ব্যবস্থা করেন। এতে আর্থ-সামাজিক অবস্থার উন্নয়ন হয়। তাই উদ্যোক্তা উন্নয়নে পর্যাপ্ত কারিগরি ও বৃত্তিমূলক প্রশিক্ষণের প্রয়োজন। সরকারি বিভিন্ন সংস্থা বিনামূল্যে বেকার জনগোষ্ঠীকে এ ধরনের প্রশিক্ষণ দেয়। উদ্দীপকের হাফিজুর নিজের কর্মসংস্থান সৃষ্টিতে অনুপ্রাণিত হয়ে আধুনিক কৃষি ফার্ম স্থাপনের উদ্যোগ নেন। এই বিষয়ে কৃষি সম্প্রসারণ অধিদপ্তর থেকে প্রয়োজনীয় প্রশিক্ষণ নিয়ে আলুসহ অন্যান্য সবজি আবাদ শুরু করেন। বর্তমানে তার ফার্মে ২৫ জন কর্মী নিয়োজিত আছে। এক্ষেত্রে তিনি নিজের কাজের পাশাপাশি অন্যদেরও কাজের সুযোগ তৈরি করেন। অর্থাৎ, তিনি একজন উদ্যোক্তা। তিনি কৃষি উদ্যোক্তা হিসেবে সম্মাননাও পেয়েছেন। তার এ সফলতার পেছনে প্রশিক্ষণ গুরুত্বপূর্ণ প্রভাবক হিসেবে কাজ করেছে। সময়োপযোগী প্রশিক্ষণ ও পর্যাপ্ত দিক-নির্দেশনা পেয়েই তিনি দক্ষতার সাথে কাজ করে সফল হয়েছেন। অতএব, হাফিজুরকে উদ্যোক্তা তৈরিতে সরকারি প্রতিষ্ঠানটির প্রশিক্ষণ গুরুত্বপূর্ণ ভূমিকা পালন করেছে।"
        },
        {
          "label": "ঘ",
          "question": "",
          "explanation": "বেকারত্ব নিরসনে তথা কর্মসংস্থান সৃষ্টিতে হাফিজুরের ব্যবসায় উদ্যোগ গুরুত্বপূর্ণ ভূমিকা পালন করছে। একজন ব্যবসায় উদ্যোক্তা ঝুঁকি নিয়ে অর্থ ও শ্রম বিনিয়োগ করে ব্যবসায় স্থাপন ও পরিচালনা করেন। এর মাধ্যমে তিনি নিজের পাশাপাশি আরও বেকার মানুষের কর্মসংস্থান ও আয়ের সুযোগ তৈরি করেন। এতে বেকারত্ব দূর হওয়ার পাশাপাশি দেশের আর্থ-সামাজিক অবস্থার উন্নয়ন ঘটে উদ্দীপকের জনাব হাফিজুর কৃষি সম্প্রসারণ অধিদপ্তর থেকে আধুনিক কৃষি ফার্ম স্থাপনের প্রশিক্ষণ নেন। পরবর্তীতে স্থানীয় ব্যাংক থেকে ঋণ নেন। এ অর্থ দিয়ে বেশ কিছু কৃষি প্রযুক্তি সংগ্রহ করে সবজি ফার্ম স্থাপন করেন। বর্তমানে সেখানে তার নিজের পাশাপাশি আরও ২৫ জনের কাজের ব্যবস্থাও হয়েছে। অর্থাৎ, তার এই কাজটি একটি ব্যবসায় উদ্যোগ। জনাব হাফিজুরের ব্যবসায় উদ্যোগের ফলে তার নিজের আর্থিক অবস্থার উন্নতি হয়েছে। আবার তার ফার্মে কাজের সুযোগ তৈরি হয়েছে। এর মাধ্যমে সমাজের কিছু কর্মহীন মানুষেরও আয়ের সুযোগ তৈরি হয়েছে। এছাড়া, তার সফলতায় অনুপ্রাণিত হয়ে অন্যরাও এ ধরনের ব্যবসায় স্থাপনে উদ্বুদ্ধ হবে। এভাবে দেশের বেকারত্ব সমস্যা কমবে। সুতরাং, জনাব হাফিজুরের ব্যবসায় উদ্যোগ বেকারত্ব নিরসনে তথা কর্মসংস্থান সৃষ্টি বিরাট ভূমিকা রাখে।"
        }
      ]
    },
    {
      "number": "5",
      "uddipok": "রাশেদ মালয়েশিয়ায় ১০ বছর একটি দোকানে বিক্রয়কর্মী হিসেবে কাজ করে কিছু নগদ অর্থ জমিয়ে দেশে এসে একটি মুদির দোকান স্থাপন করেন। স্বাধীন পেশা ও একক মুনাফা ভোগের সুযোগ থাকায় তিনি আগ্রহের সাথে ব্যবসায় পরিচালনা করছেন।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "সবচেয়ে প্রাচীনতম ব্যবসায় সংগঠন হলো একমালিকানা ব্যবসায় সংগঠন।"
        },
        {
          "label": "খ",
          "question": "",
          "explanation": "একক ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায়কে একমালিকানা ব্যবসায় বলে। এরূপ ব্যবসায়ের পৃথক কোনো সত্তা থাকে না। মালিকের ব্যক্তিগত সত্তাই এক্ষেত্রে মুখ্য। এ কারণে দায় বণ্টনের কোনো সুযোগ নেই। ফলে ব্যবসায়ের দায়ের জন্য মালিকের ব্যক্তিগত সম্পত্তি দায়বদ্ধ হতে পারে। তাই একমালিকানা ব্যবসায়ের দায় অসীম।"
        },
        {
          "label": "গ",
          "question": "",
          "explanation": "স্বল্প পুঁজির ব্যবসায় হওয়ায় রাশেদ মুদি দোকানকে একমালিকানা ব্যবসায়ের ক্ষেত্র হিসেবে নির্বাচন করেন। একমালিকানা ব্যবসায় একক ব্যক্তির মালিকানায় গঠিত, পরিচালিত ও নিয়ন্ত্রিত হয়। স্বল্প পুঁজি নিয়ে যে কেউ সহজেই এ ব্যবসায় গঠন করতে পারেন। এক্ষেত্রে মালিক একাই যাবতীয় সিদ্ধান্ত নেন। তাই ব্যবসায়ের মুনাফা মালিক একাই নেন। এ ব্যবসায়ের স্থায়িত্ব মালিকের ইচ্ছার ওপর নির্ভর করে। উদ্দীপকের রাশেদ ১০ বছর মালয়েশিয়ায় একটি দোকানে বিক্রয়কর্মীর কাজ করেন। সেখানে তিনি কিছু নগদ অর্থ জমিয়ে দেশে এসে একটি মুদি দোকান দেন। রাশেদ ব্যবসায়ে এককভাবে মূলধন বিনিয়োগ করেন। ব্যবসায়ের যাবতীয় কাজ তিনি নিজেই পরিচালনা করেন। তাই ব্যবসায়ের মুনাফাও তিনি একাই পান। আবার ক্ষতি হলে তা একাই বহন করবেন। এছাড়া রাশেদ যখন ইচ্ছা ব্যবসায়টি বন্ধ করে দিতে পারেন। তাই স্বল্প পুঁজির স্বাধীন পেশা হিসেবে রাশেদ মুদি দোকানকে ব্যবসায়ের উপযুক্ত ক্ষেত্র হিসেবে বেছে নেন।"
        },
        {
          "label": "ঘ",
          "question": "",
          "explanation": "বাংলাদেশের প্রেক্ষাপটে বেকারত্ব দূরীকরণে রাশেদের একমালিকানা ব্যবসায় স্থাপনের উদ্যোগটির গুরুত্বপূর্ণ ভূমিকা রয়েছে। এ ধরনের ব্যবসায় যে কেউ স্বল্প পুঁজি নিয়ে সহজেই গঠন করতে পারে। স্বাধীন পেশা ও অধিক মুনাফা থাকায় বেশিরভাগ মানুষ এ ব্যবসায় স্থাপনে আগ্রহী হয়। এর মাধ্যমে যেকোনো ব্যক্তি আত্মকর্মসংস্থানের ব্যবস্থা করতে পারে। ফলে দেশের বেকারত্বের সংখ্যা কমে। উদ্দীপকের রাশেদ নিজস্ব পুঁজি বিনিয়োগ করে একটি মুদি দোকান দেন। এর গঠন ও পরিচালনা সহজ। তিনি স্বাধীনভাবে দোকানটি পরিচালনা করেন। ব্যবসায়ের মুনাফা তিনি একাই পান। এজন্য ব্যবসায় পরিচালনায় তার আগ্রহের কমতি হয় না। উদ্দীপকের রাশেদ একমালিকানা ব্যবসায় স্থাপনের মাধ্যমে আত্মকর্মসংস্থানের ব্যবস্থা করেছেন। এছাড়া একক পরিচালনা ও অধিক মুনাফার সুযোগ থাকায় তিনি ব্যবসায়ে সফলতা লাভ করেন। রাশেদের সফলতা দেখে তার এলাকার অন্যান্যরা এ ব্যবসায় স্থাপনে . আগ্রহী হবে। এতে বেকার লোকদের সংখ্যা কমবে। আবার, রাশেদ তার ব্যবসায়টি সম্প্রসারণ করতে পারে। এক্ষেত্রেও অনেক লোকের কর্মসংস্থান হবে। তাই বলা যায়, বাংলাদেশের প্রেক্ষাপটে বেকারত্ব, দূরীকরণে একমালিকানা ব্যবসায় গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "আবির, জাবের ও সাবের মিলে মৌখিক চুক্তির ভিত্তিতে একটি বিজ্ঞাপনী ব্যবসায় চালু করে। তারা প্রত্যেকে ৫ লক্ষ টাকা করে মূলধন যোগান দিয়েছে। চুক্তিমতে, আবির ও জাবের মিলে ব্যবসায় পরিচালনা করবে। সাবের কোনো কার্যক্রমে অংশগ্রহণ করবে না- কিন্তু লাভের সমান অংশ পাবে। অন্যদিকে, জাবের ব্যবসায়ের ব্যাংক হিসাব পরিচালনা করার দায়িত্ব পান। একদিন হঠাৎ আবিরকে' কিছু না জানিয়ে নিজেদের মূলধনসহ ব্যবসায়ের আরও অনেক টাকা নিয়ে জাবের ও সাবের বিদেশে চলে যায়।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "অংশীদারি ব্যবসায়ের মূলভিত্তি হলো চুক্তি।"
        },
        {
          "label": "খ",
          "question": "",
          "explanation": "অংশীদারি ব্যবসায়ে বিনিয়োজিত মূলধনের বাইরেও সদস্যদের ব্যক্তিগত সম্পত্তিতে দায় সৃষ্টি হওয়াকে অংশীদারদের অসীম দায় বলে। এক্ষেত্রে ব্যবসায়িক দায়ের জন্য ব্যক্তিগত সম্পদ দায়বদ্ধ হয়ে থাকে। অসীম দায়ের কারণে দেনা পরিশোধের জন্য ব্যবসায়িক সম্পদ যথেষ্ট না হলে-অংশীদারগণের ব্যক্তিগত সম্পদও দায়বদ্ধ থাকে। এক্ষেত্রে কোনো অংশীদার দেউলিয়া হলে তার দায়ও অবশিষ্ট অংশীদারদের বহন করতে হয়।"
        },
        {
          "label": "গ",
          "question": "",
          "explanation": "সাবের ঘুমন্ত অংশীদার। এ ধরনের অংশীদার চুক্তি অনুযায়ী ব্যবসায়ে মূলধন বিনিয়োগ করে। অন্যান্য অংশীদারদের মতো মুনাফার অংশ পায়। এছাড়া এদের দায় সসীম। তবে এ ধরনের অংশীদার সক্রিয়ভাবে ব্যবসায় পরিচালনায় অংশগ্রহণ করে না। ব্যবসায়ের কাজের জন্য এরা তৃতীয় পক্ষের কাছে দায়বদ্ধ হয় না। উদ্দীপকের আবির, জাবের ও সাবের একটি বিজ্ঞাপনী ব্যবসায় চালু করে। তারা মৌখিক চুক্তির ভিত্তিতে প্রত্যেকে ৫ লক্ষ টাকা করে মূলধন যোগান দেয়। চুক্তিমতে আবির ও জাবের মিলে ব্যবসায় পরিচালনা করবে। সাবের কোনো কাজে অংশ নেবে না। কিন্তু অন্যদের মতো লাভের সমান অংশ পাবে। এসব বৈশিষ্ট্য ঘুমন্ত অংশীদারের সাথে মিলে 'যায়। তাই সাবেরকে ঘুমন্ত অংশীদার বলা যায়।"
        },
        {
          "label": "ঘ",
          "question": "",
          "explanation": "অনিবন্ধিত অংশীদারি ব্যবসায় হওয়ায় চুক্তিগত অধিকার আদায়ে ও ব্যবসায়ের দায় পরিশোধে আবির কোনো আইনগত পদক্ষেপ নিতে পারবে না। আইন অনুযায়ী অংশীদারি ব্যবসায়ের নিবন্ধন বাধ্যতামূলক নয়। তবে নিবন্ধিত প্রতিষ্ঠান অনিবন্ধিত প্রতিষ্ঠানের তুলনায় কিছু বেশি সুবিধা পায়। এক্ষেত্রে অনিবন্ধিত প্রতিষ্ঠানের অংশীদার অন্য অংশীদারদের বিরুদ্ধে চুক্তিজনিত অধিকার আদায়ে মামলা করতে পারে না।উদ্দীপকে আবির, জাবের ও সাবের মৌখিক চুক্তির ভিত্তিতে বিজ্ঞাপনী ব্যবসায় গঠন করেন। এর চুক্তি লিখিত নয়। অর্থাৎ এটি অনিবন্ধিত অংশীদারি ব্যবসায় সংগঠন। তারা প্রত্যেকে সমহারে মূলধন বিনিয়োগ করে। কিন্তু একদিন আবিরকে না জানিয়ে সাবের ও জাবের তাদের মূলধনসহ আরও অর্থ নিয়ে বিদেশে চলে যায়। উদ্দীপকের সাবের ও জাবের অংশীদারি ব্যবসায়ের চুক্তি ভঙ্গ করেছে। কিন্তু ব্যবসায়টি অনিবন্ধিত হওয়ায় আবির তাদের বিরুদ্ধে মামলা করতে পারবে না। ব্যবসায়টির আইনগত অস্তিত্ব নেই। এক্ষেত্রে চুক্তিজনিত অধিকার আদায়ে আবির মামলা করতে পারবে না। তাই আবিরকে তার ব্যক্তিগত সম্পত্তি থেকে ব্যবসায়ের দায় পরিশোধ করতে হবে। সুতরাং, অনিবন্ধিত হওয়ায় আবির তার অধিকার আদায়ে ও ব্যবসায়ের দায় পরিশোধে আদালতের আশ্রয় নিতে পারবে না।"
        }
      ]
    },
    {
      "number": "7",
      "uddipok": "রব্বানী ট্রেডিং কর্পোরেশন আমেরিকার ম্যাকডোনাল্ড ব্র্যান্ডের পণ্য নিজ দেশে বিক্রয়ের জন্য ঢাকার ধানমন্ডিতে একটি বিক্রয়কেন্দ্র স্থাপন করে। একটি চুক্তির মাধ্যমে দুই পক্ষ একমত হয়ে কাজটি শুরু করে। রব্বানী ট্রেডিং কর্পোরেশন নিরাপত্তার জন্য বিক্রয়কেন্দ্র বিমা করে রাখে।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "কোনো পণ্যকে অন্য কোনো প্রতিষ্ঠানের পণ্য থেকে স্বতন্ত্র করার লক্ষ্যে ব্যবহৃত প্রতীককে ট্রেডমার্ক বলে।"
        },
        {
          "label": "খ",
          "question": "",
          "explanation": "লেখক বা শিল্পীর সৃষ্টকর্মের ওপর একটি নির্দিষ্ট সময়ের জন্য একক আইনগত অধিকার পাওয়াকে কপিরাইট বলে। এর উদ্দেশ্য হলো সৃষ্টকর্ম নকল করা থেকে বিরত রেখে প্রকৃত লেখক, শিল্পী বা স্বত্বাধিকারীর স্বার্থ সুরক্ষা করা। কপিরাইট আইন অনুযায়ী একজন উদ্ভাবক তার সৃষ্টকর্মের ওপর পূর্ণ অধিকার লাভ করেন। এর ফলে অন্য কেউ এটি নকল করতে পারে না।"
        },
        {
          "label": "গ",
          "question": "",
          "explanation": "রব্বানী ট্রেডিং কর্পোরেশন ব্যবসায়ের জন্য অগ্নি বিমা করেছে। অগ্নিজনিত ক্ষতি থেকে রক্ষা পেতে অগ্নি বিমা করা হয়। এ বিমা চুক্তি অনুযায়ী বিমাগ্রহীতা অগ্নিজনিত ঝুঁকির জন্য বিমাকারী প্রিমিয়াম দেয়। দুর্ঘটনা ঘটলে বিমাকারী প্রতিষ্ঠান আর্থিক ক্ষতিপূরণ দেয়। সাধারণত পণ্য, ঘরবাড়ি, গুদাম, কারখানা প্রভৃতির জন্য অগ্নি বিমা করা হয়। রব্বানী ট্রেডিং কর্পোরেশন ধানমন্ডিতে একটি বিক্রয়কেন্দ্র স্থাপন করে। এটি নিরাপত্তার জন্য বিক্রয়কেন্দ্র বিমা করে রাখে। কারণ বিক্রয়কেন্দ্রে অনেক পণ্য মজুদ করা থাকে। সেখানে যেকোনো সময় অগ্নি দুর্ঘটনা ঘটতে পারে। এতে প্রতিষ্ঠানটি আর্থিকভাবে ক্ষতিগ্রস্ত হতে পারে। এ দুর্ঘটনা মোকাবিলায় বিমা করা হয়েছে। এতে অগ্নিজনিত কারণে ব্যবসায়ের কোনো ক্ষতি হলে ক্ষতিপূরণ পাওয়া যাবে। আগুন থেকে ব্যবসায়কে সুরক্ষায় এ ধরনের নিরাপত্তা দেয় অগ্নি বিমা। সুতরাং, রব্বানী ট্রেডিং কর্পোরেশন অগ্নি বিমা করেছে।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত ফ্রানসাইজিং ব্যবসায়টি স্থাপনের প্রধান নিয়ামক হচ্ছে চুক্তি। কোনো খ্যাতনামা কোম্পানির নাম ব্যবহার ও পণ্য তৈরি, বিক্রি বা বিতরণ করার অধিকার হলো ফ্রানসাইজিং। এখানে ফ্রানসাইজর ও ফ্রানসাইজি পক্ষের মধ্যে চুক্তি হয়। এ ধরনের ব্যবসায়ে সাধারণত ব্র্যান্ডেড পণ্য বা সেবা বিক্রি করা হয়। রব্বানী ট্রেডিং কর্পোরেশন আমেরিকার ম্যাকডোনান্ড ব্র্যান্ডের পণ্য নিজ দেশে বিক্রি করতে চায়। এজন্য ঢাকার ধানমন্ডিতে একটি বিক্রয়কেন্দ্র স্থাপন করে। একটি চুক্তির মাধ্যমে দুই পক্ষ একমত হয়ে কাজটি শুরু করে। এ চুক্তিটি হলো ফ্রানসাইজিং। ফ্রানসাইজিং ব্যবসায় চুক্তির ভিত্তিতে গড়ে ওঠে। রব্বানী ট্রেডিং কর্পোরেশনকে আমেরিকার ম্যাকডোনাল্ড প্রতিষ্ঠানের চুক্তির শর্ত মেনে ব্যবসায় পরিচালনা করতে হবে। কোনো অবস্থাতেই পণ্য ও সেবার বিকৃতি ঘটানো যাবে না। পণ্যের সঠিক মান বজায় রাখতে হবে। আর ব্যবসায়ের লাভের ওপর রব্বানী ট্রেডিং কর্পোরেশন আমেরিকার ম্যাকডোনাল্ডকে নির্দিষ্ট হারে ফি দিবে। দুই পক্ষকেই চুক্তির শর্ত যথাসম্ভব নমনীয় রাখতে হবে। রব্বানী ট্রেডিং কর্পোরেশন কোনো অনিয়ম বা শর্ত ভঙ্গ করলে চুক্তিটি বাতিল হয়ে যাবে। তাই বলা যায়, উক্ত ফ্রানসাইজিং ব্যবসায়টির প্রধান নিয়ামক হলো চুক্তি।"
        }
      ]
    },
    {
      "number": "8",
      "uddipok": "পার্থ সাহা 'সাহা ট্রেক্সটাইল' এর প্রতিষ্ঠাতা। অক্লান্ত পরিশ্রম, সততা, সহনশীলতা আর যোগ্য নেতৃত্বের মাধ্যমে তিনি ব্যবসায়টিকে সাফল্যের শিখরে নিয়ে যান। তিনি সিদ্ধান্ত গ্রহণের পূর্বে অধস্তনদের সাথে পরামর্শ করে নেন। তিনি মনে করেন, উপযুক্ত নেতৃত্ব প্রতিষ্ঠানের লক্ষ্য অর্জনকে সহজতর করে।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হলেন হেনরি ফেওল।"
        },
        {
          "label": "খ",
          "question": "",
          "explanation": "উদ্দীপকে পার্থ সাহা গণতান্ত্রিক নেতৃত্ব দিয়ে থাকেন। এ নেতৃত্বে নেতা অধস্তনদের সাথে পরামর্শ করে সিদ্ধান্ত নেন। এক্ষেত্রে নেতা সব ক্ষমতা নিজের কাছে কেন্দ্রীভূত রাখেন না। তিনি প্রয়োজনীয় কর্তৃত্ব অধস্তনদেরও দেন। এ কারণে নেতার প্রতি কর্মীদের ইতিবাচক মনোভাব তৈরি হয়। ফলে প্রতিষ্ঠানের লক্ষ্য অর্জন সহজ হয়। উদ্দীপকের পার্থ সাহা \"সাহা ট্রেক্সটাইল\" এর প্রতিষ্ঠাতা। তিনি সিদ্ধান্ত গ্রহণের পূর্বে অধস্তনদের সাথে পরামর্শ করে নেন। এ ধরনের নেতৃত্বে নেতা কর্মীদের জবাবদিহিতা আশা করেন। এছাড়া, তিনি কর্মীদের সুবিধা ও অসুবিধা বিবেচনা করেন। তিনি কর্মীদের পরামর্শের প্রতি শ্রদ্ধা প্রদর্শন করেন। এ বিষয়গুলোর সাথে গণতান্ত্রিক নেতৃত্বের মিল আছে। তাই বলা যায়, পার্থ সাহা গণতান্ত্রিক নেতৃত্ব অনুসরণ করেন।"
        },
        {
          "label": "গ",
          "question": "",
          "explanation": "উদ্দীপকে পার্থ সাহা গণতান্ত্রিক নেতৃত্ব দিয়ে থাকেন। এ নেতৃত্বে নেতা অধস্তনদের সাথে পরামর্শ করে সিদ্ধান্ত নেন। এক্ষেত্রে নেতা সব ক্ষমতা নিজের কাছে কেন্দ্রীভূত রাখেন না। তিনি প্রয়োজনীয় কর্তৃত্ব অধস্তনদেরও দেন। এ কারণে নেতার প্রতি কর্মীদের ইতিবাচক মনোভাব তৈরি হয়। ফলে প্রতিষ্ঠানের লক্ষ্য অর্জন সহজ হয়। উদ্দীপকের পার্থ সাহা \"সাহা ট্রেক্সটাইল\" এর প্রতিষ্ঠাতা। তিনি সিদ্ধান্ত গ্রহণের পূর্বে অধস্তনদের সাথে পরামর্শ করে নেন। এ ধরনের নেতৃত্বে নেতা কর্মীদের জবাবদিহিতা আশা করেন। এছাড়া, তিনি কর্মীদের সুবিধা ও অসুবিধা বিবেচনা করেন। তিনি কর্মীদের পরামর্শের প্রতি শ্রদ্ধা প্রদর্শন করেন। এ বিষয়গুলোর সাথে গণতান্ত্রিক নেতৃত্বের মিল আছে। তাই বলা যায়, পার্থ সাহা গণতান্ত্রিক নেতৃত্ব অনুসরণ করেন।"
        },
        {
          "label": "ঘ",
          "question": "",
          "explanation": "উদ্দীপকের পার্থ সাহার গণতান্ত্রিক নেতৃত্ব প্রতিষ্ঠানের লক্ষ্য অর্জনকে সহজতর করে বলে আমি মনে করি। এ নেতৃত্বে নেতা অধস্তনদের সাথে প্রয়োজনীয় পরামর্শ করেন। এছাড়া কর্মীদের কাছ থেকে তথ্য সংগ্রহ করে জবাবদিহিতা নিশ্চিত করেন। ফলে কর্মীরা নিজেদেরকে প্রতিষ্ঠানের অংশ মনে করেন। এতে কর্মীরা প্রতিষ্ঠানের লক্ষ্য অর্জনে আগ্রহী হয়ে ওঠেন। উদ্দীপকের পার্থ সাহা কর্মীদের সাথে আলোচনা করে সিদ্ধান্ত নেন। অক্লান্ত পরিশ্রম, সততা, সহনশীলতা আর যোগ্য নেতৃত্বের মাধ্যমে তিনি ব্যবসায়টিকে সাফল্যের শিখরে নিয়ে গেছেন। তিনি কর্মীদের কাছ থেকে প্রয়োজনীয় তথ্য সংগ্রহ করেন। কাজ সম্পাদনে তিনি জবাবদিহিতা নিশ্চিত করেন। এ নেতৃত্ব গণতান্ত্রিক নেতৃত্বের সাথে সম্পর্কিত। কর্মীদের সাথে আলাপ-আলোচনা করে সিদ্ধান্ত নিলে তারা কাজ সম্পর্কে শুরু থেকে ধারণা পায়। তাদের মতামত মূল্যায়ন করা হয়েছে ভেবে তাদের কাজের প্রতি উৎসাহ বাড়ে। এতে নেতা ও প্রতিষ্ঠানের প্রতি কর্মীদের ইতিবাচক মনোভাব তৈরি হয়। কর্মীরা প্রতিষ্ঠানে দক্ষতা ও উদ্দীপনা নিয়ে কাজ করেন। ফলে প্রতিষ্ঠানের লক্ষ্য অর্জন সহজ হয়। তাই বলা যায়, পার্থ সাহার গণতান্ত্রিক নেতৃত্ব প্রতিষ্ঠানের জন্য যথার্থ হয়েছে। তার এই নেতৃত্ব প্রতিষ্ঠানের লক্ষ্য অর্জনকে সহজতর করেছে।"
        }
      ]
    },
    {
      "number": "9",
      "uddipok": "সালাম সাহেব নরসিংদীর চিনিশপুরে হাঁস-মুরগির খাবার উৎপাদনের জন্য 'সালাম পোলট্রি ফিড ইন্ডাস্ট্রি' স্থাপন করেন। তিনি উৎপাদিত পণ্য প্যাকেটজাত করে গুদামে সংরক্ষণ করেন এবং পরে পাইকারদের নিকট বিক্রয় করেন। কাঁচামাল আনয়ন ও পণ্য সরবরাহের জন্য তিনি নিজস্ব মোটরভ্যান ব্যবহার করেন। ব্যবসায়টি নতুন হওয়ায় তার পণ্য সম্পর্কে ভোক্তাদের ধারণা নেই। ফলে বিক্রয় কম হয়।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "পণ্য বা সেবা উৎপাদকের কাছ থেকে ভোক্তার কাছে পৌছে দেওয়া পর্যন্ত সব কাজের সমষ্টিই বিপণন।"
        },
        {
          "label": "খ",
          "question": "",
          "explanation": "বিপণন অনেক লোকের জীবিকা নির্বাহের ব্যবস্থা করার মাধ্যমে কর্মসংস্থান সৃষ্টি করে। বিপণন কার্যাবলির অন্তর্ভুক্ত হলো ক্রয়, বিক্রয়, পরিবহন, গুদামজাতকরণ, প্রমিতকরণ, পর্যায়িতকরণ প্রভৃতি। এসব কাজে প্রচুর জনবলের প্রয়োজন হয়। তাই অনেক কর্মসংস্থানের সুযোগ সৃষ্টি করা যায়।"
        },
        {
          "label": "গ",
          "question": "",
          "explanation": "উৎপাদিত পণ্য বিপণনে সালাম সাহেব পাইকার ও খুচরা ব্যবসায়ীর মাধ্যমে বিক্রয় বণ্টন প্রণালিটি ব্যবহার করেছেন। অনেক সময় উৎপাদক তার উৎপাদিত পণ্য সরাসরি ভোক্তার কাছে বিক্রি করতে পারে না। এক্ষেত্রে পণ্য বণ্টনে মধ্যস্থব্যবসায়ীর সাহায্য নেওয়া হয়। এ ব্যবসায়ীরা উৎপাদিত পণ্য ভোক্তার কাছে পৌঁছে দেওয়ার ব্যবস্থা করে। উদ্দীপকে সালাম সাহেব হাঁস-মুরগির খাবার উৎপাদনের জন্য পোলট্রি ফিড ইন্ডাস্ট্রি স্থাপন করেন। এরপর উৎপাদিত পণ্য প্যাকেটজাত করে পাইকারদের কাছে বিক্রি করেন। খুচরা বিক্রেতারা পাইকারদের কাছ থেকে তা সংগ্রহ করেন। ভোক্তারা সেই পণ্যটি কিনে নিতে পারেন। তাই বলা যায়, সালাম সাহেব বণ্টন প্রণালিতে পাইকার ও খুচরা ব্যবসায়ীর সহায়তা নেন।"
        },
        {
          "label": "ঘ",
          "question": "",
          "explanation": "বিক্রয় বৃদ্ধির জন্য সালাম সাহেবকে বিজ্ঞাপন প্রচারের ব্যবস্থা করতে হবে।পণ্য বা সেবার প্রতি জনগণের দৃষ্টি আকর্ষণের কৌশল হলো বিজ্ঞাপন। এর মাধ্যমে পণ্য সম্পর্কিত তথ্য ক্রেতা বা ভোক্তার কাছে নতুন ধরা হয়। এতে প্রতিষ্ঠানের বিক্রির পরিমাণ বাড়ে। উদ্দীপকের সালাম সাহেবের একটি পোলট্রি ফিড ইন্ডাস্ট্রি রয়েছে। তার ব্যবসায়টি নতুন। তাই তার পণ্য সম্পর্কে জনগণের ধারণা নেই। ফলে বিক্রি কম হয়। এ কারণে তার ব্যবসায় কাঙ্ক্ষিত সফলতা অর্জন করতে পারেনি। সালাম সাহেব বিক্রি বাড়ানোর জন্য বিজ্ঞাপন দিতে পারেন। তার পণ্য সম্পর্কে লিফলেট বা প্রচারপত্র ছাপিয়ে জনবহুল স্থানে বিতরণ করতে পারেন। এতে তার পণ্য সম্পর্কে তথ্য, দাম প্রভৃতি থাকবে। ফলে ক্রেতারা পণ্য সম্পর্কে জানতে পারবে। লিফলেট ছাড়াও বিজ্ঞাপনের অন্যান্য মাধ্যম ব্যবহার করা যায়। যেমন: স্থানীয় সংবাদপত্রে বিজ্ঞাপন, প্রাচীরপত্র, নমুনা বিতরণ ইত্যাদি। এসবের মাধ্যমে সালাম সাহেব বিক্রির পরিমাণ বাড়াতে পারবেন।"
        }
      ]
    },
    {
      "number": "10",
      "uddipok": "জনাব আলম একজন আমদানিকারক। তিনি চীন থেকে বিশেষ ধরনের নুডলস আমদানি করেন। তিনি পণ্যগুলোকে রঙিন পলিপ্যাকে প্যাকেটজাত করেন। এই নুডলস রান্না করার পদ্ধতি সম্পর্কে এক মিনিটের একটি বিজ্ঞাপন চিত্র তৈরি করে তা প্রচারের ব্যবস্থা করেন। তার পণ্যের চাহিদা দ্রুত বৃদ্ধি পেতে থাকে।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "মান অনুযায়ী পণ্যকে বিভিন্ন শ্রেণিতে ভাগ করা হলো পর্যায়িতকরণ।"
        },
        {
          "label": "খ",
          "question": "",
          "explanation": "বিক্রয়িকতা বলতে বিক্রয়কর্মীর ক্রেতা আকর্ষণ করার বিশেষ কৌশল বা দক্ষতাকে বোঝায়। এর মাধ্যমে সম্ভাব্য ক্রেতার কাছে পণ্য বা সেবাসামগ্রী বিক্রয় করা সম্ভব হয়। মূলত ব্যক্তিগতভাবে ক্রেতাকে পণ্য কিনতে উৎসাহিত করার কৌশল বিক্রয়িকতা নামে পরিচিত।"
        },
        {
          "label": "গ",
          "question": "",
          "explanation": "জনাব আলমের বিজ্ঞাপনের সর্বোত্তম মাধ্যমটি হতে পারে টেলিভিশন। বর্তমানে টেলিভিশন বিজ্ঞাপনের অন্যতম জনপ্রিয় মাধ্যম। পণ্যের আকর্ষণীয় দর্শন ও শ্রবণযোগ্য স্লাইড ব্যবহার করে টেলিভিশনে বিজ্ঞাপন দেওয়া হয়। এর মাধ্যমে ক্রেতা ও ভোক্তারা পণ্যের ব্যবহার সম্পর্কে ধারণা পায়। উদ্দীপকের জনাব আলম একজন আমদানিকারক। তিনি চীন থেকে নুডলস আমদানি করেন। এরপর তা রঙিন পলিপ্যাকে প্যাকেটজাত করেন। তিনি এই নুডলস রান্না করার পদ্ধতি সম্পর্কে এক মিনিটের একটি বিজ্ঞাপন চিত্র তৈরি করেন। এটি তিনি টেলিভিশনে প্রচার করতে পারেন। এতে ক্রেতারা নুডলস রান্নার পদ্ধতি সম্পর্কে সহজেই জানতে পারবে। এছাড়া টেলিভিশনের মাধ্যমে একই সময়ে বিপুল সংখ্যক ক্রেতাকে পণ্য সম্পর্কে অবহিত করা যায়। তাই, জনাব আলমের জন্য সর্বোত্তম বিজ্ঞাপন মাধ্যম হবে টেলিভিশনে প্রচার।"
        },
        {
          "label": "ঘ",
          "question": "",
          "explanation": "\"একমাত্র বিজ্ঞাপনই জনাব আলমের বিক্রয় বৃদ্ধির কারণ\"-উক্তিটি সত্য। পণ্য প্রচারে বিজ্ঞাপন গুরুত্বপূর্ণ ভূমিকা পালন করে। এর মাধ্যমে সম্ভাব্য ক্রেতার কাছে পণ্য সম্পর্কিত' তথ্য পৌঁছানো যায়। এতে ক্রেতারা পণ্য ক্রয়ে আগ্রহী হয়। ফলে প্রতিষ্ঠানের বিক্রয় বাড়ে। উদ্দীপকের জনাব আলম একজন আমদানিকারক। তিনি চীন থেকে নুডলস আমদানি করে রঙিন পলিপ্যাকে প্যাকেটজাত করেন। এরপর নুডলস রান্নার পদ্ধতি সম্পর্কে এক মিনিটের বিজ্ঞাপন চিত্র তৈরি করেন। এটি প্রচার করলে তার পণ্যের চাহিদা দ্রুত বাড়তে থাকে। জনাব আলম বিজ্ঞাপনের মাধ্যমে তার আমদানিকৃত বিশেষ ধরনের নুডলস সম্পর্কে ক্রেতাদের অবহিত করেন। ক্রেতা ও ভোক্তা সবসময় নতুন পণ্য ব্যবহারে আগ্রহী থাকে। এক্ষেত্রে জনাব আলমের বিজ্ঞাপন ক্রেতাদের নুডলস সম্পর্কে তথ্য সরবরাহ করে। এছাড়া ক্রেতারা নুডলস রান্নার পদ্ধতি বিক্রি বেড়ে যায়। তাই বলা যায়, বিজ্ঞাপনের জন্যই জনাব আলমের বিক্রির পরিমাণ বেড়ে যায়।"
        }
      ]
    },
    {
      "number": "11",
      "uddipok": "মেহেরপুরের আবদুল বাতেন ABC গ্রুপের প্রতিষ্ঠাতা। তিনি একজন সৎ ও দেশপ্রেমিক ব্যবসায় উদ্যোক্তা। তিনি তার ব্যবসায়ের মুনাফার একটি অংশ স্কুল, কলেজ, মসজিদ, শিশুদের জন্য খেলার মাঠ ইত্যাদি নির্মাণে ব্যয় করেন। তিনি তার কারখানার ধোঁয়া ও অন্যান্য বর্জ্য পরিশোধনে সর্বাধুনিক প্রযুক্তি ব্যবহার করে থাকেন, যাতে কোনোভাবেই তা পরিবেশের ক্ষতির কারণ না হয়। তিনি ২০২০ সালে জেলার শ্রেষ্ঠ করদাতার স্বীকৃতি ও সম্মাননা লাভ করেন।",
      "tag": "SB 22",
      "sub_questions": [
        {
          "label": "ক",
          "question": "",
          "explanation": "আধুনিক ব্যবসায়কে প্রধানত তিন ভাগে ভাগ করা যায়।"
        },
        {
          "label": "খ",
          "question": "",
          "explanation": "ব্যবসায়ের ন্যায়-অন্যায়, উচিত-অনুচিত, ভালো-মন্দের বিচার করে সঠিকটি গ্রহণ করা হলো ব্যবসায় নৈতিকতা। ব্যবসায়ের নীতি বা আদর্শ মেনে (করণীয় ও বর্জনীয়) ব্যবসায় পরিচালনা করা অপরিহার্য। সঠিক মাপে পণ্য দেওয়া, ন্যায্যমূল্যে পণ্য বিক্রি করা, ক্রেতাদের সাথে উত্তম আচরণ করা প্রভৃতি ব্যবসায় নৈতিকতার আওতায় পড়ে।"
        },
        {
          "label": "গ",
          "question": "",
          "explanation": "কর পরিশোধের মাধ্যমে আব্দুল বাতেন রাষ্ট্রের প্রতি দায়বদ্ধতা পূরণ করেছেন। 'ব্যবসায়ের প্রধান পৃষ্ঠপোষক হলো সরকার বা রাষ্ট্র। দেশের ব্যবসায় তথা শিল্প-বাণিজ্য সুষ্ঠুভাবে পরিচালনায় সরকার বিভিন্নভাবে সহায়তা 'করে থাকে। তাই ব্যবসায়ীদেরও রাষ্ট্র বা সরকারের প্রতি সামাজিক দায়িত্ব পালন করতে হয়। আব্দুল বাতেন ABC গ্রুপের প্রতিষ্ঠাতা। রাজস্ব নীতি, ব্যবসায়ের নিয়ম-নীতি প্রভৃতি মেনে চলে বিশেষ দায়িত্বশীলতার পরিচয় দেন। তিনি নিয়মিত প্রতিষ্ঠানের কর পরিশোধ করেন। করের অর্থ দিয়ে সরকার দেশের বিভিন্ন অবকাঠামোগত উন্নয়ন করতে পারবে। ফলস্বরূপ, তিনি ২০২০ সালে তার জেলার শ্রেষ্ঠ করদাতার স্বীকৃতি ও সম্মাননা লাভকরেন। নিয়মিত কর পরিশোধ রাষ্ট্রের প্রতি দায়বদ্ধতার অন্তর্ভুক্ত। অতএব, কর পরিশোধের মাধ্যমে আব্দুল বাতেন রাষ্ট্রের প্রতি সামাজিক দায়বদ্ধতা পালন করেছেন।"
        },
        {
          "label": "ঘ",
          "question": "",
          "explanation": "\"আব্দুল বাতেন সামাজিক দায়িত্ব পালন করেছেন\"- উক্তিটির সাথে আমি একমত। বর্তমানে প্রতিযোগিতামূলক ব্যবসায় জগতে ব্যবসায়ীর কাজ শুধু মুনাফা অর্জনেই সীমাবদ্ধ থাকে না। তাকে বিভিন্ন পক্ষের (রাষ্ট্র, সমাজ, ক্রেতা ও কর্মচারী) প্রতিও দায়িত্ব পালন করতে হয়। এতে প্রতিষ্ঠানটির ব্যবসায়িক সুনাম তৈরি হয়। জনগণও এ ধরনের প্রতিষ্ঠানের পণ্য স্বাচ্ছন্দ্যে কেনে। আবদুল বাতেন ব্যবসায়ের লাভের একটি অংশ সমাজের কল্যাণমূলক কাজের জন্য রেখে দেন। লাভের এ অংশ তিনি স্কুল, কলেজ, মসজিদ, খেলার মাঠ ইত্যাদি নির্মাণে ব্যয় করেন। এছাড়া তিনি পরিবেশের প্রতি একজন সচেতন নাগরিক। তাই কারখানার ধোঁয়া ও বর্জ্য পরিশোধনে তিনি সর্বাধুনিক প্রযুক্তি ব্যবহার করেন। তিনি সরকারের বিভিন্ন নিয়মনীতির প্রতি অত্যন্ত দায়িত্বশীল। এজন্য তিনি নিয়মিত কর পরিশোধ করে দায়িত্বশীলতার পরিচয় দিয়ে যাচ্ছেন। আবদুল বাতেন এসব কাজের মাধ্যমে বিভিন্ন পক্ষের (যেমন- রাষ্ট্র, সমাজ) প্রতি সামাজিক দায়িত্ব পালন করছেন। স্কুল, কলেজ, মসজিদ, খেলার মাঠ নির্মাণের মাধ্যমে তিনি সমাজের মানুষের নানাবিধ উপকার সাধন করছেন। এছাড়াও সর্বাধুনিক প্রযুক্তির সাহায্যে ধোঁয়া, বর্জ্য পরিশোধন করে ব্যবসায় পরিচালনা করছেন। ফলে তার ব্যবসায়ের জন্য পরিবেশের কোনোরূপ ক্ষতি হচ্ছে না। এছাড়া তিনি নিয়মিত কর পরিশোধ করে রাষ্ট্রের প্রতি দায়িত্বশীলতা প্রদর্শন করছেন। তাই বলা যায়, আব্দুল বাতেন ব্যবসায়ের সামাজিক দায়িত্ব পালন করেছেন।"
        }
      ]
    }
  ]
}