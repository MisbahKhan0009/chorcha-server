{
  "title": "ঢাকা, রাজশাহী, সিলেট, যশোর, বরিশাল বোর্ড ২০১৯",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "চরফ্যাশনের শামসুল আলম স্থানীয় জেলেদের নিয়ে মেঘনার মোহনা থেকে ইলিশ মাছ ধরে ভোলায় বিক্রি করেন। ব্যাপক চাহিদা ও ভালো দাম পাওয়ায় তিনি নতুন জাল, আধুনিক সরঞ্জামসম্বলিত ট্রলার কেনার কথা ভাবছেন। কিন্তু নিজস্ব তহবিল না থাকায় আর্থিক প্রতিষ্ঠানের কাছ থেকে ঋণ নেওয়ার চিন্তা করছেন।",
      "tag": "DB,RB,SB,JB,BB 19",
      "sub_questions": [
        {
          "label": "ক",
          "question": "",
          "explanation": "ব্যবসায় বা শিল্পে ব্যবহৃত কাঁচামাল উৎপাদকের কাছে পৌঁছানো কিংবা শিল্পে উৎপাদিত পণ্যসামগ্রী ভোক্তার কাছে 'পৌঁছানোর জন্য সম্পাদিত সব কাজকে (ক্রয়, বিক্রয়, পরিবহন, গুদামজাতকরণ, বিজ্ঞাপন) বাণিজ্য বলে।"
        },
        {
          "label": "খ",
          "question": "",
          "explanation": "দেশীয় ও আন্তর্জাতিক পর্যায়ে প্রচলিত বিভিন্ন আইনের সমন্বয়ে সৃষ্ট পরিবেশ হলো আইনগত পরিবেশ। বাণিজ্য ও শিল্প আইন, শ্রম আইন, আমদানি-রপ্তানি নীতি প্রভৃতি এ পরিবেশের উপাদান। ব্যবসায় সংক্রান্ত আইন অনুকূল হলে দেশি-বিদেশি উদ্যোক্তারা ব্যবসায়ে উৎসাহিত হয়। এতে দেশে ব্যবসায়ের প্রসার সহজ হয়।"
        },
        {
          "label": "গ",
          "question": "",
          "explanation": "শামসুল আলমের ব্যবসায়টি নিষ্কাশন শিল্পের অন্তর্গত। এ শিল্পের উপাদানগুলো মূলত প্রাকৃতিক হয়। ভূগর্ভ, পানি বা বায়ু থেকে এ প্রাকৃতিক সম্পদগুলো আহরণ করা হয়। এতে সাধারণ মানুষের নাগালের বাইরের বস্তুকে ব্যবহারের আওতায় আনা হয়। খনি থেকে কয়লা উত্তোলন, নদী থেকে মাছ আহরণ প্রভৃতি এ শিল্পের অন্তর্গত। উদ্দীপকের শামসুল আলম একজন জেলে। তিনি স্থানীয় জেলেদের নিয়ে মেঘনার মোহনা থেকে ইলিশ মাছ ধরেন। এ মাছ প্রাকৃতিক সম্পদ। নদী থেকে নির্দিষ্ট প্রক্রিয়ায় জেলেরা মাছ আহরণ করেন। এরপর তা বিক্রি করা হয়। এভাবে মাছগুলো মানুষের খাওয়ার উপযোগী হয়। এসব বৈশিষ্ট্যের সাথে নিষ্কাশন শিল্পের মিল আছে। তাই বলা যায়, শামসুল আলমের কাজটি নিষ্কাশন শিল্পের সাথে জড়িত।"
        },
        {
          "label": "ঘ",
          "question": "",
          "explanation": "শামসুল আলমের ঋণ নেওয়ার প্রক্রিয়াটি অর্থনৈতিক পরিবেশের উপাদান বলে আমি মনে করি। যেকোনো ব্যবসায় স্থাপন ও পরিচালনার জন্য অনুকূল অর্থনৈতিক পরিবেশ প্রয়োজন। সঞ্চয়, বিনিয়োগ, মূলধন, ঋণ প্রভৃতি প্রভতি উপাদান নিয়ে এ পরিবেশ গড়ে ওঠে। এ উপাদানগুলো অনুকূল হলে সহজে ব্যবসায় গঠন ও সম্প্রসারণ করা যায়। উদ্দীপকের শামসুল আলম ইলিশ মাছের ব্যবসায়ী। মাছের ব্যাপক চাহিদা থাকায় তিনি প্রচুর মুনাফা অর্জন করেন।। তিনি তার ব্যবসায় সম্প্রসারণ করতে চান। তাই তিনি নতুন জাল ও আধুনিক সরঞ্জামসম্বলিত ট্রলার কেনার কথা ভাবছেন। ব্যবসায় সম্প্রসারণের জন্য শামসুল আলমের কাছে পর্যাপ্ত অর্থ নেই। এ অবস্থায় তিনি মূলধনের অভাববোধ করেন। পর্যাপ্ত মূলধন ছাড়া ব্যবসায় পরিচালনা করা যায় না। তাই তিনি আর্থিক প্রতিষ্ঠানের কাছ থেকে ঋণ নেওয়ার চিন্তা করেন। কারণ, বিভিন্ন ব্যাংক ও ঋণদানকারী প্রতিষ্ঠান ব্যবসায়ীদের সহজ শর্তে ঋণ দিয়ে থাকে। এতে ব্যবসায় পরিচালনা করা সহজ হয়। আর আর্থিক প্রতিষ্ঠানের এ ঋণ দেওয়ার বিষয়টি অর্থনৈতিক পরিবেশের একটি উপাদান। এটি শামসুল আলমের মতো ব্যবসায়ীদের ব্যবসায় সম্প্রসারণে গুরুত্বপূর্ণ ভূমিকা রাখে।"
        }
      ]
    },
    {
      "number": "2",
      "uddipok": "রহমত আলী কোরবানির সময় স্বল্প মূল্যে পশুর চামড়া কিনে নিজ বাড়িতেই প্রক্রিয়াজাত করে গুদামজাত করেন। কিন্তু চামড়া সংরক্ষণের সঠিক নিয়ম না জানার কারণে সব চামড়া নষ্ট হয়ে যায়। এর ফলে স্থানীয় পরিবেশের ওপর বিরূপ প্রভাব পড়ে এবং তিনি ব্যবসায়িকভাবে সর্বস্বান্ত হন।",
      "tag": "DB,RB,SB,JB,BB 19",
      "sub_questions": [
        {
          "label": "ক",
          "question": "",
          "explanation": "কলাভের আশায় ঝুঁকি নিয়ে অর্থ ও শ্রম বিনিয়োগ করা হলো ব্যবসায় উদ্যোগ।"
        },
        {
          "label": "খ",
          "question": "",
          "explanation": "কোনো নির্দিষ্ট ক্ষেত্রে সরকার কর্তৃক সুযোগ-সুবিধা ও অনুকূল পরিবেশ তৈরি করে দেওয়াকে বলা হয় সরকারি পৃষ্ঠপোষকতা। সরকার দেশের ব্যবসায়িক পরিবেশের উন্নয়ন ঘটাতে প্রয়োজনীয় সহায়তা করে থাকে। কর মওকুফ, স্বল্প বা বিনা সুদে মূলধন সরবরাহ প্রভৃতি সরকার প্রদত্ত সুবিধা। এরূপ সুবিধা বা পৃষ্ঠপোষকতা পেলে ব্যবসায়ীরা সহজেই ব্যবসায় স্থাপন ও সম্প্রসারণ করতে পারে।"
        },
        {
          "label": "গ",
          "question": "",
          "explanation": "রহমত আলীর উদ্যোগটি ব্যর্থ হওয়ার প্রধান কারণ হলো তার ব্যবসায়িক জ্ঞানের অভাব। ব্যবসায় একটি ঝুঁকিপূর্ণ ও সৃজনশীল কাজ। এটি শুরু করার আগে উদ্যোক্তাকে সংশ্লিষ্ট বিষয়ে অবশ্যই যথাযথ জ্ঞান অর্জন করতে হয়। প্রশিক্ষণ, পরামর্শ, পূর্ব অভিজ্ঞতা প্রভৃতির মাধ্যমে একজন উদ্যোক্তা তার কাঙ্ক্ষিত বিষয়ে শিক্ষা নিতে পারে। উদ্দীপকের রহমত আলী কোরবানির ইদের সময় স্বল্প মূল্যে চামড়া কেনেন। এগুলো তিনি নিজ বাড়িতেই প্রক্রিয়াজাত ও গুদামজাত করেন। কিন্তু চামড়া প্রক্রিয়াকরণ ও গুদামজাতকরণ বিষয়ে তিনি কোনো প্রশিক্ষণ বা পরামর্শ নেননি। তিনি নির্দিষ্ট এলাকার পরিবর্তে নিজের বাড়িতেই চামড়ার গুদাম করেন। পূর্ব অভিজ্ঞতা না থাকার কারণে তিনি সঠিক উপায়ে সংরক্ষণও করতে পারেননি। এতে তার সব চামড়া নষ্ট হয়ে যায়। তাই বলা যায়, রহমত আলীর ব্যবসায়িক জ্ঞানের অভাবেই তার উদ্যোগটি ব্যর্থ হয়েছে।"
        },
        {
          "label": "ঘ",
          "question": "",
          "explanation": "উদ্দীপকের রহমত আলীর চামড়ার ব্যবসায় পরিবেশের ওপর নেতিবাচক প্রভাব ফেলবে। পরিবেশ দূষণের ফলে পরিবেশের স্বাভাবিক ভারসাম্য বাধাগ্রস্ত হয়। শিল্প উন্নয়নের সবচেয়ে বড় সমস্যা হলো পরিবেশ দূষণ। অপরিকল্পিত শিল্পায়ন পরিবেশের জন্য হুমকিস্বরূপ। বায়ু, পানি, মাটি প্রভৃতি দূষণের মাধ্যমে শিল্পায়ন পরিবেশের ক্ষতি করে। উদ্দীপকের রহমত আলী একজন চামড়া ব্যবসায়ী। তিনি নিজ বাড়িতেই চামড়া প্রক্রিয়াজাত ও গুদামজাত করেন। তিনি চামড়া সংরক্ষণের সঠিক নিয়ম জানেন না। ফলে সব চামড়া নষ্ট হয়ে যায়। এতে স্থানীয় পরিবেশের ওপর বিরূপ প্রভাব পড়ে। আর রহমত আলী ব্যবসায়িকভাবে বিরাট ক্ষতির সম্মুখীন হন। রহমত আলীর চামড়া ব্যবসায়ের ওপর কোনো ব্যবসায়িক জ্ঞান নেই। তাই তিনি নির্দিষ্ট এলাকার পরিবর্তে নিজের বাড়িতেই গুদাম তৈরি করেন। এতে চামড়া প্রক্রিয়াজাত করার সময় প্রচুর বর্জ্য তৈরি হয়। এগুলো এলাকার নদী-নালায় পড়ে পানি দূষিত করে। এছাড়া চামড়া থেকে দুর্গন্ধ তৈরি হয়। ফলে আশপাশের মানুষ বায়ু দূষণের শিকার হয়। তার গুদামজাত চামড়াগুলো নষ্ট হওয়ায় জীবাণু তৈরি হতে পারে।' এতে স্থানীয় মানুষ রোগাক্রান্ত হওয়ার আশঙ্কা তৈরি হয়। এভাবে রহমত আলীর অপরিকল্পিত শিল্প স্থাপনের - কারণে স্থানীয় পরিবেশের ভারসাম্য নষ্ট হয়। তাই বলা যায়, চামড়া ব্যবসায়টির কারণে পরিবেশের ওপর নেতিবাচক প্রভাব পড়ে।"
        }
      ]
    },
    {
      "number": "3",
      "uddipok": "বিলকিস পারভীন ব্যক্তিগত কিছু সম্পত্তি বিক্রি করে এবং আর্থিক প্রতিষ্ঠান থেকে ঋণ নিয়ে ১০টি গরু কিনে একটি খামার স্থাপন করলেন। কঠোর পরিশ্রম, যত্নশীলতা ও সৃজনশীলতার কারণে অল্প দিনের মধ্যেই তিনি একজন সফল খামারী হয়ে ওঠেন। এলাকার অন্য উদ্যোক্তাদের মধ্যেও ব্যাপক আলোড়ন পড়ে। স্বাধীনতা দিবসে উপজেলা প্রশাসনের পক্ষ থেকে বিলকিস পারভীনকে সম্মাননা পুরস্কার দেওয়া হয়।",
      "tag": "DB,RB,SB,JB,BB 19",
      "sub_questions": [
        {
          "label": "ক",
          "question": "",
          "explanation": "যিনি কোনো কাজের বা বিষয়ের উদ্যোগ নেন তিনিই উদ্যোক্তা।"
        },
        {
          "label": "খ",
          "question": "",
          "explanation": "যিনি ঝুঁকি নিয়ে কোনো কিছু স্থাপন ও পরিচালনা করেন তাকে উদ্যোক্তা বলা হয়। উদ্যোক্তা উদ্ভাবনী ব্যক্তির মাধ্যমে নতুন নতুন প্রতিষ্ঠান গড়ে তোলেন। এতে প্রতিষ্ঠানের বিভিন্ন ক্ষেত্রে কর্মসংস্থানের সুযোগ তৈরি হয়। এসব ক্ষেত্রে কর্মী নিয়োগের মাধ্যমে দেশের বেকারত্ব কমানো যায়। উদ্যোক্তাকে দেখে অন্যরাও কর্মসংস্থান সৃষ্টিতে উদ্বুদ্ধ হয়। তাই উদ্যোক্তাকে কর্মসংস্থান সৃষ্টিকারী বলা হয়।"
        },
        {
          "label": "গ",
          "question": "",
          "explanation": "বিলকিস পারভীনের খামার প্রতিষ্ঠা একটি আত্মকর্মসংস্থানমূলক কাজ। এর মাধ্যমে স্বল্প পুঁজি ও ন্যূনতম ঝুঁকি নিয়ে নিজেই নিজের কর্মসংস্থানের ব্যবস্থা করা হয়। আত্মকর্মসংস্থানকারী ব্যক্তি জীবিকা অর্জনের উদ্দেশ্যে নিজের কর্মসংস্থান তৈরি করেন। এর মাধ্যমে যেকোনো ব্যক্তি সহজে তার বেকারত্ব দূর করতে পারেন। উদ্দীপকের বিলকিস পারভীন ১০টি গরু নিয়ে একটি খামার প্রতিষ্ঠা করেন। এক্ষেত্রে তিনি ব্যক্তিগত সম্পত্তি বিক্রি ও ঋণ নেওয়ার মাধ্যমে পুঁজি সংগ্রহ করেন। তার কঠোর পরিশ্রম, যত্নশীলতা ও সৃজনশীলতার কারণে তিনি সফল হন। এতে তার নিজের কর্মসংস্থানের সুযোগ তৈরি হয়েছে। ফলে তাকে বেকার বসে থাকতে হয়নি। এভাবে নিজস্ব স্বল্প পুঁজি ও দক্ষতা কাজে লাগিয়ে নিজের জন্য কর্মসংস্থানের সুযোগ তৈরি করা হলো আত্মকর্মসংস্থান। তাই বলা যায়, বিলকিস পারভীনের খামার প্রতিষ্ঠা আত্মকর্মসংস্থানমূলক কাজের অন্তর্ভুক্ত।"
        },
        {
          "label": "ঘ",
          "question": "",
          "explanation": "প্রশাসনের পক্ষ থেকে বিলকিস পারভীনকে সম্মাননা দেওয়ার বিষয়টি সমাজের অন্য সকলকে আত্মকর্মসংস্থানে উদ্বুদ্ধ করার মাধ্যমে দেশের অর্থনীতিতে প্রভাব ফেলবে। আত্মকর্মসংস্থানের মাধ্যমে নিজেই নিজের কাজের সুযোগ তৈরি করা যায়। সরকার প্রয়োজনীয় পদক্ষেপের মাধ্যমে যুবসমাজকে আত্মকর্মসংস্থানে উদ্বুদ্ধ করতে পারে। এতে বেকারত্বের হার কমবে। এছাড়া সম্পদের সুষ্ঠু ব্যবহার, জাতীয় আয় বৃদ্ধি, জীবন যাত্রার মান উন্নয়ন প্রভৃতি ক্ষেত্রে আত্মকর্মসংস্থানের অবদান গুরুত্বপূর্ণ। উদ্দীপকের বিলকিস পারভীন নিজস্ব পুঁজি ও দক্ষতাকে কাজে লাগিয়ে আত্মকর্মসংস্থানে নিয়োজিত হন। তার কঠোর পরিশ্রম ও সৃজনশীলতা তাকে সফল করে তোলে। এতে এলাকায় তার সম্পর্কে আলোড়ন তৈরি হয়। স্বাধীনতা দিবসে উপজেলা প্রশাসনের পক্ষ থেকে তাকে সম্মাননা পুরস্কার দেওয়া হয়। আমাদের দেশের যুবসমাজ চাকরির প্রতি বেশি আগ্রহী। আত্মকর্মসংস্থানে তারা নিরুৎসাহিত হয়। ফলে, দেশে বেকার সমস্যা বাড়ে। এক্ষেত্রে সরকার ও সংশ্লিষ্ট বিভিন্ন পক্ষকে এগিয়ে আসতে হবে। সকলের সামনে আত্মকর্মসংস্থানের গুরুত্ব' তুলে ধরতে হবে। যারা এ কাজে সফল হবেন তাদের সম্মাননা বা পুরস্কার দিতে হবে। উদ্দীপকের উপজেলা প্রশাসন এ কাজটি করেছে। ফলে বিলকিস পারভীনসহ তার এলাকার অন্যরা আত্মকর্মসংস্থানের প্রতি আরও আগ্রহী হবে। আত্মকর্মসংস্থান সৃষ্টি হলে সম্পদের সুষ্ঠু ব্যবহার, উৎপাদন ও জাতীয় আয় বাড়বে। সুতরাং, বিলকিস পারভীনকে দেওয়া সম্মাননা-দেশের অর্থনৈতিক উন্নয়নে গুরুত্বপূর্ণ ভূমিকা রাখবে।."
        }
      ]
    },
    {
      "number": "4",
      "uddipok": "ইমরান হাসান একটি ব্যবসায় প্রতিষ্ঠানে চাকরি করেন। প্রতিষ্ঠানটি নিজ নামে তৃতীয় পক্ষের সাথে চুক্তি করতে পারে। কিন্তু মুনাফা অর্জন প্রতিষ্ঠানটির মুখ্য উদ্দেশ্য নয়। জাতীয় সংসদে আইন পাসের মাধ্যমে এটি গঠিত হয়। ইমরান হাসান তার বন্ধু ইমনের পরামর্শে একটি ব্যবসায় প্রতিষ্ঠান চালু করার জন্য মূলধন বিনিয়োগ ও মুনাফা বা ক্ষতি ভাগাভাগি করার জন্য প্রতিশ্রুতিবদ্ধ হয়।",
      "tag": "DB,RB,SB,JB,BB 19",
      "sub_questions": [
        {
          "label": "ক",
          "question": "",
          "explanation": "কোম্পানির মূলধনের ক্ষুদ্র ক্ষুদ্র অংশকে শেয়ার বলে।"
        },
        {
          "label": "খ",
          "question": "",
          "explanation": "কোম্পানি গঠনের প্রমাণ হিসেবে নিবন্ধক কর্তৃক ইস্যুকৃত পত্র হলো নিবন্ধনপত্র। ১৯৯৪ সালের কোম্পানি আইন অনুযায়ী নিবন্ধনপত্র সংগ্রহ করতে হয়। এ পর্যায়ে কোম্পানি নিবন্ধনের জন্য নিবন্ধকের অফিস থেকে আবেদনপত্র সংগ্রহ করতে হয়। এরপর নির্ধারিত ফি ও প্রয়োজনীয় দলিলপত্র নিবন্ধকের কাছে জমা দিতে হয়। নিবন্ধক সন্তুষ্ট হলে নিবন্ধন বইতে কোম্পানির নাম তালিকাভুক্ত করে নিবন্ধনপত্র দেন।"
        },
        {
          "label": "গ",
          "question": "",
          "explanation": "ইমরান হাসান ও তার বন্ধুর ব্যবসায়টি অংশীদারি ব্যবসায়ের অন্তর্গত। দুই বা ততোধিক ব্যক্তি মুনাফা অর্জনের উদ্দেশ্যে এই ব্যবসায়ে চুক্তি করে। এর মূলভিত্তি হলো চুক্তি। এটি ছাড়া অংশীদারি ব্যবসায় গঠন করা যায় না। চুক্তি অনুযায়ীই এ ব্যবসায়ের লাভ-ক্ষতি বণ্টিত হয়। উদ্দীপকের ইমরান হাসান তার বন্ধুর পরামর্শে একটি ব্যবসায় চালুর জন্য মূলধন বিনিয়োগ করেন। তারা মুনাফা বা ক্ষতি ভাগ করে নেওয়ার জন্য চুক্তিবদ্ধ হয়। তাদের ব্যবসায়ের উদ্দেশ্য হলো মুনাফা অর্জন। চুক্তি অনুযায়ী এ ব্যবসায়ের কাজ পরিচালিত হয়। এসব বৈশিষ্ট্য অংশীদারি ব্যবসায়ের সাথে মিলে যায়। তাই ইমরান হাসান ও তার বন্ধুর ব্যবসায়কে অংশীদারি ব্যবসায় বলা যায়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রথম প্রতিষ্ঠানটির (রাষ্ট্রীয় ব্যবসায়) মুখ্য উদ্দেশ্য মুনাফা অর্জন না হওয়া যৌক্তিক বলে আমি মনে করি। রাষ্ট্রীয় ব্যবসায় রাষ্ট্র কর্তৃক গঠিত, পরিচালিত ও নিয়ন্ত্রিত হয়। সরকার জনগণের সুবিধার জন্য এ ধরনের ব্যবসায় গঠন করে। তাই এ ব্যবসায়ের মূল উদ্দেশ্য হলো জনকল্যাণ। উদ্দীপকের ইমরান হাসান একটি ব্যবসায় প্রতিষ্ঠানে চাকরি করেন। প্রতিষ্ঠানটি নিজ নামে তৃতীয় পক্ষের সাথে চুক্তি করতে পারে। কিন্তু মুনাফা অর্জন প্রতিষ্ঠানটির মুখ্য উদ্দেশ্য নয়। জাতীয় সংসদে আইন পাসের মাধ্যমে এটি গঠিত হয়। এসব বৈশিষ্ট্যের আলোকে প্রতিষ্ঠানটিকে রাষ্ট্রীয় ব্যবসায় বলা যায়। প্রতিষ্ঠানটির লাভ হলে তা সরকারি তহবিলে জমা দিতে হয়। আর ক্ষতি হলে তা সরকার বহন করে। সরকার লাভের অংশ জনগণের কল্যাণে ব্যয় করে। জনগণকে ন্যায্যমূল্যে উন্নত মানের পণ্য ও সেবা সরবরাহের জন্য এ ধরনের ব্যবসায় পরিচালিত হয়। সুতরাং, উদ্দীপকের রাষ্ট্রীয় ব্যবসায়টির মুখ্য উদ্দেশ্য হলো জনকল্যাণ করা; মুনাফা অর্জন নয়।"
        }
      ]
    },
    {
      "number": "5",
      "uddipok": "মি. আসলাম ঢাকার নামকরা হোটেল ব্যবসায়ী। বর্তমানে তিনি আমেরিকার একটি প্রতিষ্ঠানের সাথে চুক্তিতে আবদ্ধ হয়েছেন। শর্ত অনুযায়ী তিনি ঐ প্রতিষ্ঠানের পণ্য উৎপাদন ও বিক্রি করবেন। তিনি অন্য কোনো প্রতিষ্ঠানের তৈরি পণ্য কেনা-বেচা করতে পারবেন না। সুনামের সাথেই ব্যবসায়টি চলছিল। কিন্তু হঠাৎ আগুন লেগে প্রতিষ্ঠানটি ব্যাপক ক্ষতির সম্মুখীন হয়।",
      "tag": "DB,RB,SB,JB,BB 19",
      "sub_questions": [
        {
          "label": "ক",
          "question": "",
          "explanation": "কোনো পণ্যকে অন্য কোনো প্রতিষ্ঠানের পণ্য থেকে স্বতন্ত্র করার লক্ষ্যে ব্যবহৃত প্রতীক হলো ট্রেডমার্ক।"
        },
        {
          "label": "খ",
          "question": "",
          "explanation": "লাইসেন্স হলো ব্যবসায় করার অনুমতিপত্র। ব্যবসায়ের ক্ষেত্রে প্রতিষ্ঠানকে সরকার কর্তৃক নির্ধারিত কর্তৃপক্ষের কাছ থেকে অনুমতির জন্য আবেদন করতে হয়। আবেদন ফরমের সাথে নির্দিষ্ট হারে ফি জমা দিতে হয়। অনুমতিপত্র পাওয়ার পর প্রতিষ্ঠানটি ব্যবসায় করার অনুমোদন পায়। এটিই লাইসেন্স বলে পরিচিত।"
        },
        {
          "label": "গ",
          "question": "",
          "explanation": "উদ্দীপকের আলোকে চুক্তিটি ফ্রানসাইজিং ব্যবসায়ের অন্তর্গত। এ ব্যবসায়ে কোনো খ্যাতনামা কোম্পানির নাম ব্যবহার করে পণ্য তৈরি ও বিক্রির জন্য চুক্তি করা হয়। এজন্য বিক্রির ওপর নির্দিষ্ট হারে ফি দিতে হয়। আর অনুমোদনকারীর পণ্য ব্যতীত অন্য কোনো প্রতিষ্ঠানের পণ্য উৎপাদন ও বিক্রি করা যায় না। উদ্দীপকের মি. আসলাম ঢাকার নামকরা হোটেল ব্যবসায়ী। বর্তমানে তিনি আমেরিকার একটি প্রতিষ্ঠানের সাথে চুক্তি করেছেন। শর্ত অনুযায়ী তিনি ঐ প্রতিষ্ঠানের পণ্য উৎপাদন ও বিক্রি করেন। এক্ষেত্রে তিনি অন্য কোনো প্রতিষ্ঠানের তৈরি করা পণ্য বেচা-কেনা করতে পারবেন না। এ চুক্তির জন্য আমেরিকার প্রতিষ্ঠানকে মি. আসলাম নির্দিষ্ট হারে ফি দেন। এক্ষেত্রে আমেরিকার প্রতিষ্ঠান ফ্রানসাইজর ও মি. আসলামের প্রতিষ্ঠান ফ্রানসাইজি। আর উল্লিখিত পক্ষ দুটির মধ্যে ফ্রানসাইজিং ব্যবসায়ের চুক্তি হয়েছে।"
        },
        {
          "label": "ঘ",
          "question": "",
          "explanation": "অগ্নিবিমা চুক্তির মাধ্যমে মি. আসলামের ক্ষতি লাঘব করা যেত বলে আমি মনে করি। অগ্নিজনিত ঝুঁকি কমানোর জন্য অগ্নিবিমা করা হয়। এ বিমা চুক্তির মাধ্যমে বিমাকারী বিমাগ্রহীতার সম্পত্তির ঝুঁকি নেয়। অগ্নিকান্ডের ফলে বিমাকৃত বস্তুর ক্ষতি হলে বিমাকারী ক্ষতিপূরণ দেয়। উদ্দীপকের মি. আসলাম একজন হোটেল ব্যবসায়ী। সুনামের সাথে তার ব্যবসায় চলছিল। হঠাৎ আগুন লেগে তার প্রতিষ্ঠানটি পুড়ে যায়। এতে তিনি ব্যাপক আর্থিক ক্ষতির সম্মুখীন হয়। প্রাকৃতিক ও অপ্রাকৃতিক বিভিন্ন কারণে ব্যবসায়ে অগ্নিকাণ্ড হতে পারে। এজন্য ব্যবসায়ীকে অগ্নিবিমা করতে হয়। এ বিমার মাধ্যমে অগ্নিজনিত ঝুঁকি কমানো যায়। মি. আসলাম এ বিমা করলে বিমাকারী তার ক্ষতিপূরণ বহন করতো। এতে তিনি তার আর্থিক ক্ষতি কাটিয়ে আবার ব্যবসায় চালু করতে পারতেন। অতএব, অগ্নিবিমার মাধ্যমে মি. আসলামের ব্যবসায়ের ক্ষতির ঝুঁকি কমানো যেত।"
        }
      ]
    },
    {
      "number": "6",
      "uddipok": "রিয়ান রিয়াল এস্টেট-এর মালিক জনাব মিজান সম্প্রতি বরিশালের আমানতগঞ্জে 'মিজান হাউজিং'-এর জন্য কিছু জমি কিনেন এবং এর জন্য তিনি একটা ছক প্রণয়ন করেন। সেই অনুযায়ী তিনি বিভিন্ন কর্মকাণ্ড শুরু করেন। এমনকি আর্থিক সমস্যার কথা চিন্তা করে বিভিন্ন উৎস থেকে মূলধন সংগ্রহের তৎপরতা শুরু করেন।",
      "tag": "DB,RB,SB,JB,BB 19",
      "sub_questions": [
        {
          "label": "ক",
          "question": "",
          "explanation": "যে পরিমাণ পণ্য বিক্রি করলে কোনো ব্যবসায়ের মোট আয় ও ব্যয় সমান হয়, তাকে সম আয়-ব্যয় বিন্দু বলে।"
        },
        {
          "label": "খ",
          "question": "",
          "explanation": "উদ্যোক্তার নিয়ন্ত্রণ বহির্ভূত উপাদানগুলো নিয়ে ম্যাক্রোস্ক্রিনিং তৈরি এর প্রভাবক বা উপাদানগুলো হলো জনসংখ্যা, অর্থনৈতিক, রাজনৈতিক, সামাজিক, সাংস্কৃতিক ও আইনগত পরিবেশ। এসব প্রভাবক বা উপাদানের ভিত্তিতে ব্যবসায়ের ধারণাগুলো মূল্যায়ন করা হয়। ফলে এটি সঠিক প্রকল্প ধারণা নির্বাচনে সহায়তা করে।"
        },
        {
          "label": "গ",
          "question": "",
          "explanation": "জনাব মিজানের গৃহীত ছকটি হলো ব্যবসায় পরিকল্পনা। এটি হলো ব্যবসায়ের ভবিষ্যৎ কাজের প্রতিচ্ছবি। এতে ব্যবসায়ের লক্ষ্য, প্রকৃতি, ব্যবস্থাপনার ধারা, অর্থায়নের উপায় প্রভৃতি তুলে ধরা হয়। এতে ব্যবসায় কোন দিকে অগ্রসর হবে তার সুনির্দিষ্ট দিকনির্দেশনা পাওয়া যায়। উদ্দীপকের জনাব মিজান রিয়ান রিয়াল এস্টেট-এর মালিক। তিনি সম্প্রতি বরিশালের আমানতগঞ্জে 'মিজান হাউজিং'-এর জন্য কিছু জমি কেনেন। তিনি এর জন্য একটি ছক তৈরি করেন। এতে তিনি তার ব্যবসায়ের লক্ষ্য, প্রকৃতি, অর্থায়নের উপায় প্রভৃতি তুলে ধরেন। তিনি এতে তার ব্যবসায় কোন দিকে সম্প্রসারণ হবে তার দিকনির্দেশনা উল্লেখ করেন। এরপর তিনি এ ছক অনুযায়ী কাজ শুরু করেন। এ কাজগুলো ব্যবসায় পরিকল্পনার মাধ্যমে করা হয়। তাই বৈশিষ্ট্য অনুযায়ী বলা যায়, জনাব মিজানের গৃহীত ছকটি হলো ব্যবসায় পরিকল্পনা।"
        },
        {
          "label": "ঘ",
          "question": "",
          "explanation": "জনাব মিজানের ব্যবসায় পরিকল্পনার ছকটি তার প্রকল্পের জন্য গুরুত্বপূর্ণ। ব্যবসায় পরিকল্পনায় ব্যবসায়ের লক্ষ্য অর্জনের প্রয়োজনীয় দিকনির্দেশনা উল্লেখ থাকে। এটি ব্যবসায়ী বা উদ্যোক্তাদের কাছে দিকনির্দেশক দলিল হিসেবে কাজ করে। ব্যবসায়ীকে এটি প্রয়োজনীয় মূলধন সংগ্রহ ও বিনিয়োগ ক্ষেত্র নির্ধারণে সহায়তা করে। উদ্দীপকের জনাব মিজান বরিশালের আমানতগঞ্জে 'মিজান হাউজিং'-এর জন্য কিছু জমি কেনেন। এজন্য তিনি একটি ছক করেন। তিনি এ ছক অনুযায়ী কাজ শুরু করেন। তিনি আর্থিক সমস্যার কথা চিন্তা করে মূলধন সংগ্রহের তৎপরতা শুরু করেন। জনাব মিজান তার ছক অনুযায়ী মিজান হাউজিং-এর প্রকল্পটি সুষ্ঠুভাবে পরিচালনা করতে পারবেন। ভবিষ্যতে কোন কাজ কখন করবেন তা ছকে নির্দিষ্টভাবে উল্লেখ আছে। এতে সুষ্ঠুভাবে তার প্রকল্পটি পরিচালনা করা সহজ হবে। তিনি এ ছক বা ব্যবসায় পরিকল্পনার মাধ্যমে সহজে প্রয়োজনীয় মূলধন সংগ্রহ করতে পারবেন। এছাড়া এর মাধ্যমে তিনি সঠিক সিদ্ধান্ত নিতে পারবেন। তাই বলা যায়, জনাব মিজানের ছকটি তার প্রকল্পের জন্য অনেক গুরুত্বপূর্ণ।"
        }
      ]
    },
    {
      "number": "7",
      "uddipok": "মি. সানমুন একটি সিমেন্ট কারখানা স্থাপনের জন্য পায়রা সমুদ্রবন্দর এলাকায় কিছু জমি কেনেন। পরিবহন শ্রমিকের সহজলভ্যতাসহ বিভিন্ন অনুকূল পরিবেশের জন্য তিনি বেশি আগ্রহী হলেন। নতুন কাজের সুযোগ সৃষ্টি হওয়ায় বন্দর এলাকায় ব‍্যাপক সাড়া পড়ে।",
      "tag": "DB,RB,SB,JB,BB 19",
      "sub_questions": [
        {
          "label": "ক",
          "question": "সেবা শিল্প কী?",
          "explanation": "যেসব প্রতিষ্ঠানে যন্ত্রপাতি, স্থায়ী সম্পদ অথবা মেধাসম্পদ ব্যবহারের মাধ্যমে সেবামূলক কাজ সম্পাদিত হয়, সেগুলো সেবা শিল্প।"
        },
        {
          "label": "খ",
          "question": "",
          "explanation": "স্বল্প মূলধন ও নিজস্ব কারিগরি জ্ঞানের সাহায্যে পরিবারের সদস্যদের মাধ্যমে পরিচালিত শিল্প হলো কুটির শিল্প। এ ধরনের শিল্প প্রতিষ্ঠানের জমি এবং কারখানা ভবন ছাড়া অন্যান্য স্থায়ী সম্পদের মূল্য প্রতিস্থাপন ব্যয়সহ ১০ লক্ষ টাকার নিচে হয়। স্বামী-স্ত্রী, পুত্র-কন্যা, ভাই-বোন ও পরিবারের অন্য সদস্যদের সহায়তায় কুটির শিল্প পরিচালিত হয়।"
        },
        {
          "label": "গ",
          "question": "",
          "explanation": "মি. সানমুনের শিল্পটি হলো উৎপাদনমুখী বৃহৎ শিল্প। এ শিল্পে শ্রম ও যন্ত্র ব্যবহারের মাধ্যমে কাঁচামালকে প্রক্রিয়াজাত করে ব্যবহারযোগ্য পণ্যে রূপান্তর করা হয়। এ শিল্পে ৫০ কোটি টাকার বেশি মূলধন প্রয়োজন হয়। আর ৩০০ জনের বেশি শ্রমিক নিয়োজিত থাকে। উদ্দীপকের মি, সানমুন একটি সিমেন্ট কারখানা স্থাপন করতে চান। এজন্য পায়রা সমুদ্রবন্দর এলাকায় কিছু জমি কেনেন। তিনি শ্রম ও যন্ত্র ব্যবহারের মাধ্যমে পাথরকে প্রক্রিয়াজাত করে সিমেন্টে রূপান্তর করবেন। তার এ শিল্পে ৫০ কোটি টাকার বেশি মূলধনের প্রয়োজন হবে। এক্ষেত্রে ৩০০ জনের বেশি শ্রমিক কাজ করতে পারবে। এসব বৈশিষ্ট্য উৎপাদনমুখী বৃহৎ শিল্পের সাথে সঙ্গতিপূর্ণ। তাই মি. সানমুনের শিল্পটিকে উৎপাদনমুখী বৃহৎ শিল্প বলা যায়।"
        },
        {
          "label": "ঘ",
          "question": "",
          "explanation": "মি. সানমুনের স্থাপিত শিল্পটি কর্মসংস্থানের সুযোগ সৃষ্টি ও জাতীয় আয় বাড়ানোর মাধ্যমে দেশের অর্থনীতি শক্তিশালী করতে সহায়তা করবে। বৃহৎ শিল্প প্রতিষ্ঠানগুলোতে সাধারণত বেশি সংখ্যক মানুষের কর্মসংস্থানের সুযোগ সৃষ্টি হয়। এছাড়া এ ধরনের প্রতিষ্ঠানে বেশি সংখ্যক পণ্য উৎপাদন করা হয়। ফলে দেশের সামগ্রিক উৎপাদন বাড়ে। এটি দেশের অর্থনীতিকে শক্তিশালী করে। উদ্দীপকের মি. সানমুন পায়রা সমুদ্র বন্দর এলাকায় একটি সিমেন্ট কারখানা স্থাপন করেন। পরিবহন, শ্রমিকের সহজলভ্যতাসহ বিভিন্ন অনুকূল পরিবেশের জন্য তিনি এখানে কারখানা স্থাপনে আগ্রহী হন। উক্ত এলাকার লোকজনের মধ্যেও ব্যাপক সাড়া পড়ে। এ শিল্প পরিচালনা করতে অনেক লোকবলের প্রয়োজন হবে। ফলে এ এলাকার অনেক মানুষের কর্মসংস্থানের সুযোগ সৃষ্টি হবে। এতে এ শিল্প বেকার সমস্যা কমাতে সাহায্য করবে। এছাড়া উৎপাদিত সিমেন্ট দেশের চাহিদা মিটিয়ে বিদেশে রপ্তানি করা যাবে। এর মাধ্যমে প্রচুর বৈদেশিক মুদ্রা অর্জন করা সম্ভব হবে। ফলে জাতীয় আয় বাড়ার পাশাপাশি জনগণের জীবনযাত্রার মান বাড়বে। এভাবে বৃহৎ শিল্পের মাধ্যমে দেশের অর্থনীতি শক্তিশালী হবে।"
        }
      ]
    },
    {
      "number": "8",
      "uddipok": "আরমানি ট্রেডার্স-এর মালিক আরমানি খানম সুনামের সাথে বরিশালে একটি ব্যবসায় প্রতিষ্ঠান পরিচালনা করেন। প্রতিষ্ঠানের ভালো-মন্দ যেকোনো বিষয়ে কর্মীদের সাথে আলাপ-আলোচনার মাধ্যমে সিদ্ধান্ত নেন এবং কর্মীরাও প্রতিষ্ঠানটি নিজেদের মনে করে। অন্যদিকে শফি ট্রেডার্স-এর মালিক শফিউল আলম তার কর্মীদের কোনো জবাবদিহি করেন না, কর্মীদের ওপর আস্থাও রাখেন না এবং তিনি সবসময় কর্মীদের ওপর খারাপ মনোভাব পোষণ করেন।",
      "tag": "DB,RB,SB,JB,BB 19",
      "sub_questions": [
        {
          "label": "ক",
          "question": "",
          "explanation": "ব্যবস্থাপনা হলো অন্যের সামর্থ্যকে কাজে লাগিয়ে দক্ষতার সাথে কাজ করিয়ে নেওয়ার কৌশল।"
        },
        {
          "label": "খ",
          "question": "প্রেষণাদান বলতে কী বোঝায়?",
          "explanation": "গণতান্ত্রিক নেতৃত্বে কর্মীরা কাজে আন্তরিক হয়। এ নেতৃত্বে নেতা সব ক্ষমতা নিজের হাতে না রেখে প্রয়োজনীয় কর্তৃত্ব অধস্তনদের কাছে ছেড়ে দেন। এছাড়া তিনি সিদ্ধান্ত নেওয়ার জন্য অধস্তনদের সাথে পরামর্শ করেন। এ কারণে কর্মীদের কাজের প্রতি মনোবল বাড়ে এবং তারা কাজে আন্তরিক হয়।"
        },
        {
          "label": "গ",
          "question": "",
          "explanation": "প্রকৌশলী জনাব রাইজুলের প্রথম পর্যায়ের কাজটি ব্যবস্থাপনার কর্মীসংস্থান কাজের সাথে সম্পৃক্ত। ব্যবস্থাপনার উপকরণসমূহের মধ্যে জনশক্তি সবচেয়ে গুরুত্বপূর্ণ। জনশক্তি যোগ্য, দক্ষ ও উৎসাহী না হলে অন্য উপাদান (যন্ত্রপাতি, কাঁচামাল) মানসম্পন্ন হলেও সদ্ব্যবহার করা যায় না। তাই প্রতিষ্ঠানের জন্য দক্ষ ও যোগ্য কর্মীবাহিনী গঠনের প্রয়োজন হয়। এটি ব্যবস্থাপনার কর্মীসংস্থান কাজের মাধ্যমে সম্ভব করা যায়। উদ্দীপকের প্রকৌশলী জনাব রাইজুল তার কারখানার জন্য কিছু অভিজ্ঞ লোক নিয়োগ দেন। আর কিছু নতুন ব্যক্তি নিয়োগের জন্য পত্রিকায় বিজ্ঞপ্তি দেন। কিছুদিন পরে তিনি একজন কর্মীকে দুর্নীতির জন্য চাকরি থেকে অপসারণ করেন। মূলত প্রতিষ্ঠানে উপযুক্ত কর্মবাহিনী গঠনের জন্যই তিনি কাজ করেন। এ কাজ কর্মীসংস্থানের বিভিন্ন পর্যায়ে করা হয়। সুতরাং, জনাব রাইজুল ব্যবস্থাপনার কর্মীসংস্থান কাজটি করেছেন।"
        },
        {
          "label": "ঘ",
          "question": "",
          "explanation": "প্রকৌশলী জনাব রাইজুলকে আদর্শ নেতা হিসেবে বিবেচনা করা যায়। একজন আদর্শ নেতার মধ্যে সব ধরনের গুণ থাকতে হয়। নেতা কর্মীদের দিয়ে কাজ করান। এজন্য তাদের উৎসাহ দিয়ে কাজ আদায় করতে হয়। এছাড়া নেতার জেন্ডার সচেতনতা, ঝুঁকি নেওয়ার মানসিকতা ও পরিশ্রমী হতে হয়। উদ্দীপকের প্রকৌশলী জনাব রাইজুল তার কারখানায় নারী-পুরুষ উভয়ের কাজের ভেদাভেদ করেন না। তিনি জেন্ডার সচেতন বলে সকলের জন্য উপযুক্ত পারিশ্রমিক নির্ধারণ করেন। যারা ভালো কাজ করে তাদেরকে তিনি পুরস্কার দেন। এতে কাজের প্রতি কর্মীদের আগ্রহ বাড়ে ও কাজের মান ভালো হয়। ফলে লক্ষ্য অর্জন করা সহজ হয়। জনাব রাইজুল অনেক ঝুঁকিপূর্ণ কাজ হাতে নেন। অর্থাৎ, তার মধ্যে ঝুঁকি নেওয়ার সাহসিকতা আছে। এ কাজগুলো তিনি দক্ষতার সাথে করে বেশি মুনাফা অর্জন করেন। তার এ গুণগুলো একজন নেতার জন্য খুবই গুরুত্বপূর্ণ। এগুলোর কারণেই জনাব রাইজুলের প্রতিষ্ঠান একটি সফল প্রতিষ্ঠান হিসেবে স্বীকৃতি পেয়েছে। তাই তাকে একজন আদর্শ নেতা বলা যায়।"
        }
      ]
    },
    {
      "number": "9",
      "uddipok": "রাফসান একটি শপিংমলে দীর্ঘদিন সুনামের সাথে চাকরি করে আসছে। তিনি তার নিজস্ব অভিজ্ঞতা ও ব্যক্তিগত গুণের কারণে মালিক ও ক্রেতাদের কাছে বেশ জনপ্রিয়। নতুন ক্রেতাকে স্থায়ী ক্রেতায় পরিণত করতে তার জুরি নেই। রাফসান সদালাপী, আন্তরিক ও মার্জিত ব্যবহারের অধিকারী।",
      "tag": "DB,RB,SB,JB,BB 19",
      "sub_questions": [
        {
          "label": "ক",
          "question": "",
          "explanation": "পণ্যদ্রব্যের গুণাগুণ, রং, আকার প্রভৃতি বৈশিষ্ট্যের ওপর ভিত্তি করে পণ্যের মান নির্ধারণ করা হলো প্রমিতকরণ।"
        },
        {
          "label": "খ",
          "question": "",
          "explanation": "উৎপাদকের কাছ থেকে পণ্য বা সেবা ভোক্তার কাছে পৌঁছে দেওয়ার প্রক্রিয়াকে বণ্টন প্রণালি বলা হয়। ব্যবসায় প্রতিষ্ঠানের পণ্য বিক্রয়ের কাজ পরিচালনা করতে বণ্টন প্রণালির প্রয়োজন হয়। এর শুরুতে উৎপাদকের অবস্থান। এরপর পাইকার, খুচরা ব্যবসায়ী থাকে। আর সবশেষে থাকে ভোক্তা।"
        },
        {
          "label": "গ",
          "question": "",
          "explanation": "রাফসানের কাজটি ব্যবসায়ের বিক্রয়িকতার ধারণাকে নির্দেশ করে। । বিক্রয়িকতা হলো বিক্রয়কর্মীর ক্রেতা আকর্ষণ করার কৌশল। এর মাধ্যমে একজন বিক্রয়কর্মী সম্ভাব্য ক্রেতার কাছে পণ্য বা সেবাসামগ্রী বিক্রি করতে সক্ষম হয়। বিক্রয়িকতার গুণে বিক্রেতা তার ব্যবসায় ও পণ্য সম্পর্কে ক্রেতাদের আস্থা অর্জন করে। এছাড়া বিক্রেতা ক্রেতাদের নিয়মিত গ্রাহকে পরিণত করতে পারে। উদ্দীপকের রাফসান একটি শপিংমলে দীর্ঘদিন সুনামের সাথে চাকরি করছে। সে একজন দক্ষ বিক্রয়কর্মী হওয়ায় মালিক ও ক্রেতাদের কাছে বেশ জনপ্রিয়। সে তার দক্ষতার মাধ্যমে ক্রেতাদের আকর্ষণ করতে পারে। সে ব্যবসায় ও পণ্য সম্পর্কে ক্রেতাদের কাছে তুলে ধরে। তার ব্যবহারে ক্রেতারা দোকানে ভিড় করে। সে ধীরে ধীরে ক্রেতাদের স্থায়ী গ্রাহকে পরিণত করে। তাই বলা যায়, রাফসানের কাজটি ব্যবসায়ের বিক্রয়িকতার ধারণাকে নির্দেশ করে।"
        },
        {
          "label": "ঘ",
          "question": "",
          "explanation": "রাফসানের সফল হওয়ার পিছনে তার নিজস্ব অভিজ্ঞতা, সদালাপী, আন্তরিক ও মার্জিত ব্যবহার ভূমিকা পালন করে। ব্যবসায়ের সফলতা দক্ষ বিক্রয়কর্মীর ওপর অনেকাংশে নির্ভর করে। ক্রেতা ও ভোক্তাদের আকৃষ্ট এবং প্রভাবিত করার জন্য একজন বিক্রয়কর্মীর অনেক গুণের অধিকারী হতে হয়। বিক্রয়কর্মী তার নিজস্ব গুণ দিয়ে একজন ক্রেতাকে স্থায়ী গ্রাহকে পরিণত করতে পারে। উদ্দীপকের রাফসান একজন বিক্রয়কর্মী। সে তার নিজস্ব অভিজ্ঞতা ও ব্যক্তিগত গুণের কারণে মালিক ও ক্রেতাদের কাছে বেশ জনপ্রিয়। সে সদালাপী, আন্তরিক ও মার্জিত ব্যবহারের অধিকারী। এসব গুণের মাধ্যমে সে ক্রেতাদের সহজে আকৃষ্ট করতে পারে। রাফসান ভদ্র, নম্র, অমায়িক ও মার্জিত ব্যবহারের অধিকারী হওয়ায় ক্রেতারা তার প্রতি সন্তুষ্ট থাকে। সে ক্রেতাদের সাথে সহজে মিশে তাদের আপন করে নিতে পারে। সে ক্রেতাদের প্রতি অনেক আন্তরিক। নিজের অভিজ্ঞতাকে কাজে লাগিয়ে সে ক্রেতাদের স্থায়ী গ্রাহকে পরিণত করে। ফলে তার প্রতিষ্ঠানে বিক্রি বেশি হয়। তাই বলা যায়, রাফসানের মধ্যে একজন আদর্শ বিক্রয়কর্মীর গুণাবলি বিদ্যমান থাকায় সে সফলতা লাভ করে।"
        }
      ]
    },
    {
      "number": "10",
      "uddipok": "জনাব রায়হান আজিম যুব উন্নয়ন অধিদপ্তর থেকে প্রশিক্ষণ নিয়ে নিজ গ্রামে হাঁস-মুরগির খামার, গবাদিপশু পালন, মৎস্য চাষ ও শাকসবজি উৎপাদনের বেশ কিছু প্রকল্প চিহ্নিত করে মূলধন সংগ্রহের জন্য আর্থিক প্রতিষ্ঠান ও বেসরকারি উন্নয়ন সংস্থার শরণাপন্ন হন এবং সহযোগিতাও পান। অল্প সময়ের মধ্যে তিনি সাফল্যের চূড়ায় পৌছে যান। এলাকার অনেকেই তাকে অনুসরণ করতে শুরু করে।",
      "tag": "DB,RB,SB,JB,BB 19",
      "sub_questions": [
        {
          "label": "ক",
          "question": "",
          "explanation": "BDBL-এর পূর্ণরূপ হলো- Bangladesh Development Bank Limited."
        },
        {
          "label": "খ",
          "question": "",
          "explanation": "কর অবকাশ হলো কর মওকুফ করা। সরকার অনেক সময় নির্দিষ্ট সময় পর্যন্ত নতুন শিল্পপ্রতিষ্ঠানকে করের আওতায় বহির্ভূত রাখে। এতে উদ্যোক্তারা অর্জিত মুনাফার ওপর নির্দিষ্ট মেয়াদের জন্য কর মওকুফ পায়। এ ব্যবস্থাকেই কর অবকাশ বলে। এ সুবিধার জন্য উদ্যোক্তারা শিল্প স্থাপনে আগ্রহী'হয়।"
        },
        {
          "label": "গ",
          "question": "",
          "explanation": "জনাব রায়হান আজিমের সমস্যা সমাধানকল্পে আর্থিক প্রতিষ্ঠানের সমর্থনমূলক ভূমিকা অপরিসীম। যেকোনো ব্যবসায় প্রতিষ্ঠানের জন্য অর্থ বা মূলধনের প্রয়োজন। এ অর্থ ব্যবসায় স্থাপন, কার্যক্রম পরিচালনা ও সম্প্রসারণের জন্য প্রয়োজন হয়। আর্থিক প্রতিষ্ঠান ব্যবসায়ের প্রয়োজনীয় মূলধন সরবরাহ করে কার্যক্রম সচল রাখতে সহায়তা করে। উদ্দীপকের জনাব রায়হান আজিম যুব উন্নয়ন অধিদপ্তর থেকে প্রশিক্ষণ নেন। এরপর তিনি নিজ গ্রামে হাঁস-মুরগির খামার, গবাদিপশু পালন, মৎস্য চাষ ও শাকসবজি উৎপাদনের বেশ কিছু প্রকল্প চিহ্নিত করেন। প্রকল্প বাস্তবায়নের জন্য তিনি আর্থিক প্রতিষ্ঠান থেকে প্রয়োজনীয় মূলধন সংগ্রহ করেন। আর্থিক প্রতিষ্ঠান তাকে প্রয়োজনীয় মূলধনের যোগান দিয়ে সমর্থনমূলক সহায়তা দেয়। ফলে তিনি তার চিহ্নিত প্রকল্প চালু করতে সক্ষম হন। তাই বলা যায়, আর্থিক প্রতিষ্ঠান জনাব রায়হান আজিমের সমস্যা সমাধানকল্পে গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "",
          "explanation": "জনাব রায়হান আজিমের সফল হওয়ার পিছনে যুব উন্নয়ন অধিদপ্তর, আর্থিক প্রতিষ্ঠান ও বেসরকারি উন্নয়ন সংস্থার ভূমিকা রয়েছে। যুব উন্নয়ন অধিদপ্তর যুবক ও যুব মহিলাদের আত্মকর্মসংস্থানের ক্ষেত্রে প্রশিক্ষণের মাধ্যমে সহায়তা দেয়। আর্থিক প্রতিষ্ঠান ব্যবসায় শুরু ও পরিচালনার জন্য প্রয়োজনীয় মূলধন দিয়ে সহায়তা করে। উদ্যোক্তা উন্নয়নে বেসরকারি সংস্থাও গুরুত্বপূর্ণ ভূমিকা পালন করে। উদ্দীপকের জনাব রায়হান আজিম যুব উন্নয়ন অধিদপ্তর থেকে প্রশিক্ষণ নেন। তিনি এ প্রতিষ্ঠান থেকে প্রশিক্ষণের মাধ্যমে উদ্দীপনামূলক সহায়তা পান। এ সহায়তা তাকে ব্যবসায় স্থাপনে উৎসাহী করে তোলে। পরে তিনি আর্থিক প্রতিষ্ঠান ও বেসরকারি উন্নয়ন সংস্থা থেকে প্রয়োজনীয় মূলধন সংগ্রহ করে আর্থিক সমস্যার সমাধান করেন। এসব প্রতিষ্ঠান জনাব রায়হান আজিমকে ব্যবসায় স্থাপনে প্রয়োজনীয় সহায়তা দেয়। কীভাবে ব্যবসায় পরিচালনা করলে ঝুঁকি কমে যাবে তা তিনি উক্ত প্রতিষ্ঠান থেকে জানতে পারেন। ফলে তিনি অল্প সময়ের মধ্যে সাফল্যের চূড়ায় পৌছে যান। তাই বলা যায়, জনাব রায়হান আজিম যুব উন্নয়ন অধিদপ্তর, আর্থিক প্রতিষ্ঠান ও বেসরকারি উন্নয়ন সংস্থার সহায়তায় সফলতা লাভ করেন।"
        }
      ]
    },
    {
      "number": "11",
      "uddipok": "ভাই ভাই মেডিকেল-এর মালিক আরমান ও সালমান দুই ভাই। সুনামের সাথেই তারা ব্যবসায় করে আসছিল। সালমান দ্রুত বড় লোক হবার জন্য অবৈধ পন্থা অবলম্বন করে। কিন্তু আরমান সৎভাবে ব্যবসায় করতে চায়। দ্বিমত হওয়ায় তারা আলাদা ব্যবসায় শুরু করে। সালমান বেশি লাভের আশায় নিম্নমানের মেয়াদ উত্তীর্ণ ওষুধ বিক্রি করে। এলাকায় তার ব্যবসায় নিয়ে জনমনে ক্ষোভের তৈরি হয়। তার দোকানের ওষুধ খেয়ে রোগীরা অসুস্থ হয়। সুনির্দিষ্ট অভিযোগের ভিত্তিতে পুলিশ তাকে গ্রেফতার করে। অন্যদিকে আরমান সবসময় গুণগত মানের পণ্য বিক্রি করে, পণ্যের সংকট সৃষ্টি না করায় দিন দিন তার সুনাম বাড়তে থাকে।",
      "tag": "DB,RB,SB,JB,BB 19",
      "sub_questions": [
        {
          "label": "ক",
          "question": "",
          "explanation": "মানুষের ভালো-মন্দের বিচার-বিশ্লেষণ করে সঠিকটি নেওয়া হলো নৈতিকতা।"
        },
        {
          "label": "খ",
          "question": "",
          "explanation": "একজন ব্যক্তির বিশ্বাস, ধ্যান-ধারণা, মতামত প্রভৃতি স্থায়ীভাবে লালন করা হলো মূল্যবোধ। মূল্যবোধের বিষয়গুলো মানুষের মধ্যে ধীরে ধীরে স্থায়ীভাবে গড়ে ওঠে। এগুলো মানুষ স্থায়ীভাবে বিশ্বাস এবং সত্য বলে মনে করে। কোনো ব্যক্তি সাধারণত নিজস্ব মূল্যবোধ থেকে বিচ্যুত হয় না।"
        },
        {
          "label": "গ",
          "question": "",
          "explanation": "উদ্দীপকের আরমান ব্যবসায়িক কার্যক্রমের মাধ্যমে সমাজের প্রতি দায়বদ্ধতা পালন করে। ব্যবসায় একটি সামাজিক প্রতিষ্ঠান। সমাজ থেকে বিভিন্ন সুযোগ-সুবিধা নিয়েই এটি গঠিত ও পরিচালিত হয়। তাই ব্যবসায়ীকে সমাজের প্রতি দায়িত্ব পালন করতে হয়। এতে প্রতিষ্ঠানের সুনাম বাড়ে। মানসম্মত পণ্য উৎপাদন ও সরবরাহ, জনহিতকর কাজ করা, পণ্যের মজুতদারি না করা প্রভৃতি সমাজের প্রতি ব্যবসায়ের দায়িত্ব। উদ্দীপকের আরমান ভাই ভাই মেডিকেল-এর মালিক। সে সবসময় গুণগত মানের পণ্য বিক্রি করে। সে পণ্য মজুদ করে সংকট সৃষ্টি করে না। এতে সমাজের মানুষ উপকৃত হয়। ফলে তার ব্যবসায়ের সুনাম বাড়তে থাকে। তার এ কাজগুলোর সাথে ব্যবসায়ের সমাজের প্রতি দায়িত্বের মিল আছে। সুতরাং, আরমান তার কাজের মাধ্যমে সমাজের প্রতি দায়িত্ব পালন করে।"
        },
        {
          "label": "ঘ",
          "question": "",
          "explanation": "ব্যবসায় নৈতিকতা মেনে না চলা সালমানের এই পরিণতির কারণ বলে আমি মনে করি। অতিরিক্ত মুনাফার লোভে সমাজের জন্য ক্ষতিকর কোনো কিছু করা অনৈতিক কাজ। খাদ্যে ভেজাল দেওয়া, নিম্নমানের পণ্য তৈরি ও বিক্রি করা, ওজন কম দেওয়া, মেয়াদ উত্তীর্ণ পণ্য বিক্রি করা প্রভৃতি এ কাজের অন্তর্গত। এসব কাজ ব্যবসায়ীর সুনাম নষ্ট করে। উদ্দীপকের সালমান ভাই ভাই মেডিকেল-এর একজন মালিক। সে দ্রুত বড়লোক হওয়ার জন্য অবৈধ কাজ করে। বেশি লাভের আশায় সে নিম্নমানের ওষুধ বিক্রি করে। এছাড়া মেয়াদ উত্তীর্ণ ওষুধ ভোক্তাদের কাছে সরবরাহ করে। তার দোকানের ওষুধ খেয়ে রোগীরা অসুস্থ হয়। এ কাজগুলো ব্যবসায়ের দৃষ্টিতে অনৈতিক ও অবৈধ। তাই তাকে পুলিশ গ্রেফতার করে নিয়ে যায়। সালমান এ অবৈধ কাজগুলো না করলে এ সমস্যায় পড়তো না। নৈতিকতা মেনে চললে তার ব্যবসায় টিকে থাকতো। তার অনৈতিক কাজের ফলে মানুষের ক্ষতি হয়েছে। ভোক্তারা তার প্রতি অসন্তুষ্ট হয়েছে। এতে তার ব্যবসায়িক সুনাম নষ্ট হয়েছে। ফলে সালমানকে বিরূপ পরিস্থিতির শিকার হতে হয়েছে। সুতরাং, অনৈতিকতা সালমানের ব্যবসায়িক ক্ষতির প্রধান কারণ।"
        }
      ]
    }
  ]
}