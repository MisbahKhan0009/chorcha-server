{
  "title": "আদমজী ক্যান্টনমেন্ট পাবলিক স্কুল ২০২৪",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "মি. জামিল গাজীপুরের কোনাপাড়া এলাকার একজন পোশাক ব্যবসায়ী। তার ব্যবসায়ের পরিধি বৃদ্ধির লক্ষ্যে আর্থিক প্রতিষ্ঠান থেকে ঋণ সহায়তা নিলেন। এতে তার উৎপাদন বৃদ্ধি পায়। তিনি উৎপাদিত পোশাক দেশের পাশাপাশি বিদেশেও রপ্তানি করে প্রচুর বৈদেশিক মুদ্রা অর্জন করেন। কিন্তু মাঝে মধ্যে ধর্মঘটসহ শ্রমিক অসন্তোষের কারণে পোশাক উৎপাদন বাধাগ্রস্ত হচ্ছে।",
      "tag": "ACPS 24",
      "sub_questions": [
        {
          "label": "ক",
          "question": "",
          "explanation": "দ্রব্য বিনিময় প্রথা ব্যবসায়ের ক্রমবিকাশের প্রাচীন যুগে চালু হয়।"
        },
        {
          "label": "খ",
          "question": "",
          "explanation": "পণ্যের বণ্টনকারী শাখা হলো বাণিজ্য। পণ্য উৎপাদনের পর তা ভোক্তার কাছে পৌঁছানোর প্রয়োজন হয়। এতে পণ্যসামগ্রী ভোক্তার কাছে পৌঁছানো পর্যন্ত বিপণনকারীকে বিভিন্ন বাধার (স্থানগত, সময়গত, ঝুঁকিগত, তথ্যগত প্রভৃতি) সম্মুখীন হতে হয়। এসব বাধা দূর করে ভোক্তার কাছে পণ্য পৌঁছে দেওয়াই বাণিজ্যের কাজ। এজন্য বাণিজ্যকে পণ্যের বণ্টনকারী শাখা বলা হয়।"
        },
        {
          "label": "গ",
          "question": "",
          "explanation": "মি. জামিলের ব্যবসায় সম্প্রসারণে ব্যবসায়ের অর্থনৈতিক পরিবেশ সহায়ক ভূমিকা পালন করেছে। কোনো দেশের অর্থ ও ব্যাংক ব্যবস্থা, আর্থিক প্রতিষ্ঠান, জনগণের আয় ও সঞ্চয়, বিনিয়োগ প্রভৃতি নিয়ে অর্থনৈতিক পরিবেশ গঠিত হয়। এ পরিবেশের উপাদানগুলো ব্যবসায়ের সাফল্যে প্রভাব ফেলে। এটির ওপর মানুষের ক্রয়ক্ষমতা ও ব্যবসায়ের মূলধনের যোগান নির্ভর করে। উদ্দীপকের মি. জামিল গাজীপুরে পোশাকের ব্যবসায় করেন। তার ব্যবসায়ের পরিধি বড়ানোর লক্ষ্যে তিনি আর্থিক প্রতিষ্ঠান থেকে ঋণ সহায়তা নেন। এ ঋণ নিয়ে তিনি চলতি ও স্থায়ী মূলধনের প্রয়োজন মেটাতে পেরেছেন। এক্ষেত্রে তিনি মূলধন দিয়ে কারখানার সম্প্রসারণ, কাঁচামাল ক্রয়, নতুন কর্মী নিয়োগ প্রভৃতি ব্যয় মিটিয়েছেন। আর্থিক প্রতিষ্ঠানটির সহায়তার ফলে তিনি তার ব্যবসায় সম্প্রসারণ করতে পেরেছেন। এই আর্থিক প্রতিষ্ঠান ব্যবসায়ের অর্থনৈতিক পরিবেশের। অন্তর্ভুক্ত। সুতরাং, অর্থনৈতিক পরিবেশের সহায়ক ভূমিকার ফলে মি. জামিলের পোশাক কারখানা সম্প্রসারণ সম্ভব হয়েছে।"
        },
        {
          "label": "ঘ",
          "question": "",
          "explanation": "বৈদেশিক মুদ্রা অর্জন ও কর্মসংস্থান সৃষ্টির মাধ্যমে মি. জামিলের ব্যবসায় দেশের অর্থনৈতিক উন্নয়নে গুরুত্বপূর্ণ ভূমিকা রাখে। যেকোনো দেশের অর্থনৈতিক উন্নয়নের মূল হাতিয়ার হচ্ছে ব্যবসায়। ব্যবসায়ের উন্নয়ন ছাড়া একটি দেশকে এগিয়ে নেওয়া সম্ভব নয়। এটি কর্মসংস্থান তৈরি, দেশীয় উৎপাদন বৃদ্ধি, বৈদেশিক মুদ্রা অর্জন প্রভৃতি উপায়ে একটি দেশের অর্থনীতিকে সমৃদ্ধ করে তোলে। উদ্দীপকের মি. জামিল গাজীপুরের একজন পোশাক ব্যবসায়ী। তিনি তার কারখানায় পোশাক তৈরি করেন। তার কারখানায় তৈরি পোশাক মানসম্মত হওয়ায় বিদেশে এর ব্যাপক চাহিদা রয়েছে। তাই তিনি উৎপাদিত পোশাক দেশে বিক্রির পাশাপাশি বিদেশেও রপ্তানি করছেন। গার্মেন্টস একটি শ্রমঘন শিল্প। এক্ষেত্রে মি. জামিল তার পোশাক কারখানায় অনেক মানুষের কর্মসংস্থান সৃষ্টি করতে পেরেছেন। ফলে দেশের বেকারত্ব কমেছে ও মাথাপিছু আয় বেড়েছে। উৎপাদিত পোশাক বিদেশে রপ্তানির মাধ্যমে তিনি প্রচুর বৈদেশিক মুদ্রা অর্জন করেছেন। এছাড়াও সরকারকে নিয়মিত আয়কর দিতে হয়, যা দেশের রাজস্ব বাড়ায়। এভাবে তার ব্যবসায় দেশের অর্থনীতিকে সমৃদ্ধ করেছে। তাই বলা যায়, দেশের অর্থনীতিকে শক্তিশালী করতে মি. জামিলের পোশাক ব্যবসায়ের ভূমিকা অপরিসীম।"
        }
      ]
    },
    {
      "number": "2",
      "uddipok": "সাব্বির, সাদমান ও হাফিজ তিন বন্ধু মিলে চুক্তির ভিত্তিতে একটি ব্যবসায় শুরু করেন। তাদের অন্য এক বন্ধু সাওমের এ ধরনের ব্যবসায়ে প্রচুর সুনাম থাকায় তারা সাওমকে তাদের ব্যবসায়ের অংশীদার করে নেয়।",
      "tag": "ACPS 24",
      "sub_questions": [
        {
          "label": "ক",
          "question": "",
          "explanation": "১৯৩২ সালের অংশীদারি আইন অনুযায়ী অংশীদারি ব্যবসায় পরিচালিত হয়।"
        },
        {
          "label": "খ",
          "question": "",
          "explanation": "অংশীদারি ব্যবসায়ের বিলোপসাধন বলতে এর সদস্যদের মধ্যকার চুক্তিবদ্ধ সম্পর্কের বিলুপ্তিকে বোঝায়।| অংশীদারি আইনের ৪২ ধারা অনুযায়ী বিশেষ ঘটনাসাপেক্ষে এ ব্যবসায়ের বিলোপসাধন হয়। ব্যবসায়ের নির্দিষ্ট সময় শেষ হয়ে গেলে, নির্দিষ্ট উদ্দেশ্য অর্জিত হলে, কোনো অংশীদারের মৃত্যু হলে ও আদালত কর্তৃক কোনো অংশীদার দেউলিয়া ঘোষিত হলে এ ধরনের বিলোপসাধন হয়ে থাকে।"
        },
        {
          "label": "গ",
          "question": "",
          "explanation": "উদ্দীপকে অংশীদারি ব্যবসায়ে সাওম একজন নামমাত্র অংশীদার। এ ধরনের অংশীদার ব্যবসায়ে মূলধন, শ্রম ও দক্ষতা কিছুই বিনিয়োগ করেন না। চুক্তি অনুযায়ী লাভের অংশ বা অর্থের বিনিময়ে তার সুনাম ব্যবসায়ের কাজে ব্যবহারে অনুমতি দেন। এ ধরনের অংশীদার ব্যবসায় পরিচালনায়ও অংশগ্রহণ করেন না। আবার সাধারণ অংশীদারের মত্যে অসীম দায় বহনে বাধ্য থাকেন না। উদ্দীপকে সাব্বির, সাদমান ও হাফিজ চুক্তির ভিত্তিতে একটি ব্যবসায় শুরু করেন। তারা তাদের বন্ধু সাওমকে ব্যবসায়ের অংশীদার করে। তবে ব্যবসায়ে সাওম মূলধন বিনিয়োগ করেননি। আবার, তিনি ব্যবসায় পরিচালনায় অংশ নেন না। তিনি তার ব্যক্তিগত সুনাম ব্যবসায়ে ব্যবহারে অনুমতি দেন। এছাড়াও চুক্তি অনুযায়ী তিনি ব্যবসায় থেকে লাভের অংশ নিবেন। এসব বৈশিষ্ট্যের সাথে নামমাত্র অংশীদারের মিল রয়েছে। তাই বলা যায়, সাওম একজন নামমাত্র অংশীদার।"
        },
        {
          "label": "ঘ",
          "question": "",
          "explanation": "\"চুক্তি অংশীদারি ব্যবসায়ের মূলভিত্তি\"- উক্তিটির সাথে আমি একমত। অংশীদারি ব্যবসায় চুক্তির মাধ্যমে গঠিত ও পরিচালিত হয়। এতে ব্যবসায় পরিচালনার যাবতীয় বিষয় অন্তর্ভুক্ত থাকে। চুক্তি মৌখিক, লিখিত, লিখিত ও নিবন্ধিত হতে পারে। চুক্তি অনুযায়ী ব্যবসায়ের লাভ-ক্ষতি বণ্টন ও যেকোনো সমস্যা সমাধান করা হয়। উদ্দীপকে সাব্বির, সাদমান ও হাফিজ তিন বন্ধু মিলে একটি অংশীদারি ব্যবসায় স্থাপন করেন। তারা নিজেদের মধ্যে চুক্তি ও সক্রিয় অংশগ্রহণের মাধ্যমে প্রতিষ্ঠান পরিচালনা করেন। এছাড়া ব্যবসায়ে তারা একজন নামমাত্র অংশীদার নেন। তাদের ব্যবসায় পরিচালনা করতে তারা চুক্তিপত্রকে প্রাধান্য দেন। উদ্দীপকে তিন বন্ধু মিলে চুক্তির মাধ্যমে ব্যবসায়টি শুরু করেছিলেন। এ চুক্তি তাদেরকে সুষ্ঠুভাবে ব্যবসায় পরিচালনা করতে সহায়তা করছে। চুক্তি অনুযায়ীই তারা ব্যবসায়ের লাভ-ক্ষতি নিজেদের মধ্যে বণ্টন করেন। আবার, নিজেদের মধ্যে কোনো সমস্যা দেখা দিলে চুক্তি অনুযায়ী তারা তা সমাধান করবেন। এক্ষেত্রে তারা চুক্তি মোতাবেক ব্যবসায়ের যাবতীয় কাজ সম্পন্ন করেন। এসব কারণে বলা যায়, 'চুক্তিই অংশীদারি ব্যবসায়ের মূলভিত্তি'।"
        }
      ]
    },
    {
      "number": "3",
      "uddipok": "আবির নৌপথে ব্যবসায়ের প্রয়োজনীয় কাঁচামাল আমদানি করেন। পণ্য পরিবহনে ঝুঁকি এড়ানোর জন্য তিনি বিমার আশ্রয় গ্রহণ করেছেন। অন্যদিকে তার বন্ধু মুন্না বৃদ্ধ বয়সে সচ্ছলতার জন্য অন্য একটি বিমার আশ্রয় নিয়েছেন।",
      "tag": "ACPS 24",
      "sub_questions": [
        {
          "label": "ক",
          "question": "",
          "explanation": "কোনো খ্যাতনামা কোম্পানির নাম ব্যবহার এবং এর পণ্য বা সেবা তৈরি ও বিক্রি করার অধিকার হলো ফ্রানসাইজিং।"
        },
        {
          "label": "খ",
          "question": "",
          "explanation": "কোনো ব্যক্তি, তার মেধা ও মননশীলতা ব্যবহার করে যা কিছু সৃষ্টি করেন, তাকে মেধাসম্পদ বলে। সৃজনশীল ব্যক্তি দীর্ঘদিন প্রচেষ্টা চালিয়ে মেধাসম্পদ সৃষ্টি করেন। এক্ষেত্রে তার অনুমতি ছাড়া অন্য কেউ তার মেধাসম্পদ বিক্রি ও উন্নয়ন করতে পারে না। গল্প, নাটক, চলচ্চিত্র, ফটোগ্রাফ, সফটওয়‍্যার প্রভৃতি মেধাসম্পদের উদাহরণ।"
        },
        {
          "label": "গ",
          "question": "",
          "explanation": "জনাব মুন্না জীবন বিমার আশ্রয় গ্রহণ করেছেন। এ ধরনের বিমার মূল বিষয়বস্তু হলো মানুষের জীবন। এ বিমা চুক্তি অনুযায়ী বিমাগ্রহীতা বিমাকারীকে নির্দিষ্ট প্রিমিয়াম প্রদান করে। এর বিনিময়ে একটি নির্দিষ্ট সময় পর বা বিমাগ্রহীতার মৃত্যুতে বিমাকারী বিমাকৃত অর্থ দেয়। এক্ষেত্রে বিমাগ্রহীতার মৃত্যুতে তার উত্তরাধিকারীকে এ অর্থ দেওয়া হয়। উদ্দীপকের জনাব মুন্না বৃদ্ধ বয়সে সচ্ছলতার জন্য একটি বিমা করেছেন। এক্ষেত্রে তিনি নির্দিষ্ট সময় পর্যন্ত প্রিমিয়াম. পরিশোধ করবেন। বিমার মেয়াদ পূর্ণ হলে তিনি সম্পূর্ণ বিমাকৃত অর্থ ফেরত পাবেন। এ অর্থ তাকে বৃদ্ধ বয়সে আর্থিক নিরাপত্তা দিবে। তবে তিনি যদি প্রিমিয়াম পরিশোধরত অবস্থায় মারা যান, তাহলে তার পরিবারের মনোনীত ব্যক্তি বা উত্তরাধিকারী পুরো বিমাকৃত অর্থ পাবেন। এতে জনাব মুন্নার মৃত্যুতে তার পরিবার আর্থিক অসচ্ছলতায় পড়বে না। এসব বৈশিষ্ট্যের সাথে জীবন বিমার মিল রয়েছে। সুতরাং, জনাব মুন্না জীবন বিমা করেছেন।"
        },
        {
          "label": "ঘ",
          "question": "",
          "explanation": "অপ্রত্যাশিত ঝুঁকি কমাতে জনাব আবিরের মতো ব্যবসায়ীদের জন্য নৌ বিমা খুবই গুরুত্বপূর্ণ। নৌপথে পণ্য পরিবহনে ঝড়-তুফান, সুনামি, দস্যু, যুদ্ধ-বিগ্রহ প্রভৃতি ঝুঁকি রয়েছে। নৌ বিমা নদী বা সমুদ্রপথে ব্যবসা-বাণিজ্যের এসব ঝুঁকি কমাতে সাহায্য করে। এক্ষেত্রে নৌপথে কোনো দুর্ঘটনা হলে বিমাগ্রহীতা বিমাকারীর কাছ থেকে উক্ত দুর্ঘটনার জন্য ক্ষতিপূরণ পায়। উদ্দীপকের জনাব আবির নৌপথে ব্যবসায়ের কাঁচামাল আমদানি করেন। নৌপথে কাঁচামাল আমদানিতে তিনি যেকোনো সময় দুর্ঘটনার সম্মুখীন হতে পারেন। এই ধরনের ঝুঁকির আশঙ্কা তিনি আগেই অনুধাবন করতে পেরেছেন। এজন্য তিনি বিমার আশ্রয় নেন। এক্ষেত্রে তিনি নৌ বিমা করেছেন। নদী ও সমুদ্রপথে পণ্য পরিবহনে যেকোনো সময় প্রাকৃতিক দুর্যোগ ও জলদস্যুর কবলে পড়ার আশঙ্কা রয়েছে। এক্ষেত্রে জনাব আবিরের আমদানিকৃত কাঁচামাল ও জাহাজের ক্ষতির আশঙ্কা রয়েছে। কিন্তু নৌ-বিমার কারণে তিনি ব্যবসায়ের ঝুঁকি দূর করতে পারবেন। দুর্ঘটনা ঘটলে বিমাকারীর কাছ থেকে ক্ষতিপূরণ পাওয়া যাবে। এতে তার ব্যবসায়টি পুনরায় ঘুরে দাঁড়াতে পারবে। এজন্য জনাব আবিরের মতো আমদানিকারকদের জন্য নৌ বিমা খুবই প্রয়োজনীয় বলে আমি মনে করি।"
        }
      ]
    },
    {
      "number": "4",
      "uddipok": "মি. মামুন একটি ব্যবসায় প্রতিষ্ঠানের ব্যবস্থাপক। তিনি প্রতিষ্ঠালগ্ন থেকেই কর্মীদের মতামতের মূল্যায়ন করে সিদ্ধান্ত গ্রহণ করেন। ফলে উৎপাদনের মান বৃদ্ধিসহ ব্যবসায়ে সফলতা এসেছে। তবে কিছু দিন যাবৎ কর্মীদের মাঝে কিছু অবাধ্যতা সৃষ্টির আশঙ্কা দেখা দেওয়ায় তিনি নেতৃত্বের ধরনে কিছুটা পরিবর্তন আনার চিন্তা করেছেন।",
      "tag": "ACPS 24",
      "sub_questions": [
        {
          "label": "ক",
          "question": "",
          "explanation": "প্রেষণা হলো প্রতিষ্ঠানের কর্মীদের কাজের প্রতি আগ্রহী ও উৎসাহিত করার প্রক্রিয়া"
        },
        {
          "label": "খ",
          "question": "",
          "explanation": "নারী-পুরুষের ভিন্ন ভিন্ন দৃষ্টিভঙ্গি ও সামাজিক অবস্থান সম্পর্কে সচেতন থাকাকে জেন্ডার সচেতনতা বলে। একজন কর্মী নারী বা পুরুষ যা-ই হোক না কেন, উভয়ের প্রতি শ্রদ্ধাশীল ও সহানুভূতিশীল হতে হবে। প্রতিষ্ঠানে নারী-পুরুষ পক্ষপাতহীনতা বজায় রাখতে হবে। কারও প্রতি আলাদা দৃষ্টি না দেওয়াই জেন্ডার সচেতনতার মূল বিষয়।"
        },
        {
          "label": "গ",
          "question": "",
          "explanation": "মি. মামুন দীর্ঘদিন ধরে গণতান্ত্রিক নেতৃত্ব অনুসরণ করেছেন। এ নেতৃত্বে নেতা কর্মীদের সাথে আলোচনা করে সিদ্ধান্ত নেন। এক্ষেত্রে কর্মীরা প্রশ্ন করারও সুযোগ পায়। নেতা সব ক্ষমতা নিজের কাছে না রেখে, কিছু কাজের কর্তৃত্ব কর্মীদের দেন। ফলে কর্মীরা প্রতিষ্ঠানকে নিজের করে ভাবতে পারে। উদ্দীপকের মি. মামুন একজন ব্যবস্থাপক। তিনি কর্মীদের মতামতের ভিত্তিতে প্রতিষ্ঠানের বিভিন্ন সিদ্ধান্ত নেন। তার প্রতিষ্ঠানে কর্মীদের প্রশ্ন করারও সুযোগ আছে। তিনি বিভিন্ন কাজের কর্তৃত্ব কর্মীদের মধ্যে বণ্টন করেন। ফলে কর্মীরা উৎসাহের সাথে দায়িত্ব নিয়ে উক্ত কাজ করে থাকে। এতে উৎপাদনের মান বাড়ে। তার নেতৃত্বের এসব বৈশিষ্ট্যের সাথে গণতান্ত্রিক নেতৃত্বের মিল পাওয়া যায়। তাই বলা যায়, মি. মামুন | দীর্ঘদিন ধরে গণতান্ত্রিক নেতৃত্বের মাধ্যমে প্রতিষ্ঠান পরিচালনা করেন।"
        },
        {
          "label": "ঘ",
          "question": "",
          "explanation": "বর্তমান অবস্থার প্রেক্ষিতে প্রতিষ্ঠানটিতে স্বৈরতান্ত্রিক নেতৃত্ব উপযোগী হবে বলে আমি মনে করি। এ নেতৃত্বে নেতা শুধু আদেশ দেন। কিন্তু তিনি কোনো ব্যাপারে জবাবদিহি করেন না। প্রতিষ্ঠানের যাবতীয় সিদ্ধান্ত নেওয়ায় তিনিই সব ক্ষমতার অধিকারী হন। ফলে কর্মীরা মতামত দেওয়ার সুযোগ পায় না। উদ্দীপকের মি. মামুন ব্যবস্থাপক হিসেবে দীর্ঘদিন ধরে কর্মীদের মতামত মূল্যায়ন করে আসছেন। ফলে প্রতিষ্ঠানের উৎপাদনের মান বেড়েছে। তবে কিছুদিন ধরে কর্মীদের মাঝে অবাধ্যতা সৃষ্টির আশঙ্কা দেখা দিয়েছে। তাই পরিস্থিতি নিয়ন্ত্রণে আনতে তিনি নেতৃত্বের ধরন পরিবর্তন করার কথা ভাবছেন। মি. মামুন কর্মীদের সাথে সুসম্পর্ক বজায় রেখেছেন। কিন্তু কর্মীরা তার এই সুযোগ কাজে লাগিয়ে স্বেচ্ছাচারী হয়ে ওঠেছে। এক্ষেত্রে স্বৈরতান্ত্রিক নেতৃত্ব অনুসরণ করলে কর্মীরা তার আদেশমতো চলতে বাধ্য থাকবে। সব সময় তার আদেশকে প্রাধান্য দিয়ে চলবে। ফলে কর্মীরা কাজের প্রতি মনোযোগী হবে। তাই বলা যায়, বর্তমান পরিস্থিতি মোকাবিলায় মি: মামুনের প্রতিষ্ঠানে স্বৈরতান্ত্রিক নেতৃত্ব অনুসরণ করা উপযুক্ত হবে।"
        }
      ]
    },
    {
      "number": "5",
      "uddipok": "মি. শফিক তার ৭ বন্ধুকে নিয়ে নিজেদের ব্যবসায়িক অভিজ্ঞতার আলোকে পলাশ শিল্প অঞ্চলে বস্তু কল স্থাপন করেন। এতে তাদের প্রত্যেকের ভূমি ও কারখানা ভবন বাদে খরচ হয় ৬ কোটি টাকা। বর্তমানে ৩৫০ জন শ্রমিক কর্মরত। তাদের প্রতিষ্ঠানের উৎপাদিত পণ্যের মান ভালো হওয়ায় বাজারে প্রচুর চাহিদা রয়েছে।",
      "tag": "ACPS 24",
      "sub_questions": [
        {
          "label": "ক",
          "question": "",
          "explanation": "প্রকল্প নির্বাচন পদ্ধতি দুইটি।"
        },
        {
          "label": "খ",
          "question": "",
          "explanation": "যেসব এলাকার আর্থ-সামাজিক অবস্থা, অবকাঠামোগত সুবিধা (রাস্তা-ঘাট, বিদ্যুৎ, গ্যাস, পরিবহন, যোগাযোগ ব্যবস্থা প্রভৃতি) উন্নত ও পর্যাপ্ত নয়, তাকে অনুন্নত এলাকা বলে। এ ধরনের এলাকার মানুষের মাথাপিছু আয় কম। এ কারণে মানুষ মৌলিক চাহিদা পূরণ থেকে পিছিয়ে থাকে। অনুন্নত এলাকায় উৎপাদনের পরিমাণ কম হয়। এ কারণে জনগণের জীবনযাত্রার মানও খারাপ হয়।"
        },
        {
          "label": "গ",
          "question": "",
          "explanation": "উদ্দীপকের মি. শফিকের শিল্পপ্রতিষ্ঠানটি উৎপাদনমুখী মাঝারি শিল্প। এ শিল্পের মাধ্যমে কাঁচামালকে প্রক্রিয়াজাত করে ব্যবহারযোগ্য পণ্যে রূপান্তর করা হয়। এ শিল্পে ১৫ কোটি থেকে ৫০ কোটি টাকা বিনিয়োগ করা হয়। বস্ত্র শিল্প, খাদ্য ও খাদ্যজাত শিল্প, পাট ও পাটজাত শিল্প প্রভৃতি এ শিল্পের অন্তর্গত। উদ্দীপকে মি. শফিক তার ৭ বন্ধুকে নিয়ে পলাশ শিল্প অঞ্চলে বস্তু কল স্থাপন করেন। কারখানাটিতে বস্ত্র উৎপাদন করায় এটি উৎপাদনমুখী শিল্প। আর প্রতিষ্ঠানটিতে তারা মোট (৬ × ৮) বা ৪৮ কোটি টাকা বিনিয়োগ করে। প্রতিষ্ঠানটিতে বিনিয়োগের পরিমাণ ও অন্যান্য। বৈশিষ্ট্যের সাথে উৎপাদনমুখী মাঝারি শিল্পের মিল রয়েছে। সুতরাং, মূলধন বিবেচনায় মি. শফিকের প্রতিষ্ঠানটি উৎপাদনমুখী মাঝারি শিল্প।"
        },
        {
          "label": "ঘ",
          "question": "",
          "explanation": "দেশের অর্থনৈতিক উন্নয়নে উদ্দীপকের উৎপাদনমুখী মাঝারি শিল্প প্রতিষ্ঠানের ভূমিকা অপরিসীম। এ প্রতিষ্ঠানগুলোতে অনেক লোকের কর্মসংস্থানের সুযোগ সৃষ্টি হয়।' এছাড়া এ ধরনের প্রতিষ্ঠানে বেশি পরিমাণ পণ্য উৎপাদন করা হয়। ফলে দেশের সামগ্রিক উৎপাদন বেড়ে যায়। এতে দেশের অর্থনীতি শক্তিশালী হয়। উদ্দীপকে মি. শফিক তার ৭ বন্ধুকে নিয়ে একটি বস্ত্র কল স্থাপন করেন। কারখানাটি পলাশ শিল্প অঞ্চলে অবস্থিত। প্রতিষ্ঠানটিতে ভূমি ও কারখানা ভবন বাদে মোট ৪৮ কোটি টাকা বিনিয়োগ করা হয়। এছাড়া প্রতিষ্ঠানটিতে ৩৫০ জন শ্রমিক কর্মরত আছে। মূলধন বিবেচনায় প্রতিষ্ঠানটি উৎপাদনমুখী মাঝারি শিল্প। মি. শফিক ও তার বন্ধুদের স্থাপিত শিল্পপ্রতিষ্ঠানটি পরিচালনায় সাধারণত অনেক লোকবলের প্রয়োজন হয়। এতে অনেক মানুষের কর্মসংস্থানের সুযোগ সৃষ্টি হয়। ফলে দেশের বেকার সমস্যা কমে। এছাড়াও তাদের প্রতিষ্ঠানটির উৎপাদিত পণ্য দেশের চাহিদা মিটিয়ে বিদেশেও রপ্তানি করা যায়। এর মাধ্যমে প্রচুর বৈদেশিক মুদ্রা আয় করা সম্ভব হয়। ফলে জাতীয় আয় বাড়ে। পাশাপাশি জনগণের জীবনযাত্রার মানও বাড়ে। তাই বলা যায়, দেশের অর্থনৈতিক উন্নয়নে উদ্দীপকের শিল্পপ্রতিষ্ঠানটি গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "রনি তার বাড়ির পাশের জমিতে সবজি চাষ করে। জমিতে উৎপাদিত সবজি সে নিজেই বাজারে বিক্রি করে। এতে তার যথেষ্ট মুনাফা হয়।",
      "tag": "ACPS 24",
      "sub_questions": [
        {
          "label": "ক",
          "question": "",
          "explanation": "পণ্য বা সেবা উৎপাদকের কাছ থেকে ভোস্তার কাছে পৌছে দেওয়া পর্যন্ত সব কাজের সমষ্টিই বিপণন।"
        },
        {
          "label": "খ",
          "question": "",
          "explanation": "পণ্যের গুণাগুণ, আকার, রং, স্বাদ প্রভৃতির ওপর ভিত্তি করে পণ্যমূল্য স্থির করা হলো প্রমিতকরণ। এর ফলে সহজেই পণ্যের মান চিহ্নিত করা যায়। এতে পণ্যের বিপণন প্রক্রিয়া সহজ হয় এবং বিক্রয় কাজের গতিশীলতা বাড়ে।"
        },
        {
          "label": "গ",
          "question": "",
          "explanation": "উদ্দীপকে রনির সবজি বিক্রিতে সরাসরি ভোক্তার নিকট বিক্রয় বণ্টন প্রণালি ব্যবহার করা হয়েছে। এ পদ্ধতিতে কোনো মধ্যস্থব্যবসায়ীর সাহায্য ছাড়াই উৎপাদিত পণ্য সরাসরি ভোক্তার কাছে বিক্রয় করা হয়। এক্ষেত্রে উৎপাদক ভোক্তার কাছে পণ্য সরবরাহের দায়িত্বে থাকে। এ পদ্ধতিতে কিছু কিছু কৃষিপণ্য (ফলমূল, সবজি) এবং শিল্পজাত দ্রব্য (গুড়, চিনি) সরাসরি ভোক্তার কাছে বিক্রি করা হয়। উদ্দীপকের রনি তার বাড়ির পাশের জমিতে সবজি চাষ করে। জমিতে উৎপাদিত সবজি সে নিজেই বাজারে বিক্রি করে। এক্ষেত্রে পণ্য বিক্রয়ে সে কোনো মধ্যস্থব্যবসায়ীর সাহায্য নেয় না। এছাড়া নিজেই সবজি বাজার পর্যন্ত পরিবহনের ব্যবস্থা করে। অর্থাৎ, পণ্য উৎপাদন থেকে শুরু করে ভোক্তাদের কাছে পৌঁছানো পর্যন্ত সব কাজ সে নিজেই করে। এতে ভোক্তার সাথে তার সরাসরি সম্পর্ক স্থাপিত হয়। সুতরাং, রনি সবজি বিক্রয়ের ক্ষেত্রে সরাসরি ভোক্তার নিকট বিক্রয় বণ্টন প্রণালি ব্যবহার করেছে।"
        },
        {
          "label": "ঘ",
          "question": "",
          "explanation": "'উদ্দীপকে উল্লিখিত সরাসরি ভোক্তার নিকট বিক্রয় বণ্টন প্রণালিই যথেষ্ট মুনাফা হওয়ার কারণ'- উক্তিটির সাথে আমি একমত। এ বণ্টন প্রণালিতে উৎপাদনকারী ও ভোক্তার মাঝে কোনো মধ্যশ্বব্যবসায়ী থাকে না। এটি সরাসরি পণ্য বিপণন পদ্ধতি। ফলমূল, সবজি, গুড়, চিনি প্রভৃতি পণ্য এ পদ্ধতিতে বিপণন করা হয়। উদ্দীপকের রনি নিজেই সবজি চাষ করে। আবার নিজেই ভোক্তাদের কাছে তা সরবরাহ করে। এজন্য সবজি ভোক্তার কাছে পৌছানো পর্যন্ত সব কাজ তাকে করতে হয়। এক্ষেত্রে সে সরাসরি ভোক্তার নিকট বিক্রয় বণ্টন প্রণালি ব্যবহার করে। এজন্য তার যথেষ্ট মুনাফা হয়। এ বণ্টন প্রণালিতে রনির সাথে সরাসরি ভোক্তাদের যোগাযোগ হয়। - এজন্য সে ভোক্তাদের চাহিদা সম্পর্কে জানতে পারে। ফলে রনি চাহিদা অনুযায়ী সবজি উৎপাদন করতে পারে। এছাড়াও সে মানসম্মত ও সতেজ সবজি সরাসরি ভোক্তার কাছে সরবারহ করতে পারে। এতে তার বিক্রির পরিমাণ বেশি হয়। কোনো মধ্যশ্বব্যবসায়ী না থাকায় সে ন্যায্যমূল্যে পণ্য বিক্রি করতে পারে। এতে তার মুনাফার পরিমাণও বেশি হয়। তাই বলা যায়, সরাসরি ভোক্তাদের নিকট বিক্রয় বণ্টন প্রণালিই রনির ব্যবসায়ে যথেষ্ট মুনাফা হওয়ার কারণ।."
        }
      ]
    },
    {
      "number": "7",
      "uddipok": "'বাংলা ট্রেডার্স' আমেরিকার 'কেএফসি' ব্র্যান্ডের পণ্য নিজ দেশে বিক্রয়ের জন্য ঢাকার গুলশানে একটি বিক্রয়কেন্দ্র স্থাপন করে। চুক্তি অনুযায়ী দুই পক্ষ একমত হয়ে ব্যবসায় শুরু করে। 'বাংলা ট্রেডার্স' নিরাপত্তার জন্য বিক্রয়কেন্দ্রের বিমা করে রাখেন।",
      "tag": "ACPS 24",
      "sub_questions": [
        {
          "label": "ক",
          "question": "",
          "explanation": "পাবলিক লিমিটেড কোম্পানিকে কার্যারম্ভের অনুমতিপত্র সংগ্রহ করতে হয়।"
        },
        {
          "label": "খ",
          "question": "",
          "explanation": "বাংলাদেশের পণ্যের মান নির্ধারণ, পরীক্ষা ও মান নিশ্চিত করার জন্য যে সরকারি প্রতিষ্ঠান নিয়োজিত আছে, তা হলো বিএসটিআই। বিএসটিআই পণ্যের মান নির্ধারণ করে সনদপত্র প্রদান করে। উৎপাদিত পণ্যের মান নিয়ন্ত্রণের জন্য বিএসটিআই প্রয়োজনীয় সহযোগিতা প্রদান করে। এছাড়া প্রতিষ্ঠানটি পণ্যের প্রতীক রেজিস্ট্রেশনের দায়িত্ব পালন করে।"
        },
        {
          "label": "গ",
          "question": "",
          "explanation": "বাংলা ট্রেডার্স ও কেএফসি এর চুক্তি অনুযায়ী গঠিত ব্যবসায়টি একটি ফ্রানসাইজিং ব্যবসায়। ফ্রানসাইজি ও ফ্রানসাইজরের মধ্যে স্বাক্ষরিত চুক্তির মাধ্যমে এ ব্যবসায় গঠন করা হয়। এক্ষেত্রে ফ্রানসাইজর নির্দিষ্ট হারে ফি এর বিনিময়ে ফ্রানসাইজিকে তার পণ্য তৈরি ও বিক্রির অনুমতি দেয়। ফলে ফ্রানসাইজি স্বনামধন্য প্রতিষ্ঠানের পণ্য তৈরি ও বিক্রি করে লাভবান হতে পারে। উদ্দীপকে বাংলা ট্রেডার্স আমেরিকার কেএফসি ব্র্যান্ডের পণ্য বিক্রির জন্য ঢাকায় একটি বিক্রয়কেন্দ্র স্থাপন করে। এক্ষেত্রে বাংলা ট্রেডার্স হচ্ছে ফ্রানসাইজি আর কেএফসি হচ্ছে ফ্রানসাইজর। এই প্রতিষ্ঠান দুটি চুক্তি অনুযায়ী ব্যবসায় স্থাপন করে। এক্ষেত্রে বাংলা ট্রেডার্স কেএফসিকে নির্দিষ্ট ফি প্রদান করে। ফলে বাংলা ট্রেডার্স আমেরিকার কেএফসি এর পণ্য তৈরি ও বিক্রির অধিকার লাভ করে। এসব বৈশিষ্ট্যের সাথে ফ্রানসাইজিং ব্যবসায়ের মিল রয়েছে। সুতরাং, কেএফসি ও. বাংলা ট্রেডার্সের চুক্তিভিত্তিক ব্যবসায়টি একটি ফ্রানসাইজিং ব্যবসায়।"
        },
        {
          "label": "ঘ",
          "question": "",
          "explanation": "ব্যবসায়ের ঝুঁকি কমাতে বাংলা ট্রেডার্সের বিমা করা যুক্তিসঙ্গত। পণ্য উৎপাদন ও বিক্রয়ে নানা রকম ঝুঁকি বিদ্যমান। আকস্মিক দুর্ঘটনা, চুরি, আগুন লাগা প্রভৃতি কারণে ব্যবসায় প্রতিষ্ঠান যেকোনো সময় ক্ষতির সম্মুখীন হতে পারে। এক্ষেত্রে বিমা করার মাধ্যমে ব্যবসায়ের ঝুঁকি পরিহার বা কমানো যায়। উদ্দীপকের বাংলা ট্রেডার্স ঢাকার গুলশানে কেএফসি-এর একটি বিক্রয়কেন্দ্র স্থাপন করে। সেখানে প্রতিষ্ঠানটি কেএফসি-এর ফাস্টফুড পণ্য তৈরি ও বিক্রি করে। প্রতিষ্ঠানটি ভবিষ্যতের সম্ভাব্য দুর্ঘটনা অনুধাবন করতে পেরেছে। এজন্য এটি ঝুঁকি মোকাবিলায় বিক্রয় কেন্দ্রের বিমা করে রাখে। বাংলা ট্রেডার্সের বিক্রয়কেন্দ্রটির যেকোনো সময় আগুন লাগা, চুরি প্রভৃতির ঝুঁকি রয়েছে। ভবিষ্যতে এমন দুর্ঘটনা ঘটলে প্রতিষ্ঠানটির সম্পদের ক্ষতি হবে। এতে ব্যবসায়টি আর্থিক ক্ষতির মুখে পড়বে। কিন্তু বিমা করায় প্রতিষ্ঠানটি বিমাকারীর কাছ থেকে এর ক্ষতিপূরণ পাবে। ফলে প্রতিষ্ঠানটি যেকোনো অপ্রত্যাশিত দুর্ঘটনা থেকে রক্ষা পাবে। তাই বাংলা ট্রেডার্সের বিমা করা যৌক্তিক হয়েছে বলে আমি মনে করি।"
        }
      ]
    },
    {
      "number": "8",
      "uddipok": "জামাল মিয়া যুব উন্নয়ন অধিদপ্তর থেকে প্রশিক্ষণ নিয়ে বাবার অবসরের কিছু টাকা দিয়ে নিজ বাড়িতে গরু মোটাতাজাকরণের খামার প্রতিষ্ঠান করেন। প্রথমে ২০ টি গরু নিয়ে শুরু করলেও বর্তমানে গরুর সংখ্যা ৫০ টি। তার সাফল্য দেখে গ্রামের বেকার যুবকরা গরুর খামার করতে আগ্রহী হয়ে ওঠে। জামাল মিয়া গ্রামের যুবকদের বিভিন্ন ধরনের পরামর্শ দিয়ে সহায়তা করেন।",
      "tag": "ACPS 24",
      "sub_questions": [
        {
          "label": "ক",
          "question": "",
          "explanation": "কর্মসংস্থানের প্রধান উৎস হলো সরকারি ও বেসরকারি প্রতিষ্ঠান।"
        },
        {
          "label": "খ",
          "question": "",
          "explanation": "নট্রামস হলো আত্মকর্মসংস্থানমূলক কাজের প্রশিক্ষণ দানকারী একটি প্রতিষ্ঠান। এটি শিক্ষা মন্ত্রণালয় কর্তৃক পরিচালিত হয়। বিভিন্ন ধরনের কম্পিউটার প্রোগ্রামিং ও কম্পিউটার চালনা শিক্ষা দেওয়া এ প্রতিষ্ঠানের প্রধান কাজ। বেকার যুবক-যুবতীদের আত্মকর্মসংস্থান সৃষ্টিতে এ প্রতিষ্ঠান গুরুত্বপূর্ণ ভূমিকা রাখে।"
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "9",
      "uddipok": "মি. আলম বি.কম শেষ করে চাকরির চেষ্টা না করে আত্মীয়স্বজন থেকে ঋণ নিয়ে থানা সদরে একটি মুদি ও মনিহারির দোকান শুরু করেন। অত্যধিক পরিশ্রমী, দক্ষ, সেবা ও সততার জন্য অল্প দিনেই তার ব্যবসায়ের সুনাম ছড়িয়ে পড়ে। ব্যবসায়টি তিনি রাজধানী শহরে স্থানান্তরের চিন্তা করছেন। কিন্তু প্রচার কাজে প্রয়োজনীয় অর্থ না থাকায় তিনি ব্যবসায় উন্নয়নে বান্ধার সম্মুখীন হচ্ছেন।",
      "tag": "ACPS 24",
      "sub_questions": [
        {
          "label": "ক",
          "question": "",
          "explanation": "সবচেয়ে প্রাচীনতম ব্যবসায় সংগঠন হচ্ছে একমালিকানা ব্যবসায়।"
        },
        {
          "label": "খ",
          "question": "",
          "explanation": "যিনি ঝুঁকি নিয়ে নিজস্ব চেষ্টায় নতুন কিছু তৈরি করেন তিনিই উদ্যোক্তা। ভবিষ্যৎ উদ্যোক্তা হওয়ার কিছু ব্যক্তিগত গুণাবলি অনেকে জন্মসূত্রেই পেয়ে থাকে। যেমন: আত্মবিশ্বাস, স্বাধীনচেতা, উদ্যম, সাহস, সৃজনশীলতা প্রভৃতি। এগুলো তারা পরবর্তীতে কাজে লাগিয়ে ব্যবসায় বা অন্যান্য ক্ষেত্রে সফলতা পান। তাই বলা হয়, উদ্যোক্তাগণ জন্মগতভাবেই উদ্যোক্তা।"
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "10",
      "uddipok": "কামাল ও জামাল দুজনেই ব্যবসায়ী। কামাল সীমিত মুনাফা ও মানসম্মত সেবা এ দুই নীতির আলোকে ব্যবসায় করেন। অন্যদিকে জামাল ধনী হওয়ার আশায় নিম্নমানের পণ্য দিয়ে ক্রেতাদের ঠকান।",
      "tag": "ACPS 24",
      "sub_questions": [
        {
          "label": "ক",
          "question": "",
          "explanation": "ইথস (নৈতিকতা) শব্দের অর্থ মানব আচরণের মানদণ্ড।"
        },
        {
          "label": "খ",
          "question": "",
          "explanation": "সমাজ ও সমাজ সংশ্লিষ্ট পক্ষসমূহের প্রতি কর্তব্য পালন করা হলো ব্যবসায়ের সামাজিক দায়বদ্ধতা। সমাজ থেকে বিভিন্ন সুযোগ-সুবিধা নিয়েই ব্যবসায় পরিচালিত হয়। তাই সমাজের বিভিন্ন পক্ষের প্রতি তাদের দায়িত্ব পালন করতে হয়। এসব দায়িত্ব পালন করলে সমাজে ব্যবসায়ের গ্রহণযোগ্যতা বেড়ে যায়। এজন্য ব্যবসায়ে সামাজিক দায়বন্দ্বতা পালন করা প্রয়োজন।"
        },
        {
          "label": "গ",
          "question": "",
          "explanation": "কামাল ব্যবসায়ে নৈতিকতার নীতি অনুসরণ করেন। ভালো-মন্দ বিশ্লেষণ করে সঠিকটি বাছাই করা হলো নৈতিকতা। ব্যবসায়ের ক্ষেত্রে নৈতিকতা মেনে চলা গুরুত্বপূর্ণ। এটি ব্যবসায়কে সঠিকভারে এগিয়ে নেওয়ার ক্ষেত্রে দিকনির্দেশনা হিসেবে কাজ করে। পণ্যের কৃত্রিম সংকট সৃষ্টি না করা, ন্যায্যদামে পণ্য বিক্রি, মানসম্মত সেবা প্রদান প্রভৃতি ব্যবসায় নৈতিকতার কাজ। উদ্দীপকের কামাল একজন ব্যবসায়ী। তিনি সীমিত মুনাফা করে ব্যবসায় করেন। কারণ বেশি মুনাফা নিলে পণ্যের দাম বেড়ে যায়। এতে ক্রেতাকে বেশি দামে পণ্য কিনতে হয়। আবার, তিনি মানসম্মত সেবাও দেন। এতে ক্রেতারা প্রতারিত হয় না। বরং তারা সেবা পেয়ে উপকৃত হয়। একজন আদর্শ ব্যবসায়ী নৈতিকতার কারণে এসব বিবেচনা করে ব্যবসায় পরিচালনা করেন। এভাবে কামাল ব্যবসায়ে নৈতিকতার নীতি অনুসরণ করেন।"
        },
        {
          "label": "ঘ",
          "question": "",
          "explanation": "ব্যবসায়ের নৈতিকতা পালন না করায় জামালের নীতি ব্যবসায়বান্ধব, নয় বলে আমি মনে করি। ওজনে কম দেওয়া, নিম্নমানের পণ্য সরবরাহ, দাম বেশি নেওয়া প্রভৃতি ব্যবসায়ের অনৈতিক কাজ। এতে সাময়িক লাভ হলেও ভবিষ্যতে নেতিবাচক প্রভাব পড়ে। এতে ক্রেতারা প্রতারিত হয়ে পণ্য বা সেবা কেনা বন্ধ করে দেয়। ফলে ব্যবসায়ে লোকসান হয়। উদ্দীপকের কামাল ও জামাল দুজনই ব্যবসায়ী। জামাল ব্যবসায় করে তাড়াতাড়ি ধনী হতে চান। এজন্য তিনি ক্রেতাদের কাছে নিম্নমানে পণ্য `বিক্রি করেন। এতে ক্রেতারা প্রতারিত হয়। তার এই কাজ অনৈতিক। জামাল ব্যবসায়ে নৈতিকতা মেনে চলেন না। তিনি ক্রেতাদের নিম্নমানের পণ্য সরবরাহ করে ঠকান। এতে স্বল্প মেয়াদে তিনি লাভবান হবেন। কিন্তু ভবিষ্যতে ক্রেতারা আর তার কাছে পণ্য কিনতে আসবে না। এতে তার বিক্রি কমে যাবে। ফলে তিনি ব্যবসায়ে ক্ষতির সম্মুখীন হবেন। তাই বলা যায়, জনাব জামালের নীতিটি ব্যবসায়বান্ধব নয়।"
        }
      ]
    },
    {
      "number": "11",
      "uddipok": "সিরাজগঞ্জ জেলার মাসুমপুর এলাকার জনাব রাকিব তার ডেইরি ফার্মে উৎপাদিত দুধ ন্যায্যমূল্যে ভোক্তাদের নিকট বিক্রি করে। তিনি স্বাস্থ্যসম্মত উপায়ে গরু মোটাতাজা করে হাটে বিক্রি করে। একই গ্রামের জনাব জাহিদ তার ফার্মে উৎপাদিত গরুর দুধে পানি মিশিয়ে বিক্রি করেন। তিনি অস্বাস্থ্যকর উপায়ে ইনজেকশন দিয়ে গরু মোটাতাজা করে বাজারে বিক্রি করেন। তার ফার্মের উৎপাদিত গরুর মাংস খেয়ে মানুষ নানাবিধ রোগে আক্রান্ত হচ্ছে।",
      "tag": "ACPS 24",
      "sub_questions": [
        {
          "label": "ক",
          "question": "",
          "explanation": "ব্যবসায় হলো একটি সামাজিক প্রতিষ্ঠান।"
        },
        {
          "label": "খ",
          "question": "",
          "explanation": "একজন ব্যক্তির বিশ্বাস, ধ্যান-ধারণা, মতামত প্রভৃতি স্থায়ীভাবে লালন করা হলো মূল্যবোধ। মূল্যবোধের বিষয়গুলো মানুষের মধ্যে ধীরে ধীরে স্থায়ীভাবে গড়ে ওঠে। এটি মানুষ স্থায়ীভাবে বিশ্বাস এবং সত্য বলে মনে করে। কোনো ব্যক্তি সাধারণত নিজস্ব মূল্যবোধ থেকে বিচ্যুত হয় না।"
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    }
  ]
}