{
  "title": "মাইলস্টোন কলেজ ২০২৪",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব মিজান রাজশাহী বিশ্ববিদ্যালয় থেকে পড়াশোনা শেষ করে ঢাকার একটি নামকরা বেসরকারি শিক্ষাপ্রতিষ্ঠানে চাকরি শুরু করেন। প্রতিষ্ঠানটির কঠিন নিয়মের মধ্যে তিনি নিজেকে মানিয়ে নিতে পারছিলেন না। তাই কিছুদিন পরই তিনি চাকরি ছেড়ে দেন। তারপর কিছু টাকা মূলধন নিয়ে বন্ধুর পরামর্শে একটি পোশাক কারখানা স্থাপনের সিদ্ধান্ত নেন। তার কারখানায় তৈরি পোশাক বিদেশে রপ্তানি করা হয়। কয়েক মাসের মধ্যে তিনি নিজেকে একজন সফল ব্যবসায়ী হিসেবে তুলে ধরেছেন। ব্যবসায়টিকে আরও সম্প্রসারণ করতে চাইলেও তিনি আর্থিক সমস্যার জন্য পারছেন না।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "ব্যবসায়ের আইনগত পরিবেশের উপাদানগুলো হলো- বাণিজ্যিক আইন, শিল্প আইন, পরিবেশ সংরক্ষণ আইন ও ভোক্তা আইন।"
        },
        {
          "label": "খ",
          "question": "",
          "explanation": "অর্থ উপার্জনের উদ্দেশ্যে গ্রাহকদের সরাসরি কোনো সুবিধা বা সেবা দেওয়ার সাথে জড়িত কাজ হলো প্রত্যক্ষ সেবা। সেবাকে কেন্দ্র করে এর আর্থিক কাজ পরিচালিত হয়। এটি দেখা বা স্পর্শ করা যায় না। কিন্তু সেবা মানুষের প্রয়োজন পূরণে সক্ষম। যেমন: ডাক্তারি, আইন ব্যবসায়, নার্সিং প্রভৃতি।"
        },
        {
          "label": "গ",
          "question": "",
          "explanation": "উদ্দীপকের জনাব মিজানের কারখানা স্থাপনের কাজটি ব্যবসায়ের আওতার শিল্পের অন্তর্ভুক্ত। প্রাকৃতিক সম্পদ ও কাঁচামালকে প্রক্রিয়াজাত করে মানুষের ব্যবহার উপযোগী পণ্যে পরিণত করা হয় শিল্পের মাধ্যমে। শিল্প পণ্যদ্রব্য উৎপাদনের সাথে জড়িত। সম্পদের রূপ বা আকার পরিবর্তনের মাধ্যমে শিল্প রূপগত উপযোগ তৈরি করে। উদ্দীপকের মিজান রাজশাহী বিশ্ববিদ্যালয় থেকে পড়াশোনা শেষ করে চাকরিতে যোগদান করেন। কিন্তু তিনি নিজেকে চাকরিতে মানিয়ে নিতে পারছিলেন না। এজন্য তিনি চাকরি ছেড়ে স্বল্প মূলধন নিয়ে একটি পোশাক কারখানা স্থাপন করেন। তিনি তার কারখানায় সুতা ও অন্যান্য কাঁচামাল থেকে পোশাক তৈরি করেন। এক্ষেত্রে তিনি কাঁচামালকে যন্ত্রপাতির সাহায্যে প্রক্রিয়াজাত করে চূড়ান্ত পণ্যে রূপান্তর করেন। অর্থাৎ, তিনি এসব সম্পদের রূপগত উপযোগ তৈরি করেন। এর মাধ্যমে তার উৎপাদিত পোশাক মানুষের ব্যবহার উপযোগী হয়। এসব বৈশিষ্ট্যের সাথে শিল্পের মিল রয়েছে। সুতরাং, জনাব মিজানের কারখানা স্থাপনের কাজটি শিল্পের অন্তর্ভুক্ত।"
        },
        {
          "label": "ঘ",
          "question": "",
          "explanation": "উদ্দীপকের জনাব মিজানের অর্থগত বাধা দূর করতে ব্যাংক ঋণ ভূমিকা রাখতে পারে বলে আমি মনে করি। ব্যবসা-বাণিজ্য গঠন, পরিচালনা ও সম্প্রসারণের জন্য অর্থের প্রয়োজন হয়। এক্ষেত্রে ব্যাংক বিভিন্ন মেয়াদে ও সুদে ব্যবসায়ীদের ঋণ দিয়ে থাকে। এভাবে ব্যাংকিং-এর মাধ্যমে অর্থজনিত বাধা দূর হয়। উদ্দীপকের জনাব মিজান একটি পোশাক কারখানা স্থাপন করেন। তার কারখানায় তৈরি পোশাক বিদেশে রপ্তানি করা হয়। খুব কম সময়ের মধ্যে তিনি নিজেকে একজন সফল ব্যবসায়ী হিসেবে তুলে ধরেন। তিনি ব্যবসায়টিকে 'আরও সম্প্রসারণ করতে চান। কিন্তু আর্থিক সমস্যার কারণে তা করতে পারছেন না। জনাব মিজান তার ব্যবসায়ের আর্থিক সমস্যা সমাধানের জন্য ব্যাংক থেকে ঋণ নিতে পারেন। এক্ষেত্রে তিনি বাংলাদেশের বাণিজ্যিক ব্যাংকসমূহ থেকে স্বল্প, মধ্যম ও দীর্ঘমেয়াদে ঋণ নিতে পারবেন। এতে তার প্রয়োজনীয় মূলধনের যোগান হবে। এর মাধ্যমে তিনি ব্যবসায় সম্প্রসারণ করতে পারবেন। এতে তিনি বৃহৎ পরিসরে পোশাক উৎপাদন ও রপ্তানি করতে পারবেন। এভাবে তার ব্যবসায়ের আর্থিক সমস্যার সমাধান হবে। তাই বলা যায়, উদ্দীপকের জনাব মিজান ব্যাংক থেকে ঋণ নিয়ে আর্থিক সমস্যা মোকাবিলা করতে পারবেন।"
        }
      ]
    },
    {
      "number": "2",
      "uddipok": "বাদশা মিয়া গাজীপুরের কাশেম কটন মিল থেকে এক-দুই বেল সুতা নিয়ে গরুর গাড়িতে করে জয়দেবপুরে উঠে নারায়নগঞ্জে যেয়ে বিক্রি করে প্রচুর অর্থ উপার্জন করেন। এরপর তিনি পাইকারি সুতা বিক্রি করে কয়েক কোটি টাকার মালিক হন। পরবর্তীতে সুতার এজেন্ট হয়ে সুতার পাশাপাশি পোশাক ও বস্ত্র কারখানা গড়ে তোলেন। সততা ও কঠোর পরিশ্রমের কারণে বর্তমানে বাদশা মিয়া সফল ব্যবসায়ী হিসেবে প্রতিষ্ঠিত। তার কারখানায় উৎপাদিত পোশাক দেশ-বিদেশে রপ্তানি করা হয় এবং অনেক লোকের কর্মসংস্থান সৃষ্টি হয়।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "আমেরিকার ফোর্ড কোম্পানির প্রতিষ্ঠাতা হেনরি ফোর্ড।"
        },
        {
          "label": "খ",
          "question": "",
          "explanation": "যিনি ব্যবসায় স্থাপন ও পরিচালনা করেন, তাকে ব্যবসায় উদ্যোক্তা বলে। উদ্যোক্তা ঝুঁকি নিয়ে নিজের চেষ্টা, দৃঢ় মনোবল ও সাহসিকতার সাথে ব্যবসায় স্থাপন করেন। আবার একজন শিল্প প্রতিষ্ঠানের মালিকও ঝুঁকি নিয়ে নিজের চেষ্টা, দৃঢ় মনোবল ও সাহস নিয়ে প্রতিষ্ঠান স্থাপন ও পরিচালনা করেন। তাই সকল শিল্প প্রতিষ্ঠানের মালিকই উদ্যোক্তা।"
        },
        {
          "label": "গ",
          "question": "",
          "explanation": "উদ্দীপকের বাদশা মিয়ার কাজকে ব্যবসায় উদ্যোগ বলে। - ব্যবসায় উদ্যোক্তা ঝুঁকি নিয়ে ব্যবসায় গঠন ও পরিচালনা করেন। একজন উদ্যোক্তা মুনাফা লাভের আশায় উদ্যোগ গ্রহণ করেন। উদ্যোত্তা নিজের পাশাপাশি অন্যদেরও কর্মসংস্থান সৃষ্টি করেন। উদ্দীপকের বাদশা মিয়া গাজীপুর থেকে সূতা কিনে নারায়নগঞ্জ নিয়ে তা বিক্রি করেন। এতে তিনি প্রচুর মুনাফা অর্জন করেন। এভাবে সুতা বিক্রি করে তিনি কয়েক কোটি টাকা উপার্জন করেন। পরবর্তীতে তিনি একটি পোশাক কারখানা গড়ে তোলেন। এক্ষেত্রে বাদশা মিয়া মুনাফা লাভের আশাতেই সুতা বিক্রি ও পোশাক কারখানা স্থাপন করেছেন। এছাড়াও তার এসব কাজে ঝুঁকি রয়েছে। কারণ এই কাজে কাঙ্ক্ষিত মুনাফা লাভের কোনো নিশ্চয়তা নেই। তিনি তার কাজের মাধ্যমে অনেকের কর্মসংস্থান সৃষ্টি করেছেন। তার এই কাজের সাথে ব্যবসায় উদ্যাগের মিল রয়েছে। সুতরাং, বাদশা মিয়ার সুতা বিক্রি ও পোশাক উৎপাদন হচ্ছে ব্যবসায় উদ্যোগ।"
        },
        {
          "label": "ঘ",
          "question": "",
          "explanation": "কর্মসংস্থান সৃষ্টি, বৈদেশিক মুদ্রা অর্জন, জাতীয় উৎপাদন বৃদ্ধি প্রভৃতি উপায়ে বাদশা মিয়া জাতীয় অর্থনীতিতে অবদান রাখছেন। কর্মসংস্থান সৃষ্টির মাধ্যমে ব্যবসায় উদ্যোগ দেশের বেকারত্ব কমায়। দেশীয় 'সম্পদ ও উপায়-উপকরণকে কাজে লাগিয়ে এটি জাতীয় উৎপাদন বাড়ায়। এছাড়াও এর মাধ্যমে উন্নতমানের পণ্য বিদেশে রপ্তানি করে বৈদেশিক মুদ্রা অর্জিত হয়। উদ্দীপকের বাদশা মিয়া নারায়ণগঞ্জে সুতা বিক্রি করতেন। এভাবে তিনি প্রচুর অর্থ উপার্জন করেন। পরবর্তীতে তিনি তার উপার্জিত অর্থে একটি পোশাক কারখানা স্থাপন করেন। গুণগত মান ভালো হওয়ায়, তার কারখানায় উৎপাদিত পোশাক বিদেশে রপ্তানি করা হয়। বাদশা মিয়া তার পোশাক কারখানার মাধ্যমে বহু মানুষের কর্মসংস্থান করতে পেরেছেন। এতে দেশে বেকারত্ব কমেছে ও মাথাপিছু আয় বেড়েছে। তিনি পোশাক তৈরিতে দেশীয় সম্পদকে কাজে লাগিয়ে জাতীয় উৎপাদন বাড়িয়েছেন। তাছাড়া বিদেশে পোশাক রপ্তানির মাধ্যমে তিনি অনেক বৈদেশিক মুদ্রা অর্জন করেন। এতে দেশের বৈদেশিক মুদ্রার রিজার্ভ বৃদ্ধি পায়। ফলে দেশের অর্থনীতি শক্তিশালী হয়। তাই বলা যায়, দেশের অর্থনৈতিক প্রবৃদ্ধিতে বাদশা মিয়ার মতো উদ্যোক্তাদের ভূমিকা অপরিসীম।"
        }
      ]
    },
    {
      "number": "3",
      "uddipok": "জনাব সোহেল ঢাকার ধানমন্ডি এলাকায় নামকরা রেস্টুরেন্টের ব্যবসায় করেন। বর্তমানে তিনি ফ্রান্সের একটি প্রতিষ্ঠানের সাথে চুক্তিতে আবদ্ধ হয়েছেন। শর্ত অনুযায়ী তিনি শুধু ঐ প্রতিষ্ঠানের পণ্য উৎপাদন ও বিক্রি করবেন, অন্য কোনো প্রতিষ্ঠানের পণ্য কেনাবেচা করতে পারবেন না। এতে তার ব্যবসায় সুনামের সাথে খুব ভালো চলছিল। কিছুদিন পর দোকানের একজন কর্মচারী অধিক মূল্যে পণ্য বিক্রি করায় ব্যবসায়টি চালিয়ে যেতে পারেননি। এতে করে তিনি অনেক ক্ষতির সম্মুখীন হয়েছেন।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "ব্যবসায় শুরুর আগে সংশ্লিষ্ট কর্তৃপক্ষের কাছ থেকে নেওয়া লিখিত অনুমোদনপত্র হলো লাইসেন্স।"
        },
        {
          "label": "খ",
          "question": "",
          "explanation": "ব্যক্তি তার মেধা ও মননশীলতা ব্যবহার করে যা কিছু সৃষ্টি করেন তাকে মেধাসম্পদ বলে। সৃজনশীল ব্যক্তি দীর্ঘদিন প্রচেষ্টা চালিয়ে মেধাসম্পদ সৃষ্টি করেন। । এক্ষেত্রে তার অনুমতি ছাড়া অন্য কেউ তার মেধাসম্পদ বিক্রি ও উন্নয়ন ন করতে পারে না। গল্প, নাটক, চলচ্চিত্র, ফটোগ্রাফ, সফটওয়‍্যার প্রভৃতি মেধাসম্পদের উদাহরণ।"
        },
        {
          "label": "গ",
          "question": "",
          "explanation": "জনাব সোহেলের ব্যবসায়ের চুক্তিটি ফ্রানসাইজিং এর অন্তর্গত। এ ব্যবসায়ে কোনো খ্যাতনামা কোম্পানির নাম ব্যবহার করে পণ্য তৈরি ও বিক্রির চুক্তি করা হয়। এজন্য বিক্রির ওপর নির্দিষ্ট হারে ফি দিতে হয়। আর অনুমোদনকারীর পণ্য ব্যতীত অন্য কোনো প্রতিষ্ঠানের পণ্য উৎপাদন ও বিক্রি করা যায় না। উদ্দীপকে জনাব সোহেল ঢাকার একজন নামকরা রেস্টুরেন্ট ব্যবসায়ী। বর্তমানে তিনি ফ্রান্সের একটি প্রতিষ্ঠানের সাথে চুক্তি করেছেন। শর্ত অনুযায়ী তিনি ঐ প্রতিষ্ঠানের পণ্য উৎপাদন ও বিক্রি করেন। এক্ষেত্রে তিনি অন্য কোনো প্রতিষ্ঠানের তৈরি করা পণ্য কেনা-বেচা করতে পারবেন না। এ চুক্তির জন্য ফ্রান্সের প্রতিষ্ঠানকে জনাব সোহেল নির্দিষ্ট হারে ফি দেন। এক্ষেত্রে ফ্রান্সের প্রতিষ্ঠানটি ফ্রানসাইজর ও জনাব সোহেলের প্রতিষ্ঠানটি ফ্রানসাইজি। এসব বৈশিষ্ট্য ফ্রানসাইজিং ব্যবসায়ের সাথে মিলে যায়। সুতরাং, জনাব সোহেলের সাথে প্রতিষ্ঠানটির ফ্রানসাইজিং ব্যবসায়ের চুক্তি হয়েছে।"
        },
        {
          "label": "ঘ",
          "question": "",
          "explanation": "জনাব সোহেল ফ্রানসাইজিং ব্যবসায়ের চুক্তি ভঙ্গ করায় ক্ষতিপূরণের জন্য কোনো আইনগত সুবিধা পাবেন না বলে আমি মনে করি। এ ধরনের ব্যবসায়ে ফ্রানসাইজর কড়া মনিটরিং করে। এতে ফ্রানসাইজিকে সবসময় জবাবদিহির মুখোমুখি হতে হয়। আর চুক্তির যেকোনো শর্ত ভঙ্গ হলে ফ্রানসাইজর কর্তৃক চুক্তি বাতিলের আশঙ্কা থাকে। উদ্দীপকে জনাব সোহেল ফ্রান্সের একটি প্রতিষ্ঠানের সাথে ফ্রানসাইজিং চুক্তিতে আবদ্ধ হন। শর্ত অনুযায়ী তিনি ঐ প্রতিষ্ঠানের পণ্য উৎপাদন ও বিক্রি করেন। এতে তার ব্যবসায় সুনামের সাথে চলছিল। কিন্তু তার দোকানের একজন কর্মচারী অধিক দামে পণ্য বিক্রি করে। এক্ষেত্রে প্রতিষ্ঠানটি ফ্রানসাইজিং চুক্তির শর্ত ভঙ্গ করেছে। - উদ্দীপকের জনাব সোহেলের সাথে ফ্রান্সের প্রতিষ্ঠানটির একটি চুক্তি হয়েছে। ফলে জনাব সোহেল চুক্তির এসব বিষয় মেনে ব্যবসায় পরিচালনা করতে বাধ্য। চুক্তির বিষয়বস্তুর মধ্যে মানসম্মত পণ্য সরবরাহ, নির্ধারিত মূল্যে পণ্য বিক্রি, প্রশিক্ষিত কর্মচারী প্রভৃতি বিষয় অন্তর্ভুক্ত। কিন্তু জনাব সোহেলের কর্মচারী নির্ধারিত দামের চাইতে বেশি দামে পণ্য বিক্রি করার মাধ্যমে চুক্তি ভঙ্গ করে। ফলে ফ্রান্সের ফ্রানসাইজর কোম্পানি তাদের চুক্তি বাতিল করতে পারবে। এর ফলে জনাব সোহেলের ফ্রানসাইজি প্রতিষ্ঠান কোনো ক্ষতিপূরণ পাবে না। সুতরাং, জনাব সোহেল ব্যবসায় ক্ষতিপূরণের জন্য আইনগত সুবিধা পাবেন না।"
        }
      ]
    },
    {
      "number": "4",
      "uddipok": "জনাব মামুন রাজাবাড়ি এলাকায় একটি পোশাক কারখানা চালু করেন। তার কারখানায় মোট ১৫ কোটি টাকা ব্যয় হয়েছে এবং ১৫০ জন শ্রমিক নিয়োজিত। কারখানায় পণ্য তৈরির জন্য যেই পরিমাণ সুতা প্রয়োজন তা আনতে জনাব মামুনের অনেক খরচ পড়ে যায়। কারণ গত দুই বছর যাবৎ এলাকার সকল রাস্তা ভেঙে যাওয়ায় সরাসরি কারখানার সামনে যানবাহন পৌঁছাতে পারছে না। এমতাবস্থায় জনাব মামুন কাজ চালিয়ে যেতে পারছেন। তবে কারখানাটির সম্প্রসারণ করতে পারছেন না।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "যন্ত্রপাতি, স্থায়ী সম্পদ অথবা মেধাসম্পদ ব্যবহারের মাধ্যমে যেসব সেবামূলক কাজ সম্পাদিত হয়, তাই সেবা শিল্প।"
        },
        {
          "label": "খ",
          "question": "",
          "explanation": "খণ্ডকালীন উৎপাদন বা সেবা কাজে নিয়োজিত শিল্প হলো কুটির শিল্প। -এ শিল্প প্রধানত পরিবারভিত্তিক হয়। পারিবারিক অন্যান্য কাজের পাশাপাশি এ শিল্পের কাজ করা হয়। এজন্য কুটির শিল্প একটি খণ্ডকালীন উৎপাদন শিল্প হিসেবে বিবেচিত হয়।"
        },
        {
          "label": "গ",
          "question": "",
          "explanation": "জনাব মামুনের শিল্পকারখানাটি উৎপাদনমুখী মাঝারি শিল্প। এ শিল্প পণ্যসামগ্রী তৈরি বা প্রক্রিয়াকরণের সাথে জড়িত। উৎপাদনমুখী মাঝারি শিল্পে ১৫ কোটি থেকে ৫০ কোটি টাকা মূলধন বিনিয়োগ করা হয়। আবার এ শিল্পে ১২১-৩০০ শ্রমিক নিয়োজিত থাকে। উদ্দীপকে জনাব মামুন রাজবাড়িতে পোশাক কারখানা স্থাপন করেন। কারখানাটি উৎপাদন প্রক্রিয়ার সাথে জড়িত। তাই এটি একটি উৎপাদনমুখী শিল্প। এছাড়াও তার কারখানায় স্থায়ী সম্পদসহ ১৫ কোটি টাকা ব্যয় হয়েছে। পাশাপাশি কারখানার কাজ পরিচালনার জন্য মোট ১৫০ জন শ্রমিক নিয়োজিত আছে। বিনিয়োগ ও শ্রমিক সংখ্যার দিক দিয়ে কারখানাটির সাথে উৎপাদনমুখী মাঝারি শিল্পের মিল আছে। তাই বলা যায়, জনাব মামুনের কারখানাটি উৎপাদনমুখী মাঝারি শিল্পের অন্তর্গত।"
        },
        {
          "label": "ঘ",
          "question": "",
          "explanation": "জনাব মামুন কারখানা পরিচালনা ও সম্প্রসারণে যেসব সমস্যার সম্মুখীন হয়েছেন তা সমাধানের উপায় আছে বলে আমি মনে করি। যেকোনো শিল্পের বিকাশে কাঁচামালের সহজলভ্যতা নিশ্চিত করতে হয়। আবার, শিল্পটি প্রতিষ্ঠা ও পরিচালনার জন্য পুঁজির প্রয়োজন হয়। এছাড়াও বিভিন্ন সরকারি সহযোগিতা ও পৃষ্ঠপোষকতা প্রয়োজন হয়। উদ্দীপকে জনাব মামুন রাজবাড়িতে পোশাক কারখানা স্থাপন করেন। তার প্রতিষ্ঠানে ১৫ কোটি টাকা বিনিয়োগ করা হয়। আবার ১৫০ জন শ্রমিক নিয়োজিত রয়েছে। তবে তার প্রতিষ্ঠানে পণ্যের কাঁচামাল আনতে খরচ বেশি হয়। কারণ সেখানে যোগাযোগ ব্যবস্থা ভালো না। এতে তিনি তার ব্যবসায় সম্প্রসারণ করতে পারছেন না। জনাব মামুনের প্রতিষ্ঠানটির উৎপাদন বাড়ানোর জন্য পর্যাপ্ত কাঁচামালের যোগান নিশ্চিত করতে হবে। তা না হলে উৎপাদন গতিশীল থাকবে না। আবার শিল্পটি পরিচালনা ও সম্প্রসারণে পর্যাপ্ত পরিমাণ মূলধন যোগান দিতে হবে। এজন্য ব্যাংকসহ বিভিন্ন উৎস থেকে ঋণ সহায়তা পাওয়ার সুযোগ নিশ্চিত করতে হবে। এছাড়াও যোগাযোগ ব্যবস্থার উন্নয়নের জন্য সরকারি পৃষ্ঠপোষকতা প্রয়োজন। এভাবে জনাব মামুন সাহেবের প্রতিষ্ঠানের সমস্যা সমাধান সম্ভব।।"
        }
      ]
    },
    {
      "number": "5",
      "uddipok": "জনাব রফিক গার্মেন্টস প্রতিষ্ঠানের ব্যবস্থাপনা পরিচালক। তিনি প্রতিষ্ঠানের সকল সিদ্ধান্ত নিজে নিয়ে থাকেন। তিনি মনে করেন, কর্মীদের মতামত নিয়ে কাজ করলে তারা সুবিধাপ্রবণ হবে। তাই তাদের প্রতি নেতিবাচক ধারণা পোষণ করেন এবং সবসময় চাপের মুখে রাখেন। কর্মীরা তার ভয়ে খুব বেশি প্রয়োজন হলেও ছুটি কাটাতে পারে না।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "পূর্বনির্ধারিত লক্ষ্য অর্জনের জন্য কী কাজ কে, কখন, কীভাবে করবে তা নির্ধারণ করা হলো পরিকল্পনা।"
        },
        {
          "label": "খ",
          "question": "",
          "explanation": "নারী-পুরুষের ভিন্ন ভিন্ন দৃষ্টিভঙ্গি ও সামাজিক অবস্থান সম্পর্কে সচেতন থাকাকে জেন্ডার সচেতনতা বলে। একজন কর্মী নারী বা পুরুষ যা-ই হোক না কেন, উভয়ের প্রতি শ্রদ্ধাশীল ও সহানুভূতিশীল হতে হবে। এতে প্রতিষ্ঠানে নারী-পুরুষ পক্ষপাতহীনতা বজায় রাখতে হবে। কারো প্রতি আলাদা দৃষ্টি না দেওয়াই জেন্ডার সচেতনতার মূল বিষয়।"
        },
        {
          "label": "গ",
          "question": "",
          "explanation": "জনাব রফিকের নেতৃত্বের ধরন হলো স্বৈরতান্ত্রিক নেতৃত্ব। এ ধরনের নেতৃত্বে নেতা সব ক্ষমতা নিজের কাছে রাখেন। সিদ্ধান্ত নিতে তিনি কর্মীদের মতামতকে গুরুত্ব দেন না। তিনি কর্মীদের চাপ প্রয়োগ করে কাজ আদায় করেন। এছাড়া এ নেতৃত্বে নেতা কর্মীদের প্রতি নেতিবাচক ধারণা পোষণ করেন। উদ্দীপকের জনাব রফিক একটি গার্মেন্টস প্রতিষ্ঠানের ব্যবস্থাপনা পরিচালক। তিনি প্রতিষ্ঠানের সকল সিদ্ধান্ত নিজে নিয়ে থাকেন। তিনি মনে করেন কর্মীদের থেকে মতামত নিলে তারা সুবিধাপ্রবণ হবে। এছাড়া তিনি কর্মীদের প্রতি নেতিবাচক ধারণা পোষণ করেন। তাদেরকে তিনি সবসময় চাপের মুখে রাখেন। এসব বৈশিষ্ট্যের সাথে স্বৈরতান্ত্রিক নেতৃত্বের মিল রয়েছে। সূতরাং, জনাব রফিক তার প্রতিষ্ঠানে স্বৈরতান্ত্রিক নেতৃত্ব অনুসরণ করেন।"
        },
        {
          "label": "ঘ",
          "question": "",
          "explanation": "উদ্দীপকের জনাব রফিকের গণতান্ত্রিক নেতৃত্ব নেওয়া উচিত বলে আমি মনে করি। এ নেতৃত্বে নেতা অধস্তনদের সাথে প্রয়োজনীয় পরামর্শ করেন। তিনি কর্মীদের সুযোগ-সুবিধাকে গুরুত্ব দেন। এছাড়া নেতা কর্মীদের সম্পর্কে ইতিবাচক ধারণা পোষণ করেন। ফলে কর্মীরা কাজে উদ্বুদ্ধ হয়। উদ্দীপকের জনাব রফিক একটি প্রতিষ্ঠানের পরিচালক। তিনি প্রতিষ্ঠানে স্বৈরতান্ত্রিক নেতৃত্ব অনুসরণ করেন। এজন্য তিনি কর্মীদের মতামতকে গুরুত্ব দেন না। এছাড়া প্রতিষ্ঠানের কর্মীরা তাকে ভয় পায়। এ কারণে তারা খুব বেশি প্রয়োজন হলেও ছুটি কাটাতে পারে না। এ পরিস্থিতিতে জনার রফিকের গণতান্ত্রিক নেতৃত্ব অনুসরণ করা উচিত। এ নেতৃত্বে তিনি কর্মীদের মতামতকে গুরুত্ব দিবেন। এছাড়া তিনি কর্মীদের সুযোগ-সুবিধার প্রতিও খেয়াল রাখবেন। কর্মীদের সাথে আলাপ-আলোচনা করে তিনি কাজের সিদ্ধান্ত নিবেন। এতে কর্মীরা নিজেদের প্রতিষ্ঠানের অংশ মনে করবে। ফলে তারা কাজের প্রতি আগ্রহী হবে। এভাবে তার প্রতিষ্ঠানের লক্ষ্য অর্জন সহজ হবে। তাই বলা - যায়, জনাব রফিকের গণতান্ত্রিক নেতৃত্ব অনুসরণ করা উচিত।"
        }
      ]
    },
    {
      "number": "6",
      "uddipok": "আনোয়ারা শিউলি নবম শ্রেণিতে পড়া অবস্থায় মাত্র ১৬ বছর বয়সে বিয়ে হয়ে যায়। বিয়ের পর পড়ালেখা বন্ধ হয়ে যাওয়ায় তিনি কিছু করার চিন্তাভাবনা করেন। একটি একাডেমি থেকে ব্যাগ তৈরি ও ব্লক-বাটিকের ওপর প্রশিক্ষণ নিয়ে এবং মাত্র ৫,০০০ টাকার পুঁজি নিয়ে তিনি কাজ শুরু করেন। তিনি কাপড় কিনে এনে ড্রেস তৈরি করে বিক্রি করেন। কিছুদিন পর তার কাজে বেশ সাড়া পড়ে যায়। আনোয়ারা শিউলি নিজের কাজের পাশাপাশি মহিলাদের প্রশিক্ষণ দিয়ে এ ধরনের কাজে উৎসাহী করে তোলেন।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "নট্রামস-এর প্রধান কাজ হলো বিভিন্ন ধরনের কম্পিউটার প্রোগ্রামিং ও কম্পিউটার চালনা শিক্ষা দেওয়া।"
        },
        {
          "label": "খ",
          "question": "",
          "explanation": "ব্যবসায় উদ্যোগের সাথে আত্মকর্মসংস্থানের সম্পর্ক খুবই নিবিড়। ব্যবসায় উদ্যোগ গ্রহণের ফলে উদ্যোক্তার নিজের কর্মসংস্থান সৃষ্টি হয়। পাশাপাশি অন্যদের জন্যও কর্মসংস্থানের ব্যবস্থা করা যায়। কিন্তু আত্মকর্মসংস্থানে শুধু নিজের কাজের ব্যবস্থা হয়। আত্মকর্মসংস্থানকারী নিজের ও অন্যদের জন্য কর্মসংস্থান সৃষ্টি করলে উদ্যোক্তায় পরিণত হবেন। এজন্য বলা হয় ব্যবসায় উদ্যোগের সাথে আত্মকর্মসংস্থানের সম্পর্ক দৃঢ়।"
        },
        {
          "label": "গ",
          "question": "",
          "explanation": "আনোয়ারা শিউলি তার কাজ নির্বাচনের ক্ষেত্রে পণ্যের চাহিদা নির্ধারণের বিষয়টি বিবেচনা করেছেন। পণ্যের সঠিক চাহিদা নিরূপণ ব্যবসায়ে সাফল্য লাভের গুরুত্বপূর্ণ শর্ত। বাজার, জরিপ ও অন্যান্য পদ্ধতির মাধ্যমে এ কাজটি করতে হয়। চাহিদা অনুযায়ী পণ্য উৎপাদন করলে বিক্রি বেশি হয়। ফলে অধিক মুনাফা অর্জন সম্ভব হয়। উদ্দীপকের আনোয়ারা শিউলির পড়ালেখা বন্ধ হয়ে যাওয়ায় তিনি কিছু করার চিন্তাভাবনা করেন। এজন্য তিনি বিভিন্ন পণ্যের চাহিদা সম্পর্কে বাজার জরিপ ও তথ্য সংগ্রহ করেন। তিনি দেখলেন তার এলাকায় ব্লক-বাটিকের পোশাকের চাহিদা অনেক। এজন্য তিনি ব্যাগ ও ব্লক-বাটিকের ওপর প্রশিক্ষণ নেন। আবার এ ব্যবসায়ে মূলধনের পরিমাণও কম লাগে। মাত্র ৫,০০০ টাকা বিনিয়োগ করে তিনি এ ব্যবসায় শুরু করেছেন। তার ব্লক বাটিকের পোশাকের মান ভালো হওয়ায় বেশ সাড়া পাওয়া যায়। এভাবে আনোয়ারা শিউলি তার কাজ শুরু করার ক্ষেত্রে পণ্যের চাহিদাকে বিশেষ গুরুত্ব দিয়েছেন।"
        },
        {
          "label": "ঘ",
          "question": "",
          "explanation": "কর্মসংস্থান সৃষ্টির ক্ষেত্রে আনোয়ারা শিউলি অন্যদের জন্য অনুকরণীয় বলে আমি মনে করি। আত্মকর্মসংস্থানের মাধ্যমে যেকোনো ব্যক্তি নিজেই নিজের কর্মসংস্থান করতে পারে। নিজের সৃজনশীলতা, মেধা ও দক্ষতাকে কাজে লাগিয়ে এর মাধ্যমে সহজেই স্বাবলম্বী হওয়া যায়। কম ঝুঁকিপূর্ণ ও স্বল্প মূলধন প্রয়োজন বলে আত্মকর্মসংস্থান একটি জনপ্রিয় পেশা। নবম শ্রেণিতে পড়া অবস্থাতেই আনোয়ারা শিউলির বিয়ে হয়ে যায়। এতে পড়াশোনা বন্ধ হয়ে গেলে তিনি নিজে কিছু করার চিন্তাভাবনা করেন। এরপর স্বল্প পুঁজি ও প্রশিক্ষণ নিয়ে তিনি ব্যাগ, ব্লক ও বাটিকের পোশাক তৈরি ও বিক্রি শুরু করেন। বর্তমানে তিনি নিজের কাজের পাশাপাশি অন্য মহিলাদেরও এই কাজে প্রশিক্ষণ দিচ্ছেন। আত্মকর্মসংস্থানের ফলে আনোয়ারা শিউলি নিজে স্বাবলম্বী হতে পেরেছেন। এক্ষেত্রে তাকে অন্যের ওপর নির্ভরশীল হতে হবে না। এ বিষয়টি অন্যান্য মহিলাদের অনুপ্রেরণা যোগাবে। ফলে তারাও নিজেরা কিছু করার জন্য আগ্রহী হবেন। আনোয়ারা শিউলির দেওয়া প্রশিক্ষণ মহিলাদেরকে দক্ষ করে তুলবে। এতে তারাও আগ্রহী হয়ে কাজ শুরু করবেন। ফলে তাদেরও কর্মসংস্থান হবে। তাই বলা যায়, কর্মসংস্থান সৃষ্টিতে আনোয়ারা শিউলি অন্যদের জন্য অনুকরণীয়।"
        }
      ]
    },
    {
      "number": "7",
      "uddipok": "মি. জনি ও তার পাঁচজন বন্ধু মিলে উত্তরা এলাকাকে জনবসতিপূর্ণ বিবেচনা করে হাউজিং ব্যবসায় শুরু করেন। প্রথমদিকে সফলতা পেলেও পরবর্তীতে প্রয়োজনীয় অর্থ ও দক্ষ কলাকৌশল প্রয়োগের অভাবে চাহিদা অনুযায়ী হাউজিং ব্যবসায় সম্প্রসারণ করতে পারছে না।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "একটি নির্দিষ্ট সময়ের মধ্যে নির্দিষ্ট লক্ষ্য বাস্তবায়নে প্রণীত পরিকল্পিত ও সুচিন্তিত কার্যপদ্ধতি হলো প্রকল্প।"
        },
        {
          "label": "খ",
          "question": "",
          "explanation": "যে পরিমাণ পণ্য বিক্রি করলে আয়-ব্যয় সমান হয়, তাকে সম আয়-ব্যয় বিন্দু বলে। এ বিন্দুর মাধ্যমে একটি প্রতিষ্ঠান কী পরিমাণ পণ্য বিক্রি করলে লাভ-লোকসান কিছুই হবে না তা জানা যায়। সম আয়-ব্যয় জানা থাকলে পণ্যের সঠিক মূল্য, বিক্রয়ের পরিমাণ ও কাঙ্ক্ষিত মুনাফার পরিমাণ নির্ধারণ করা সহজ হয়। এজন্য ব্যবসায়ের ক্ষেত্রে সম আয়-ব্যয় বিন্দু জানা প্রয়োজন।"
        },
        {
          "label": "গ",
          "question": "",
          "explanation": "মি. জনি প্রথমে ম্যাক্রোস্ক্রিনিং পদ্ধতিতে হাউজিং ব্যবসায়ের উপযুক্ততা মূল্যায়ন করেন।' এ পদ্ধতিতে পারিপার্শ্বিক প্রভাবক উপাদানের ভিত্তিতে ব্যবসায়ের ধারণাগুলো মূল্যায়ন করে একটি প্রকল্প নির্বাচন করা হয়। এতে উদ্যোক্তার নিয়ন্ত্রণ বহির্ভূত উপাদানসমূহ বিবেচনা করা হয়। এ প্রভাবকগুলো হলো জনসংখ্যা, অর্থনৈতিক, রাজনৈতিক, সামাজিক, সাংস্কৃতিক ও আইনগত পরিবেশ। উদ্দীপকের মি. জনি ও তার পাঁচজন বন্ধু মিলে উত্তরা এলাকায় হাউজিং ব্যবসায় শুরু করেন। এলাকাটি জনবসতিপূর্ণ বিবেচনা করেই তিনি সেখানে এই ব্যবসায় স্থাপন করেন। জনবসতি দ্বারা মূলত জনসংখ্যার আধিক্য বোঝায়, যা ম্যাক্রোস্ক্রিনিং এর প্রথম উপাদান। আবার, তিনি উত্তরায় মানুষের মধ্যে হাউজিং এর চাহিদাও বিবেচনায় নেন। এটি ম্যাক্রোস্ক্রিনিং পদ্ধতির অর্থনৈতিক পরিবেশের একটি উপাদান। সুতরাং, জনি প্রকল্প নির্বাচনের ক্ষেত্রে প্রথমে ম্যাক্রোস্ক্রিনিং পদ্ধতি অবলম্বন করেন।"
        },
        {
          "label": "ঘ",
          "question": "",
          "explanation": "অর্থ স্বল্পতা ও অদক্ষ ব্যবস্থাপনার কারণে মি. জনি চাহিদা অনুযায়ী হাউজিং ব্যবসায়টি সম্প্রসারণ করতে পারেননি। যেকোনো ব্যবসায় প্রতিষ্ঠান স্থাপন, পরিচালনা ও সম্প্রসারণে অর্থ প্রয়োজন হয়। অর্থ ছাড়া ব্যবসায়ের কার্যক্রম সুষ্ঠুভাবে পরিচালনা করা যায় না। আবার, দক্ষ ব্যবস্থাপনা প্রতিষ্ঠানের উপায়-উপকরণের সুষ্ঠু ব্যবহার নিশ্চিত করে। ফলে প্রতিষ্ঠানের লক্ষ্য অর্জন সহজ হয়। মি. জনি ও তার পাঁচজন বন্ধু মিলে উত্তরায় হাউজিং ব্যবসায় শুরু করেন। সেখানে হাউজিং এর চাহিদা থাকায় প্রথমদিকে তারা লাভবান হন। তবে মূলধন ও দক্ষ কলাকৌশলের অপর্যাপ্ততার কারণে তারা ব্যবসায়টি সম্প্রসারণ করতে পারছেন না। এক্ষেত্রে ব্যবসায়টি সম্প্রসারণে পর্যাপ্ত অর্থ ও দক্ষ ব্যবস্থাপনা প্রয়োজন। হাউজিং ব্যবসায়ের ক্ষেত্রে জমি ক্রয়, উন্নয়ন ও অবকাঠামো নির্মাণ - প্রভৃতি কাজে বড় অঙ্কের অর্থ প্রয়োজন হয়। অর্থ ছাড়া এসব বাস্তবায়ন সম্ভব নয়। প্রয়োজনীয় আর্থিক সুবিধা না পাওয়ায় তিনি গ্রাহকদের চাহিদা মতো ব্যবসায় সম্প্রসারণ করতে পারেননি। ফলে আর্থিক ক্ষতির সম্মুখীন হয়েছেন। এছাড়া, দক্ষ ব্যবস্থাপনা না থাকায় তার প্রতিষ্ঠানের সম্পদের সদ্ব্যবহার সম্ভব হয়নি। তিনি সঠিক সময়ে সঠিক সিদ্ধান্ত নিতে পারেননি। এতে তার ব্যবসায়ে সম্পদ ও অর্থের অপচয় হয়। ফলে সার্বিকভাবে তার ব্যবসায় সম্প্রসারণ বাধাগ্রস্ত হয়। তাই বলা যায়, অর্থায়ন ও দক্ষ ব্যবস্থাপনার অভাবে মি. জনি তাদের হাউজিং ব্যবসায়টি সম্প্রসারণ করতে পারেননি।"
        }
      ]
    },
    {
      "number": "8",
      "uddipok": "মিসেস পপি রংপুর বিশ্ববিদ্যালয় থেকে পড়াশোনা শেষ করে একটি সামাজিক যোগাযোগ মাধ্যমে নিজস্ব বাগানের আম, পেঁপে নিয়ে একটি লাইভ প্রোগ্রাম করেন। বিভিন্ন স্থানের গ্রাহকদের নিকট হতে অর্ডার আসতে থাকে। গ্রাহকদের অর্ডার অনুসারে মিসেস পপি আম, পেঁপে কার্টুনে ভর্তি করে কুরিয়ার সার্ভিসের মাধ্যমে পাঠিয়ে দেন। এতে গ্রাহকরাও রাসায়নিক প্রিজারভেটিভ মুক্ত ফল খেতে পেরে সন্তুষ্ট।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "মান অনুযায়ী পণ্যকে বিভিন্ন শ্রেণিতে ভাগ করা হলো পর্যায়িতকরণ।"
        },
        {
          "label": "খ",
          "question": "",
          "explanation": "ক্রেতা বা ভোক্তার রুচি, চাহিদা, বৈশিষ্ট্য ও আগ্রহকে বিশ্লেষণ ও মূল্যায়ন করা হলো ভোক্তা বিশ্লেষণ। ভোক্তা বিশ্লেষণ ছাড়া কখনো পরিপূর্ণ ভোক্তা সন্তুষ্টি বিধান করা সম্ভব হয় না। এ বিশ্লেষণের মাধ্যমে ভোক্তার চাহিদা অনুযায়ী পণ্য সরবরাহ করা যায়। তাই ব্যবসায়ের কাঙ্ক্ষিত লক্ষ্য অর্জনের জন্য ভোক্তা বিশ্লেষণ অপরিহার্য একটি বিষয়।"
        },
        {
          "label": "গ",
          "question": "",
          "explanation": "উদ্দীপকের মিসেস পপির ব্যবসায়ের ক্ষেত্রে 'সরাসরি ভোক্তার নিকট বিক্রয়' বণ্টন প্রণালিটি ব্যবহার করা হয়েছে। এ বণ্টন প্রণালিতে উৎপাদনকারী ও ভোক্তার মাঝে কোনো মধ্যস্থব্যবসায়ী থাকে না। এক্ষেত্রে উৎপাদনকারী ও ভোক্তার সরাসরি যোগাযোগ স্থাপিত হয় বলে একে সরাসরি বিপণনও বলা হয়। ধান, ফলমূল, সবজি, গুড়, চিনি প্রভৃতি অনেক সময় এ পদ্ধতিতে বিপণন করা হয়। উদ্দীপকের মিসেস পপি রংপুর বিশ্ববিদ্যালয় থেকে পড়াশোনা শেষ করেন। তিনি সামাজিক যোগাযোগ মাধ্যমে নিজস্ব বাগানের আম, পেঁপে নিয়ে লাইভ প্রোগ্রাম করেন। এতে তার কাছে বিভিন্ন জায়গা থেকে গ্রাহকদের অর্ডার আসতে থাকে। তিনি অর্ডার অনুসারে গ্রাহকদের কাছে কুরিয়ার সার্ভিসের মাধ্যমে পণ্য পাঠিয়ে দেন। এক্ষেত্রে পণ্যের উৎপাদন ও ভোক্তাদের হাতে সরবরাহের কাজ মিসেস পপি নিজেই করেছেন। এজন্য তিনি কোনো মধ্যস্থব্যবসায়ীর সহায়তা নেননি। ফলে তার ও গ্রাহকের মাঝে সরাসরি যোগাযোগ স্থাপিত হয়। এসব বৈশিষ্ট্য সরাসরি ভোক্তার নিকট বিক্রয় বণ্টন প্রণালির সাথে সাদৃশ্যপূর্ণ। সুতরাং, মিসেস পপি সরাসরি ভোক্তার নিকট বিক্রয় বণ্টন প্রণালি ব্যবহার করেছেন।"
        },
        {
          "label": "ঘ",
          "question": "",
          "explanation": "মিসেস পপির ব্যবসায়ে বিপণনের বিক্রয়, মোড়কিকরণ ও পরিবহন কার্যাবলি সংঘটিত হয়েছে। পণ্য উৎপাদন থেকে ভোক্তার কাছে পৌছানো পর্যন্ত অনেক ধরনের কাজ করতে হয়। ক্রয়-বিক্রয়, গুদামজাতকরণ, পরিবহন, পর্যায়িতকরণ, প্রমিতকরণ, তথ্য সংগ্রহ প্রভৃতি বিপণন কার্যাবলির অন্তর্ভুক্ত। বিপণন কার্যাবলি উৎপাদনকারী ও চূড়ান্ত ভোক্তার মধ্যে সংযোগ স্থাপন করে। উদ্দীপকের মিসেস পপি নিজস্ব বাগানে আম ও পেঁপে উৎপাদন করেন। এক্ষেত্রে তিনি 'সরাসরি ভোক্তার নিকট বিক্রয়' বণ্টন প্রণালি অনুসরণ করেন। তিনি গ্রাহকদের অর্ডার অনুযায়ী পণ্য সরবরাহ করেন। এজন্য তিনি ফলগুলো কার্টুনে ভর্তি করে কুরিয়ার সার্ভিসের মাধ্যমে পাঠিয়ে দেন। এতে গ্রাহকরাও রাসায়নিক প্রিজারভেটিভ মুক্ত ফল খেতে পেরে সন্তুষ্ট। মিসেস পপি ভোক্তাদের নিকট ফল বিক্রি করেন। এর মাধ্যমে তিনি বিপণনের বিক্রয়ের কাজটি করেছেন। এছাড়া পণ্য পাঠানোর আগে তিনি এগুলো কাটুনে ভর্তি করেন। এতে তার পণ্য নষ্ট হওয়ার হাত থেকে রক্ষা পাবে। তার এ কাজের মাধ্যমে বিপণনের মোড়কিকরণের কাজটি সম্পন্ন হয়। আবার তিনি পণ্যগুলো কুরিয়ারে গ্রাহকদের কাছে পাঠান। এটি পণ্যের স্থানগত উপযোগ সৃষ্টি করে। এক্ষেত্রে বিপণনের পরিবহনের কাজটি সম্পন্ন হয়। তাই বলা যায়, মিসেস পপি তার ব্যবসায়ে বিক্রয়, মোড়কিকরণ ও পরিবহন কাজগুলো সম্পাদন করেছেন। প্রশ্ন ৫৪"
        }
      ]
    },
    {
      "number": "9",
      "uddipok": "রানা, রিজু, রিমন ও রাসেল চার বন্ধু সমঝোতার ভিত্তিতে বগুড়ার সরকারি আজিজুল হক কলেজের পাশে একটি বইয়ের লাইব্রেরি দেয়। কিছু দিন পর রিমন ছাড়া বাকি সকল সদস্য দেউলিয়া বলে বিবেচিত হয়। এ অবস্থায় রিমন এমন একটি প্রতিষ্ঠানে চাকরি নেয় যার উদ্দেশ্য, জনকল্যাণ করা।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "কতিপয় নিম্ন ও মধ্যবিত্তের সমমনা ব্যক্তি নিজেদের আর্থিক উদ্দেশ্য অর্জনের জন্য স্বেচ্ছায় মিলিত হয়ে যে প্রতিষ্ঠান গড়ে তোলে, তাকে সমবায় সমিতি বলে।"
        },
        {
          "label": "খ",
          "question": "",
          "explanation": "প্রাইভেট ও পাবলিক লি. কোম্পানির মধ্যে পার্থক্য হলো- প্রাইভেট লিমিটেড কোম্পানি পাবলিক লিমিডেট কোম্পানি যে কোম্পানির সদস্য সংখ্যা কমপক্ষে ২ জন এবং সর্বোচ্চ ৫০ জনে সীমাবদ্ধ থাকে, তাকে প্রাইভেট লিমিটেড কোম্পানি বলে। যে কোম্পানির সদস্য সংখ্যা কমপক্ষে ৭ জন এবং সর্বোচ্চ শেয়ার সংখ্যা দ্বারা সীমাবদ্ধ থাকে, তাকে পাবলিক লিমিটেড কোম্পানি বলে। এ ধরনের কোম্পানি শেয়ার হস্তান্তর করতে পারে না। . এ ধরনের কোম্পানি অবাধে শেয়ার হস্তান্তর করতে পারে।"
        },
        {
          "label": "গ",
          "question": "",
          "explanation": "উদ্দীপকে রিমন রাষ্ট্রীয় ব্যবসায় প্রতিষ্ঠানে চাকরি করে। এ ধরনের প্রতিষ্ঠান সরকার কর্তৃক গঠিত, পরিচালিত ও নিয়ন্ত্রিত হয়। মুনাফা অর্জন এটির মূল উদ্দেশ্য নয়। জনকল্যাণই এ ধরনের ব্যবসায়ের প্রধান উদ্দেশ্য। উদ্দীপকের রিমন একটি প্রতিষ্ঠানে চাকরি নেয়। প্রতিষ্ঠানটি অন্য প্রতিষ্ঠানের মতো মুনাফা অর্জনের উদ্দেশ্যে ব্যবসায় পরিচালনা করে না। এর প্রধান উদ্দেশ্য জনকল্যাণ। বিশেষ কিছু জনকল্যাণমূলক ক্ষেত্রে এ ধরনের প্রতিষ্ঠান গড়ে তোলা হয়। এছাড়া প্রতিষ্ঠানটির মালিকানা ও পরিচালনার দায়িত্ব সরকারের হাতে ন্যস্ত। ব্যবসায়ের মুনাফা হলে তা রাষ্ট্রীয় কোষাগারে জমা রাখা হয়। এসব বৈশিষ্ট্যের সাথে রাষ্ট্রীয় ব্যবসায়ের মিল আছে। তাই বলা যায়, রিমন একটি রাষ্ট্রীয় ব্যবসায় প্রতিষ্ঠানে কাজ করেন।"
        },
        {
          "label": "ঘ",
          "question": "",
          "explanation": "উদ্দীপকের প্রথম পর্যায়ের অংশীদারি ব্যবসায়টির বাধ্যতামূলক বিলোপসাধন ঘটবে। অংশীদারি আইনের ৪১ ধারা অনুযায়ী ব্যবসায়ের বাধ্যতামূলক বিলোপসাধন হয়ে থাকে। ব্যবসায়ের একজন অংশীদার ছাড়া সবাই দেউলিয়া হলে এ ধরনের বিলোপসাধন করা হয়। এছাড়া কোনো ব্যবসায় অবৈধ বলে বিবেচিত হলেও এ ধরনের বিলোপসাধন হয়ে থাকে। উদ্দীপকের রানা, রিজু, রিমন ও রাসেল সমঝোতার ভিত্তিতে একটি ব্যবসায় শুরু করে। তারা বগুড়ার সরকারি আজিজুল হক কলেজের পাশে একটি বইয়ের লাইব্রেরি স্থাপন করে। বৈশিষ্ট্য অনুযায়ী এটি একটি অংশীদারি ব্যবসায়। কিছু দিন পর এ ব্যবসায়ের রিমন ছাড়া বাকি সকল সদস্য দেউলিয়া বলে বিবেচিত হয়। উদ্দীপকে অংশীদারি ব্যবসায়টির রিমন ছাড়া বাকি তিন সদস্যের দায় সম্পদের চেয়ে বেশি। ফলে আদালত তাদের দেউলিয়া ঘোষণা করে। এতে তারা আর ব্যবসায় পরিচালনা অংশগ্রহণ করতে পারবে না। এ অবস্থায় ব্যবসায়টির কার্যক্রমও বন্ধ করতে হবে। ফলে ব্যবসায়টির অংশীদারদের মধ্যকার সম্পর্কের বিলোপ হবে। এক্ষেত্রে অংশীদারি আইন অনুযায়ী ব্যবসায় বাধ্যতামূলকভাবে বিলোপসাধন করতে হবে। তাই বলা যায়, উদ্দীপকের প্রথম পর্যায়ের অংশীদারি ব্যবসায়টির বাধ্যতামূলক বিলোপসাধন ঘটবে।"
        }
      ]
    },
    {
      "number": "10",
      "uddipok": "বরিশালের আরিফ ইউটিউব দেখে প্লাস্টিক জ্বালানি তৈল তৈরিতে উৎসাহী হয়। প্রথম দিকে মাত্র ২৫,০০০ টাকা খরচ করে ছোট একটি প্লান্ট তৈরি করে দুটি ড্রামে প্লাস্টিক পুড়িয়ে ১৭ কেজি ডিজেল ও পেট্রোল তৈরি করেন। আরিফ মনে করেন যে কাঁচামালের সরবরাহ, অবকাঠামোগত সুযোগ-সুবিধা ও প্রয়োজনীয় প্রশিক্ষণ পেলে ব্যাপক চাহিদা পূরণে সক্ষম হবে।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "প্রকল্পের ধরন অনুযায়ী বাণিজ্যিক ব্যাংকের ঋণসীমা সর্বনিম্ন ৫০ হাজার থেকে সর্বোচ্চ ১০ কোটি টাকা।"
        },
        {
          "label": "খ",
          "question": "",
          "explanation": "বিডিবিএল (BDBL) বা বাংলাদেশে ডেভেলপমেন্ট ব্যাংক লিমিটেড একটি রাষ্ট্রীয় মালিকানাধীন বাণিজ্যিক ব্যাংক। এটি সরকারি ও বেসরকারি শিল্পে আর্থিক ও কারিগরি সহায়তা দেয়। নতুন শিল্প প্রকল্প স্থাপন, চালু শিল্প বা প্রকল্পগুলো আধুনিকীকরণ, যন্ত্রপাতি পরিবর্তন ও সম্প্রসারণের জন্য প্রতিষ্ঠানটি শিল্প উদ্যোক্তাদের ঋণ ও পরামর্শ দেয়। কৃষিভিত্তিক শিল্পের পৃষ্ঠপোষকতা করাও বিডিবিএল-এর কাজ।"
        },
        {
          "label": "গ",
          "question": "",
          "explanation": "আরিফ উদ্দীপনামূলক সহায়তার কারণে জ্বালানি তেল উৎপাদনে উৎসাহী হন। এ. ধরনের সহায়তা একজন উদ্যোক্তাকে ব্যবসায় উদ্যোগ নিতে অনুপ্রাণিত করে। এতে ঝুঁকি আছে জেনেও তিনি ব্যবসায় প্রতিষ্ঠান স্থাপনে এগিয়ে যান। অনুপ্রেরণামূলক প্রশিক্ষণ, বিনিয়োগ সুযোগ-সুবিধা সম্পর্কে অবহিতকরণ, কারিগরি ও অর্থনৈতিক তথ্য সরবরাহ প্রভৃতি উদ্দীপনামূলক সহায়তার অন্তর্গত। উদ্দীপকের আরিফ ইউটিউবে প্লাস্টিক থেকে জ্বালানি তেল তৈরির ভিডিও দেখেন। এরপর মাত্র ২৫,০০০ টাকা বিনিয়োগে তিনি প্লাস্টিক থেকে ডিজেল ও পেট্রোল তৈরির জন্য একটি প্লান্ট স্থাপন করেন। এক্ষেত্রে ইউটিউব ভিডিও থেকে আরিফ প্লাস্টিক থেকে জ্বালানি তেল তৈরির ধারণা পেয়েছেন। সেখান থেকে তিনি এটি তৈরির কলাকৌশল জানতে পেরেছেন। ফলে তিনি জ্বালানি তেল তৈরিতে আগ্রহী হন। এসবের সাথে উদ্দীপনামূলক সহায়তার মিল রয়েছে। সুতরাং, আরিফ জ্বালানি তেল উৎপাদনে ইউটিউব থেকে উদ্দীপনামূলক সহায়তা পান।"
        },
        {
          "label": "ঘ",
          "question": "",
          "explanation": "আরিফের জ্বালানি তেলের প্লান্টটি বাংলাদেশ ক্ষুদ্র ও কুটির শিল্প সংস্থা (বিসিক)-এর সহায়তায় সম্প্রসারণ করা যাবে বলে আমি মনে করি। বিসিক ক্ষুদ্র ও কুটির শিল্প সম্প্রসারণে নিয়োজিত সরকারি খাতের প্রধান সহায়তাকারী প্রতিষ্ঠান। এর প্রধান কাজ হচ্ছে এ জাতীয় শিল্প উন্নয়নের জন্য বিনিয়োগ পরামর্শদান। তাছাড়া এটি উদ্যোক্তাদের অবকাঠামো উন্নয়ন, প্রশিক্ষণ ও কাঁচামাল সরবরাহ প্রভৃতি ক্ষেত্রে সাহায্য করে। উদ্দীপকের বরিশালের আরিফ একজন সম্ভাবনাময় উদ্যোক্তা। তিনি ইউটিউব দেখে প্লাস্টিক থেকে জ্বালানি তেল তৈরিতে উৎসাহী হন। এরপর তার সৃজনশীলতা ও উদ্ভাবনী ক্ষমতার মাধ্যমে প্লাস্টিক থেকে ডিজেল ও পেট্রোল তৈরিতে সক্ষম হন। তিনি মনে করেন কাঁচামাল সরবরাহ, অবকাঠামোগত সুবিধা ও প্রয়োজনীয় প্রশিক্ষণ পেলে তার প্লান্টটি জ্বালানি তেলের চাহিদা মেটাতে পারবে। সাধারণত বিসিক এ ধরনের সহায়তা দিতে থাকে। এক্ষেত্রে বিসিক থেকে প্রশিক্ষণ গ্রহণ করে তিনি জ্বালানি তেল তৈরির সঠিক পদ্ধতি জানতে পারবেন। ফলে তিনি দক্ষভাবে তেল উৎপাদন করতে পারবেন। এছাড়াও তিনি বিসিক থেকে অবকাঠামোগত সহায়তা নিয়ে তার প্লান্টটি সম্প্রসারণ করতে পারবেন। এতে বড় পরিসরে জ্বালানি তেল উৎপাদন সম্ভব হবে। আবার, বিসিক তাকে পর্যাপ্ত কাঁচামাল সরবরাহ করে সাহায্য করবে। ফলে তার প্লান্টের উৎপাদন বাড়বে। এভাবে বিসিকের সহায়তা আরিফের জ্বালানি তেল উৎপাদন প্লান্টটি সম্প্রসারণে গুরুত্বপূর্ণ ভূমিকা রাখবে।"
        }
      ]
    },
    {
      "number": "11",
      "uddipok": "শিমুল একজন সবজি বিক্রেতা। সুইস গেট এলাকায় সবজির আড়তে তার দোকান রয়েছে। বর্তমানে শীতকালীন সবজির উৎপাদন অনেক ভালো। শিমুল ও তার কয়েকজন ব্যবসায়ী বন্ধু মিলে বিভিন্ন এলাকার কৃষকদের কাছ থেকে কম দামে অধিক পরিমাণ সবজি কিনে আনেন। তারপর সেগুলো নিজেরা মজুদ করে রাখেন। কিন্তু বাজারে বিক্রি করেন না। এতে করে বাজারে পণ্যের ঊর্ধ্বগতি লক্ষ করা যায়। নিম্নবিত্ত আয়ের মানুষের কাছে সবজি ক্রয় করা কষ্টকর হচ্ছে।",
      "tag": "MC 24",
      "sub_questions": [
        {
          "label": "ক",
          "question": "",
          "explanation": "যে জ্ঞানবোধ ও আচরণ সমাজ মূল্যবান ও অনুকরণীয় মনে করে, তাকে মূল্যবোধ বলে।"
        },
        {
          "label": "খ",
          "question": "",
          "explanation": "শিল্পোন্নয়নের সবচেয়ে বড় সমস্যা হলো পরিবেশ দূষণ। নতুন শিল্প কারখানা স্থাপনের ফলে শিল্পবর্জ্যের পরিমাণ বেড়ে যায়। এসব বর্জ্য নদী-নালায় পড়ে পানি দূষণ করে। আবার কলকারখানার কালো ধোঁয়া বায়ু দূষণ করে। এছাড়া কারখানার মেশিনের বিকট আওয়াজ শব্দ দূষণ করে।"
        },
        {
          "label": "গ",
          "question": "",
          "explanation": "জনাব শিমুল ব্যবসায়ী হিসেবে সামাজিক দায়বদ্ধতা পালন করেননি। ব্যবসায় একটি সামাজিক প্রতিষ্ঠান। সমাজ থেকে বিভিন্ন সুযোগ-সুবিধা নিয়ে এটি গঠিত ও পরিচালিত হয়। তাই ব্যবসায়ীদেরও সমাজের প্রতি কিছু দায়িত্ব পালন করতে হয়। পণ্যের বাজার স্থিতিশীল রাখা, মানসম্মত পণ্য সরবরাহ, পণ্যের মজুদদারি না করা প্রভৃতি ব্যবসায়ের সমাজের প্রতি দায়বদ্ধতা। উদ্দীপকের শিমূল একজন সবজি বিক্রেতা। সুইস গেট এলাকায় সবজির আড়তে তার দোকান রয়েছে। শিমুল ও কয়েকজন ব্যবসায়ী মিলে কম দামে অধিক পরিমাণ সবজি কিনে আনেন। তারপর সেগুলো মজুদ করে রাখেন। কিন্তু' এই সবজি বাজারে বিক্রি করেন না। এতে বাজারে সবজির কৃত্রিম সংকট সৃষ্টি হয়। এজন্য বাজারে পণ্যের ঊর্ধ্বগতি লক্ষ করা যায়। এটি পণ্যের বাজারের স্থিতিশীলতা নষ্ট করেছে। এসব কাজ ব্যবসায়ের সামাজিক দায়বদ্ধতার পরিপন্থী। সুতরাং, জনাব শিমুল ব্যবসায়ী হিসেবে সামাজিক দায়বদ্ধতা পালন করেননি।"
        },
        {
          "label": "ঘ",
          "question": "",
          "explanation": "একজন ব্যবসায়ী হিসেবে জনাব শিমুল ও তার বন্ধুদের ব্যবসায় নৈতিকতার আলোকে নিজেদের সংশোধনের প্রয়োজন আছে বলে আমি মনে করি। ব্যবসায়ের ক্ষেত্র ভালো-মন্দ বিচার করে সঠিকটি গ্রহণ করা হয় ব্যবসায় নৈতিকতার মাধ্যমে। ব্যবসায়ের নৈতিকতা মেনে ব্যবসায় পরিচালনা করা অপরিহার্য। সততা বজায় রাখা, পণ্যের কৃত্রিম সংকট সৃষ্টি না করা, মানসম্মত পণ্য সরবরাহ করা প্রভৃতি ব্যবসায় নৈতিকতার অন্তর্ভুক্ত। উদ্দীপকের শিমুল ও তার বন্ধুরা সবজি ব্যবসায়ী। তারা ব্যবসায়ে নৈতিকতা মেনে চলেন না। তারা পণ্য মজুদ করে বাজারে কৃত্রিম সংকট তৈরি করে। এতে বাজারে সবজির দাম বেড়ে যায়। এ কারণে সবজির দাম নিম্নবিত্তদের নাগালের বাইরে চলে যায়। ফলে নিম্নবিত্তদের সবজি ক্রয় করা কষ্টকর হচ্ছে। ব্যবসায়ের উন্নতি ও সমৃদ্ধির জন্য শিমুল ও তার বন্ধুদের ব্যবসায় নৈতিকতা মেনে চলা উচিত। তারা পণ্যের কৃত্রিম সংকট তৈরি করে সাময়িকভাবে লাভবান হতে পারবে। তবে তারা দীর্ঘমেয়াদে এর পরিণাম ভোগ করবে। কেননা ব্যবসায়ের স্থায়িত্ব ও মুনাফা ক্রেতার আস্থা ও বিশ্বাসের ওপর নির্ভরশীল। অনৈতিক কার্যকলাপে লিপ্ত হওয়ায় তাদের সবাই ঘৃণা করবে। সমাজের মানুষের সম্মান ও শ্রদ্ধা পেতে হলে তাদের ব্যবসায় নৈতিকতা অবলম্বন করতে হবে। তাই বলা যায়, সমাজ ও নিজেদের স্বার্থে শিমুল ও তার ব্যবসায়ী বন্ধুদের নিজেদের সংশোধন করার প্রয়োজন আছে।"
        }
      ]
    }
  ]
}